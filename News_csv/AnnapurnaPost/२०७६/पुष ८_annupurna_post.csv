शीर्षक,विवरण
हतियार आतंक,"तत्कालीन माओवादी जनयुद्ध का क्रममा अथाह क्षति भयो। त्यो क्रममा १७ हजार नेपालीले ज्यान गुमाउनुपर्यो। उसलाई शान्ति प्रक्रियामा सामेल गर्दा अर्बौं रुपैयाँ खर्च भयो। माओवादीका अनेक माग राज्यले पूरा गर्दै गयो। माओवादी लडाकु लाई नेपाली सेनामा समायोजनसमेत गरियो। तर दस वर्ष जनयुद्ध लडेको माओवादीले विस्तृत शान्ति सम्झौता, सेना समायोजन र सत्ता रथारोहणपछि हतियार भने पूर्णरूपमा राज्यलाई बुझाएको देखिन्न। एकपछि अर्को गरी हतियार बरामद हुनुले त्यसको पुष्टि गर्छ। पछिल्लोपटक धरानमा पूर्वमाओवादी लडाकुका घरमा सर्ट मेसिनगनसहित ठूलो परिमाणमा गोली फेला पर्यो। केही महिनाअघि माओवादीको उद्गमस्थल मानिएको रोल्पामा पनि यस्तै परिमाणको हतियार फेला परेको थियो। त्यतिबेला तत्कालीन अध्यक्ष पुष्पकमल दाहालले बाँकी हतियार खोलाले बगायो भनेका थिए। रोल्पा र धरानको दृश्यले हतियार अझै भण्डारणमा रहेको देखाउँछ। मान्छे मारेर राजनीतिक क्रान्ति हुँदैन भन्ने चेतकै कारण माओवादी शान्ति प्रक्रियामा आएको हो। पटकपटक सरकारको नेतृत्व पनि गर्ने तर युद्ध का बेला भण्डारण, ओसारपसार गरिएका हतियार व्यवस्थापन नगर्ने, बेलाबेला त्यही अवैध तवरले सञ्चित गरिएको हतियारका भरमा पुनः जंगल पस्ने धम्की आउनु पक्कै पनि संयोग मात्र नहोला। माओवादी विस्तृत शान्ति प्रक्रियामा आएको एक दशक व्यतीत हुँदा पनि हतियार बरामद भइरहनुको अर्थ उनीहरू मुलुकप्रति इमानदार छैनन् कि भन्ने आशंका जन्माउँछ। हतियार बिसाएपछि माओवादी पटकपटक सत्ताको हिस्सेदार बनेको छ। अर्काे राजनीतिक घटक पूर्वएमालेसित एकता गरी नेकपाका नाममा देशकै सबैभन्दा ठूलो र शक्तिशाली पार्टीमा रुपान्तरण भई दुईतिहाइको सरकारमा सहभागी छ। अवैध तवरले गाडिएका हतियार कहाँनेर कतिबेला पड्कने हो भन्ने त्रास आम नागरिकमा व्याप्त छ। यसले आमनागरिकमा सन्त्रास मात्र पैदा गरेको छैन, नागरिकका ज्यानै जोखिममा पारिदिएको छ। पूर्वमाओवादीबाट छुट्टिएको विप्लव माओवादी पनि विभिन्न ठाउँमा बम विस्फोट गराउँदै हिँडेको छ। नेकपामा एकीकृत भएको माओवादी र विप्लव माओवादीको कतै कार्यगत एकता त छैन भन्ने आम आशंका छ। विप्लव माओवादीले विभिन्न ठाउँमा विस्फोट गराएका बम र गोलाबारुद कहाँबाट आए? यही बेला ठाउँठाउँमा बन्दुक र गोली भेटिनुले कतै पूर्वमाओवादी र विप्लव माओवादीबीच साँठगाँठ त छैन(? ) भनेर प्रश्न उठाउनेलाई ठीक ठहर्याउने दिन नआओस्। सरकारले बेपत्ता, सत्यनिरूपण तथा मेलमिलाप आयोगको काम टुंग्याउने लक्षण देखाएको छैन। हिजो मानवताविरुद्ध अपराध गरेकालाई कानुनी कठघरामा नल्याएसम्म शान्ति प्रक्रियाले पूर्णता पाउँदैन। अझैं हजारौं व्यक्ति बेपत्ता छन्। तिनका परिवारमाथि ठूलो बज्रपात भएको छ। दोषीलाई कारबाही नगरेसम्म पीडित परिवार शान्तिले बस्न सक्दैनन्। शान्ति सम्झौता भएको एक दशक बिते पनि यी मुद्दाले सरकारलाई अन्तर्राष्ट्रिय जगत्मा आफ्नो साख जोगाउन हम्मे परिरहेको छ। यस्तो संगीन मुद्दामा पनि राजनीतिक दलका नेताहरू गम्भीर देखिँदैनन्। पूर्वमाओवादीका हतियारको जगजगी भइरहनुको एउटा कारण शान्ति प्रक्रियालाई तार्किक निष्कर्षमा पुर्याउन नसक्नु पनि हो। नेकपामा विलिन भएको माओवादी नेतृत्व इमानदार नभएसम्म हतियारको वि श्राम र शान्ति प्रक्रियाले पूर्णता पाउने छैन। सरकारमा रहेर शान्तिसुरक्षाको जिम्मेवारी बोकेको गृह मन्त्रालय पनि सम्हाल्ने तर हिजो गाडिएका हतियारबारे मौन बस्दा कतै दोहोरो भूमिका निर्वाह त भइरहेको छैन? तसर्थ बेपत्ता, सत्य निरूपण तथा मेलमिलाप आयोगमा थन्किएका उजुरी खोलेर कारबाही प्रक्रियामा सहयोगी भूमिका निर्वाह हुने हो भने दोहोरो भूमिकाको प्रश्न आफैं निष्तेज हुनेछ। किनकि विश्वको कुनै पनि देशमा भएको युद्ध अपराधजन्य कृत्यले माफी पाएको छैन।"
हेलो प्रहरी ! म बिहे गर्दिनँ,"स्याङ्जा : १४ वर्षीया किशोरीले गत शुक्रबार स्कुलबाट फर्केर घरधन्दा गरिन्। गृहकार्य सकिन्। रात छिप्पिन थालेपछि अभिभावकले कुरैकुरामा फकाउँदै गाउँको एउटा घरमा लगे। त्यहाँ विशेष चहलपहल थियो। उनलाई मनमनै जिज्ञासा उठ्योे, किन यति धेरै मानिस भेला भएका ? मलाई किन यहाँ ल्याइयो ? केहीबेरमा थाहा पाइन् त्यहाँ उनको बिहे हुँदै छ। न उमेर पुगेको थियो न त उनलाई बिहे गर्न मन थियो। उनी उम्कन सक्ने अवस्थामा थिइनन्। बिलखबन्दमा परिन् केहीबेर। कक्षा ९ मा सँगै पढ्ने साथीसँग सहयोग लिइन्। प्रहरीलाई १०० नम्बरमा फोन गरेर आफैंले पनि खबर गरिन्। प्रहरी टोली तत्काल बिहे हुन लागेको घरमा पुग्यो। उनको बिहे रोकियो। झुक्याएर बिहे गराउन खोज्ने आफन्तलाई प्रहरी नियन्त्रणमा लियो। स्याङ्जाको हरिनास गाउँपालिका६ की किशोरीले भोगेको घटना हो यो। सानैमा आमाको निधन भएपछि बुवाले अर्की ल्याए। उनी हजुरआमासँग बस्दै आएकी थिइन्। हजुरआमालाई फस्ल्याङफुस्लुङ पारेर आफन्तले सोही गाउँका २७ वर्षीय सन्तबहादुरसँग उनको बिहे गरिदिन लागेका थिए। सन्तबहादुरले ती किशोरीलाई पुस ४ गते आफ्नै घरमा ल्याएर विवाह गर्ने तयारी गरेका थिए। उनी रोजगारीका लागि केही वर्षयता भारतमा बस्दै आएका छन्। सन्तबहादुर र बेलबहादुर राना प्रहरी नियन्त्रणमा छन्। सुना राना र बेलबहादुर रानाले बिहे गराउन सघाएको भन्दै ती किशोरीले प्रहरीमा जाहेरी दिएपछि उनीहरू पनि पक्राउ परेको डीएसपी नवीनकृष्ण भण्डारीले बताए। प्रहरीले उनीहरूविरुद्ध बालविवाहसम्बन्धी कसुरअन्तर्गत मुद्दा दर्ता गरी कारबाही अघि बढाएको छ। मुलुकी अपराध संहिता २०७४ को परिच्छेद ११ मा बालविवाह गर्न नहुने उल्लेख छ। उपदफा १ मा २० वर्ष उमेर नपुगेका व्यक्तिसँग विवाह गर्न वा गराउन हुँदैन। यसविपरीत भएको विवाह स्वतः बदर हुने संहितामा उल्लेख छ। यस्तो कसुर गर्नेलाई तीन वर्षसम्म कैद र ३० हजार रुपैयाँ जरिबाना तोकिएको छ।"
कांग्रेसमा झन् किचलो,"काठमाडौं : कांग्रेसको आन्तरिक विवाद टुंग्याउने प्रयास असफल भएको छ। सभापति शेरबहादुर देउवा र वरिष्ठ नेता रामचन्द्र पौडेल आआफ्नो अडानमा रहेपछि दुई सातादेखि जारी वार्ताले सार्थकता पाउन नसकेको हो। पौडेल समूहको सोमबार बसेको बैठकले विधानबाहिर गएर सहमति नगर्न वार्ता समितिलाई निर्देशन दिएको छ। महामन्त्री डा शशांक कोइराला निवासमा बसेको बैठकले संस्थापन पक्षसँग वार्ताका लागि गठन गरेको कार्यदलका सदस्यलाई विधानभित्र रहेर सहमति खोज्न भनेको हो। विभाग गठनदेखि भ्रातृसंस्थाका विषयमा छलफल भयो। महाधिवेशन सुनिश्चित गर्ने गरी कार्यतालिका सार्वजनिक गर्नुपर्छ, कार्यदल सदस्य हृदयराम थानीले भने, पार्टी विधानसम्मत तरिकाले अगाडि बढ्नुपर्छ। नेता पौडेलले पार्टीभित्रका सबै समस्याको समाधान विधानमै रहेर खोज्नुस् भन्नुभएको छ। महाधिवेशन कार्यतालिका सार्वजनिक, नेवि संघ गठन, विभागको पूर्णता र नेपाल तरुण दलको समयावधि ६ महिना थप गर्ने विषयमा विवाद छ। महाधिवेशन कार्यतालिका सार्वजनिक गर्नुपर्ने विषयलाई केन्द्रीय समिति बैठकमा प्रमुख एजेन्डाका रूपमा पेस गर्नुपर्ने माग पौडेल समूहको छ। पौडेल समूहले महाधिवेशनको एजेन्डा नल्याएको भन्दै केन्द्रीय कार्यसमिति बैठक बहिष्कार गर्दै आएको छ। पछिल्लो समय भने प्याकेजमै सहमति खोज्नुपर्ने अडान पौडेल पक्षले राखेको छ। हामी मंसिर मसान्तभित्र महाधिवेशन हुनुपर्छ भन्ने पक्षमा छौं, कांग्रेस केन्द्रीय सदस्य कल्याण गुरुङले भने, महाधिवेशनलाई प्रभावित गर्ने गरी विभागको संख्या बढाउने प्रस्ताव स्वीकार्य हुन सक्दैन। नेविसंघ र तरुण दल पनि विधानअनुसार गठन हुनुपर्छ। पौडेल समूहले नेविसंघमा विधानअनुसार सहमति नभए ३२ वर्ष उमेर हद कायम गरेर समिति ल्याउनुपर्ने प्रस्ताव अगाडि सारेको छ। पार्टीभित्र सबैलाई सम्मान हुने गरी भागबण्डा भयो भने ठिक छ नत्र विधानअनुसार ३२ वर्षमुनिको कमिटी ल्याउनुपर्छ, उनले भने, तरुण दलको पनि नयाँ कार्यसमिति ल्याउनुपर्छ। यसको समय सकिसकेको छ। सभापति देउवाले नेवि संघ अध्यक्षमा राजीव ढुंगानाको नाम प्रस्ताव गरेका छन् भने उनी चार जना महामन्त्री बनाउने गरी नेविसंघको पुरानै सांगठनिक संरचनाअनुसार गठन गर्नुपर्ने पक्षमा छन्। अहिलेकै कार्यसमितिलाई निरन्तरता दिन तरुण दलको समयावधि ६ महिना थप्ने प्रस्ताव सभापति देउवाले केन्द्रीय कार्यसमिति बैठकमा पेस गरेका छन्। तरुण दलको समय थप गर्न पौडेल समूह सकारात्मक भए पनि महासचिव भूपेन्द्रजंग शाहीमाथिको कारबाही फिर्ता हुनुपर्ने अडान कायमै छ। देउवा भने शाहीलाई कुनै पनि हालतमा निरन्तरता दिने पक्षमा छैनन्। महासचिवको विषयमा सहमति हुने अवस्था नदेखेपछि पौडेल समूहले नयाँ कार्यसमिति गठन गर्नुपर्ने प्रस्ताव सारेको हो। २८ बाट ४१ विभाग संख्या पुयाउने संस्थापन समूहको प्रस्ताव विधानविपरीत भन्दै पौडेल समूहले विरोध जनाएको छ। पौडेल समूहको बहिष्कारपछि स्थगित कांग्रेस केन्द्रीय कार्यसमिति बैठक बिहीबारका लागि बोलाइएको छ।"
काठमाडौंमा डेरा जमाएर के गर्दै छन् चिनियाँ ?,"काठमाडौं : चिनियाँ नागरिकले लामो समयदेखि शंकास्पद व्यवहार देखाएको सूचना गृह मन्त्रालयसम्म पुग्यो। काठमाडौंका बाँसबारी, बूढानीलकण्ठ र मनमैंजुमा घरै भाडामा लिएर बसेका उनीहरूको गतिविधिप्रति स्थानीयलाई शंका लागेको थियो। मन्त्रालयमा गत साता बसेको सुरक्षा समिति बैठकमा त्यसबारे गम्भीर चर्चा चल्यो। प्रहरी प्रधान कार्यालयको निर्देशनमा केन्द्रीय अनुसन्धान ब्युरो (सीआईबी)ले चिनियाँ बसेका घरमा प्रहरी खटायो। भित्र छिर्न परिचयपत्र देखाउनुपर्ने र नौलो व्यक्ति देखेपछि उनीहरूले शंकास्पद व्यवहार देखाए। त्यसको रिपोर्टिङ प्रहरी महानिरीक्षकदेखि गृहमन्त्रीसम्म पुग्यो। सीआईबीमा आइतबार काठमाडौं प्रहरी परिसर र अपराध महाशाखाका अधिकारी सम्मिलित बैठक बस्यो। सोमबार संयुक्त रूपमा अपरेसन गर्ने निर्णयमा प्रहरी पुग्यो। त्यहीअनुसार अपरेसनको नेतृत्व सीआईबीले गरेको छ। त्यसमा बालाजु र महाराजगन्ज वृत्तका प्रहरीसमेत सामेल थिए। प्रहरीले तीन घरमा एकसाथ अपरेसन गर्दा चिनियाँ नागरिक झस्किएनन् मात्रै तपार्इंहरू को हो भन्दै प्रश्न गरे। एकै दिन ९७ चिनियाँ पक्राउ परेका छन्। पर्यटक भिसामा आएका उनीहरूका राहदानी, ल्यापटप, मोबाइल र विभिन्न कागजपत्र प्रहरीले बरामद गरेको छ। अधिकांशको भिसा म्याद सकिएको पाइएको छ। होटल भनेर बसे पनि साइनबोर्डसमेत नभेटिएको प्रहरीले जनाएको छ। पर्यटक बनेर बसेका छन्। होटल भनेर बसे पनि कुनै साइनबोर्ड छैन, सीआईबी प्रमुख डीआईजी नीरज शाहीले भने, हामी उनीहरूलाई एकै स्थानमा भेला गरेर स्क्रिनिङ गर्छौं। पछिल्लो पटक चिनियाँ ह्याकर पक्राउ परेका थिए। ठमेलमा पनि चिनियाँ नागरिकले शंकास्पद गतिविधि देखाउँदै आएको सूचना प्रहरीमा पुगेको थियो। मनमैंजु, बाँसबारी र बूढानीलकण्ठबाट पक्राउ परेका चिनियाँले नेपाली कामदार राखेको पाइएको छ। घरभित्र कार्यालय बनाएका थिए। लामा टेबल र कुर्सी राखेका थिए। दर्जनौं चिनियाँ नागरिक घर भाडामा लिएर कुन उद्देश्यले बसेका छन् भन्नेतर्फ अनुसन्धान गर्नु जरुरी थियो, डीआईजी शाहीले अन्नपूर्णसँग भने, उनीहरू कहिले आएको र कुन प्रयोजनमा आएको रेकर्ड अध्यागमनमा हेर्छौं। उनका अनुसार अनुसार आपराधिक गतिविधिमा संलग्न हुन् वा होइनन् भन्ने सम्बन्धमा विस्तृत अनुसन्धानपछि मात्रै थाहा हुनेछ। प्रहरी उच्च स्रोतका अनुसार उनीहरू नेटवर्किङ धन्दामा लागेको आशंका छ। उनीहरूले नेपालमा बसेर इन्टरनेटका माध्यमबाट चीनमा आर्थिक अपराध गरेको आरोप लागेको स्रोतले जनाएको छ। प्रहरीले गत भदौमा बैंक ह्याक गर्ने चिनियाँ लिन जियानमेङ, लुओ जियालेइ, झु लियानग्याङ, क्वी युनकिङ, चेन बिन बिन र फ्रेन्च नागरिक सु लुसिङलाई नियन्त्रणमा लिएको थियो। उनीहरूका साथबाट १ करोड २६ लाख २९ हजार ४५ नेपाली रुपैयाँ र ९ हजार १ सय ८ डलर बरामद गरिएको थियो। नेपाली बाटो हुँदै सुन, लागुऔषध, वन्यजन्तुको अखेटोपहार तस्करी र बैंक ह्याकिङका घटनामा चिनियाँको संलग्नता देखिँदै आएको छ। हाल पक्राउ परेका चिनियाँ नागरिक कुनै न कुनै आपराधिक योजनामा लागेको आशंका प्रहरीले गरे पनि अनुसन्धानबाट खुलेको कुरा सार्वजनिक गरिएको छैन। अहिल्यै यही भन्ने अवस्था छैन। अनुसन्धानमै छौं, डीआईजी शाहीले भने, अनुसन्धानबाट खुलेका विषय सार्वजनिक गर्छौं। उनीहरूलाई राजधानीकै विभिन्न प्रहरी युनिटमा राखेर प्रहरीले अनुसन्धान थालेको छ।"
उपेन्द्र ठाडो प्रस्तावले ओली कड्किए,"काठमाडौं : मन्त्रिपरिषद्को सोमबारको नियमित बैठक सकिएपछि उपप्रधानमन्त्री एवम् कानुनमन्त्री उपेन्द्र यादवले भने, प्रधानमन्त्रीज्यू ! मेरो एउटा प्रस्ताव छ। प्रधानमन्त्री केपी ओलीले भने, के प्रस्ताव ? मन्त्री यादवले बन्द खाम झिकेर टेबुलमा राख्दै भने, यो संविधान संशोधन प्रस्ताव हो। म यहाँ पेस गर्दछु। एकाएक ठाडो प्रस्ताव आएपछि प्रधानमन्त्री ओली जंगिएको एक मन्त्रीले अन्नपूर्णलाई बताए। प्रधानमन्त्रीलाई उधृत गर्दै ती मन्त्रीले भने, संविधान संशोधन प्रस्ताव जति बेला मन लाग्यो त्यति बेला ल्याउने हो ? एउटाले ल्याएर हुन्छ ? संशोधन एउटा मन्त्रीले भनेर हुन्छ ? जसले जसरी जुन बेला ल्याए पनि हुने, यही हो विधि ? संविधान संशोधन गर्न राजनीतिक सहमति चाहिँदैन ? यति भनेर प्रधानमन्त्री ओली बैठकबाट बाहिरिएको ती मन्त्रीले जानकारी दिए। प्रधानमन्त्री ओलीले मंसिर ४ गते समाजवादी पार्टीका अध्यक्ष उपेन्द्र यादवले सम्हाल्दै आएको मन्त्रालय खोसेर कानुन मन्त्रालयमा सरुवा गरिदिएका थिए। त्यसै गरी समाजवादीबाट एउटा राज्यमन्त्री खोसिएको थियो। पछिल्लो समय नेकपा राजपासँग नजिक हुन थालेको छ। माघ ९ मा हुन लागेको राष्ट्रिसभा निर्वाचनका लागि राजपा र नेकपाबीच तालमेल भइसकेको छ। समाजवादी पार्टी आवश्यकता आधारमा संविधान संशोधन गर्ने सहमतिसहित सरकारमा गएको थियो। संघीय समाजवादी र नयाँ शक्तिबीच एकीकरण भएपछि यसबारे प्रधानमन्त्रीसँग छलफल गर्ने तयारी थियो। प्रधानमन्त्री बिरामी भएका कारण समावादीले कुरा राख्न पाएको थिएन। त्यसैले सोमबार यादवले ठाडै प्रस्ताव लगेका हुन्।"
राजधानीमा क्रिसमस इभ,"काठमाडौँ : पछिल्ला वर्षहरुमा क्रिसमसको रौनकले नेपाललाई पनि छोइसकेको छ । हिन्दू बाहुल्य नेपाली समाजका नयाँ पुस्ता क्रिसमसलाई जमघट र खानपिनको एक चाडकै रुपमा मनाउन थालेका छन् । काठमाडौं लगायत ठूला सहरमा चाहिँ क्रिसमसको अघिल्लो साँझ (क्रिसमस इभ) विशेष रुपमा मनाइन थालेको छ । क्रिसमसमा प्रचलित टोपी (सान्टा क्लज) र रंगिबिरंगी बत्ती बाल्दै साँझ ठमेल, दरबारमार्ग लगायत ठाउँ युवाहरुका लागि क्रिसमस इभको रमाइलो 'जक्सन'को रुपमा चिनिन्छन् । यस्तै रंगिबिरंगी बत्तीले ढाकिएको 'क्रिसमस ट्री' पनि क्रिसमस इभको विशेष आकर्षण हो । मंगलबार पनि क्रिसमस इभ खुब रमाइलो गरी मनाइँदैछ ।"
सीईओ बन्न पर्यटन बोर्डभित्रैबाट १० आवेदन,"काठमाडौं : नेपालको सार्वजनिक निजी साझेदारीको पहिलो र नमुना संस्था नेपाल पर्यटन बोर्डमा प्रमुख कार्यकारी अधिकृत (सीईओ) बन्न १७ जना प्रतिस्पर्धी आएका छन्। बोर्डका सीईओ दीपकराज जोशीको सोमबारदेखि चार वर्षे पदावधि पूरा भएको र सीईओ छनोट उपसमितले मंगलबारसम्मको समय दिएर मागेको आवेदनमा बोर्डभित्रैबाट १० जनाले आवेदन दिएका छन्। यसरी आवेदन दिनेमा जोशीसहित दुई जना वरिष्ठ निर्देशक, पाँच प्रबन्धक दुई वरिष्ठ अधिकृत छन्। बाँकी सात जना बोर्डबाहिरका छन्। उपसमितिले २१ दिनको समय दिएर मागेको आवेदनमा मंगलबारसम्म बोर्डका अधिकृतदेखि वरिष्ठ निर्देशक र निवर्तमान सीईओ जोशीले पनि आवेदन दिएका छन्। बोर्ड बाहिरबाट भने अन्य सात जनाले आवेदन दिएको उपसमितिले जानकारी दिएको छ। पर्यटन बोर्ड सञ्चालक समितिले यस अघि जोशीलाई थप चार महिनाको अवधि थप गरेको भए पनि नेपाल पर्यटन बोर्ड २०५३ को ऐनले बढीमा चार वर्षका लागि पुनः नियुक्ति गर्न सक्ने व्यवस्था गरेको छ। यो प्रावधानका कारण चार महिना थप समय लम्याउँदा चार वर्षको अवसर गुम्ने भएकाले पुनः आवेदन दिएको र चार महिनाको समय थप आफूले नलिएको जोशीले जानकारी दिए। उनका अनुसार एक पटक पुनः प्रतिस्पर्धाबाटै जान सक्ने व्यवस्था बोर्ड ऐनले गरेकाले चार महिनाको छोटो अवधिलाई मात्रै जिम्मेवारी लिन नचाहेको उनको भनाइ छ। अहिले चार महिनाका लागि मात्रै नियुक्ति लिँदा स्वतः दोस्रो कार्यकाल गनिने र त्यपछि बोर्डमा फेरि आवदेन दिन नमिल्ने भएकाले पनि जोशीले खुला प्रतिस्पर्धामा नै रोजेका हुन्। जोशीको पदावधि सकिएपछि अब नयाँ सीईओ नआएसम्म अब बोर्डकै वरिष्ठ निर्देशक नन्दनी लाहे थापाले निमित्तको जिम्मेवारी लिने भएकी छन्। उनलाई अब बस्ने बोर्ड बैठकले निमित्त सीईओको जिम्मेवारी दिने भएको छ। वरिष्ठताको हिसाबले पनि थापाले नै यो जिम्मेवारी पाउँदै छिन्। सीइओको पदमा आवेदन दिनेमा बोर्डकै वरिष्ठ निर्देशकदकद्वय काशीराज भण्डारी र हिक्मतसिंह ऐर छन्। पाँच जना प्रबन्धकमा रोहिणीप्रसाद खनाल, नवीन पोखरेल, उदय भट्टराई, सूर्य थपलिया र लेखनाथ भुषाल छन्। यस्तै वरिष्ठ अधिकृतद्वय सन्तोषबिक्रम थापा र कुन्दन शर्मा (मिश्र)ले पनि सीईओ बन्न आवेदन दिएका छन्। बोर्ड बाहिबाट प्रतिस्पर्धामा आउनेमा नेपाल भ्रमण वर्ष सचिवालय २०२० का सदस्यसचिव बच्चुनारायण श्रेष्ठ र ट्राभल व्यवसायमा लामो समय काम गरेका र पर्यटनमा चिनिएका विजय नेपाल पनि छन्। पर्यटन क्षेत्रमा परिचित छबी नबनाएका भए पनि योग्यताअनुसार आवेदन दिनेमा भने प्रमेश श्रेष्ठ, दीपक बस्ताकोटी, प्रसन्न अधिकारी, डाविष्णुप्रसाद गौतम र धनन्जय रेग्मीसमेत रहेको बोर्ड स्रोतले जानकारी दिएको छ। बोर्ड सीईओ छनोटका लागि अब एक साताभित्रै संक्षिप्त सूची तयार हुनेछ। यसका लागि बुधबार नै बोर्ड बैठक बोलाइएको छ। त्यसपछि प्रतिस्पर्धीलाई आआफ्नो योजनासहितको प्रस्तुतीकरण दिन लगाइनेछ। उत्कृष्ट प्रस्तुती र कार्यक्षमता देखाउन सक्ने मध्येबाटै तीन जनाको नाम बोर्ड सञ्चालक समितिमा पेस हुनेछ। सञ्चालक समितिले छनोट भएका तीन प्रतिस्पर्धीबाटै एक जनालाई बोर्ड ऐनअनुसार आगामी चार वर्षका लागि नियुक्त गर्ने प्रावधान छ। बोर्डको सीईओ छनोट एक महिनाभित्रै पूरा हुने पनि उल्लेख छ।"
धेरै छावा जन्माउने 'पूजाकली' को मृत्यु,"भरतपुर : लामो समयदेखि बिरामी हात्ती 'पूजाकली' को मृत्यु भएको छ । हात्ती प्रजनन् तथा तालीम केन्द्र खोरसोर सौराहामा पालिएको पूजाकलीको मंगलबार बिहान मृत्यु भएको चितवन राष्ट्रिय निकुञ्जका प्रमुख संरक्षण अधिकृत नारायण रुपाखेतीले जानकारी दिए। पूजाकलीको एक वर्षअघिदेखि नियमित उपचार गरिँदै आइएको निकुञ्जका वरिष्ठ चिकित्सक डा विजय श्रेष्ठले जानकारी दिए।'एक वर्षदेखि धेरै रोगको परीक्षण गरेर उपचार गरियो, उनले भने, 'लाखौँ खर्च भयो तर रोग पत्ता लागेन।' पूजाकली पछिल्लो छ महिनादेखि खाना कम खाने र दुब्लाउँदै गएको थियो। पूजाकलीले झण्डै आधा दर्जन छावालाई जन्म दिएकी थिइन् । चिकित्सक श्रेष्ठका अनुसार केन्द्रमा सबैभन्दा धेरै छावा जन्माउने हात्तीमा पूजाकली पनि थिइन्।पूजाकलीको उमेर ३८ वर्ष भयो। २०३८ मा पूजाकलीलाई कोसीटप्पुबाट चितवन ल्याइएको थियो । चितवन राष्ट्रिय निकुञ्जले संरक्षण गरेका ६३ हात्तीमध्ये अब ६२ हात्ती छन् । ७४ वर्षसम्मको हात्ती चितवन राष्ट्रिय निकुञ्जमा पालिएको छ । हात्तीको औषत आयु ७० देखि ८० वर्षसम्म हुन्छ ।रासस"
हेलो प्रहरी ! म बिहे गर्दिनँ,"स्याङ्जा : १४ वर्षीया किशोरीले गत शुक्रबार स्कुलबाट फर्केर घरधन्दा गरिन्। गृहकार्य सकिन्। रात छिप्पिन थालेपछि अभिभावकले कुरैकुरामा फकाउँदै गाउँको एउटा घरमा लगे। त्यहाँ विशेष चहलपहल थियो। उनलाई मनमनै जिज्ञासा उठ्योे, किन यति धेरै मानिस भेला भएका ? मलाई किन यहाँ ल्याइयो ? केहीबेरमा थाहा पाइन् त्यहाँ उनको बिहे हुँदै छ। न उमेर पुगेको थियो न त उनलाई बिहे गर्न मन थियो। उनी उम्कन सक्ने अवस्थामा थिइनन्। बिलखबन्दमा परिन् केहीबेर। कक्षा ९ मा सँगै पढ्ने साथीसँग सहयोग लिइन्। प्रहरीलाई १०० नम्बरमा फोन गरेर आफैंले पनि खबर गरिन्। प्रहरी टोली तत्काल बिहे हुन लागेको घरमा पुग्यो। उनको बिहे रोकियो। झुक्याएर बिहे गराउन खोज्ने आफन्तलाई प्रहरी नियन्त्रणमा लियो। स्याङ्जाको हरिनास गाउँपालिका६ की किशोरीले भोगेको घटना हो यो। सानैमा आमाको निधन भएपछि बुवाले अर्की ल्याए। उनी हजुरआमासँग बस्दै आएकी थिइन्। हजुरआमालाई फस्ल्याङफुस्लुङ पारेर आफन्तले सोही गाउँका २७ वर्षीय सन्तबहादुरसँग उनको बिहे गरिदिन लागेका थिए। सन्तबहादुरले ती किशोरीलाई पुस ४ गते आफ्नै घरमा ल्याएर विवाह गर्ने तयारी गरेका थिए। उनी रोजगारीका लागि केही वर्षयता भारतमा बस्दै आएका छन्। सन्तबहादुर र बेलबहादुर राना प्रहरी नियन्त्रणमा छन्। सुना राना र बेलबहादुर रानाले बिहे गराउन सघाएको भन्दै ती किशोरीले प्रहरीमा जाहेरी दिएपछि उनीहरू पनि पक्राउ परेको डीएसपी नवीनकृष्ण भण्डारीले बताए। प्रहरीले उनीहरूविरुद्ध बालविवाहसम्बन्धी कसुरअन्तर्गत मुद्दा दर्ता गरी कारबाही अघि बढाएको छ। मुलुकी अपराध संहिता २०७४ को परिच्छेद ११ मा बालविवाह गर्न नहुने उल्लेख छ। उपदफा १ मा २० वर्ष उमेर नपुगेका व्यक्तिसँग विवाह गर्न वा गराउन हुँदैन। यसविपरीत भएको विवाह स्वतः बदर हुने संहितामा उल्लेख छ। यस्तो कसुर गर्नेलाई तीन वर्षसम्म कैद र ३० हजार रुपैयाँ जरिबाना तोकिएको छ।"
"सुनचाँदीको मूल्य फेरि बढ्यो, कति पुग्यो तोलाको ?","काठमाडौं : नेपाली बजारमा सुनको मूल्य बढ्ने क्रम जारी छ । मंगलबार सुनको मूल्य ३ सयले बढेर ७२ हजार २ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ । सोमबार सुन तोलाको ७१ हजार ९ सय रुपैयाँमा कारोबारो भएको थियो। यस्तै, चाँदी तोलामा ८ सय ७५ मा कारोबार भइरहेको छ। सोमबार बजारमा चाँदी तोलामा ८ सय ६० रुपैयाँमा कारोबार भएको थियो ।"
सिम्रिकले पूर्वका तीन स्थानबाट पाथीभरा उडान गर्ने,"इलाम : सिम्रिक एयरले पर्यटन भ्रमण वर्ष २०२० लाई सहयोग पुर्याउँदै पूर्वका पर्यटकीय स्थलको प्रवर्द्धन गर्ने उद्देश्यले पूर्वका तीन स्थानबाट पाथीभरासम्म हेलिकप्टर यात्रा गराउने भएको छ। सिम्रिकले इलामको ऐतिहासिक खलंगा रहेको सूर्योदय नगरपालिका ११ को पूर्णे डाँडा, धनकुटाको भेडेटार र ताप्लेजुङको सुकेटारबाट पुसको तेस्रो साताबाट ताप्लेजुङको पाथीभरा मन्दिर दर्शन गराउने सिम्रिकका चिफ एक्ज्युकेटीभ अफिसर योगेश सापकोटाले जानकारी दिए । पूर्णेडाँडाबाट १७ मिनेटमा पाथीभरा पुग्ने दर्शनार्थीले एक घण्टा पाथीभरामा बिताउने सिम्रिकका इलाम प्रतिनिधि प्रेमप्रसाद आचार्यले जानकारी दिए । पर्यटन वर्षमा आन्तरिक पर्यटन प्रवर्द्धन गर्नका लागि पूर्वका स्थानमा नयाँ प्रोडक्ट थप गरेको सापकोटाले जानकारी दिए । 'यसले पूर्वाञ्चलको नयाँ गन्तव्यमा पर्यटकको चहलपहल बढ्ने अपेक्षा गरेका छौं,' सापकोटाले भने । सिम्रिकले इलामबाट २८ हजार ९९९ रुपैयाँमा पाथीभराको दर्शन गराउने छ । त्यसैगरी भेडेटारबाट २९ हजार ९९९ रुपैयाँमा र सुकेटारबाट ६ हजार ९९९मा भ्रमण गराउने सापकोटाले जानकारी दिए। इलाम प्रतिनिधि आचार्यले 'गाडीमा यात्रा गर्न सहज नहुने दर्शनार्थीका लागि यो नौलो अवसर भएको बताए। 'सिम्रिकले गत वर्ष भेडेटार पाथीभरा सेवा प्रदान गरेका थियो। यस वर्ष पहिलो चरणमा भेडेटारबाट र त्यसपछि इलामको पूर्णेडाँडाबाट उडान सञ्चालन गर्ने सापकोटाले जानकारी दिए। इलामबाट भारतको दार्जीलिङ, सिक्किम, सिलिगुडीसहितका दर्शनार्थीलाई पाथीभरा दर्शका लागि सहज हुने सापकोटाको भनाई छ । इलाममा बुकिङ सुरु गरेको आचार्यले जानकारी दिए। पर्यटन वर्षको पहिलो दिन दिपावलीसहितका कार्यक्रम सरकारले घोषणा गरेको पर्यटन भ्रमण वर्षको पहिलो दिन पुस १६ गते इलाममा दिपावली, पदयात्रासहितको कार्यक्रम गर्ने तयारी गरिएको छ । जिल्ला समन्वय समिति प्रमुख गणेश बरालले पुष १६ गतेको उद्घाटन सत्र भव्य बनाउन सबै स्थानीय तहसँग छलफल सुरु गरिसको बताए । उनले सचिवालय समिति गठन गर्ने, स्थानीय तहका केन्द्रमा दिप प्रज्वलन गर्ने, पर्यटकीयस्थलमा सरसफाई कार्यक्रमको तयारी गरिएको जानकारी दिए । पुस १६ गते इलामको रोङ गाउँपालिकाको जोरकलशमा उद्घाटन, सोहिदिन रोङ गाउँपालिकाले प्रचारात्मक र प्रवद्र्धनात्मक कार्यक्रम गर्ने तयारी गरेको अध्यक्ष समशेर राईले बताए । रोङ गाउँपालिकादेखि इलामको पाथीभरा मन्दिरसम्मको पैदय यात्रा समेत आयोजना गरेको बरालले बताए । पूर्वी पहाडी क्षेत्रको प्रवेशद्धार रहेकाले संस्कृति झल्किने खालको स्वागतद्वार निर्माण गरिने पर्यटन भ्रमण वर्ष तयारी समिति रोङ गाउँपालिकाका संयोजक मात्रिका बरालले बताए । भ्रमण वर्षकै अवसरमा सन्दकपुर पर्यटकीय क्षेत्रमा अउाने पर्यटकका लागि बस्नका लागि टेन्टको व्यवस्था गर्ने, अन्तर गाउँपालिका स्तरीय समन्वयात्मक कार्यक्रम गर्ने तयारी गरिएको सन्दकपुर गाउँपालिकाका अध्यक्ष उदय राईले बताए । नगरपालिकाले भ्रमण वर्षको अवसरमा इलाम चोक बजारमा चिया टिप्दै गरेको प्रतिमा निर्माण गर्ने, धोविधारामा संखधर साक्ख्वाको प्रतिमा राख्ने, चिया बजारको लभडाँडामा नेपाली चियाको पहिलो रोपण गर्ने गजराजसिंह थापाको प्रतिमा राख्ने लगायतका योजना रहेको इलाम नगरपालिकाले जनाएको छ । देउमाई नगरपालिकाले भ्रण वर्षको अवसरमा गुफाथुम्कि, पानीटार, सिद्धिथुम्का चुली र कुइभिरसम्मको पदमार्ग गरिनुका साथै चियाको राजधानी रहेको पानिटारमा ३ दिने महोत्सव आयोजना गरिने नगरपालिकाका प्रवक्ता दावा तामाङले बताए । माङ्सेबुङ्ग गाउँपालिकाले माङ्वालुङ्ग, गजुरमुखिधाम, लारुम्बालगायत क्षेत्रको विकासका लागि पूर्वाधार निर्माणमा प्राथमिकता दिएको गाउँपालिका अध्यक्ष डिकेन्द्र इदिंगोले जानकारी दिए। माइजोगमाई गाउँपालिका उपाध्यक्ष सावित्रा भट्टराईले पर्यटकको स्वागतका लागि होमस्टे स्थापना गरि प्रचारात्मक काम गरिरहेको बताइन् ।"
स्थानीय सरकारबाटै भवन मापदण्ड उल्लंघन,"काठमाडौं : स्थानीय सरकारले नै भवन निर्माणसम्बन्धी मापदण्ड उल्लंघन गरिरहेका छन्। तोकिएको मापदण्ड पालना नगर्ने र कमजोर मापदण्डलाई आधार बनाएर भवन निर्माण तथा भौतिक संरचना बनाउने काम भइरहेको सहरी विकास मन्त्री मोहम्मद इस्तियाक राईले बताएका छन्। नागरिक एकता समाजले राजधानीमा आयोजना गरेको एक कार्यक्रममा मन्त्री राईले केन्द्र सरकारको मापदण्ड भित्र रहेर स्थानीय तहले काम गर्नुपर्ने पनि बताए। जोखिमयुक्त भौतिक संरचना निर्माणमा स्थानीय सरकार जिम्मेवार हुनेुपर्ने भनाइ पनि मन्त्री राईको छ। स्थानीय सरकारले आफ्नो अधिकारको गलत प्रयोग गरेर यस्ता असुरक्षित संरचना निर्माण गरिरहेको जानकारी मन्त्री राईले दिए। मन्त्री राईले केन्द्र सरकारको नियम कानुनलाई उलंघन गरेर स्थानीय सरकारले सहरलाई नै असुरक्षित र जोखिमयुक्त बनाउने काम गरिरहेको दाबी पनि मन्त्री राईको छ। २०७२ सालको विनाशकारी भूकम्पपछि संघीय सरकारले भवनसम्बन्धी मापदण्डलाई कडाइ गरेको छ, राइले भने। यसमा स्थानीय सरकारले केन्द्र सरकारको नियम कानुनलाई नटेर्दा र आफ्नो अनुकूल अनुसारको स्वीकृति प्रदान गर्न थाल्दा जोखिमयुक्त र असुरक्षित संरचना निर्माण बढेको उल्लेख छ। भवनसम्बन्धी मापदण्डको पालनामा नागरिक पनि जिम्मेवार हुनुपर्ने मन्त्री राईको भनाई छ। उनले कतिपय कानुनको अभाव र अधिकार क्षेत्रको बाँडफाँट किटान नभएका कारण पनि स्थानीय सरकारको गलत अभ्यासलाई केन्द्र सरकारले रोक्न नसकेको गुनासो गरेका छन्। स्मार्ट सिटी र मेघा सिटीको अवधारणलाई मन्त्रालयले ठोस रूपमा अघि बढाउन लागेको जानकारी उनले दिए। विगतका सरकारले हचुवाको भरमा स्मार्ट सिटी र मेघा सिटी घोषणा गरेका कारण लामो समयसम्म काम अघि बढ्न सकेको छैन। मन्त्री राईले निश्चित मापदण्ड र सूचक बनाएर मन्त्रालयले नयाँ सहर विकासको कामलाई तिव्रता दिएको जानकारी पनि दिए। उपत्यका विकास प्राधिकरणका विकास आयुक्त डाभाइकाजी तिवारीले सहरको विकास गर्ने भन्दा पनि घडेरीको विकास गर्ने गलत सोचका कारण समस्या देखिएको बताए।"
घुससहित रुपन्देही अदालतका दुई कर्मचारी पक्राउ,भैरहवा : अख्तियार दुरुपयोग अनुसन्धान आयोगको सम्पर्क कार्यालय बुटवलले जिल्ला अदालत रुपन्देहीका दुई कर्मचारीलाई दुई हजार रुपैयाँ घुससहित पक्राउ गरेको छ। सेवाग्राहीसगँ मुद्दाको धरौटी रकम फिर्ता गराउनमा सहजीकरण गरिदिने भन्दै घुस लिदै गर्दा अदालतका नासद्वय विनोद शर्मा र बुद्धिप्रकाश न्यौपानेलाई रंगेहात पक्राउ गरिएको अख्तियार बुटवल कार्यालयका प्रवक्ता सुरेश भुषालले जानकारी दिए। उनका अनुसार सिद्धार्थनगर नगरपालिका ७ (भैरहवा) स्थिती एक खाजाघरमा घुस लिदैगर्दा उनीहरुलाई पक्राउ गरिएको हो। नासुद्धय शर्मा र न्यौपानेलाई नियन्त्रणमा लिएर थप अनुसन्धान भइरहेको अख्तियारले जनाएको छ।
१० बुँदे घोषणपत्र जारी गर्दै अन्तर्राष्ट्रिय मैथिली सम्मेलन सकियो,"विराटनगर : १० बुँदे विराटनगर घोषणपत्र सार्वजनिक गर्दै दुईदिने अन्तर्राष्ट्रिय मैथिली सम्मेलन सम्पन भएको छ । युवा पुस्तालाई प्राचिन मैथिली संस्कृति तथा संस्कृतिप्रति अभिरुचि बढाउनुको साथै भ्रमण वर्ष २०२० लाई सफल बनाउने उदेश्यले विराटनगरमा पुष ६ र ७ गते दुई दिने अन्तर्राष्ट्रिय मैथिली सम्मेलनको आयोजना गरिएको थियो । मैथिली एसोशिएशन नेपालले आयोजना गरेको सो सम्मेलनले नेपाली भाषा पछि सबैभन्दा बढी बोलिने मैथिली भाषालाई संघीय नेपालको नेपालीसँगै मैथिली भाषालाई कामकाजको भाषा बनाउनुपर्ने, प्राथमिक विद्यालयमा मातृभाषामा अध्यापन गराउन विषयगत शिक्षकको नियुक्ति गर्नुपर्ने, प्राथमिक विद्यालयमा पढाइ हुने विषयवस्तु एवं शिक्षण प्रणाली बालमैत्रीसँगै बाल मनोविज्ञानमा आधारित बनाइनुपर्ने, संघीय तथा प्रादेशिक स्तरमा मैथिली एकाडेमी गठन गरेर संस्कृतिसँगै मिथिलाको लोकगाथा, प्रदर्शनकलाको संरक्षण सम्वद्र्धन, अध्ययन अनुसन्धानका लागि प्रकाशनका लागि आवश्यक बजेट विनियोजित गर्नु पर्ने, प्रदेश १ र २ मा सरकारी स्तरबाट मिथिला ग्रामको योजना ल्याउनुपर्ने , मिथिला आर्ट ग्यालरी स्थान गर्नुपर्ने लगायतका विराटनगर घोषणा पत्र सर्वाजनिक गरेको हो। मैथिली एसोसिएशनका अध्यक्ष प्रविण नारायण चौधरीका अनुसार सम्मेलनले मैथिली भाषा, संस्कृति, रहन सहन,पहिरन लगायतका विषयमा व्यापका विमर्श गरेको थियो । नेपाल र भारतका मैथिली भाषाका अगुवाले संस्कृति तथा भाषाको उत्थानका लागि मैथिल विद्धत तथा कवि, कलाकारसँग छुटाछुट्टै विचार विमर्श गरिएको उनले बताए । नेपाल, भारतसहित अमेरिकाका मैथिली अभियन्ता संघ संस्थाका करिब ३ सय प्रतिनिधिको सहभागिता रहेको थियो। सम्मेलनमा राखिएका मैथिली संस्कृति झल्किने स्टल।"
यसरी बन्दै धरहरा (फोटो फिचर),काठमाडौं : २०७२ वैशाख १२ को भूकम्पले भत्काएको धरहरा निर्माणको काम धमाधम भइरहेको छ । भूकम्प गएको चार वर्षपछि धरहरा पुननिर्माणको कामले तिब्रता पाएको हो । निर्माणको जिम्मा जिआइइटिसीरमन जेभीले लिएको छ । जमिनमुनीको काम सकिएसँगै धरहरा निर्माणको काम देखिनेगरी भइराखेको छ । अहिलेसम्म धरहराको तीन तला निर्माण भइसकेको छ । पुननिर्माण प्राधिकरणले करिब १५ दिनमै अब चौथो तला बन्ने छ । २९ रोपनी क्षेत्रफलमा फैलिने धरहरा बाहिरबाट हेर्दा पुरानै डिजाइनको देखिने छ। प्राधिकरणका अनुसार बाहिरदेखि हेर्दा ११ तलाको हुने धरहरा २२ तलाको हुनेछ । १९९० सालको भूकम्पले ११ तलाको धरहरा भत्काएपछि ९ तलामा सीमित थियो । त्यो ९ तला २०७२ को भूकम्पले भत्काएपछि अहिले पुनर्निर्माणको काम अगाडि बढाइएको हो । तस्बिर : दिपेन श्रेष्ठ
पर्यटन वर्ष सफल पार्न फिदिमबाट माउण्टेन फन फ्लाइट,"फिदिम : पर्यटन वर्ष २०२० लाई मध्यनजर गर्दै फिदिमबाट माउण्टेन फन फ्लाइट सुरु गरिएको छ । नेपाल सरकारले घोषणा गरेको पर्यटन वर्षलाई सफल बनाउने उद्देश्यका साथ यहाँका पर्यटन व्यवसायीले माउण्टेन फन फ्लाइट सुरु गरेका हुन् । फिदिम नगरपालिका २ मा निर्माण गरिएको हेलिप्याडबाट पर्यटकलाई हेलिकप्टरबाट उडाएर पूर्वका विभिन्न पर्यटकीय गन्तव्य घुमाउन थालिएको छ । तमोरभ्याली ट्राभल टुर एण्ड ट्रेकीङ प्रालीले जिल्लाबाट पहिलोपटक पूर्वका पर्यटकीय क्षेत्रमा पर्यटकलाई हेलिकप्टरबाट घुमाउन सुरु गरेको हो । फिदिमदेखि पर्यटकलाई साधुटार, भाथिभरा, तिम्बुङपोखरी, कञ्चञ्जनजंघा बेसक्याम्पलगायतका पर्यटकीय स्थानमा घुमाउन थालिएको छ । सुरुवाति चरणमै आन्तरिक पर्यटकको घुँइचो लागेको प्राली सञ्चालक दिपेन्द्र तुम्बापोले जानकारी दिए। 'हेलिकप्टरबाट पर्यटकीय क्षेत्रमा घुम्न चाहनेको घुँइचो छ,' तुम्बापोले भने, 'पर्यटन वर्षलाई सफल बनाउने तयारी स्वरुप हामीले यस्तो काम थालेका हौँ । यो कामलाई थप व्यवस्थित गर्दै लैजानेछौँ ।' फन फ्लाइट सुरु भएपछि आन्तरिक पर्यटक यसप्रति आकर्षित भएका छन्।"
काठमाडौं विश्वविद्यालयमा फेरि ताला,काभ्रे : काठमाडौं विश्वविद्यालय (केयु)मा फेरि तालाबन्दी गरिएको छ। सोमबार केयुको रजिष्टारको कार्यालयमा काठमाडौं विश्वविद्यालय प्राध्यापक संघ र कर्मचारी संघले संयुक्तरुपमा ताला लगाएको हो। केयुको कार्यकारी परिषद्को ५९० औं बैठकको निणर्यअनुसार विश्वविद्यालयको २५ औं दीक्षान्त सभाबाट सम्झौता भए बमोजिम काठमाडौं विश्वविद्यालय प्राध्यापक संघ र कर्मचारी संघको अनुमोदन गराइनुपर्नेमा जालसाजी गरि अनुमोदन नगरिएका कारण नेपालको संविधानले प्रद्धत गरेको पेशागत हकहित संरक्षणका लागि आफ्नो प्रतिनिधि आफै छान्ने अधिकारबाट बंचित गराएका कारण ताला लगाएको प्राध्यापक संघका अध्यक्षले बताए । केहि दिनअघि भएको दीक्षान्त र विश्वविद्यालयको ८५ औं सभामा आमन्त्रित गरेर संघको अध्यक्षमाथि अपमानित व्यवहार गरिएका कारणले केयुको ज्यादतिविरुद्ध ताला लगाएको विज्ञप्तिमा उल्लेख छ। विश्वविद्यालयको कार्यकारी परिषद्का निर्णयको पूर्णरुपमा पालना केयुको प्राध्यापक संघ र कर्मचारी संघसँग गरिएको पूर्व सम्झौता कार्यान्वयनका लागि ८५ औं सभाले दिएको निर्देशनअनुसार विशेषसभा पुस १५ भित्र राखि प्राडा विजय केसीको संयोजकत्वमा बनेको कार्यदलले पेश गरेको संघ सम्बन्धी नियमको मस्यौदा सम्झौता बमोजिम अनुमोदन हुनुपर्ने माग गरिएको छ । आफ्ना माग अनुमोदन नगरिएमा विश्वविद्यालयको सम्पूर्ण गतिविधि ठप्प गरि आन्दोलनमा उत्रन बाध्य हुने विज्ञप्तिमा उल्लेख गरिएको छ। उक्त तालाबन्दीसँगै निकालिएको विज्ञप्तिमा प्राध्यापक संघको महासचिव डा विकास अधिकारी र केयु कर्मचारी संघका सचिव सुदन ढुंगेलको संयुक्तरुपमा हस्ताक्षरित विज्ञप्ति सोमबार निकालिएको छ। पटकपटक विभिन्न विषयमा तालाबन्दी गरिएको केयुमा आन्दोलन भइरहँदा अध्ययनरत विद्यार्थीको पढाइमा असर पुगिरहँदा समेत सम्बन्धित सरोकारवालाले कुनै चासो दिएको छैन। केहि महिनाअघि पनि केयुको प्राध्यापक संघले महिनौंसम्म मुल गेटमा तालाबन्दी गर्दा कुनै सहमति भएको थिएन । ताला खोल्नका लागि मात्र सहमति भएपनि केयु प्रशासनले दिगो समधानका लागि कुनै चासो नलिएको प्राध्यापकको गुनासो छ ।
दाइले बोकेको बन्दुक पड्किदा भाइ घाइते,"बाजुरा : शिकार खेल्ने क्रममा बन्दुक पड्किदा एकजना घाइते भएका छन् । बुढिनन्दा नगरपालिका ८ बस्ने ३० वर्षीय सुरेन्द्र गिरी घाइते भएको जिल्ला प्रहरी कार्यालय बाजुराका प्रहरी प्रमुख डीएसपी उद्धबसिंह भाटले जानकारी दिए। सोमबार साँझ बुढिनन्दा नगरपालिका ८ र ९ पाण्डुसेनको बीचमा रहेको सिल्के लेखको जंगलमा शिकार खेल्न गएको समयमा दाइ नरेन्द्र गिरीले बोकेको भरुवा बन्दुक पट्किदा उनका भाइ सुरेन्द्र गिरी घाइते भएको प्रहरीले जनाएको छ । नरेन्द्र गिरी हिउँमा चिप्लिएर बन्दुक पट्केको प्रहरीको प्रराम्भिक अनुसन्धानबाट खुलेको छ । घाइते सुरेन्द्र गिरीलाई उपचारका लागि जिल्ला अस्पताल बाजुरामा ल्याइएको छ। गोली शरीरभित्रै रहेकाले अछामको बयलगडा अस्पतालमा रिफर गरेको प्रहरी प्रमुख भाटले बताए। नरेन्द्र गिरीलाई प्रक्राउ गरि उनले जंगलमा लुकाइ राखेको एकनाल भरुवा बन्दुक समेत बरामत गरेर छानबिन सुरु गरेको प्रहरीले जनाएको छ। प्रहरीले घटनाबारे अनुसन्धान भइरहेको जनाएको छ। हिमाली भेगमा हिमपातको समयमा चोरी शिकारी हुने गरेको छ । हिमपात भएपछि तल्लो भेगमा वन्यजन्तु झरेसँगै शिकारी सक्रिय हुने गरेका छन्। चोरी शिकारी हुने गुनासो आएपछि प्रहरीले हिमाली क्षेत्रमा गस्ती बढाएको छ । जिल्ला प्रहरी कार्यालय बाजुराले बडिमालिका, बुढिनन्दा, दहकोट, मनाकोट र हिमाली गाउँपालिका र हिमाली क्षेत्रमा प्रहरी गस्ती बढाएको छ । वन्यजन्तुको सम्भावित बासस्थान र चोरी शिकारी हुने क्षेत्रमा प्रहरी परिचालन गरेको जिल्ला प्रहरी कार्यलय बाजुरा प्रहरी प्रमुख डीएसपी उद्धबसिंह भाटले बताए । चोरी शिकारी हुनसक्ने सम्भावना र अर्को जोखिममा परेको वन्यजन्तुको उद्धारका लागि प्रहरीको गस्ती बढाएको उनले बताए । लेकाली क्षेत्रमा हिमपात भएसँगै चिसो बढेपछि जंगली जनावर र पंक्षीको चोरी शिकार तीव्ररुपमा हुन थालेको छ । हिउँमा फसेका मृगलगायत जनावर चिसोले औलतिर झरेपछि शिकार गर्न सजिलो हुने भएकाले हिमपात पछि हिमाली क्षेत्रका बासिन्दा हुल बाँधेर शिकार खेल्न जाने गर्दछन्। धेरैजसो स्थानीय बन्दुक, भाला, हंसिया, लाठीलगायत घरेलु हतियार र शिकारी कुकुरसहित लिएर रतुवा, घोरल, झारल, थारल, बँदेल, डांफे, कालिजलगायतको शिकार गर्ने गरेका छन्। राष्ट्रिय निकुञ्ज तथा वन्यजन्तु संरक्षण ऐन २०२९ अनुसार संरक्षित पंक्षी तथा वन्यजन्तुको शिकार गर्नेलाई ५ वर्षदेखि १५ वर्षसम्म कैद र नगद ५० हजारदेखि १ लाखसम्म जरिवाना हुनसक्ने कानुनी प्रावधान रहेको छ।"
नक्कली नोटको कारोबार गर्ने चार बंगलादेशी पक्राउ,"भक्तपुर : नक्कली नोटको कारोबार गर्ने चार बंगलादेशी नागरिकलाई भक्तपुर प्रहरीले नियन्त्रणमा लिएको छ। प्रहरीले उनीहरुको साथमा एकहजारको नक्कली नोट १८ थानसमेत बरामद गरेको छ। महानगरीय प्रहरी परिसर भक्तपुरका अनुसार बंगलादेशको फरिदपुर घर भई हाल भक्तपुरको मध्यपुर थिमि नगरपालिका १ लोकन्थली बस्ने २६ वर्षीय सुमन खान र बंगलादेशकै नेत्रकुना ४१ वर्षीय अली अहमद, २१ वर्षका रोबेल मिक्दा र महमद उल्लाहालाई नियन्त्रणमा लिइएको हो। सुमनले पुस ३ गते लोकन्थलीस्थित परिधि गिफ्ट सपमा सामान किन्दा दिएको एक हजार रुपैयाँको दुइटा नोट नक्कली देखिएपछि उनीहरुलाई नियन्त्रणमा लिन प्रहरी सफल भएको हो। परिसरका प्रवक्ता प्रहरी नायब उपरीक्षक कुमारविक्रम थापाले सुमन गिफ्ट सपका साहुजीलाई नक्कली नोट थमाएर फरार भएको बताए। उनी नक्कली नोट दिएर फरार भएको भन्ने सूचना प्राप्त हुनासाथ महानगरीय प्रहरी वृत्त ठिमीबाट प्रहरी निरीक्षकसहितको प्रहरी टोली घटनास्थल पुगेको प्रवक्ता थापाले जानकारी दिए। उनका अनुसार फरार खान लोकन्थलीस्थित लक्ष्मी सिलाई केन्द्रमा काम गर्ने मजदुर हुन्। खानको कोठामा खानतलासी गर्दा एक हजारको थप १६ थान नक्कली नोट बरामद भएको थियो, प्रवक्ता थापाले भने, त्यसलगत्तै खानसँगै कोठामा बस्ने ३ जना अमहद, मिक्दा र उल्लाहालाई पनि नियन्त्रणमा लिएका हौं। उनका अनुसार फरार खानलाई भने पुस ६ गते काठमाडौंको पेप्सीकोलामा लुकिछिपी बसेको अवस्थामा नियन्त्रणमा लिइएको छ। प्रहरीले पक्राउ परेका चारैजनालाई भक्तपुर जिल्ला अदालतमा पेस गरी मुद्रासम्बन्धी कसुरमा म्याद थप गरी अनुसन्धान अघि बढाइरहेको जनाएको छ।"
काठमाडौंमा डेरा जमाएर के गर्दै छन् चिनियाँ ?,"काठमाडौं : चिनियाँ नागरिकले लामो समयदेखि शंकास्पद व्यवहार देखाएको सूचना गृह मन्त्रालयसम्म पुग्यो। काठमाडौंका बाँसबारी, बूढानीलकण्ठ र मनमैंजुमा घरै भाडामा लिएर बसेका उनीहरूको गतिविधिप्रति स्थानीयलाई शंका लागेको थियो। मन्त्रालयमा गत साता बसेको सुरक्षा समिति बैठकमा त्यसबारे गम्भीर चर्चा चल्यो। प्रहरी प्रधान कार्यालयको निर्देशनमा केन्द्रीय अनुसन्धान ब्युरो (सीआईबी)ले चिनियाँ बसेका घरमा प्रहरी खटायो। भित्र छिर्न परिचयपत्र देखाउनुपर्ने र नौलो व्यक्ति देखेपछि उनीहरूले शंकास्पद व्यवहार देखाए। त्यसको रिपोर्टिङ प्रहरी महानिरीक्षकदेखि गृहमन्त्रीसम्म पुग्यो। सीआईबीमा आइतबार काठमाडौं प्रहरी परिसर र अपराध महाशाखाका अधिकारी सम्मिलित बैठक बस्यो। सोमबार संयुक्त रूपमा अपरेसन गर्ने निर्णयमा प्रहरी पुग्यो। त्यहीअनुसार अपरेसनको नेतृत्व सीआईबीले गरेको छ। त्यसमा बालाजु र महाराजगन्ज वृत्तका प्रहरीसमेत सामेल थिए। प्रहरीले तीन घरमा एकसाथ अपरेसन गर्दा चिनियाँ नागरिक झस्किएनन् मात्रै तपार्इंहरू को हो भन्दै प्रश्न गरे। एकै दिन ९७ चिनियाँ पक्राउ परेका छन्। पर्यटक भिसामा आएका उनीहरूका राहदानी, ल्यापटप, मोबाइल र विभिन्न कागजपत्र प्रहरीले बरामद गरेको छ। अधिकांशको भिसा म्याद सकिएको पाइएको छ। होटल भनेर बसे पनि साइनबोर्डसमेत नभेटिएको प्रहरीले जनाएको छ। पर्यटक बनेर बसेका छन्। होटल भनेर बसे पनि कुनै साइनबोर्ड छैन, सीआईबी प्रमुख डीआईजी नीरज शाहीले भने, हामी उनीहरूलाई एकै स्थानमा भेला गरेर स्क्रिनिङ गर्छौं। पछिल्लो पटक चिनियाँ ह्याकर पक्राउ परेका थिए। ठमेलमा पनि चिनियाँ नागरिकले शंकास्पद गतिविधि देखाउँदै आएको सूचना प्रहरीमा पुगेको थियो। मनमैंजु, बाँसबारी र बूढानीलकण्ठबाट पक्राउ परेका चिनियाँले नेपाली कामदार राखेको पाइएको छ। घरभित्र कार्यालय बनाएका थिए। लामा टेबल र कुर्सी राखेका थिए। दर्जनौं चिनियाँ नागरिक घर भाडामा लिएर कुन उद्देश्यले बसेका छन् भन्नेतर्फ अनुसन्धान गर्नु जरुरी थियो, डीआईजी शाहीले अन्नपूर्णसँग भने, उनीहरू कहिले आएको र कुन प्रयोजनमा आएको रेकर्ड अध्यागमनमा हेर्छौं। उनका अनुसार अनुसार आपराधिक गतिविधिमा संलग्न हुन् वा होइनन् भन्ने सम्बन्धमा विस्तृत अनुसन्धानपछि मात्रै थाहा हुनेछ। प्रहरी उच्च स्रोतका अनुसार उनीहरू नेटवर्किङ धन्दामा लागेको आशंका छ। उनीहरूले नेपालमा बसेर इन्टरनेटका माध्यमबाट चीनमा आर्थिक अपराध गरेको आरोप लागेको स्रोतले जनाएको छ। प्रहरीले गत भदौमा बैंक ह्याक गर्ने चिनियाँ लिन जियानमेङ, लुओ जियालेइ, झु लियानग्याङ, क्वी युनकिङ, चेन बिन बिन र फ्रेन्च नागरिक सु लुसिङलाई नियन्त्रणमा लिएको थियो। उनीहरूका साथबाट १ करोड २६ लाख २९ हजार ४५ नेपाली रुपैयाँ र ९ हजार १ सय ८ डलर बरामद गरिएको थियो। नेपाली बाटो हुँदै सुन, लागुऔषध, वन्यजन्तुको अखेटोपहार तस्करी र बैंक ह्याकिङका घटनामा चिनियाँको संलग्नता देखिँदै आएको छ। हाल पक्राउ परेका चिनियाँ नागरिक कुनै न कुनै आपराधिक योजनामा लागेको आशंका प्रहरीले गरे पनि अनुसन्धानबाट खुलेको कुरा सार्वजनिक गरिएको छैन। अहिल्यै यही भन्ने अवस्था छैन। अनुसन्धानमै छौं, डीआईजी शाहीले भने, अनुसन्धानबाट खुलेका विषय सार्वजनिक गर्छौं। उनीहरूलाई राजधानीकै विभिन्न प्रहरी युनिटमा राखेर प्रहरीले अनुसन्धान थालेको छ।"
प्युठानका सुत्केरीले पाएनन् भत्ता,"प्युठान : संस्थागत सुत्केरीलाई प्रोत्साहन गर्ने उद्देश्यले सरकारले आमा सुरक्षा कार्यक्रम संचालन गरेको छ । घरमै सुत्केरी हुँदा आमा र बच्चा दुवैलाई जोखिम हुने भएकाले सरकारले संस्थागत सुत्केरी प्रोत्साहनको कार्यक्रम ल्याएको हो । स्वास्थ्य संस्था पुगेर कम्तीमा चारपटक नियमित गर्भजाँच र सुत्केरी भएपछि नगद  हजार  सय रुपैयाँ सुत्केरी महिलाले पाउने व्यवस्था छ । गर्भजाँच गराएको  र यातायात खर्च वापत  हजार गरी उक्त रकम महिलाले पाउँछन् । तर, प्यूठान अस्पताल विजुवारमा गत भदौ १४ गतेदेखि उक्त सेवा ठप्प छ। भदौदेखि हालसम्म ५ सय ७५ जना महिलाहरुले नियमित गर्भजाँच र अस्पतालमै पुगेर सुत्केरी भइसके पनि प्रोत्साहनको रकम र न्यानो कपडा पाएका छैनन् । गर्भवती महिलालाई सेवा नपाउँदा उत्साहित बनाउनुको साटो निरुत्साहित गराएको गुनासो छ । भदौ महिनामा अस्पताल पुगेर सुत्केरी भएकी मल्लरानी गाउँपालिका ३ सानीपोखरीकी प्रेमा अधिकारीले अहिलेसम्म पैसा नभएको गुनासो गरिन् । 'सिस्टरले अहिले पैंसा छैन्, पछि फोन गरेर बोलाउछौँ भन्नुभएको थियो, २७ वर्षीय अधिकारीले भनिन्, 'अहिलेसम्म फोन आएको छैन् ।' उनले अस्पताल पुगेर पहिलो सन्तानको रुपमा छोरी जन्माएकी हुन्। जिल्ला अस्पतालमा छिमेकी जिल्ला रोल्पाको अरेस, गुल्मीको मदाने गाउँपालिका क्षेत्र र अर्घाखाँचीको मालारानी गाउँपालिका भेगका महिलाहरु समेत सुत्केरी हुन आउँछन् । यसै साता अस्पतालमा सुत्केरी भएकी प्यूठान नगरपालिका ८ बाग्दुलाकी सिता थापाले पनि रकम नपाएको बताइन् । उनका श्रीमान डिल बहादुर दसौदीले प्रोत्साहनको रकम पाउनु धेरै टाढाको कुरा भएको कुरा आश्चर्य मान्दै भने, 'सरकारी अस्पतालमा त सवै सामान र औषधि नीजि मेडिकलबाट किनेर ल्याउनुपर्दो रहेछ, पैसा पाउनु त कता हो कता।' उनले सुत्केरी हुनेबेला प्रयोग गरिने सेनेटरी प्याड, पंजा, क्याडगड, कट, क्लायम, सिटिङज लगाएतका सामग्री किनेर ल्याउनु परेको गुनासो पोखे । अस्पतालमा मेडिकल सुपरिटेण्डेन्ट डाक्टर नहुँदा सुत्केरीलाई प्रोत्साहन वापतको रकम दिन नसकिएको अस्पतालका रेडियोग्राफी टेक्नोलोजिस्ट खिमप्रसाद पार्धेले जानकारी गराए । उनले बजेट अख्तियारी भएर आएको भएपनि खाता संचालन हुन नसक्दा सेवा प्रवाहमा समस्या आएको बताए । सुत्केरी भएका महिलाको अस्पतालले रेकर्ड राखेको छ । खाता संचालन भएपछि सबै महिलालाई अस्पतालमा बोलाएर रकम वितरण गरिने अस्पतालका व्यवस्थापक राजन घिमिरेले जानकारी गराए । दुई दिनअघिमात्रै मेडिकल सुपरिटेन्डेन्टको रुपमा डाक्टर अमृत पन्थी आइसकेको अस्पतालले जनाएको छ । खाता संचालन नभएकै कारण अस्पतालबाट वितरण हुने निःशुल्क बीमाको औषधि समेत ठप्प छ । अस्पतालमै बोलाएर रकम वितरण गर्दा महिलालाई दोहोरो झन्झट हुने देखिएको छ।"
"बस र मोटरसाइकल ठोक्किदा एकको मृत्यु, एक घाइते",धनबहादुर भण्डारी डडेल्धुरा : भिमदत्त राजमार्गको डडेल्धुरा सदरमुकाम बजार नजिक बस र मोटरसाइकल ठोक्किदा एकजनाको मृत्यु भएको छ भने अर्का एकजना गम्भीर घाइते भएका छन्। मंगलबार दिउँसो करिब १२ बजेतिर अमरगढी नगरपालिका १ चालीस मोडनिर बससँग मोटरसाइकल ठोक्किएको थियो। कन्चनपुरको महेन्द्रनगरबाट बझाङ जाँदै गरेको ना ७ ख ५९२२ न को बससँग विपरित दिसातर्फ जाँदै गइइरहेको से ४ प ५८८० न को मोटरसाइकल ठोक्किँदा खडक बोहरको मृत्यु भएको प्रहरीले जनाएको छ। दुर्घटनामा परि अमारगढी ११ फिन्नेकिटका अन्दाजी २० वर्षीय खडक बोहरको दुर्घटनास्थलमै मृत्यु भएको जिल्ला प्रहरी कार्यालय डडेल्धुराले जनाएको छ। दुर्घटनाम परि गन्यापघुरा गाउँपालिक ३ सकायलका महेन्द्र ठगुन्ना गम्भीर घाइते भएका छन्। उनको उपचारका लागि जिल्ला बाहिर रिफर गरिएको छ।बस चालक वीरेन्द्रबहादुर बुढालाई प्रहरीले नियन्त्रणमा लिएको छ ।
नेपाल जेसीसको नयाँ नेतृत्वका लागि तीन प्रतिस्पर्धी,"काठमाडौं : नेपाल जेसीसको राष्टिय महाधिवशेन बुधबारबाट चितवनको रत्ननगरमा सुरु हुँदैछ । ४६औं राष्टिय महाधिवशेनबाट २०२० का लागि नयाँ नेतृत्व चयन हुनेछ । नयाँ नेतृत्व चयनका लागि हुने निर्वाचनमा त्रिपक्षीय भिडन्त हुने भएको छ। अध्यक्षका लागि अशोक शंखर, अरुणेश्वर खनाल र विकास मानन्धर प्रतिस्पर्धामा छन् । प्रतिस्पर्धीमध्ये शंखर पथरी जेसीजका संस्थापक अध्यक्ष, खनाल बीसहजार जेसीजका पूर्वअध्यक्ष र मानन्धर काभ्रे जेसीजका पूर्वअध्यक्ष हुन् । जेसिसको विधान अनुसार प्रत्येक वर्ष अधिवशेनमार्फत यसको नयाँ नेतृत्व चयन हुन्छ ।एउटै व्यक्तिले एकै पदमा दोहोरिन नपाउने विधानमा व्यवस्था छ। जेसिसको नेतृत्व लिन अध्यक्षका तीनै प्रत्यासी पूर्वदेखि पश्चिमसम्मका सबै प्रतिनिधिका बीचमा आआफ्नो प्रचारमा व्यस्त छन्। निर्वाचन अगाडी जेसिसमा उम्मेदवारहरुलाई प्रशिक्षण दिने प्रचलन पनि छ । सोही अनुसार, वाककला , नेतृत्व, ब्यक्तित्व लगायतका बिषयमा प्रशिक्षण दिइने गरिन्छ । यो प्रशिक्षणमा सहभागी नहुनेले उम्मेदवार वन्न नपाउने विद्यान जेसिसको छ । यस अगाडी अध्यक्षका लागि शंखर, खनाल र मानन्धरका अतिरिक्त विनोद सुवेदीले पनि उम्मेदवारी दर्ता गराएका थिए । तर सुवेदी प्रशिक्षणमा सहभागी नभएका कारण उनको उम्मेदवारी खारेज भएको छ । महाधिवेशनको पूर्वसन्ध्यामा नेतृत्वका लागि मैदानमा उत्रिएका उम्मेदवारहरु चुनावी परिणाम आफनो पोल्टामा पार्नका लागि आन्तरिक रणनीति बनाउने र प्रचार प्रसारमा जाने रणनीतिमा जुटेका छन् । त्यस्तै, जेसिसको कार्यकारिणी उपाध्यक्षमा यसपटक जेसी शोभा खरेलले उम्मेदवारी दिएकी छिन् । जेसीज सदस्यहरूको नेतृत्व एवं व्यक्तित्व विकासको लागि नेतृत्व विकास कार्यशाला, तालिम एवं सामाजिक सेवामार्फत निरन्तर सदस्यहरूका माझ रहन रूचाउने खरेललाई हेटौंडा लेडी जेसीजले अगाडी बढाएको हो । जेसीआई हेटौँडा लेडीको सन् २०१६ को अध्यक्ष, एवं सन् २०१७ को राष्ट्रिय उपाध्यक्ष भएकी उनी नेपाल जेसीज बर्ष २०२० को लागि कार्यकारीणी उपाध्यक्ष पदमा उम्मेदवार बनेकी हुन् ।"

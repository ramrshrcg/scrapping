शीर्षक,विवरण
नजिकिँदै सामुद्रिक पहुँच,"नेपालको समुद्रसँग सरल पहुँच छैन। त्यहीकारण भूपरिवेष्ठित मुलुकको परिचय बनेको हो। समुद्रसम्म पहुँचनिम्ति भारतसँग निर्भरता हाम्रो बाध्यता हो। केही महिनाअघि मात्र चीनसँग पारवहन तथा व्यापार सम्झौताको प्रोटोकल तय भए पनि उससँगको सामुद्रिक पहुँच तीन हजार किमिभन्दा टाढा छ। सीमासम्म रेल मात्र नआएको होइन, सडक सञ्जाल पनि अल वेदर छैन। अन्तर्राष्ट्रिय सन्धिसम्झौताअनुसार भूपरिवेष्ठित मुलुकलाई समुद्रको पहुँच दिनैपर्छ। राष्ट्रसंघीय सामुद्रिक महासन्धि एउटा बहुपक्षीय सम्झौता हो, जसले भूपरिवेष्ठित राज्यको समुद्रसम्मको पारवहन पहुँच सुनिश्चित गर्छ। यसले भूपरिवेष्ठित मुलुकलाई तेस्रो देशसँग आयातनिर्यात गर्न स्वतन्त्रता दिन्छ। अन्य मुलुकको दाँजोमा भूपरिवेष्ठित मुलुकको प्रतिव्यक्ति आय ४० प्रतिशत कम रहेको राष्ट्रसंघीय र अन्य विविध अध्ययनले देखाउँछ। उत्पादित सामान निर्यात गर्न र आयातमा पनि झन्झट व्यहोर्नपर्ने हुनाले सहज पहुँच नहुनु यसको कारक हो। नेपालले सामुद्रिक बन्दरगाहका निम्ति ८७५ किलोमिटर टाढा पुग्नुपर्छ। नेपालले भारतको हल्दिया (कोलकाता) बाट त्यो पहुँच उपयोग गर्दै आएको छ। दुई वर्षअघिदेखि दक्षिण भारतको विशाखापट्टनम पनि उपयोगमा ल्याएको छ। छोटो मानिएको कोलकाताभन्दा त्यो झन्डै दोब्बर पर्छ। भारतले सञ्चालनमा ल्याएको मानवनिर्मित मल्टिमोडल पोर्ट साहिबगन्ज र कालुघाट उपयोग गर्न पाएमा नेपाललाई निकै सजिलो हुन्छ। नेपालको सीमाबाट दक्षिणतर्फको जलमार्ग बढीमा १५० देखि १७५ किमि मात्र टाढा हुनेछ। समुद्रबाट गंगा नदी हुँदै बनारस, साहिबगन्ज र कालुघाटमा भारतीय जहाज आउन थालेका छन्। कालुघाटमा केही विवादले अलिक समय लाग्ला, बनारस र साहिबगन्ज सञ्चालनमा आइसकेको छ। भारतीय प्रधानमन्त्री नरेन्द्र मोदीले दुवै टर्मिनलको उद्घाटन गरिसकेका छन्। नेपालतर्फको व्यापारमा पनि सहजीकरण हुने उद्घाटन सत्रमा भनिएको छ। यसले हाम्रो दूरी घटाउने मात्र होइन, कूटनीतिक पहल हुन सके नेपालतर्फकै ट्रक बनारस, साहिबगन्ज र कालुघाट पुगेर सामान ल्याउन सक्छन्। नेपालनजिक जहाज आइपुग्ने अवस्था आउनु राम्रो हो। नेपालले त्यसको उपयोग गर्न सीमामा आउनुअघि भारतसँग सम्झौता गरेर अघि बढ्न सक्नुपर्ने थियो। तर, सञ्चालनमा आइसक्दा पनि उपयोगको सम्झौता पारवहन सन्धिमा रुट थप्ने कार्यसमेत गर्न सकेको छैन। नेपालले अघि बढाएको ट्रिटी अफ ट्रान्जिट (पारवहन सन्धि) मा भारत सरकारले बनारस, साहिबगन्ज र कालुघाट थपिदिएमा त्यो दूरी बढीमा १७५ किमिको सीमामा जलमार्गमार्फत कन्टेनर ल्याउन सक्नेछ। यसले नेपाली बजारमा आउने सामानको मूल्य २० प्रतिशतसम्म सस्तो बनाउन सक्ने आकलन भइरहेको छ। मल्टिमोडल बन्दरगाह भन्नाले सडक, रेल र जल तीनवटै मार्गबाट हुने माल ढुवानीका लागि उपयोगी मानिने हुनाले त्यस्ता बन्दरगाह उपयोग गर्न नेपालले पहल गर्नुपर्छ। हेर्दा सामान्य झैं लाग्ला, तर मुलुकको दीर्घकालीन विकासका लागि यो महत्त्वपूर्ण कदम हो। कोलकातासम्म आउने जहाजबाट सीधै साना जहाजमा राखेर कालुघाट र साहिबगन्ज ल्याउन सकिनेछ। साना जहाजमा एक सय २५ कन्टेनर अर्थात् २५ सय टनसम्म ल्याउन सक्छन्। नेपालीका लागि त्यो अधिक पनि हो। यसलाई उपयोग गर्दै नेपालले आफ्नो ढुवानी सहज बनाउन सक्नुपर्छ। गंगामा नेपालका नदी जोडिएकाले नेपालमा जहाज ल्याउन सकिन्छ। केपी ओली पहिलोपटक प्रधानमन्त्री हुँदा नै आफ्नै पानीजहाज विदेशी भूमिका र नेपालभित्र पनि चलाउनेजस्ता विषय उठाएर हल्ला गरियो, तर वास्तविक काम समुद्रको पहुँच बढाउनेतर्फ हुन सकेन। तत्काल कूटनीतिक पहल गरेर सम्झौता गर्दै समुद्रसम्म पहुँचका लागि दूरी घटाउन साहिबगन्ज र कालुघाटमा नेपालले पनि उपयोग गर्न पाउने सहमति गर्न आवश्यक छ।"
"भूमि व्यवस्थामन्त्रीको घोषणा, 'अब कोही मोही रहनेछैन'","काठमाडौं : भूमि, व्यवस्था, सहकारी तथा गरिबी निवारण मन्त्री पद्माकुमारी अर्यालले हदबन्दीमा सरकार लचिलो भएको स्वीकार गरेकी छन् । उनले उद्योगधन्दा खोल्न बाधा नहोस् भनेर हदबन्दीमा लचिलो हुनुपरेको स्पष्टिकरण दिएकी छन् । उद्योग, फर्म सञ्चालनको लागि भूमि सम्बन्धि व्यवस्था हात खुट्टा बाँध्यो भन्ने कुरा थियो । त्यसका लागि हदबन्दी बाधा नहोस् भनेर थोरै लचिलो भएका हौँ ।उनले भनिन् । सरकारको तीन खम्बे नीति सरकारी, सहकारी र निजी क्षेत्रसँगै लैजानको लागि भूमि समस्या नहोस् भनेर हदबन्दी खुकुलो गरिएको बताइन् । मन्त्री अर्यालले भूमिहीन, सुकुम्बासी, अव्यवस्थित बसोबासको समस्या समाधान गर्न बनेका भूमि सम्बन्धी ऐनका विषयमा अनावश्यक हल्ला गरेको बताइन् । उनले सरकारले लामो समयपछि भूमिसम्बन्धी विधेयकमा रहेका राम्रा पक्षको चर्चा नै नगरेर एउटा विषयलाई मात्र बढी उछालिएको आरोप लगाएकी छन् । उनले यस्ता विषयले भूमिहीन, सुकुम्बासी, अव्यवस्थीत बसोबासीलाई धराप पार्ने काम गरेको बताइन् । उनले नेपालीलाई जग्गा धनी बनाउने घोषणा गरेकी छन् । अब कोही पनि मोही नरहने बताउँदै उनले भनिन्, अब कोही पनि मोही रहने छ्र्रैनन्, सबैलाई जग्गाधनी बनाउने हो ।उनले मोहियानी हक स्थापित गरेर उनीहरुलाई न्याय दिने बताइन् । सामुदायिक आत्मनिर्भर सेवा केन्द्रले आयोजना गरेका कार्यक्रममा मन्त्री अर्यालले भू उपयोग ऐन प्रमाणिकरण भइसकेकोले अब कार्यान्वयनमा जाने बताएकी छन् । उनले अब कसैले कृषि योग्य जमिन बाँझो राख्न नपाउने बताइन् । उनले जथाभावी कित्ताकाट जग्गा टुक्राटुक्रा भएको बताउँदै भनिन, अब जग्गा टुक्राउने होइन, व्यवस्था पनि हो ।उनले भूमि बैंक पनि परिकल्पना गरिएको जानकारी दिएकी छन् ।"
दार्चुलामा भुकम्पको धक्का,"दार्चुला : दार्चुलामा भुकम्पको धक्का महसुश गरिएको छ । सोमबार राति ८ बजेर १८ मिनेट जाँदा नेपाल भारत सिमाना नजिकै ४ दशमलब ४ रेक्टर स्केलको भुकम्प गएको खानी तथा भुगर्भ विभाग राष्ट्रिय भुकम्प मापन केन्द्र तथा अनुसन्धान केन्द्रले जनाएको छ । भुकम्पको धक्का बैतडी, डडेलधुरा बझाङ लगायत जिल्लामा महशुस गरिएको तर क्षतिको विवरण अहिलेसम्म आउन सकेको छैन ।"
माल भएर चाल नपाएपछि प्रयोगविहीन एक सरकारी भवन,"गुल्मी : मुलुक संघीय संरचनामा गइसकेपछि अधिकांश स्थानीय तहका कार्यालय अझै पनि भाडाका घरमा छन्। तर जिल्लाको सदरमुकाम तमघासमा निर्माण भएको महिला तथा वालवालिका कार्यालयको नवनिर्मित भवन कसले प्रयोग गर्ने भन्नेमा अन्योलता देखिएको छ। रेसुंगा नगरपालिका ९ स्थित उपल्लो तमघासमा निर्माण भएको तीनतले पक्की भवन अहिले अलपत्र अवस्थामा छ। तत्कालीन अवस्थामा महिला तथा वालवालिका कार्यालय गुल्मीका लागि भवन निर्माण गरिएको थियो। संघीयता कार्यान्वयनसँगै उक्त कार्यालय खारेज भएपछि भवन कसले र केका लागि प्रयोजन गर्नेमा अलमल भएको छ। हाल महिला तथा बालवालिका हेर्नेगरी प्रत्येक स्थानीय तहमा शाखा स्थापना भएका छन्। जिल्लामा महिला तथा बालवालिका कार्यालय खारेज भएको छ। खारेज भएका जिल्लाका कार्यालयहरूको चल अचल सम्पत्ति जिल्ला समन्वय समिति मातहत राख्ने प्रावधान रहेको जिल्ला समन्वय समिती गुल्मीका प्रमुख लक्ष्मण पराजुलीले बताए। खारेज भएका कार्यालयको सम्पत्ति समन्वय मातहत हुन्छ, उनले भने, निर्माणको भुक्तानी पश्चात प्रयोगमा ल्याउँछौ। पराजुलीका अनुसार उक्त भवन निर्माणको रकम भुक्तानी नभएकाले थप समस्या भएको उल्लेख गरे। भवन निर्माणको काम सम्पन्न भए पनि निर्माण व्यवसायीले रकम भुत्तानी नपाएको गुनासो गरेका छन्। सुनील समीर निर्माण सेवा तमघास गुल्मीले २०७४ सालमा भवन निर्माणको जिम्मा पाएको थियो। निर्माण सुरुको दुई वर्षमै भवन बनिसक्दा समेत भुक्त्तानी नपाएको कम्पनीका नारायण पोखरेलले बताए। भवन बनाएर सकियो तर रकम पाइएन, उनले भने। भवन डिभिजन कार्यालय पाल्पाले हेर्नेगरी १ करोड ७३ लाख ६१ हजार ५७४ रुपैयाँ कुल लागतमा भवन निर्माणको जिम्मा लिइएको बताए। निर्माण अवस्थामा उक्त भवनको अनुगमन र मूल्यांकन महिला तथा बालवालिका विभागले भवन डिभिजन कार्यालय पाल्पालाई जिम्मा दिएको थियो। निर्माण व्यवसायी पोखरेलले झण्डै १ करोड १६ लाख रुपैयाँ भुक्तानी हुन बाँकी रहेको बताए। रकम भुक्तानी नहुँदा काम गरेका श्रमिकको ज्याला र सामनको पैसा समेत तिर्न बाँकी रहेको पोखरेलको भनाई छ। उनले सम्झौता अनुसार काम सम्पन्न गरेर रकम भुक्तनीका लागि बारम्बार विभागमा अनुरोध गर्दा समेत कुनै प्रतिक्रिया नआउँदा पीडित बनेको गुनासो पोखे। यता जिल्ला सम्वन्वय समिती गुल्मीले संघीय सरकारमार्फत निर्माण भएको उक्त भवनको रकम भुक्तानीका लागी मन्त्रालय र प्रदेश सरकारलाई पत्राचार गरेको जनाएको छ। प्रमुख लक्ष्मण पराजुलीले निर्माण कम्पनीलाई रकम भुक्तानी दिएपछि मात्रै कार्यालयलाई स्थानीय तहलाई हस्तान्तरण गरी प्रयोगमा ल्याउन सकिने उल्लेख गरे। हाल तत्कालीन महिला तथा बालवालिका कार्यालयको नवनिर्मित भवन ताल्चा लगाएर राखिएको छ। स्थानीयले भवनका लागि निःशुल्क जग्गा प्रदान गरेपनि विगतमा कार्यालयमा पुग्ने मोटरबाटोको विवादले पटकपटक रकम फ्रिज हुने अवस्था आएको थियो। निर्माणको रकम भुक्तानी गरेर हाल भाडामा रहेका कार्यालयलाई उक्त सरकारी भवनमा सार्नुपर्ने स्थानीयको माग छ।"
"अस्पताल छ, डाक्टर छन्, औषधी छैन","जाजरकोट : सरकारले निस्शुल्क उपलब्ध गराउने सामान्य औषधी पनि जाजरकोटका अस्पतालमा पाइँदैनन्। जसको कारण जिल्ला अस्पताल जाजरकोटमा लामो समयदेखि उपचारमा समस्या भइरहेको छ। दिनहुँ भाइरल ज्वरो, टाइफाइड, मौसमी रुघाखोकी लगायतका विरामी बढिरहेका छन्। तर, यहाँ औषधीको चरम अभाव छ। अस्पतालले नयाँ आर्थिक वर्ष सुरु भएको दुई महिनासम्म पनि औषधी खरिद गरेको छैन। जिल्ला अस्पताललाई सरकारले ७२ प्रकारका औषधी निस्शुल्क दिने भने भनेको छ। तर, यहाँ सिटामोल, आइरन चक्की, ब्रोफिन, रेनीटेडीन, मेट्रो, एमोक्सीसिलीन, भुस्कोपान, कोर्टीन, भिटामीन बी कम्प्लेक्स, क्यामामीन लोसन, जीन्क ट्याब्लेट, पारासिटामोल सिरफ, आर एल क्योमक्स, अक्सीटोसन, जेन्टामाइस, फुस्रामाइट, सिप्रो, एसिलक, पोन्टक्स लगाएतका अत्यावश्यक औषधीको चरम अभाव छ। मौसम परिवर्तनसँगै अस्पतालमा विरामीको संख्या बढ्दो छ। तर, निस्शुल्क पाउने औषधीसमेत नपाउँदा सेवाग्राही मर्कामा परेका छन्। दैनिक ६०७० जना भाइरल ज्वरोका मात्र विरामी यहाँ आउने गरेका छन्। डाक्टरले चेकजाँच गरेर औषधी लेखिदिन्छन्। तर, विरामीले औषधी पाउँदैनन्। भेरी नगरपालिका२ बस्ने कमला थापालाई टाउको दुख्ने र ज्वरो आउने समस्या भएपछि उनी जिल्ला अस्पताल आइन् चेकजाँच गरेर डाक्टरले औषधी लेखिदिए तर अस्पतालबाट उनलाई कुनैपनि औषधी दिइएन। अस्पतालमा सिटामोलसमेत नभएपछि निजी मेडिकलमा किन्नु परेको उनको गुनासो छ। अस्पतालको फार्मेसीमै औषधी नभएपछि उनी निजी मेडिकल जान वाध्य भइन्। केही समय पहिले कुनै पनि औषधी बाहिर किन्नु पर्दैनथ्योे, सबै निशुल्क पाइन्थ्यो तर अहिले सबै औषधी किनेर खानु पर्ने वाध्यता छ, कमलाले भनिन् । उनी मात्र होइन, उपचारको लागि जिल्ला अस्पताल पुग्ने सबै विरामीले औषधी नपाउँदा समस्यामा परेको बताएका छन्। आर्थिक अवस्था कमजोर भएका र सधैँजसो निस्शुल्क औषधी पाइरहेकाहरुले अहिले त्यही औषधी किन्न समस्या भएको स्थानीय धर्मराज परियारले बताए। अस्पतालमा डेलिभरी सेवाका लागि गज, कटन, गुलोब्स र आरएलसमेतको अभाव भएको छ। लेखापाल नहुँदा ल्याव सेवासमेत बन्द हुने अवस्थामा पुगेको छ। ल्यावका लागि आवश्यक पर्ने किटसमेत सकिएको डाक्टरहरुले जानकारी दिए। औषधी खरिदका लागि बजेट आएपनि लेखामा काम गर्ने लेखापाल नहुँदा समस्या परेको छ। औषधी खरिदका लागि बजेट निकासा भइसकेको भएपनि लेखापाल नहुँदा औषधी खरिद गर्न नपाएको उनीहरुले जानकारी दिए। अस्पतालमा लेखापालको दरवन्दी भएपनि दुईवर्ष देखि पदपुर्ती हुनसकेको छैन। कोष तथा लेखा नियन्त्रकको कार्यालयले तलव खुवाउन काजमा पठाउने गरेपनि असारदेखि लेखापाल आएका छैनन्। लेखापाल नहुँदा स्वास्थ्यकर्मीले साउनदेखि तलव भत्तासमेत खान पाएका छैनन्। जिल्ला अस्पताल प्रदेशको सामाजिक विकास मन्त्रालय मातहतमा गएपछि झन अस्तब्यस्त भएको स्थानीयले बताएका छन्। धेरै स्वास्थ्यकर्मी समायोजन भएर अनेत्र गइसकेका छन्। ५० शैयाको यो अस्पताल नाम मात्रको छ। न यहाँ आवश्यक औषधी पाइन्छ न दक्ष जनशक्ति नै छन्, स्थानीय धनबहादुर खड्काले भने,एउटा स्वास्थ्य चौकीले दिने जति सेवा पनि यहाँ पाइँदैन।"
अरिङ्गालको टोकाइबाट बेहोस भएकी किशोरीको मृत्यु,"गुल्मी : धुर्कोट गाउँपालिका४ जैसीथोक गुल्मीमा एक किशोरीको अरिङ्गालको टोकाइबाट ज्यान गएको छ । स्थानीय १८ वर्षीय विनिता कुँवरको शनिबार उपचारकै क्रममा मृत्यु भएको हो । दुईसाता अघि उनलाई जैसीथोक खेलकुद मैदान नजिकै हिँडिरहेको बेला अरिङ्गालले टोकेको थियो । फुपूलाई तीजको निम्ता गरेर घर फर्किने क्रममा उनलाई अरिङ्गालले टोकेको स्थानीय राजन केसीले जानकारी दिए । उनको गौतमबुद्ध मुटु अस्पताल बुटवलमा उपचारकै क्रममा मृत्यु भएको परिवारले जनाएको छ । अरिङ्गालले टोकेलगत्तै बेहोस भएकी उनलाई उपचारका लागि जिल्ला अस्पताल तम्घास लगिएको थियो । तर, त्यहाँ उनको उपचार सम्भव नभएपछि लुम्बिनी मेडिकल कलेज प्रवास पाल्पामा पुर्याइएको थियो ।"
"भूमि व्यवस्थामन्त्रीको घोषणा, 'अब कोही मोही रहनेछैन'","काठमाडौं : भूमि, व्यवस्था, सहकारी तथा गरिबी निवारण मन्त्री पद्माकुमारी अर्यालले हदबन्दीमा सरकार लचिलो भएको स्वीकार गरेकी छन् । उनले उद्योगधन्दा खोल्न बाधा नहोस् भनेर हदबन्दीमा लचिलो हुनुपरेको स्पष्टिकरण दिएकी छन् । उद्योग, फर्म सञ्चालनको लागि भूमि सम्बन्धि व्यवस्था हात खुट्टा बाँध्यो भन्ने कुरा थियो । त्यसका लागि हदबन्दी बाधा नहोस् भनेर थोरै लचिलो भएका हौँ ।उनले भनिन् । सरकारको तीन खम्बे नीति सरकारी, सहकारी र निजी क्षेत्रसँगै लैजानको लागि भूमि समस्या नहोस् भनेर हदबन्दी खुकुलो गरिएको बताइन् । मन्त्री अर्यालले भूमिहीन, सुकुम्बासी, अव्यवस्थित बसोबासको समस्या समाधान गर्न बनेका भूमि सम्बन्धी ऐनका विषयमा अनावश्यक हल्ला गरेको बताइन् । उनले सरकारले लामो समयपछि भूमिसम्बन्धी विधेयकमा रहेका राम्रा पक्षको चर्चा नै नगरेर एउटा विषयलाई मात्र बढी उछालिएको आरोप लगाएकी छन् । उनले यस्ता विषयले भूमिहीन, सुकुम्बासी, अव्यवस्थीत बसोबासीलाई धराप पार्ने काम गरेको बताइन् । उनले नेपालीलाई जग्गा धनी बनाउने घोषणा गरेकी छन् । अब कोही पनि मोही नरहने बताउँदै उनले भनिन्, अब कोही पनि मोही रहने छ्र्रैनन्, सबैलाई जग्गाधनी बनाउने हो ।उनले मोहियानी हक स्थापित गरेर उनीहरुलाई न्याय दिने बताइन् । सामुदायिक आत्मनिर्भर सेवा केन्द्रले आयोजना गरेका कार्यक्रममा मन्त्री अर्यालले भू उपयोग ऐन प्रमाणिकरण भइसकेकोले अब कार्यान्वयनमा जाने बताएकी छन् । उनले अब कसैले कृषि योग्य जमिन बाँझो राख्न नपाउने बताइन् । उनले जथाभावी कित्ताकाट जग्गा टुक्राटुक्रा भएको बताउँदै भनिन, अब जग्गा टुक्राउने होइन, व्यवस्था पनि हो ।उनले भूमि बैंक पनि परिकल्पना गरिएको जानकारी दिएकी छन् ।"
तलब वृद्धिको माग गर्दै गुठीमा धर्ना,"विराटनगर : शैलजा आचार्य स्मृति पोलिटेक्निक (कलेज)मा कार्यरक्त प्रशिक्षक र कर्मचारीले श्री कृष्णप्रसाद कोइराला सेवा गुठीको केन्द्रीय कार्यालयमा धर्ना दिएका छन् । विगत १० दिनदेखि सेवा र सुविधाको माग गर्दै आन्दोलनमा उत्रिएका प्रशिक्षक र कर्मचारीले आइतबार केन्द्रीय कार्यालयमा धर्ना दिएका हुन् । श्री कृष्णप्रसाद कोईराला सेवा गुठी भवन र सिटिभिटीको संयुक्त साझेदारीमा सञ्चालित शैलजा अचार्य स्मृति पोली टेक्निकलमा कार्यरक्त प्रशिक्षक र कर्मचारीले नेपाल सरकारले तोकेको अनुसार तलब र सुविधाको माग गर्दै आन्दोलनमा उत्रिएका हुन्। मोरङको जाहदा गाउँपालिका ४ स्थित शिशवनीमा सञ्चालित सो टेक्निकलमा कार्यरक्त ७० जना प्रशिक्षक र कर्मचारीले सरकारले तोकेअनुसार सेवासुविधा नपाएको भन्दै भदौ २० गते देखि आन्दोलित भएका छन्। पटक पटक व्यवस्थापन समिति र प्रचार्यलाई सरकारले बढाएको तलब वृद्धि गर्न ध्यानाकर्षण गराए पनि कुनै सुनुवाई नभए पछि आन्दोलनको कार्यक्रम सार्वजनिक गर्दै कलेजको सम्पूर्ण प्रसाशनिक कार्यालयमा तालाबन्दी समेत गरेका छन् । १ वर्षको मात्र नियुक्त दिएर प्रत्येक वर्ष काम लगाउने गरेको र सरकारले तोकेको तलब र सुविधा नदिने भएकाले बाध्य भएर आन्दोलनमा उत्रिएको नसिङ्ग प्रशिक्षक शशीकाला तिवारीले जानकारी दिइन्। नेपाल सरकारले २०७३७४मा कर्मचारीको तलब २५ प्रतिशत बढाएकोमा शैलजा अचार्य स्मृति पोली टेक्निकलमा कार्यरक्त प्रशिक्षक र कर्मचारीको तलबमा वृद्धि नगरी भत्तामा २० प्रतिशत दिने निर्णय गरेको थियो । चालु आर्थिक वर्षमा सरकारले तलबको वृद्धि गर्ने नीति सार्वजनिक गरे पनि सो पोलीटेक्निकलमा हालसम्म कार्यरक्त कर्मचारी र प्रशिक्षकलाई कुनै जानकारी नदिई गुपचुप राखेपछि आन्दोलित भएको कलेजका भाइस प्रिन्सिपल सुनिता राउतले जानकारी दिइन्। कर्मचारी तथा प्रशिक्षकले सम्पूर्ण तलब सेवा सुविधा सरकारी नियमअनुसार दिनुपर्ने, नियमित पार्टटाइम प्रशिक्षकको सुविधामा महंगी भक्ता र लुगा भक्त दिनुपर्ने, गत वर्षदेखि अनिवार्य रुपमा गर्नुपर्ने भनिएको संचयकोशमा जम्मा हुनुपर्ने रकम वर्तमान सेवा सुविधाबाट नभई अगामी वृद्धि हुने तलबबाट हुनुपर्ने, जीवन विमा र दुघर्टना बिमाको सुविधा गर्नुपर्ने, ग्रेड वृद्धि पनि सरकारी नियमअनुसार तहअनुरुप कायमलगायतका माग अघि सारेको छ। कर्मचारीले वृद्धि गरेको तलब र सेवा सुविधाको माग गर्ने थालेपछि हालसम्म चालु वर्षको नियुक्ति पत्र समेत दिएको छैन। तर सेवा गुठीले भने सरकारले निर्धारण गरेको तलब दिने गरेको बताउँदै आएको छ। वार्ता निष्कर्षबिहीन आन्दोलित कर्मचारी र सञ्चालक समितिबीच शुक्रबार छलफलका लागि बैठक बसेको थियो। तर बैठक निष्कर्षबिहीन भएको छ। सञ्चालक समितिले आम्दानी नएकाले तलब वृद्धि गर्न नसकिने तर ग्रेडलगायतका माग पूरा गर्ने बताएको नर्सिङ प्रशिक्षक शशीकाला तिवारीले जानकारी दिइन् । सञ्चालकले माग सुन्नै चाहेन, साना माग मात्र पूरा गर्ने भनेपछि थप आन्दोलनमा उत्रिएको उनले बताइन्। श्रम तथा रोजगार कार्यालयको पत्राचार श्रम तथा रोजगार कार्यालय विराटनगरले श्री कृष्णप्रसाद कोइराला तथा सीटीभीटीको साझेदारीमा संचालित शैलजा आचार्य स्मृति पोलिटेक्निक जाहदालाई पत्रचार गरेको छ । श्रम शोषण भएको सम्बन्धमा कार्यालयका वरिष्ट श्रम अधिकृत प्रेमप्रसाद संजेलले आएको उजुरीका अनुसार उजुरीकर्ता र सञ्चालकबीच स्थानीयस्तरमा नै छलफल गरेर समाधान गर्न पत्राचार गरेको छ । भदौ २६ गते गरेको पत्राचारमा स्थानीयस्तरमा समाधान नगरे उजुरीउपर मुद्दाको रुपमा सुनवाई गरी फैसला गरी बाध्यकारी कार्यान्वयन गर्ने आदेश जारी हुने उल्लेख गरिएको छ । पत्रमा तलब र सुविधा सरकारले तोकेअनुसार नदिएर घोर अन्याय गरेको लगायतका ९ बुँदे सुझाव कार्यावन्यन गर्नुपर्ने पत्रमा उल्लेख गरिएको छ।"
नगरपालिकाको सेवा ३३ दिनपछि सूचारु,"विराटनगर : मेयर र उपमेयरबीचको द्वन्द्वले निम्त्याएको समस्याका कारण ३३ दिनदेखि ठप्प रहेको मोरङको उर्लाबारी नगरपालिकाको सेवा सोमबारबाट सूचारु भएको छ। नगर कार्यपालिकाको सोमबार बसेको बैठकले लामो समयदेखि ठप्प रहेको काम कारबाही सञ्चालन गर्ने निर्णय गरेसँगै सेवा सूचारु भएको नगर प्रवक्ता भानुभक्त शर्मा पराजुलीले जानकारी दिए। उनका अनुसार संघीय मामिला तथा सामान्य प्रशासन मन्त्रालयले नगरपालिकाका नाममा पठाएको पत्रको आधारमा सेवा सूचारु गर्ने निर्णय भएको हो। गत साउन २८ गतेदेखि आर्थिक र विनियोजन ऐनसँग सम्बन्धित सबै सेवाहरु अवरुद्ध हुँदा नागरिकलाई मर्का परेकोले अघिल्लो आर्थिक वर्षको निर्णय अनुसार कार्य सञ्चालन गर्न पत्रमार्फत मन्त्रालयले गत बिहीबार निर्देशन दिएको थियो। नगर उपप्रमुख लक्ष्मीदेवी भण्डारी समेतले नगरपालिकासहितलाई विपक्षी बनाइ उच्च अदालत विराटनगरमा दिएको रिट निवेदन र अदालतबाट जारी भएको प्रारम्भिक आदेशका कारण काम प्रभावित भएकाले अदालतको फैसला नआएसम्म अघिल्लो आर्थिक वर्षलाई आधार बनाएर कार्य सञ्चालन गर्न मन्त्रालयले निर्देशन दिएको हो। नगर प्रवक्ता पराजुलीकाअनुसार कार्यपालिकाको बैठकमा अदालतको फैसला नहुँदासम्म आर्थिक वर्ष २०७५०७६ को नगर सभाबाट निर्णय भए अनुसार कार्य गर्ने निर्णय भएको छ। अदालतमा विचाराधीन रहेको विषयमा फैसला आएपछि सोही अनुसार गर्ने गराउने, सम्पत्ति कर, मालपोत शुल्क र विभिन्न दस्तुर संकलनमा पनि नगदी रसिदको माध्यमबाट कार्य सञ्चालन गर्ने निर्णय बैठकबाट भएको उनले बताए। मेयर खड्गबहादुर फागोसहित ६ जना कार्यपालिका सदस्यले मात्र एकलौटी निर्णय गरेर असार २९ गते नगरसभा बोलाएको भन्दै उपमेयर भण्डारीसहित १३ जना कार्यपालिका सदस्य नगरसभा बहिस्कार गरेर उच्च अदालत गएका थिए। उच्च अदालतले गत साउन २७ गते नगरसभाको निर्णय कार्यान्वयन नगर्न आदेश दिएपछि नगरपालिकाको सबै काम कारबाही लामो समयदेखि प्रभावित थियो। नगर प्रमुख फागो कांग्रेस र उपप्रमुख भण्डारी तत्कालीन एमालेबाट निर्वाचित जनप्रतिनिधि हुन्। नगर कार्यपालिकामा सत्तारुढ नेकपाका १३ सदस्यसहित बहुमत रहे पनि कांग्रेसबाट निर्वाचितहरुले अल्पमतमा हुँदाहुँदै एकलौटी निर्णय गरेको दाबी गर्दै नेकपाबाट निर्वाचितहरु विरोधमा छन्। मेयरउपमेयर द्वन्द्वले ठप्प रहेको नगरपालिकामा ३३ दिनदेखि जन्म, मृत्यु र विवाह दर्ता बाहेक शुल्क लिएर गरिने सबै काम ठप्प थिए। दुई जनप्रतिनिधिबीचको विवादको सिकार भने सिंगो नगरपालिकाका बासिन्दा हुनु परेको हो। मेयर फागोले मन्त्रालयको निर्देशनपछि गत शुक्रबार पनि कार्यपालिकाको बैठक बोलाएर काम सूचारु गर्न सहमति जुटाउने प्रयास गरेका थिए। मेयरले काम सूचारु गर्न गरेको प्रस्ताव उपमेयर भण्डारीले अस्वीकार गरेपछि बैठकमा सहमति जुट्न सकेन। त्यतिबेला मेयर एक्लैले काम सूचारु गर्न सक्ने भन्दै उपमेयरले कार्यपालिका बैठकले यस विषयमा निर्णय गर्न आवश्यक नभएको भन्दै मेयरको प्रस्ताव अस्वीकार गरेकी थिइन्। हामी जनप्रतिनिधिबीच नै बेमेल छ, मेयर फागोले भने, जनप्रतिनिधिबीच बेमेल हुँदा त्यसको सिकार सर्वसाधारण जनता बन्नु पर्यो। जनप्रतिनिधिबीचको बुझाइमा कमी हुँदा त्यो प्रभाव नगरपालिकाको काम कारबाहीमा परेको फागोले स्पष्ट पारे। उनले कार्यपालिकाबाट निर्णय गरेर कर्मचारीलाई काममा पठाउने र एक महिना अघिदेखि ठप्प रहेको काम सूचारु गर्ने प्रयासमा लामो समयपछि सहमति जुटेको बताए।"
काँचो दूध स्वास्थ्यका लागि फाइदा कि बेफाइदा ?,एजेन्सी : दूध स्वास्थ्यका लागि फाइदाजनक मानिन्छ। यसमा प्रशस्त मात्रामा प्रोटीनको मात्रा रहेको हुन्छ। त्यसैले केटाकेटी र वृद्धवृद्धाहरुलाई नियमित दूध सेवन गर्न विज्ञहरुले सल्लाह दिने गर्छन्।खासमा दूधले हड्डी बलियो बनाउने काम गर्छ। प्रायजसो मानिसले उमालेको दूध पिउन मन पराउँछन्।तर कतिपय व्यक्तिले नउमालेरै दूध पिउने गर्छन्।तर वैज्ञानिकका अनुसार काँचो दूधभन्दा उमालेको दूध पिउनेहरु स्वस्थ्य हुने बताउछन्।विज्ञका अनुसार काँचो दूधमा ब्याक्टेरियाको खतरा बढी हुन्छ। त्यसैले काँचो दूध पिउनेहरु उमालेको दूध पिउनेभन्दा बढी बिरामी हुने गर्छन्। अक्सर गरेर भैंसीमा टीवीको जिवाणु पाइन्छन्। भैंसी दुहुने क्रममा टीवीका ब्याक्टेरियाहरु विभिन्न माध्यमबाट दूधमा मिसिने संभावना बढी रहन्छ। काँचो दूध पिउँदा ब्याक्टेरिया शरीरमा सिधैं प्रवेश गर्ने भएकाले टीवीको संक्रमण देखिने संभावना बढी रहन्छ। शरीरमा एसिड र बेसको मात्रा नियन्त्रण राख्नु जरुरी छ।काँचो दूधमा एसिडको मात्रा बढी रहन्छ।जसले शरीरमा फाइदाभन्दा बेफाइदा बढी गर्छ। दूध उमाल्दा यसमा रहेको पोषक तत्व मर्दैन।उमालेको दूध स्वास्थ्यका लागि फाइदाजनक हुन्छ।दूध उमाल्दा यसमा रहेका ब्याक्टेरिया नष्ट हुन्छन्।यसकारण काँचो दूध होइन उमालेर दूध पिउने गरौं।
कमजोर व्यवस्थापनले सवारीमा अराजकता,"नेपालमा २८ प्रतिशत जनसंख्याले सार्वजनिक सवारी साधन प्रयोग गर्छन्। सार्वजनिक सवारी साधनप्रति विश्वसनीयता, समयनिष्ठता र पहुँचको अभावमा धेरै ठूलो संख्यामा मानिस निजी सवारी साधन प्रयोग गरिरहेका छन्। निजी सवारीतर्फ २७६ प्रतिशत जनसंख्याले मोटरसाइकल, स्कुटरजस्ता दुईपांग्रे सवारी साधन प्रयोग गरिरहेका छन्। बाँकीले चारपांग्रे तथा अन्य विकल्प प्रयोग गर्छन्। नेपालमा ३५ लाख सवारी साधन दर्ता रहेको यातायात व्यवस्था विभागले जनाएको छ। कूल सवारी साधनमध्ये दुईपांग्रेको हिस्सामात्रै झण्डै ८० प्रतिशतको हाराहारीमा छ। निजी सवारी साधनको प्रयोग खर्चिलो छ। तर, व्यवस्थित सार्वजनिक यातायातको प्रबन्ध नहुँदा निजी सवारी साधन प्रयोग गर्नैपर्ने बाध्यता छ। सहरी क्षेत्रमा अत्यधिक सवारी साधनका कारण सडक पूर्वाधारमाथि चाप बढ्दो छ। सहरी परिवहनलाई व्यवस्थित गर्न सार्वजनिक यातायातलाई चुस्त, विश्वासिलो र सबैको पहुँचमा पुत्याउनुपर्ने सरोकारवालाहरू बताउँछन्। अन्नपूर्ण मिडिया नेटवर्कले आयोजना गरेको सार्वजनिक यातायात व्यवस्थापन सम्बन्धमा आयोजना गरेको राउन्ड टेबलमा प्रशासक, विज्ञ तथा व्यवसायीद्वारा व्यक्त विचार : प्राधिकरण मोडल सफल भए अन्य तहमा अनुसरण शरदचन्द्र पौडेल, पूर्वसचिव सार्वजनिक यातायात व्यवस्थापनमा चार विकल्प खुला हुन्छन्। एउटा सरकारले शिक्षा, स्वास्थ्यजस्तै आफैंले सेवाका रूपमा सञ्चालन गर्ने, दोस्रो सम्पूर्ण रूपमा निजी क्षेत्रलाई छाडिदिने, तेस्रो निजीले सञ्चालन गर्ने तर राज्यले सम्पूर्णरूपमा नियमन गर्ने, अर्को केही सूचकहरूमा नियमन गर्ने (भाडा, सवारीको फिटनेस, चालकको दक्षता आदिइत्यादि) गर्ने र बाँकी निजी क्षेत्रलाई छाडिदिने गर्न सकिन्छ। सरकारले सिन्डिकेट अन्त्य गर्न यातायात व्यवस्था समितिहरू बन्द गराएपछि कुन विधिबाट सार्वजनिक यातायात सञ्चालन गर्ने भन्ने अस्पष्टताका कारण पनि केही जटिलता देखिए। सार्वजनिक यातायातमा सरकारको अत्यन्त न्यून लगानी छ भने निजी क्षेत्रको लगानी उच्च छ। निजी क्षेत्रलाई औचित्यपूर्ण प्रतिफल नभई सवारी साधन चलाउन बाध्य पार्न सकिँदैन। किनकि, निजी क्षेत्र भनेको नाफामुखी नै हुन्छ। नाफा हुने भए चलाउँछ नत्र चलाउँदैन। निजी क्षेत्रको लगानी आकर्षित गर्ने हो भने सरकार यसमा स्पष्ट हुनैपर्छ। अहिले काठमाडौं उपत्यका यातायात व्यवस्था प्राधिकरण गठनका लागि विधेयक राष्ट्रिय सभामा दर्ता भएको छ। यो भनेको सरकारले सामान्य नियमन गरेर सार्वजनिक सवारी साधनको व्यवस्थापनमा सुधार गर्ने हो। यो इन्डिकेटिभ मोडलमा पनि सार्वजनिक यातायात चलाउँदा व्यवस्थित हुन्छ र सार्वजनिक सवारी साधनका प्रयोगकर्ताले सरल र सुलभ सेवा प्राप्त गर्छन्। सरकारको सार्वजनिक यातायातसम्बन्धी नीति के हो भन्ने कम्तीमा पनि पाँचदेखि १० वर्ष नीतिगत स्थिरताको ग्यारेन्टी नभई निजी क्षेत्रले सार्वजनिक सवारी साधनमा लगानी गर्दैन। हामीकहाँ ठूला घरानाका व्यवसायी यातायातमा लगानी नगर्नुको कारण पनि केही हो। वैदेशिक रोजगारमा गएका युवा वा सानो बीउपुँजी हुनेले स्वरोजगार हुन सवारी साधन किनेर सार्वजनिक उपयोगका लागि चलाएका छन्। अध्ययनबिना नै लगानी गर्दा कतिपय व्यक्ति डुबेका प्रशस्त उदाहरण छन्। त्यसकारण समयअनुकूल भाडादर समायोजनका लागि हामीले धेरै गृहकार्य गरेर वैज्ञानिक भाडादर निर्धारण गरेका थियौं। यसमा ३५ प्रतिशत भार इन्धनको मूल्यअनुसार निर्भर हुने र बाँकी ६५ प्रतिशत सवारी साधनको सञ्चालनका अन्य लागत जस्तो  चालक खर्च, मर्मत सम्भार खर्च, बैंकको ब्याजदरलगायत सूचक समावेश छन्। सार्वजनिक यातायातको भाडा बढ्दा हामीकहाँ ठूलो हंगामा हुन्छ। तर, यातायात व्यवसायीले पनि कुनै च्यारिटीका लागि सवारी साधन चलाएका हुँदैनन्। वैज्ञानिक भाडादरका सूचकमा केलाई कति भार दिने भन्ने विषयमा बहस र परिमार्जन गर्न सकिएला, तर भाडादर भने समयअनुसार समायोजन हुँदै जानुपर्छ। यसले मात्र व्यवसायीलाई औचित्यपूर्ण प्रतिफल प्राप्त हुन्छ। सरकारले पहिलो चरणमा काठमाडौं उपत्यकामा केन्द्रित गरेर यातायात प्राधिकरण मोडेलबाट सवारी चलाउनुपर्छ भनेर योजना अघि बढाएको छ। यो प्रणालीमा समय कार्ड दिएर यात्रुलाई सेवा दिने व्यवस्था गर्नुपर्छ। यात्रु भाडाबाट उठ्ने रकम यातायात प्राधिकरणमार्फत पैसा केन्द्रीकृत गरेर समानुपातिक तरिकाले वितरण गर्ने विधि हो। अर्को सवारी साधनका लागि बिमाको पनि व्यवस्था गर्नुपर्छ। दुर्घटनामा कोही घाइते हुँदा व्यवसायीले जीवनभर उपचार गरेर बस्न सक्दैन। पहिले पनि हामीले बिमा पोलिसीबाट असुल गर्ने गरी गाडी छाड्नुपर्छ भनेर पीडितले ५ लाख रुपैयाँसम्म क्षतिपूर्ति भराउने व्यवस्था गरेका थियौं। एउटा माइक्रो भएको व्यवसायीले जिन्दगीभर उपचार गर्न सम्भव हुँदैन। व्यवसायीले ७५ लाखसम्म उपचार खर्च गरेको बिल मैले देखेको छु। त्यस्तै, सार्वजनिक यातायात व्यवस्थापनका लागि प्रोफेसन ड्राइभिङ लाइसेन्सको व्यवस्था गर्नुपर्छ। लाइसेन्स दिने व्यवस्थामा अलिक कडाइ गर्नुपर्छ। हामीले कम्तीमा एसएलसी पास गरेको व्यक्तिलाई लाइसेन्स दिने व्यवस्था गर्न खोजेका थियौं। यसको विरोध धेरै भएकाले कार्यान्वयन गर्न सकिएन। सामान्यरूपमा साक्षर र ट्राफिक सिग्नलहरू, सडक मार्ग जनाउने बोर्डहरू पढ्न सक्ने र बुझ्ने चालक चाहिन्छ। नेपालमा हरेक दिन ६ जना पैदल यात्रु सडकमा दुर्घटनामा मर्छन्। त्यस्तै यातायातका साधनमा रहेर यात्रा गर्ने पनि धेरै मानिस दुर्घटनामा मृत्यु भएको छ। वर्षको २,३०० मानिस सडक दुर्घटनामा जीवन गुमाइरहेका छन्। दुर्घटनामा मृत्यु हुनेको संख्या केही वर्षयता स्थिर त छ। तर, यसलाई क्रमशः न्यूनीकरण गर्दै लैजानुपर्छ। यसका लागि चालकको लाइसेन्समा कडाइँ जस्तै सवारी साधनको फिटनेस टेस्ट गर्नुपर्छ। हामीले हेर्ने भनेको सवारी साधन कुन कन्डिसनमा छ भन्ने कुरा महत्वपूर्ण हो। अहिले टेकुमा रहेको सवारी साधन फिटनेस सेन्टर प्रभावकारी हुन सकेको छैन। २० वर्ष चलेका सवारी साधन प्रतिस्थापन गर्नेभन्दा फिटनेस टेस्ट प्रभावकारी बनाउनुपर्छ। बिग्रेका पाटपुर्जा फेर्दा समस्या समाधान भइहाल्छ। दुर्घटनाको अर्को कारण सडकको अवस्था पनि उत्तिकै जिम्मेवार छ। जति दुर्घटना भए पनि चालकलाई नै गल्ती मानिन्छ। तर, सडक खाल्डाखुल्टी, मौसमलगायतका कारण पनि दुर्घटना हुने गरेका छन्। सडकमा हिँड्ने मानिसको अनुशासन नहुदाँ पनि दुर्घटना हुन्छ। सडक बत्तीको कुरा बाटो काट्नेले पछ्याउँदैन। सडकमा अराजकता र अनुशासन पालना गर्न कोही तयार छैन। यसबाट पनि दुर्घटना बढेको अवस्था छ। योजना तयार छन् प्रमिलादेवी शाक्य बज्राचार्य सहसचिव, भौतिक पूर्वाधार तथा यातायात मन्त्रालय मन्त्रालयले सार्वजनिक यातायात क्षेत्रलाई व्यवस्थापन गर्ने सबालमा काम गरिरहेको छ। व्यवस्थापन विषयमा जाईकाले पनि अध्ययन गरेको प्रतिवेदन दिएको अवस्था छ। मन्त्रालयले पनि सार्वजनिक यातायात क्षेत्रलाई व्यवस्थित गर्न अल्पकालीन, मध्यमकालीन र दीर्घकालीन रूपमा के गर्ने भनेर सोच बनाएर अघि बढिरहेको अवस्था छ। अल्पकालीन सोचअन्तर्गत हामीसँग अहिले जे साधनस्रोत र संरचना उपलब्ध छन्, त्यसैलाई व्यवस्थापन गरी व्यवस्थित गर्ने हो। यात्रुको बढी चाप हुने काठमाडौं उपत्यका नै हो। मन्त्रालयले अहिले उपत्यकाका तीन जिल्ला काठमाडौं, भक्तपुर र ललितपुरलाई समेटेर त्यसभित्रको यातायात व्यवस्थापनका लागि काठमाडौं उपत्यका सार्वजनिक यातायात व्यवस्थापन प्राधिकरण गठन गर्न ऐनको मस्यौदा बनाएर संसद्मा पेस गरिसकेको छ। जहाँसम्म हामीलाई लाग्छ, अहिले हामीसँग यातायात व्यवस्था विभाग छ। यसले व्यवस्थापन गरिराखेको छ। तर, अहिले काठमाडौंको बढ्दो सडक सबारीहरूलाई व्यवस्थापन गर्नका लागि प्राधिकरण गठन गर्न ऐन आउन लागेको छ। यो ऐन आइसकेपछि हामीले अल्पकालीन रूपमा गर्नुपर्ने नियमनदेखि व्यवस्थापन, यात्रुमैत्री सवारी, रुट इजाजत, सवारी साधनको मापदण्डलगायतका काम गर्नुपर्ने अवस्था हुन्छ। कस्ता खालका सवारीलाई कुन रुटमा गुडाउन इजाजत दिने, लेन अनुशासन, वन वे, टु वेलगायतका विषयमा पनि प्राधिकरणले काम गर्छ। मध्यमकालीन र दीर्घकालीन सोचतर्फ चोकहरू सुधार गर्ने, भौतिक संरचना सुधार गर्ने, फ्लाईओभर, ट्राफिक लाइट, पासका साथै सवारी साधनको गति र दुर्घटना नियन्त्रण गर्नका लागि आर्टिफिसियल इन्टेलिजेन्स योजना अघि बढाउने काम पनि प्राधिकरणको मध्यमकालीन सोचअन्तर्गत अघि बढाइनेछ। यसका साथै सार्वजनिक सवारी र ढुवानी साधनको तौलका विषयमा पनि नियन्त्रण गर्ने काम हुनेछ। यातायात क्षेत्रलाई व्यवस्थित गर्न दीर्घकालीन सोचअन्तर्गत सार्वजनिक यातायात (मास ट्रान्सपोर्ट) मै जानुपर्छ। मास ट्रान्सपोर्टको कुरा गर्दा मोनोरेलको कुरा आउन सक्छ। यसका लागि योजना बनाउनुपर्ने हुन्छ। ट्रान्सपोर्टेसनको कुरा गर्दा हामीले जहिले पनि सवारी साधन र सडकलाई मात्रै ध्यान दिएका छौं। तर, मेरो बुझाइमा यो ट्रान्सपोर्टेसन, कन्डिसन, ट्राफिक म्यानेजमेन्टलाई अरू वातावरणले पनि प्रभाव पारिरहेको हुन्छ। स्कुल, उद्योग, अस्पताल, कलेजलगायत धेरै अर्गानाइजेसन छन्। यसबाहेक ठूलाठूला कार्यक्रम पनि यहीं हुन्छ। यसले पनि सडक, यातायात र ट्राफिक म्यानेजमेन्टलाई प्रभाव पार्ने गर्छ। सबै सुविधा यहीं भएकाले तीव्र बसाइँसराइ पनि अत्यधिक उपत्यकामै छ। यसबाहेक सबै सुविधा उपलब्ध गराएर सुविधासम्पन्न सहरहरू व्यवस्थापन गर्ने विषय पनि अर्कोतर्फ छ। तर यो विषयलाई त्यति द्रूत गतिमा अघि बढाउन सकिएको छैन। सर्वसाधारणले उपत्यकाभित्रै सबै सुविधा छ भनेर यतै बढी बसाइँ सरेका छन्। स्वाभाविक रूपमा यसले गर्दा यातायात र सडक क्षेत्रलाई प्रभावित गर्छ नै। संघीयता आएपछि सबै सहरलाई व्यवस्थित र सुविधासम्पन्न बनाउनुपर्छ। यसले गर्दा पनि उपत्यकामा देखिएका यातायात, सडक र ट्राफिक समस्यालाई धेरै हदसम्म कम गर्न सक्छ। प्रविधिको हस्तक्षेप बढाउँदै छौं गोगनबहादुर हमाल, महानिर्देशक, यातायात व्यवस्था विभाग यातायात र सडक सुशासन कायम गत्यौं भने मुलुकमा सुशासन कायम हुन्छ भन्ने मेरो मान्यता छ। समग्र अर्थतन्त्रको जीवनाधार भनेकै यातायात हो। यातायातको सुलभ र निर्बाध प्रयोगले अर्थतन्त्रलाई गति दिएको हुन्छ। मालवस्तु ढुवानीदेखि मानिसहरूको आवतजावत र यातायात व्यवस्थामा निर्भर रहन्छ। महानिर्देशकका रूपमा पदभार सम्हाल्दै गर्दा मैले यो क्षेत्रमा धेरै चुनौती देखेको छु। चुनौती भनेको काम गर्ने र सुधार गर्ने अवसर पनि हो। विगतदेखि नै यो क्षेत्रमा सरकारको लगानी अत्यन्त न्यून छ। यातायात व्यवसायी अर्थात् निजी क्षेत्रको लगानी छ। हामीले अहिले ४० ४५ वर्षदेखि चल्दै आएको एक खालको यातायात प्रणाली (मोड अफ ट्रान्सपोर्ट) बाट अर्को मोड अफ ट्रान्सपोर्टमा रूपान्तरण भएका छौं। हिजो समितिद्वारा सञ्चालित यातायात अहिले निजी कम्पनीहरूद्वारा सञ्चालित छ। त्यसलाई व्यवस्थापन गर्नुपर्नेछ। मैले नहिच्किचाइ के भन्न सक्छु भने हामीले यातायातको वैज्ञानिक व्यवस्थापनका लागि अहिलेसम्म केही काम गरेकै छैन। हाम्रा रुटहरूको वैज्ञानिक अध्ययन भएको छैन। कुनै पनि रुटको यात्रुवहन क्षमता, यात्रु संख्या, कुन रुटमा कस्तो सवारी साधन चलाउने भन्ने वैज्ञानिक अध्ययन हुनुपर्छ। काठमाडौं उपत्यकाभित्र ७ ८ वर्षअघि प्राथमिक, द्वितीयक र तृतीयक रुट भनेर सोहीअनुसार यातायात व्यवस्थापन गर्ने अभ्यास गर्न खोजिएको थियो। यद्यपि, गहन र वैज्ञानिक अध्ययन नभएका कारण र अन्य विविध कारणले यो व्यवस्था प्रभावकारी हुन सकेन। काठमाडौं र समग्र यातायात व्यवस्थापनमा अनुसरण गर्न सकिने भन्ने हिसाबले सरकारले अहिले काठमाडौं उपयत्यका यातायात व्यवस्थापन प्राधिकरण राष्ट्रिय सभामा दर्ता गराएको छ। अस्थायी (पाँचबर्से) प्राधिकरणको अभ्यासलाई हेरेर हामीले यातायात व्यवस्थापनको नीतिगत अभ्यासलाई अघि बढाउँछौं। यससँगै यातायात व्यवस्थापन विभाग र कार्यालयहरूको क्षमता विस्तार गर्नुपर्छ। २०४९ सालमा बनेको यातायात व्यवस्था ऐन र २०५४ सालको नियमावलीका आधारमा स्वीकृत दरबन्दीले अहिले अत्यधिक बढेको अवस्थामा प्रविधिको हस्तक्षेपसँगै कर्मचारीको दरबन्दी पनि बढाउनुपर्छ। अर्को, हाम्रो भौतिक पूर्वाधारको पाटोमा ध्यान दिनुपर्छ। काठमाडौंमा बाहेक अन्यत्र अहिलेसम्म हामीले धेरै ट्राफिक समस्या भोगेका छौं। मुलुकले संघीय प्रणाली अवलम्बन गरिसकेको सन्दर्भमा संघ, प्रदेश र स्थानीय तहमा यातायात व्यवस्थापनसम्बन्धी सबै तहका सरकारका आआफ्ना अधिकार छन्। अहिले गाउँ गाउँमा सडकको विस्तार तीव्र छ। सडक बनिसकेपछि सवारी साधन चलाउन दबाब भइहाल्छ। त्यसकारण हामीले केही नीतिगत विषयहरूमा स्पष्ट हुनुपर्ने जरुरी छ। समग्र यातायातको गभर्नेन्स सुधार गर्नेतर्फ हामी केन्द्रित छौं। सहरी क्षेत्रमा र विशेषगरी काठमाडौंलाई हेर्ने हो भने सडकको अवस्था त्यही नै हो। सवारीको संख्या बढेको बढेकै छ। हाम्रा सवारी साधनमा प्रविधिको उपयोग कम छ। प्रविधिको हस्तक्षेप अपरिहार्य छ। विभागले यस वर्षको कार्यक्रममा केही नीतिगत हस्तक्षेपहरू सुरुवात गर्न लागेको छ। अब हामीले अल्पकाल, मध्यकाल र दीर्घकालमा यातायात व्यवस्थापन कसरी गर्ने भनेर विभागको प्राविधिक निर्देशकको संयोजकत्वमा काठमाडौं महानगरपालिका र ट्राफिक प्रहरीका प्रतिनिधि राखेर एउटा समिति बनाएका छौं। अब यो समितिको प्रतिवेदन आएपछि सडक विभागले यसअघि तयार गरेको प्रतिवेदन र काठमाडौं महानगरपालिकाले बनाउँदै गरेको प्रतिवेदनलाई एकै ठाउँमा राखेर कसरी चुस्त व्यवस्थापन गर्ने भनेर डेढ महिनाभित्र ठोस कार्यान्वयनमा ल्याउँछौं। खासगरी सवारी जाम र पार्किङको समस्या कसरी समाधान गर्ने भनेर सरोकारवालासँग छलफल गर्दैछौं। पार्किङ र सवारी साधनको फिटनेस टेस्टलाई व्यवसायउन्मुख (निजी क्षेत्रलाई खुला गर्ने) बनाउनेबारे सोचिरहेका छौं। निकट भविष्यमा हामीले यातायात व्यवस्था विभागले आगामी दिनमा जीपीएस (ग्लोबल पोजिसनिङ सिस्टम) ट्र्याकिङ, इलेक्ट्रोनिक टिकेटिङ, लामो दूरीमा चल्नेहरूका लागि रिफ्रेस सेन्टर, सडक दुर्घटना व्यवस्थापन सूचना प्रणाली (रोड एक्सिडेन्ट म्यानेजमेन्ट इन्फरमेसन सिस्टम), आर्टिफिसियल इन्टेलिजेन्सको प्रयोग र प्रविधिको हस्तक्षेप, चालक अनुमतिपत्र व्यवस्थापन र डिजिटल पद्धतिबाटै सवारी साधनको राजस्व दाखिला गर्न सक्ने व्यवस्था विकासलाई हामीले प्राथमिकतामा राखेका छौं। काठमाडौंलाई अब रेल चाहिएको छ आशिष गजुरेल, यातायात इन्जिनियर अहिलेको समस्या नै सार्वजनिक यातायातमा हो र समाधान भनेको पनि यसलाई व्यवस्थित गर्नु नै हो। हामीले अन्य विकल्पमा समाधान गर्न खोजियो भने हामी कहीं पनि पुग्दैनौं। अहिले ३५ लाखभन्दा बढी सवारी साधन नेपालमा दर्ता भइसकेका छन्। सहरीकरण पनि बढिरहेको छ। यसको प्रतिनिधित्व गर्ने साधन सार्वजनिक सवारी साधन भएको छ। हामीले सहरीकरणलाई व्यवस्थित गर्ने भनेकै सवारीलाई पहिले व्यवस्थित बनाउनुपर्छ। बाहिरको अभ्यास हेर्ने हो भने भित्री बाटोबाट आउँदा आफ्नो निजी सवारी प्रयोग गर्ने र नजिकको स्थानमा सवारी पार्क गरेर सार्वजनिक सवारी नै प्रयोग गर्ने गरिन्छ। अहिले हाम्रोमा पनि सार्वजनिक सवारीको व्यवस्थित प्रयोग नभएकाले नै मोटरसाइकलको प्रयोग बढेको छ। यसको प्रयोग बढी हुने र दुर्घटनामा पनि मोटरसाइकलकै प्रयोग बढी हुने गरेका छन्। यसो हुनुको कारण नै हामीकहाँ भरपर्दो र व्यवस्थित सार्वजनिक सवारी साधन नहुनु हो। अहिले बेलुका नौ बजेपछि कार्यालयबाट घर जानुपर्दा सार्वजनिक सवारी साधन पाइँदैन। यसमा हिँडेरै जान चाहन्छु  भन्नेलाई पनि बेलुकी समयमा कुकुरले टोक्ला भन्ने अवस्था छ। यसर्थ सार्वजनिक सवारीलाई व्यवस्थित गर्न राज्य नै लाग्नुपर्छ। निजी क्षेत्र नाफामुखी मात्रै हुन्छन्। यसलाई सेवासँग जोड्ने हो भने राज्यले नै हेर्नुपर्छ। निजी क्षेत्र सधैं नाफामुखी हुने भएकाले यो सेवामुखी हुन सक्दैन। सेवामुखी बनाउने हो भने पनि सरकारको उपस्थित हुनुपर्छ। बाहिरतिरको अभ्यास हेर्ने हो भने राज्यले नै सार्वजनिक सवारीमा सहयोग दिनुपर्छ। सार्वजनिक सवारीमा बाहिरी देशमा पनि ५० प्रतिशतभन्दा बढी सरकारी सहुलियत हुन्छ। जर्मनीमा ५० प्रतिशत, इटलीमा ६० प्रतिशत र चेक रिपब्लिकमा ७० प्रतिशतसम्म सरकारले नै सहुलियत दिएर सार्वजनिक सवारी चलेका हुन्छन्। साझा यातायातको कुरा गर्दा पिक आवरमा नाफा गर्न सक्नेछन्। तर, अफ पिरियडमा भने कम यात्रु हुने भएकाले पनि नाफा कम हुन्छ। हामीले सर्वसाधारणलाई पनि सार्वजनिक सवारी साधन भनेकै नाफामूलक होइन, सेवामूलक हो भनेर भन्नुपर्छ। सेवा भन्ने विषय पिक पिरियडमा मात्रै हैन भनेर बुझाउन सकियो भने पनि विरोध कम आउँछ। काठमाडौंको अहिलेको अव्यवस्थित सार्वजनिक सवारीको समाधानको विषय पनि छ। अहिले काठमाडौंमा ५० लाखभन्दा बढी जनसंख्या पुगिसकेको छ। सामान्यतया ३० लाख जनसंख्या भएको सहरलाई स्तरीय सार्वजनिक सवारी दिने हो भने रेल सेवा चाहिन्छ। यसका निम्ति हामीलाई पनि काठमाडौंमा रेल सेवा चाहिएको छ। बस सेवा जति सुधार गरे पनि यसले एउटा निश्चित विन्दुसम्म मात्रै सेवा दिन सक्छ। यसको उचित विकल्प रेलमा जानुपर्छ भन्ने हो। रेल आजको भोलि नै ल्याउने विषय पनि होइन। यसमा पनि मोनो कि मेट्रो भन्ने बहसको विषय पनि छ। अहिले काठमाडौंको लागि हेर्ने हो भने मोनो रेलमा त जानु नै हुँदैन। अन्तर्राष्ट्रिय स्तरलाई हेरेर र लामो भिजन बनाएर जाने हो भने मेट्रो रेल नै उपयुक्त विकल्प हो। यसका लागि समय त लाग्छ। अहिले तयारी गर्दा अझै १० वर्ष लाग्न पनि सक्छ। अहिले जसरी साझा, सुन्दरसहतिका सवारीले ठूला गाडी ल्याएर चलाएका छन्। ल्याउने त्यही नै हो। यसका साथै अब यातायात प्राधिकरण नै चाहिन्छ। यसका लागि जति सवारी चलाइन्छ त्यसमा एउटा कम्पनीले चलाउन र त्यसमै केन्द्रीकृत गरेर जानुपर्छ। सबै सवारीले गर्ने आम्दानी केन्द्रीकृत भएपछि अहिलेजस्तो समस्या पनि हुँदैन। एउटै कोषमा रकम जम्मा हुने र नाफाघाटाको चिन्ता नलिने अवस्था भयो भने सार्वजनिक सवारीले जतिबेला तय गरेको समय हो उतिबेलै सञ्चालन गर्न पनि समस्या हुँदैन। अहिलेजस्तो कोचाकोच गरेर यात्रु राख्नु पनि पर्दैन। वैज्ञानिक आधारमा भाडा कायम होससरोज सिटौला,महासचिव, नेपाल यातायात व्यवसायी राष्ट्रिय महासंघ सार्वजनिक यातायात क्षेत्र सरकारको प्राथमिकतामा पर्ने गरेको छैन। यस विषयमा वर्षौंदेखि आवाज उठाउँदै आएका छौं। यातायातलाई कुन मन्त्रालयमा राख्ने भन्ने सरकारको टुंगो छैन। कहिले श्रम, उद्योग यसमा पनि सरकारले प्रस्ट हुनुपत्यो। अहिले भौतिक पूर्वाधार तथा यातायात मन्त्रालय मातहतमा छ। यसलाई एउटा निश्चित मन्त्रालयमा राख्नुपर्छ। यातायात क्षेत्रलाई व्यवस्थित गर्न यातायात व्यवस्था विभागमा एक महानिर्देशक नियुक्त गरिन्छ। व्यवस्थापनको पक्ष बुझ्न नपाई सरुवा गरिन्छ। यातायात व्यवसायीलाई जहिले पनि चाडपर्वका अवसरमा भाडाको बार्गेनिङ गत्यो भन्ने आरोप लाग्छ। यसमा व्यवसायीको भन्दा सरकारको बढी दोष छ। सरकारले समयअनुकूल भाडा समायोजन गर्ने भन्दै २०६५ सालदेखि वैज्ञानिक भाडादर कायम गरेको छ। तर, २०६९ सालदेखि वैज्ञानिक भाडादर समायोजन हुन सकेको छैन। सरकारले बनाएको नियमका आधारमा भाडा समायोजन गर्न माग गरेका हौं। वैज्ञानिक भाडादरअनुसार पेट्रोलियम पर्दाथको मूल्यमा ५ रुपैयाँको दरले घटबढ भए ३५ प्रतिशतले मूल्य समायोजन गर्ने। चालक, सहचालक, बैंकको ब्याजलगायत १८ वटा सूचकको ६५ प्रतिशत भार रहनेछ। प्रत्येक आर्थिक वर्ष यसका आधारमा भाडा समायोजन गर्ने उल्लेख छ। तर भाडा समायोजनको माग गर्दा हामीलाई अपराधीजस्तो बनाइयो। २०६५ सालदेखि सरकारले ६५ प्रतिशतका आधारमा भाडा समायोजन गरेको छैन। राज्यले सार्वजनिक सवारीलाई संरक्षण नगरेकै कारण विकृति मौलाएको हो। ट्याक्सी मिटरमा हिँड्दैन र एक्काइसौं शताब्दीमा पनि कागजकै बिलमा काम गर्नुपरेको छ। प्रत्येक वर्ष कर र सवारीको पार्टपुर्जाको मूल्य बढेको हुन्छ। वैज्ञानिक भाडदरका बारेमा सरकारले जनतालाई सुशिक्षित नगरेकै कारण व्यवसायीलाई अपराधीको नजरले हेर्ने गरिन्छ। प्रत्येक वर्ष भाडा समायोजन गर्न विभागका महानिर्देशकसँग सम्झौता हुन्छ। तर चाडपर्वका अवसरमा समायोजन गर्न नकारात्मक प्रभाव पर्ने भन्दै पछि गर्ने सहमति भने गरेको छ। तर, चारजना महानिर्देशक परिवर्तन हुँदा पनि त्यो कार्यान्वयनमा आउन सकेको छैन। वैज्ञानिक भाडा समायोजन गर्नु पर्दैन भने सरकारले बुझाइदिनु पत्यो। गत वर्ष अग्रिम टिकट खुला गर्ने सहमतिपछि सरकारले तेलको मूल्य बढायो। दसैंमा एकतर्फी यात्रु हुन्छन्। भाडा समायोजनको माग गर्दा यातायात व्यवसायीले दबाबमा भाडा बढाइएको आरोप लाग्छ। तत्कालीन समयमा पेट्रोलियम पदार्थका आधारमा मूल्य समायोजन भयो। बाँकी ६५ प्रतिशत मंसिरमा गर्ने सहमति भएको थियो। एक वर्ष बित्दा पनि सरकारले त्यसमा ध्यान दिएको छैन। अहिले हामीले भाडा समायोजनको कुरा उठाएकै हौं। २०६९ सालदेखि भाडा समायोजन नहुँदा यातायात व्यवसायी मारमा छन्। अन्तर्राष्ट्रिय जगत्मा राज्यको अनुदानमा सार्वजनिक यातायात सञ्चालन हुन्छ। नेपालमा विदेशबाट कमाएको केही रकमा बैंकमा ऋण लिएर गाडी खरिद गरिन्छ। सार्वजनिक यातायात सेवामूलक क्षेत्र हो। तर, कसैले सेवाका लागि मात्र लगानी गर्दैन। राज्यले पनि यसलाई सेवामूलक बनाउने हो भने अनुदान दिनुपर्छ। हैन भने व्यवसायी यो क्षेत्रबाट पलायन हुनेछन्। सार्वजनिक यातायात हेर्ने सरकारको प्रस्ट नीति छैन। एउटा विभागले ३५ लाख सवारीको व्यवस्थापन गर्नुपर्छ। त्यहाँ साधन स्रोतको अभाव छ। प्राविधिक जनशक्तिको अभाव छँदै छ। सार्वजनिक यातायातमा विद्यार्थी, वृद्धवृद्धा, असक्त आदिलाई अनुदान दिने गरिएको छ। अनुदान निजी क्षेत्रले दिने हैन, त्यो सरकारको अधिकार क्षेत्रभित्र पर्छ। साझा यातायात छाडेर अन्य सवारीमा नितान्त निजी क्षेत्रको लगानी छ। अन्य व्यवसायीमा अनुदानको विषय छैन। यस वर्षको दसैंका लागि असोज ५ गतेदेखि अग्रिम टिकट बुकिङ खुला गर्ने निर्णय भएको छ। त्यसका लागि व्यवसायीले पर्याप्त तयारी गरेका छन्। तर, विगतजस्तो यस वर्ष चाडपर्वका लागि भनेर धेरै नयाँ गाडी भित्रिँदैनन्। मुलुकभर सयडेढ सयको हाराहारीमा आउला। त्यो काठमाडौंमा आउँछ भन्ने छैन। बैंकमा कर्जायोग्य रकम अभाव भयो। ब्याज पनि दोहोरो अंकमा छ। यस्तो अवस्थामा व्यवसायीले कसरी नयाँ गाडी भित्याउन सक्छन् ? यातायात व्यवसायी सिन्डिकेटधारी भए। यात्रुको सेवामा प्रयोग हुने सवारीको ब्याज बढाउनेलाई राज्यले खुला छाड्ने प्रवृत्ति यहाँ छ। कम्पनी ऐनमा पनि स्पष्टता छैन। यसले पनि व्यवसायीमा अन्योल छाएको छ। बिमामा पनि त्यस्तै समस्या छ। घाइतको उपचारार्थ बिमाबाट तीन लाख रुपैयाँ उपलब्ध हुने गरेको छ। स्पाइनल इन्जुरीमा त्योभन्दा कयौं गुणा खर्च हुन्छ। यातायात समिति खारेज हुनुअघि बढी रकम समितिले बेहोर्ने गरेको थियो। अहिले त्यस्तो अवस्थामा गाडी बेचेर पनि उपचार खर्च नपुग्ने अवस्था छ। यसले पनि यातायात व्यवसायी मारमा छन्। साझा अब ट्रेन्ड सेटर भूषण तुलाधर, कार्यकारी निर्देशक, साझा यातायात सार्वजनिक सवारीमा केही सुधार भएको छ। धेरै सुधार गर्न बाँकी रहेको छ। यसका लागि धेरै प्रयास अझै गर्नुपर्नेछ। समस्याका रूपमा हेर्ने हो भने चक्रपथलाई नै लिन सकिन्छ। यो चक्रपथ पहिले सडक हो कि यातायात प्रणालीको एउटा अंग हो भनेर हेर्नुपर्छ। हामीले वर्षौंदेखि यातायातलाई सडक र पूर्वाधारसँग जोडेका छौं। हरेक वर्ष सरकारले प्रगति विवरण पेस गर्दा पनि यति किलोमिटर बाटो बनाए भनेर उल्लेख गरेको हुन्छ। कति मानिसलाई सेवा दिइयो, कतिलाई सहज सेवा दिन सकियो भन्ने चाहिँ हुँदैन। यसको अर्थ सरकार पूर्वाधारमा मात्रै केन्द्रीकृत भयो भन्ने हो। हामीलाई चिल्ला बाटो र हरियाली त चाहिएको छ नै। तर, यही काठमाडौंको चक्रपथ हेर्ने हो भने यो नै सबैभन्दा डरलाग्दो भएको छ। दुई लेनबाट आठ लेन त भयो। यो सडकमा सार्वजनिक यातायातलाई कसरी व्यवस्थित गर्ने भन्ने भएन। जसरी पहिले कलंकी चोकमा जाम हुने थियो त्यो समस्या त अहिले समाधान भयो। अब कलंकी चोकमा गाडी रोक्न नपाउँदा खसीबजार वा मकालुसम्मै गएर सार्वजनिक गाडी रोकिने गर्छ। यसले गर्दा त्यो ५० किलोमिटरको गतिमा सवारी दौडने बाटोबाटै मान्छेले बाटो काटिरहेका छन्। यसको अर्थ बाटो बन्यो, तर यसलाई सहज प्रयोग गर्ने गरी व्यवस्थापन भने भएन। यही सडकका कारण अहिले सडकपारि घर हुनेका लागि साइकल चढ्नै नसक्ने भयो। जोखिम बढी भयो। यस्तै हामीले चलाइरहेका साझा यातायातमा पनि हामीले ठूला बस ल्याएर सुधार प्रयास त गरेकै छौं। सार्वजनिक यातायात प्रणालीको दिगोपनाको लागि आर्थिक रूपमा सबल हुनुपर्छ। वातावरण, संस्थागत संरचना, प्राविधिक र सामाजिक कार्यसहितका पाँचवटा तहले काम गर्नुपर्छ भन्ने पनि हो। आर्थिक रूपमा भन्ने हो भने साझा यातायात घाटामा गयो। सरकारले सहयोग गर्ने कि नगर्ने भन्ने छ। सरकारले सहयोग गर्नुपर्छ। सार्वजनिक यातायात भनेकै सेवामुखी हो। सेवामुखी संस्था घाटामा गयो भने अवश्य पनि सरकारले हेर्नुपर्ने हुन्छ। जस्तो  वीर अस्पताल घाटामा गयो भने यो सेवामुखी संस्था हो। यसको कामै सेवा दिने भएकाले यसलाई सरकारले हेर्नुपर्छ। यसका सेवाका सूचक अरू हुनुपर्छ। यसले प्रशासनमा कति खर्च गत्यो, कति यात्रुलाई सेवा दियो, कति आम्दानी गत्यो भन्ने सूचक पनि हेर्नुपर्ने हुन्छ। आर्थिक रूपमा पनि सञ्चालन खर्च उठाउनुपर्ने हुन्छ। निजीले साँझ ६७ बजेपछि सेवा दिँदैन। उसले जब नाफा देख्दैन तबसम्म सेवा दिँदैन पनि। यसका लागि सार्वजनिक यातायातले पनि राम्रो सेवा दिने हो भने यसलाई सहयोग गर्नु नै पर्ने हुन्छ। साझा यातायातर्फ हेर्ने हो भने पनि हामीले सेवालाई बढाउन खोजेको हौं। अहिले करिब २७ प्रतिशत यात्रा सार्वजनिक यातायातमा हुन्छ, त्यति नै यात्रा मोटरसाइकलमा हुने गर्छ। हामीले यहाँको ट्राफिक जाम घटाउने हो भने सार्वजनिक यातायातको प्रयोग बढाएर ५०६० प्रतिशत पुत्याउनुपर्छ। हङकङलाई नै हेर्ने हो भने पनि यहाँ ८५ प्रतिशतले सार्वजनिक यातायात प्रयोग गर्छन्। त्यति धेरै कोलाहलपूर्ण सहर भए पनि सार्वजनिक सवारी राम्रोसँग व्यवस्थापन भएको छ। हामीकहाँ पनि अहिलेलाई बस प्रणालीमै सुधार गर्नुपर्छ। नेपालमा पनि बसको संख्या हेर्ने हो भने पर्याप्त छन्। तर यसलाई सञ्चालन गर्ने रुट प्रणाली व्यवस्थित नभएको हो। हाम्रो साझाको पनि आफ्नै व्यवस्थापनमा सुधार गर्नुपर्नेछ। यही बजारबाट ल्याउने हो जनशक्ति। यो क्षेत्रको सुधार गर्नुपर्छ। निजी क्षेत्रले पनि सहयोग गरेको छ। सरकारले पनि सहयोग गरेको छ र अझै गर्नुपर्छ भन्ने हो।"
रुपन्देही गोलीकाण्ड : क्यामेरामा कैद भए सुटर,"भैरहवा : रुपन्देहीको रोहिणी गाउँपालिका३स्थित बैकुण्ठपुरमा एक व्यक्तिको गोली हानी हत्या गर्ने सुटरको तस्बिर क्यामेरामा कैद भएको छ। घटनापछि प्रहरीले थालेको प्राविधिक अनुसन्धानबाट गोली प्रहार गर्नेको व्यक्तिको तस्बिर क्यामेरामा कैद भएको पत्ता लागेको हो। सुटरको उक्त तस्बिर प्राप्त भइसकेको प्रहरी स्रोतले अन्नपूर्णलाई जानकारी दियो। आइतबार दिउँसो मोटरसाइकलमा सवार दुई अपरिचित युवाहरुले रुपन्देहीको ओमसतिया गाउँपालिका५ पट्खौलीका महेन्द्र कुर्मीको हत्या गरेका थिए। मृतकको कुर्मीको बायाँ कुममा गोली लागेको थियो। उनको घटनास्थलमै मृत्यु भएको थियो। गोली प्रहार गर्ने युवाहरु फरार भएका छन्। गोली प्रहार गर्ने समूहले गोली हानेर हत्या गरेपछि भैरहवातर्फ मोटरसाइकल मोडेर फरार भएको प्रत्यक्षदर्शीले बताएका छन्। स्थानीयका अनुसार लु ९ प ८२३५ नम्बरको मोटरसाइकलमा श्रीमती र छोरासहित घर फर्किने क्रममा कुर्मीलाई गोली हानिएको थियो। मोटरसाइकलमा सवार गोली प्रहार गर्ने युवाहरुको तस्बिर हामीलाई प्राप्त भएको छ, प्रहरी स्रोतले अन्नपूर्ण पोस्ट्सगँ भन्यो,सबै कोणबाट अनुसन्धान हुँदैछ। हत्या गर्नेहरु छिट्टै पक्राउ पर्छन। स्रोतका अनुसार प्रहरीलाई प्राप्त तस्बिरमा दुई युवाहरु मोटरसाइकलमा सवार छन्। जसमध्ये मोटरसाइकल चलाउने युवाले सेतो टिर्सट, निलो जिन्स पाइन्ट र कालो हेलमेट लगाएका छन् भने पछाडी बस्ने युवाले (सम्भवत सुटर) खैरो रंगको चेक फुल सर्ट, निलो जिन्स पाइन्ट र सेतो जुत्ता लगाएका छन्। मृतक कुर्मी भैरहवा स्थित हिमालय बैंकबाट ५ लाख रुपैयाँ निकालेर घरतर्फ जादै गर्दा बिचबाटोमा मोटरसाइकलमा सवार समूहले गोली हानी हत्या गरेर रकम लुटिएको छ रुपन्देही प्रहरीका प्रवक्ता एवं डिएसपी विरेन्द्र शाहीले भने,गोली कसले र किन चलाएको भन्ने विषय खुलेको छैन। घटनाको अनुसन्धान गर्दैछौँ। घटनाको अनुसन्धानको लागि प्रहरीको एक टोली गठन भएको छ। जसले घटना लगत्तै अनुसन्धान सुरु गरेको छ। स्थानीयका अनुसार मृतक कुर्मी ६७ वर्षअघि वैदशिक रोजगारबाट गाउँ फर्किएका थिए। उनले केही समय यता आफ्नो रकम व्याजमा अन्य व्यक्तिलाई दिने गरेको स्थानीयको दावी छ। कुर्मी कृषक पनि हुन्।"
नगरपालिकालाई पाँच रुपैयाँ,"राजविराज : राष्ट्रिय बाल दिवस मनाउन सप्तरीको राजविराजमा भेला भएका बालबालिकाले राजविराज नगरपालिकाका प्रमुख र उपप्रमुखलाई पाँच रुपैयाँ सहयोग गरेका छन्। बाल दिवस मनाउने आश्वासन दिएको नगरपालिकाले कुनै कार्यक्रम नगरेपछि भेला भएका बालबालिकाहरूले बाल दिवस मनाउन व्यङयात्मक शैलीमा पाँच रुपैयाँ प्रदान गरेका हुन्। जिल्ला बाल सञ्जाल, नगर स्तरीय बाल सञ्जाल तथा बाल अधिकारका लागि राष्ट्रिय अभियान नेपालको नेतृत्वमा स्थानीय महादेव मन्दिरको प्रांगणबाट निकालिएको र्याली चर्को नाराबाजी गर्दै नगरपालिका पुगेर प्रमुख शम्भुप्रसाद यादव र उपप्रमुख साधना झालाई ज्ञापनपत्रसहित पाँच रुपैयाँ दिएको जिल्ला बाल सञ्जालका अध्यक्ष बरदान श्रेष्ठले बताए। मुलुकभर विविध कार्यक्रमका साथ बाल दिवस मनाइरहँदा राजविराज नगरपालिकाले कुनै कार्यक्रम नगरेको भन्दै बालबालिकाहरुले र्यालीसहित विरोध गरे। बालबालिकाका लागि महत्वपूर्ण दिनका रुपमा रहेको बाल दिवसलाई महत्व नदिएकोमा आपत्ति जनाउँदै श्रेष्ठले बालबालिकाको क्षेत्रमा दातृ संस्थामार्फत आउने रकमसमेत पारदर्शी नभएकोले हरहिसाब सार्वजनिक गर्न माग गरे। बालअधिकारका लागि राष्ट्रिय अभियानका सहसंयोजक सौरभ यादवले नगरपालिकाको अवस्था, पदाधिकारी र कर्मचारीहरूको रवैयाको आलोचना गरे। एक सातादेखि नगरपालिकाको सामाजिक विकास शाखामा बाल दिवस मनाउन बाल सञ्जालले पटकपटक आग्रह गरे पनि वेवास्ता गरेको जिल्ला बाल सञ्जालका अध्यक्ष श्रेष्ठले गुनासो गरे। नगर प्रमुख यादवले आफूलाई बाल दिवसबारे जानकारी नभएको र सामाजिक विकास शाखालेसमेत ध्यानाकर्षण नगराएको भन्दै पञ्छिए। दिवसबारे सहयोग माग्दै बालबालिकाहरु आएको विषयबारे आफूलाई सामाजिक विकास अधिकृतले जानकारी नै नदिएको बताउँदै संविधान दिवसमा बाल दिवस मनाउने प्रतिबद्धता व्यक्त गरे। बालबालिकाका लागि नगरपालिका र प्रत्येक वडा कार्यालयले बजेट छुट््याएको जानकारी दिँदै सामाजिक विकास अधिकृत मनोजकुमार यादवले कार्य व्यस्तता र मौसम प्रतिकूल भएकाले बाल दिवसमा कार्यक्रम गर्न नसकिएको बताए। अन्य स्थानीय तह, विद्यालय स्तरीय बाल क्लब र गैरसरकारी संस्थाले विभिन्न प्रतियोगिता, खेलकुद गतिविधी र र्याली गर्दै बाल दिवस मनाए पनि सदरमुकाम रहेको राजविराज नगरपालिकाले बाल दिवसलाई महत्व नदिएकोमा अधिकारकर्मीहरुलेसमेत आलोचना गरेका छन्।"
वार्ता गर्न गएका पत्रकार सिंहदरबारबाट किन समातिए ?,"काठमाडौं : रेडियो नेपालबाट निष्कासित पत्रकार पुनर्बहालीको मागसहित वार्तामा गएका नेपाल पत्रकार महासंघका प्रतिनिधि र पत्रकारलाई पक्राउ गरिएको छ। सोमबार दिउँसो वार्तापछि आफूहरूलाई प्रहरीले रेडियो नेपाल गेटबाटै पक्राउ गरेको महासंघका केन्द्रीय सदस्य मिन बमले जानकारी दिए। पक्राउ पर्नेमा पत्रकार महासंघका सचिव रामप्रसाद दाहाल, केन्द्रीय सदस्य यम विरही, जन्मदेव जैसी, मिन बम, प्रेस युनियनका महासचिव अजयबाबु सिवाकोटी, योगेन्द्र बलायर, दिलीप पौडेल, निष्कासित पत्रकारहरू चक्र कुवँर र प्रकाश बम छन्। रेडियो नेपाल दिपायलबाट निकालिएका पत्रकार चक्र कुँवर, प्रकाश बम र सुनिता रावललाई पुनर्बहालीको मागसहित उनीहरू रेडियो नेपाल व्यवस्थापनसँग वार्ता गर्न गएका थिए। रेडियो नेपालका कार्यकारी निर्देशक सुरेशकुमार कार्कीसँग भएको वार्तामा कुरा नमिलेपछि वार्ता टोलीमा रहेकाहरू बाहिरिएका थिए। वार्ता टोलीसहित करिब ४० को संख्यामा रहेका पत्रकारहरूले रेडियो नेपालको गेटमा ताला लगाउन खोजेपछि प्रहरी आइपुगेको थियो। 'वार्ताका लागि बोलाएर कार्यकारी निर्देशक कार्कीले प्रहरी बोलाउनुभयो', महासंघका केन्द्रीय सदस्य बमले भने, 'यो पत्रकारमाथिको ज्यादति हो।'"
श्वेत भैरवलाई संरक्षकको अभाव : दसैं खर्च १ रुपैयाँ मात्र,"काठमाडौं : नेवार समुदायले आजु द्य:, अजिमा र भैरव मुख्य देवीदेवताको रुपमा मान्छन्। यी मध्य काठमाडौं उपत्यकामा भैरवका विविध स्वरुप छन्। जसमा हाथुद्यः (श्वेत भैरव) पनि एक हुन्। वर्षभरि नौंओटा झ्याल भित्र गुपचुप बस्ने यो भैरवले येंयाः (इन्द्रजात्रा)को अवसरमा आफ्नो विशाल तथा पूर्ण अनुहार देखाउँछ। केही वर्ष अगाडि हाथु द्यःको मुखबाट निस्कने थों (जाँड) महिलाले पनि ग्रहण गर्न पाउने भएपछि यस भैरवको चर्चा अझै बढेर गएको छ। यस विधिलाई हाथुह्याक्यु भनिन्छ। तर भैरवको चर्चा जति भइरहेछ यसको संरक्षण भने त्यति नै लथालिङ्ग छ। सानैदेखि श्वेत भैरवको नित्यपूजा प्रकाश ताम्रकार (४९) को परिवारले गर्दै आएको छ। प्रकाश र उनकी पत्नी पालैपालो भैरवको रेखदेख गर्छन्। परिवारले देवीदेवताको पूजाआजा र धार्मिक परम्पराहरु मनाउनबाट पछि हट्दै गएपछि हाल प्रकाश र उनकी पत्नी मात्र यस कार्यमा जुटेका छन्। बिहान ६ देखि साढे नौंसम्म र बेलुकी ५ पाँचदेखि साढे आठ बजेसम्म श्वेत भैरवको एक झ्याल खोल्ने जिम्मा प्रकाश कै परिवारको हो। परिवारका सदस्यहरु एक एक गर्दै विदेशिएपछि श्वेत भैरवको रेखदेखमा प्रकाश एक्लो पहरेदारी गर्दै छन्। प्रकाश भन्छन्, पहिलेका गुठियारले राजिनामा दिएर विदेश गइसके। २०५७ सालदेखि हाम्रै परिवारमात्र यसको रेखदेखमा छ। उनी स्वेत भैरव गुठी व्यवस्थापन समितिका अध्यक्ष पनि हुन्। समितिमा अन्य सदस्यहरु छन्। स्वेत भैरवको रेखदेखमा तीनै सदस्यहरुबाट सहयोग पाए पनि जिम्मेवारी हस्तान्तरण गर्न सकेका छैनन्। सुनको ११ रुपैंया सिक्काको साटो १२ हजार मात्र नेपाल कै सबैभन्दा ठूलो अनुहार भएका श्वेत भैरवको दर्शन सर्वसाधारणले वर्षको तीन पटक गर्न पाउँछन्। इन्द्रजात्रामा आठ दिनसम्म दर्शन गर्न सकिन्छ भने चैते दसैं र बडा दसैंका अवसरमा पनि श्वत भैरवको दर्शन गर्न सकिन्छ। गुठी संस्थानले इन्द्रजात्राको अवसर पारेर यी तीन पर्वमा लाग्ने खर्च श्वेत भैरव गुठी व्यवस्थापन समितिलाई वितरण गर्दै आएको छ। तस्बिर : दिपेन श्रेष्ठ श्वेत भैरवको रेखदेखमा जुटेका प्रकाश ताम्राकारले पहिले सरकारले इन्द्रजात्राका अवसरमा ११ रुपैंया ७० पैसा सुनको मोहोर दिने बताए। महङ्गी बढे पनि अहिले खर्च घटाएर जम्मा १२ हजार दिने गरेको उनको भनाइ छ। आठदिनसम्म चल्ने येंयाः को अवसरमा एकादशीका दिन होम गरेर बलि दिनुपर्ने हुन्छ। रांगा, बोका र हाँसको बलिदिने काम द्वादशी र पूर्णिमाका दिन पनि हुन्छ। द्वादशीका दिन हनुमानढोकामा यःसिं (लिङ्गो) ठड्याइसकेपछि इन्द्रजात्रा सुरु हुन्छ। त्यसपछि प्रत्यक साँझ हाथुहायक्यु हुन्छ। यो भनेको श्वेत भैरवको मुखबाट निस्किएको जाँडरक्सी प्रसाद स्वरुप भक्तजनहरुलाई ग्रहण गराउनु हो। प्रत्येक वर्ष करिब ८० लिटर जाँडरक्सी भैरवको मुखमा पाइप लगाएर खुवाइन्छ। यी सबै प्रचलनलाई निरन्तरता दिन हालको रकम अपुग भएको ताम्रकार बताउँछन्। उनी भन्छन्, पहिले ११ रुपैयाँले दुई वर्षसम्मको खर्च जुट्थ्यो। श्वेत भैरवकै विशेष पूजा हुने चैते दसैंमा सरकारको तर्फबाट पहिले एक मोहोर दिइन्थ्यो। जुन हाल आएर ८ हजार भएको छ। बडा दसैंमा सुनकै एक रुपैँया दिइन्थ्यो। जुन हाल एक रुपैंयामा मात्र सिमित भएको छ। सुनको मोहर दिने प्रचलन राजा रणबहादुरले सुरु गरेका थिए। हाल नित्य पूजा गर्न महिनाको पाँच सय दिइन्छ जुन कुनै समय सुनको पाँच मोहर थियो। एक झ्यालबाट चिहाउँदै श्वेत भैरव भैरवलाई महादेवको पाँच अवतार मध्य एक मानिन्छ। भैरवका विविध अवतार मध्य हाथु द्यः (श्वेत भैरव) पनि एक हुन्। सर्वसाधारणले श्वेत भैरवको दर्शन वर्षमा तीन ठूला चाड इन्द्रजात्रा, चैते दसैं र बडा दसैंमा गर्न पाउँछन्। अन्य दिन श्वेत भैरव नौं ओटा टिकी झ्या (काठका साना साना प्वाल भएको झ्याल) भित्र नै रहन्छन्। तर आजभोलि यो नौं ओटा झ्याल मध्य एक झ्याल संधै जसो खोलिन्छ। भदौ २४ बाट सुरु भएको येंयाः (इन्द्रजात्रा) को आठै दिन श्वेत भैरव दर्शनका लागि खुल्ला गरिन्छ। परम्परा अनुसार वर्षदिनमा निश्चित समयमा मात्र श्वेत भैरवको दर्शन गर्न मिल्छ। इन्द्रजात्रा व्यवस्थापन समितिका अध्यक्ष गौतम शाक्यका अनुसार श्वेत भैरवको निजी गुठीले आफ्नो इच्छा अनुसार झ्याल खोलेको बताए। अध्यक्ष शाक्यले भने, निश्चित दिनमा मात्र झ्याल खोल्नु पर्ने भए पनि श्वेत भैरवको निजी गुठीको निर्णयमा हामीले हस्तक्षेप गरेका छैनौं। श्वेत भैरव व्यवस्थापन समितिका अध्यक्ष प्रकाश ताम्रकार महानगरले नै झ्याल खोल्न अनुमति दिएको बताउँछन्। ताम्रकारका अनुसार धेरै वर्ष पहिले श्वेत भैरवलाई अहिलेको जस्तो झ्यालभित्र राखिएको थिएन। भैरवको दर्शन जुनसुकै समयमा गर्न सकिन्थ्यो तर बीचमा विभिन्न कारणबस यस भैरवको अनुहार झ्यालले बारिएको उनको भनाइ छ। संस्कृतिविद् तथा जानकारहरु भने श्वेत भैरवको पूजा तान्त्रिक विधि अनुसार गर्नु पर्ने भएकाले सधैँ खुल्ला राख्न नहुने बताउँछन्। श्वेत भैरवलाई दैनिक सैयौं भक्तजनले दर्शन गर्छन्। राजा रणबहादुर शाहले चार हजार एक दाम यस भैरवको विशाल अनुहार बनाउन लगाएका थिए। करिब १५ फिटको यस भैरवको विशाल अनुहारको दर्शन गरेमा कुनै पनि किसिमका ठूला रोगले नसताउने जनविश्वास छ। द्वादशी अर्थात इन्द्रजात्राको शुरुवातसंगै श्वेत भैरवको दर्शन गर्न खुल्ला गरिन्छ। इन्द्रजात्राको समय देगुः तलेजुको तल अवस्थित स्वेत भैरवको मुखबाट आउने जाँड, रक्सी प्रसाद स्वरुप बाँडिन्छ। प्रसाद ग्रहण गर्न युवाहरुको तछाडमछाड नै हुने गर्छ। २०७० सालदेखि महिलाहरुका लागि पनि उक्त प्रसाद ग्रहण गर्न एक दिन छुट्याइएको छ। यसलाई हाथुह्याक्यु पनि भनिन्छ। श्वेत भैरवको असली नाम सरभ मुख श्वेत भैरवका अलावा उपत्यकामा काल भैरव, इन्द्रचोकमा रहेको आकाश भैरव, पशुपतिमा रहेको उन्मन्त भैरव, पाटनको बटुक भैरव, बुङ्गमतिको हेग्रीव भैरव, लेलेको टिका भैरव, किर्तिपुरको बाघ भैरव, ओटुको बाका द्यः भैरवकै स्वरुप हुन्। श्वेत भैरव रणबहादुर शाहले १८५२ भाद्रमा स्थापना गरेकाले यो येंयाः अर्थात इन्द्रजात्राको हिस्सा भएको हो। होइन भने पहिलेदेखि नै प्रचलनमा रहेको इनत्रजात्रामा श्वेत भैरवको विशेष पूजा हुँदैन थियो। रणबहादुर शाहले उपत्यकाका देवीदेवतामा शक्ति भए नभएको प्रमाणित गर्न सबै मूर्तिलाई फुटाएर हेरेका थिए। श्वेत भैरवको सेतो मूर्ति फुटाउँदा उनी ठाउँको ठाउँ मै छटपटाएर मुर्छा परे। उक्त घटनाले राजा रणबहादुरमा देवीदेवतामा शक्ति हुन्छ भन्ने विश्वास पलाएको थियो। श्वेत भैरवमा दैविक शक्ति भएको थाहा पाएर पछि शान्ति पूजा गरेर उनले श्वेत भैरवको स्थापना गराउन लगाएका हुन्। संस्कृतिविद् डा त्रिरत्न मानन्धरका अनुसार श्वेत भैरवको असली नाम सरभ मुख हो। सरभ ह जनावर हो, डा त्रिरत्न भन्छन्, कुनै समय यो हिंस्रक जनावर सिंहभन्दा पनि शक्तिशाली भएको मानिन्छ। सरभको उल्लेख भारतीय राजा हर्षवर्धनको जीवनी लेखेका वाण नामक कविले आफ्ना लेखहरुमा गरेका छन्। सेतो ढुङ्गाबाट बनेकाले यसको नाम श्वेत भैरव राखिए पनि यस भैरवलाई महादेवको अंश मानिन्छ। श्वेत भैरवको विशाल अनुहार हनुमानढोकामा भए पनि पूर्ण शरीर टेकुको पचली मन्दिर परिसरमा छ।"
भालुको आक्रमणबाट एक घाइते,बाजुरा : बाजुराको हिमाली गाउँपालिका ३ गुम्बा गाउँमा भालुको आक्रमणबाट एकजना गम्भीर घाइते भएका छन्। घाइते हुनेमा रामसिंह भोटे थापाका ३५ वर्षीय छोरा मंगल भोटे थापा रहेको जिल्ला प्रहरी कार्यलय बाजुराका निमित्त कार्यलय प्रमुख तथा प्रहरी निरीक्षक जनक ढुंगानाले जानकारी दिए । सोमबार बिहान ९ बजे वस्तु भाउ चराउन जंगल गएको समयमा थापालाई गम्भीर घाइते बनाएको हो । गम्भीर घाइते थापाको उपचारका लागि जिल्ला बाहिर लैजानुपर्ने भएकाले हेलिकप्टर व्यवस्थाका लागि कुरा भइरहेको निरीक्षक ढुंगानाले बताए। गुम्बा गाउँ बाजुरा जिल्ला सदरमुकामबाट चार दिनको पैदल दुरीमा पर्दछ।
मृत्यु भएको एक वर्षसम्म पनि पाइएन बिमा रकम,"दमौली : व्यास ११ निवासी बुद्धि केसी रोजगारीका लागि २०७३ पुष १ गते युएई गए । वैदेशिक रोजगारी जानुपूर्व उनले काठमाडौंमा १० लाख रुपैयाँको जीवन बिमा गराए । तर, उनमा क्यान्सरको रोग देखिएपछि कम्पनीले नेपाल फर्काइदियो । नेपाल आएर बीपी कोईराला मेमोरियल क्यान्सर अस्पतालमा उपचार गराएका उनको २०७५ असार ३२ गते मृत्यु भयो । मृत्यु भएलगत्तै केसी परिवारले जीवन बिमा गराएको प्राइम लाइफ इन्स्योरेन्स कम्पनीको दमौली शाखामा बिमा रकम माग गर्दै निवेदन दिए । तर निवेदन दिएको एक वर्ष बितिसक्दा पनि कम्पनीले बिमा रकम दिन अस्वीकार गरेको छ । कम्पनीले बिमाको शर्त उल्लंघन भएको भन्दै मृतककी पत्नी निर्मलालाई रकम दिन नसकिने जवाफ फर्कायो । शाखा कार्यालयबाट सुनुवाई नभए पछि उनी निवेदन बोकेर काठमाडौं मुख्य कार्यालयमा पुगिन् । तर कम्पनीका अधिकारीहरुले आवश्यक कागजात समेत देखाउन मानेनन् । वैदेशिक रोजगारीका शिलशिलामा बिरामी भएको भन्दै वैदेशिक रोजगार प्रवद्र्धन बोर्डले तीन लाख रुपैयाँ उपचार खर्च दिए पनि आफैले प्रिमियम बुझाएको कम्पनीले बिमा रकम दिन अस्वीकार गरेपछि अहिले केसी परिवार पीडामा छ । पतिको वियोगमा रहेकी निर्मला पटक पटक बिमा कम्पनीमा पुग्दा कम्पनीका तर्फबाट उस्तै जवाफ आउँछ । 'पतीले छाडेर जानुभयो,' उनले भनिन्, 'आफूलाई पर्दा सहज होला भनेर गराएको बिमा रकम नपाउँदा पीडा भएको छ ।' उपचार गर्दा लागेको ऋण तिर्नका लागि निर्मलालाई साहुले ताकेता गरिरहेका छन् । २२ लाख खर्च भइसकेको उपचारका क्रममा तीन लाख रुपैयाँ विभागले दिए पनि बाँकी ठूलो रकम तिर्न बाँकी छ । अनि पाउनुपर्ने रकम पनि नपाएपछि उनलाई हुनसम्मको सास्ती भइरहेको छ ।उनले भनिन्, 'पर्दा नदिने हो भने किन बिमा गराउनु, उनले प्रश्न गरिन्, 'अहिले आएर दिन मिल्दैन भन्न मिल्छ ?' कम्पनीले क्यान्सर भएकालाई बिमा रकम दिन नसकिने बताउने गरेको उनले उल्लेख गरिन् ।क्यान्सर भएकाले दिन मिल्दैन भन्छन्,' उनले भनिन्, 'अब म कहाँ जाउँ ?' बिमा अभिकर्ता ध्रुव भट्टराईले आफूहरुले विदेश जानुअघि मात्र केसीलाई भेटेकाले उनका बारेमा थाहा नभएको बताए । 'उहाँलाई भेटेपछि बिमाको कुरा लिएर आउनुभएको थियो,' उनले भने, 'क्यान्सर भए नभएको थाहा भएन । अनि बिमा गरायौं ।' इन्स्युरेन्सका शाखा प्रवन्धक भीम सिंहले उक्त रकम दिन नसकिने बताएका छन्। 'सामाजिक सञ्जालमा लेखेर वा पत्रिकामा गएर केही हुँदैन,' उनले भने, 'कहाँ गएर के सक्नुहुन्छ गर्नुस् ।' उनले आफूहरुले यस्तो अवस्थामा बिमा रकम दिन नसकिने बताए। इन्स्युरेन्सका केन्द्रीय कार्यालयका कमल अर्यालले बिमा रकम नपाएको विषय आफूसमक्ष आएको भन्दै बिमा समितिको निर्णय कुरेर बसेको बताए ।'उहाँको उजुरी बिमा समितिमा गएको छ,' उनले भने, 'त्यहाँबाट निर्णय आएपछि आवश्यक कदम चाल्नेछौं।'"
सिंहदरबारबाट समातिएका पत्रकार रिहाइको माग,"काठमाडौं : नेपाल पत्रकार महासंघले सोमबार दिउँसो पक्राउ परेका ९ जना पत्रकारको रिहाइको माग गरेको छ।महासंघले सोमबार दिउँसो वार्ता गर्न गएका महासंघका सचिव र केन्द्रीय सदस्यसहित ९ जना पत्रकारलाई प्रहरीले हस्तक्षेप गरी पक्राउ गरेको भन्दै रिहाईको माग गरेको हो। रेडियो नेपालको प्रदेश प्रसारण केन्द्र दिपायलबाट निष्कासन गरिएका तीनजना पत्रकारको रिहाइको माग गर्दै सिंहदरबार गएका पत्रकारलाई प्रहरीले रेडियो परिसरबाटै पक्राउ गरेको थियो। 'वार्ताका क्रममा रेडियो नेपाल व्यवस्थापन पक्ष गम्भीर देखिएन र वार्ता हुँदै गर्दा रेडियो परिसरभित्र प्रहरीको बाक्लो उपस्थिति गराइयो। संवादबाट समस्या समाधान गर्नुभन्दा प्रहरी प्रशासन लगाएर मुद्दालाई दबाउने राज्य पक्षको यो बदनीयतापूर्ण कर्तुतको महासंघ कडा शब्दमा भर्सना गर्दछ, 'विज्ञप्तिमा भनिएको छ, 'एकातर्फ श्रमजीवी पत्रकारहरुलाई बिनाकारण निष्कासन गर्ने अर्कोतर्फ वार्ताका माध्यमबाट समस्याको खोजि गर्ने प्रक्रियालाई दबाउन प्रहरी परिचालन गर्ने दुवै कार्य श्रम अधिकार तथा प्रेस स्वतन्त्रताप्रति गम्भीर आक्रमण हो।महासंघ राज्यको यस्तो दमनकारी कार्यप्रति खेद व्यक्त गर्दै वार्ता अवरुद्ध गरी प्रहरी परिचालन गर्न संलग्न पक्षको पहिचान गरी कारबाही गर्न र पक्राउ परेका सबै पत्रकारलाइ तत्काल रिहा गर्न सम्बन्धित पक्षसँग जोडदार माग गर्दछ।' प्रहरीले महासंघ सचिव रामप्रसाद दाहाल, केन्द्रीय सदस्यहरु यम विरही, जन्मदेव जैसी, मीन बमसहित पत्रकार अजयबाबु सिवाकोटी, दिलीप पौडेल, महासंघ डोटी शाखाका अध्यक्ष योगेन्द्र बलायर र निष्कासित पत्रकार प्रकाशबहादुर बम र चक्र कुँवरलाई पक्राउ गरेको हो।"
७ वर्षकी बालिका बलात्कृत,गुलरिया : सात वर्षिय बालिका बलात्कार आरोपमा प्रहरीले एकजनालाई पक्राउ गरेको छ। गुलरिया नगरपालिका१का २० वर्षे यसुप नेपालीलाई बालिका बलात्कार गरेको आरोपमा बर्दिया प्रहरीले पक्राउ गरेको हो । बालिका मामाघर गएका बेला शुक्रबार उनको हात समाती बोल्न कराउन नदिई निर्माणाधीन घरमा लगेर बलात्कार गरेको जाहेरीका आधारमा नेपालीलाई पक्राउ गरिएको जिल्ला प्रहरी कार्यालय बर्दियाका प्रहरी उपरिक्षक राजेशनाथ बास्तोलाले जानकारी दिए। पक्राउ परेका नेपाली उपर जबरजस्ती करणीको मुद्दा चलाई आवश्यक अनुसन्धान भइरहेको समेत उनले जानकारी दिए। त्यस्तै बर्दियामा नै प्रहरीले १३ वर्षिय बालिकामाथि यौनदुव्र्यवहार गरेको आरोपमा ७६ वर्षे वृद्धलाई पनि पक्राउ गरेको छ। यौनदुव्र्यवहार गरेको आरोपमा बर्दियाको बारबर्दिया नगरपालिका१ बस्ने भक्तबहादुर सुनारलाई प्रहरीले पक्राउ गरेको हो। यौनदुव्र्यवहारको आरोपमा पक्राउ परेका सुनार उपर अनुसन्धान भइरहेको एसपी वास्तोलाले जानकारी दिए।
तनहुँमा दुर्घटनामा ४२ जना घाइते,"दमौली : पृथ्वीराजमार्ग अन्तर्गत तनहुँका विभिन्न भागमा सोमबार छुटाछुटै ठाँउमा दुर्घटना हुँदा ४२ जना घाइते भएका छन् । सोमबार बिहान व्यास नगरपालिका १२ कमलाबारीमा भारतीय बस दुर्घटना हुँदा २७ जना घाइते भएका छन् । मुक्तिनाथतर्फ जाँदै गरेको युपिबीपी ४९९५ नम्बरको बस अनियन्त्रित भइ राजमार्ग छेउमा पल्टिँदा बसमा सवार २७ यात्रु घाइते भएको जिल्ला प्रहरी कार्यालय तनहुँले जनाएको छ । दुर्घटनामा घाइतेमध्ये १२ जनालाई उपचारका लागि पोखरास्थित मणिपाल शिक्षण अस्पताल पठाइएको र बाँकी सबै डिस्चार्ज भइसकेका छन् । तीव्र गतिका कारण दुर्घटना भएको हुनसक्ने प्रहरीको प्रारम्भिक अनुमान छ । यस्तै स्याङ्जा वालिङबाट काठमाडौँतर्फ जाँदै गरेको माईक्रो बस र विपरित दिशाबाट आएको बोलेरो जीप तनहुँको मुसेखोलामा एकआपसमा ठोक्किएका हुन् । दुर्घटनामा परी १५ जना यात्रु घाइते भएका छन् । तीमध्ये ६ जनाको अवस्था गम्भीर रहेको र अन्य सामान्य घाइते रहेका छन् । घाइतेहरुको दमौली अस्पताल, व्यास नगर अस्पतालमा उपचार भइरहेको छ ।"
"मुक्तिनाथ जाँदै गरेको भारतीय बस दुर्घटना, २७ यात्रु घाइते",तनहुँ : पृथ्वीराजमार्गअन्तर्गत तनहुँको व्यास नगरपालिका१२ कमलाबारीमा आइतबार बिहान भारतीय बस दुर्घटना हुँदा २७ यात्रु घाइते भएका छन् । मुक्तिनाथतर्फ जाँदै गरेको युपिबीपी ४९९५ नं को बस अनियन्त्रित भई राजमार्ग छेउ पल्टिँदा बसमा सवार २७ यात्रु घाइते भएको जिल्ला प्रहरी कार्यालय तनहुँले जनाएको छ । दुर्घटनामा घाइतेमध्ये १२ जनालाई उपचारका लागि पोखरास्थित मणिपाल शिक्षण अस्पताल पठाइएको र बाँकी सबै डिस्चार्ज भइसकेका छन् । घाइतेमध्ये छजनाको अवस्था मध्यम रहेको छ। तीव्र गतिका कारण दुर्घटना भएको हुनसक्ने प्रहरीको अनुमान छ । रासस
घुस नदिने घोषणा,मुगु : स्थानीय तहमा सञ्चालित विकास आयोजनाका उपभोक्ता समितिले जनप्रतिनिधि र प्राविधिकलाई घुस नदिने घोषणा गरेका छन्। विकास आयोजनामा जनप्रतिनिधि र प्राविधिकले विभिन्न वहानामा घुस माग्ने गरेको भन्दै यहाँका उपभोक्ता समितिका पदाधिकारीले घुस नदिने घोषणा गरेका हुन्। जिल्लाको छाँयानाथ रारा नगरपालिका४ मा अघिल्लो वर्षको भुक्तानी हुन बाँकी रहेका चालु आर्थिक वर्षमा सञ्चालन भइरहेका विकास योजनामा घुस नदिने उपभोक्ता समितिका अध्यक्षले लिखित प्रतिबद्धता जनाएका छन्। योजना छनौट गर्ने जनप्रतिनिधि र प्राविधिक मुल्याकंन गर्ने प्राविधिकलाई एक रुपैयाँ पनि घुस नदिने उपभोक्ता समितिका अध्यक्षले प्रतिबद्धता गरेका हुन्। प्राविधिकलाई घुस दिएर मुल्याकंन बढाउन लगाउने प्रवृति रहेको भन्दै उपभोक्ता समितिका अध्यक्षले वडा कार्यालयमै पुगेर अब घुस नदिने प्रतिबद्धता गरेका हुन्। नगरपालिका र अन्य निकायबाट आफ्नो वडा र वस्तीमा सञ्चालित योजनामा प्राविधिकले दुःख दिने गरेको र घुस माग्ने गरेको उपभोक्ता समितिका पदाधिकारीको गुनासो छ। घुस दिंदा योजना दिर्घकालीन नहुने र गाउँमा विकास पनि नहुने भन्दै उनीहरुले अब घुस नदिने अठोट गरेका हुन्। छाँयानाथ रारा नगरपालिका ४ का वडा अध्यक्ष बिष्णुकुमार भामले वडामा सञ्चालन भएको योजनामा अनियमितता रोक्न र गुणस्तर कायम गर्न उपभोक्ता समितिको प्रतिबद्धताले टेवा पुग्ने बताए। विभिन्न निकायबाट सञ्चालित योजना सम्पन्न पश्चात अन्तिम भुक्तानी हुने समयमा प्राविधिकले घुस माग्ने गरेको स्थानीयको भनाइ छ। घुस नदिएसम्म मुल्याकंन पनि घटाई दिने धम्की दिने गरेको उपभोक्ता समितिका पदाधिकारीले बताए। अघिल्लो आर्थिक वर्षमा छाँयानाथ रारा नगरपालिका र अन्य निकायबाट यो वडामा ३२ योजना सञ्चालनमा थिए।
"११ वर्षीया बालिका बसभित्रै बलात्कृत, १० वर्षीयालाई प्रयास","काठमाडौं : राजधानीको तारकेश्वर नगरपालिकास्थित शुभकामना चोकमा ११ वर्षीया बालिका बलात्कृत भएकी छिन्। मनमैजुमा चल्ने बसभित्र ती बालिकालाई सहचालकले बलात्कार गरेको बुझिएको छ । टोखा नगरपालिका ग्रिनल्याण्ड चोक बस्ने ११ वर्षीया बालिका अर्की १० वर्षीया साथीसँगै डेरा बिर्सिएर मनमैजु पुगेकी थिइन् । बसका चालक र सहचालकलाई अंकल हामीलाई घर पुर्याइदिनु नभनेर आग्रह गरे पनि सहचालक र चालकले आफ्नै घरमा लगेका थिए। साथमा कुकुर समेत बोकेका ती बालिकाहरुलाई चालक र सहचालक दाजुभाईले खाना खान दिएको प्रहरी अनुसन्धानमा खुलेको छ । महानगरीय प्रहरी वृत्त बालाजुका प्रहरी नीरिक्षक समिरजंग राणाका अनुसार राति साढे १० बजे सहचालक बसमा सुत्न पुगे। बालिकाहरु पनि हामी पनि बसमै सुत्छौंभनेर बसभित्रै छिरेका थिए । बसभित्र खेल्दै गर्दा दुवै बालिका निदाए। प्रारम्भीक अनुसन्धानमा राति साढे एक बजे ११ वर्षीया बालिकालाई सहचालकले बलात्कार गरेको स्वीकारेका छन् । १० वर्षीयालाई बालिकालाई भने बलात्कारको प्रयास गरेको पाइयो,प्रहरी नीरिक्षक थापाले भने । सोमबार बिहान बालिकाहरु रुँदै चिच्याएपछि स्थानीय र प्रहरीले सोधपुछ गरेका थिए। बालिकाले आफूहरुमाथि भएको दुर्व्यवहार विस्तार गरेपछि प्रहरीले बसका सहचालकलाई पक्राउ गरेको छ।"
सुनको मूल्य एकैदिन ११ सयले बढ्यो : तोलाको कति पुग्यो ?,काठमाडौं : नेपाली बजारमा १० दिनदेखि ओरालो लागेको सुनको भाउ ११ सयले बढेको छ।आइतबार ४ सयले घटेर ७० हजार २ सय रुपैयाँमा कारोबार भएको सुन सोमबार तोलामा ११ सयले बढेर ७१ हजार ३ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। यस्तै चाँदीको भाउमा पनि वृद्धि भएको छ। आज चाँदी तोलाको ८६५ रुपैयाँमा किचबेच भइरहेको छ।आइतबार चाँदी तोलाको ८४० रुपैयाँमा कारोबार भएको थियो।
आजकाे मौसम : पहाडी भेगमा भारी वर्षा,"काठमाडौं : बंगालको खाडीबाट आएको हावाको प्रभावले देशभर मौसमी गतिविधि बढिरहेको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा मनसुनको न्यून चापिय रेखा पश्चिमी भाग औसत स्थानको आसपासमा रहेको छ र पुर्वी भाग औसत स्थानभन्दा थोरै उत्तरतर्फ रहेको छ। भारतको मध्य प्रदेशको उत्तर पश्चिमी भागमा र उत्तर प्रदेशको दक्षिणी भागमा एउटा निम्न चापीय प्रणाली अवस्थित छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। सोमबार बिहान जुम्ला, लमजुङ, कास्की लगाएतका जिल्ला, मकवानपुर, चितवन, मोरङ, ईलाम, झापा लगाएतका जिल्लाका केही स्थानहरुमा हल्का वर्षा भइरहेको छ। दिउँसो देशभरी सामान्य बदली रही केहि स्थानहरुमा मेघ गर्जनचट्टयांगसहित मध्यम वर्षा हुनेछ। पहाडीभेगका एक वा दुइ स्थानमा भारी वर्षाको सम्भावना रहेको विभागले जनाएको छ। राति देशभरी सामान्य बदली रही केही स्थानमा मेघ गर्जन र चट्टयाङ्गसहित मध्यम वर्षा हुने सम्भावना रहेको छ। पूर्वी र मध्य भूभागका थोरै स्थानहरूमामा भारी वर्षाको सम्भावना छ। मंगलबार मध्य र पश्चिमी भेगका एकदुइ स्थानमा भारी वर्षाको सम्भावना छ। बुधबार मध्य तथा पश्चिमी भेगमा भारी वर्षाको सम्भावना छ। 'देशका धेरै स्थानमा मध्ययम वर्षा र केहि स्थानमा भारी वर्षाको सम्भावना भएकोले नदिमा आकस्मिक पानीको बहाव बढ्न सक्ने छ। बुलेटिनमा भनिएको छ, 'पहाडीभुभागमा पहिरो जानसक्ने तथा सडक र हवाई यातायातमा सामान्य अवरोध आउने भएकाले सतर्कता अपनाउन अनुरोध छ।'"
पीडितलाई क्षतिपूर्ति दिन राहत कोष,"काठमाडौं : सरकारले फौजदारी मुद्दामा पीडिक पक्षबाट पीडितलाई क्षतिपूर्ति भराउनका लागि राहात कोष खडा गर्ने भएको छ। पीडितका लागि राहात कोष खडा बिषयमा सरकारले सर्वोच्च अदालत र महान्यायाधिवक्तासँग राय मागेको छ। राहत कोषसम्बन्धी नियमावली बनेपछि पीडितले क्षतिपूर्ति पाउने बाटो खुल्ने छ। महान्यायाधिवक्ता कार्यालयले राहत कोषको सञ्चालन तथा व्यवस्थापन कार्यका लागि नायव महान्यायाधिवक्ताको अध्यक्षतामा गृह, कानुन र अर्थ मन्त्रालय, सर्वोच्च अदालत तथा प्रहरी प्रधान कार्यालयको प्रतिनिधि सदस्य रहने गरी समिति गठनको प्रस्तावसहितको राय दिएको छ। सर्वोच्चले भने सबै न्यायाधीश संलग्न फूलकोर्ट वैठकबाट पारित गरी राय दिने भएको छ। कानुन, न्याय तथा संसदीय मामिला मन्त्रालयले कोषका लागि कानुनको ड्राफ्ट तय गरी राय मागेको हो। नयाँ मुलुकी फौजदारी संहिता र अपराध पीडित संरक्षण ऐन, २०७५ ले अपराधपीडितलाई राहत र क्षतिपूर्तिको व्यवस्था गरे पनि नियमावली नभएका कारण प्राप्तीको मार्ग अबरुद्ध भएको थियो। नियम तर्जुमा भएपछि कुनै अपराधमा कसूरदारबाट भराइने दण्डजरिबानाको रकमबाट पीडितले क्षतिपूर्ति पाउने छन्। नियमावलीले अपराध पीडितका लागि अन्तरिम राहत, क्षतिपूर्ति तथा राहतको व्यवस्था गरेको छ। कानुन तर्जुमा भएपछि अदालतबाट फैसला हुँदा कसूरदार ठहर भएको व्यक्तिले अदालतले तोके वमोजिमको क्षतिपूर्ति रकम कोषमा जम्मा गर्नुपर्ने छ। तर उजुरी झुट्ठा ठहरेमा वा वारदात स्थापित नभएको अबस्थामा भने मुद्दा चल्दैको अबस्थामा पाएको अन्तरिम क्षतिपुर्ति फिर्ता गर्नुपर्ने छ। कसूरबाट पीडितलाई अपराधको अबस्था अनुसार राहत उपलब्ध गराउने रकमको हद निर्धारण गरिने छ। पीडितलाई राहत रकममा सहयोगका लागि प्रत्येक जिल्लामा जिल्ला न्यायाधिवक्ताको अध्यक्षतामा सहयोग समिति गठन गरिने भएको छ। अदालतले पीडितलाई अन्तरिम क्षतिपूर्ति, राहत वा क्षतिपूर्तिको आदेश दिएपछि पीडितले निवेदन दिनुपर्ने छ। निवेदनका लागि पीडित आफै उपस्थित हुन नसकेमा निजको एकासगोलको परिवारको सदस्य वा संरक्षकमार्फत पनि राहत रकम माग गर्नसक्ने व्यवस्था नियमावलीमा छ। अभियुक्त पत्ता नलागेको, अभियुक्तको मृत्यु भएको वा अन्य कुनै कारणबाट मुद्दा हेर्ने अधिकारी समक्ष मुद्दा दायर हुन नसकेको कसुरबाट पनि पीडितले राहात रकम पाउने छन्। उजुरीमा अनुसन्धान हुँदैको अबस्थामा पनि अन्तरिम राहतको माग गर्न सकिने छ। यस्तो अबस्थामा पाँच लाख रुपैयाँसम्म दिन सकिने भनिएको छ। राहत कोष सञ्चालनका लागि नायब महान्यायाधिवक्ताको अध्यक्षतामा समिति गठनको प्रस्तावसहित राय दिएका छौं, महान्यायाधिवक्ता कार्यालयका प्रवक्ता संजिव रेग्मीले अन्नपूर्णसँग भने, नियमावलीका लागि पीडितलाई राहत र क्षतिपूर्तिको प्रक्रिया रोकिएको थियो। अब पीडितलाई न्यायका लागि प्रक्रिया अगाडी बढ्ने अपेक्षा गरौं। पीडितलाई तत्काल उद्धार गर्नुपर्ने अबस्थामा यातायात खर्च, खाना खर्च र बास खर्चसमेत उपलब्ध गराइने छ। यस्तै औषधि उपचार खर्च, मृत्यु हुने हकमा किरिया खर्चबापत दश हजार रुपैयाँ, कानुनी सहायता, मनोवैज्ञानिक उपचार र मनोपरामर्शका लागि पनि त्यति नै रकम पीडितले पाउने छन्। सामाजिक पुनस्र्थापनाका लागि बीस हजार रुपैयाँ पाउने भनिएको छ। अदालतबाट कसुरदार ठहर भएका व्यक्तिले ३५ दिनभित्रै कोषमा रकम जम्मा गर्नुपर्ने र पीडितको बैंक खातामा जम्मा गरिने प्रवन्धसमेत नियमावलीमा राखिएको छ। कुनै कसूरको परिणाम स्वरुप पीडितको जीउ, ज्यान, सम्पत्ति वा इज्जतमा कुनै क्षति पुगेमा अदालतले कसूरदारबाट पीडितलाई मनासिब क्षतिपूर्ति भराई दिने छ। पीडितलाई पुगेको भौतिक, शारीरिक, मानसिक र भावनात्मक क्षति, पीडितको मृत्यु भइसकेको भए निजको हकवालालाई पर्न गएको क्षति, कसूरदारको आर्थिक श्रोत र अवस्था, पीडित तथा निजमा आश्रित व्यक्तिको अवस्था सबै पक्षलाई मध्येनजर गर्दै अदालतले क्षतिपूर्तिको आदेश दिनसक्ने छ। कसूरको परिणाम स्वरुप पीडितलाई चोटपटक लागेको वा अङ्गभङ्ग भएको भए उपचार खर्च तथा पीडितको मृत्यु भएकोमा सद्गत खर्च र काजक्रिया खर्च समेत पीडितले पाउने छन्। क्षतिपूर्ति भराउँदा नगद वा जिन्सी वा दुवै भराउन सकिनेछ। कसूरदारको सम्पत्ति जायजात गरी पीडितलाई क्षतिपूर्ति भराई दिनु पर्नेछ। जायजात गर्दासमेत क्षतिपूर्ति रकम असूल नभएमा वा क्षतिपूर्ति नतिरेमा पीडकलाई एक दिनको तीन सय रुपैयाँको दरले क्षतिपूर्ति रकमलाई कैदमा परिणत गरी कैद गरिने छ। सर्वोच्च भने एक दुई दिनमै राय पठाउने तयारीमा छ। केही मौलिक बिषयमा छलफल हुँदै छ। संशोधनसहित एक दुई दिनमै सरकारलाई पठाउँछौं, सर्वोच्चका सह रजिष्ट्रार लालबहादुर कुँबरले भने।"

शीर्षक,विवरण
जलविद्युतमा खराब नियत,"नेपालको सन्दर्भमा जलविद्युत् आयोजना निर्धारित तालिकाभन्दा ढिला सुरु हुन्छन्, अनेक बहानामा शृंखलाभित्र प्रवेश गर्छन्। सँगै आयोजनाको लागत बढ्छ। अपेक्षित प्रतिफल प्राप्त गर्न नसकिने विकासको मारमा हामी परेका छौं। यसबाट बिजुली समयमा उत्पादन गर्न नसकी ठूलो हानिनोक्सानी बेहोर्नुपर्ने हुन्छ। सार्वजनिक र निजी दुवै क्षेत्रमा यो रोग प्रवृत्त छ। राजनीतिक नेतृत्व र कर्मचारीतन्त्रको तहमा हुने खराब नियत अनेक बहानाले ढाकछोप गरिन्छ। सरकारी क्षेत्रले बनाएका कुनै पनि जलविद्युत् आयोजना निर्धारित लागत र समयमा पूरा हुँदैन। एउटा आयोजनामा भएको प्रवृत्ति र नियतगतका गल्ती र अपराध अरू आयोजनामा दोहोरिन्छन्। सर्दै जान्छन्। यही मारमा १४ मेगावाटको कुलेखानी तेस्रो आयोजना पर्यो। १५ वैशाख, २०६५ वैशाख १५ मा सुरु यो आयोजना निर्धारित लक्ष्य २०६९७० पूरा हुनुपथ्र्यो। यो आयोजना ११ वर्ष पूरा भयो र पनि यो अझै निर्माणाधीन छ। यसको सुरु लागत दुई अर्ब ४३ करोड रुपैयाँ थियो। समय लम्बिँदै जाँदा चार अर्ब ६३ करोड रुपैयाँ पुग्यो। यसले उत्पादन गर्ने वार्षिक ऊर्जा चार करोड ८५ लाख युनिट। आयोजना निर्माणमा सात वर्ष ढिलाइ भयो। यो हिसाबले कुलेखानी तेस्रोबाट बिजुली उत्पादन हुन नपाएको हिसाब मात्र गर्ने हो भने यसको लागतभन्दा बढी भइसकेको छ। कुलेखानी तेस्रो विकट पनि होइन। प्रसारण लाइन लम्बेतान बनाउनुपर्ने पनि थिएन। कुलेखानी दोस्रोबाट निस्केको पानीलाई प्रयोग गरिने हुँदा पोखरी बनाउनुपर्ने स्थिति पनि थिएन। यति सजिलो र सुगम आयोजना सातसात वर्ष पर धकेलियो। यसको मुख्य कारण हो राजनीतिक हस्तक्षेप। यसको आयोजना प्रमुखमा राजनीतिक हस्तक्षेपद्वारा प्राधिकरणको सबैभन्दा अक्षम व्यक्तिलाई बनाइयो। जसरी मध्यमस्र्याङ्दीमा अनुभवी वरिष्ठलाई हटाएर अनुभवहीन कनिष्ठलाई ल्याइएको थियो। अर्को, परामर्शदाता छनोट समस्याग्रस्त विषय बनिरहन्छ। यो आयोजनाका सन्दर्भमा प्राधिकरणमा असफलता हासिल गरिसकेका व्यक्तिको समूहलाई परामर्शदाता नियुक्त गरियो। उसले कामै गर्न सकेन, समय त्यसै गयो। अक्षम परामर्शदातालाई हटाएर काम गर्न सक्ने तर इमानदार एकजना नेपाली इन्जिनियरको समूहलाई जिम्मा दिइयो। उसले ११ प्रतिशत मात्र काम भएको आयोजनालाई ८५ प्रतिशतमा पुर्यायो। तर तत्कालीन अख्तियार दुरुपयोग अनुसन्धान आयोगको दबाबमा भारतीय परामर्शदाता (वापकोस) नियुक्त गर्न लगाइयो। वापकोसको नेपाली एजेन्ट शक्तिशाली थियो, जसले तत्कालीन अख्तियार प्रमुखको अधिकार प्रयोग गर्न पाएका सचिव भगवती काफ्लेमार्पत दबाब दिएर नियुक्त गर्न लगायो। कुलेखानी तेस्रोको चरम दुर्गति थियो त्यो। आयोजना व्यवस्थापक अक्षम भएकै कारण सिभिल ठेकेदार सिनो हाइड्रोले उचित समयमा काम गर्न पाएन। निर्णय भएन। भुक्तानी रोकियो र ठेक्का रद्द हुन पुग्यो। उता इलेक्ट्रोमेकानिकल र हाइड्रोमेकानिकलको चिनियाँ ठेकेदार झेझियाङ जिनलुन इलेक्ट्रोमेकानिक कम्पनी सम्पर्कविहीन भयो। सिभिलको काम सकिन लाग्दा पनि इलेक्ट्रोमेकानिकलको काम ११ वर्षमा पनि पूरा भएन, अझै सकिएको छैन। यो लटको ठेकेदारको एजेन्ट नेपालको शक्तिशाली व्यापारिक घराना भएकाले राजनीतिक आड र संरक्षण पाइरह्यो, कारबाही भएन। नेपालमा नाम चलेका कथित प्रतिष्ठित व्यापारिक घराना वा समूह जलविद्युत्का एजेन्ट छन्। तिनको राजनीतिक पहुँच व्यापक छ। यो रोग कुलेखानी तेस्रोमा मात्र होइन, प्राधिकरणले बनाएका सबै आयोजनामा व्याप्त थियो र अझै छ। प्राधिकरणले बनाएका आयोजनामा राजनीतिक हस्तक्षेपले लागत र अवधि बढ्यो भनेर भिन्नाभिन्नै कम्पनी खडा गरिए। तर ती कम्पनीमा पनि यही रोग प्रवृत्त भयो। प्राधिकरणका सहायक कम्पनीले एकसाथ बनाउन सुरु गरेका चारवटा आयोजना (२७० मेगावाट) को हविगत पनि यो र त्यो बहानामा कुलेखानी तेस्रोकै पथमा छन्। यो गर्ने र त्यो गर्ने भनेर जस्तोसुकै संयन्त्र बनाए पनि नियत खराब भएपछि हाम्रा जलविद्युत् आयोजना कुलेखानी तेस्रो, मध्य मस्र्याङ्दी, कालीगण्डकी ए, माथिल्लो त्रिशूली थ्री ए का नियति भोग्न बाध्य पारिएका छन्। हाम्रा राजनीतिक वृत्तमा भ्रष्टाचार र कमिसन मोह रहेसम्म सार्वजनिक क्षेत्रबाट निर्माण हुने हरेक आयोजना कुलेखानी तेस्रो बन्नेमा नगरे हुन्छ शंका।"
मिडियाको व्यापार आलु प्याज जस्तो होइन : सञ्चारमन्त्री,"हेटौंडा : सरकारले सञ्चार क्षेत्र (मिडिया)मा विदेशी लगानी प्रतिबन्ध लगाउने भएको छ। मिडियाको व्यापार भनेको आलु, प्याजको जस्तो होइन, हेटौंडामा मंगलबार डिजास्टर रिकभरी सेन्टर उद्घाटन कार्यक्रममा सञ्चार तथा सूचनाप्रविधिमन्त्री गोकुलप्रसाद बाँस्कोटाले भने, हामी विदेशी लगानीमा पूर्ण प्रतिबन्ध लगाउँछौं। कुनै पनि देशको सञ्चारमाध्यममा विदेशी लगानी छुट नभएको उनले उल्लेख गरे। राष्ट्रिय स्वार्थका लागि पनि विदेशी लगानी बन्द गर्ने गरी नयाँ ऐन ल्याउन खोजेको उनले सुनाए। आमसञ्चारसम्बन्धी विधेयक पारित भई लागू भएपछि नेपाली पत्रकारिता इतिहासमै सुरक्षित र गहकिलो हुने दाबी उनले गरे। हामीले क्लिन फिड र समानुपातिक विज्ञापन नीतिलाई अघि बढाएका छौं, उनले भने, के यो नराम्रो हो ? साथीहरू कुरै नबुझी विधेयक फिर्ता लिनुपर्छ भन्छन्। केही सच्याउनुपर्ने विषय भए छलफल गर्न समय पर्याप्त बाँकी छ। डेढ करोडसम्म जरिवाना हुने प्रावधान राखिएको आमसञ्चारसम्बन्धी विधेयक प्रतिनिधिसभामा दर्ता भएको जानकारी नभएको उनले बताए। विधेयक पेस गर्ने मलाई त्यसबारे थाहा छैन। सतहमा हल्ला गरेर बस्नुको अर्थ छैन, उनले भने, अन्य देशको प्रचलन हेरेर संविधानको मर्मअनुसार कानुन निर्माण गरिन्छ। पत्रकारिताभन्दा बढी कल्पनाकारिताले ठाउँ ओगटेकाले प्रेसमाथिको विश्वास घट्दो रहेको उनको भनाइ थियो। सिंहदरबारस्थित एक मात्र डाटा सेन्टरको विकल्पका रूपमा हेटौंडामा डिजास्टर रिकभरी सेन्टर निर्माण गरिएको हो। दक्षिण कोरियाको ४६ मिलियन डलर सहयोगमा आठ कट्ठा चार धुर जमिनमा सेन्टर स्थापना गरिएको हो। २०७२ असोज १३ गते निर्माण सुरु भएको भवन २०७३ पुस १६ भित्र निर्माण सम्पन्न गर्ने लक्ष्य थियो। नाकाबन्दीलगायत समस्याले समयमा सम्पन्न गर्न नसकिएको राष्ट्रिय सूचनाप्रविधि केन्द्रका कार्यकारी निर्देशक सुनील पौडेलले बताए। हरेक सरकारी कार्यालयले प्रयोग गर्न मिल्ने गरी उच्च स्तरको डाटा सेन्टर स्थापना भएको छ, उनले भने, विद्युतीय शासनका लागि महŒवपूर्ण पूर्वाधार विकास भएको छ। सरकारी सूचना र तथ्यांक सुरक्षित गर्न डाटा सेन्टर निर्माण गरिएको उनले सुनाए। नेपाल र कोरिया सरकारबीच २०७१ वैशाख ३१ गते डाटा सेन्टर निर्माण गर्ने सम्झौता भएको थियो।"
किसानलाई जहिले पनि मल पाउनै सास्ती,"धादिङ : एक बोरा मललाई ९ सय तिर्नुपर्छ। त्यसका लागि पनि ४ घण्टा लाइन बसेर बल्ल एक बोरा मल पाइन्छ। हामी किसानलाई जहिले पनि मल चाहिएका बेलामा यस्तै दुःख हुन्छ, नीलकण्ठ नगरपालिका ११ ज्यामरुङका दीपक धमलाले सदरमुकामस्थित नीलकण्ठ साझा सहकारीबाट ठेलमठेल गर्दै १ बोरा मल खरिद गरेपछि गुनासो गरे। धमलाको मात्रै होइन, मंगलबार मल लिन आएका सदरमुकाम आसपासका किसान सबैको यस्तै गुनासो छ। बारीमा छरेको मकै उम्रिएको छ भने खेतमा लगाएको चैते धान फूल खेल्ने बेला भएको छ। मल नहाली उब्जनी बढ्दैन तर धादिङका किसानले चाहेको बेला भने कहिल्यै मल उपलब्ध हुन सकेको छैन। नीलकण्ठ नगरपालिका ९ पाल्पाकी कोपिला लम्साल मल किन्न लगातार ४ दिन सदरमुकाम धाइन्। ४ दिन आउँदा पनि नपाएपछि कार्यालयको फोन नम्बर लिएर गएकी लम्सालले मंगलबार मल आउने जानकारी सोमबार साँझ नै पाएपछि छिमेकी र साथीसहित बिहान ८ बजे सहकारी आइपुगिन्। करिब ४ घण्टा कुरेपछि १ बजेतिर बल्लतल्ल १ बोरा मल खरिद गरिन्। लम्सालले भनिन्, भीडभाड हुन्छ भनेर बिहानै खानासमेत नखाइ आइयो, टन्टलापुर घाममा लाइन लाग्दाको दुःख कसले देख्ने ? हरेक वर्ष र हरेक सिजनमा किसानलाई मल आवश्यकपर्ने बेलामा सधैं हाहाकार हुने गरेको छ। १ बोरा मल खरिद गर्न घण्टौं लाइन र सास्ती खेप्नुपर्दा किसान हैरान छन्। ज्यामरुङका दीपक धमलाले भने, सरकार कृषकलाइ कृषि उत्पादन बढाउ भन्छ, १ बोरा मल पाउन पनि यत्रो लँडाइ गर्न पर्छ, हरेक वर्ष मल चाहिने बेलामा यस्तो सास्ती हुँदा पनि किन किसानका दुःख कसैको आँखामा नपरेको होला। यतिबेला खेतमा लगाइएको चैतेधान र मकै तथा वैशाख पहिलो सातादेखि पाखो बारीमा छरेको मकैमा रासायनिक मल हालेर गोड्ने सिजन हो तर किसानले चाहेको बेलामा सहकारीले कहिल्यै पनि सहज तरिकाले मल उपलब्ध गराउन सक्दैन। किसानको सहजताका लागि सरकारले गाउँगाउँका कृषि सहकारीबाट मल बिक्रीवितरण गर्ने निति पनि बनाएको छ तर किसानलाई आवश्यकपर्ने बेलामा गाउँका सहकारीले समेत मल ल्याउन सक्दैन। यसै कारणले किसान बाध्य भएर १ बोरा मल खरिद गर्न सदरमुकाम झर्न र घण्टौं लाइन बस्न बाध्य हुन्छन्। नेत्रावती गाउँपालिका सेमजोङका कृषक हस्तबहादुर गुरुङले भने, कम से कम वडा कार्यालयसम्म भने पनि सहजरूपमा मल बिक्री गर्ने वातावरण मिलाइदिए खेतीकिसानी नै गरेर हातमुख जोर्ने किसानलाई त राहत हुन्थ्यो कि। कृषि ज्ञान केन्द्र धादिङको तथ्यांकअनुसार धादिङ जिल्लाभरका लागि १ वर्षमा १२ हजार मेट्रिक टन मल आवश्यक पर्छ। तर कृषि सामग्री कम्पनी लिमिटेडले विभिन्न सहकारीमार्फत मुस्किलले ४ हजार मेट्रिक टन मल मात्रै उपलब्ध गराउँदै आएको छ। बाँकी आवश्यक मल बजारका व्यवसायीले चोर बाटोबाट ल्याउँदै महँगोमा किसानलाई बिक्री गर्ने गरेको गुनासो किसानबाटै आउने गरेको छ।"
ग्यारेज आगलागीमा दुई बस जलेर नष्ट,"नेपालगन्ज : नेपालगन्ज उपमहानगरपालिका ४ मा रहेको एक ग्यारेजमा आगलागी हुँदा २ वटा बस जलेर नष्ट भएका छन्। जिल्ला प्रहरी कार्यालय बाँकेका प्रहरी नायव उपरीक्षक प्रकाश सापकाटाका अनुसार मंगलबार बिहान सवा ११ बजेतिर नेपालगन्ज बसपार्कबाट बाईपास हुँदै कारकाँदोचोक निस्कने बाटोमा कृष्णबहादुर पुनले सञ्चालन गरेको सो ग्यारेजमा वेल्डिङ्ग गर्दा आगलागी भएको हो। आगलागीबाट ना ४ ख ७०२४, ना ५ ख २४६५ जलेर पूर्ण रुपमा नष्ट भएका छन्। २ वटा बसमा भने आंशिक रुपले क्षति पुगेको नायव उपरीक्षक प्रकाश सापकाटाले बताए। प्रहरी, सशस्त्र प्रहरी, स्थानीय र नेपालगन्ज उपमहानगरपालिकाको दमकलको प्रयासबाट करिव १ घण्टाभित्र आगो नियन्त्रणमा लिन सफल भएको थियो।"
बलात्कारको आरोपमा वडासदस्य पक्राउ,ओखलढुंगा : बलात्कारको आरोपमा फरार रहेका लिखु गाउँपालिका ३ का वडा सदस्य विष्णु श्रेष्ठ पक्राउ परेका छन्। बलात्कार आरोपमा उनी विरुद्ध ०७५ चैत ९ गते जिल्ला प्रहरी कार्यालय ओखलढुंगामा उजुरी दर्ता भएको थियो।प्रहरीले उनलाई मंगलबार पक्राउ गरेको जनाएको छ। बलात्कारको आरोप लागेपछि वडा सदस्य श्रेष्ठ चैत ७ गते देखि आफूले प्रयोग गर्दै आएको मोबाइल अफ गरी सम्पर्कबिहीन भएका थिए। उनीमाथि आफ्नै इँटाभट्टामा काम गर्ने कामदारलाई बलात्कार गरेको आरोप छ। कारखानामै आफूमाथि वडा सदस्यले चैत ७ गते बलात्कार गरेको भन्दै पीडित युवतीले जिल्ला प्रहरी कार्यालयमा ८ गते उजुरी दिएकी थिइन्। परिवारका सदस्यले भने उनलाई उजुरीबारे प्रहरी कार्यालयमा छलफल गराउन ओखलढुंगा लाँदै गर्दा बाटोबाटै प्रहरीले पक्राउ गरेको बताएका छन्। आरोपितका छोरा राजु श्रेष्ठले लामो समयसम्म सम्पर्कबिहीन भएका बुबालाई भेटाएपछि मुद्दाका बारेमा छलफल गराउन जिल्ला लैजाँदै गर्दा बाटोबाटै प्रहरीले नियन्त्रणमा लिएर पक्राउ गरेको हल्ला चलाएको दावी गरेका छन्।
सामूहिक तरकारी खेतीमा उस्ताको उदाहरण,"बेंसीसहर : लमजुङको मर्स्याङ्दी गाउँपालिका ७ उस्ताका स्थानीयले सामूहिक रुपमा हरिया तरकारी फलाएर आम्दानी गरेका छन्। केही वर्षअघि बेंसीसहर, खुदीबजारबाट तरकारी किनेर लैजाने उनीहरू अहिले आफैंले फलाएको तरकारी विक्री गरेर आम्दानी गर्न थालेका हुन्। उस्ता र उस्ताबेंसीका स्थानीयले उस्ताबेंसी क्षेत्रमा तरकारी फलाएका छन्। उस्ता र उस्ताबेंसीका २१ जना किसानले गाउँबेंसी पौरखी कृषक समूह गठन गरेर तरकारी फलाउन थालिएको समूहकी अध्यक्ष उमा घलेले बताइन्। उनका अनुसार उत्पादन गरेको तरकारी ङादी, खुदीबजारसम्म पुर्याउने गरिएको छ। पहिले सबैले बेंसीसहरबाट तरकारी ल्याउथे। अहिले गाउँमै उत्पादन गरेको तरकारी विक्री गरिन्छ, घलेले भनिन्। अहिले काउली, बन्दा, फर्सी, काँक्रो, गोलभेंडा खेती गरिएको उनले बताइन्। समूहमा अधिकांश दलित र विपन्न महिला छन्। धान तथा मकै लगाउँदै आएको उस्ताबेंसीको खेतमा तरकारी लगाइएको हो। एक वर्षदेखि तरकारी लगाउँदै आएको समूहका सचिव लिलिजङ घलेले बताए। गएको वर्ष आलुमात्र फलाइएपनि यो वर्षबाट अन्य तरकारी फलाउन थालिएको उनले बताए। फाँटमा राम्रो सिंचाईको व्यवस्था छ। तरकारी लगाउन सके आयआर्जन गर्न सकिने भएकाले तरकारी लगाउन थाल्यौं। उत्पादन पनि राम्रो छ, घलेले भने। उनका अनुसार ३५ रोपनी जग्गा भाडामा लिएर हिउँदे तथा बर्खे तरकारी खेती लगाइएको छ। गएको वर्ष २० रोपनीमा आलु लगाइएको र उत्पादन राम्रो भएपछि यस वर्ष १५ रोपनी थप गरिएको उनले बताए। समूहका सदस्य डम्बर गुरुङका अनुसार यस वर्ष करिब ४० क्विन्टल आलु उत्पादन भएको छ। तरकारी खेती थालेपछि स्थानीयको आयआर्जनमा सघाउ पुगेको र घर व्यवहार चलाउन सहज भएको उनले बताए। तरकारीको हेरचाहका लागि समूहका सबै सदस्य पालैपालो खटिने गरेका छन्। समूहकी कोषाध्यक्ष नितादेवी घलेका अनुसार समूहको कोषमा प्रत्येक सदस्यले मासिक ५०५० रुपैयाँका दरले जम्मा गर्ने गरिएको छ। मर्स्याङ्दी गाउँपालिका ७ का वडाअध्यक्ष युवा घलेले उस्ताबेंसीमा २ वर्षअघि तत्कालीन जिल्ला सिंचाई डिभिजन कार्यालयले सिस्नेरी फाँट सिंचाई आयोजना निर्माण गरेको थियो। फाँटमा राम्रो सिंचाई सुविधा भएकाले स्थानीयले स्थानीयले तरकारी खेती थालेको उनले बताए। सामूहिक तरकारी खेतीका लागि मर्स्याङ्दी गाउँपालिकाले २ लाख रुपैयाँ अनुदान उपलब्ध गराएको थियो। ६ वटा प्लास्टिक टनेल सहयोग गरेको थियो। गाउँपालिका अध्यक्ष अर्जुन गुरुङले सामूहिक र व्यवसायिक रुपमा तरकारी खेती गर्नेका लागि गाउँपालिकाले सहयोग गर्दै आएको बताए।"
धरानका सडकमा यात्रुलाई ज्यान जोगाउनै सकस,"धरान : धरानका सडकमा जताततै खाल्डाखुल्डी छन्। राजमार्ग समेत जीर्ण भएपछि सवारी साधन संचालनमा झनै समस्या छ । जीर्ण सडकमा जथाभावी गुड्ने टेम्पो र सिटी सफारीका कारण यात्रुलाई ज्यान जोगानै मुस्किल छ, धरानमा। पछिल्लो समयमा विद्युतीय सिटी सफारी र टेम्पोको संख्या ह्वात्तै बढेपछि धरानका प्रत्येक चोक र सडक असुरक्षित छन्। जीर्ण सडकमा गुड्ने टेम्पो र सिटी सफारीका चालकको चालक अनुमति पत्र समेत छैन्। नत तालिम प्राप्त नै छन् उनीहरु । ट्राफिक प्रहरीले कारबाही गरे सबै टेम्पो र सिटी सफारी सडकमा तेर्साएर आन्दोलन हुन्छ, यहाँ। पछिल्लो समयमा धरानमा भित्रिएका करिब चार हजारभन्दा बढी टेम्पो र सिटी सफारीको अस्वस्त प्रतिष्पर्धाका कारण दैनिक सवारी दुर्घटना बढ्नुका साथै सडकमा असुरक्षा बढाएको जिल्ला ट्राफिक प्रहरी कार्यालय सुनसरीका प्रमुख होमराज दाहालले बताए। उनले अधिकांश सीटी र टेम्पो चालकको सवारी चालक अनुमति पत्र नभएको र तालिम प्राप्त चालक नभएका कारण सडक दुर्घटनाको जोखिम बढेको बताए। उनले टेम्पो र सिटी सफारीको चापलाई स्थानीय सरकारले तत्काल व्यवस्थापन नगरे भयावहकस्थिति सिर्जना हुने ट्राफिक प्रमुख दाहालको भनाई छ। उपमहानगरमा दर्ता नगरी आफू खुसी भित्र्याइका सवारी साधनको चापले धरान अस्तव्यस्ता भएको भन्दै तत्काल यसको व्यवस्थापन गर्न स्थानीयको माग छ। धरानमा टेम्पो र सिटी सफारीका कारण सडक जाम हुने गरेका कारण सडकमा असुरक्षा बढेको बीपी कोइराला स्वास्थ्य विज्ञान प्रतिष्ठान धरानका चिकित्सक अशोक ऐरले बताए। उनले ट्राफिक नियमको ज्ञान र नियम नबुझेका चालकका कारण सडकमा सवारी चलाउने अन्य चालकलाई समेत गम्भीर असर पुगेको बताए। सिटी र टेम्पो चालकले जथाभावी बाटो काट्ने, तीज्र गतिमा ओभरटेक गर्ने र जथाभावी सवारी पार्किङ्ग गर्ने गरेका कारण धरानका सडक जाम हुने गरेको स्थानीयको गुनासो छ। नेपाल यातायात स्वतन्त्र मजदुर संगठन धरानका सचिब तथा टेम्पो चालक विकेश श्रेष्ठले धरानमा टेम्पो र सवारीको संख्या दिनप्रतिदिन बढ्न थालेपछि धरान उपमहानगरपालिकामा निवेदन दिएर यसको नियन्त्रण गर्न अनुरोध गर्दा समेत वास्था नगरिएको बताए। उनले धरानमा क्षमताभन्दा बढी सवारी साधन भित्रिएको भन्दै यसको समयमा नै व्यवस्थापन गर्न उपमहानगरपालिकालाई सुझाव दिएका छन्। धरानकी कार्यबाहक मेयर नरेश इवारमले धरानमा टेम्पोर सिटी सफरीको संख्या अत्याधिक बढेकाले बताउँदै नियन्त्रणका लागि पहल थालेको बताए।"
करोडपति जैनलाई सम्मान,"काठमाडौं : 'को बन्छ करोडपति?' कार्यक्रममा पहिलो पटक एक करोड विजेता राजिव जैनलाई अन्नपूर्ण मिडिया नेटवर्कले सम्मान गरेको छ। एपीवान टेलिभिजनद्वारा सञ्चालित 'हु वान्ट टु बि अ मिलिनियर?' को नेपाली संस्करण 'को बन्छ करोडपति?' विजेतालाई मंगलबार तीनकुनेस्थित नेटवर्कको कार्यालयमा सम्मान गरिएको हो। अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, प्रबन्ध निर्देशक लक्ष्मी पौडेल, अन्नपूर्ण पोस्टका प्रधानसम्पादक हरिबहादुर थापालगायतले करोडपति विजेता जैनलाई खादा र बुकीले सम्मान गरे। सामान्य परिवारबाट आएको आफू जस्तो सामान्य मान्छेले हटसिटसम्म आइपुग्नु र एक करोड जित्नु बौद्धिक मात्र नभएर भाग्यको कुरा समेत भएको विजेता जैनले बताए। 'हटसिट किन भनिन्छ भन्ने कुरा त्यहाँ भएपछि मात्र थाहा पाएँ' विजेता जैनले भने,'त्यहाँ बस्दा जानेकै कुराको उत्तर दिन पनि असहज हुँदो हरेछ।' जितेको एक करोडबाट आफूले पहिला नेपाल अनि मात्र विश्व भ्रमण गर्ने योजना बनाएको समेत जैनले बताए। एक करोड रुपैयाँ मात्र नजितेर जैनले बौद्धिक करोडपतिको उपाधि समेत जितेको नेटवर्कका अध्यक्ष क्याप्टेन थापाले बताए। कार्यक्रममार्फत् एक करोड जित्नु राष्ट्रिय एकताको संकेत पनि भएको उनले बताए। 'देश विदेशमा रहेका नेपालीले यस कार्यक्रमलाई माया गरेका छन्' क्याप्टेन थापाले भने,'त्यसैले यसलाई सबै नेपालीको हातेमालो भन्न सकिन्छ।' अन्नपूर्ण नेटवर्कका तर्फबाट उनले जैनलाई शुभकामना समेत दिए। 'हु वान्ट टु बि अ मिलिनियर?' लाई नेपाली संस्करणमा प्रशारित गर्न महत्वपूर्ण भूमिका निर्वाह गरेका नेटवर्कका प्रबन्ध निर्देशक लक्ष्मी पौडेलले जैनले एक करोड जितेपछि आफूहरू सफल भएको बताए। 'सुरुमा नेपालमा यस्तो खाले कार्यक्रम सफल हुन्छ कि हुँदैन भन्नेमा अन्योल थियो' पौडेलले भने,'अहिले कसैले एक करोड जित्दा हामी सफल भएछौं भन्ने लागेको छ।' जैन जस्तो बौद्धिक मान्छेलाई कार्यक्रममा ल्याउन पाउँदा र उनको लजिकसहिको उत्तर सुन्दा आफूहरूले यो कार्यक्रम नेपालमा ल्याएर सही काम गरेका रहेछौं भन्ने लागेको नेटवर्कका प्रबन्धक निर्देशक पौडेलले बताए।"
"धनगढीमा बस दुर्घटना, मानवीय क्षति भएन",धनगढी : धनगढी उपमहानगरपालिका ७ मनहरामा बस दुर्घटना भएको छ। धनगढीबाट फूलबारी गइरहेको ना ५ ख ९५ नम्बरको सुदूरपश्चिम यायतायाताको बस हुलाकी राजमार्गमा दुर्घटनामा परेको वडा प्रहरी कार्यालयका प्रहरी निरीक्षक वकिलबहादुर सिंहले जानकारी दिए। प्रहरी निरीक्षक सिंहले बसमा यात्रुहरू भने सवार नरहेको बताए। मानवीय क्षति नभए पनि बसमा भने क्षति भएको छ। चालक बस पल्टिेने बित्तिकै फरार रहेको सिंहले बताए।
जानकार भन्छन् 'विधेयकले स्वतन्त्र मिडियाको मुख थुन्छ',"काठमाडौं : सरकारले संसद्मा दर्ता दर्ता गराएको मिडिया काउन्सिल विधेयकले सार्वजनिक सरोकारका सूचना पाउने नागरिकको अधिकार हनन् गर्ने जानकारहरूले बताएका छन्। मंगलबार अन्नपूर्ण पोस्ट्ले गरेको अन्नपूर्ण राउन्ड टेबलका सहभागीले विधेयकमा प्रास्तावित व्यवस्थाले स्वतन्त्र मिडियालाई संकुचित बनाउने धारणा राखेका हुन्। राउन्ड टेबल छलफलमा राष्ट्रियसभाका सांसद राधेश्याम अधिकारी, नेपाल पत्रकार महासंघका पूर्वसभापति एवं प्रेस काउन्सिल नेपालका पूर्वअध्यक्ष हरिहर विरही र प्रध्यापक रामकृष्ण रेग्मीले आफ्ना धारणा राखे। छलफलमा अन्नपूर्ण पोस्ट्का प्रधानसम्पादक हरिबहादुर थापासहितका पत्रकार सहभागी थिए। विधेयकका व्यवस्थाबारे धारणा राख्दै सांसद राधेश्याम अधिकारीले सरकार क्रमशः शक्तिको केन्द्रिकरणमा लागिरहेको बताए। 'सरकार पारदर्शी ढंगले हिँड्न तयार भइरहेको छैन', अधिकारीले भने,'सांसदलाई पनि अध्यारोमा राखेर महत्वपूर्ण विधेयक पास गर्ने काम भइरहेको छ।' प्रेस र संचारको हकको आवश्यक्ता संविधानमै उल्लेख भएपनि सरकारले यसलाई बेवास्ता गरिरहेको अघिकारीले बताए। 'नीतिहरूमा प्रेसलाई बोल्न नदिने गरी विधेयक बनेको छ', उनले भने, 'विधेयकमा उल्लेख भएको छनोट समिति नै आपत्तिजनक छ, छनोट समिति कस्तो हुनुपर्छ भन्ने कुरामा बहस हुनैपर्छ।' प्रेस काउन्सिलका पूर्वअध्यक्ष हरिहर विरहीले सामाजिक संजालमा आएका केही खराब समाचारले पत्रकारको कामको सही मूल्यांकन हुन नसक्ने बताए। 'प्रेसलाई अंकुश लगाउन सरकारले यो विधेयक ल्याएको हो', उनले भने, 'सरकारले यो विधेयक पास गराए संचार माध्यमको कालो दिनको सुरुवात हुन्छ।' सरकारले नै पत्रकारिता नगर भनिरहेको प्रध्यापक रामकृष्ण रेग्मीको भनाई छ। 'अहिलेको विधेयक र त्यसमा उल्लेख भएको जरिवाना हेर्दा पत्रकारका अफ्ठ्यारा दिन आए भन्न सकिन्छ', उनले भने, 'नियमक संस्था पत्रकारिताको गाइडलाइन मात्र हो, नियम होइन।'"
दार्चुलामा राष्ट्रिय प्रशारण लाइन जोडिँदै,"दार्चुला : नेपाल विद्युत प्राधिकरणले दार्चुला सदरमुकाम क्षेत्रलाई राष्ट्रिय प्रशारण लाइनले जोड्ने तयारी थालेको छ।गोकुलेश्वर क्षेत्रमा रहेको ११ केभी क्षमताको प्रशारण लाइनलाई सदरमुकाम क्षेत्रमा जोड्न लागिएको नेपाल विद्युत प्राधिकरण दार्चुला वितरण केन्द्रले जनाएको छ। महाकाली नगरपालिका७ धापस्थित थालिगाडसम्मको ३३ केभी प्रशारण लाइनमार्फत सदरमुकाम क्षेत्रमा राष्ट्रिय प्रशारण पुर्याउन लागिएको वितरण केन्द्र प्रमुख दयाराम शाहले बताए।'गोकुलेश्वरदेखि थालिगाडसम्मको २५ किलोमिटर लामो ३३ केभी प्रशारण लाइन निर्माण भइसकेको र परीक्षण समेत सफल भइसकेको छ,' उनले भने। धापको थालिगाडमा प्राधिकरणले ३३११ केभीको सब स्टेशन निर्माण गरिरहेको छ। तीन वर्षदेखि निर्माणाधिन सवस्टेशनको कार्य सम्पन्न हुन समय लाग्ने भएकाले तत्काल ११ केभी लाइनमार्फत खलंगामा विद्युत सेवा पुर्याउने प्राधिकरणको तयारी छ। चमेलिया जलविद्युत आयोजनास्थल बलाँचमा रहेको ३३११ को सवस्टेशनबाट अहिले शैल्यशिखर नगरपालिकाको गोकुलेश्वर क्षेत्रमा विद्युत सेवा वितरण गरिएको छ। गोकुलेश्वर क्षेत्रमा पुगेको ११ केभी विद्युत सेवालाई तत्काल खलंगासम्म जोड्ने प्राधिकरणको तयारी छ। थालिगाडको सब स्टेशन निर्माण सम्पन्न भएपछि भने ३३ केभी विद्युत सेवा नै जोडिने वितरण केन्द्र प्रमुख दयाराम शाहले बताए। 'सब स्टेशन निर्माण नहुन्जेलसम्मका लागि मात्र ११ केभी विद्युत सेवा जोडिने हो, सबस्टेशन बनिसकेपछि भने ३३ केभी विद्युत उपलब्ध गराउछौं, उनले भने। राष्ट्रिय प्रशारण लाइनमार्फत सदरमुकाम क्षेत्रमा सेवा दिन प्राविधिक तयारी भइरहेको प्राधिकरणका सुपरभाइजर मिनराज पन्तले बताए। जेठको पहिलो सातासम्म राष्ट्रिय प्रशारणमार्फत सदरमुकाम क्षेत्रमा विद्युत सेवा उपलब्ध हुनसक्ने उनको भनाई छ। चैत्र १८ देखि गोकुलेश्वर थालिगाड ३३ केभी प्रशारण लाइनको परीक्षण गर्ने कार्य थालिएको छ। एक महिनामा प्रशारण लाइनको परीक्षण सम्पन्न भएको नेपाल विद्युत प्राधिकरण दार्चुला वितरण केन्द्रका प्राविधिक कर्मचारी केशवसिंह विष्टले बताए। गोकुलेश्वरदेखि नङतड, आगर, बगौरा, बरमुडे, निसिल हुदै थालिगाडसम्मको प्रशारण लाइन निर्माण सम्पन्न भइसकेको छ। थालिगाडदेखि खलंगासम्म भने ११ केभी प्रशारण लाइन सञ्चालनमै रहेको छ। जोलजिविहुँदै ल्याइएको भारतीय विद्युत लाइनले जोलजिवि, दत्तु, धाप र खलंगा क्षेत्रमा हाल विद्युत सेवा पुगिरहेको छ। भारतबाट आयात गरिएको विद्युत सेवा गुणस्तरीय र भरपर्दो नभएको गुनासो छ। दार्चुलामै चमेलिया र नौगाड नदीमा विद्युत उत्पादन भइसक्दा पनि जिल्लाको उत्पादित विद्युत उपभोग गर्न नपाएकोमा स्थानीयवासीको असन्तुष्टि छ। साढे ३ दशक अघि निर्माण भएको दार्चुला साना जलविद्युत केन्द्रको विद्युतले भने खलंगाको बंगाबगड क्षेत्र र महाकाली नगरपालिकाको वडा नम्बर १, २ र ३ को क्षेत्रमा विद्युत सेवा उपलब्ध भइरहेको जिल्ला विद्युत प्राधिकरण दार्चुलाले जनाएको छ।"
"चट्याङ लागेर घरमै सुतिरहेकी महिलाको मृत्यु, दुई घाइते",विराटनगर : मुसलधारे वर्षा र हावाहुरीसँगै मंगलबार बिहान परेको चट्याङले मोरङको रतुवामाई नगरपालिका४ कठघरामा ५० वर्षीया महिलाको मृत्यु भएको छ। एकै परिवारका दुईजना घाइते भएका छन्। बिहान १ बजेतिर अचानक परेको चट्याङले घरमै सुतिरहेकी सन्झादेवी सिंह गनगाईको मृत्यु भएको इलाका प्रहरी कार्यालय सिजुवाका प्रहरी निरीक्षक रामचन्द्र साहले बताए।उनको घटनास्थलमै मृत्यु भएको थियो। चट्याङले सन्झादेवीका देवर ५० वर्षीय बुधलालसिंह गनगाई र बुधलालका छोरा १५ वर्षीय सुरेशसिंह गनगाई घाइते भएको जानकारी प्रहरी निरीक्षक साहले दिए। सामान्य अवस्थाका दुवै घाइतेको स्थानीय स्वास्थ्य चौकीमा उपचार गरिएको छ।
भूमिसुधार अधिकारीविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले तत्कालिन भूमिसुधार कार्यालय पर्साका भूमिसुधार अधिकारी गमबहादुर विकसहित २३जना विरुद्ध मुद्दा दायर गेको छ। मोहियानी हकको नक्कली कागजात बनाइ मोही बाँडफाँट गरेको आरोपमा भूमिसुधार अधिकारी विक र तामेलदार प्राणनाथ कसजुविरुद्ध विशेष अदालतमा मुद्दा दायर गरिएको अख्तियारका प्रवक्ता प्रदीपकुमार कोइरालाले जानकारी दिए। उनीहरुले बारास्थित साविकको नकटुवा २ किन ५६ को १० कठ्ठा, वडा नम्बर ५ किनं ११२ को ९ कठ्ठा १० धूर र कित्ता नम्बर २१३ को ५ कठ्ठा ५ धूर जग्गामा मोहियानी हकको नक्कली लगत खडा गरी मोही बाँडफाँड निर्णय गरेको अख्तियारको अनुसन्धानबाट खुलेको छ।भूमिसुधार अधिकारी विक र तामेलदार कसजुविरुद्ध भ्रष्टाचरा निवारण ऐन बमोजिम कारवाहीको माग गरिएको छ। त्यस्तै नक्कली मोही बनी बाँडफाँडको लागि निवेदन दिने नगेश्वर राउत कुर्मीले भूमिसुधार कार्यालय, पर्साका कर्मचारीलाई प्रलोभनमा पारी मोहीका अभिलेखमा थपघट तथा सच्याउने कार्यमा प्रपञ्च मिलाउने काम संलग्न भएको आरोप लागेको छ। गैरकानुनी तरिकाबाट बदनीयतपूर्वक लाभ लिने कार्य गरेको आरोपमा कुर्मीविरुद्ध भ्रष्टाचार निवारण ऐनबमोजिम सजायको मागदाबीसहित विशेष अदालत काठमाडौंमा मुद्दा दायर गरिएको छ।"
सरकारी जग्गामा बनाइएका टहरा भत्किए,"उदयपुर : सरकारी जग्गा अतिक्रमण गरी निर्माण गरिएका टहराहरु प्रहरीले भत्काएको छ। नेपाल सरकारको मातहतमा रहेको उदयपुर सिमेन्ट उद्योग लिमिटेडको खाली जग्गा अतिक्रमण गरी बनाइएका टहरा मंगलबार प्रहरीले भत्काएको हो। त्रियुगा नगरपालिका ६ स्थित सगरमाथा लोकमार्ग अन्र्तगत जलजले र देउरीको विचभागमा रहेको उद्योगको जग्गा भुमाफियाले सर्वसाधरण लगाएर अतिक्रमण गरेको जिल्ला प्रशासन कार्यालय उदयपुरका सहायक प्रमुख जिल्ला अधिकारी भिमप्रसाद भट्टराईले बताए। उद्योगको मातहतमा रहेको ४० बिघा जमिन मध्ये करिव ४ बिघा जग्गा अतिक्रमण भएको उद्योगका निमित्त महाप्रबन्धक नवलकिशोर साहले बताए । वर्षौदेखि खाली रहेको उद्योगको जग्गामा दुई दिनअघि मात्र एक्कासी घर टहरा बनाउन थालेपछि संरक्षणका लागि प्रशासन गुहार्नु परेको उनको भनाई छ। 'उद्योगको जग्गामा कस्ले घर बनाउन लगाएको हामी खोजी गरिरहेका छौं' उनले भने। वर्षौदेखि संरक्षणमा रहेको सरकारी जग्गामा घर बनाउन सर्वसाधरणलाई उक्साउने कोही भएको हुन सक्ने उनले आशंका समेत गरे। उद्योगका नायव महाप्रबन्ध महेश काफ्लेले आफै गएर भत्काउने अवस्था नरहेपछि प्रशासनको मद्दत मागेको बताए। यता स्थानीयले भने प्रहरीले नै टहरा बनाउन लगाएको आरोप लगाए। अतिक्रमित जग्गामा भेटिएकी स्थानीय लिला विकले प्रहरीले टहरा बनाउन लगाएर भत्काएको भन्दै एकोहोरो प्रतिबाद गरिन। प्रहरीलाई गाली गर्दै उनले भनिन्,हिजो रातोमाटो ल्याएर लिप भन्ने आज आएर भत्काउने पनि प्रहरीनै? खाली जग्गामा त बनाएका हौं।"
"इँटा बोकेको ट्रयाक्टर दुर्घटना, चालकको मृत्यु",टीकापुर : कैलालीको टीकापुर नगरपालिका१ लम्कीपुलमा मंगलबार बिहान ट्रयाक्टर दुर्घटना हुँदा चालकको ज्यान गएको छ । इँटा बोकेर टीकापुरबाट नारायणपुरतर्फ जाँदै गरेको से १ त १११६ नम्बरको ट्रयाक्टर दुर्घटना हुँदा चालक जानकी गाउँपालिका ५ पथरैयाका ३५ वर्षीय धनबहादुर चौधरीको ज्यान गएको हो । दुर्घटना बिहान साढे ७ बजे दुर्घटना भएको इलाका प्रहरी कार्यालय टीकापुरले जानकारी दिएको छ । इँटा बोकेर नारायणपुरतर्फ गइरहेको ट्रयाक्टर लम्कीपुलबाट खसेको प्रहरीले जानकारी दिएको छ । दुर्घटनाको कारणबारे अनुसन्धान भइरकेको प्रहरीको भनाइ छ । ट्रयाक्टरमा चालक मात्रै रहेको बुझिएको छ । मृतकको शव ट्रयाक्टरमुनि च्यापिएका कारण निकाल्न कठिन भइरहेको प्रहरीले जनाएको छ ।
वर्षाले तीन घर विस्थापित,बागलुङ : भारी वर्षा र हावाहुरीका कारण जिल्लाको बडिगाड गाउँपालिका ६ खाल बजारमा तीन परिवार विस्थापित भएका छन्। सोमबार साँझपख परेको वर्षासँगै आएको भलले स्थानीय गोठे सार्कीको छाप्रो र चर्पी डुबेको छ भने गोपाल श्रेष्ठ र गङ्गे सार्कीको घरमा पनि क्षति पुगेको वडाअध्यक्ष मौसमकाजी क्षेत्रीले जानकारी दिए। उर्लिएर आएको घ्वाङ्ग खोलो घरमा पसेको थियो। घर डुबानमा परेपछि गोठे सार्कीको परिवार आफन्तकहाँ आश्रय लिएर बसेका छन्। बाढी आएपछि झण्डै २ घण्टा मध्यपहाडी लोकमार्ग समेत अवरुद्ध भएको थियो। रेलोले लोकमार्ग अवरुद्ध गरेपछि तत्कालै जेसिभिले सडक खुलाइएको अध्यक्ष क्षेत्रीले बताए। ग्रामीण क्षेत्रमा खोलिएका सडक र वस्तीभन्दा माथिको जंगलमा लागेको आगोका कारण नदी किनारका वस्ती थप जोखिममा परेका छन्।
चिया उद्योगी र मजदुरबीच तीन बुँदे सहमति: आन्दोलन फिर्ता,"बिर्तामोड : ४५ दिनदेखि आन्दोलनमा रहेका चिया मजदुरले आफ्ना सबै आन्दोलन फिर्ता लिएका छन्। सोमबार साँझ नेपाल चिया उत्पादक संघ र चिया मजदुर संगठनबीच तीन बुँदे सहमतीपछि मजदुरले आन्दोलन फिर्ता लिएका हुन्। तीन बुँदे सहमतिमा सरकारले तोकेको श्रम ऐन '२०७४' अनुसार मजदुरलाई न्यूनतम ज्याला ३८५ सहित अन्य सेवा सुविधा दिने, सरकारले चालु आर्थिक वर्षदेखि श्रम ऐन लागु गरे अनुसारको तलब भुत्तान गर्ने र आन्दोलन अवधिभरको ज्याला ३० प्रतिशत दिने सहित मंगलबारदेखि उद्योग खोल्ने सहमति भएको नेपाल चिया बगान श्रमिक संघका अध्यक्ष दीपक तामाङले जानकारी दिए। सहमति पत्रमा उद्योगीको तर्फबाट नेपाल चिया उत्पादक संघका महासचिव शिवकुमार गुप्ता, चिया उद्योगी चण्डी पराजुली, छत्र गिरी, कुमार गिरी, हिरा गिरी र मजदुर नेताको तर्फबाट नेपाल चिया बगान श्रमिक संघका अध्यक्ष दीपक तामाङ, ट्रेड युनियनका झापा अध्यक्ष यज्ञ प्रताप अधिकारी, कृषि तथा चिया बगान श्रमिक संघका उपाध्यक्ष सहीकुमार राई, अखिल नेपाल चिया मजदुर संघका अध्यक्ष सीता सापकोटा, जिफण्डका सन्तकुमार राई, भुपाल सापकोटालगायतले हस्ताक्षर गरेका छन्। झापामा साना किसानसहित २८ वटा चिया उद्योग रहेको छ। ती उद्योगमा ५० हजार बढी मजदुर कार्यरत रहेका छन्। ४५ दिनको आन्दोलनले चिया मजदुर र उद्योगी दुवै मारमा परेका थिए।जसले गर्दा करोड बढीको हरियो चियापत्ती नष्ट भएको छ भने २० करोड बढीको तयारी चिया उत्पादन हुने सकेको थिएन।"
४३५ डिग्री तापक्रममा चम्केको तरबुजाको व्यापार (फोटो फिचर),"नेपालगन्ज : नेपालगन्जको अधिकतम् तापक्रम ४३५ डिग्री सेल्सियस छ।यहाँ गर्मीको पारो बढेसँगै तरबुजाको व्यापार पनि उकालो लागेको छ। नगरमा दैनिक ६० क्वीन्टल तरबुजा खपत भइरहेको थोक व्यापारी बताउँछन्। नेपालगन्जको पुष्पलाल, धम्बोझी, वीपी, गणेशमान, चारवाहिनी चोकलगायत खजुरा रोड र सुर्खेत रोड वरिपरी ठेलामा तरबुजा र काँक्राको व्यापार ह्वात्तै बढेको छ।"
पूर्वराजदूत झाको हत्या अझै रहस्यमा,"काठमाडौं : पूर्वराजदूत केशवराज झाको हत्या भएको नौ महिना भइसकेको छ। तर उनको हत्या कसले गर्यो भन्ने रहस्य खुलेको छैन। धारिलो हतियार प्रहार गरी हत्या गरिएका झाको शव उनी सुत्ने पलङ्मा फेला परेको थियो। झा हत्याको अनुसन्धानमा अहिले पनि महानगरीय प्रहरी अपराध महाशाखा खटिएको छ। प्रहरीले झाको सुरक्षा गार्ड र मालीलाई पक्राउ गरी अनुसन्धान गरे पनि सुराक फेला पारेको छैन। बबरमहलस्थित घरमा झा दम्पती बस्थे। छोराबुहारी आयरल्याण्डमा बस्छन्। प्रहरीले कामदार र सुरक्षा गार्डमाथि पोलीग्राफ परीक्षण गरे पनि मेल खाएन। झाको मोबाइलको कल डिटेल हेर्दा उनलाई अननोन नम्बरबाट फोन आएको पनि देखिएन। परिवार भित्रै पनि प्रहरीले अनुसन्धान गरेको थियो। तर पनि हत्याको कुनै आधार फेला परेन। झालाई फोनमा धम्की आएको परिवारले थाहा नपाए पनि उनी सुरक्षा थ्रेटमा रहको तथ्य प्रहरीले फेला पारेको छ। झा हत्याको तीन दिनपछि ओच्छ्यानमा सिक्सर पेस्तोल फेला परेको थियो। परिवारले ओच्छ्यानमा भेटिएको पेस्तोल राजदूत हुँदा उनलाई उपहार आएको जानकारी गराएको छ। महानगरीय प्रहरी अपराध महाशाखाका प्रमुख एसएसपी सहकुल थापाले झा हत्याको गम्भीर ढंगले अनुसन्धान भइरहेको बताए। उनले विभिन्न कोणबाट अनुसन्धान गर्न महाशाखाबाट फरफरक टोली परिचालन गरिएको जानकारी दिए। महाशाखाले एक हजार पाँच सय भन्दा बढी व्यक्तिको कल डिटेल हेरेर विश्लेषण समेत गरे पनि कुनै नेक्सस फेला पार्न सकेन। थापाले भने, झाको जस्ले हत्या गर्यो, उसले कुनै सुराक छाडेको छैन। यो प्रोफेसनल किलिङ हो। हामी अनुसन्धानमै छौं। परिवारले झाको हत्यारा पत्ता लगाइदिन महानगरीय प्रहरी वृत्त सिंहदरबारमा उजुरी हालेका थिए। उजुरीमा कसैमाथि किटानी दिइएको छैन। गत वर्षको भदौमा झाको हत्या भएको थियो।"
जन्मथलोमा भाषाशास्त्रीको सम्झना,"इलाम : भाषाशास्त्री महानन्द सापकोटाको १२३ औं जन्मजयन्तिका अवसरमा सोमबार इलामको रोङ गाउँपालिका ५ देवनछापमा स्मरण गरिएको छ। मन्त्री, संसददेखि सर्वसाधारणसम्मले उनको साहित्यिक योगदानको चर्चा गरेका छन्। भाषाशास्त्री महानन्द सापकोटाको बारेमा पत्रकार चन्द्र भण्डारीले कार्यपत्रमार्फत चर्चाको ढोका खोलेका थिए। उनको पत्रमा मेची क्याम्पस भद्रपुरका प्राध्यापक तारा विविध पौडेलले थपघट गरेका थिए। प्रदेश नम्बर १ का श्रम रोजगार तथा सामाजिक विकासमन्त्री जीवन घिमिरेको प्रमुख आतिथ्यमा भएको कार्यक्रममा प्रदेश सांसद धिरेन्द्र शर्मा ,काजीमान कागते, गाउँपालिकाका अध्यक्ष शम्सेर राईलगायतले सापकोटाको बारेमा चर्चा गरेका थिए। कार्यक्रममा रोङ गाउँपालिकाले यसै वर्षदेखि भाषाशास्त्रीको नाममा स्थापना गरेका महानन्द छात्रावृत्ति समेत वितरण गरिएको थियो। एसईईमा जीपीए ल्याउने रोङ्ग ५ बहुबन मावबाट उत्तिर्ण गरेका कुबेर पौडेल, कलेज अफमेडिकल साइन्स भरतपुर चितवनमा एम वीवीएस अध्यायन गदै गरेका रोङ्ग ३ मार्सेका नबीन भूजेल र वीपी कोईराला स्वास्थ्य विज्ञान प्रतिष्ठान धरानमा अध्यायनरत रोङ्ग ३ मार्सेकी अनिसा राईलाई नगद ५० हजार हात्रावृत्ति वितरण गरिएको हो। मन्त्री घिमिरेले भाषाशास्त्री सापकोटाले नेपाली भाषा, साहित्य, संस्कृति र जनजागरणमा अग्रणी भूमिका निर्वाह गरेको बताए। विक्रम संवत १९५३ वैशाख ३० गते इलामको साविक इरौटार गाविसको देवगाउँमा जन्मेका सापकोटाले घरैमा संस्कृतका पुस्तक, रामायण र महाभारतको अध्ययन गरेका थिए। पछि भारतको दर्जिलिङमा कक्षा ८ मा भर्ना भएर कक्षा १० सम्मको औपचारिक शिक्षा लिएका थिए। सापकोटाको निधन २०३५ साल असार १ मा भएको थियो। देवानछापमा उनको २३ वर्षअघि अर्धकदको शालिक निर्माण गरिएको छ।"
घरको तेस्रो तलाबाट खसेर किशोरीको मृत्यु,इटहरी : घरको तीन तला माथिबाट खसेर इटहरीमा एकजना किशोरीको मृत्यु भएको छ। मृत्यु हुनेमा इटहरी६ स्थित संगीत चौककी १७ वर्षीया पूजा शर्मा रहेकी छिन्। पूजाको मृत्युको विषयमा अहिलेसम्म केही खुलेको छैन।गम्भीर घाइते भएकी उनको उपचारको क्रममा धरानस्थित वीपी कोइराला स्वास्थ्य विज्ञान प्रतिष्ठानमा राति १० बजे मृत्यु भएको इटहरीका डीएसपी समिरचन्द्र खरेलले जानकारी दिए। मृतक पूजा इटहरीस्थित कस्तुरी कलेजमा बीबीएस तेस्रो वर्षमा अध्यनरत् थिइन्।
पशुपतिनाथको २३१ रोपनी जग्गा कसले खायो ?,"काठमाडौं : भनिन्छ पशुपतिनाथले सबैको रक्षा गर्छन् । तर, नेपालका भूमाफिया यति शक्तिशाली छन्, जसबाट पशुपतिनाथले आफ्नै जायजेथा रक्षा गर्न सकिरहेका छैनन् । पशुपतिका नाममा रहेको उपत्यकाकै कम्तीमा दुई सय ३१ रोपनी १० आना जग्गा कहिले कसले खायो पत्तै छैन । वागमतीदेखि मनहरा नदी बगरसम्मका पशुपतिको जग्गा हराएका हुन् । तत्कालीन राणा प्रधानमन्त्री चन्द्र शमशेरदेखि भूमाफियासम्मले पशुपतिको जग्गा गायब पारेको ठहर छानबिन समितिले गरेको छ । श्रीपशुपतिनाथ अमालकोट कचहरी, श्रीपशुपति भण्डार तहबिल र जयवागेश्वरी भण्डार तहबिलको असुली लगतको अभिलेखअनुसार पशुपतिनाथको नाममा रहेको दुई सय ३१ रोपनी १० आना जग्गा गायब पारिएको छ । पशुपतिनाथको गुठी जग्गा छानबिन तथा संरक्षण समितिले अर्बाैं रुपैयाँ पर्ने जग्गा हराएको प्रतिवेदन तयार पारेको छ । कोष सञ्चालक परिषद्का कोषाध्यक्ष एवम् समितिका संयोजक डा मिलनकुमार थापाले पशुपतिनाथको नाममा रहेका अझै धेरै जग्गा गायब पारिएको हुन सक्ने बताए । हालसम्म पशुपतिनाथको जग्गा र सम्पत्तिको खोजबिन गर्न तीनवटा समिति बनिसकेका छन् । संस्कृति मन्त्रालयका तत्कालीन सचिव जलकृष्ण श्रेष्ठको संयोजकत्वमा समिति बनाइएको थियो । त्यो समितिले पशुपतिको जग्गाको खोजबिन गरी प्रतिवदेन बाहिर ल्याउन सकेन । त्यसपछि कोषका परिषद् सदस्य नवलकिशोर चौधरीको संयोजकत्वमा जग्गा छानबिनका लागि समिति बन्यो । त्यो समितिले पनि प्रतिवेदन तयार पार्न सकेन । परिषद् सदस्य रमेशराज सिवाकोटी, मालपोत विभागका महानिर्देशक, नापी विभागका महानिर्देशकलगायत राखेर कोषाध्यक्ष थापाको संयोजकत्वमा तेस्रोपटक गठित समितिले भने प्रतिवेदन तयार पारेको छ । अमालकोट कचहरीको ६ रोपनी १२ आना, जयबागेश्वरी भण्डार तहबिलको ११ रोपनी ७ आना र भण्डार तहबिलको दुई सय १३ रोपनी ७ आना जग्गा हराएको छ, थापाले अन्नपूर्णसँग भने । भण्डार तहबिलको विवरणअनुसार लगत नम्बर २४९ को चन्द्रशमशेर मोही भएको ६ रोपनी ४ आना जग्गा हराएको छ । काठमाडौं बौद्ध६ स्थित पूर्वप्रधानमन्त्री चन्द्रशमशेर मोही रहेको यो जग्गा उनका सन्तानले हडपेर खाएको पाइएको छ । लगत नम्बर ९२४ मा देखिने डा रघुवीर वैद्यको बौद्धकै कित्ता नम्बर ४८ को २९ रोपनी ४ आना २ पैसा २ दाम जग्गा गायब छ । यो जग्गा कित्ताकाट भइसकेको छ तर साबिकको लगत भने काटिएको छैन । लगत नम्बर ४५७ मा समरबहादुर थापा क्षेत्रीको भक्तपुर जिल्लामा रहेको मौजे शारदा १४ अन्तर्गतको कित्ता नम्बर २६९ को १ रोपनी १० आना भेटिएको छैन । साबिक मौजा भिडाउँदा २०२१ सालको सबै नापीमा यो जग्गा कुन कित्ता, कुन गाविसको कति वडामा पर्छ खुलेको देखिँदैन, कोषका सब सहायक वासुदेव रिमाल भन्छन्, लगत नम्बर ६५० मा रिपुमर्दन थापाको सदाबर्तबाट मार्सी फलुवा चामल तिर्नुपर्ने भनिएको जग्गा पनि भेटिएको छैन । थापाको सदाबर्त कसले सञ्चालन गरेको छ खोजबिनसम्म भएको देखिएन । प्रतिवेदनले यस विषयमा खोजबिन आवश्यक रहेको सुझाव दिएको छ । गुठी संस्थानले पनि सदाबर्तबारे विस्तृत विवरण दिन सकेको छैन । लगत नम्बर ३०८ को मोही नरबहादुर फुयाँलको नाममा रहेको मनहरा बगरको २५ रोपनी जग्गा हराएको छ । पशुपतिनाथ भण्डार तहबिलको लगतमा रहेको यो जग्गा भक्तपुरकाठमाडौंको मूलपानी र ठिमीबीचमा रहेको देखिन्छ । २०२१ सालको नापीपछि यो जग्गा कहाँ गयो, के भयो जानकारी छैन, रिमालले भने । संयोजक थापाले प्रतिवेदनमा प्रारम्भिक छानबिन भएका तथ्य तथ्यांकमात्रै समावेश गरेको जानकारी दिए । उनका अनुसार देशभर सयौं रोपनी पशुपतिको जग्गा गायब भएको अनुमान छ । यो प्रारम्भिक छानबिन हो, अझै कति जग्गा हराएको छ । त्यसका लागि थप खोजबिन गर्नैपर्छ । त्यसका लागि संघीय सरकारले गम्भीर चासो दिनैपर्छ, उनले भने, हिन्दु धर्मावलम्बीको आस्थाको केन्द्रको सम्पत्ति कति छ, कति हरायो भनेर जान्न पाउनु सबैको अधिकार हो । त्यसैले पनि पशुपतिनाथको देशभरको जग्गा खोज्न उच्चस्तरीय छानबिन समिति बनाउनुपर्छ । हराएका जग्गा सरकारको कित्ता नापी महाशाखा, नापी कार्यालय र उपत्यकाका तीनवटै मालपोत कार्यालयसमेत कोषको प्रतिनिधि सम्मिलित व्यापक ढंगको समिति बनाएर खोजी गरिनुपर्ने उनको भनाइ छ । उनले भने, पशुपतिनाथको सम्पत्ति राज्यको सम्पत्ति हो, विश्वका हिन्दु धर्मावलम्बीको आस्थाको केन्द्र पशुपतिको सम्पत्ति कसैले हडप्न मिल्दैन । कुनै हालतमा व्यक्तिको नाम हुन नदिने गरी काम अघि बढाएका छौं । हराएको जग्गा पत्ता लगाउन भूमि व्यवस्था, सहकारी तथा गरिबी निवारण मन्त्रालयका साथै प्रधानमन्त्री तथा मन्त्रिपरिषद् कार्यालयले समेत अग्रसरता देखाउनुपर्ने उनको भनाइ छ । अन्यथा कोषको हविगत पनि गुठी संस्थानकै जस्तो हुने उनले बताए । यो समितिले १८६७ सालको लालमोहरलाई आधार बनाएर पशुपतिको जग्गाको छानबिन गरेको हो । पशुपति जयवागेश्वरी भण्डार तहबिलको साबिकको सबैभन्दा माथिल्लो सिरानीको व्यहोरामा आगे दाखित बाँकी साल तमाम आमदानी श्री जयवागेश्वरी देवीमा नित्य पर्व पूजा मामुलियत गुठीमा दरियाको १८६७ साल मार्ग १ बदी ९ रोज ३ का लालमोहरबमोजिम दुक्का बिर्ताको दर्साविक बमोजिमको समेत पैदावार (मोही) आमदानी, कमदार, कारिन्दाको महसुलसमेत असुल हुने उल्लेख छ । पशुपतिनाथको जग्गा १९ हजार रोपनी समितिले पशुपतिनाथ मन्दिरको देशभर १८ हजार ८ हजार ८२ रोपनी १४ आना रहेको तथ्य फेला पारेको छ । कोषको तीनवटै कार्यालयको लगतभित्र दर्ता प्रमाणित भएको जग्गा ४ हजार १८१ रोपनी १३ आना ३५ पैसा जग्गा छ । पशुपतिको कोर क्षेत्रमा १ सय रोपनी ३ पैसा ३ दाम जग्गा छ । २०६४ जेठ ३२ मा २९ रोपनी ७ आना २ पैसा १ दाम जग्गा र २०६२ कात्तिक २२ गते १९ रोपनी १५ आना १ दाम जग्गा अधिग्रहण गरेर पशुपतिको नाम दाखिला गरिएको थियो । गोठाटार क्षेत्रमा ५३४ रोपनी र तारागाउँ रिजेन्सी होटलले चर्चेको १७ रोपनी जग्गा पनि पशुपतिनाथकै हो । पशुपतिको ११२६ रोपनी त्रिभुवन विमानस्थलले प्रयोग गरिरहेको छ । कोषले त्यो जग्गा ९९ वर्षका लागि विमानस्थललाई भोगचलन गर्न दिएको छ । २०७० जेठ ३० गते पशुपतिको अतिक्रमित धेरै जग्गा अधिग्रहण गरिएको छ । बी १३ क्षेत्रको ४४ रोपनी १० आना २ पैसा जग्गा अधिग्रहण गरिएको थियो । भण्डारखाल रहेको जंगलको १४६ रोपनी ५ आना ३ पैसा, सिफल चउरको १६ रोपनी ९ आना २ पैसा, कैलाश चउरको ४९ रोपनी १ आना २ पैसा, पशुपतिनाथ मन्दिरको ८ रोपनी ८ आना २ पैसा, बागमती नदी १५ रोपनी ५ आना ३ पैसा, गोरखनाथ मन्दिर सत्तलको ५ रोपनी, ७ आना २ पैसा, १५ शिवालयको ३ रोपनी १ आना, गुह्येश्वरी मन्दिर सत्तलको १६ रोपनी ५ आना जग्गा अधिग्रहण गरिएको थियो । विश्वरूप मन्दिर परिसरको ५ रोपनी ४ आना, कोष परिसरको ६८ रोपनी ७ आना २ दाम जग्गा रहेको विवरण प्रतिवेदनमा उल्लेख छ । पशुपतिको सार्वजनिक प्रकृतिको जग्गा ९४६ रोपनी १ आना २ पैसा छ । नेपाल आँखा अस्पतालले ३२ रोपनी जग्गा चर्चेको छ । नेपालभारत मैत्री पशुपति धर्मशालाले २० रोपनी जग्गा भोगचलन गरिरहेको छ । महास्नान पोताका नाममा १२४१ रोपनी १ आना २ पैसा जग्गा छ । गुठी संस्थानको नाम १०१५ रोपनी १५ आना १ पैसा छ ।"
बिहेमा गएका युवाबीच झडप हुँदा एकको मृत्यु,दैलेख : नारायण नगरपालिका५ छातिकोटमा सोमबार राति आफन्तको बिहेमा गएका युवाबीच झडप हुँदा एकको मृत्यु भएको छ।सोही ठाउँका ३२ वर्षीय प्रेमबहादुर थापाको मृत्यु भएको प्रहरीले जनाएको छ। बिहेमा मदिरा सेवन गरेका स्थानीय पहलसिंह सारु र दानबहादुर थापा पक्षबीच झगडा भइरहेको बेला करिब राति १२ बजेतिर थापाको हत्या भएको प्रहरीले जनाएको छ। झडपमा संलग्न व्यक्तिको प्रहरीले खोजी गरिरहेको र घटनाबारे थप अनुसन्धान भैरहेको जिल्ला प्रहरी प्रमुख ठाकुरप्रसाद पोखरेलले जानकारी दिए।मृतक थापाको शव अहिले जिल्ला अस्पतालमा पोष्टमार्टमका लागि राखिएको छ।
होमस्टेमा आउने पाहुना खोलाकै पानी पिउन बाध्य,"वीरगन्ज: हामीले त जसो तसो गरेर खोलाको धमीलो पानी पिउँदै आएका छौं, तर घरमा आएका पाहुनालाई पनि खोलाकै पानी पिउन दिँदा साह्रै लाज लाग्छ, पर्साको ठोरी १ तिनघरेकी शुशीला थापा मगरले भनिन्, 'नुहाउन पनि पाहुनालाई खोलामै पठाउनु पर्छ, गाउँमा पानीको साह्रै दु:ख छ।' शुशीलाजस्तै पर्साको ठोरी गाउँपालिका १ तीनघरेका स्थानीय, विगत चार वर्षयता खोलाको धमिलो पानी पिउन बाध्य छन् । मगर जातिको २५ घरधुरी रहेको तीनघरे टोलमा खानेपानीको अन्य श्रोत नहुँदा स्थानीय गाउँ नजिकैको चित्ता खोलाको धमिलो पानी पिउन बाध्य भएका हुन्। तीनघरे टोलमा, एउटा चापकल त छ। तर उक्त चापाकलमा चार वर्ष यतादेखि पानी आउन छाडेको छ।चापाकलबाट पानी आउन छाडेपछि स्थानीयले जंगलको मुहानबाट पाइप बिछयाएर गाउँमा ल्याइएको धाराबाट पानी प्रयोग गर्दै आएका थिए। तर २०७२ सालको साउनमा आएको बाढीले मुहानको पाइप बगाइ दिएपछि त्यसयता तीनघरेका स्थानीय खोलाकै धमिलो पानी पिउन बाध्य भएका हुन्। नुहाउन, कपडा धुन, भाँडा माझ्न र शौचालयका लागि पनि स्थानीयले खोलाबाटै पानी ओसारेर घरमा ल्याउने गरेका छन्। गाउँमा पानीको श्रोत नभएपछि बिहान, दिउँसो र बेलुकी गरी दिनमा तीन पटक खोलामा पुगेर गाग्री र ग्यालेनमा पानी ओसार्दै आएको स्थानीय दिपेश थापा मगर बताउँछन्। 'हाम्रो टोलमा पानीको धेरै दुख्छ छ, उनी भन्छन्, हरेक दिन खोलामा गएर पानी ओसार्नमै हाम्रो डेढ दुई घण्टा समय खेर गइरहेको छ।' बिहानको समयमा केही काम धन्दा गर्न भ्याइदैन, दिपेशकै छिमेकी विशाल थापा मगर भन्छन्, 'बिहान उठ्ने बित्तिकै गाग्री र ग्यालेन बोकेर खोला तिर दगुर्नुपर्छ। वर्षामा खोलामा भेल आउँदा पानी धमिलो हुने भएकाले झनै सास्ती हुने गरेको स्थानीय बताउँछन्। हिउँदयाममै सङलो पानीका लागि खोलाको मुल खोज्दै हिड्नुपर्छ, विशाल भन्छन्, ' वर्षाका बेला खोलामा बाढी आएका बेला मुल नै भेटिदैन, त्यस बेला सङ्गलो पानीका लागि बाढी कति खेर सुक्छ र मुल भेटिन्छ भनेर घण्टौंसम्म कुरेर बस्नुपर्छ।एक वर्ष पहिले सुकेको चापकलको पाइप उखेलेर फेरि गाड्दा पनि पानी नआएको उनी बताउँछन्। पानीको अभावले होमस्ट संचालनमा समस्या मगर जातिको मात्र बसोबास रहेको तीनघरे टोलमा भदौदेखि होमस्टे पनि संचालनमा छ।गाउँमा पानीको अन्य श्रोत नहुँदा होमस्टे संचालनमा पनि समस्या भइरहेको होमस्टे संचालक समितिका अध्यक्ष चेतबहादुर थापा मगर बताउँछन्। होमस्टमा आउने पाहुनालाई पनि खोलाकै पानी खुवाउनुपर्दा आफैंलाई अप्ठयारो महसुस हुन्छ,'अध्यक्ष मगर भन्छन्, 'नुहाउन धुवाउनु पर्यो भने खोला देखाइ दिने गरेका छौं।' होमस्टमा विदेशी पाहुना आउछन्, होमस्टे संचालक शुशीला मगर भन्छिन्, 'विदेशबाट आउने पाहुनाहरु खोलाको पानी पिउन मान्दैनन् ,उनीहरुका लागि चार किलो मिटर परको पसलबाट मिनरल वाटरको बोतल किनेर ल्याउने गरेका छौं।' होमस्टेमा बास बस्न आउने पाहुनाले गाउँ रमाइलो भएपनि पानीको समस्या भएको भन्दै बसाइ सोचेजस्तो सहज नहुने गरेको गुनासो गर्ने गरेको अध्यक्ष मगर बताउँछन्। गाउँमा पानीको श्रोत व्यवस्थापन गरिदिन स्थानीय तहका जनप्रतिनिधिलाई पटकपटक आग्रह गर्दै आएको भएपनि कुनै सुनुवाई नभएको अध्यक्ष मगर गुनासो गर्छन्। तर वडा सदस्य कमल विक्रम तिमल्सिनाले भने तीनघरे टोलमा पानीको श्रोत व्यवस्थापनका लागि वडा कार्यालयले तीन लाख रुपैयाँ रकम विनियोजन गरेको बताए। चालु आर्थिक वर्षकै योजनामा तीनघरेमा पानीको समस्या सामधानका लागि तीन लाख रुपैयाँ छुटयाएका छौं, उनले भने, उक्त रकम सुकिसकेका धारामा डीप बोरिंगका लागि खर्च गरिनेछ।'"
खोलामा शव फेला,इटहरी : ११इटहरीस्थित बुढी खोलामा एक महिलाको शव फेला परेका छ।पहिचान नखुलेको अन्दाजी ३०३५ वर्षको महिलाको शव भेटिएको इलाका प्रहरी कार्यालय इटहरीले जनाएको छ। स्थानीय केहीले भने ती महिला फोहोरमा प्लाष्टिक बटुलेर हिंड्ने गरेको जानकारी दिएका छन्।शव पोष्टमार्टमका लागि वीपी प्रतिष्ठान पठाइएको छ।
चियाघरमा घूसको मोलमोलाइ,"बुटवल : मालपोत कार्यालय अनलाइन प्रणालीमा जानु सेवा प्रवाह सजिलो बनाउनु हो। तर बुटवल मालपोतका गतिविधि देख्दा त्यसको उल्टो लाग्छ। अनलाइनकै नाममा सर्वसाधारणले एक सातासम्म मालपोत धाउनुपर्ने बाध्यता त छँदै छ, कर्मचारीलाई घूस लिनसमेत सजिलो भएको छ। पाँच हजार तिरेपछि फास्ट ट्र्याकमा काम हुन्छ, मालपोतका एजेन्टहरू सेवाग्राहीलाई सुझाव दिन्छन्। सधैं लेखनदासले घेरिने मालपोतमा घूस दिन नसक्नेहरू सात दिनसम्म धाउनुपर्छ। केही समयअघि भूमि व्यवस्था तथा सहकारीमन्त्री पद्मा अर्यालले दलाललाई मालपोतको गेटभित्र पस्न नदिने घोषणा गरेकी थिइन्। बुटवलको मालपोतमा भने तिनै दलाल सरकारी काम गरिरहेका भेटिन्छन्। कागपत्रमा छाप लगाउने, ढड्डा खोज्ने, लेख्ने, मिलाउने काम कर्मचारीले गरिरहनुपर्दैन। उनीहरूले त टेबलको घर्रा खोलेर घूस थापिदिए पुग्छ। मालपोतमा पचाससय रुपैयाँ घूस सामान्य छ। अहिले अनलाइन प्रणालीको विकास भएपछि त्यो दर कम्तीमा पाँच हजार पुगेको छ। एजेन्टहरूले सेवाग्राहीबाट लिएको रकममध्ये ३ हजारदेखि ३५ सयसम्म कर्मचारीलाई दिएर काम गराउँछन्। यी कुरालाई मालपोत अधिकृत सामान्य मान्छन्। कर्मचारी कम भएको बेलामा उहाँहरूले सहयोग गर्नुभएको छ, एक जना मालपोत अधिकृतले भने, मालपोतमा अलिअलि लेनदेन भन्ने कुरा सामान्य नै भयो। सोमबार कार्यालय खुल्नुभन्दा आधा घण्टाअगाडि नै अन्नपूर्णको टोली पुग्दा बुटवल दीपनगरस्थित मालपोत कार्यालयमा सेवाग्राहीको भीड थियो। राजस्व लिने स्थानमा खुला शौचालयको दुर्गन्धले बस्नै सक्ने अवस्था थिएन। तर पनि सेवाग्राही नाक थुनेरै लामबद्ध थिए। सात दिनदेखि मालपोत धाइरहेका सेवाग्राही बिहानैदेखि लाइनमा पालो कुरिरहेका थिए। बुटवलको गर्मी, टिनमुनिको सेवा। वृद्धवृद्धाहरूलाई अझ सकस थियो। ७० नाघेका वृद्धवृद्धा पनि लाइनमै देखिन्थे। सेवाग्राहीलाई न बस्ने बेन्च छ, न त पंखा। कोचाकोच गरेर लाइनमा पालो पर्खिंदा आफैँ बिरामी हुनुपर्ने अवस्था छ। कार्यालय सेवाग्राहीमैत्री छैन। भाडाको घरमा केही वर्र्षदेखि साँघुरो घरमा कार्यालय धानिएको छ। कार्यालयको काम अनलाइन प्रक्रियामा गएपछि सेवाग्राहीले निकै सास्ती खेपेको गुनासो गरे। एकदुई दिनअगाडिका लागि टोकन लिने व्यवस्था मिलाइएको छ। तर हप्ता दिन बित्दासमेत पालो आउँदैन। कर्मचारीलाई अतिरिक्त पैसा दिनेले भने छिनभरमै पालो पाउँछन्। पहाडी जिल्लाबाट जग्गा किनबेच गर्न बुटवल झरेका सेवाग्राहीलाई थप आर्थिक भार बढेको छ। सेवाग्राही होटलको महँगो खाना र आवासले दिक्क हुन्छन्। आफ्नो कुरा ढुक्कसँग राख्न नसक्ने सेवाग्राहीको पालो एक हप्ता बित्दासम्म आउँदैन। सोझासाझा सेवाग्राहीले झन् बढी सास्ती खेप्नुपर्ने बाध्यता छ। एक दिनअघिको टोकन लिएर पालो कुरें, जग्गा पास गर्न आएका झिमरुक गाउँपालिका४ प्युठानका सागर जीसीले भने, ६ दिन भइसक्यो, पालो नै आउँदैन। कर्मचारीलाई अतिरिक्त पैसा दिए भने काम छिट्टै हुने गरेको उनले सुनाए। घूस दिन मन मान्दैन, उनी भन्छन्, नदिँदा काम छिटो हुँदैन। सेवा लिन पुगेका अधिकांश सेवाग्राहीले कर्मचारीलाई पैसा दिएर काम गराउने गरेका थिए। कर्मचारीले सिस्टमले काम गरेन भनेर कुराउँदा रहेछन््, बागलुङ बडीघाट गाउँपालिकाका ३१ वर्षीय टोपबहादुर थापाले भने, तर पैसा दिनेहरूका लागि भने सिस्टम खुलिहाल्दो रहेछ। प्रदेश राजधानीको मालपोत कार्यालयबाट दिइने सेवा अस्तव्यस्त हुनु लज्जास्पद रहेको उनले बताए। चिया पसलमा घूसको मोलमोलाइ कर्मचारीहरू दिउँसो पौने एकदेखि सवा दुई बजेसम्म चियानास्ताका लागि कार्यालयबाट निस्किन्छन्। मालपोतअघि लहरै लेखापढी व्यवसायीका बोर्ड र चिया पसल छन्। तिनै चिया पसलमा घूसको मोलमोलाइ मात्र हुँदैन, लेनदेन पनि हुन्छ। चिया खाने मौका छोपेर कर्मचारीहरूले होटलमा पुगेर सेवाग्राहीबाट पैसा लिने गर्छन्। मालपोत वरिपरि बग्रेल्ती रहेका लेखापढी व्यवसायीले कर्मचारीलाई अतिरिक्त पैसा दिने गरेको स्रोतले जनायो। होटलमा जसको पैसा बुझेका छन्, उनीहरूको काम छिटो हुन्छ। फास्ट ट्र्याकबाट काम छिटो हुँदो रहेछ, नाम नभन्ने सर्तमा एक सेवाग्राहीले भने, कर्मचारीले एक जना सेवाग्राहीबाट न्यूनतम पाँच हजार पैसा असुल्ने रहेछन्। कार्यालयको राजस्व संकलन गर्ने स्थानमा सेवाग्राहीको भीड लाग्छ। फाइलको तख्ता बनेको छ। तर त्यहाँ जसले पैसा तिरेको छ, उनीहरूको फाइल माथि राखिन्छ र सोही दिन काम हुन्छ। सेवाग्राही झ्यालमा, दलाल भेन्टिलेसनमा राजस्व बुझ्ने कोठाको तलपट्टिको झ्यालबाट सेवाग्राहीले लाइनमा बसेर राजस्व बुझाउँछन्। उनीहरू कोचाकोच गरेर राजस्व बुझाउन बाध्य छन्। तर यही कोठाको ढोकातिरको माथिपट्टि सानो भेन्टिलेसन छ। यही भेन्टिलेसनबाट घूसवाला फाइल भित्र प्रवेश गर्छन्। यी फाइलकै काम छिटो हुन्छ। मालपोत अधिकृत केशवराज भट्टराईका अनुसार लिखतको कामका लागि दैनिक ६० वटा टोक्कन वितरण हुन्छन्। त्यसबाहेक एकाध वृद्धवृद्धा तथा भनसुनका फाइल हुन्छन्। बुटवल मालपोतबाट अहिले औसतमा एक सय फाइल पास हुन्छ। थप गरिएको फाइलहरू फास्ट ट्र्याकका हुन्। कार्यालयका महत्वपूर्ण कागजातसहितको फाइलहरू लेखापढी व्यवसायीले ओसारपसार गर्छन्। बुटवलमा मात्रै करिब दुई सय लेखापढी व्यवसायी छन्। कर्मचारीले गर्ने काम उनीहरू नै चलाउने गरेका छन्। कर्मचारीलाई भन्दा लेखनदासलाई फाइल, ढड्डाहरू राख्ने ठाउँबारे जानकारी छ। दर्ता चलानी गर्नेदेखि ढड्डामा नाम चढाउने, कार्यालयको छाप लगाउने र नयाँ पुराना रेकर्ड फाइलहरू खोज्नेसम्मका काम लेखनदासबाट चलेको छ। मालपोतका कर्मचारी जस्तै गरी उनीहरू कार्यालयमा पुगेर आफ्नो वर्चस्व जमाएका छन्। कार्यालय कोठाभित्र सेवाग्राहीभन्दा लेखापढी व्यवसायीहरूले भरिएको हुन्छ। प्रदेश ५ का पहाडी जिल्ला प्युठान, रोल्पा, पश्चिम रुकुम, गुल्मी, अर्घाखाँची, पाल्पासहित तराईका कपिलवस्तु, दाङ, नवलपरासी, बाँके र बर्दियाका धेरैजसो सेवाग्राही बुटवल मालपोतमा पुग्ने गरेका छन्। त्यसो त मालपोतलाई सबैले पैसा असुल्ने अड्डाका रूपमा चिन्दै आएका छन्। पैसाबिना नडग्ने मालपोतका कर्मचारीकै कारण हजारौं सेवाग्राहीले सास्ती खेप्नुपर्ने बाध्यता छ। जनप्रतिनिधि चुनिएपछि पनि यसमा सुधार हुन सकेको छैन। जनप्रतिनिधिको प्रभावकारी नियमन नहुँदा यस्ता कार्यालयले अझ प्र श्रय पाउँदै गएका छन्। बेथितिको अड्डा बन्दै गएको मालपोतलगायत कार्यालयमा निरन्तर अनुगमनको खाँचो छ। अनलाइनले झनै ढिलासुस्ती सेवाग्राहीका अनुसार मालपोतको काम अनलाइन प्रक्रियामा गएपछि सेवाप्रवाहमा झनै ढिलासुस्ती भएको हो। पहिलेको तुलनामा अनलाइनबाट काम गर्दा संख्यात्मक रूपमा कमी आएको छ। तीनचार सय जनाको काम हुने गरेकोमा हिजोआज बढीमा डेढ सय जनाको मात्र काम सकिन्छ। दुई वटा रजिस्टेसन फाँटमा कर्मचारी कम हुँदा काम गर्न धेरै कठिनाइ भएको कार्यालय बताउँछ। प्रदेशका थुप्रै जिल्लाका मालपोत र नापी कार्यालयमा अझै यस्ता बेथिति रोकिएका छैनन्। बुटवलमा पछिल्लो समय घरजग्गाको कारोबारमा कमी आएको छ। तर विकृति भने घटेको छैन। तथ्यांकअनुसार देशभरकै सबैभन्दा बढी जग्गा कित्ताकाट गर्ने क्षेत्रका रूपमा बुटवल देखिएको छ। यसैका कारण मालपोतमा सेवाग्राहीको चाप बढ्दै गएको छ। कर्मचारी नहुँदा समस्या जनशक्ति अभावका कारण काम प्रभावित भएको मालपोत अधिकृत केशवराज भट्टराईले बताउँछन्। ९ जना सुब्बाको दरबन्दीमा तीन जनाले काम गर्नुपरेको छ, उनले भने, यसले सेवा प्रवाहमा समस्या थपेको छ। सफ्टवेयर सर्भरमा आउने समस्याका कारण पनि ढिलाइ हुने गरेको उनले बताए। हातले लेखेर काम गर्दा दैनिक २ सयभन्दा बढी लिखत प्रमाणित हँुदै आएको थियो। अहिले आधा मात्रै काम हुँदा लोड थपिएको हो। मालपोतमा अनलाइन प्रणालीमा जान प्रविधिमैत्री जनशक्तिको अभाव छैन। न त मालपोतको प्रक्रिया सुधार नै भएको छ। जसका कारण पनि यस्तो ढिलाइ हुने गरेको भट्टराई स्विकार्छन्। फास्ट ट्र्याकका नाममा पैसा लिने गरेको गुनासो आफूले पनि सुनेको उनको भनाइ छ। मैले पनि गुनासो सुनेको छु, दिनेले पनि नदिए हुने हो, उनले भने।"

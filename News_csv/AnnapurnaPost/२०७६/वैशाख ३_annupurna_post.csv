शीर्षक,विवरण
बिजुलीको अनलाइन किनबेच,"अबको केही दिनमै नेपाल र भारतबीच अनलाइनबाट विद्युत्को किनबेच सम्झौता हुँदै छ। दुवै पक्षले सम्झौतानिम्ति आवश्यक तयारी पूरा गरिसकेका छन्। नेपालले नौ वर्ष अघिदेखि अनलाइन विद्युत् एक्सचेन्जमा आफ्नो पहुँच स्थापित गर्न प्रयास गरेको थियो। त्यसमा भारत सकारात्मक भएको छ। गत माघमा पोखरामा भएको ऊर्जा सचिवस्तरीय बैठकले यसलाई अनुमोदन गरिसकेको छ। सम्झौता हुन बाँकी छ। नेपालमा साँचो अर्थमा विद्युत्को आन्तरिक बजार सीमित छ। असीम बिजुली खपत गर्ने संयन्त्र, नीति, कार्यक्रम नसकेको पृष्ठभूमिमा विद्युत्मा लगानी उत्साहित हुन सकिरहेको थिएन। बिजुली खपत गर्ने उद्योगधन्धा, कलकारखाना स्थापनामा वृद्धि नहुनु बरु भएका पनि बन्द हुँदै गइरहेका छन्। प्राधिकरणले सन् २०१८१९ मा विद्युत् माग १९०३ मेगावाट पुग्ने प्रक्षेपण गरेको थियो। तर बिजुलीको चरम आवश्यक परेको समयमा १४ सय मेगावाटभन्दा माथि बढ्न सकेन। हाम्रा आर्थिक गतिविधि सुस्त रहेको विद्युत् मागमा आएको गिरावटले पनि पुष्टि गर्छ। अर्काेतर्प, परम्परागत बिजुलीको चिमलाई नयाँ प्रविधिले विस्थापित गर्दै आइरहेको छ। अबको केही महिनामा निर्माणाधीन जलविद्युत् आयोजनाहरू धमाधम प्रणालीमा जोडिँदै छन्। यो वर्ष (२०७६ साल) मा मात्रै माथिल्लो तामाकोसीसहित ७५६ मेगावाट बिजुली आउँदै छ। एकातिर वर्षायाममा बिजुलीको छेलोखेलो हुनेछ भने अर्काेतिर हिउँदमा अपुग हुनेछ। हिउँदको माग धान्ने खालका जलाशययुक्त आयोजना बनाउन कुनै पनि दलले नेतृत्व गरेको सरकारले चासोसम्म देखाएनन्। बरु जलाशययुक्त आयोजनाका लाइसेन्स विदेशीलाई भटाभट बेच्नमै तल्लीन रहे। शासकीय वृत्तको यो प्रवृत्तिले नेपाल विद्युत् ऊर्जामा कहिल्यै स्वावलम्बी बनेन। अचेल भारतबाट आयातीत बिजुलीकै भरमा देश लोडसेडिङमुक्त भएको छ। भारतबाट वर्षको २४ अर्ब रुपैयाँको बिजुली आयात हुन्छ। झन्डै सय मेगावाटको आयोजना बनाउन पुग्ने पैसा बाहिरिइरहेको छ। जलाशययुक्त आयोजना आज सुरु गरेर सम्पन्न गर्न पनि हाम्रोजस्तो देशमा कम्तीमा १० वर्ष लाग्छ। अझ बनाउने अत्तोपत्तो छैन। तसर्थ जलाशययुक्त आयोजना नबनेसम्म नेपालले यसरी नै हिउँदमा बिजुली आयात गर्नुपर्ने देखिन्छ। हामीले २०४८ देखि भारतलाई बिजुली निर्यात गर्ने कोसिस गर्यौं, उल्टो आयात भइरहेको छ। निर्यातका लागि धेरै तगारा छन्। त्यसमध्ये उसको बजारसम्मको पहुँच नै सबैभन्दा ठूलो तगारो थियो। अब भारतले विगतमा लिएको केही नीतिलाई परिमार्जन गरिसकेको छ। सेयर बजारमा जसरी सेयर कारोबार हुन्छ, अब बिजुली पनि त्यसैगरी कारोबार हुने दिशामा छ। यसले नेपालले बिजुलीको अन्तर्राष्ट्रिय बजार प्राप्त गर्नेछ, जुन हालसम्म पाएको छैन। बजार अभावकै कारण यहाँको सम्भावित लगानी आएको छैन। कालीगण्डकी ए निर्माण सम्पन्न हुँदा कुल गार्हस्थ उत्पादन (जीडीपी) मा दुई प्रशितले वृद्धि भएको थियो। यहाँ धेरै कालीगण्डकी छन्। तिनको निर्माणबाटै हाम्रो आर्थिक अवस्था सुदृढ हुन्छ। तर बजार अभावको जुन पीडा थियो र छ, आगामी दिनमा हामीले प्राप्त गर्ने आशा पलाएको छ। भारतीय बजारमा पनि ऊर्जाको चरम अभाव छ। बढ्दो जनसंख्या, मौसम परिवर्तनका असरको सामना, बढ्दो औद्योगिक गतिविधिले उसलाई परम्परागत ऊर्जा आपूर्तिमा सीमित रहन दिएको छैन। त्यसैले उसले नेपालसित सहकार्य गर्न खोजेको देखिन्छ, जुन नेपालको सन्दर्भमा पनि स्वागतयोग्य छ। आगामी दिनमा नेपालले कसरी सस्तो बिजुली उत्पादन गर्ने भन्नेतर्फ विशेष चनाखो अपनाउनुपर्छ। सार्वजनिक तथा निजी क्षेत्रले गरेको निर्माणको आर्थिक र सामाजिक लेखापरीक्षण जरुरी छ।"
"सिन्धुली अस्पतालमा बिरामी मात्रै : न चिकित्सक, न औषधि","सिन्धुली : चिकित्सक र कर्मचारी समायोजनका कारण सिन्धुली अस्पतालको सेवा ठप्प भएको छ। सरकारले संघ, प्रदेश र स्थानीय तहका लागि कर्मचारी समायोजन गर्दा अस्पतालमा कार्यरत सबै चिकित्सकले संघ मातहतका स्वास्थ्य संस्था रोज्दै कार्यालय छाडेर गएपछि सेवा प्रभावित भएको अस्पताल व्यवस्थापन समितिका अध्यक्ष प्रलाद पोखरेलले बताए। अस्पतालले करारमा लिएका ३ जना मेडिकल अधिकृतको भरमा अस्पताल सञ्चालन गर्नुपर्दा एक सातादेखि यहाँका सेवाहरू बन्द जस्तै छन्। अस्पतालमा ६ जना विशेषज्ञ डाक्टर सहित ६४ जनाको दरबन्दी छ। तर, कर्मचारी समायोजनका कारण एक जना प्रशासनिक कर्मचारी बाहेक अन्य कर्मचारीहरुले संघ रोजेर हिँडेपछि ६३ जना विशेषज्ञ चिकित्सक सहितको दरबन्दी खाली छ। सरकारले समायोजनपछि सिन्धुली अस्पतालका लागि खटाएका चिकित्सक कहिले आइपुग्ने भन्ने कुनै टुङ्गो छैन। विशेषज्ञ चिकित्सक अभाव हुँदा अस्पतालमा ओपीडी र गर्भवती लगायत प्रायः सबै सेवा प्रभावित भएका छन्, उनले भने। वरिष्ठ स्त्रीरोग विशेषत्र तथा अस्पतालकी मेडिकल सुपरिटेण्डेन्ट सुमित्रा गौतमले समायोजनमा संघ रोजेपछि उनले पनि सिन्धुली अस्पताल छाडिसकेकी छन्। गौतमसँगै भएका स्टाफ नर्स सबै सरुवा भएर गएपछि अस्पतालमा स्त्री रोग तथा गर्भवती महिलाको स्वास्थ्य परीक्षण सेवा समेत एक सातादेखि प्रभावित भएको छ, पोखरेलले भने। बाल रोग विशेषज्ञ डाक्टर बुलु वाग्लेको दरबन्दी सिन्धुली अस्पतालमा भएपनि उनी केही महिना अघि सिन्धुलीमा हाजिर भएर काठमाडौं बस्दै आएकी छन्। उनको पनि समायोजनमा सिन्धुलीमा नपरेपछि बालरोग विशेषज्ञको अभावमा लामो समयदेखि सेवा प्रभावित हुँदै आएको थियो। पहिला पहिला भएका दरबन्दीमा खटाइएका विशेषज्ञ चिकित्सक जिल्ला आउनै नमान्दा सेवा प्रभावित छँदै थिए, अध्यक्ष पोखरेलले थपे, अहिले आएर सबै सरुवा र समायोजनका नाममा अस्पताल छाडेर हिँड्दा सेवा प्रभावित भएको छ। सिन्धुली अस्पतालमा दैनिक ३०० देखि ४०० जना स्वास्थ्यसेवा लिन आउँछन्। ती मध्ये झण्डै ५० प्रतिशत महिलाको स्त्रीरोग सम्बन्धी चेकजाँच हुने गरेको थियो। अस्पतालमा अर्थोपेडिक, ११ औं तहको मेडिकल सुपरिटेण्डेन्ट, एनेएसथेसिसयोलोजिस्ट (बेहोस बनाउने विशेषज्ञ),जनरल फिजिसियन, बालरोग विशेषज्ञ, रेडियोलोजिस्टहरू वर्षौंदेखि खाली नै थिए। डेन्टल र हार्डजोर्नी विशेषज्ञको पद पनि अस्पतालमा खाली छ। ९ जना मेडिकल अधिकृत, ८ जना मेडिकल अफिसर, १ जना अहेब र १ जना अनमीको दरबन्दी छ। उनीहरूको पनि कर्मचारी समायोजनामा अन्यत्र परेपछि सबैले अस्पताल छाडिसकेका छन्। अध्यक्ष पोखरेलका अनुसार विशेषज्ञको अभावमा रेडियोलोजी, अल्टासाउण्ड, एक्सरे, ल्याव, सुरक्षित सुत्केरी सेवा तथा सुरक्षित गर्भपतनदेखि इमरजेन्सी सेवा, फार्मेसी समेत बन्द भएका छन्। बढ्दै बिरामी सेवा प्रभावित भए पनि अस्पतालमा बिरामीको चाप घटेको छैन। जिल्लामा बनेपासिन्धुलीबर्दिवास सडक, मध्यपहाडी र मदनभण्डारी लोकमार्ग जस्ता ठूला सडकमा दिनहुँ हुने दुर्घटनाका घाइतेहरूको पनि सिन्धुली अस्पतालमै उपचारका लागि लाने गरिएको छ। यस्तो अवस्थामा चिकित्सक नहुँदा सेवा प्रदान गर्न कठिन हुँदै आएको छ, अध्यक्ष पोखरेलले भने। २०३५ सालमा १५ शैयामा स्थापना गरिएको सिन्धुली अस्पताल अहिले १०० शय्याको छ। तर, चिकित्सक जिल्लामा बस्नै नमान्दा अस्पतालमा भएका आधुनिक उपकरण पनि प्रयोगमा आउन सकेका छैनन्। आमा सुरक्षा कार्यक्रम समेत प्रभावित हुँदा जिल्लामा बर्थिङ सेन्टरहरू समेत बन्द छन्। अस्पतालमा सरकारले निःशुल्क प्रदान गर्ने औषधी समेत अभाव छ। पैसा अभावमा उधारो ल्याइएको निःशुल्क औषधी पनि अब दुई दिनलाई भन्दा पुग्दैन। उपचार गर्ने चिकित्सक पनि छैनन्, पोखरेलको चिन्ता छ, मैले के गर्ने ? सबैले सहयोग गर्नुपर्यो।"
दुई घटनामा बालक सहित दुईजनाको मृत्यु,विराटनगर : मोरङका भिन्दाभिन्दै स्थानमा मंगलबार दिउसो भएका दुई दुर्घटनामा दुईजनाको मृत्यु भएको छ । मृत्यु हुनेमा एक बालक छन् । पथरीशनिश्चरे नगरपालिका४ मगर टोलस्थित नहरमा डुबेर ११ वर्षीय अभिषेक मगरको मृत्यु भएको छ । स्थानीय विमल मगरका छोरा अभिषेक साथीहरुसँग घर नजिकैको नरहमा पौडी खेल्न गएका थिए । पौडी खेल्ने क्रममा डुबेर उनको मृत्यु भएको प्रहरीले जनाएको छ । यस्तै विराटनगर महानगरपालिका७ मा करेन्ट लागेर २२ वर्षीय भोजराज दुलालको मृत्यु भएको छ । जिल्ला सरकारी वकिल कार्यालय अगाडिको सडकमा रहेको बिजुलीको पोल सार्ने क्रममा आशिष निर्माण सेवामा काम गर्ने पर्साको संखुवाप्रसेनी गाउँपालिका१ घर भएका दुलाललाई करेन्ट लागेको थियो । मोरङ प्रहरीका प्रवक्ता डिएसपी घनश्याम श्रेष्ठका अनुसार करेन्ट लागेर घाइते भएका युवाको उपचारका क्रममा गोल्डेन अस्पतालमा मृत्यु भएको हो । दुवै घटनाका बारेमा अनुसन्धान सुरु गरिएको बताइएको छ ।
६ वर्षीया बालिकालाई पसलेले गरे यौन दुर्व्यवहार,"बिर्तामोड : झापाको बिर्तामोड स्थित पसलमा सामान किन्न गएकी एक बालिकालाई पसल सञ्चालकले यौन दुर्व्यवहार गरेका छन्। सोमबार दिउँसो खाजा खान थुक्पाको लागि अजिना र हाजमोला किन्न गएकी ६ वर्षीया बालिकालाई स्थानीय पसल सञ्चालक ४० वर्षीय प्रकाश तोलाङ्ले चुइगम दिएर फकाउँदै योनाङ्गमा हात हालेको पीडित बालिकाको परिवारले बताएका छन्। सोमबार दिउँसो करिब साडे दुईबजे पसल पुगेकी बालिकालाई दुईवटा चुईगम दिँदै हात समातेर भित्र लगी काखमा राखेर योनाङ्गभित्र औला हालेको बालिकाले राती सुत्ने समयमा उनकी आमालाई बताएपछि सो रहस्य बाहिर आएको हो। छोरीले कास लाग्यो, पाउडर लगाइदिनुन आमा भनेपछि उनको योनाङ्ग सुनिएको देखेँ। छोरीलाई सोधेपछि पसलको अंकलले काखमा राखेर औला हाल्नुभयो, अहिले पनि दुखिरहेको छ, भनेपछि मात्रै हामिलाई थाहा भयो, पीडित बालिकाकी आमाले भनिन्। घटनाको विषयमा बालिकाले बताउनासाथ पसलमा गएर सोधेको र सुरुमा होइन भन्दै पन्छिन खोजे पनि भरे उपचार गर्छौँ, कति पैसा चाहिन्छ भन्दै पसल सञ्चालक प्रकाश तोलाङ् र उनक श्रीमतीले धम्क्याएको पडित परिवारले गुनासो गरे। बालिकालाई राति नै नजिकै रहेको मनमोहन अस्पतालमा उपचारका लागि लगिएको थियो। बालिकाको स्वास्थ्य अवस्था अहिले सामन्य रहेको चिकित्सकले बताएका छन्। बालिकाका छिमेकीले प्रहरीलाई जानकारी गराएपछि दुर्व्यवहार गर्ने तोलाङलाई प्रहरीले सोमबार राति नै नियन्त्रणमा लिएको इलाका प्रहरी कार्यालय बिर्तामोडका प्रहरी प्रमुख (डिएसपी) सुवास खड्काले बताए। घटनाको विषयमा अहिले अनुसनधान भइरहेकाले केही बताउन मिल्दैन, बालिकाको स्वास्थ्य परीक्षणका लागि मेची अञ्चल अस्पताल लैजाने तयारी भइरहेको छ, पीडित बालिकाको अभिभावकले जाहेरी दिएपछि तोलाङ्लाई म्याद थप गरी विस्तृत रुपमा अनुसनधान हुन्छ, डिएसपी खड्काले भने। बालिकालाई बलात्कार प्रयास भएको हो भन्दै बालिकाको अभिभावक राती नै जाहेरी दिन इलाका प्रहरी कार्यालय बिर्तामोड गए पनि प्रहरीले भोलि आउनु भन्दै फकाएर जाहेरी लिएर अनुसन्धान गर्न ढिला गरेको पीडितले गुनासो गरे। पीडक तोलाङ रिटायर शसस्त्र प्रहरी रहेको बताइएको छ।"
फेवाताललाई बियर र सितन ?,पोखरा : नयाँ वर्ष २०७६ को स्वागतमा मस्त रमाएको पोखरा नियमित लयमा फर्किएको छ तर फेवाताललाई प्रदूषित बनाएर। फेवाताल किनारमा नाच्दै गाउँदै रमेका मानिसहरूले फालेका बियर तथा अन्य पेय पदार्थका बोत्तल फेवातालमा तैरिरहेका देखिन्छन्। चाउचाउ र अन्य खानेकुराका खोल पनि यत्रतत्र छरिएका छन्। पोखरामा पर्यटकको मुख्य आकर्षण फेवातालमा देखिएको यो फोहोर सफा गर्न न त सरकारले चासो दिएको छ न त यहाँ आसपास पर्यटनसँग सम्बन्धित व्यवसाय गर्ने व्यवसायीहरूले नै। हेर्नुस् सुमन ढुंगानाले खिचेका केही फोटोहरूः
भैरहवा भन्सारमाथि अख्तियारको छानबिन,"बुटवल : अख्तियार दुरुपयोग अनुसन्धान आयोग बुटवलले भैरहवा भन्सारको गतिविधिमाथि छानबिन सुरु गरेको छ। अन्नपूर्ण पोस्ट्मा भन्सारमा घुसको दररेट भन्ने समाचारको आधारमा अख्यितारले मंगलबारदेखि छानबिन सुरु गरेको हो। अख्तियार बुटवलको टोलीले यात्रु कक्ष र सवारी सुविधा कक्षमा सेवाप्रवाहको विषयमा अनुगमन गरेको छ। अख्तियार बुटवलका प्रवक्ता सुरेश भुसालले समाचार सूचनाका आधारमा अनुसन्धान थालिएको बताए। अन्नपूर्णकै समाचारका आधारमा अनुसन्धान थालेका छौं, उनले भने, केही कागजात र विवरण लिएका हौं। अख्तियारले भन्सारले पछिल्लो तीन दिनमा जारी गरेको प्रज्ञापन पत्र, तीन दिनको गाडी प्रवेश र बाहिरिएको विवरण लिएको छ। त्यस्तै तीन दिनको सीसीटीभी फुटेजसमेत मागिएको प्रवक्ता भुसालले जानकारी दिए। यि कागजातका आधारमा अनुसन्धान थालिएको उनले बताए। अन्नपूर्ण पोस्ट्ले अड्डामा अन्नपूर्ण अभियान अन्तगर्त भैरहवा भन्सार कार्यालयको रिपोर्टिङ गरेको थियो। सो क्रममा भन्सारमा दैनिक लाखौं घुसको लेनदेन हुने गरेको भेटिएको थियो। घुसको दररेट, वर्षमा ३० करोड"
गोरखा केन्द्रबिन्दु भएर भूकम्पको धक्का,गोरखा : गोरखा र आसपासका क्षेत्रमा मंगलबार भूकम्पकको धक्का महशुस गरिएको छ । राष्ट्रिय भूकम्प मापन केन्द्रकाअनुसार मंगलबार मध्यान्ह १२ बजेर ३५ मिनेट जाँदा गोरखा केन्द्रविन्दु भएर ४५ म्याग्निच्युडको भूकम्प गएको हो । ४ वर्षअघि बैखाश १२ मा गोरखाको बारपक केन्द्रविन्दु भएर गएको ७८ म्याग्निच्यूडको भूकम्पपछि हजारौंको संख्यामा परकम्पहरु गइसकेका छन् ।
"नुवाकोटको सूर्यगढीमा बस दुर्घटना, तीन घाइते","नुवाकोट : नुवाकोटको उत्तरी भेगमा रहेको सूर्यगढीमा मंगलबार बस दुर्घटना हुँदा तीन जना घाइते भएका छन्। एक जनाको अवस्था गम्भीर छ। सदरमुकाम विदुरदेखि २८ किलोमिटर उत्तरमा रहेको सुर्यगढी गाउँपालिका १ छापस्थित भित्री सडकखण्डमा काठमाडौंबाट नुवाकोटको विदुर हुँदै पाटिखर्कतर्फ जाँदै गरेको बा२ख ३८३५ नम्बरको बस अपरान्ह घुम्तीमा दुर्घटना हुँदा तीन जना घाइते भएको जिल्ला प्रहरी कार्यालय नुवाकोटले जनाएको छ। यात्रु बस मोडिने क्रममा मोड नपुगी ब्याक गर्दा दुर्घटनामा परेको प्रहरीले जनाएको छ। सोही बसमा सवार ब्यक्तिहरू बसबाट एक्कासी खसेर बसको अगाडिको टायरले किचेर घाइते भएको नुवाकोट प्रहरी प्रवक्ता प्रहरी नायव उपरीक्षक भीमलाल भट्टराइले जानकारी दिए। घाइतेलाई उपचारका लागि अस्पताल लगिएको छ। दुर्घटनामा रसुवाको नौकुण्ड गापा ४ का ५५ वर्षिय मनमान डंगोल, सोही स्थानकी २७ वर्षिया प्रतिमा वाइबा र उनकी छोरी २ वर्षिया एलिना वाइबा घाइते भएका छन्। मनमानको अवस्था गम्भीर छ। स्विमिङ पुलमा डुबेर बेहोस स्वीमिङ पुलमा मंगलबार एक युवक डुबेर बेहोस् भएका छन्। विदुर नगरपालिका ४ बट्टारबजारमा रहेको बट्टार एक्जेटिभ सेन्टर (स्विमिङ पुल) मा विदुर ६ इनारपाटीका २३ वर्षिय शिवशंकर न्यौपाने पौडी खेल्ने क्रममा डुबेर बेहोस भएका हुन्। उनलाई हेलिकप्टरमार्फत उपचारका लागि काठमाडौं लगिएको छ। स्थानीयवासीले उद्धार गरी विदुरस्थित चक्र देव पोलिक्लिनिकमा पुर्याएकोमा त्यहाँबाट उपचारको लागि सिम्रिक एयरको हेलिकप्टरमार्फत ग्राण्डी अन्र्तराष्ट्रिय अस्पताल पठाइएको जिल्ला प्रहरी कार्यालय नुवाकोटले जनाएको छ।"
पर्यटकको पर्खाइमा कञ्चनपुरको बन्धा ताल,"धनगढी : धनगढीबाट १५ किलोमिटर टाढा रहेको कञ्चनपुरको बन्धा ताल आफैँमा रमणीय स्थल हो । सरकारले यस वर्ष तोकेको देशका सयवटा पर्यटकीय गन्तव्यको सूचीमा बन्धा ताल पनि परेको छ । तर, उक्त ताल क्षेत्रसम्म जान सडक राम्रो नहुँदा सुनसान छ । एकैसाथ धेरै प्रजातिका जलपंक्षीको अवलोकन गर्न सकिने कञ्चनपुरको बेलौरी नगरपालिका४ स्थित बन्धाताल कोटिहोम क्षेत्र पर्यटकीय गन्तव्य बन्दै गएको छ । ताल बेलौरी नगरपालिकामा पर्छ भने कोटिहोम पुनर्वास नगरपालिकामा पर्दछ । तालसम्म पुग्न व्यवस्थित सडक नहुँदा भारतसँगै जोडिएको प्राकृतिक ताल माछा पालनमा मात्रै सिमित भएको छ । ताललाई उत्तरतर्फबाट जङ्गल र अन्यत्रबाट बस्तीले घेरेको छ । गोलो घेरामा बन्द आकृतिमा रहेकाले यसको नाम बन्धाताल रहन गएको यहाँका बूढापाका बताउँछन्। तालको मनोरम दृष्य नियाल्न, विभिन्न प्रजातिका माछा र जलपंक्षीको क्रीडा हेर्न आन्तरिक पर्यटक आउने स्थानीय मनोज तामाङले बताए । तालमा पुर्वाधार निर्माण गर्ने हो भने सुदूरपश्चिमकै उत्कृष्ट पर्यटकीय स्थल बन्ने छ, उनले भने । तालसम्म पुग्न कच्ची र धुलाम्मे सडक प्रयोग गर्नुपर्ने भएकाले आन्तरिक तथा बाह्य पर्यटकले सास्ती खेप्नु परेको उनले बताए । प्राकृतिक तालको संरक्षण नहुँदा यहाँसम्म पुगेका पर्यटकहरु त्यतिकै फर्किनु पर्ने बाध्यता छ, स्थानीय हेमराज सापकोटाले भने, ताल वरिपरि न्यूनतम पुर्वाधार निर्माण भए मात्र पनि धेरै पर्यटकहरु पुग्ने छन् । संरक्षणको अभावमा २७ विघाह क्षेत्रफलमा फैलिएको बन्धाताल अतिक्रमणको चपेटामा परेको छ । एकैसाथ विभिन्न प्रजातिका जलपक्षी हेर्न सकिने ताल पुरिनबाट जोगाउनका लागि भरपर्दो व्यवस्था गरिने वेलौरी नगरपालिका प्रमुख पोतिलाल चौधरीले बताए । गुरुयोजना बनाइ काम अगाडि बढाउन एक करोड रुपैयाँ बजेट परिचालन गर्ने योजना छ नगरपालिकाका प्रमुख चौधरीले भने । ताल जोगाउनका लागि उत्तरी क्षेत्रमा ग्रिनबेल्ट बनाउने प्रयास गरिएको र माटो रोकथाम गर्न ७ सय मिटर माटोको छेकबार निर्माण गरिएको उनले जानकारी दिए । ताल पुरिने क्रम भने रोकिएको छैन । वर्षातमा बगेर आउने माटो रोक्नका लागि भरपर्दो छेकबार निर्माण गरेमात्रै ताल जोगाउन सकिने स्थानीय बासिन्दा बताउँछन् । वर्षातका बेला तालको पानी बस्तीमा पसेर डुबान हुने गरेको छ । बालुवाले खेतीयोग्य जग्गा पुरिँदै गएको स्थानीय जीवन चौधरीले बताए । नेपाल एशोसिएशन अफ टुर एण्ड ट्राभल एशोसिएशन (नाटा) का अध्यक्ष मायाप्रकाश भट्टले बन्धाताल कोटिहोम क्षेत्रलाई नेपाल सरकारले एकसय नयाँ पर्यटकीय गन्तव्यमा पार्नु खुशीको कुरा रहेको बताए । सम्भावना भएर पनि ओझेलमा परेका यस्ता गन्तव्यलाई अब विशेष रुपमा प्रचारप्रसार, संरक्षण र विकास गर्नुपर्छ उनले भने । नेपाल सरकारले राखेको अवधारणा नेपाल भ्रमण वर्ष मा २० लाख पर्यटक भित्र्याउने लक्ष्यलाई पूरा गर्नु हामी सबैको दायित्व हो । उनले तालमा पुर्वाधार तयार गर्न सकेमा आन्तरिक पर्यटकको रोजाइमा पर्ने विश्वास व्यक्त गरे ।"
"मुगुमा ट्याक्टर दुर्घटना, सहचालकको मृत्यु",मुगु : सदरमुकाम गमगढबाट मुगुम कार्मारोङ गाउँपालिका ९ छाइलतर्फ जाँदै गरेको ट्याक्टर दुर्घटना हुदाँ सहचालकको मृत्यु भएको छ । सोमबार अपरान्ह २ बजे व्यापारिक सामान बोकेर जाँदै गरेको भे १ त ७२४० नम्बरको ट्याक्टर गाँठे भन्ने स्थानमा रोक्ने क्रममा टायर अड्क्काउन ढङ्गा राख्न खोज्दा ब्याक आएको ट्याक्टरको टाएरले किचेर सहचालक लक्ष्मी उपाध्यायको मृत्यु भएको हो । जिल्ला प्रहरी कार्यालय मुगुले दिएको जानकारी अनुसार जुम्ला जिल्ला तातोपानी गाउँपालिका ४ हाँकु स्थायी घर भएका १८ वर्षीय मृतक उपाध्यायको शवलाई जिल्ला अस्पतालमा पोष्टमार्टमपछि मंगलबार आफन्तलाई बुझाइएको प्रहरीले जनाएको छ । ट्याक्टर चालक जुम्ला जिल्ला चन्दननाथ नगरपालिका१२ का धन गिरीलाई नियन्त्रणमा लिइ थप अनुसन्धान गरिरहेको जिल्ला प्रहरी कार्यालय मुगुका प्रहरी नायब उपरीक्षक राजेन्द्र बाबु रेग्मीले जानकारी दिए ।
फेसबुकको प्रेम'ले लियो ज्यान : अनुसन्धानमा प्रहरी,"काठमाडौं : राजधानीको हाँडीगाउँमा गत आइतबार बिहान भएको एउटा घटनाको अनुसन्धान पेचिलो बनेको छ। छिमेकीलेसमेत कहिल्यै नदेखेका मिनप्रसाद श्रेष्ठको मृत्युको अनुसन्धान पेचिलो बनेको हाे । अनुसन्धान भवितव्य मृत्यु भएकोतर्फ केन्द्रित भए पनि उनका आफन्तले हत्या भएको भन्दै उजुरी दिने तयारी गरेपछि घटना पेचिलाे बनेकाे हाे । रामेछापका श्रेष्ठ हाँडीगाउँमै बस्दै आएका थिए। भर्खरै विवाह गरेका उनी कान्छीमाया (नाम परिवर्तन) सँगको प्रेम सम्बन्धमा थिए। इजरायलमा लामो समय काम गरेकी कान्छी र श्रेष्ठको फेसबुकमा गफगाफपछि पटकपटक भेट भइसकेको थियो। फेसबुकको गफगाफपछि उनीहरु प्रेममा थिए । वर्षमा एक पटक बिदामा नेपाल आउने गरेकी कान्छीमाया र श्रेष्ठ नयाँ वर्षको अघिल्लो दिन नयाँ बसपार्कमै दोहोरी रेष्टुरेन्टमा पुगेका थिए। मस्त मदिरा पिएपछि उनीहरु आआफ्नै डेरातर्फ लागे। मध्यरातमा घर पुगेकी कान्छीमायालाई एकाएक श्रेष्ठले फोन गर्छन्। तर, फोन रिसिभ कान्छीमायाका श्रीमानले गर्छन्। श्रीमानले फोन उठाएपछि कुरा हुँदैन। शंका लागेपछि कान्छीमायालाई श्रीमानले पुन: फोन गर्न भन्छन्। फोन नउठेपछि कसले गरेको हो थाहा छैन भनेर दुवै सुत्छन्। एकाएक बिहान साढे तीन बजेतिर ढोकामा आवाज आएपछि कान्छीमायाका श्रीमान बाहिर निस्कन्छन्। चौथो तलामा छोरी सुतेकाले डरले कान्छीमायाको श्रीमान छतसम्मै पुग्छन्। तर, कोही नदेखेर पुन: आएर सुत्छन्। एकाएक श्रेष्ठको शव घरको कम्पाउण्ड रेलिङमा छेडिएको अवस्थामा देखिन्छ। शव देखिएपछि स्थानीय जम्मा हुन्छन्। कसैले चिन्दैनन्। चोर्न आएको होला डरले हाम फालेर मर्यो, भनेर केहीले अड्कलबाजी पनि गर्छन्। कान्छीमाया कोठामा सुतेकी हुन्छिन्। बसपार्कको दोहोरीमा कान्छीमाया आफ्नी साथीसँग पनि गएकी थिइन्। ति साथीले नै श्रेष्ठलाई शनिबार राति दोहोरीमा देखेको बताउँछिन्। कान्छीमाया कोलाहल सुनेपछि श्रीमानको आग्रहमा बाहिर निस्किन्छिन्। उनले ठम्याउँछिन्। केहीले कान्छीमाया र श्रेष्ठबीच सम्बन्ध रहेको पनि खुलाउँछन्। प्रहरीले अनुसन्धानको लागि कान्छीमाया र उनका श्रीमानलाई पक्राउ गरेर अनुसन्धान सुरु गर्छ। प्रहरीले अनुसन्धानमा श्रेष्ठले आत्महत्या गरेको नै प्रारम्भिक पुष्टि गर्छ। कान्छीमायाका श्रीमान शारीरिक रुपमा असक्त छन्। उनी ५० वर्ष भइसके। श्रेष्ठ ३५ वर्षका हुन्। अहिले श्रेष्ठको भवितव्य ज्यान नगई कान्छीमायाको परिवारले हत्या गरेको भन्दै प्रहरीमा उजुरी दिने तयारीमा छन्। महानगरीय प्रहरी अपराध महाशाखाका प्रमुख एसएसपी धिरजप्रताप सिंह श्रेष्ठको मृत्यु भवितव्य रुपमै देखिएको दाबी गर्छन्। उनले भने, कान्छीमायाको घरमा पुगेका श्रेष्ठले एक्कासी मान्छे देखेपछि भाग्न खोज्दा घटना भएको हाम्रो प्रारम्भिक अनुसन्धानले बताउँछ। थप अनुसन्धान गर्दैछौं। प्रहरीले कान्छीमाया र उनका श्रीमानले ढाँटेको आशंकामा पोलिग्राफसमेत परीक्षण गरेको छ। हामीले कान्छीमाया दम्पत्तिको पोलिग्राफसमेत गर्यौं। तर, उनीहरुले झुटो नबोलेको पुष्टि गर्यो। अझै पनि अनुसन्धानमै छौं।"
साढु भाइ फसाउन राखेको पेस्तोलले पुर्यायो प्रहरी खोर,"विराटनगर : विराटनगर महानगरपालिका १६ दरैयाको चिहानघारी नजिक बाँस झ्याङमा आफैंले पेस्तोल राखेर प्रहरीलाई सूचना दिने एक जना पक्राउ परेका छन्। मेडइन युएसए लेखेको नाइन एमएम पेस्तोल र दुई थान गोली बाँस झ्याङमा राखेर प्रहरीलाई खबर गर्ने ३५ वर्षीय मणिकुमार सिंहलाई पक्राउ गरिएको मोरङ प्रहरीका प्रवक्ता डीएसपी घनश्याम श्रेष्ठले बताए। विराटनगर १५ घर भएका सिंह विराटनगर १६ मा बस्दै आएको खुलेको छ। उनैले बाँस झ्याङमा पेस्तोल रहेको सूचना प्रहरीलाई बैशाख १ गते आइतबार दिएका थिए। डीएसपी श्रेष्ठका अनुसार अनुसन्धान गर्दै जाने क्रममा उनैले पेस्तोल राखेको पुष्टि भएपछि पक्राउ गरिएको हो। घटनाका बारेमा अनुसन्धान अघि बढाउन अन्य प्रमाण पनि संकलन गर्ने काम भइरहेको उनले बताए। भारतबाट पेस्तोल ल्याएको खुलेको छ। प्रहरी स्रोतका अनुसार सिंहको ससुरालीमा २ वर्षदेखि जग्गा सम्बन्धी विवाद थियो। पेस्तोलको प्रयोग गरेर त्यो विवाद साम्य पार्दै ससुरालीको पक्षमा जग्गा पार्न खोजेको देखिन्छ, घटनाको अनुसन्धानमा संलग्न एक प्रहरी अधिकारीले भने, सिंहले अर्को पक्षलाई डर र धम्की दिने काम पनि गरेका रहेछन्। सिंहले ससुरालीमा भएको जग्गा विवादमा अर्को व्यक्तिलाई फसाउन पनि उनको घर नजिकको बाँस झ्याङमा पेस्तोल राखिदिएको प्रहरीको प्रारम्भिक अनुसन्धानबाट खुलेको छ। जग्गा विवादमा सिंहले फसाउन खोजिएका सवेन्द्र सहनीको घर बाँस झ्याङ नजिक छ। सवेन्द्र सिंहको साढु भाइ हुन्। सवेन्द्रको भने ससुरालीसँग लामो समयदेखि जग्गा विवाद रहेको प्रहरीले जनाएको छ। पक्राउ परेका सिंहले भने जग्गा विवादमा ससुरालीको पक्ष लिएर सवेन्द्रलाई फसाउन लामो समयदेखि प्रयास गरिरहेको दाबी प्रहरीको छ। प्रहरीले बेवारिसे अवस्थामा आइतबार पेस्तोल र दुई थान गोली बरामद गरेको थियो। रंगको बट्टा भित्र कालो प्लास्टिकमा पोको पारेर लुकाई राखेको पेस्तोल बरामद भएको थियो। पक्राउ परेका सिंह विरुद्ध मंगलबार हातहतियार खरखजना ऐन अन्तर्गत मुद्दा चलाउन म्याद थप गरेर अनुसन्धान अघि बढाइएको प्रहरीले जनाएको छ।"
शुक्लाफाँटामा बाह्रसिङ्गा र निलगाईको गणना सुरु,"महेन्द्रनगर : शुक्लाफाँटा राष्ट्रिय निकुञ्जमा बाह्रसिङ्गा र निलगाईको गणना सुरु भएको छ। २४ औं वन्यजन्तु सप्ताहको अवसर पारेर निकुञ्जमा बाह्रसिङ्गा र निलगाईको गणना सुरु भएको हो। बाघको मुख्य आहार प्रजातिका रुपमा रहेका बाह्रसिङ्गा र निलगाईको गणना निकुञ्ज कार्यालयले सुरु गरेको प्रमुख संरक्षण अधिकृत लक्ष्मणप्रसाद पौड्यालले जानकारी दिए। आइतबारदेखि बाघको मुख्य प्रजातिको संख्या गणना गर्ने काम थालिएको हो, प्रमुख संरक्षण अधिकृत पौड्यालले भने, करिब १० देखि १५ दिनसम्म लगाएर गणना गरिने छ, यसबाट कति संख्यामा छन् भन्ने एकिन विवरण आउनेछ। निकुञ्जका कर्मचारी, प्राविधिक टोली, प्रकृति संरक्षण कोषका प्राविधिक सहितको २५ जनाको टोली गणना कार्यमा खटिएको छ। ५ वटा समूह बनाएर गणनाको काम भइरहेको टोलीमा सहभागी रेन्जर यमबहादुर रावतले जानकारी दिए। हामी ५ वटा समूह बनाएर गणनाको काम गरिरहेका छौं, उनले भने, मुख्य बासस्थान रहेको स्थानमा हामीले गणना गरिसकेका छौं, अब अन्य क्षेत्रमा गणनाको काम भइरहेको छ। टाउको गणना (हेड काउन्टिङ) विधिबाट गणना हुने गर्दछ। उक्त कार्यमा जीपीएस र बाइनाकुलर समेत प्रयोग गरिएको छ। रेन्जर रावतका अनुसार गणना कार्यमा ४ वटा हात्तीको समेत प्रयोग गरिएको छ। यसअघि शुक्लाफाँटामा सन् २०१३ मा बाह्रसिङ्गाको गणना गरिएको थियो। उक्त समयमा शुक्लाफाँटामा २ हजार ३०१ वटा बाह्रसिङ्गा रहेका थिए। सन् २००७ भन्दा अघि देखि बाह्रसिङ्गा गणना गर्न थालिएको प्रमुख संरक्षण अधिकृत पौड्यालले बताए। निलगाईको संख्या भने यसअघि ९० वटा रहेका थिए। कार्यालयका अनुसार बाघका अन्य प्रजातिहरुको समेत अवस्था अनुगमन गरिने छ। बाघको मुख्य आहार प्रजाति भनेकै बाह्रसिङ्गा र निलगाई हुन् प्रमुख संरक्षण अधिकृत पौड्यालले भने,त्यसका साथै अन्य प्रजातिका रुपमा रहेका चित्तल, मृगका प्रजाति, रतुवा लगायत वन्यजन्तुको समेत अनुगमन हुनेछ। शुक्लाफाँटा राष्ट्रिय निकुञ्जमा पछिल्लो गणनामा १७ वटा बयस्क बाघ छन्। शुक्लाफाँटा मुख्य गरी बाह्रसिङ्गाको बासस्थानका रुपमा परिचित रहेको छ। ठूलो झुण्डमा शुक्लाफाँटाको घाँसेमैदान लगायतका ठाउँमा बाह्रसिङ्गाको बथान हेर्न पाइन्छ। करिब ५५ वर्गकिलोमिटर क्षेत्रफलमा फैलिएको घाँसेमैदानमा बाह्रसिङ्गाको ठूलो झुण्ड रहने गर्दछ। निकुञ्ज कार्यालयले वन्यजन्तु संरक्षणको लागि सहकार्य भन्ने मूल नारा सहित २४ औं वन्यजन्तु सप्ताह मनाइरहेको छ। साताव्यापी रुपमा वन्यजन्तु संरक्षण सम्बन्धी विविध कार्यक्रम हुनेछन्। कार्यालयले सोमबार सञ्चारकर्मीहरूसँग अन्तर्क्रिया आयोजना गरेको छ भने निकुञ्ज क्षेत्रभित्र बृहत सरसफाई कार्यक्रम गरिनेछ भने मध्यवर्ती क्षेत्र अन्तर्गत पर्ने ७ वटा विद्यालयका विद्यार्थीहरूबीच हाजिरी जवाफ प्रतियोगिता समेत आयोजना गर्न लागिएको प्रमुख संरक्षण अधिकृत लक्ष्मण प्रसाद पौड्यालले जानकारी दिए।"
फेरिदै घोडाघोडी क्षेत्रको स्वरुप,"धनगढी : कैलालीको मध्यवती क्षेत्रमा अवस्थित घोडाघोडी क्षेत्रको स्वरुप फेरिएको छ। विश्व रामसार सूचीमा सूचीकृत घोडाघोडी सिमसार क्षेत्रमा पर्यटन प्रवद्र्धनमा स्थानीयतहको लगानी थपिएपछि पर्यटकीय गन्तव्य बन्न थालेको हो। घोडाघोडी तालकै शाखा तालमा ओजुहवामा डुङ्गा सञ्चालनमा आएपछि आन्तरिक तथा बाह्यपर्यटक पुग्ने गरेको छन्। ताल वरिपरि व्यवस्थित ड्याम र बाटो निर्माण गरिएको छ भने ताल सफा राखिएको छ। दुई स्थानमा डुंगा स्टेसन बनाइएको छ। घोडाघोडी सामुदायिक वनको त्रिपक्षीय साझेदारीमा डुंगा सञ्चालनमा ल्याइएको हो। प्रतिक्षालय, भ्यूटावर, खानेपानीलगायत संरचना निर्माण भइसकेका छ। सुरुवातमा चार वटा डुंग सञ्चालन गरिएको लेकसाइड इकोटेल रिसोर्टका सञ्चालक डबल शाहले जानकारी दिए। ऐतिहासिक, जैविक, सांस्कृतिक र धार्मिक दृष्टिकोणले महत्वपूर्ण मानिने यस क्षेत्रमा केहीकेही पर्यटक ठूलो कष्टले मात्र पुग्थे। पर्यटकलाई नै लक्षित गरी फागुन २९ गतेदेखि डुंगा सञ्चालन गरिएपछि पर्यटक अडिने थालेका हुन्। घोडाघोडी नगरपालिकाअन्तर्गतको बृहत् घोडाघोडी ताल तथा पर्यटन विकास बोर्ड, लेक साइड इकोटेल रिसोर्ट र बोर्डका क्षेत्रमा पर्यटन प्रवद्र्धन र विकासको काम बोर्डबाट भइरहेको छ । सन् २००३ अगस्त १३ मा सिमसार क्षेत्र विश्व रामसार सूचीमा सूचीकृत भएको थियो। जसलाई जैविक विविधता, जलप्राणी, वनजन्तु, चराचुरुङ्गीको प्रमुख बासस्थान तथा प्रजनन् केन्द्रको रूपमा लिइन्छ।"
प्रधानमन्त्रीले हेलिकप्टरबाटै निरीक्षण गरे सिक्टा सिञ्चाइ,"नेपालगन्ज : प्रधानमन्त्री केपी शर्मा ओलीले राष्ट्रिय गौरवको सिक्टा सिञ्चाइ आयोजनाको निरीक्षण गरेका छन् । सुर्खेतमा निर्माणाधीन राष्ट्रिय गौरवको आयोजना भेरीबबई ड्राइभर्सनको नहर खन्ने काम सम्पन्न भएको घोषणा गरी फर्कने क्रममा मंगलबार नेपालगन्ज पुगेका प्रधानमन्त्री ओलीले सिक्टा सिञ्चाइ आयोजनाको पश्चिमी नहरको हवाइ निरीक्षण गरेका हुन् । प्रधानमन्त्री ओलीसँगै प्रदेश ५ का मुख्यमन्त्री शंकर पोखरेल, संघीय सरकारका उर्जा, जलस्रोत तथा सिँचाइमन्त्री वर्षमान पुन, सिक्टा सिञ्चाइ आयोजनाका प्रमुख कृष्ण नेपाल, उर्जा, जलस्रोत तथा सिञ्चाइ मन्त्रालयका सचिव लगायत सहभागी थिए । स्थलगत अवलोकन गर्ने कार्यक्रम थियो । समय अभावका कारण हवाइ निरीक्षण भएको हो, आयोजना निर्देशक कृष्ण नेपालले अन्नपूर्णसँग भने, प्रधानमन्त्री ज्यूबाट कम्तीमा पनि हवाइ निरीक्षण भए पनि भयो । हामीलाई खुसी लागेको छ । एक टोलीसहित हेलिकप्टरमा यात्रारत प्रधानमन्त्री ओलीले हेलिकप्टरबाटै सिञ्चाइ योजनाको अवलोकन गरेका थिए । समय अभावका कारण योजनालाई विस्तृतमा निरीक्षण गर्न नमिलेको बताइएको छ ।"
नेपालगन्जलाई प्लास्टिकमुक्त बनाउन कागज झोला उत्पादन,"नेपालगन्ज : नेपालगन्जलाई प्लास्टिकमुक्त घोषणा गर्ने तयारी भइरहेको बेला कागजका झोला उत्पादन सुरु भएको छ। नेपालगन्ज उपमहानगरपालिका प्रमुख डाधवल शम्शेर राणाले मंगलबार नेपालगन्ज १२ मा रहेको माझी प्रोडक्सन प्रालिको कागजका झोला उत्पादन गर्ने उद्योगको उद्घाटन गरेका हुन्। उनले प्लास्टिक झोलाको विकल्पमा कागज र कपडाको झोलाको विकल्प दिएर चाँडै नेपालगन्जलाई प्लास्टिकमुक्त घोषणा गर्ने बताए। उनले भने, प्लास्टिकको झोला पूर्ण रुपमा रोक्न निकै चुनौतीपूर्ण छ। प्लास्टिकमुक्त घोषणा गर्दा हामी विकल्प दिएर प्लास्टिक न्यूनीकरणका लागि प्रयास गर्नेछौं। क्रमशः बन्द हुनेछ। प्रोडक्सन प्रालिले विभिन्न तौलका सामान बोक्न झोला उत्पादन गरेको छ। चाँडै दुना, टपरी, ग्लास, कप उत्पादन गर्ने सञ्चालक कुमार अधिकारीले बताए। उनले भने, गुणस्तरीय झोला प्रति गोटा पाँच रुपैयाँ पर्छ। हामी गुणस्तर घटाएर एक रुपैयाँसम्म दिन सक्छौं।"
काठमाडौंका दुई विश्व सम्पदा जोड्ने गुरुयोजना तयार,"काठमाडौं : दुई हजार दुई सय मिटरको दुरीमा रहेका काठमाडौं महानगरभित्रका दुई विश्व सम्पदा क्षेत्र स्वयम्भूनाथ मन्दिर र हनुमानढोका दरवार क्षेत्रलाई पदयात्राले जोड्नेबारेको गुरुयोजना तयार भएको छ। विश्व सम्पदा दिवस २०१९ को अवसर पारेर बिहीबार हनुमानढोका दरबार क्षेत्रमा पदयात्राको उक्त गुरुयोजना सार्वजनिक गरिने महानगरपालिकाले जनाएको छ। महानगरपालिकाको सम्पदा तथा पर्यटन समितिका संयोजक न्हुच्छेकाजी महर्जनका अनुसार, सम्पदा पदयात्राले उक्त दुरीको क्षेत्रभित्रका स्थानीय सांस्कृतिक सम्पदाहरूको प्रवद्र्धन गर्नेछ। स्थानीय जनताको आर्थिक विकासमा टेवा पुर्याउनेदेखि आन्तरिक एवं बाह्य पर्यटनको विकास गर्ने साथै सम्पदाको मूल्यमान्यताबारे जनमानसमा चेतना अभिवृद्धि गर्ने लक्ष्य गुरुयोजनामा छ, उनले भने। सम्पदा पदयात्राको लम्बाई २२ किलोमिटर छ। यस आसपासमा करिब २० वटा महत्वपूर्ण सम्पदा स्थलको अवलोकन गर्न सकिने छ। हनुमानढोकाबाट सुरु भएको पदयात्रा काष्ठमण्डप, मरु गणेश, मरु हिटी, सन्तानेश्वर महादेव, मरुबही, मिच्याः गल्ली, बन्जाः हिटी, साः (तेल मिल), चस्वांद्वँ, दमाइ टोल, सुन्ता गल्ली, पाछै गल्ली भएर नरदेवी द्यःछेँ र नरदेवी आयुर्वेदिक अस्पताल पुग्नेछ। यसैगरी, सामुदायिक (लोकेश्वर) गल्ली, बुरांखेल, म्येछ्यों हिटी, तप्यँताँ, रञ्जित मल्ल सतः घाट, भेलु महादेव, डल्लु चौतारा, निपु हिटी (भीमसेन मन्दिर), धिमे ल्वहं, चारा हिटी, भुइँखेल हुँदै स्वयम्भू पुगेर यात्रा समाप्त हुनेछ। विभिन्न कालखण्डमा निर्माण भएका मन्दिर, बहाःबही, ढुंगेधारा, पाटी, सत्तल आदि जस्ता सम्पदाहरू अवलोकन गर्न सकिने छ। गुरुयोजनामा महानगरपालिकाले ती सम्पदाहरू पहिचान गर्न विभिन्न संकेत चिन्हहरू राख्ने, स्थानीय घरहरूलाई परम्परागत स्वरुपमा ल्याउने, ठाउँठाउँमा स्थानीयता झल्किने चित्रकला, भित्तेचित्रको प्रदर्शन गर्ने, मार्गमा भएका पाटी, पौवा तथा सत्तलको मर्मत, सम्भार तथा संरक्षण गर्ने कार्य गर्नेछ। विश्व सम्पदा दिवसकै अवसरमा गत वर्ष वैशाख २ गते पनि सम्पदा मार्गमा यसरी नै पदयात्रासहित कार्यक्रम सञ्चालन गरिएको थियो। सो पदयात्राको तत्कालीन संस्कृति, पर्यटन तथा नागरिक उड्यानमन्त्री रवीन्द्र अधिकारीले उद्घाटन गरेका थिए।"
नौ महिनाका एक सय ७५ को मृगौला प्रत्यारोपण,"भक्तपुर : भक्तपुरस्थित सहिद धर्मभक्त राष्ट्रिय प्रत्यारोपण केन्द्रले चालू आर्थिक वर्षको नौ महिनामा एकसय ७५ जनाको मृगौला प्रत्यारोपण गरेको छ। केन्द्रका कार्यकारी निर्देशक एवं वरिष्ठ प्रत्यारोपणविद् डा पुकारचन्द्र श्रेष्ठले गएको साउनदेखि चैतभित्र एक सय ७५ जनाको मृगौला प्रत्यारोपण गरिएको जानकारी दिए। उनले चालू आर्थिक वर्षमा दुई सय जनाको मृगौला प्रत्यारोपण गर्ने लक्ष्य रहेको सुनाए। गत वर्ष १५३ जनाको मृगौला प्रत्यारोपण गरेका थियौं, कार्यकारी निर्देशक डा श्रेष्ठले भने, चालू आवमा भने दुई सय जनाको मृगौला प्रत्यारोपण गर्ने लक्ष्य राखेका छौं। उनले चालू आर्थिक वर्षको बाँकी तीन महिनाभित्र मृगौला प्रत्यारोपण गर्नेको संख्या दुई सय पुग्ने दाबी गरे। उनका अनुसार वैशाखको तीन दिनमै एकजनाको मृगौला प्रत्यारोपण गरिसकिएको छ। उनले केन्द्रको मृगौला प्रत्यारोपण अहिलेसम्म सत प्रतिशत सफल भएको दाबी गरे। अति विकसित देशमै मृगौला प्रत्यारोपण ९७ प्रतिशतमात्रै सफल छ, डा श्रेष्ठले भने, तर केन्द्रले हालसम्म सत प्रतिशत सफलता पाउँदै आएको छ। नेपालमै पहिलोपटक अन्तर्राष्ट्रिय प्रत्यारोपण सम्मेलन यसैबीच नेपालमै पहिलोपटक अन्तर्राष्ट्रिय प्रत्यारोपण वैशाख ७ र ८ गते हुने भएको छ। सम्मेलनको सम्पूर्ण तयारी पूरा भएको आयोजक सहिद धर्मभक्त राष्ट्रिय प्रत्यारोपण केन्द्रले मंगलबार पत्रकार सम्मेलन गरी जानकारी दिएको हो। सम्मेलनमा अंग प्रत्यारोपणसम्बन्धी ३१ वटा विभिन्न कार्यपत्र प्रस्तुत हुने केन्द्रका कार्यकारी निर्देशक एवं सम्मेलनका संयोजक डा पुकारचन्द्र श्रेष्ठले जानकारी दिए। उनका अनुसार अंग प्रत्यारोपणको क्षेत्रमा नेपालसँगै विश्वमा भइरहेको उपचार र विकसित उपकरणको प्रयोगबारे जानकारी लिने र दिने उद्देश्यले नेपालमै पहिलोपटक अन्तर्राष्ट्रिय सम्मेलन गर्न लागिएको हो। सम्मेलनको सहआयोजकमा अंग प्रत्यारोपण समाज नेपाल र भारतीय अंग प्रत्यारोपण समाज रहेका छन्। संयोजक डा श्रेष्ठले सम्मेलनमा संयुक्त राज्य अमेरिका, संयुक्त अधिराज्य, जापान, सिंगापुरसँगै दक्षिण एसियाली मुलुकका विशेषज्ञ चिकित्सकहरुको सहभागिता हुने बताए। सम्मेलनमा करिब तीनसय चिकित्सक तथा स्वास्थ्यकर्मी सहभागी हुने उनको भनाइ थियो। सम्मेलनमा देशभरका जिल्लास्तरीय अस्पतालका मेडिकल सुपरिटेन्डेन्ट र नर्सिङ निर्देशकहरुलाई सहभागी गराएर अंगदान, अंग प्रत्यारोपण र मस्तिष्क मृत्युसम्बन्धी छुट्टै कार्यशालासमेत हुने अस्पतालकी मृगौलारोग विशेषज्ञ डा कल्पना श्रेष्ठले बताइन्।"
"जीप दुर्घटना हुँदा १ को मृत्यु, १० घाइते",उदयपुर : उदयपुरको उदयपुरगढी गाँउपालिका १ विष्णुचौरमा सोमबार बेलुका बोलेरो जीप दुर्घटना हुँदा एक जनाको मृत्यु भएको छ। दुर्घटनामा अन्य १० जना घाइेत भएका छन्। कटारीबजारबाट मुर्मे गइरहेको स १ ज ५०६ नम्बरको बोलेरो जीप दुर्घटना हुँदा उदयपुरगढी गाँउपालिका १ मुर्मेकी ४५ वर्षे केसीमाया परिवारको मृत्यु भएको हो। दुर्घटनामा तीनको अवस्था गम्भीर रहेको जिल्ला प्रहरी कार्यालयका प्रमुख एसपी चन्द्रदेव राईले जानकारी दिए। ११ जना यात्रु बोकेर गएको जीप उकालो चढ्न नसकेपछि दुर्घटना भएको हुन सक्ने एसपी राईले बताए। जीप सडकबाट तीन सय मिटर तल खसेको प्रहरीले जनाएको छ
सरकारीलाई विद्यार्थी टिकाउने चिन्ता,"काठमाडौं : डेढ दशकदेखि सञ्चालन हुँदै आएको राष्ट्रिय विद्यार्थी भर्ना अभियान सरकारले यस वर्ष पनि सञ्चालन गर्यो। तर भर्ना भएका विद्यार्थीलाई स्कुलमा टिकाइराख्ने वातावरण नबन्दा सबै नागरिकलाई शिक्षा दिने सरकारको लक्ष्य अपूर्ण भएको छ। विद्यालय भर्ना हुने उमेर पुगे पनि विविध कारणले गर्दा पढ्न नपाएका बालबालिकालाई लक्ष्य गरेर अभियान सञ्चालन गरिएको हो। अभियानमा पाँच वर्षदेखि नौ वर्ष उमेर समूहका विद्यार्थीलाई सहभागी गरिन्छ। मुलुकभर यो उमेर समूहका ९१ हजार विद्यार्थी छन्। शिक्षा तथा मानव स्रोत विकास केन्द्रका प्रवक्ता सहसचिव दीपक शर्माका अनुसार विगतमा केन्द्रीय स्तरमा योजना बनाएर स्थानीय स्तरमा कार्यक्रम सञ्चालन गर्ने गरिएको भए पनि यो वर्ष भने सात सय ५३ वटै स्थानीय सरकारले छुट्टाछुट्टै तरिकाबाट अभियान सञ्चालन गरिरहेका छन्। २०६१ सालमा भर्ना अभियान सुरु गरिएको थियो। अभियान सञ्चालन गर्दा प्राथमिक तहको खुद भर्ना दर ८० प्रतिशत थियो। १५ वर्षको अवधिमा सञ्चालन गरिएको भर्ना अभियानबाट थप १७ प्रतिशतको हाराहारीमा बालबालिका विद्यालय आएका छन्। तर ती बालबालिकामध्ये कति प्रतिशत विद्यालयमा टिकिरहेका छन् भन्ने यकिन तथ्यांक छैन। अभियान सञ्चालन भएको विद्यालय तहको खुद खुद भर्नादर ८० प्रतिशतबाट बढेर ८५ प्रतिशत पुगेको थियो। धेरै विद्यार्थी विद्यालयबाहिर रहेकाले पनि पहिलो वर्ष योजनाअनुसार अभियान सकारात्मक बनेको थियो। अपवादलाई छाडेर भन्ने हो भने २०६१ सालदेखि सुरु भएको अभियानमा अहिलेसम्म कुनै पनि वर्ष सबै विद्यार्थीले भर्ना भएकै समयमा हातमा पुस्तक पाएका छैनन्। संविधानले शिक्षालाई नागरिकको मौलिक हकका रूपमा व्याख्या गरेको छ। तर प्रत्येक वर्ष सञ्चालन गरिने यस्ता अभियान निष्प्रभावी बन्दा संविधानले सुनिश्चित गरेको शिक्षा पाउने मौलिक हकबाट बालबालिका वञ्चित भएका छन्। उनीहरूको शिक्षाको अधिकार निश्चित गराउन सरकारी तथा गैरसरकारी क्षेत्रबाट लगानी भएको करोडौं रकमको प्रतिफल पनि चित्तबुझ्दो छैन। के कारणले बालबालिका विद्यालयबाहिर छन् भन्ने निक्र्योल नगरी अभियान सञ्चालन गर्दैमा सफल नहुने शिक्षाविद् प्राडा विद्यानाथ कोइराला बताउँछन्। भर्ना अभियान पूर्ण सफल बनाउने हो भने कुन वर्गका बालबालिका विद्यालय जान पाएका छैनन्, के गर्दा उनीहरू विद्यालयमा बस्न सक्छन् भन्ने अध्ययन हुनुपर्छ, कोइरालाले भने। हरेक वर्ष शैक्षिक सत्र सुरु भएदेखि करिब दुई सातासम्म अभियान सञ्चालन गरिन्छ। तर अभियान अवधिभर शिक्षकहरू विद्यालयमा कम उपस्थित हुने र उपस्थित भए पनि विद्यालयमै बस्नेलगायत कमजोरीका कारण विद्यार्थीलाई कक्षा कोठामा ल्याउन सकिएको छैन। विद्यार्थी विद्यालय जान नसकेका क्षेत्रका स्थानीय समस्या के छन् ? विद्यालयबाहिर रहेका विद्यार्थीको पारिवारिक आर्थिक अवस्था कस्तो छ ? तीमध्ये कुन समुदायका बालबालिका धेरै छन् ? उनीहरूको पारिवारिक समस्याका कारण विद्यालय आउन नसकेका हुन् वा अन्य कारणले भन्ने विषयमा भर्ना अभियानको नेतृत्वकर्ता शिक्षा मन्त्रालयले गम्भीर भएर अध्ययन गर्न सकेको छैन। राज्य अहिले केही गर्छु भनेर लागेको त छ, कोइरालाले भने, तर पुरानै तरिकाबाट बाजागाजा बजाउँदैमा विद्यार्थी पढ्न आउँदैनन्। यस वर्ष अभियान सफल बनाउन प्रचारप्रसार, बालबालिकाको तथ्यांक संकलन एवं घरदैलो कार्यक्रम, अभिभावकलाई छोराछोरी स्कुल पठाउन अनुरोध गर्दै सचेत गराउनेलगायत कार्यक्रम तय गरिएको छ। विद्यार्थीलाई भर्ना भएकै दिन पाठ्यपुस्तक उपलब्ध गराउने तथा अभियान सञ्चालनमा सरोकारवाला सबैको उपस्थिति हुने भएकाले यस पटकको अभियान विगतका वर्षको तुलनामा प्रभावकारी हुने शिक्षामन्त्री गिरिराजमणि पोखरेलको दाबी छ।"
'धन्न बाँचेछुु',"सोलुखुम्बु : इन्स्पेक्टर देउप्रसाद लिम्बू आइतबार बिहान लुक्ला विमानस्थल पुगेका थिए। असइ रुद्रबहादुर श्रेष्ठ विमानस्थल सुरक्षामा थिए। दुई असइ नेतृत्वको गस्ती टोलीमाथि लिम्बू जिल्ला प्रहरी कार्यालयबाट खटिएर आएका थिए। विमानस्थलमा तीन जनाको भेट भयो। औपचारिक भेटघाट पूरा भएपछि उनीहरू रनवेको उत्तरतर्फ गफिँदै थिए। बिहान ९ बजेर ६ मिनेट। जतिबेला समिट एयर रामेछाप उड्न रनवेमा घुमिरहेको थियो। सामान्यतय आवाजबाट जहाजले स्पिड लिन लागेको थाहा हुन्छ। आवाज सुन्दै थिएँ, इन्स्पेक्टर लिम्बूले भने, पिकअपको आवाज आएको केही सेकेन्डमै झट्ट फर्कें। तर, किन फर्किएको भन्ने सोच्नै पाइनँ। न बोल्ने मौकै पाएँ। लिम्बूका अनुसार त्यतिबेला जहाज रनवे छोडेर उत्तरतर्फको क्षेत्र हुँदै बतासिएको थियो। जहाँ दुई जना असइसँग उनी उभिरहेका थिए। जहाज हामीतिरै बतासिएकाले सेकेन्डभरमै उभिएको ठाउँबाट म छलिएँ, लिम्बूले भने, नत्र मलाई पनि जहाजले ठक्कर दिने रहेछ। मैले फर्केर हेर्दा असइद्वय भुइँमा रक्ताम्य भएर ढलेका थिए। रामबहादुरको त स्पट डेथ भइसकेको थियो, पाँच मिटर पर रूद्रबहादुर छटपटाइरहेका थिए, लिम्बूले भने, उता जहाजबाट धुवाँ उड्न थालेको थियो, लिम्बूले भने, कता के गरूँ भयो, कालको मुखबाट बाँचेर आएको मान्छे थिएँ म। समिटको जहाजले एयर मनाङकोलाई ठक्कर दिएर नजिकै पार्किङमा रहेको अर्को श्रीको हेलिकप्टरलाई थोरै ठक्कर दिइसकेको थियो। मनाङको हेलिकप्टर उड्नका लागि पंखा चलाइरहेको थियो। रुद्रबहादुरलाई तत्काल बोक्न लगाएर अर्को घटनास्थल दौडिए। वारुण यन्त्र आइपुग्न लागेको थियो। पानी छ्यापेर आगो लाग्न दिएनौं, लिम्बूले भने, तत्काल उद्धारमा जुट्यौं। समिटका कोपाइलट सुजित ढुंगानाको मृत्यु भइसकेको रहेछ। पाइलट रवीन्द्र रोकायालाई निकालियो। समिटकी एयरहोस्टेजलाई भने केही चोटपटक लागेको थिएन। जन्मदिनकै दिन जहाजले ठक्कर दियो, सोलुका स्याङबोचेमा कार्यरत श्याङबोचे कार्की आइतबार ५२ वर्ष लागे। साथीभाइसँग जन्मदिन र नयाँ वर्ष मनाउने उनको योजना थियो। तर, जन्मदिनकै दिन आफैं काम गर्ने जहाजले उनलाई ठक्कर दियो र अहिले कार्की अस्पतालको शड्ढयामा छन्। मनाङ एयरका पाइलट चेतबहादुर गुरुङ गम्भीर घाइते अवस्थामा भेटिए, स्टाफ लाक्पा शेर्पा पनि घाइते थिए। तीन जना घाइतेलाई तत्काल उपचारका लागि काठमाडौं पठाउने बन्दोबस्त लिम्बूले मिलाए। लिम्बूले भने, अनि लामो सास फेरेँ। चार वर्षअघि प्रहरी निरीक्षकमा पासआउट भएका लिम्बू लुक्लामा सरुवा भएको १० महिना लाग्दै थियो। ताप्लेजुङ घर भएका लिम्बूले आइतबार नयाँ वर्षको सखारै यस्तो भयानक दुर्घटना आँखै अगाडि देखे। आफू छलिएर बाँचे। भाग्यले बाँचेँ, निमेषमै यस्तो भयानक घटना भइरहेको देखेपछि आफू छलिएँ, उनले भने, एक शब्द बोल्ने मौकै पाइनँ। पिकअप लिन सुरु भएपछि समिटको जहाज कसरी रनवेबाहिर चिप्लियो त्यो खुलिसकेको छैन। पाइलटले तत्कालै जहाजलाई नियन्त्रणमा राख्न नसक्दा यस्तो घटना हुन पुगेको लिम्बूले अनुमान गरेका छन्।"
लुक्ला विमान दुर्घटना : असई रुद्रबहादुरको मृत्युले पत्नी बेहोस,"भोजपुर : सानु, नानीहरूको ख्याल राख्नु। दशैं तिहार मनाइयो। नयाँ साल लागेपछि छुट्टी मिलाएर आउछु, नेपाल प्रहरीका असइ रुद्रबहादुर श्रेष्ठले घरबाट हिड्ने बेलामा जीवनसाथी प्रेमिका शेर्पा श्रेष्ठलाई भनेका थिए। दशैं तिहारको छुट्टी सकेर कार्यक्षेत्रमा फर्कनुअघि पतिले भनेको यो कुरा सम्झँदै भावविह्वल बनेकी प्रेमिका घरीघरी डाँको छाडेर रोइरहेकी छन्। सोेलुको लुक्लास्थित तेन्जिङ हिलारी विमानस्थलमा समिट एयरको जहाज दुर्घटनामा परेर घाइते भई उपचारका लागि लगिएको सुनेपछि भक्कानिन थालेकी उनी पतिको मृत्युको खवर सुनेपछि सम्हालिन नसकेर बेहोस बनेकी हुन्। उनलाई आफन्त र छरछिमेकीले सम्झाउने प्रयास गरिरहेका छन्। जीवनभर साथ दिने पतिलाई दैवले चुँडेपछि प्रेमिकाको जीवन बज्रपात परेको छ। उनीका दुई छोरी १५ वर्षीया रुसिला र ८ वर्षीया रियोनी छन्। बुवाको मृत्युको खवर सुनेर कहालिएकी रियोनी बाबा कहिले आईसिन्छ। मलाई कसले साइकल ल्याइदिन्छ, मामु भन्दै रोइरहेकी छन्। ४२ वर्षीय रूद्रबहादुरको अकस्मात मृत्युको खबरले उनको परिवार, आफन्त, इष्टमित्र र भोजपुरको सिंगो टक्सार शोकाकुल बनेको छ। भोजपुरको टक्सारबाट ३ वर्ष अघिमात्रै उनको परिवार झापाको बिर्तामोड नगरपालिका६ मा सरेको थियो। बिर्तामोड गए पनि उनी परिवारका सदस्यसँगै टक्सारस्थित गाउँमा आइरहन्थे। रुद्रबहादुर सानैदेखि असाध्यै मिलनसार, सालिन र भद्र स्वभावका थिए, टक्सार कोटडाँडाका कुमार श्रेष्ठले भावुक हुँदै भने, असल मित्र सबैलाई रुवाएर गए। कुमार रुद्रबहादुरका बालसखा पनि हुन्। राम्रो मान्छेलाई दैवले पनि चाँडै लैजाँदो रहेछ, उनले सहानुभूति प्रकट गर्दै भने,गाउँलाई साह्रै माया गर्ने मान्छे हामीमाझ रहेनन्। ०५४ सालदेखि नेपाल प्रहरीमा सेवारत रूद्रबहादुरको निधनले श्रेष्ठ परिवार भावविह्वल बनेको छ। कुमारका अनुसार रूद्र सबैका प्यारा र समाजमा प्रतिष्ठित थिए। रूद्रका जेठा दाजु शुक्र श्रेष्ठले भने, कान्छो साह्रै सहयोगी थियो। सबैलाई समान व्यवहार गथ्र्यो। उसलाई पनि सबैले इज्ज्जत गर्थे। भाईको निधनले परिवारमा सही नसक्नु पीडा दिएको बताए।सोेलुखुम्बुको खुम्बु पासाङल्हामु गाउँपालिका२ लुक्लास्थित तेन्जिङ हिलारी विमानस्थलमा समिट एयरको जहाज आइतबार बिहान दुर्घटना हुँदा असइ श्रेष्ठसहित जहाजका कोपाइलट सुजित ढुंगाना लामा, पर्यटक प्रहरीका निरीक्षक रामबहादुर खड्काको निधन भएको थियो। रुद्रबहादुरको काठमाडौंस्थित बीएन्डबी हस्पिटलमा उपचार क्रममा ज्यान गएको हो।"
नेपाली जेलमा ११ सय विदेशी,"काठमाडौं : नेपालमा विदेशी किन आउँछन् ? घुम्न, व्यापार गर्न वा कुनै गैरसरकारी निकायमा जागिर खान । धेरैको बुझाइ छ, नेपाल आउने सबै पर्यटक हुन् । हो, अधिकांश विदेशी घुम्नकै लागि आउँछन् । तर पछिल्लो समयमा विदेशीहरू आपराधिक मनस्थितिमा नेपाल आउन थालेका छन् । सरकारी तथ्यांकले नै भन्छ, विदेशीहरू घुम्नमात्र होइन अपराध गरेर लुक्न वा आपराधिक क्रियाकलापमा संलग्न हुन नेपाल आउने क्रम बढेको छ । पर्यटकका लागि अनअराइभल भिसा व्यवस्थाका कारण धेरै विदेशीलाई नेपाल आउन सजिलो भएको छ । केही विदेशीले त्यसको गलत प्रयोग गरिररहेका छन् । घुम्ने बहानामा आएका केही विदेशी अवैध हतियार प्रयोग तथा तस्करी, महिला तथा मानव बेचबिखन, लागूऔषध कारोबार, अप्राकृतिक मैथुनलगायतका गतिविधिमा संलग्न भएको पाइएको छ । कतिपय विदेशी पर्यटक भिसा लिएर आपराधिक काम गर्नकै लागि नेपाल आउने गरेका छन् भन्दाचाहिँ धेरैलाई विश्वास नलाग्न सक्छ । वास्तविक त्यही नै हो । अहिले विभिन्न आपराधिक गतिविधिमा संलग्न झन्डै ११ सय विदेशी कैदीबन्दी नेपालका कारागारमा रहेकाले यसको पुष्टि हुन्छ । कारागार व्यवस्थापन विभागमा कैदीबन्दीको रेकर्ड राख्न बनेको सफ्टवेयर (प्रिजन म्यानेजमेन्ट इन्फरमेसन सिस्टम) ले चार सय ५८ विदेशी नागरिक जेलमा रहेको तथ्यांक देखाउँछ । कारागारमा रहेका विदेशीमाथि झन्डै ३९ वटा फरकफरक मुद्दामा सजाय भोगिरहेका छन् । विभागले अन्य विदेशी कैदीबन्दीको तथ्यांकसमेत सफ्टवेयरमा राख्ने तयारी गरेको छ । यसरी सजाय भोग्नेमा अमेरिका, कोरिया, जापान, भारत, चीन, भुटानलगायत ३१ मुलुकका नागरिक छन् । सबैभन्दा बढी तीन सय ७३ जना भारतीय छन् । पाकिस्तानी १८, भुटानी १६, बंगलादेशी १०, चिनियाँ ११ र चीनको स्वशासित क्षेत्र तिब्बतका २ जना कारागारमा छन् । लागूऔधष कारोबारमा संलग्न एक सय ९४ जना विदेशी नेपालका विभिन्न कारागारमा बन्दी जीवन बिताइरहेका छन् । जबरजस्ती करणी उद्योगमा ५१, कर्तव्य ज्यानमा २६, मानव बेचबिखनमा १६, हतियार खरखजनामा १२, खोटाचलनमा १४ जना विदेशीले कैद भुक्तान गरिरहेको कारागार व्यवस्थापन विभागको तथ्यांकमा उल्लेख छ । अपहरण, अप्राकृतिक मैथुन, अवैध भारु कारोबार, चोरी, ठगी, महिला बेचबिखन, सम्पत्ति शुद्धीकरण, बैंकिङ कसुर र सार्वजनिक अपराधमा समेत विदेशी नागरिकले कैद भुक्तान गरिरहेका छन् । कतिपय विदेशीको सम्बन्ध त अन्तर्राष्ट्रिय आपराधिक गिरोहसँग समेत देखिएको छ । अन्तर्राष्ट्रिय आपराधिक गिरोहका गतिविधिलाई स्थापित गराउनसमेत केही विदेशी पर्यटकको भेषमा नेपाल आउने गरेको पाइएको छ । गृह मन्त्रालयले गत वर्ष धेरै रस्साकस्सीबीच विदेशी नागरिक अनुगमन निर्देशिका मन्त्रीस्तरीय निर्णयबाट पारित गयो । तर निर्देशिका कार्यान्वयन शून्य छ । निर्देशिका कार्यान्वयन नहुनु, विदेशीका गतिविधिलाई ट्र्याकिङ गर्न नसक्नु, जथाभाबी अनअराइभल भिसा सुविधा दिनु लगायत कानुन कार्यान्वयनको कमजोर पक्षको फाइदा उठाउँदै विदेशीहरु आपराधिक गतिविधिमा संलग्न भएका छन् । पूर्व गृहसचिव गोविन्द कुसुमले अध्यागमन प्रणाली मजबुत नबनाएसम्म विदेशीले नेपाललाई आपराधिक गतिविधि गर्ने मुख्य थलोका रूपमा प्रयोग गरिरहने बताए । उनले भने, प्रहरी र अध्यागमनबीच सूचना प्रणालीको समन्वय हुनुपर्छ । नियमित अनुगमन गर्नुपर्छ । नत्र थप सुरक्षा जोखिम बढ्छ । नेपाल भित्रने र बाहिरिने विदेशी नागरिकको विस्तृत अभिलेखसमेत अध्यागमन विभागसँग छैन । प्रस्थान र आगमनबाहेक विदेशीका अन्य गतिविधि अध्यागमनलाई थाहा हुँदैन । गृह मन्त्रालयअन्तर्गतको कारागार व्यवस्थापन विभागले विभिन्न अपराधमा सजाय पाएका विदेशीको व्यवस्थापन गरिरहेको छ । विभागका महानिर्देशक हरिप्रसाद मैनालीले अदालतको फैसलापछि आएका विदेशीलाई विभिन्न कारागारमा व्यवस्थापन गरिएको बताए । उनका अनुसार विदेशी कैदीबन्दीले कारागारबाट नेपालीसरह नै सेवासुविधा पाइरहेका छन् । सरकारले हरेक दिन प्रत्येक कैदीबन्दीलाई ७ सय ग्राम चामल र नगद सिदाको रुपमा ६० रुपयाँ दिँदै आएको छ । महानिर्देशक मैनालीले भने, विदेशी तथा स्वदेशी कैदीबन्दीहरुको सम्पूर्ण स्वास्थ्य उपचार सरकारले नै गर्दै आएको छ । अध्यागमन विभागले अहिले बायोमेट्रिक्ससहितको सफ्टवेयर प्रणाली बनाउन थालेको छ । सफ्टवेयर कार्यान्वयनमा आयो भने अध्यागमन प्रणालीमा केही सहज हुने विभागको बुझाइ छ । तर अहिले विदेशीको अनुगमन गर्न न गृह मन्त्रालय गम्भीर छ न त अध्यागमन विभाग । पर्यटकीय क्षेत्र ठमेल, पोखरा, चितवनलगायत स्थानमा ओभर स्टे रहेका कतिपय विदेशीहरुले अवैध काम गर्दै आएका छन् । विदेशी नागरिकमाथि अख्तियार गर्ने नीति अष्पष्ट हुँदा आपराधिक गतिविधि गर्ने विदेशीको संख्या बढेको हो ।"
नागरिकता नपाउँदा निरास,"बर्दिबास : नागरिकता प्रमाणपत्र नपाउँदा महोत्तरी बर्दिबासका मुुसहर समुुदायका २२ वर्षीय मञ्जय सदा दुःखी छन्। नागरिकता नभएकैले उनले, सवारी लाइसेन्स लिन, सरकारी जागिर खान, रोजगारीका लागि विदेश जान र कुनै कामको थालनी गर्न पाएका छैनन्। मञ्जय जन्मसिद्ध नागरिकका सन्तान हुन्। सर्वोच्च अदालतले मञ्जयजस्ता जन्मसिद्ध नागरिकका सन्तानलाई नागरिकता नदिलाउन आदेश दिएपछि उनीजस्ता धेरै युवा झन् निरास बनेका छन्। जन्मसिद्ध नागरिकता दिलाउन गृह मन्त्रालयले चैत १९ गते सबै जिल्ला प्रशासन कार्यालयलाई परिपत्र गरेको थियो। त्यसपछि गाउँलेहरूले नागरिकता लिन सबै कागजपत्र तयार पारे। सर्वोच्चको आदेशपछि यतिबेला उनीहरू थप चिन्तित बनेका छन्। सर्वोच्चले मुद्दाको फैसला नभएसम्म गृहको परिपत्र कार्यान्वयन नगर्न आदेश दिएको छ। स्थानीय रेनुु मुुसहर भन्छिन्, सरकारले नागरिकता दिँदा भँडुुवाहरूको आँखा लाग्यो। हामी गरिबको अब ज्यान लिन मात्र बाँकी छ। नागरिकता नपाउँदा एकीकृत नमुुना मुुसहर बस्तीका सञ्जय मुुसहरले गाडी चलाउने लाइसेन्स बनाउन सकेका छैनन्। उनका बुुवा लक्ष्मीको जन्मसिद्ध नेपाली नागरिकता छ। आमा मान्की मुुसहरको नाममा जग्गाको लालपुुर्जा छ। उनीहरू यहाँ चार पुस्तादेखि बसोबास गर्दै आएका छन्। घरमा बिजुुली बत्तीको मिटर जडान छ। सञ्जयका सन्तान सरकारले खोलेको स्कुलमा अध्ययरत छन्। तर उनी नेपाली नागरिक बन्न पाएका छैनन्। सरकारी सेवासुुविधा पाउन पनि नागरिकता नै चाहिन्छ, उनले भने, नागरिकता भन्ने कागजले जीवनभर रुवाउने भयो। बर्दिबासस्थित एकीकृत नमुुना मुुसहर बस्तीमा ५५ परिवारका तीन सयको बसोबास छ। तीमध्ये मञ्जय मात्र बढी पढेलेखका युवा हुन्। सञ्जयका कान्छो भाइ मञ्जय बर्दिबास जनता बहुुमुुखी क्याम्पसमा स्नातक अध्ययनरत छन्। केन्द्रीय तथ्यांक विभागका अनुसार देशभरमा मुुसहर समुुदायको जनसंख्या १३ लाख छ। तीमध्ये सात प्रतिशत मात्र साक्षर छन्। नागरिकता नहुुँदा छात्रवृत्तिबाट वञ्चित हुुनुुपरेको छ, मञ्जयले भने, छात्रवृत्ति पाउन बैंकमा खाता खोल्नुुपर्छ। खाता खोल्न नागरिकता नभई हुँदैन। छात्रवृत्ति कोटामा नाम निस्किए पनि बैंकमा खाता खोल्न नसकेर अवसर गुुमेको दुःखेसो उनको छ। अहिले अहिले स्थानीय सिद्धार्थ बोर्डिङमा गणित पढाउँछन्। नागरिकता नहुुँदा उनका सपना खुुम्चिएका छन्।मुसहर बस्तीका झुपडीलाई धुुर्मुुससुुन्तलीले महलमा परिवर्तन गरिदिए। सरसफाइको महŒव बुुझाए। जाँडरक्सीमा लिप्त समाजमा सचेतना जगाए। बालबालिकालाई विद्यालयसम्म पुुयाउन अनेक उपाय अपनाए। मञ्जयले धुुर्मुुससुुन्तलीको अभियानलाई सघाए। त्यसैले मुुसहर बस्ती अहिले सफा र चिटिक्क छ। जंगलबाट दाउरा ल्याएर बिक्री गर्नु मुुसहर समुदायको पुख्र्यौली पेसा हो। मञ्जयका बुुवाआमाले पनि त्यही गरे। मन्जयलाई भने गरिबी र अभावले सानै उमेरमा ठूलै पीडा दियो। पढेर दुुःख दुुर गर्छुु भन्ने अठोट उनको थियो। त्यसैले भोको पेट लिएर पनि थुुप्रै पटक विद्यालय पुुगे उनी।छिमेकीको सुुखद जीवन देखेर उनलाई लोभ लाग्थ्यो। उनीहरु पढेका छन्, बुुझेका छन् र त सुुखी र खुुसी छन् भन्ने मलाई लाग्थ्यो, मञ्जयले भने, बस्तीमा पढ् भन्ने कोही थिएन। धन्न ! मेरो बुुवाआमाले भने मलाई पढाउन सक्दो सहयोग गर्नुुभयो। पढ्का लागि बस्तीमा गतिलो वातावरण थिएन। आधा रातसम्म जाँडरक्सी पिएर होहल्ला र झगडा गर्नेको बाहुुल्य थियो। उनी सम्झन्छन्, पढ्नका लागि मैले आफ्नो दैनिकी नै परिर्वतन गरें। साँझ ६ बजे सुुत्थें, मध्यरात १२ बजे उठेर बिहान ४ बजेसम्म पढ्थें।मञ्जयका बुवाआमाले ६० वर्ष उमेरपछि जन्मका आधारमा नागरिकता पाएका थिए। आमा र उनका दाइले २०६३ सालमा नागरिकता बनाए। नयाँ संविधानअनुुसार नागरिकता ऐन नबन्दा मन्जय र उनीजस्ता हजारौंले नागरिकता पाएका छैनन्।जन्मदर्ता भएकाले पढ्न भने पाइरहेको छुु। नागरिकता पनि जन्मदर्ताको आधारमा बन्नुुपर्ने हो। तर नागरिकता बनेन। मान्छे मरिसकेपछि उपचार र उमेर गइसकेपछि नागरिकता के काम ? , उनले प्रश्न गरे।"
नक्कली भूकम्पपीडितले लगेको सवा करोड फिर्ता,"ललितपुर : सरकारले ललितपुरका भूकम्पपीडितलाई वितरण गरेको १ करोड २४ लाख रुपैयाँ फिर्ता लगेको छ। यो रकम एक सय ५८ भूकम्पपीडितबाट फिर्ता भएको हो। झुक्काएर दोहोरो सुविधा लिनेहरूबाट रकम फिर्ता भएको जिल्ला आयोजना कार्यान्वयन इकाइले जानकारी दिएको छ। राष्ट्रिय पुनर्निर्माण प्राधिकरणसँग समन्वय नगरी काम गर्ने गैर सरकारी संस्था र सरकार दुबैबाट रकम लिनेकाबाट रकम फिर्ता गरिएको हो। जिल्ला आयोजना कार्यान्वयन ईकाईका अनुगमन तथा मूल्यांकन विज्ञ यमनाथ गिरीका अनुसार जिल्लाका ६ वटै पालिकाबाट रकम फिर्ता भएको हो। सरकारबाट पहिलो किस्ता लिए पनि सम्झौता गरी गैह्रसरकारी संख्याबाट दोस्रो किस्ता लिन सक्ने सुविधा सरकारले दिएको गिरीको भनाइ छ। ललितपुर महानगरपालिका वडा नम्बर ४ र १३ का भूकम्पपीडितको नाममा बैंकमा पठाइएको पैसा लिन नआउँदा फिर्ता भएको छ। उता गोदावरी नगरपालिकाको वडा ५, ६, ९, १०, ११ र १३ नम्बरमा धेरै नक्कली भूकम्पपीडित फेला परेका छन्। ती वडाका ८० जना नक्कली भूकम्पपीडितले दोहोरो सुविधा लिएको खुलेको गिरीले जानकारी दिए। गोदावरी नगरपालिकाका मेयर गजेन्द्र महर्जनले नक्कली भूकम्पपीडितको विषयमा आफूलाई पर्याप्त जानकारी नभएको बताए। उनले भने, छुटेका भूकम्पपीडितका लागि दश दिन भित्र पुनःसर्वेक्षण गर्ने निर्णय भएको छ। कोन्जोस्योम गाउँपालिकाका २ शंखुका पाँच परिवारले दोहोरो रकम लिएका छन्। पाँचै परिवारका श्रीमान् र श्रीमती दुबैले रकम लिएको जिल्ला आयोजना कार्यन्वय ईकाइले जनाएको छ। उनीहरूका बारेमा वास्तविकता पत्ता लगाउन अध्ययन भइरहेको गिरीले जनाए। सरकारी प्रावधानमा एकै परिवारका दुई सदस्यले सहयोग लिन पाइँदैन। उनीहरू एकै परिवारमा छन् की छुट्टिएर बसेका छन् त्यस बारेमा स्थानीय सरकारले प्रमाणित गर्नुपर्ने हुन्छ। तर कोन्जोस्योम गाउँपालिकाका प्रमुख गोपीलाल सिंतानले यस विषयमा सुने पनि लिखित उजुरी नआएको बताए। लिखित उजुरी आए कारबाही गर्छु उनले भने, शंखुमा भूकम्पपीडितका नामममा मनपरी ढंगले रकम बाँडिएको छ। १२ जना पीडितले लिएको पहिलो किस्ता आफैं फिर्ता गरेको छन्। दोस्रो किस्ता लिएर फिर्ता गर्ने ४० जना छन्। सरकारले पहिलो किस्तामा ५० हजार, दोस्रो किस्तामा डेढ लाख र तेस्रो किस्तामा ५० हजार रुपैयाँ दिने गर्दछ। सरकारले सम्झौता गरेपनि पैसा नलग्ने लाभग्राहीको पहिचान गर्न मुलुकभरका वडामा पत्राचार गरिसकेको छ। ललितपुरमा २८ हजार ४ सय ३५ भूकम्पपीडित छन्। तीमध्ये ७ हजार ८ सयले मात्र घर निर्माण गरेका छन्।"
तीन महिनाभित्र घरघरमा बिजुली,"कालिकोट : पलाँता गाउँपालिकाले चालु वर्षभित्रै गाउँपालिकाका सबै घरधुरीमा विद्युत्को पहुँच पुर्याउने भएको छ । वैकल्पिक ऊर्जा प्रवद्र्धन केन्द्रको ६० प्रतिशत र गाउँपालिकाले ४० प्रतिशत लगानी गरी गाउँपालिकाका सबै बस्तीमा जलविद्युत् पुर्याइने भएको हो । जसका लागि आफ्नो क्षेत्रभित्र रहेका ससाना खोलाबाट लघु जलविद्युत् आयोजना निर्माण गरी असारभित्रै सबैका घरमा बिजुली पुर्याइने योजना रहेको गाउँपालिकाले जनाएको छ । राष्ट्रिय प्रसारण लाइनको पहुँचमा नपुगेका कर्णालीका सबै गाउँ अँध्यारोमै छन् । केही साना वैकल्पिक ऊर्जा र लघु जलविद्युत् आयोजना निर्माण भए पनि ती नियमित छैनन् । पालिकाले पलाँता उज्यालो कार्यक्रमअन्तर्गत पाँचवटा साना लघु जलविद्युत् आयोजना सञ्चालनमा ल्याइसकेको गाउँपालिका अध्यक्ष लक्ष्मणबहादुर बमले बताए । उज्यालो गाउँपालिका बनाउन स्थानीय युवालाई सहभागी गराएर विकास निर्माण कार्यदल परिचालन गरिएको अध्यक्ष बमको भनाइ छ । अध्यक्ष बमले भने, हामीले यसै वर्ष घरघरमा बिजुली बाल्दै छौँ, जसका लागि करिब ८० जनाको विकास कार्यदल प्रयोग गरेका छांै । यस्तै, पालिकास्तरमा छुट्टै ऊर्जा शाखा स्थापना गरी मर्मत सम्भार कोषको समेत व्यवस्थापन गर्ने गाउँपालिकाका निमित्त प्रमुख प्रशासकीय अधिकृत राजबहादुर बमले बताए । उपभोक्ता समितिको अगुवाइमा कार्य सञ्चालन गर्ने गरी विद्युत् सेवा विस्तार गर्न गाउँपालिकाले स्थानीय जनकराज बम, कर्मसिंह बुढा र कलबहादुर बमलाई जिम्मेवारी दिएको छ । गाउँपालिकाले पलाँता समृद्धिका लागि ५ महŒवपूर्ण कार्य थालनी गरेको बमले जानकारी दिए । घरघरमा शुद्ध खानेपानी, सबै वडामा सडक, एक टोल एक बगैंचा, प्रत्येक वडामा सामुदायिक स्वास्थ्य इकाइ र सबै घरमा बिजुली जडान गर्ने कार्यलाई तीव्रता दिएको उनले बताए । उनले भने, हामीले राखेका लक्ष्य पाँच वर्षभित्रै सक्ने गरी काम थालेका छौं । उनका अनुसार उज्यालो पलाँता बनाउन पलाँताको सबैभन्दा ठूलो दुर्सिखोला लघु जलविद्युत् आयोजनालाई लिइएको छ । जुन सय किलोवाट क्षमताको हो । यो आयोजना पलाँता १, २, ३ र ८ नम्बर वडामा विस्तार भइरहेको छ । पलाँताकै अर्को २१ किलोवाट क्षमताको दाम्रीगाड लघु जलविद्युत् आयोजनाले पलाँता९ का सबै घरधुरीमा विद्युत् सेवा विस्तार भएको छ । यस्तै, अर्को औलाखोला लघु जलविद्युत् आयोजना ७० किलोवाट क्षमताको आयोजना हो । यस आयोजनाबाट पलाँता४, ५ र ६ वडाका सबै घरधुरीमा विद्युत्को पहुँच पुगेको छ । आयोजनाको क्षमता ७० किलोवाट भए पनि खपत ३० किलोवाट मात्र भएको वडा नम्बर ४ का अध्यक्ष ऐनराज महताराले जानकारी दिए ।"

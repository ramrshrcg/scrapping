शीर्षक,विवरण
वाङ भ्रमणको सन्देश,"तीनदिने नेपाल भ्रमणमा आएका चिनियाँ विदेशमन्त्री वाङ यी दुईपक्षीय वार्ता र राजनीतिक भेटघाट सकेर स्वदेश फर्केका छन्। वाङले राष्ट्रपति सी चिनफिङको नेपाल भ्रमण सुनिश्चित हुने संकेत पनि दिएका छन्। वाङको नेपाल भ्रमण राष्ट्रपति सीकै भ्रमण तयारीका लागि भएको बताइएको छ। नेपालले सधैंभरि भन्ने गरेको वाक्य हो, चीनसँग समस्यारहित सम्बन्ध छ र एक चीन नीति मा प्रतिवद्ध पनि। दुईपक्षीय वार्ता र भेटघाटपछि दुई मुलुकबीचको सम्बन्ध अझ विस्तार र गहिरो हुँदै गएको धारणा आएको छ। नयाँ वाक्य थपिएको छ, राजनीतिक स्थायित्वपछि आर्थिक सुधार र विकासमा नेपाल अग्रसर छ। यसका लागि पूर्वाधार विकास, सामाजिकआर्थिक क्षेत्रको प्रवद्र्धनमा चिनियाँ सहयोगको अपेक्षा पनि। चिनियाँ जवाफ पनि पुरानै छ, नेपाल चीनको सदाबहार छिमेकी हो। नेपालको छनौट र प्राथमिकताका योजनामा चिनियाँ सहयोग रहन्छ। विदेशमन्त्री वाङको भ्रमण पनि यही सेरोफेरोमा केन्द्रित रह्यो। चीनबाट ल्याउने बहुचर्चित केरुङरसुवागढीकाठमाडौं रेलमार्ग परियोजना र बेल्ट एन्ड रोड इनिसियटिभ (बीआरआई) अन्तर्गत छनौटमा परेका योजनाबारे छलफल भए पनि ठोस निचोड आउन सकेन। केही वर्षदेखि यस्ता परियोजनाको विस्तृत स्वरूप, ढाँचा र मोडालिटीबारे अब कार्ययोजना तय हुने भनिए पनि काम अघि बढेको छैन। सामाजिकआर्थिक विकासमा चीनको निरन्तर सहयोग र सडकसञ्जाल, पूर्वाधार, ऊर्जा र शिक्षाको क्षेत्रमा सहयोग वृद्धिप्रति नेपालले सरहाना गरेको छ। व्यापार, लगानी र पर्यटनको क्षेत्रमा केन्द्रित रहेर दुईपक्षीय आर्थिक सहयोग अघि बढाउने विषयमा पनि सहमति भएको भनिएको छ। मन्त्रीस्तरीय औपचारिक वार्तामा विगतमा भएका सहमति र समझदारी कार्यान्वयनमा पनि जोड दिँदै कतिपय सम्झौता राष्ट्रपतिको भ्रमणको तहमा राखिएको पनि बताइएको छ। दुवै पक्षबीच आपसी चासोका क्षेत्रीय र बहुपक्षीय मञ्चहरूमा सहयोग निरन्तर कायम राख्ने सहमति भएको छ। नेपालले चीनको तर्फबाट साना सहयोगको पनि स्वीकार गर्दै उच्च महत्त्व दिनुले चीनप्रति नतमस्तक हुन खोजेको देखिन्छ। हिमालपारिको जिल्ला भनिने मनाङमा अस्पताल निर्माण परियोजना, आपत्कालीन सेल्टरका लागि ५ हजार थान पाल चीनले उपलब्ध गराउने तथा नेपालमा चीनका स्वयंसेवी शिक्षक नेपाल आएर चिनियाँ भाषा पढाउने विषयमा समेत सम्झौता विदेशमन्त्री स्तरको उपस्थितिमा भएको छ। यस्ता सहयोग र सहकार्य यो स्तरमा हुनुले मुलुकको कूटनीतिक छवि र सहयोगको लालसाको स्तर मापन हुन्छ। चिनियाँ भाषा पढाउन शिक्षक आपूर्ति गर्ने सहमति झैं हिन्दी भाषाको आपूर्तिको सहमति भएको भए के हुन्थ्यो ? यस्ता विषयमा नेतृत्वको ध्यान जानुपर्छ। सम्पर्क सञ्जाल विस्तार ठीक छ तर विद्यालय तहमा यो स्तरको पहुँचलाई कुन तवरले हेर्ने भन्नेबारेमा स्पष्ट हुन जरुरी छ। विगतका सहमति र समझदारी कार्यान्वयनमा दुवै मुलुकले जोड दिएको भनिए पनि रेलदेखि अन्य विषयमा औपचारिक धारणा बाहिर आएको छैन। उच्चस्तरीय भ्रमण आदानप्रदानको चर्चा गरिएको छ तर तिथि किटान गर्न सकिएको छैन। यस्ता विषयले पनि हामीलाई हेर्ने दृष्टिकोण झल्किन्छ। पारदर्शिता देखाइएको भए यस्ता विषयमा समस्या आउने थिएन, सहयोगको होस या अन्य क्षेत्र। कूटनीतिक समझदारी हुनुअघि छलफल हुनु र समझदारीका विषय बहसमा आउनु जरुरी छ। ०७२ को विनाशकारी भूकम्पले क्षति पुर्याएर हाल सञ्चालनमा आएको भनिएको तातोपानी नाकाका विषयमा किन प्रसंग उठाइएन ? जुन नाका अझ नियन्त्रित रूपमा सञ्चालित छ। सीमा नाका व्यवस्थित, स्तरोन्नति र सडक सञ्जाल विस्तार तथा रेलको विषय पनि भ्रमणमा नउठाइएपछि सन्देह पैदा भएको छ। यस्ता विषयमा ठोस वार्ता भई निचोडमा पुग्नुपर्थ्यो। झिनामसिना विषयमा अल्झेर पुराना सहमति र ठूला परियोजना थन्क्याउनु भनेको आफैंपछि पर्नु हो। नाकाबन्दीपछि चीन र भारतसँगको हाम्रो सम्बन्ध पुनर्परिभाषित गर्ने अवसरलाई क्यास गर्न हामी चुक्दै गएका छौं। राष्ट्रप्रमुखको स्तरमा हुने भनिएको भ्रमण यस्तै झिनामसिना विषयमा नअल्झियोस्।"
उच्च रक्तश्रावले अस्पतालमै सुत्केरीको मृत्यु,बाजुरा : जिल्ला अस्पताल बाजुरामा उच्च रक्तश्रावका कारण सुत्केरीको मृत्यु भएको छ। रक्तश्रव नरोकिएपछि बुढीनन्दा नगरपालिका१० पाण्डढुसेनकी ३५ वर्षीया निर्मला बोहोराको मृत्यु भएको जिल्ला अस्पताल बाजुराका प्रमुख डा रुपचन्द्र विश्वकर्माले जानकारी दिए। पहिलो बच्चा दुई वर्षअघि अपरेशन गरेर जन्माएकी बोहोराको दोस्रो बच्चा जन्मने बेथा लागेपछि अस्पताल पुगेकी थिइन्। भ्याकुममार्फत सुत्केरी गराएपछि शिशुको मुटुले काम गर्न छोडेकाले शिशुलाई समेत बचाउन नसकेको उपचारमा संलग्न डा टिकाराम राईले बताए। जिल्ला अस्पताल बाजुरामा १८ दिन अघि भदौ ७ गते बडीमालिका नगरपालिका७ जिल्लीकी बसन्ती नेपालीको मृत्यु भएको थियो। १५ दुई सुत्केरी महिलाको मृत्यु भएको छ।
किन स्थगित भयो कोरला व्यापार मेला ?,"जोमसोम : मुस्ताङको उत्तरी कोरलानाकामा संञ्चालन हुने दोश्रो अन्तरदेशीय व्यापार मेला स्थगित भएको छ । सुरक्षा तथा विविध कारणले व्यापार मेला बन्द भएको जनाइएको छ । बर्सेनी असार र भदौमा कोरलामा चिनियाँ व्यापार मेला लाग्ने गथ्र्यो । तर , असारमा मेला सञ्चालन भएपनि भदौमा लाग्ने मेला हुन सकेन । एक साताअघि चिनियाँ पक्ष तथा इलाका प्रशासन कार्यालय ,लोमान्थाङ गाउँपालिका र स्थानीयबीच लोमान्थाङमा व्यापार मेला संञ्चालन गर्न छलफल भएको थियो । चिनियाँ पक्षले माथिको आदेश भन्दै व्यापार मेला स्थगित गरेको इलाका प्रशासन कार्यालयका प्रमुख मुरारी निरौलाले जानकारी दिए । उनले अर्को आदेश नभएसम्म व्यापार मेला स्थगित भएको बताए । लोमान्थाङबासीले चिनियाँ पक्षलाई व्यापार मेला संञ्चालन गरिदिन आग्रह गरेका थिए । उनीहरुले भदौमा हुने दोश्रो व्यापार मेलामा आफूहरुले पर्याप्त आवश्यक दैनिक उपभोग्य सामानहरु जोहो गर्ने गरेको उल्लेख गर्दै मेला आयोजना गर्न अनुरोध गरेका थिए। उपल्लो मुस्ताङका स्थानीयले भदौमा हुने व्यापार मेलामा हिउँदलाई चाहिने अतिआवश्यक सामान संचित गर्ने गर्छन् । लोमान्थाङबासीले चिनियाँ सुरक्षा अधिकारसमक्ष व्यापार मेलाको मिति तोक्न अडान लिएका थिए । तर, सुरक्षा अधिकारीले अक्टोबर १४ तारिखमा व्यापार हुनसक्ने आश्वासन दिए । उक्त समयमा उपल्लो मुस्ताङी हिउँदयामको जाडो छल्न र व्यापार व्यवासाय गर्न बेशी झर्छन् । इलाका प्रमुख निरौलाले चिनियाँ पक्षले आशा देखाएको मिति उपयुक्त समय नभएको औंल्याए । सीमावर्ती क्षेत्रका बासिन्दाबीच एक अर्काको अति आवश्यकीय सामग्री किनमेलका लागि बर्सेनी कोरलापासामा व्यापार मेला आयोजना हुने गर्छ । मेलामा लोमान्थाङ र लोघेकर दामोदरकुण्ड गाउँपालिकाका स्थानीय किनमेलका लागि कोरला जाने गर्छन् । मेलामा चिनियाँ पक्षले प्रवेशकार्ड अनिवार्य गथ्र्यो। यसअघि असारमा भएको अन्तरदेशीय व्यापार मेलामा इलाका प्रशासनले ८ सय जनालाई बोर्डर पास उपलब्ध गराएको थियो । मेलाका लागि २ सय ७४ जनाले मात्र बोर्डर प्रवेश बनाइ नवीकरण गरेका थिए । २ महिनाअघि भएको कोरला अन्तरदेशीय व्यापार मेलाको ४ दिनमा ३ लाख १४ हजार १ सय ४५ राजस्व संकलन भएको थियो।"
बलात्कार आरोपमा इन्जिनियर पक्राउ,बैतडी : बलात्कारको आरोपमा बैतडीमा मंगलबार साँझ प्रहरीले एक इन्जिनियरलाई पक्राउ गरेको छ । पक्राउ पर्नेमा मेलौली नगरपालिकाका इन्जिनियर २७ वर्षीय रोशन चन्द रहेको बैतडीका प्रहरी प्रवक्ता प्रहरी निरीक्षक किसन चन्दले जानकारी दिए । स्थानीय १७ वर्षीय किशोरीलाई जबरजस्ती करणी गरेको आरोपमा किशोरीका आफन्तले दिएको जाहेरीका आधारमा उनलाई पक्राउ गरिएको प्रहरीले जनाएको छ । चन्दमाथि सोमबार किशोरीलाई ललाईफकाई डडेल्धुरा लगी जबरजस्तीकरणी गरेको जाहेरी आएपछि अनुसन्धानका लागि पक्राउ गरेको प्रहरी निरीक्षक चन्दले बताए। किशोरीको स्वास्थ्य परीक्षण भइरहेको र घटना डडेल्धुरामा भएको हुनाले अनुसन्धानका लागि डडेल्धुरा पठाइने प्रहरी प्रवक्ता चन्दको भनाई छ । सब इन्जिनियर पढ्दै गरेकी किशोरी मेलौली नगरपालिकामा ओजेटी गर्दै आएकी बताइएको छ । घटनाको थप अनुसन्धान भइरहेको जिल्ला प्रहरी कार्यालय बैतडीले जनाएको छ ।
किन बनेन तीनकुनेमा पार्क ?,"काठमाडौं : कोटेश्वरमा चुनावी सभा चलिरहेको थियो। मदन भण्डारीले एकै सासमा भनिदिए 'तीनकुने जग्गा मुआब्जा विवाद म चाँडै टुंगोमा पुर्याउन पहल गर्नेछु। जग्गाधनीहरू अन्यायमा परेकै हुन्।' कोटेश्वरवासीलाई यो आवाज सुनेको हालसालै जस्तो लाग्छ। २०४८ साल। देश संसदीय निर्वाचनमा होमिएको थियो। चुनावी रौनकबाट काठमाडौं१ अछुतो थिएन। कुशल वक्ताका रुपमा परिचित एमाले महासचिव मदन भण्डारी र नेपाली कांग्रेसका तत्कालीन सभापति तथा अन्तरिम सरकारका प्रधानमन्त्री कृष्णप्रसाद भट्टराई चुनावी भिडन्तमा रहेकाले काठमाडौं १ लाई विशेष रुपमा हेरिएको थियो। त्यो बेला चुनावी प्रचारप्रसारका लागि मदन भण्डारी कोटश्वर पुगेर स्थानीयलाई तीनकुनेको मुआब्जा विवाद छिट्टै टुंगोमा पुर्याउने बाचा दिएको कोटेश्वरवासीले बिर्सेका छैनन्। कोटेश्वरको एउटा चुनावी सभामा भण्डारीको यो भनाई तीनकुनेका जग्गाधनी निरञ्जन पराजुलीको दिमागमा अझै ताजा छ। चुनावका बेला मदन भण्डारीले तीनकुनेका जग्गा पीडितलाई न्याय दिने आश्वासन दिएर कोटेश्वरवासीको मन जिते, चुनाव पनि जिते, पराजुली भन्छन्,अहिले पनि प्रवृत्ति बदलिएको छैन, भोट माग्न आएका बेला मात्र तीनकुनेको विषय उठ्छ, त्यसपछि हराउँछ। कोटेश्वरका अधिकांश परिवारमा बाबु पुस्ताले छोरा पुस्तालाई सम्पत्ति हस्तान्तरण गरिसक्यो। तर, तीनकुनेको जग्गा विवाद अझै सुल्झिएको छैन। प्रत्येक निर्वाचनताका राजनीतिक दलका नेताहरू तीनकुनेको विवाद मिलाउने बाचा गर्छन्। तर, त्यो बाचा चुनावकै लागि मात्र हुन्छ। मदन भण्डारी मात्र होइन, विद्या भण्डारी र माधवकुमार नेपालले पनि तीनकुने विवाद टुंग्याउने नारा बोकेर कोटेश्वरवासीसँग भोट मागे तर विवाद टुंग्याउन सकेनन्, जग्गाधनी पराजुली भन्छन्, चुनावपछि नेताहरूले विभिन्न राजनीतिक बहाना बनाएर पन्छिन्छन्। सरकारी पक्ष र स्थानीयबीचको विवादले ४५ वर्ष नाघिसकेको छ। पञ्चायतकालीन शासन व्यवस्थामा सुरु भएको यो विवाद प्रजातन्त्र र गणतन्त्रिक व्यवस्थासम्म आइपुग्दा टुंगोमा पुगेको छैन। स्मारकदेखि मण्डलासम्मको योजना २०३१ सालमा तत्कालीन पञ्चायत सरकारले पहिलो पटक तीनकुने अधिग्रहण गर्ने निर्णय गर्यो। पञ्चायत स्मारक बनाउनको लागि उक्त जमिन अधिग्रहण गर्ने निर्णय भएको थियो। तर, स्थानीयले जमिन छोड्न मानेनन्। त्यसको कारण थियो थोरै मुआब्जा। तत्कालीन सरकारले तोकेको चार हजार रुपैयाँ प्रति रोपनी दरको मुआब्जा जग्गा धनीहरूलाई चित्त बुझेन, चलनचल्तीको मूल्यभन्दा थोरै भएकाले उनीहरूले मुआब्जा लिन मानेका थिएनन्, जग्गाधनी पराजुली भन्छन्,अहिलेको समस्या पनि ठ्याक्कै त्यही हो। गैह्रीगाउँ, कोटेश्वर र बाग्मती खोला बीचमा फैलिएको तीनकुनेमा ५३ रोपनी जमिन छ। सरकारले २१ रोपनीको जग्गाधनीलाई मुआब्जा वितरण गरिसकेको छ तर २५ रोपनी जग्गाको मुआब्जा जग्गा धनीले बुझ्न मानेका छैनन्। जग्गाधनीहरूले २५ रोपनी जमिनको मुआब्जा चलनचल्तीको मूल्यअनुरुप नै दिनुपर्ने माग राख्दै आएका छन्। तर, सरकारले आधा जग्गाधनीलाई पहिले नै मुआब्जा दिइसकेकाले बाँकीलाई चलनचल्तीको मूल्य दिन नसक्ने बताउँदै आएको छ। तीनकुने चौरमा फुटबल खेल्दै गरेका किशोरहरू। फोटोः सुनिता डंगोलअन्नपूर्ण पञ्चायत स्मारकको योजना पूरा नहुँदै व्यवस्था परिवर्तन भयो। स्मारक बनाउने योजना योजनामै सीमित भयो। वर्षौंसम्म विवाद चलिरह्यो। विवाद चलिरहेकै बेला तीनकुनेमा अर्को शान्ति मण्डला योजना अघि आयो। २०७३ सालमा काठमाडौं महानगरपालिकाले तीनकुनेमा शान्ति मण्डला बनाउने योजना अगाडि ल्यायो र मण्डलाको नक्साकंन पनि गर्यो। तर, वर्षौंदेखिको मुआब्जा विवादले मण्डलाको योजना पनि अघि बढ्न सकेन। हिन्दू र बौद्ध धर्मका संकेतहरू संयोजन गरेर निर्माण गर्ने भनिएको शान्ति मण्डलाको योजना अलपत्र भएको छ। काठमाडौं महानगरपालिकाले 'अत्याधुनिक शान्तिपार्क' को नक्सांकन गर्दैगर्दा २०७३ सालमा स्थानीयले विरोध सुरु गरिसकेका थिए। स्थानीयको विरोधपछि पार्कको योजनामा फेरि 'ब्रेक' लाग्यो। विरोधपछि मन्त्रालयको सचिवस्तरीय समिति गठन भयो, स्थानीयको मुआब्जा कसरी वितरण गर्ने भनेर समितिले अध्ययन गर्यो, महानगरका प्रवक्ता ईश्वरमान डंगोल भन्छन्, सरकारले मुआब्जा वितरण गर्ने बित्तिकै पार्क निर्माणको बाँकी काम सुरु हुन्छ। महानगरले विभिन्न संस्थासँगको सहकार्यमा तीनकुनेमा शान्ति मण्डलाको नक्सांकन त्यतिबेलै गरिसकेको थियो। उक्त नक्सांकन अनुसार पार्कमा हिन्दूबौद्ध धर्मका प्रतीकलाई संयुक्त रुपमा प्रस्तुत गर्ने भनिएको थियो। मण्डलाको मध्यभागमा बुद्धको ठूलो मूर्ति रहनेगरी महानगरले तीनकुने पार्कको नक्सांकन गरेको थियो। महानगरका अनुसार पार्कको बिच भागमा करिब एक सय मिटर लामे र ५० मिटर फिट अग्लो सुन्दर संरचना समेत निर्माणको नक्सांकन गरिएको थियो। महानगरपालिकाले करिब ३०० कार र २०० मोटरसाइक अट्ने पार्किङको बनाउने समेत नक्सांकन गरेको छ। उक्त शान्ति मण्डलामा ध्यान गर्न मिल्ने हल बनाउने समेत योजना नक्सांकन गरिसकिएको छ। मण्डलामा ५४ फिट अग्लो बुद्धको मूर्ति स्थापना गर्ने पनि महानगरको योजना छ। ब्रह्मा, विष्णु र महेश्वरका मूर्ति पनि पार्कमा राखिनेगरी नक्सांकन गरिएको छ। हामी पार्क निर्माणका लागि तयारी अवस्थामा छौं तर जमिन विवादका कारण स्थानीयले कुनै पनि काम गर्न दिने अवस्था छैन, महानगरका प्रवक्ता ईश्वरमान डंगोल भन्छन्, स्थानीयले सरकारसँग २५ रोपनी जमिनको मुआब्जा मागिरहेका छन्, यस विषयमा छलफल भइरहेको छ। ४५ वर्षे तानातान तीनकुने अधिग्रहण गर्ने २०३१ सालको निर्णय जग्गाधनी र सरकारबीच कुरा नमिलेपछि तत्काल लागु हुन सकेन। मुआब्जाको लागि विभिन्न बेलाका सरकारले चार पटक पुनर्मूल्यांकन गरे। तर विवाद सुल्झिएन। क्रिकेट पनि जम्छ तीनकुनेमा। फोटोः सुनिताअन्नपूर्ण जग्गा अधिग्रहण गर्ने निर्णय भएको २७ वर्षसम्म पनि जग्गाधनीहरूले तीनकुनेलाई व्यक्तिगत प्रयोजनमै लगाइरहे। यो बिचमा ठूला ठूला राजनीतिक घटनाहरू भए। तर, तीनकुने कसैको चासोमा परेन। २०५२ सालमा तत्कालीन सरकारले तीनकुनेको जग्गा आफ्नो नाममा श्रेष्ता लगत कायम गर्यो। त्यो समयमा भूमिसुधार मन्त्री राधाकृष्ण मैनाली थिए। एमालेको ९ महिने सरकार बेला भएको निर्णयका आधारमा जग्गाधनीको लगत मालपोत कार्यालयबाट काटियो। सडक सिमाना पनि ८५ फिट निर्धारण भयो। र, स्थानीयले सर्वोच्च गुहारे। २०५७ सालमा सरकारको यो निर्णयलाई सर्वोच्च अदालतले उलट्याइदियो। सरकार र जग्गाधनी र अदालतको खिचातानीले लामो समयसम्म चलिरहेको मुआब्जा विवाद झन लम्बिने संकेत देखियो। २०५८ साल। काठमाडौंमा सार्क सम्मेलन हुँदै थियो। तत्कालीन प्रधानमन्त्री शेरबहादुर देउवाले काठमाडौंलाई सिँगार्न निर्देशन दिइसकेका थिए। त्यही बेला तीनकुनेमा पहिलो पटक डोजर चल्यो। तीनकुनेलाई मनमोहक बनाउन स्थानीयका टहरा पहिलो पटक हटाइयो। त्यो घटनापछि देशमा कुनै अन्तर्राष्ट्रियस्तरको कार्यक्रम कार्यक्रम हुँदा सजाइने र अरु बेला बेवारिसे हुने स्थल बनेको छ तीनकुने। २०६७ सालमा तत्कालीन सरकारले विवाद मिलाउन सचिवस्तरको कार्यदल समेत बनायो। र, उक्त समितिले तीन महिना लगाएर एउटा प्रतिवेदन सार्वजनिक गर्यो। २०६७ सालमा मन्त्रिपरिषद्ले गठन गरेको समितिले तीनकुनेको जग्गाको समय सापेक्ष मूल्याकंन गरेर बाँकी जग्गाको मुआब्जा वितरण गर्न सुझाव दिएको थियो। तर, प्रतिवेदन आफूहरूको पक्षमा आएकाले अहिलेसम्म लागू नभएको जग्गाधनी बताउँछन्। तीनकुनेको जग्गा विवाद टुंगोमा पुर्याउन समितिको प्रतिवेदन लागु गर्नुपर्ने काठमाडौं ३२ का वडाध्यक्ष नवराज पराजुली बताउँछन्। आफैंले बनाएको समितिको प्रतिवेदन मन्त्रिपरिषद्ले कार्यन्वयन गर्नुपर्छ, त्यसपछि मात्र विवाद टुंगोमा पुग्छ, वडाध्यक्ष पराजुली भन्छन्, विवादको टुंगो लगाएर तीनकुनेमा चाँडै सुन्दर पार्क बनाउनु पर्छ। मूल्यकै अड्को २०३१ सालमा प्रति रोपनी मुआब्जा ४ हजार निर्धारण गरिएको थियो। तर जग्गाधनीले चित्त बुझाएनन्। २०४० सालमा प्रमुख जिल्ला अधिकारीको अध्यक्षतामा बसेको मूल्याङ्कन समितिले प्रति रोपनी ८० हजार दिन सुझाव दियो। त्यो बेला पनि जग्गाधनीले मूल्य प्रचलित मूल्यको एक चौथाई पनि नभएको भन्दै मुआब्जा लिन मानेनन्। जिल्ला प्रशासन कार्यालय काठमाडौंको मुआब्जा निर्धारण समिति बैठकले २०५९ सालमा पीच सडकसँग जोडिएको जग्गा प्रति रोपनी १६ लाख र पीच सडकलाई नछोएको जग्गा प्रति रोपनी ८ आठ लाखको दरले मुआब्जा निर्धारण गर्यो। त्यो बेला निर्धारण गरेपछि मुआब्जा नदिएको गुनासो जग्गाधनीको छ। मोटरसाइकल सिक्न पनि काम लागेको छ तीनकुने। फोटोः सुनिताअन्नपूर्ण आनाको ३० लाख हुने जग्गालाई ३ लाख २० हजार हुनेगरी एकतर्फी मूल्याकंन गरियो तर समयमा मुआब्जा दिइएन, जग्गाधनी अच्युत पराजुली भन्छन्, २०५८ साल तीनकुनेको जग्गा मूल्याकंन गरेर २०६४ सालमा मात्र मुआब्जा लिन बोलाइयो। २०६४ सालमा केहीले मुआब्जा लिए भने केहीले लिएनन्। त्यो बेला मुआब्जा लिनेमा अशक्त बुढाबुढी रहेको अन्य जग्गाधनी बताउँछन्। मूल्याकंन त एकतर्फी गरिएकै थियो, त्यसमा पनि ५ वर्षपछि मुआब्जा दिने भएपछि हामीले नलिएका हौं, चार वर्षको क्षतिपूर्ति कसले दिने भन्ने प्रश्न हाम्रो हो, पराजुली भन्छन्। प्रष्ट छ, तीनकुने यत्रो वर्ष अलपत्र पर्नुको प्रमुख कारण मूल्य विवाद नै हो। यो विवाद टुंगोमा कसरी पुग्ला ? पुनर्मूल्याकंन गरेर कोटेश्वरवासीलाई मुआब्जा दिन बाहेक सरकारसँग अरु उपाय नरहेको बताउँछन् काठमाडौं महानगरका पूर्वमेयर समेत रहेका केशव स्थापित। अरु कुनै विवाद त्यहाँ छैन, जग्गाधनीलाई बोलाउने र मुआब्जा दिने गर्नुपर्छ, उनी भन्छन्,सम्बन्धित निकायले बनाउन चाहेको भए मुआब्जा दिन कति समय लाग्छ र ? केही छिनभरकै काम त हो, तीनकुनेमा पार्क निर्माण गर्ने कुरा मानिसको नियतमा भर पर्छ। स्थापित काठमाडौंको मेयर हुँदा पनि यहाँ पार्क बनाउँने कुरा नउठेको होइन। तर, त्यो बेला पनि खिचातानीका कारण पार्क निर्माणको योजना अगाडि बढ्न सकेन। म मेयर हुँदा मलाई देऊ, म पार्क बनाउँछु भनेकै हुँ, कसैले वास्ता गरेनन्, त्यो बेलै बनाउन दिएको भए अहिले अलपत्र पर्ने थिएन, स्थापित थप्छन्।"
घोप्टेभिरको जोखिम,बेनीजोमसोम सडक अन्र्तगत म्याग्दी र मुस्ताङको सिमाना घोप्टेभिरमा डोजरको सहायताले सडक फराकिलो बनाउनको लागि विष्फोटनको तयारी गरिँदै। कालिगण्डकी नदीको कटानले सडक बगाएपछि चारदिनदेखि अबरुद्ध सडक खुलाउन विष्फोटक पदार्थको प्रयोग गरि भिरमा नयाँ ट्याक निर्माण गर्न लागिएको छ। तस्बिर : कमल खत्री
उपचार गराउने बहानामा झाँक्रीले पेटमा प्वाल पारिदिएपछि,"धादिङवेशी : जण्डिसको उपचार गरी शरीरको विकार फालिदिने भन्दै धादिङको नीलकण्ठ नगरपालिका ३ का एक लामा झाँक्रीले बिरामीको पेटमा प्वाल पारिदिएका छन् । विगत २ महिना अघिदेखि जण्डिस रोगले थलिएका नीलकण्ठ नगरपालिका ९ झगरेका राजु मगरको शरीरबाट विकार निकालिदिने भन्दै झाँक्री गजबहादुर लामाले पेटमा प्वाल पारिदिएका हुन् । झाँक्रीको उपचारले चाँडै जण्डिस रोग निको हुने विश्वासमा पर्दा राजु यतिबेला जीवनमरणको दोसाधमा पुगेका छन् । बोल्न समेत नसक्ने अवस्थामा पुगेका राजुलाई यतिबेला जिल्ला अस्पताल धादिङमा उपचारका लागि ल्याइएको छ । 'अस्पतालमा उपचार गराएर घरमै औषधि खुवाइरहेका थियौँ, निको भएकै थिएन, 'राजुकी श्रीमती विमलाले भनिन्, 'त्यसपछि झाँक्रीलाई देखाउँदा शरीरमा विकार रहेको र आफूले विकार निकालेर फालिदिने बताएपछि झाँक्रीको विश्वास गर्दा यस्तो घटना हुन पुग्यो ।' झाँक्रीले शरीरमा भएको विकार निकालिदिन्छु भन्दै बन्द कोठमा थुनेर ब्लेडले पेटमा चिरिदिएका थिए । सुरुमा झाँक्रीले सुइ लगाएको जस्तो गरी केही सामानले घोचेको र पछि ब्लेटले पेट चिरेर त्यही घाउमा मुखले टोकिदिएको कुरा श्रीमानले आफूलाई बताएको विमलाले बताइन् । झाँक्रीले पेटमा प्वाल खोपिदिएर अवस्था झनै बिग्रिएपछि उनलाई उपचारका लागि काठमाडौं लगिएको थियो । तर काठमाडौं नयाँबजारस्थित पिपुल मेडिकल कलेजले अरुले बनाइदिएको घाउ आफूले नहेर्ने भन्दै पेटमा जमेको पानी निकालिदिएर फिर्ता गरिदिएको थियो । झाँक्रीको भिजिटिङ कार्ड। लामा तान्त्रिक विधिद्वारा उपचार गराउँदै आइरहेका विवादित व्यक्ति हुन्। उनको यसअघि पनि केही घटना विवादमा आएका थिए । ३ वर्षअघि पनि धादिङ मुलपानीकै एक महिलाको पेटमा रहेको ५ महिनाको बच्चा उपचार गर्ने बहानामा हातैले निकालेर फालिदिएका थिए । त्यसपछि ती महिलालाई प्रहरीकोमा उजुरी गर्न भनिए पनि लामा झाँक्रीले डरधम्की देखाएर तर्साएको अधिकारकर्मी राधिका सापकोटाले बताइन् । उनले भनिन्, 'हामीले घटनाबारे थाहा पाएका थियौँ, प्रहरीकोमा उजुरी गर्न पीडितलाई आग्रह गर्यौं, झाँक्रीले पीडितलाई मन्त्र लगाएरै मारिदिन्छु भन्ने धम्की दिएकाले घटना त्यसै ढाकछोप पारिएछ। झाँक्रीको कर्तुतबारे आफूले प्रहरीलाई त्यतिबेलै मौखिक जानकारी गराएको भएपनि कुनै कारवाही नभएको सापकोटाले बताइन्।"
अतिथिलाई पिपलको पात,"गुल्मी : धेरैले देख्नुभएको होला अतिथी ब्याज धेरैजसो प्लास्टिक र कागजले बनेका हुन्छन्। त्यो नभए कागजमा रिबनको फुर्का हुन्छ। मालिका गाउँपालिकाले भने अतिथि ब्याजका लागि पिपलको पातलाई प्रयोगमा ल्याएको छ। पिपलको पात गाउँमै पाइने र वातवरणमैत्री भएकाले अतिथिलाई पिपलको पात ब्याज बनाइएको गाउँपालिकाका प्रमुख प्रशासकीय अधिकत दीपक भण्डारीले जानकारी दिए। निजामती कर्मचारी र शिक्षा दिवसको अवसरमा आयोजित कार्यक्रममा उपस्थित भएका अतिथिलाई पिपल पातको ब्याज लगाइदिएको भण्डारीको भनाइ छ। गाउँमै पाइने, उनले भने, प्लास्टिकबाट छपाएको भन्दा पिपलको पात वातवरणमैत्री हुन्छ। भण्डारीले पछिल्लो समय पिपलको प्रयोग र संरक्षण घट्दै गएकाले यसको प्रयोग सकारात्मक तरिकाले गरिएको बताए। बजारमा पाइने अतिथी ब्याजमा गाउँपालिकाको धेरै रकम खर्च गर्नुपर्ने अवस्था अन्त्य गर्नका लागि पिपलको पातलाई अतिथि ब्याजको रुपमा प्रयोग गरिएको हो। धार्मिक रुपमासमेत पिपललाई पुज्ने हुनाले अतिथि सत्कारमा समेत यसको प्रयोग राम्रो हुने पालिकाले जनाएको छ। भण्डारीका अनुसार अतिथिको संख्या बढ्दै गएपनि ब्याज अभावको झन्झट व्योहोर्नु नपर्ने उनको भनाइ छ। मञ्चमा पिपलको ब्याज लगाएर बसेका मालिका गाउँपालिकाका देविराम अर्यालले प्लास्टिक र कागजको ब्याज भन्दा पिपलको पात उत्तम रहेको बताए। उनले अन्य गाउँपालिका र नगरपालिकाले यस कार्यको सिको गरे अतिथी ब्याजमा खर्चने रकम बचत हुने सुनाए। ब्याज तयार बनाइएको पिपलको पात। तस्बिर : अन्नपूर्ण"
विप्लवका पाँचथर सेक्रेटरी पक्राउ,फिदिम : नेत्रविक्रम चन्द विप्लवनेतृत्को नेपाल कम्युनिस्ट पार्टीका पाँचथर सेक्रेटरी विजय नेम्वाङ पक्राउ परेका छन्। जिल्ला प्रहरी कार्यालय पाँचथरको विशेष अप्रेशन टोलीले मंगलबार फिदिम नगरपालिका १४ लुङरुपाबाट नेम्वाङलाई पक्राउ गरेको हो। पाँचथरका प्रहरी नायव उपरीक्षक सिद्धराज न्यौपानेका अनुसार जिल्लामा रहेर नेम्वाङले चन्दा आतंक मच्चाएका थिए। विशेष सूचनाको आधारमा उनलाई पक्राउ गरिएको न्यौपानेको भनाइ छ। पक्राउ परेका नेम्वाङलाई जिल्ला अदालतबाट म्याद थप गरी थप अनुसन्धान भइरहेको प्रहरीले जनाएको छ।
स्कुलमा नआउने विद्यार्थीका अभिभावकलाई रातोकार्ड,"सल्यान : सल्यानका विद्यालयहरुले छोराछोरीलाई नियमित विद्यालय नपठाउने अविभावकहरुलाई रातोकार्ड दिन थालेका छन्। छोराछोरीलाई नियमित नपठाएका भन्दै अभिभावकलाई गम्भीर ध्यानाकर्षण गराउनका विद्यालयले रातोकार्ड दिन थालेका हुन्। विद्यालयमा छोराछोरी नपठाउने अविभावकहरुलाई तीन प्रकारको कार्ड दिने गरेको जनकल्याण पा्रवि स्यालागाउँका विव्यस अध्यक्ष कृष्ण ओलीले बताए। ८५ प्रतिशतभन्दा बढी हाजिर हुने विद्यार्थीका अविभावकलाई प्रशंसा पत्र भनेर हरियोकार्ड, ७० देखि ८५ प्रतिशत हाजिर हुने विद्यार्थीका अविभावकलाई धन्यवाद ज्ञापन भनेर पहेलोकार्ड र ७० प्रतिशत भन्दा कम हाजिर हुने विद्यार्थिका अविभावकलाई ध्यानाकर्षण पत्र भनेर रातोकार्ड दिन्छौं, ओलीले भने। महिनाको अन्तिम दिन हाजिरी हिसाब गरेर मासिक रुपमा कार्ड दिने गरेको उनले जानकारी दिए। महिनाको अन्तिम दिन विद्यार्थीको हाजिरी रेकर्डको प्रतिशतको आधारमा अभिभावकलाई कार्ड पठाइन्छ। शिक्षक र अभिभावकको पनि हाजिरी शिक्षकले विद्यार्थीको मात्र होइन, विद्यार्थीले शिक्षक र अभिभावकको पनि हाजिरी लगाउने गरेका छन्। दार्मा गाउँपालिकाको जनकल्याण प्राथमिक विद्यालयमा अध्ययन गर्ने विद्यार्थीले शिक्षक र अभिभावककोे हाजिरी लगाउने गरेका हुन्। विद्यायलमा कुन शिक्षक कति बजे कक्षामा प्रवेश गरे? कति मिनेट पढाए? कक्षा घण्टी सकिएको कति मिनेटपछि कक्षा छोडे? लगायतका विषयमा विद्यार्थीले शिक्षकको हाजिरी लगाउने गर्छन्। विद्यालयले अभिभावक र विद्यालय व्यवस्थापन समितिका पदाधिकारी तथा सदस्यहरुको पनि हाजिरी गराउने गरेको छ। जसले अभिभावक विद्यालय, आफ्ना छोराछोरीप्रति कति उत्तरदायी छन् भन्ने कुराको पुष्टि हुने गरेको विद्यालयका प्रधानाध्यापक कुमार देवकोटाले बताए। उनका अनुसार वर्षभरी विद्यालयको नियमित अनुगमन गर्ने अभिभावकलाई वार्षिक परीक्षाको परीक्षाफल प्रकाशित गर्ने दिन पुरस्कृत गर्ने गरिएको छ।"
लाङटाङ राष्ट्रिय निकुञ्जले दियो किसानलाई क्षतिपूर्ति,"नुवाकोट : निकुञ्ज क्षेत्रका जनावरले अन्नबाली नोक्सान गरेवापत रसुवामा लाङटाङ राष्ट्रिय निकुञ्जले किसानलाई क्षतिपूर्ति उपलब्ध गराएको छ। अन्नबाली नोक्सान गरेका विभिन्न किसानलाई निकुञ्जले १ लाख १७ हजार रुपैयाँ राहत प्रदान गरेको हो। नुवाकोट, रसुवा र सिन्धुपाल्चोकमा फैलिएको लाङटाङ राष्ट्रिय निकुञ्जले रसुवाको दक्षिणी भेगमा रहेका उत्तरगया गाउँपालिका विमिरे, मनिगाउँ, बनुवा, उपल्लो पौवा गाउँका १३ किसानलाई राहत रकम प्रदान गरेको हो। किसानका खेतबारीमा लगाइएका कृषि उपज निकुञ्ज क्षेत्रका जनावरले नोक्सान गरेवापत निकुञ्जले किसानका लागि राखेको राहत कोषबाट क्षतिपूर्ति वापतको राहत रकम प्रदान गरिएको निकुञ्ज कार्यालयले जनाएको हो। वन्यजन्तुबाट बाली नोक्सान गरेवापत नगद १० हजार रुपैयाँ क्षतिपूर्ति पाउनेमा कालिक ग्लान, ठाकुर थिङ तामाङ, मानबहादुर सिंह, बुलुन तामाङ, कमलनाथ घिमिरे, देवमाया पौडेल, भवप्रसाद आचार्य, वीरबहादुर बुलुन, किलादेवी लामिछाने छन्। आठ हजार रुपैयाँ राहत पाउनेमा बालकृष्ण बुलुन र शेरबहादुर बुलुन छन्। निकुञ्जका अनुसार ७ हजार रुपैयाँ पाउनेमा गोविन्दप्रसाद आचार्य, तिलकुमारी आचार्य र गणेप्रसाद आचार्य छन्। काठमाडौंदेखि नजिकको हिमाली क्षेत्र लाङटाङ राष्ट्रिय निकुञ्जको जैविक विविधता संरक्षण प्रभावकारी हुँदै गएपछि वनजंगलको हराभराले वन्यजन्तुको संख्या वृद्धि हुँदै जाँदा जनावरले आहारको खोजीमा किसानका खेतीपाती लगायतको ठाउँमा नोक्सान पुर्याउँदै गएको पीडित किसानको गुनासो छ।"
रक्सीको मातमा प्रेमिकाको हत्या,"विराटनगर : झापाको गौरादह नगरपालिका६ दामुना बजार घर भएका ४५ वर्षीय पुण्य चुँडालले दुई वर्षदेखि आफूसँगै राखेकी एक महिलाको हत्या गरेका छन् । महिलाको हत्यापछि फरार रहेका उनलाई इलाका प्रहरी कार्यालय सिजुवाबाट प्रहरी निरीक्षक मोहन रायमाझीको नेत्रृत्वमा खटिएको टोलीले मोरङको उर्लाबारीस्थित दुर्गापुरीबाट मंगलबारराति पक्राउ गरेको छ । प्रहरीले हत्या गरिएकी अन्दाजी ३५ वर्षीया महिलाको भने अहिलेसम्म पहिचान खुल्न सकेको छैन। गत शनिबार बिहान रतुवामाई नगरपालिका६ का हरिबहादुर खड्काको खाली रहेको ग्वाली घरमा शरीर भरी नलिडाम र चोटपटक रहेको अवस्थामा ती महिला अचेत अवस्थामा भेटिएकी थिइन् । प्रहरीले उद्धार गरेर उपचारका लागि विराटनगरको कोसी अस्पताल ल्याएकी उनको आइतबार राति मृत्यु भएको थियो । स्थानीय बासिन्दाले दुई वर्षदेखि ती महिला पुण्यसँगै हिँड्ने गरेको र अत्यधिक मदिरा सेवन गरेर हिँड्न नसकेको भन्दै ग्वालीमा ल्याएर छाडेर चुँडालले काम गर्न जान्छु भन्दै उनी हिँडेको जानकारी प्रहरीलाई दिएका थिए । शुक्रबार राति अत्यधिक मदिरा सेवन गरेर दुवै जनाबीच झगडा भएको र त्यही क्रममा पुण्यले लात्ता र मुक्काले प्रहार गर्दा महिलाको मृत्यु भएको प्रहरीको प्रारम्भिक अनुसन्धानबाट खुलेको छ । प्रहरीकाअनुसार दुई वर्षअघि झापाको दमकमा ज्याला मजदुरी गर्ने क्रममा पुण्य र ती महिलाको भेट भएको खुलेको छ । 'दुई वर्षदेखि दुवै जना सँगै बस्दा रहेछन्,' मोरङ प्रहरीका डीएसपी घनश्याम श्रेष्ठले भने, 'मदिरा सेवनका कारण उत्पन्न विवादपछि महिलाको ज्यानै जाने गरी कुटपिट गरेर छाडेको पाइयो ।' डीएसपी श्रेष्ठले दुई वर्षदेखि आफूसँगै राखे पनि ती पुरुषले महिलाको बारेमा थाहा नभएको बताएका छन् । प्रहरीकाअनुसार नाम सिर्जना पोखरेल र घर झापाको बिर्तामोड हो भनेर आफूलाई सुनाएको हत्यामा संलग्न पुण्यले बताए पनि नाम र ठेगाना यकिन भएको छैन । 'काम गर्ने क्रममा भेट भएपछि दुवै जनासँगै बस्ने सल्लाह गर्यौं । दुवै मिलेर मदिरा सेवन गर्ने गरेका थियौं,' उनलाई उद्रित गर्दै प्रहरीले भन्यो, 'तर उनको नाम र ठेगाना कहाँ हो भन्ने कुरा मलाई थाहा छैन । दुईजनासँगै बस्ने भएपछि केही समय धनुषाको ढल्केबरमा गएर होटलमा भाँडा माझ्ने काम पनि गरे। डीएसपी श्रेष्ठकाअनुसार दुवैजनाको बस्ने ठाउँको यकिन थिएन् । काम गर्ने क्रममा जहाँ पुग्यो त्यहीं बस्ने गरेको खुलेको उनले बताए । घटना भएको रात कसैले पनि बास नदिएपछि दुवैजना एउटा बाँस झ्याङमा गएर बसेको र महिलामाथि त्यहीँ कुटपिट गरेको खुलेको प्रहरीको भनाइ छ । पुण्य यसअघि पनि विभिन्न अपराधिक गतिविधिमा संलग्न रहेको प्रहरीले जनाएको छ । चोरी, सर्वजनिक अपराध, महिलामाथिको दुरव्यवहारलगायतका घटनामा उनी पटकपटक जेल परेर छुटेको पुष्टि भएको प्रहरीले जनाएको छ । प्रहरीका अनुसार विभिन्न अपराधिक गतिविधिमा संलग्न भएकै कारण उनलाई गाउँले र घर परिवारले पनि बहिस्कार गरेको पाइएको छ । श्रीमतीले पनि छाडेर हिँडेको प्रहरीले जनाएको छ । बहिस्कारपछि उनी गाउँमा नजाने र बाहिरबाहिरनै बस्ने गरेको खुलेको छ । बाहिर काम गरेर बस्ने क्रममै भेट भएकी महिलालाई विभिन्न प्रलोभनमा पारेर लामो समयदेखि आफूसँगै राखेको र मदिरा सेवनका कारण उत्पन्न विवादपछि हत्या गरेर उनी फरार बनेको जनाइको छ । पक्राउ परेका पुण्यविरुद्ध बुधबार कर्तव्य ज्यान मुद्दा चलाउन म्याद थप गरेर अनुसन्धान अघि बढाइएको प्रहरीले जनाएको छ । मदिरा सेवन गरेर झगडा गर्न थालेपछि खुट्टा र मुक्का हानेर कुटपिट गरेको र उठ्नै नसक्ने भएपछि छाडेर हिँडेको उनले प्रहरीलाई बताएका छन् ।"
"संखुवासभाको सभाखोला पहिरोले थुनियो, स्थानीय बजार खतरामा","संखुवासभा : सभापोखरी गाउँपालिकामा रहेको सभाखोलामा पहिरो खस्दा पानी थुनिएको छ। सभापोखरी गाउँपालिकाको४ र ६ वडाको बिचमा रहेको फास्सीबुकमा पहिरोले सभाखोलामा करिब ३०० मिटर लामो ताल बनेको हो। वडा६का अध्यक्ष विकास पौडेलका अनुसार बुधबार दिउँसो २ बजेतिर पहिरो खसेको थियो। वर्षासँगै गएको पहिरोले खोला थुनिएर ताल बन्दा बाह्रविसे बजार उच्च जोखिममा परेको वडाध्यक्ष पौडेलले जानकारी दिए। ताल बनेको ठाउँ बाह्रविसे बजार भन्दा २ किलोमिटर माथि रहेको छ। वडा४को सिमसिङ गाउँबाट झरेको पहिरोले ताल बन्दा बाह्रविसे बजारका स्थानीय त्रसित बनेका छन्। ताल फुट्दा दुई किलोमिटर तल रहेको बाह्रविसे बजारमा ठुलो क्षति पुग्न सक्ने स्थानियले बताए। सभाखोला, लङ्खुवाखोला र भोटी खोलाको किनारमा बाह्रविसे बजारको ठुलो बस्ती उच्च जोखिमा रहेको छ। बाजार क्षेत्रका करिब १०० घर उच्च जोखिम रहेको छ। त्यस क्षेत्रमा वर्षा नरोकिएकाले घटनाको थप जानकारी आउन बाँकी छ।"
बेपत्ता बालिकाको शव भेटियो,बैतडी : बैतडीको डिलाशैनी गाउँपालिकास्थित गन्नीगाड खोलामा बगेर बेपत्ता एक बालिकाको शव भेटिएको छ । बुधबार चमेलिया नदीमा उनको शव भेटिएको हो । मंगलबार दिउँसो गन्नीगाड खोलामा पौडी खेल्न गएकी १० वर्षीया सोबी घरेडी बेपत्ता भएकी थिइन् । उनको शव सीमार प्रहरी चौकीका प्रहरी सहायक निरीक्षक वीरसिंह चौसिरले जानकारी दिए । खोलाले बगाएर बेपत्ता बालिकाको खोजी तिब्र बनाएको प्रहरी टोलीले डिलाशैनी गाउँपालिका छेपट्टा नजिकै चमेलीया नदी किनारमा उनको शव भेटेको हो । शव परीक्षणका लागि गोकुलेश्वर अस्पतालमा राखिएको छ ।
राजमार्गमा फोहोर थुपारेर विरोध,बनेपा : बनेपामा नगरपालिकाले फोहोरको उचित व्यवस्थापन गर्न नसक्दा समयसमयमा फोहोरको विषयले चर्चा पाइरहने गरेको छ। बनेपाको मुख्य चुनौती बनेको फोहोर व्यवस्थापन जनप्रतिनिधि आएपछि समाधान हुने आशा गरिएको थियो तर फाहोरको समस्या अझै समाधान हुन सकेको छैन दुई सातादेखि फोहोर लिन नगरपालिकाको ट्रक नआएपछि बनेपा८ का स्थानीय मंगलबार विरोध प्रदर्शनका लागि फोहोर बोकेर सडकमा पुगेका थियो । नगरपालिकाले फोहोरको नाममा मासिक रकम उठाएको तर फोहोर पनि लिन ट्रक नआएपछि राजमार्गमा फोहोर फालेर विरोध जनाएको स्थानीयको भनाइ छ। फोहोर फालेपछि मंगलबार अरनिको राजमार्ग केही घण्टा अवरुद्ध भयो । सवारी चापसँगै ट्राफिक व्यवस्थापन अस्तव्यस्त बन्यो । स्थानीयले राजमार्गमा फालेको फोहोर नगरपालिकाले ३ घण्टा छि उठाएपछि स्थिति सामान्य बन्यो। केहि महिनादेखि नगरपालिकाको फोहोर डम्पिङ गर्ने आईटीपार्कमा धुलिखेल नगरपालिका र पनौती नगरपालिकाले फोहोर डम्पिङ गर्न नदिएपछि समस्या उत्पन्न भएको हो। तीन नगरपालिकाको सिमानामा पर्ने आईटीपार्कमा फोहोर फाल्न नपाएपछि बनेपा नगरपालिकाको फोहोर नुवाकोट सिसडोलसम्म पुयाएर फाल्ने गरेको थियो ।
चितवन मेडिकल कलेजबाट विप्लवका छोरासहित १७ जना पक्राउ,चितवन : चितवन मेडिकल कलेजबाट प्रतिबन्धित नेकपाका महासचिव नेत्रविक्रम चन्द (विप्लव)का छोरा प्रकाशसहित १७ जना पक्राउ परेका छन् । बुधबार बिहान मेडिकल कलेजको इमर्जेन्सी कक्ष बन्द गराउन खोज्दा उनीहरुलाई पक्राउ गरिएको जिल्ला प्रहरी कार्यालय चितवनले जानकारी दिएको छ। चितवन मेडिकल कलेजका विद्यार्थीहरु केहीदिन देखि विभिन्न माग राखेर चरणबद्ध आन्दोलनरत गरिरहेका छन् । आन्दोलनमा सहभागि भएका प्रकाश चन्दसहितलाई पक्राउ गरिएको प्रहरीले जनाएको छ । प्रहरीका अनुसार आन्दोलनमा सहभागि ७ जना महिला र १० जना पुरुष पक्राउ परेका छन् ।
साइबर क्राइम मुद्दामा पत्रकार चन्दले पाए सफाई,काठमाडौं : विद्युतीय कारोबार ऐन अन्तर्गतको साइबर अपराधको मुद्दा खेपिरहेका पत्रकार गोपाल चन्द र केबी गुरुङले अदालतबाट सफाइ पाएका छन्। समाचार लेखेकै आधारमा पोष्टपाटी डटकमका सम्पादक गोपाल चन्द र संचालक केबी गुरुङले विद्युतिय कारोबार सम्बन्धि मुद्दा खेप्दै आएका थिए। १० महिनापछि काठमाडौं जिल्ला अदालतले मुद्दाको छिनोफानो गरेको हो। न्यायाधीश विदुर कोइरालाको एकल इजलासले प्रतिवादी पत्रकार द्वय चन्द र गुरुङलाई सफाइ दिएको हो। अदालतमा मंगलबार भएको बहसमा पत्रकार चन्द र गुरुङकोतर्फबाट अधिवक्ता कान्तिराम ढुंगाना र अधिवक्ता दिवस निरौलाले बहस गरेका थिए। सत्तारुढ दल नेपाल कम्युनिस्ट पार्टीका अध्यक्ष पुष्पकमल दाहाल प्रचण्डबारे अफवाह फैल्याएको भन्दै प्रहरीले गएको मंसिर ११ गते पक्राउ गरि विद्युतीय कारोबार ऐन अन्तर्गत मुद्धा चलाएको थियो। उनी १८ दिने हिरासत बसाइपछि छुटेका थिए। चन्द सम्पादक रहेको पोस्ट्पाटी डटकमले गत मंसिर ६ गते प्रचण्डमाथि चितवनको कृष्ण चोकमा 'स्थानीयले खुकुरी प्रहारको प्रयास' शीर्षकमा अर्कै अनलाइनको स्रोत दिई समाचार सम्प्रेषण भएको थियो। सूचना विभागमा सूचिकृत अनलाइनको समाचारलाई प्रेस काउन्सिलले हेर्नुपर्ने भएपनि प्रहरीले पक्राउ गरेपछि आलोचना भएको थियो।
सुन भनेर नक्कली गहना बिक्री गर्ने व्यापारी पक्राउ,"विराटनगर : नक्कली सुनका गरगहना बिक्री गरेर ठगी गर्ने धन्दामा मोरङमा ज्वेलर्स सञ्चालक संलग्न रहेको खुलेको छ । मोरङको बूढीगंगा गाउँपालिका२ मा सञ्चालनमा रहेको गणेश लक्ष्मी ज्वेलर्सका सञ्चालक ३६ वर्षीय जितेन्द्र साह यस्तो धन्दामा संलग्न रहेको पत्ता लागेको हो । विराटनगर महानगरपालिका४ घर भएका साहलाई पक्राउ गरेर आवश्यक कारबाही अघि बढाउन अनुसन्धान थालिएको मोरङ प्रहरीका डीएसपी घनश्याम श्रेष्ठले बताए । डीएसपी श्रेष्ठका अनुसार साहले विभिन्न मिति र समयमा नक्कली सुनका गहनालाई सक्कली भन्दै आफ्नै ज्वेलर्सबाट बिक्री गरेको पुष्टि भएको छ । सर्वसाधारणलाई विश्वासमा पारेर झुक्याउँदै नक्कली सुनका गहनालाई सक्कली भनेर बिक्री गर्ने धन्दामा संलग्नता देखिएको प्रारम्भिक अनुसन्धानबाट खुलेको उनको भनाइ छ । पछिल्लो समय साहले खड्गबहादुर श्रेष्ठलाई नक्कली सुनका दुईवटा बाला, दुईवटा औंठी, एउटा बेरुवा औंठी, सातवटा टप, १० वटा कुण्डल र जुलीसमेत सक्कली सुनको हो भन्दै बिक्री गरेको खुलेको छ । डीएसपी श्रेष्ठकाअनुसार साहले श्रेष्ठसँग नक्कली सुनका गहना बिक्री वापत १ लाख ४० हजार रुपैयाँ लिएको पनि खुलेको छ । उनले विभिन्न समयमा महिला तथा पुरुष गरेर आठ जनामाथि ८ लाख रुपैयाँ भन्दा बढी रकम ठगी गरेको प्रहरीको प्रारम्भिक अनुसन्धानबाट खुलेको छ । सुनका गहना भनेर सुन भन्दा सस्तोमा बिक्री गर्ने गरेको पाइएपछि प्रहरीले सामान परीक्षणका लागि पठाएको थियो । परीक्षणका क्रममा सुनका गहना भनेर बिक्री गरिएका वस्तु सुनको नभएको खुलेको डीएसपी श्रेष्ठले बताए । उनकाअनुसार साहविरुद्ध हालसम्म आठजनाले उजुरी दिएका छन् । प्रहरीले ठगिनेको संख्या बढ्न सक्ने जनाएको छ । साहविरुद्ध ठगी मुद्दा चलाउन अदालतबाट म्याद थप गरेर अनुसन्धान अघि बढाइएको प्रहरीले जनाएको छ ।"
मन्त्रीले गरे प्रजिअसँग भिडियो संवाद,"विराटनगर : आन्तरिक मामिला तथा कानुन मन्त्रालयले प्रदेश १ का प्रमुख जिल्ला अधिकारीसँग प्रत्यक्ष भिडियो संवाद गर्न सकिने व्यवस्था मिलाएको छ । १४ वटै जिल्लाका प्रजिअसँग 'प्रत्यक्ष भिडियो संवाद' कार्यक्रम सञ्चालन प्रदेशमा गरिएको हो । भिडियो कुराकानीका माध्यमबाट मन्त्रालयले जिल्लाका दैनिक गतिविधि तथा काम कारबाहीको विवरण माग गर्न थालेको छ । कार्यक्रमको शुभारम्भ गर्दै संवादमार्फत आन्तरिक मामिला तथा कानुनमन्त्री हिक्मत कार्कीले प्रजिअबाट सबै जिल्लाका गतिविधिको जानकारी लिए । त्यसक्रममा कार्कीले सबै प्रजिअलाई एकैपटक विभिन्न महत्वपूर्ण निर्देशन पनि दिए । कार्कीले संविधान दिवसलाई सिर्जनात्मक र विशेष ढंगबाट प्रदेश भरीका एक सय ३७ वटै स्थानीय तहमा मनाइने भएकाले त्यसै अनुसार तयारीमा लाग्न प्रजिअलाई निर्देशन दिए । जिल्लामा डेंगुबाट प्रभावित भएकाको संख्या, उनीहरुको उपचारका लागि मिलाइएको व्यवस्था र बिरामीको अवस्थाका बारेमा बुझेर जानकारी गराउन प्रजिअलाई उनको निर्देशन छ । प्रदेशका प्रजिअसँग समन्वयका लागि मन्त्रालयले सञ्चालनमा ल्याएको कार्यक्रमबाट प्रत्यक्ष भिडियो संवाद गर्न सकिने र कुनै विशेष अवस्थामा सामूहिक संवाद गरेर अवस्थाका बारेमा जानकारी लिँदै तत्काल पहल एवं आवश्यक सहयोग गरिने बताइएको छ । यसले विपद् तथा प्रकोप व्यवस्थापन र नियन्त्रणका लागि प्रदेश सरकारसँग प्रमुख जिल्ला अधिकारीले गर्ने समन्वयमा सहजीकरण हुने दाबी मन्त्रालयको छ । आर्थिक वर्ष २०७५२०७६ को बजेटमा समावेश गरिएको प्रत्यक्ष संवाद कार्यक्रम सञ्चालनसँगै जिल्लागत सूचना लिनका लागि सजिलो हुने जनाइएको छ । मन्त्रालयले सबै जिल्ला प्रशासन कार्यालयमा यसको प्रवन्ध मिलाउन ४५ लाख रुपैयाँ खर्च गरेको छ । मन्त्रालयले सबै जिल्लाका प्रमुख जिल्ला अधिकारीलाई भिडियो संवादमार्फत प्रत्येक दिनको काम कारबाहीको विवरण एवं गतिविधीका बारेमा जानकारी लिने मन्त्री कार्कीले बताए । प्रदेश १ मा झापा, इलाम, ताप्लेजुङ, पाँचथर, मोरङ, सुनसरी, धनकुटा, तेह्रथुम, संखुवासभा, भोजपुर, उदयपुर, खोटाङ, ओखलढुंगा र सोलुखुम्बु जिल्ला छन् ।"
"आजको मौसम : मेघ गर्जनसहित भारी वर्षा, सचेत रहन आग्रह","काठमाडौं : बंगालको खाडीबाट आएको जलवाष्पयुक्त हावाको प्रभावले देशभर केही दिन पानी पर्ने जल तथा मौसम विज्ञान विभाग पूर्वानुमान महाशाखाले जनाएको छ। बुधबार बिहान देशका पूर्वी, मध्य तथा पश्चिमी भुभागका केही स्थानमा मेघ गर्जनचट्टयाङसहित मध्यम वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको बुधबार बिहान ६ बजे निकालेको बुलेटिनमा मनसुनको न्यून चापिय रेखा पूर्वी भाग औसत स्थानभन्दा केहि माथि (नेपाल नजिक) रहेको छ र अन्य स्थानमा आसपासमा भएको उल्लेख गरिएको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। बुधबार दिउँसो देशभरी सामान्य बदली रहि धेरै स्थानहरुमा मेघ गर्जनचट्टयांगसहित मध्यम वर्षा हुनेछ। देशका पूर्व र मध्य भुभागका एक दुइ स्थानमा भारी वर्षाको सम्भावना रहेको छ। राति देशभरी सामान्य बदली रही धेरै स्थानमा मेघ गर्जन र चट्टयाङ्गसहित मध्यम वर्षा हुने सम्भावना रहेको विभागले जनाएको छ। देशको पुर्वदेखि पश्चिमसम्मकै केही स्थानहरुमा भारी वर्षाको सम्भावना भएको महाशाखाको बुलेटिनमा उल्लेख छ। बिहीबार देशका मध्य तथा पश्चिमका एक दुइ स्थानमा भारी वर्षाको सम्भावना छ। शुक्रबार पूर्व,मध्य र पश्चिमका एक दुइ स्थानमा भारी वर्षाको सम्भावना रहेको छ। 'देशका धेरै स्थानमा मध्ययम वर्षा र केहि स्थानमा भारी वर्षाको सम्भावना भएकोले नदिमा आकस्मिक पानीको बहाव बढ्न सक्ने छ। बुलेटिनमा भनिएको छ, 'पहाडि भुभागमा पहिरो जानसक्ने तथा सडक र हवाई यातायातमा सामान्य अवरोध आउने भएकाले सतर्कता अपनाउन अनुरोध छ।'"
गोरखामा म्याराथुन दौड,"गोरखा : लिगलिगकोटसिरानचोकगोरखा दरबार म्याराथुन दौड सुरु भएको छ । गोरखा राज्यको स्थापना भएको साइतमा नेपालको उत्पतिदेखि जगसम्म भन्ने नाराका साथ बुधबार बिहान ७:१० बजे सुरु भएको दौड चित्रेपोखरी हुँदै गोरखा दरबारसम्म पुगेर सम्पन्न हुनेछ । रणसिंहदल गण, पालुङटार नगरपालिका सिरानचोक गाउँपालिका र गोरखा नगरपालिकाले आयोजना गरेको दौडमा ११४ जना प्रतियोगी सहभागी छन् । ४२ किलोमिटर दुरी रहेको म्याराथुन प्रतियोगितामा विजेताले १ लाख ५० हजार पुरस्कार पाउने छन् । दौडको पालुङटार नगरपालिकाका मेयर दिपक कडेल, सिरानचोक गाउँपालिकाका अध्यक्ष राजु गुरुङ र पृतनापति सागर थापाले उद्घाटन गरे । वि सं १६१६ साल भदौ २५ गते गोरखाको पसलाङ चौतारामा पुरोहित नारायण दास अर्यालले राज्यभिषेक गरेको अवसरमा प्रतियोगिता भएको हो। पर्यटकीय क्षेत्र विकास र प्रवर्द्धन गर्ने उद्देश्यले कार्यक्रम गरिएको नगरपालिकाले जनाएको छ ।"

शीर्षक,विवरण
संगठनको घट्दो प्रभाव,"असंलग्न आन्दोलन (नाम) को अठारौं शिखर सम्मेलन अजरबैजानको बाकुमा अनेकन प्रतिबद्धता दोहोर्याउँदै सकिएको छ। सदस्य राष्ट्रहरूले दिगो शान्ति, एकता तथा समन्वय बलियो बनाउन सदस्य मुलुकहरूबीच दुईपक्षीय राजनीतिक वार्ता, आपसी समझदारी, सहयोगलगायतका आधारमा शान्ति तथा विश्वास प्रवर्दन गर्ने प्रतिबद्धता व्यक्त गरेका छन्। दोस्रो विश्वयुद्धपछि विभाजित शक्ति केन्द्रहरूबीच यो वा त्यो रोज्नेभन्दा तटस्थ बस्ने उद्देश्यप्रेरित संगठन बनेको थियो नाम। अब विश्व परिस्थिति फरक चरणमा प्रवेश गरेको छ तर शक्तिकेन्द्रबीच द्वन्द्व उस्तै छ। विश्वमै असंलग्नता टर्दो अवस्थामा छ। विश्व शक्ति र उदाउँदा शक्तिहरूबीच ग्यांगिङ भइरहेको छ। नाम घोषणाले सन् २०२१ लाई अन्तर्राष्ट्रिय शान्ति तथा विश्वासको वर्ष का रूपमा मनाउने निर्णय लिएको छ। यसरी गरिएका प्रतिबद्धता र उद्देश्य प्राप्तिमा सदस्य राष्ट्रहरू कति अनुशासित छन् ? त्यो अहम् प्रश्न बनेको छ। यस्ता राष्ट्र एवं सरकार प्रमुखहरूले एकै मञ्चमा उभिएर उही पुरानै प्रतिबद्धतता रटिरहेको ६ दशक पार गरिसकेको छ। के त्यो परिकल्पनाअनुरूप उद्देश्य प्राप्ति भएका छन् त ? सदस्य राष्ट्रहरू प्रतिबद्धतामा आफैं अडिग छन् त ? यी विषय मूल प्रश्न हुन्। अठारौंपटक राष्ट्र एवं सरकार प्रमुखहरू भूराजनीतिक परिस्थितिमा नयाँ वास्तविकतासँग मुखरित हुन आरम्भमा राखिएकै प्रस्ताव सही र सान्दर्भिक रहिआएको भनिरहे पनि त्यसमा अडिन भने सकेका छैनन्। ३१ थरीका उद्देश्य प्राप्त गर्न आन्दोलनको भूमिका थप सक्रिय बनाउने उद्घोष भएको छ अजरबैजानको बाकुमा पनि। तर उनीहरूबीच यसको उपादेयताबारे अन्योल कायम छ। यसको कुनै स्थायी सचिवालय छैन। अध्यक्ष राष्ट्रको विदेश मन्त्रालयको एक डेक्सले यसको काम हेर्छ। कसरी घोषित प्रतिबद्धता कार्यान्वयन गर्ला र प्राथमिकता पाउला भन्ने चासोको विषय हो। नेपाल आरम्भदेखि नै यसको सदस्य रह्यो। नेपालजस्तो भूराजनीतिक रणनीतिमा रहेको मुलुकले असंलग्नतामा अडिनुपर्छ। के त्यो काममा हामी प्रखर देखिएका छौं त ? यो प्रश्न पनि आफैंप्रति सोझिएको छ। हाम्रा प्रधानमन्त्री केपी ओली नेतृत्व २२ सदस्यीय टोली पनि त्यहाँ पुगे। नेपालजस्तो मुलुकले अख्तियार गर्ने नीति नै असंलग्नता हो भन्ने आधार प्रस्तुत गरे। हुनेखाने मुलुकले साना राष्ट्रको चासोमा सहयोग गर्नुपर्ने धारणा पनि राखे। सम्मेलनमा नामका १२० सदस्य राष्ट्रका राष्ट्र एवं सरकार प्रमुख, मन्त्री तथा प्रतिनिधिहरूको उपस्थिति थियो। १७ पर्यवेक्षक राष्ट्र र १० पर्यवेक्षक संगठनका प्रतिनिधि पनि थिए। अन्तर्राष्ट्रियरूपमा युद्धको विरोध गर्न र शान्तिलाई समर्थन गर्ने आन्दोलनको स्थिति तथा भूमिकालाई विस्तार गर्ने उद्देश्य नामले लिएको भए पनि यो घोषणापत्रमा मात्र सीमित छ। नामको घोषणापत्र पनि अन्य अन्तर्राष्ट्रिय संगठनभन्दा फरक छैन। एकतीसबँुदे घोषणामा कुनै विषय छुटेको छैन। तर कुनै विषयमा पनि सानो समूहमा पनि सहकार्य भइरहेको पाइँदैन। शन्तिसुरक्षा, लोकतन्त्र, समावेशी, पारदर्शी जलवायु परिवर्तन सबैथोक छन्। अघिल्ला शिखर सम्मेलनले गरेका घोषणा कार्यान्वयन नहुने र थपिँदै जाने गर्दा यस्ता संगठन आफैं प्रभावहीन हुँदै गएका छन्। घोषणापत्रको मूल सार भनेको बाङडुङ सिद्धान्तहरू आज पनि उत्तिकै सान्दर्भिक रहेको र नामका सदस्यहरूले विश्व प्रणालीमा अझ बढी भूमिका निर्वाह गर्न आफूहरूबीचको सहकार्य तथा एकतालाई थप बलियो बनाउनुपर्ने नै छ। यही क्षेत्रमा सार्क र बिम्स्टेकको काठमाडौं घोषणापत्र कहाँ पुग्यो ? अनि बंगलादेश, भुटान भारत र नेपालबीच गरिने भनिएको सहकार्य पनि अन्योलमै छ। यस्तो अवस्थामा विश्वमा प्रभावहीन नेताहरू जम्मा भएर गरिने घोषणाले विश्व व्यवस्थामा कुनै ठूलो उथलपुथल गर्न सक्दैन। सिद्धान्तभन्दा त्यसको कार्यान्वयनको पाटो मुख्य हो। व्याप्त आतंकवाद, उग्रवाद र धार्मिक अतिवाद नियन्त्रण वर्तमान विश्वका चुनौती हुन्। त्यस्तै गरिबी, भोकमरी, सीमापार अपराध, साना हतियार तथा लागू पदार्थको ओसारपसार नियन्त्रण पनि उस्तै समस्या रहेकालाई यस्ता विषयको सम्बोधन यस्ता सम्मेलनले खोज्ने हो। घोषणासँगै कार्यान्वयन पनि अघि बढाइनुपर्छ।"
घुस रकमसहित समातिए प्रहरी नायव निरीक्षक,सिमरा : अख्तियार दुरुपयोग अनुसन्धान आयोगले घुसको रकमसहित प्रहरी नायव निरीक्षकलाई नियन्त्रणमा लिएको छ। बिहीबार बाराको महागढीमाई नगरपालिकास्थित गंजभवानिपुर चौकीका इन्चार्ज जटशंकर साहलाई ६० हजार घुसको रकमसहित नियन्त्रणमा लिएको हो। प्रहरी नायव निरीक्षक जट्टाशंकरलाई कपडा व्यापारीसँग लिएको रकमसहित आयोगको क्षेत्रीय कार्यालय हेटौडाको टोलीले नियन्त्रणमा लिएको हो। तस्करीको लाइन मिलाईदिने भन्दै साहले कपडा व्यापारीसँग घुस मागेको अख्तियार स्रोतले जनाएको छ। अख्तियारकोले कलैया उपमहानगरपालिका ४ स्थित चोकबाट साहलाई नियन्त्रणमा लिएको हो । जिल्ला प्रहरी कार्यालय बाराका प्रवक्ता एवंम् प्रहरी नायव उपरीक्षक रंजितसिंह राठौरले अख्तियार टोलीले साहलाई पक्राउ गरेको पुष्टि गरे । साहलाई अख्तियारको टोलीले थप अनुसन्धानका लागि साहलाई हेटौंडा लगेको छ।
ओखलढुंगामा डेंगूको संक्रमण बढ्दो,"ओखलढुंगा : जिल्ला स्वास्थ्य कार्यालय रुम्जाटारले डेंगू भए नभएको यकिन गर्न बिरामीबाट लिइएको रगत प्रयोगशालामा परीक्षण नै नगरी डेंगू नभएको प्रतिवदेन दिएको छ। डेंगूको लक्षण देखिएका धेरै ज्वरोका बिरामी फेला परेपछि २३ जनाबाट नमुना संकलन गरिएको थियो। गत असोजको पहिलो साता मानेभञ्ज्याङ गाउँपालिकाका २३ जना बिरामीबाट त्यसरी लिइएको नमुना रगतको किटबिनै प्रारम्भिक परीक्षण गरेर डेंगू नभएको प्रतिवदेन दिएको हो। कार्यालयले प्रमुख जिल्ला अधिकारी गणेश आचार्य र मानेभञ्ज्याङ गाउँपालिकालाई पठाएको प्रतिवदेनमा बिरामीका अवस्था सामान्य रहेको र डेंगू नभएको उल्लेख छ। कार्यालयको प्रतिवेदन आएपछि पनि चारजना बिरामीले डेंगू भएको भनेर आफूलाई फोन गरेको गाउँपालिकाका अध्यक्ष मोतीराज राईले बताए। उनले भने, लामखुट्टे नष्ट गर्ने, चेतना फैलाउने काम गरेका छौं। फेरि चारजना ज्वरोका बिरामीले डेंगू भएको भनेर फोन गरेका छन्। आफैंले बिरामीलाई भेटेर अवस्थाबारे जानकारी लिने उनले बताए। ती बिरामीले जिल्ला बाहिर गएर पुनः चेक गराएका थिए। तीन दिन पहिले सिद्धिचरण नगरपालिका १० मा एकजनाको लामो समय ज्वरो र टाइफाइड आएका कारण मृत्यु भयो। ओखलढुंगा सामुदायिक अस्पताल सोब्रुमा लामो समय उपचार गर्दा पनि नभएपछि काठमाडौं लगेपछि ती बिरामीको मृत्यु भएको वडाध्यक्ष दामोदर धमलाले बताए। उनका अनुसार डाक्टरले डेंगूको संक्रमण र टाइफाइड नै मृत्युको कारण भएको थियो। जिल्ला स्वास्थ्य कार्यालयका निमित्त प्रमुख अहमद मन्सुरले भने किट नभएकाले डेंगू भए नभएको यकिन गर्न नसकिने बताए। उनले परीक्षण गर्ने किट टेकूमा मात्रै रहेकाले माग गरे पनि सुनुवाई नभएको दाबी गरे। मन्सुरले भने, प्रारम्भिक परीक्षणमा सामान्य देखिएकाले त्यही भनिएको हो, यकिन गर्न सकिँदैन। यकिन नै नभए डेंगू नभएको प्रतिवेदन दिएको विषयमा उनले प्राविधिकको भनाइ र बुझाइमा फरक परेको दाबी गरे। मानेभञ्ज्याङका बिरामी डेंगू परीक्षण गर्न उदयपुरको निजी क्लिनिकमा जाँदा संक्रमण भएको त्यहाँका स्वास्थ्यकर्मीले बताएका थिए। संक्रमण हुने त्रास बढेपछि प्रमुख जिल्ला अधिकारी आचार्यको नेतृत्वमा टोली नै खटिएर रगत संकलन, लामखुट्टे नष्ट गर्ने तथा जनचेतना फैलाउने काम गरेको थियो। तर, जिल्ला स्वास्थ्य कार्यालयले अहिले भने डेंगू भए नभएको यकिन गर्न परीक्षण गर्ने किट नभएको दाबी गरेको छ। किटबिनै प्रारम्भिक परीक्षण गरी स्थानीय तह र प्रमुख जिल्ला अधिकारीलाई प्रतिवेदन बुझाएको थियो। प्रमुख जिल्ला अधिकारी आचार्यले प्रतिवेदनमा डेंगूको संक्रमण नरहेको र अवस्था सामान्य रहेको उल्लेख गरिएको बताए। उनले भने, यकिन गर्न नमूना लिए पनि किट नभएको बहानामा गरिएको रहेनछ, संक्रमण भएको ठाउँमा वास्तविक जानकारी दिनु पर्नेमा कार्यालय जिम्मेवार देखिएन। प्रमुख जिल्ला अधिकारी र स्थानीय सरकारलाई समेत कार्यालयले वास्तविकता जानकारी नगराई ढाँटेको सरोकारवालाको भनाइ छ। गैरजिम्मेवार हुने कार्यालयका कर्मचारीमाथि छानविन गर्न संक्रमित क्षेत्रका स्थानीयले मागसमेत गरेका छन्।"
विद्युतीय सवारीको प्रतीतपत्रमै आशंका,"काठमाडौं : सरकारले सात सय ४५ विद्युतीय सवारीसाधन आयात गर्न खोलिएका प्रतीतपत्रमा उल्लिखित विवरण (स्पेसिफिकेसन) जाँचबुझ सुरु गरेको छ। उत्पादक कम्पनीबाट आधिकारिक बिक्रेताको अनुमति नलिई विद्युतीय सवारी भित्रिन थालेपछि अर्थ मन्त्रालयले विद्युतीय सवारी आयातका लागि खोलिएका प्रतीतपत्रमाथि नै जाँचबुझ अघि बढाएको हो। राष्ट्र बैंकको तथ्यांकअनुसार यस अवधिमा ३ हजार दुई सय ७ वटा विद्युतीय सवारीसाधन आयातका लागि प्रतीतपत्र खुलाएका छन्। १६ वटा वाणिज्य बैंकमा खोलिएको छ। ती मध्ये सात सय ४५ विद्युतीय सवारीसाधनको प्रक्रियामाथि नै अर्थ मन्त्रालयले शंका गरेको हो। अर्थ मन्त्रालयले ती गाडी आयात गर्ने कम्पनीले प्रयोग गरेको प्रक्रियाबारे अध्ययन गरिरहेको हो। गत साउन २८ मा प्रिन्सा अटोमोटिभ प्रालिले १२ वटा गाडी सिर्सिया सुक्खा बन्दरगाह भन्सार कार्यालयबाट प्रवेश गराएको थियो। यद्यपि, आधिकारिक बिक्रेताको अनुमति नलिइ आयात गरेको पाइएपछि प्रिन्साको दोस्रो प्रयास असफल रह्यो। विशेष अनुमति लिनुपर्ने आधिकारिक बिक्रेता नबनेका कम्पनीले राष्ट्र बैंकसँग विद्युतीय सवारी भिœयाउन अनुमति मागिरहेको राष्ट्र बैंकको विदेशी विनिमय विभागकी प्रमुख सरिता भट्टले जानकारी दिइन्। त्यसरी अनुमति माग्नेमा अमेरिकी गाडी कम्पनी टेस्ला, बेलायती कम्पनी ज्यागुवारलगायत छन्। उनले भनिन्, भन्सार ऐनले आधिकारिक बिक्रेता कम्पनीले मात्रै गाडी आयात गर्न पाउने व्यवस्था छ। त्यसबाहेक विशेष अनुमति लिनुपर्ने अवस्था देखिएको छ। यसका लागि काम भइरहेको छ। नेपालमा नयाँ सवारीसाधन आयात गर्न दुईवटा प्रक्रिया छन्। निर्माता कम्पनीले नेपालमा कुनै कम्पनीलाई आधिकारिक बिक्रेता नियुक्त गरेर त्यसमार्फत सवारीसाधनको आयात गर्न सक्छन्। दोस्रोमा निर्माता कम्पनीले नेपालका लागि विदेशस्थित कम्पनीलाई आधिकारिक बिक्रेता तोक्ने अनि त्यही आधिकारिक बिक्रेताले नेपालमा नियुक्त गरेको आधिकारिक बिक्रेतामार्फत सवारीसाधन आयात गर्न मिल्छ। अर्थ मन्त्रालयले विद्युतीय सवारीसाधन प्रयोगमा प्रोत्साहन गर्ने नीति लिइरहँदा यसको दुरुपयोग गरिरहेका छन्। पछिल्लो तीन महिनामा दुई हजार ८५ विद्युतीय सवारीसाधन आयात भएका छन्। गत आर्थिक वर्षको सोही अवधिमा एक हजार चार सय २० वटा विद्युतीय सवारीसाधन आयात भएका थिए। यद्यपि, अघिल्लो आवको सोही महिनामा ६ हजार ६ सय ३२ वटा विद्युतीय सवारी आयात भएका थिए। चिनियाँ कम्पनीका विद्युतीय गाडी प्रतीतपत्र खुलाउनेमा सबैभन्दा बढी चिनियाँ कम्पनीका गाडी छन्। दुई हजार पाँच सय ७ वटा गाडीका लागि प्रतीतपत्र खुलेका हुन्। दक्षिण कोरियाली कम्पनीका ६ सय ९५ वटा गाडीका लागि प्रतीतपत्र खुलेका छन्। ६ वटा बेलायती कम्पनी ज्याग्वोरका गाडी छन्। बेल्जियमको कम्पनीका ३ वटा गाडी छन्। जीपकारको आयात घट्यो पछिल्लो तीन वर्षको तुलनामा यस वर्षको पहिलो तीन महिनामा विद्युतीय कारजीपको आयात घटेको छ। गत आर्थिक वर्षको तीन महिनामा तीन सय ६१ वटा यस्ता गाडी आयात भएका थिए। यो आवमा एक सय ७६ वटा मात्र आयात भएका छन्।"
बँदेललाई थापेको पासोमा युवकको मृत्यु,"राजविराज : बँदेल मार्न थापेको विद्युतीय धरापमा परी एक युवकको मृत्यु भएको छ। दुई साताअघि वेपत्ता भएका भनिएका सप्तरी कञ्चनरुप नगरपालिका५ पिप्रा टोल बस्ने जनक मुखियाका २३ वर्षीय छोरा अजयकुमार मुखियाको बंदेल मार्न थापेको विद्युतीय धरापमा परी मृत्यु भएको बुधबारमात्र थाहा भएको प्रहरीले जनाएको छ। मुखियाको मृत्यु भएपछि उनकै साथीले नदी किनारमा खाडल खनी पुरेको प्रहरी अनुसन्धानबाट खुलेको हो। मुखियासहित स्थानीय ५६ जनाको समूहले कात्तिक १ गते साँझ खेत छेउको जंगलमा बंदेल मार्न विद्युतीय धराप थापेका थिए। धान खान आउने बँदेल मार्ने योजना बनाएर बँदेललाई लखेटी धरापतर्फ ल्याउने क्रममा मुखिया पासोमा परेको खुलासा भएको हो। पासोमा परी घाइते मुखियालाई सरदार परिवारले हत्या गरी शव लुकाउन खोजेको मृतक परिवारको आरोप छ। मृतकका काका हर्दिलाल मुखियाले भने, विदेशबाट भर्खर आएका अजयलाई घरबाट बोलाएर हत्या गरिएको हो। उनको अनुहार जलाइएको तथा हात र पिठयु काटिएको अवस्थामा फेला परेको छ। घटनाबारे अनुसन्धान गरिरहेका इलाका प्रहरी कार्यालय कञ्चनरुपका डीएसपी मकेन्द्रकुमार मि श्रले मुखियाको शव नचिनियोस भनेर अनुहारमा पेट्रोल छर्किएर जलाइएको र शव नभेटियोस भनेर लुकाउन प्रयत्न गरिएको बताए। भवितव्य मृत्युपछि शव लुकाउने प्रयास मात्र गरिएको हो वा हत्या गरी शव लुकाउन खोजिएको बारे अनुसन्धान भइरहेको उनले बताए। मुखियाको शवलाई सँगै गएका उनका साथीहरुले कञ्चनरुप नगरपालिका५ स्थित त्रियुगा नदीको किनारमा खाडल खनेर पुरेपछि घटनालाई गुपचुप राखेका थिए। मुखिया हराएको खबर गाउँघर फैलँदै प्रहरीसमक्ष पुगेपछि प्रहरीले खोजतलास तथा अनुसन्धान शुरु गरेको थियो। मृतककी श्रीमती मीनाले कात्तिक १ गते साँझ गाउँकै २४ वर्षीय बबरी भनिने रमेश सरदार र ४५ वर्षीय श्रीलाल सरदारसँग निक्लिएको र फर्केर नआएको प्रहरीलाई जानकारी दिएकी थिइन्। प्रहरीले मोबाइल लोकेशन ट्रयाक गरी उदयपुरको कटारीबाट श्रीलाललाई पक्राउ गरेपछि स्थानीय युवाको साथमा बँदेललाई पासो थाप्न गएको र सोही पासोमा परी मुखियाको मृत्यु भएको खुलेको डीएसपी मि श्रले बताए। बिजुलीको धरापमा परी मृत्यु भएका मुखियाको शव खाडल खनेर पुरेको श्रीलालले स्विकारे। श्रीलालले बताएअनुसारको स्थानमा शव नभेटिए पनि झिंगा लागिरहेको खाडलमा मृतक र रमेशको ज्याकेटलगायत रौं, रगतको टाटा फेला परेको डीएसपी मि श्रले बताए। त्यसअघि कञ्चनरुप पथरीस्थित जर्नादन पोखरेलको खेतमा उनको साइकल र चप्पल फेला परेको थियो। त्रियुगा नदीको आसपासमा कात्तिक ५ गते खोजतलास गरे पनि शव फेला नपरेपछि प्रहरीले सरदारको परिवारमाथि शंका गयो। श्रीलालका छोरा १९ वर्षीय बिजय सरदारलाई सोधपुछ गर्दै जाँदा श्रीलाल पक्राउ परेपछि खाडल खनी पुरेको स्थानबाट निकाली बेग्लै स्थानमा पुरेको स्वीकारे। शवलाई कञ्चनरुप र सप्तकोशी नगरपालिकाको सिमामा पर्ने कमलदहस्थित त्रियुगा नदीको किनारबाट उत्खनन गरी निकालिएको छ। प्रहरीले घटनामा संलग्न भएको आशंकामा श्रीलाल र उनको छोरा बिजयलाई पक्राउ गरेको छ। सप्तरीका एसपी कृष्ण प्रसाइले पक्राउ परेकालाई सोधपुछ पछि मृतकको शव उत्खनन् र पोष्टमार्टमलगायत अनुसन्धान शुरु गरिएको बताए। प्रसाइले पक्राउ परेका व्यक्तिले मुखियाको शवलाई खाडल खनी पुरेको स्वीकारे पनि घटनाको वास्तविकता के हो भन्ने बारे थपअनुसन्धान भइरहेको बताए। पक्राउ परेका व्यक्तिले मुखियाको मृत्यु भएपछि खाडल खनेर पुरेको स्वीकारेका छन्, तर कसरी मृत्यु भयो भन्नेबारे अनुसन्धान भइरहेको छ, एसपी कृष्ण प्रसाइले भने।"
"लप्सीफेदीमा बस दुर्घटना : तीनको मृत्यु, ५७ घाइते (अपडेट)","काठमाडौं : राजधानीको लप्सीफेदीमा बस दुर्घटना हुँदा तीन जनाको घटनास्थलमै मृत्यु भएको छ। बिहीबार मेलम्चीबाट काठमाडौंतर्फ आइरहेको बा ५ ख ५०७० नम्बरको बसको ब्रेक फेल भएर दुर्घटना भएको महानगरीय प्रहरी वृत्त बौद्धका प्रमुख डीएसपी रमेशबहादुर सिंहले जानकारी दिए। सिंहले बस दुर्घटनामा ५७ जना घाइते भएको बताए। गम्भीर घाइते भएका २ जनाको टिचिङ अस्पतालमा उपचार भइरहेको छ। खचाखच भरिएको बस लप्सीफेदीस्थित मोडमा ब्रेक नलागेपछि दुर्घटना भएको प्रारम्भिक अनुसन्धानबाट खुलेको छ।, उनले भने,घाइतेलाई विभिन्न अस्पतालमा उपचारका लागि पठाएका छौं। डीएसपी सिंहका अनुसार घाइतेमध्ये २५ जनाको लाइफ केयर हस्पिटरल, ३० जनाको सुश्मा मेमोरियल हस्पिटलमा उपचार भइरहेको छ। मृतकको सनाखत हुन सकेको छैन।"
विदेशी राजदूतका तिहार कूटनीति,"काठमाडौं : अमेरिकी राजदूत र्यान्डी बेरीले तिहारको शुभकामना दिँदै सामाजिक सञ्जाल ट्विटरमा तस्बिर राखेको भोलिपल्ट चिनियाँ राजदूत होऊ यान्छीले पनि शुभकामना दिइन्। बेलायती राजदूत रिचार्ड मोरिसले भने अमेरिकी राजदूतले शुभकामना दिएको केही घण्टामै शुभकामना दिए। अमेरिकी राजदूतले कार्यकालको पहिलो वर्ष पूरा भएको खुसी ट्विटरबाट बाँडेको भोलिपल्टै तिहारको शुभकामना दिए। उनले कुकुर तिहारको दिन निवासमा कुकुरलाई माला लगाएर डुलाएको तस्बिर राख्दै शुभकामना दिएका थिए। त्यसपछि उनले हरेक दिन (लक्ष्मीपूजा, गोवद्र्धन तिहार, म्हपूजा र भाइ टीका) को शुभकामना दिँदै तस्बिर राखे। निवासमा रंगोली आफैंले बनाइरहेको तस्बिरसमेत राखे। तीन महिनादेखि ट्विटर चलाउन थालेकी चिनियाँ राजदूत होऊले कात्तिकमा हिमालयन एअरलाइन्सको पहिलो बेइजिङ उडानको ट्विट गरिन्। त्यसको भोलिपल्ट (लक्ष्मीपूजाको दिन) तिहारको शुभकामना दिइन्। तिहारको उज्यालोले नेपालचीन मित्रता उचाइमा पुगोस्। सबै नेपाली साथीहरूलाई तिहारको शुभकामना, उनले नेपाली र अंग्रेजी दुवै भाषामा ट्विट गरेकी छन्। राजदूत बेरीले भने लगातार ट्विट गर्दै रंगोली बनाउने, भाइटीका लगाउने लगायत देउसी खेलेको तस्बिर राखे। मलाई देउसीको शब्द राम्रोसँग उच्चारण गर्न त आउँदैन तर म देउसीको टिममा जोडिएर देउसी खेल्न रमाउँछु, बेरीले लखेका छन्, अमेरिकी दूतावासको युथ काउन्सिल टिमले यो देउसी जुराएकोमा धन्यवाद छ। भन भन भाइ हो देउसी रे। शुभ म्ह पूजा। बेलायती राजदूत रिचर्ड मोरिसले नेपाली र अंग्रेजी दुवै भाषामा ट्विट गरेका छन्। तिहार प्रकाश र फूलहरूको पर्व हो। प्रज्वलित दीपले काठमाडौैं र नेपाललाई सुन्दर बनाउनेछ। सबैमा तिहारको शुभकामना, कार्यकाल सकेर फर्कने तयारीमा रहेका बेलायती राजदूतले लेखेका छन्। नेपालमा रहेका राजदूतहरूले चाडपर्वलाई नजिकबाट नियाल्दै सांस्कृतिककूटनीतिका रूपमा ढाल्ने प्रयास गरिरहेका छन्। उनीहरूले हरेक चाडपर्वबारे यसैगरी शुभकामना दिँदै आएका छन्। पहिलापहिला निवासमा नै बोलाएर रमाइलो गर्ने राजदूतहरूले अहिले ट्विटमार्फत जानकारी दिन थालेका हुन्। अमेरिकी राजदूतले मात्र होइन दूतावासका अन्य अधिकारीले पनि भाइटीका लगाएको तस्बिर राखेर यसको महत्वलाई झल्काएका छन्। अमेरिकी दूतावासकी प्रवक्ता एन्डी डी आर्मेन्टले आफ्ना सानो भाइ जस्टिनसँग भाइटीका लगाएको तस्बिर राखेकी छिन्। उनले आफ्ना छोराछोरीबीचमा पनि भाइटीका लगाएको तस्बिर सार्वजनिक गरिन्। नेपाली संस्कृतिमा रमाउन पाउँदा खुसी लागेको उनको भनाइ छ। यसरी सम्मान देखाउन पछिल्लो समय अमेरिका र चीनबीच प्रतिस्पर्धाजस्तै देखिन्छ। चिनियाँहरू यस प्रकारको सामाजिक सञ्जालबाट टाढा रहन खोज्छन्। तर पछिल्लो समयमा देखिन थालेका छन्। गत जुनदेखि ट्विटर चलाउन थालेकी चिनियाँ राजदूत आफ्नै मुलुकको वाइपो, विच्याट, क्युक्युमा रम्थिन्। अमेरिकी भने आफ्नो सबै काम ट्विटरमार्फत सार्वजनिक गर्छन्। अमेरिकी राजदूतले आफू राजदूत भएर नेपाल आएको एक वर्षमा गरेको अनुभवको भिडियो ट्विटरमार्फत सार्वजनिक गरेका छन्। उनले भनेका छन्, नेपालमा मैले एउटा पनि खराब दिन बिताएको छैन। म आएदेखि नेपालको विभिन्न भाग घुम्ने गरेको छु। यहाँ मैले विलक्षण मानिससँग भेटें अनि रमाएँ। इलाममा स्वादिलो चिया पिएको प्रसंगदेखि नेपालगन्जमा विश्व स्तरको बिरयानी खाएको प्रसंगसम्म उनले उठाएका छन्। उनले मिठो मम र दालभात खाएको स्मरण गरेका छन्। अंग्रेजीमा राखिएको छोटो भिडियोमा उनले नेपालीमा सबटाइटलसमेत दिएका छन्। नेपालका विभिन्न स्थानमा घुमेको र बृहत् सांस्कृतिक तथा धार्मिक विविधताबारे अनुभव हासिल गर्न पाएको उनको भनाइ छ। उनले भनेका छन्, यहाँ एक वर्ष बितेको पत्तो नै पाइएन। सदाशयता, संकल्प सौहार्दले थप उत्साहित गरेको छ। नेपालमा विगत ७० वर्षदेखि स्वास्थ्य, शिक्षा, भविष्य र स्वतन्त्रता निम्ति सहयोग गर्दै आएको उनको भनाइ छ। राजदूत बेरीले युवाहरूको व्यावसायिकता र उद्यमशीलतामा जोड दिँदै आएका छन्। पछिल्लो समय भारतीय राजदूत मञ्जिभसिंह पुरी पनि कहिलेकाहीं ट्विट गर्नेमा पर्छन्। तर उनले भने दुईपक्षीय सहयोग र विभिन्न कार्यक्रमको मात्र ट्विट गरिरहेका हुन्छन्। उनको प्रेस सेक्सनले पत्रिकासँग अन्तरक्रिया गरेको पाइए पनि सामाजिक सञ्जालमा कम उपस्थिति देखाउँछन्। अमेरिका र चीनले भने यसमा बाजी मारेको देखिन्छ। भारतीय प्रधानमन्त्री नरेन्द्र मोदी आफ्नो टिम नै राखेर सामाजिक सञ्जालमा छाएका हुन्छन्। पूर्वराजदूत तथा शिष्टाचार महापाल मोहनकृष्ण श्रेष्ठले कूटनीतिमा पब्लिक डिप्लोम्यासी (सार्वजनिक कूटनीति) निकै महत्वपूर्ण पाटोमा आएको बताए। पब्लिक डिप्लोमेसीको एक पाटो नै कलासंस्कृति हो। राजदूतहरूले देखाउने चासोले साँच्चै महत्व राख्छ, उनले भने।"
"कलंकीचाबहिल चक्रपथ विस्तार : आकासे पुल, प्रहरी भवनसहित ४० घर भत्किने","काठमाडौं : कलंकीचाबहिल चक्रपथ विस्तारमा नारायणगोपाल चोक आसपासका करिब ४० घर हटाउनुपर्ने देखिएको छ। काठमाडौं उपत्यका विकास प्राधिकरणले गरेको प्रारम्भिक सर्वेक्षणमा यस्तो देखिएको हो। चीनले विस्तार गर्ने भनिएको यस सडकमा राइट अप वे क्लियर नभएसम्म चिनियाँ कम्पनीले डीपीआर तयार नगर्ने भएको छ। चक्रपथ विस्तारको दोस्रो चरणमा कलंकीदेखि चाबहिल धोबीखोलासम्म ११६ किमि सडक विस्तार हुने भएको हो। उक्त सडक (कलंकी  चाबहिल ) अहिले ३० मिको चौडाइमा फैलिएको छ। तर, अब सडकको मध्यभागबाट दायाँ ३१ र बायाँतर्फ ३१ मिटर गरी जम्मा ६२ मिटरको चौडाइमा विस्तार हुनेछ। उक्त क्षेत्रमा भएका करिब ४० वटा घर सडक विभागले हटाउनेछ। अहिले राइट अप क्लियरका लागि सडक विभागमार्फत उपत्यका विकास प्राधिकरणले पहिलो चरणमा लगत संकलन गर्ने गरिरहेको छ। प्राधिकरणले संकलन गरेको प्रारम्भिक तथ्यांकमा निजी आवास, नेपाल पुलिसको भवनको केही भाग, नेपाल कुष्ठरोग निवारण संस्थाको भवन, पेट्रोल पम्प, गोंगबु नयाँ बसपार्कको आकासे पुललगायत संरचना हटाउनुपर्ने देखिएको छ। साथै, एघार किलोमिटर आसपासमा भएका बिजुलीका पोल पनि हटाइनेछ। बिजुलीका पोल हटाउनका लागि विद्युत् प्राधिकरणलाई पत्राचार गरिसकेको रिमालले जानकारी दिए। अहिले सडकको विस्तारका लागि अधिग्रहण गर्नुपर्ने भएका जमिन क्षतिपूर्ति दिएर गरिने आयोजना प्रमुख रिमाले बताए। अहिले प्राधिकरणले लगत संकलन गरिरहेको छ, उनले भने, यो काम सकिएपछि क्षतिपूर्तिबापतको रकम दिएर काम आगाडि बढाइनेछ। प्राधिकरणको प्रारम्भिक तथ्यांकअनुसार जमिन र घरको क्षतिपूर्तिबापत करिब एक अर्ब ६१ करोड रुपैयाँ दिनुपर्ने भएको प्राधिकरणका प्रमुख भाइकाजी तिवारीले बताए। अहिले धेरै ठाउँमा संरचना हटाउनुपर्ने समस्या छैन, उनले भने, मुख्य नारायणगोपाल चोकमा धेरै घर भत्किने भएका छन्। प्रारम्भिक अध्ययनमा जमिन र घरसहित करिब एक अर्ब ६१ करोड क्षतिपूर्ति दिनुपर्ने देखिएको छ। क्षतिपूर्तिबापतको रकम दिँदा मूल्यांकन समितिले सिफारिस गरेबमोजिमको रकम दिइने उनको भनाइ छ। विस्तार क्रममा रहेको यो सडक पनि कोटेश्वरकलंकीकै ढाँचामा आठ लेनमा बन्न लागेको हो। आठ लेनमा बन्ने सडकको मुख्य लेन चीन सरकारले बनाइदिनेछ। सर्भिस लेन भने नेपाल सरकार आफैँले बनाउनुपर्ने सहमति भएको आयोजना प्रमुख रिमालले बताए। चीन सरकारले मुख्य लेन बनाउने हो, उनले भने, सर्भिस लेन र अन्य आकाशे पुललगायत संरचना हामी आफैँ बनाउनेछौँ। चाबहिलतिलगंगा खण्ड तत्काल नबन्ने चाबहिल धोबीखोला पुलदेखि तिलगंगासम्मको सडक विस्तार नहुने भएको छ। यस क्षेत्रमा पुरानो बाक्लो बस्ती छ। त्यहाँ पशुपति क्षेत्रका मठमन्दिरका संरचना पनि धेरै छन्। यस क्षेत्रमा भएको सडकको चौडाइ करिब १६ मिटर मात्र छ। यो खण्ड विस्तार गर्दा बनेका संरचनामा धेरै क्षति हुने आयोजना प्रमुख रिमालले बताए। यस क्षेत्रमा कायमा भएको सडकको चौडाइ एकदमै सानो छ, उनले भने, घर पनि बाक्लो छ। पशुपति क्षेत्रका पनि धेरै सम्पदा छन्। यहाँको सडक विस्तार गर्दा धेरै क्षति हुने सम्भावना छ। धेरै घर र पशुपति क्षेत्रका संरचना भत्काउनुपर्ने हुँदा यो खण्ड तत्काल नबन्ने भएको उनले बताए। तर, तिलगंगादेखि कोटेश्वरखण्डका लागि भने अध्ययन उनले जानकारी दिए।। तिलगंगा कोटेश्वर सडकखण्ड विस्तारका लागि भने अहिले सडक विभागले अध्ययन गरिरहेको छ, उनले भने, अध्ययन प्रक्रिया पूरा भएपछि यताको पनि काम सुरु हुनेछ।"
पानी अभावले टिक्दनन् पर्यटक,"उदयपुर : पर्यटकीय क्षेत्र उदयपुरगढीमा खानेपानीको चरम अभाव छ। पर्यटकलाई आकर्षित गर्न सरकारले पूर्वाधारतर्फ ध्यान दिए पनि पीउने र शौचालयमा पानी नहुँदा पर्यटकलाई सास्ती भएको छ। पहिलो आवश्यकता पानी नै हो, पानी नै नभएपछि पर्यटकलाई कसरी राख्न सकिन्छ, स्थानीय बोधकुमार घिमिरेले भने, पानी नहुँदा आएका पर्यटक पनि केही छिनमै फर्कन्छन्। गन्तव्यस्थलको रूपमा विकास गर्न केन्द्रीय सरकारले एक करोड रुपैयाँ बजेट विनियोजन गरेको गाउँपालिका अध्यक्ष मानबहादुर मगरले बताए। जीर्ण गढी संरक्षण, घेरबार र स्थल निर्माणमा ५० लाख रुपैयाँ खर्च गरिएको छ। बाँकी बजेटले पनि पर्यटकलाई आकर्षित गर्ने पूर्वाधार निर्माण गरिने उनको भनाइ छ। पर्यटन प्रर्वद्धनका लागि बजेट विनियोजन भए पनि पीउने पानीका लागि भने कतैबाट व्यवस्था नभएको अध्यक्ष मगले बताए। पानीको स्रोत नहुँदा १३ किलोमिटर टाढाको खोलाबाट पानी ल्याउन स्थानीय बजेटबाट सम्भव नहुने अध्यक्ष मगर बताउँछन्। स्थानीयले पानीको अभाव पूर्ति गर्न ट्याक्टरबाट ढुवानी गरी व्यवस्थापन गरिरहेको स्थानीय कुमार रोका बताउँछन्। पानी अभावकै कारण ५ वर्षदेखि सञ्चालनमा रहेको होमस्टे पनि प्रभावित बनेको छ। घरमा प्रयोग हुनेदेखि होमस्टेका लागि स्थानीयले २ किलोमिटर टाढाको जोगिधारा र कोप्चे धाराबाट पानी ल्याउने गरेको उनले बताए। एकपटकमा चार हजार लिटर पानी ल्याउन ट्याक्टरलाई स्थानीयले चार हजार रुपैयाँ तिर्ने गरेका छन्। सर्वसारधरण, शिक्षक, कर्मचारीले आधा घण्टा लगाएर पानी ढुवानी गर्ने गरे पनि होटल व्यवसायी र अन्य व्यापारीले भने ट्याक्टरबाट पानी ढुवानी गर्ने गरेको स्थानीय गोपाल खत्रीले बताए। तत्कालीन जिल्ला विकास समिति र पर्यटन वोर्डले पर्यटकीय क्षेत्र उदयपुरगढी आउने आन्तरिक र बाह्य पर्यटकका लागि बस्न र स्थानीय महिलालाई प्रोत्साहन गर्न होमस्टे सञ्चालनमा ल्याएको थियो। असार २८ को बाढीले पहिले ल्याउने गरेको पानीको मुहान बगेपछि अहिले सातामा एकपटक मात्र धारो आउने गरेको छ। पानीको उचित व्यवस्था नहँदा होमस्टे चलाउनै समस्या परेको छ, पञ्चावती सामुदायिक होमस्टे समितिका अध्यक्ष इन्द्रकुमारी राईले भनिन्, पाहुनालाई पिउने पानी नै दिनसक्ने अवस्था छैन, शौचालयमा त झनै समस्या छ। नुहाउने र लुगा धुने पानी नहँदा साता दिन बस्न आएका पर्यटक दुई दिन पनि टिक्न नसकेको उनी बताउँछिन्। विभिन्न योजना आए पनि पानी अभावकै कारण गर्न नसकिने भन्दै पन्छाउनुपर्छ, समितिका सचिव रीताकुमारी धमलाले भनिन्, पहिले जिविसले अन्य क्षेत्रमा सञ्चालित होमस्टेको अवलोकन भम्रण गरायो, त्यहाँ हेर्दा हामी पनि राम्रो गर्नसक्छौं भनेर होमस्टे चलायौं। तर अहिले पानी नभएपछि बन्द गर्नुपर्ने अवस्थामा पुगेका छौं। वहुवर्षिय योजना प्रभावहिन ५० घरधुरी रहेको उदयपुरगढीमा झण्डै एक हजार जनसंख्या छ। पीउने पानी समाधानका लागि सरकारले ६ वर्षअघि बहुवर्षिय कार्यक्रममार्फत एक करोड ५४ लाख रुपैयाँ विनियोजन गरे पनि कनिका छरेजस्तो वितरण भएपछि कुनै काम हुन नसकेको स्थानीय बताउँछन्। पहिलो वर्ष २० लाख, दोस्रो वर्ष ५ लाख र तेस्रो वर्षमा ६ लाख गरी ३१ लाख रुपैयाँ आए पनि त्यो बजेटले काम हुन सकेन। स्थानीय नेकपा नेता देव गिरीले भने, वर्सेनि कनिका जस्तो बजेट आउने र टालटुल गर्दा नै सकिने भएकाले काम हुन नसकेको हो। बजेट अभावले बिछ्याएका पाइप, मुहानको ट्ंयाकी जिर्ण बन्दै गएको छ। पाइप आयो, बिछ्याउने, खाडल खन्ने पैसा छैन्, स्थानीय दिपक रोकाले भने, जमिनमुनि नपुरी बिछ्याएको पाइप गाइवस्तु चराउनेले काटेर काम नलाग्ने बनाएसके। नेपालटार बजार छोएर जाने मदन भण्डारी राजमार्गबाट ९ किलोमिटर उत्तरी क्षेत्रमा रहेको पर्यटकीय क्षेत्र उदयपुरगढी जिल्लाको पुरानो सदरमुकाम हो। २०२८ सालमा गढीबाट रातारात लुटेर तत्कालीन प्रशासकसँग मिलेर सदरमुकाम गाईघाटमा सारिएको थियो। पर्यटकीय क्षेत्र तथा गाउँपालिकाको केन्द्र भागलाई लक्षित गरी उदयपुरगढी गाउँपालिकाले खानेपानी आयोजनाका लागि १८ लाख बजेट विनियोजन गरेको छ। गाउँपालिकाको केन्द्रमा नै पीउने पानीको अभाव भएपछि पालिकाले यो योजना अघि सारेको उपाध्यक्ष सानुकुमारी राउतले बताइन्। लिफ्टिङ प्रविधिबाट पानी तानेर पर्यटकीय क्षेत्रलाई पानी पुयाउने गाउँपालिकाको लक्ष्य छ।"
तराईमा सुरु भयो छठ,"प्रदेश२ व्यूरो : सूर्य उपासनाको अनुपम पर्व छठ बिहीबारदेखि सुरु भएको छ। तराईका सबै जातजातिले साझा रूपमा मनाउने यस पर्वको प्रारम्भ अर्वाअर्वाइन विधिबाट भएको छ। शुक्ल पक्षको चतूर्थी तिथिका दिन अर्वाअर्वाइन वा नहाय खाए भन्ने विधि गरिन्छ। ब्रतालुहरूले विहानै नुहाइधुवाई गरी चोखो खानेकुरा मात्रै खाने गर्छन्। उसिनेको चामल नखाइ अर्वा चामलको भात र लसुनप्याज, मसुरोको दाल वर्जित खाना ब्रतालुले खान्छन्। छठ पूजाको भोग सामग्री तयार गर्दा शुद्धता र चोखोपनमा विशेष ध्यान दिइन्छ। छठको सामग्री जुठो भएमा वा केही कारणले अशुद्ध हुन गएमा परिवारमा नराम्रो प्रभाव पर्ने मान्यता छ। छठमा विशेष परिकारसँगै विशेष फलहरूको पनि प्रधानता छ। ऊखु, केरा, मुला, गाजर, बेसार, ज्यामिर, नरिवल, सुन्तला जस्ता फलहरू मुख्य रुपमा भोग लगाइन्छ। प्रकृतिको पूजा गरिने यो पर्वमा किसानले आफ्ना उत्पादित सामग्रीलाई भोग प्रसादका रूपमा प्रयोग गर्छन्, शिक्षक रामचन्द्र ठाकुर बताउँछन्। षष्ठीको दिन नै बाँसको डाला, नांग्लो, कोनिया, माटोको सरबा, ढाकनमा भोग सामग्री राखेर निर्धारित जलाशयसम्म लगिन्छ। जलाशयको किनारमा भोग सामग्री राख्नुअघि ब्रतीले पाँचपटक दण्डवत गर्छन्। साँझको बेला अस्ताउँदो सूर्यलाई अर्घ सामग्री पालोपालो अर्पण गरी पूजा गरिन्छ। राति कतिपय स्थानमा जलाशय किनारमै मनोरञ्जन तथा सांस्कृतिक कार्यक्रम गरी जाग्राम बस्ने चलन पनि छ। कतिपय ब्रतालुहरू डाला लिएर घर फर्किन्छन्। रातिको बेला छठको डाला जगाउन महिलाहरूले लोक गित गाउने गर्छन्। पर्वको चौथो र अन्तिम दिन बिहानी उदाउँदो सूर्यलाई अर्घ दिइन्छ। यस दिनलाई पारन भनिन्छ। अर्घ सम्पन्न भएपछि पण्डितले ब्रतीलाई सूर्य पुराण सुनाउँछन्। पर्व सम्पन्न भएपछि सबै घर फर्केर प्रसाद खाने चलन छ। नहाय खाय विधि गर्नु पछाडीको कारण ब्रतालुकाु मन र तन दुवैको शुद्ध र सात्विक बनाउनु हो। शुक्ल पक्षको पञ्चमी तिथिका दिन खरना को विधान हुन्छ। ब्रतीले यस दिन निराहार ब्रत बसेर साझ सख्खर हालेको चामलको खीर बनाउँछन्। साँझपख नुहाएर चोखो भइ आफ्नो कुल देवताको पूजा गरी आगनमा गाईको गोबरले लिपेर चामलको पिठोले अरिपन (विशेष चित्र) कोरिन्छ। ब्रतीले बनाएको खीर छठी माता र सूर्य देवलाई सर्मपित गरी खरनाको पूजा गरिन्छ। भोग लगाएको खीर प्रसादका रूपमा ब्रतीले राति खान्छन्। खरनाको दिनपछि ब्रतीले पूर्ण निराहार ब्रत बस्नुपर्छ। छठको तेस्रो दिन षष्ठी तिथिमा गहुँ र चामल जातोमा पिसेर छठका लागि भोग सामग्री बनाइन्छ। यसमा विशेषगरी ठेकुवा, भुसुवा, पिरूकिया, लड्डु जस्ता परिकारहरू बनाइन्छ। सामाजिक मिलनको पर्व छठ पर्व सबै जातजातिको साझा पर्व हो, पंडित विदानन्द झा भन्छन्, यसमा सबै जातजातिको समान सहभागीता हुन्छ। पर्वका लागि बनाइने प्रसाद सामग्रीको खरिददेखि सजाइने डालाहरूमासमेत सबै वर्गको सहभागीता हुन्छ। दलित समुदायका डोम जातिले बनाउने बाँसका डाला, नाङलोहरूमै पर्वका भोग सामग्री सजाएर जलाशयसम्म लिने गरिन्छ। त्यसैगरी कुमालेले बनाएका माटोका भाँडाहरू सरवा, ढाकन, दियोको प्रयोग पूजाका लागि गरिन्छ। अनेकतामा एकता बहुसांस्कृतिक, बहुभाषिक र बहुजाति प्रकृतिका समावेशी पर्व छठको सौन्दर्यका लागि मधेश, पडाड र हिमालसँग छठको प्रेम छ। प्रायःजसो मधेसी परिवारमा गरिमामय स्थानमा भएको महिलाको नेतृत्वमा छठ मनाइन्छ। नारीको महत्व छठले पनि बढाएको छ। बालबालिका र युवायूवतीहरु यस पर्वमा बढी सक्रिय रहन्छन्। पूजा प्रक्रियाको सुरुदेखि समापनसम्म सबै जाति, समुदाय र धर्मका मानिसको सहभागी हुने हुनाले यसलाई समानताको पर्व पनि भन्न सकिन्छ। मानव र प्रकृतिबीचको सम्बन्धलाई छठले प्रत्येक वर्ष प्रगाढ बनाउँदै आइरहेको छ। छठ समाजिक सद्भावको पर्व पनि हो। हाम्रो समाजमा छुवाछूत, भेदभाव, तल्लो जातिमाथिल्लो जातिबीच पानी बराबारको अवस्था अझै कायमै छ। कानुनी रुपमा छुवाछुतको अन्त्य भएपनि समाजमा छुवाछुत भने कायमै छ। तर छठ पर्वले सामाजिक भेदभावको बाँध भने परापूर्व कालदेखिनै भत्काइएको देखिन्छ। त्यसैगरी यो पर्व मनाउने सनातन धर्मावलम्बीबीच समुदायगत, जातिगत, भाषागत भिन्नता पनि छन्। अरू बेला अछूत भनेर तिरस्कार गर्ने समाजका कुलीन वर्गका छोरी र बुहारी पनि बाटोको छेउमा अँचरा (आँचल) थापेर प्रसाद माग्छन् र प्रसाद जुनसुकै जातजातिको होस, आँचलमा पर्यो भने त्यसलाई पवित्र मानेर ग्रहण गर्छन्। यसले के प्रमाणित गर्छ भने हाम्रो समाजलाई एकताको सूत्रमा बाँध्न यस्ता पर्वहरूको ठूलो योगदान छ। सबै मिलेर घाट बनाउने, सजाउने, सरसफाइ गर्ने, सुरक्षा दिने, रमाउने गतिविधिले मानवीय भाइचारा सामाजिक एकता र सामाजिक सद्भावलाई दह्रो बनाउन छठ पर्वले मद्दत गरेको छ। तराईमधेसमा बस्ने हिन्दु धर्मावलम्बीले मनाउने यो पर्वले छिमेकमा बस्ने इस्लाम, बुद्ध धर्म मान्नेलाई पनि आफ्नो प्रभावमा राख्दै आएको छ। पहाड र राजधानी यति बेला छठमय भएको छ। दलित वस्तीमा सहयोग छठ पर्वमा खर्चको जोहो गर्ने ध्याउन्नमा रहेका वीरगन्जका दलित विपन्नलाई लत्ताकपडा र पिठो सहयोग गरिएको छ। आर्थिक विपन्न महानगरका दलित बस्तीमा पर्सा क्षेत्र नम्बर १ का सांसद प्रदीप यादवको पहलमा रुङगटा वेलफेयर सोसाइटीले नयाँ लत्ता कपडासहितका सामग्री सहयोग गरेको हो। वडा नम्बर ३१ मा पर्ने बेल्वा, कोन्हिया , लक्ष्मीपुर, कटगेनवा र मिलन चोकका दलित बस्तीमा सांसद यादव आफैंले नयाँ साडी र छठको प्रसाद ठेकुवा बनाउन चाहिने गहुको पिठो बाँडेका हुन्। दुई सय २५ परिवारलाई सहयोग गरिएको बताइएको छ। हामी गरिबलाई छाक टार्नै मुस्किल हुन्छ, छठमा खर्चको बोझ थपिन्छ कोन्हियाकी सुरसती देविले भनिन्, नयाँ साडी र पिठो पाएपछि धेरै राहत भएको छ। गरिब र विपन्न मुसहर बस्तीका महिलाहरुलाई खर्च अभावले समस्या भएको थाहा पाएपछि सहयोग गरेको सांसद यादवले बताए। बजारमा चहलपहल तरार्ईका बजारमा यतिबेला छठ मनाउन पूजा सामग्री किन्नेहरूको भिड छ। तरार्ईको मुख्य पर्व छठको तयारी गर्न यहाँका नागरिकलाई भ्याइनभ्याइ छ। दिपावली सकिएलगत्तै छठ सुरु हुने हुँदा बजारमा सामग्री किन्नेहरूको भिड लागेको हो। वीरगन्जको घण्टाघर चोकदेखि माइस्थान चोकसम्मको सडकमा खुद्रा व्यापारीहरूले छठमा प्रयोग हुने सामग्री बिक्रीका लागि राखेका छन्। छठमा ब्रतालुसंगै बालबच्चा सबैलाई नयाँ लुगा चाहिन्छ, पसलमा कपडा किन्दै गरेकी जगरनापुरका भुलन वर्णवालले भने, अब छठ आउन एकदुई दिन मात्र बाँक। अहिले नै किन्दा सस्तो र तयारी गर्न पनि सजिलो हुन्छ। छठको सुरु हुनु तीनचार दिनअघि नै सामग्री जोरजम गर्नुपर्छ नाङ्लो किन्दै गरेकी रामगढवाकी हेमन्तीदेवी कुर्मीले भनिन्, सुरु हुनु अघिल्लो दिन नै किन्दा महँगो पर्छ। छठमा नयाँ लत्ताकपडा लगाउने चलन रहेकाले वीरगन्जका कपडा पसलमा पनि ग्राहकको घुइँचो लागेको छ। जनकपुरमा विशेष तयारी छठ पर्वका लागि जनकपुरमा पछिल्लो एक महिनादेखि तयारी थालिएको छ। जलाशयहरू सफा गरिएका छन् भने पर्वका लागि विशेष सजावट गरिएको छ। यहाँको गंगासागर, धनुषसागर, अंगराजसर, गोरधोई पोखरी लगायत दर्जनौ जलाशयका किनारमा पण्डालहरू निर्माण गरिएका छन्। छठ पर्वको षष्ठीका दिन जलाशय किनारमा सजाइने अर्घहरू पारनको बिहान मात्र उठ्ने हुनाले पण्डालहरू सोही अनुसार बनाइएका हुन्। मनोकामना पूरा हुने विश्वास सर्लाहीको मलंगवा नगरपालिका७ मुसैलीकी ५२ वर्षीया रामरसदेवी यादव २५ वर्षदेखि छठ पर्व मनाउँदै आएकी छन्। छोरा र छोरी बिरामी पर्न थालेपछि सन्तानको स्वास्थ्य लाभका लागि छठमा ब्रत बस्न सुरु गरेकी यादवले अहिलेसम्म निरन्तरता दिएकी छन्। घरमा विभिन्न समस्या आइरहन्थ्यो, उनले भनिन्, छठी मैयाको ब्रत बस्न थालेदेखि छोराछोरीको बिरामी पनि निको भयो। पवित्र मनले ब्रत बसेमा मनोकामना पूरा हुने उनको विश्वास छ। मधेसको सबैभन्दा पवित्र र ठूलो पर्वको रूपमा मानिँदै आएको छठलाई मनोकामना पूरा हुने पर्वका रूपमा लिइन्छ। मेधसी मूलका महिलाहरूले मनाउँदै आए पनि पछिल्लो केही वर्षदेखि सबै समुदायका महिलाहरूले छठमा ब्रत बस्ने गरेका छन्। मलंगवा३ की ५५ वर्षीया देवसखी पण्डित भन्छिन्, सासूले कहिलेदेखि ब्रत सुरु गर्नुभयो मलाई याद छैन, तर २०५८ सालदेखि उहाँ बिरामी पर्नुभयो। त्यसपछि परिवारको खुसीका लागि मैले ब्रत बस्न सुरु गरेँ। मनिका झा जनकपुरधाम, राजकरण महतो बर्दिबास, सुनिल ठाकुर मंगलवा, गोविन्द महतो जनकपुर, क्रान्ति शाह वीरगन्ज"
सहिदका बुबा मंगले रहेनन्,"रोल्पा : सशस्त्र युद्धमा छोरा गुमाएका रोल्पाका मंगले बुढामगरको मृत्यु भएको छ। लामो समयदेखि रोगले थलिएका ८२ वर्षिय बुढामगरको सुनछहरी गाउँपालिका७ जेलबाङ आफ्नै घरमा बुधबार राती निधन भएको हो। गए राती १० बजे उनको मृत्यु भएको सुनछहरी गाउँपालिकाका अध्यक्ष आशबहादुर पुनले जानकारी दिए। उनको मृत्युले जेलबाङी शोकमा डुबेका छन्। मगर जातिको संस्कार अनुसार बिहीबार अन्त्यष्टि गरिने भएको छ। पतिको मृत्यु भएपछि मंगलेका पत्नी फुर्सी सहाराविहिन हुन पुगेकी छन्। युद्धमा होमिएको छोरा भुवनको मृत्यु भएपछि मंगले र फुर्सी दम्पत्ति सहाराविहिन बनेका थिए। सानो एकतले झुपडीमा कष्टकर जीवन गुजार्दै आएका दम्पत्तिको दिनचर्य सञ्चारमाध्यम (विविसीको साझा सवाल) मा आएपछि उनीहरुको चर्चा चुलिएको थियो। चरम गरिबी र अभावमा जीवन बिताउँदै आएका उनीहरुको अवस्था देखेर फर्किएपछि उर्जा तथा जलस्रोतमन्त्री वर्षमान पुनले सहिदको बुबाको घर बनाउन पहल गरेका थिए। नेता पुनको पहलमा गत वर्ष चिटिक्क परेको घर वनेको थियो। नयाँ घरमा उनले एक वर्ष पनि बिताउन पाएनन् । नयाँ घरमा सर्दै गर्दा उनी बिरामी थिए। उनको उपचारसमेत हुन सकेको थिएन। नेताहरुको पहलमा नै उनको उपचार भएपनि निको हुन सकेको थिएन। अन्ततः उनको मृत्यु भएको छ। बुढ्यौली अस्थामा पुगेकी मंगलेका पत्नी फुर्सी टोलाईरहेकी छन्। एक मात्र छोराको मृत्युले रित्तिएको आँसु पतीको मृत्युले पुनरावृत्त गराएको छ। सोकको घडिमा जनप्रतिनिधि, गाउँले र इष्टमित्र मंगलेको दाहसंस्कारका लागि भेला भएका छन्। जेलबाङमा युद्धताका देशभरमै सबैभन्दा धेरै व्यक्तिको मुत्यु भएको थियो । युद्धको समयमा एकै गाउँबाट ७३ जनाले ज्यान गुमाएका थिए। राज्यपक्षबाट ६३ र तत्कालीन विद्रोही माओवादी पक्षबाट १० जना जेलबाङीकोमृत्यु भएको थियो।"
मुग्लिनपोखरा सडक चार लेनमा विस्तार : एडीबीको ऋण २१ अर्ब,"काठमाडौं : एसियाली विकास बैंक (एडीबी)ले मुग्लिनपोखरा सडक चार लेनमा विस्तार गर्न २१ अर्ब ५० करोड रुपैयाँ सहुलियत ऋण उपलब्ध गराउने भएको छ। दुई लेनको सडक चार लेनमा विस्तार गर्न लागिएको छ। एडीबीको सञ्चालक समितिले बुधबार सहुलियत ऋण अनुमोदन गरेको हो। एडीबीको मुख्याल मनिलाबाट जेठ १३ मा उच्चस्तरीय टोली मुग्लिनपोखरा सडकखण्ड निरीक्षण गर्न नेपाल आएको थियो। १५ दिनका लागि नेपाल भ्रमणमा आएको टोलीले मुग्लिनपोखरा सडकको स्थलगत अनुगमन गरेको थियो। टोलीले बुझाएको प्रतिवेदनका आधारमा एडीबीले ऋणका लागि सहमति जनाएको हो। सडक विभाग आयोजना निर्देशनालय (एडीबी) का उपआयोजना निर्देशक सुरेश पौडेलका अनुसार एसियाली राजमार्ग मापदण्डअनुरुप मुग्लिनपोखरा सडक विस्तार गर्न एडीबीले सहुलियत ऋण उपलब्ध गराउन सहमति प्रदान गरेको जानकारी दिए। सहुलियत ऋण उपलब्ध गराउन एडीबीले सहमति प्रदान गरेको छ, पौडेलले भने, एक महिनाभित्रमा एडीबी र नेपाल सरकारबीच ऋण सम्झौता हुनेछ। एडीबीले उलब्ध गराउने ऋण नेपाल सरकारले २५ वर्ष भित्र तिर्नुपर्छ। यसको ब्याज साढे एक प्रतिशत हुनेछ। ऋण प्रक्रियाको टुंगो लागेसँगै आयोजनाले सडक विस्तार गर्न अन्तर्राष्ट्रिय बोलपत्र आह्वान गर्ने प्रक्रिया पनि अघि बढाउन लागेको छ। अबको एक साताभित्र सडक विस्तारका लागि बोलपत्र आह्वान गरिने पौडेलले अन्नपूर्णलाई जानकारी दिए। मुग्लिनपोखरा साढे ९३ किमि सडक दुई चरणमा विस्तार गरिनेछ। पहिलो चरणमा आबुखैरेनीपोखरा र दोस्रो चरणमा मुग्लिनआबुखैरनीको ठेक्का लगाइनेछ। मुग्लिनआबुखैरनीको विस्तृत परियोजना प्रतिवेदन (डीपीआर) निर्माणाधीन अवस्थामा छ। आबुखैरनीपोखराको डीपीआर तयार भइसकेको छ। डीपीआर तयार भइसकेको खण्डबाट निर्माण कार्य सुरु गर्न खोजिएको हो। यी दुवै खण्डको डीपीआरको जिम्मा कोरियाली परामर्शदाता एमएमएम ग्रुपले पाएको छ। मुग्लिनआबुखैरनी खण्डमा ६७ मेगावाट क्षमताको मस्याङदी जलविद्युत् गृह छ। हाल कायम भएको रेखांकनअनुसार सडक विस्तार गर्दा जलविद्युत् गृहमा क्षति पुग्ने थियो। जलविद्युत् गृहलाई बिना हानि सडक विस्तार गर्न आयोजनाले मस्याङदी नदीको दुवै किनाराबाट सडक निर्माण गर्ने गरी प्रारम्भिक डिजाइन गरेको थियो। सडकको रेखांकन परिवर्तन गर्न मन्त्रिपरिषद्बाट स्वीकृति लिनुपर्ने व्यवस्था छ। मन्त्रिपरिषद्ले २०७५ चैतमा रेखांकन परिवर्तन गर्न स्वीकृति प्रदान गरिसकेको छ। हाल यो खण्डको डीपीआर तयार हुँदै छ। डीपीआर सेप्टेम्बरसम्म तयार गर्ने आयोजनाको लक्ष्य छ। आबुखैरनीपोखरा सडकलाई भूगोल र जनघनत्वका आधारमा सडक चौडा बनाइनेछ। घनावस्ती भएको ठाउँमा सडकको चौडाइ ४१ मिटरसम्म हुनेछ। विस्तारित सडक दुवैतर्फ सातसात मिटरको हुनेछ। एउटा लेन साढे तीन मिटर हुन्छ। मुख्य सडक एक अर्काबाट छुट्याउन तीन मिटरको डिभाइडर निर्माण गरिनेछ। आकस्मिक अवस्थामा सवारी रोक्न साढे दुई मिटरको सोल्डर हुन्छ। सडकको दुवैतर्फ ६६ मिटरको सर्भिस लेन हुन्छ। ढल व्यवस्थापनका लागि दुवैतर्फ दुई मिटर छुट्याइएको हुन्छ। पैदल यात्रुका लागि एकएक मिटरको फुटपाथ हुन्छ। सभिर्सलेन र मुख्य सडक छुट्याउन ०७५ मिटरको पर्खाल हुन्छ। सहरी क्षेत्रमा पैदल यात्रु तथा सवारीको चाप धेरै हुने भएकाले सडक फराकिलो बनाउन खोजिएको हो। खुला ठाउँ र पहाडी वस्ती भएको स्थनमा सडक १८ मिटरसम्म हुनेछ। यी स्थानमा सभिर्स लेन र ढल निर्माण गर्नु पर्ने भएकाले सडकको चौडाइ सानो हुने गरी डिजाइन गरिएको आयोजनाले जनाएको छ। यस्तै यो सडक खण्डमा पर्ने मादी र सेती नदिमा सिग्नेचर (आकर्षक) पुल पनि बनाउने आयोजनाको तयारी छ। सडक विभाग पुल महाशाखाले पनि मादी र सेतीमा सिग्नेचर पुल बनाउन अध्ययन गरिरहेको छ। सिग्नेचर पुल नेपालका लागि नवीन प्रविधि हो। आयोजना र महाशाखाको समन्वयनका आधारमा पुलको ढुंगो लगाइनेछ। त्यसैले सडक विस्तारको ठेक्का आहन गर्दा पुलका लागि मात्र बोलपत्र माग गरिने छैन। यो सडक विस्तारको जिम्मा पाउने ठेकेदारले पाँच वर्षसम्म सडक मर्मत सम्भार गर्नुपर्ने हुन्छ।"
कुरूप बन्दै कोतगढी,दैलेख : सदरमुकाम पुरानोबजारस्थित ढुंगैढुंगाको कोतगढी पूर्खाको बहादुरीले निर्माण गरिएको इतिहास वर्णन गर्छ।झन्डै दुई सय मिटरको परिधिमा निर्माण गरिएको ऐतिहासिक गढी परापूर्वकालमा पाँचभाई पाण्डवले बनाएको किंवदन्ती छ।पुतली आकारमा निर्माण गरिएको गढीको १३ वटा प्वाल र १३ वटै चुच्चाहरू छन्। न्यूनतम एक क्विन्टलदेखि २० टनसम्मका ढुंगाको प्रयोगबाट बनेको यस आकर्षक गढीको अवलोकन गर्ने पर्यटकको संख्या पनि दैनिक बढ्दैछ।तर गढी मर्मतको नाममा ऐतिहासिक संरचना भत्काएर प्राचीन गढीको स्वरूप बिगारिँदैछ।संघ र प्रदेश सरकारको ४० लाख ९० हजार सहयोगमा गढीको मर्मत गर्न मिलाएर राखिएका ऐतिहासिक ढुंगा उत्रतत्र छरिएको छ। विगतमा कोतगढी प्रवेशद्वारको सिँढी भत्काइएको छ।जीर्णोद्वारको काम थालिए पनि कोतगढी पुरानो स्वरूव बिगारेर पुनर्निर्माण गर्न थालिइएको छ।मर्मत उपभोक्ता समितिका अध्यक्ष ओमजंग थापाले पुनर्निर्माणको काम अन्तिम चरणमा पुगेको बताए।जिल्लाको प्रमुख पर्यटकीय गन्तव्य कोतगढी परिसरनै कुरूप देखिन थालेपछि स्थानीय आक्रोशित भएका छन्। नेपाली सेनाको स्वामित्वमा रहेको कोतगढीका संरचना र सम्पदाको सुरक्षामासमेत चुनौती थपिएको स्थानीय मनिष भण्डारीले बताए।भ्रमण वर्षलाई सफल बनाउन सरकारले सम्पदा संरक्षण र सुरक्षामा ध्यान दिनुपर्ने उनको भनाइ छ।उनले भने मर्मतका नाममा गढीको प्राचीन सुन्दरता बिगारीयो भने पर्यटकको आकर्षण घट्नेछ। तत्कालीन इन्जिनियरिङ मात्र नभइ दुरदर्शी झल्को दिने ऐतिहासिक कोतगढी जस्ताको त्यस्तै रहन दिनुपर्ने स्थानीयले जोड दिएका छन्।तर बजेट सिध्याउन स्वरूप बिग्रने गरी गढी मर्मतको काम सुरु गरिएको स्थानीय बताउँछन्।पुरातात्विक तथा कानुनी जटिलताहरू भए पनि सानो आकारमा व्यवस्थापकीय समूहसहित सेनाकै स्वामित्वमा गढीको ऐतिहासीक सुन्दरी र अर्गा तोपलाई पुर्नस्थापना गरिनुपर्ने माग उठिरहेको छ। गढीमा पहिलेदेखि नै सुन्दरी र अर्गा तोप थिए।जानकारहरूका अनुसार बडादसैं लगायत महत्वपूर्ण पर्वमा तोपको बढाइपछि मात्र जिल्लामा पूजाआजा तथा टिका थाप्ने चलन थियो।तत्कालीन ज्वाला दल गण दैलेखबाट सुर्खेत सरेर जाने क्रममा तोपहरू सुर्खेत स्थान्तरण भए पनि हालसम्म फिर्ता गरिएका छैनन्।ती तोप कोतगढीमै फिर्ता गरी कोतगढीको ऐतिहासिक गरिमा कायम गर्नुपर्ने नारायण नगरपालिका१ का वडाध्यक्ष तिर्थनारायण श्रेष्ठ बताउँछन्।
"उपत्यकामा रगत अभाव, दैनिक साढे २०० पिन्ट माग","काठमाडौं : उपत्यकामा रगत अभाव भएपछि बिरामीलाई समस्या भएको छ। रगत अभाव हुँदा दुर्घटना, रक्त श्राव, प्रसूति, मिर्गौला, थालसेमिया, हेमोफिलियाका बिरामीको उपचार प्रभावित भएको छ। मेडिसिटी अस्पतालमा भर्ना भएका मिर्गौलाका बिरामी राकेशकुमार ठाकुरका आफन्त बुधबार रगतको खोजीमा भौंतारिए। जनकपुरका ठाकुरलाई दुई पिन्ट ओ पोजेटिभ रगत चाहिएको थियो। आफन्त डा निशान्तले भने, रगतका लागि सबै ठाउँमा सोधपुछ गर्यौं। तत्कालै चाहिने हो भने डोनर (दाता) ल्याउनुस् भनेर फर्काए। ठाकुरको हेमोग्लोबिन न्यून भएकाले नियमित डायलाइसिसका लागि रगत आवश्यक परेको हो। रेडक्रसको केन्द्रीय रक्त सञ्चार केन्द्रले पनि रगत अभाव भएको जनाएको छ। केन्द्रकी निर्देशक डा मनिता राजकर्णिकारले भनिन्, चाडबाड भएकाले रक्तदान कार्यक्रम हुन सकेन। पर्याप्त रगत संकलन हुन नसकेकाले अभाव भएको हो। काठमाडौं, भक्तपुर र ललितपुरमा रगत अभाव देखिएको हो। दैनिक दुई सय ५० पिन्ट रगत माग छ। दसैं, तिहार, छठलगायतका चाडपर्वका कारण रक्तदान नहुँदा मौज्दातमा राखिएको रगत सकिन लागेको डा कर्णिकारले बताइन्। दसंैअघि डेंगुको प्रकोप भएका बेला रगत उपयोग बढी भएकाले अहिले अभाव देखिन थालेको हो। आपत्कालीन अवस्थामा बाहेक अन्य बिरामीलाई रगत दिन नसकिने अवस्था रहेको सेवा केन्द्रका एक कर्मचारीले बताए। उनका अनुसार विशेष गरी नेगेटिभ समूहको रगत कमी छ। मुटुको शल्यक्रिया लगायतका कतिपय जटिल अवस्थामा एकैपटक दशबाह्र पिन्ट रगत चाहिने भएकाले मौज्दात रित्तिँदा समस्या भएको हो। डा राजकर्णिकारले मौज्दातको परिमाण खुलाउन अस्वीकार गरिन्। अहिले आकस्मिक (इमरजेन्सी) लाई मात्र व्यवस्था गरिएको छ, उनले भनिन्। रगत अभाव भएपछि रेडक्रसले विभिन्न संघसंस्था र रक्तदाता समूहलाई दान गर्न आह्वान गरिएको छ। १८ वर्षदेखि ६५ वर्षसम्मका व्यक्तिले रक्तदान गर्न सक्ने डा कर्णिकारले बताइन्। स्वास्थ्य परीक्षणपछि योग्य व्यक्तिले वर्षको चारपटकसम्म रक्तदान गर्न सक्छन्, उनले भनिन्। नेपाल रक्तदाता स्वयंसेवी समाजका केन्द्रीय अध्यक्ष प्रेमसागर कर्माचार्यले रक्तदाताभन्दा पनि संकलित रगत व्यवस्थापनमा समस्या भएको बताए। व्यवस्थापकीय लाचारी देखिएको छ। जसका कारण बिरामीले समस्या भोग्नुपरिरहेको छ। हामीजस्ता स्वयंसेवी रक्तदाता सेवाका लागि तनाव लिँदै दौडनुपरिरहेको छ, कर्माचार्यले भने। संकलित रगतको व्यवस्थापन कक्ष झन् खस्कँदै गएको कर्माचार्यको दाबी छ।"
छठको पूजा समाग्रीमा डोमको सुपलीदेखी किसानको सुथनीसम्म,"गौशाला : निष्ठा र श्रद्धापूर्वक घरघरमा मनाइने महानपर्व छठ पूजा धमधाम चलिरहेको छ। रेडियोमा छठका मधुर गीत गुञ्जिएरहेका छन्। बजारमा पूजा समाग्री किनमेल भइरहेको छ। सुखशान्ति, सन्तानप्राप्ति र अरोग्य हेतु मनाइने छठ पर्वको किनमेल गर्न बजारमा भिड बढेको छ। छठ पर्वको स्वागतको लागि मिथिलानी अहिले अन्तिम तयारीमा रहेका छन्। पछिल्लो समयमा आएर चिनियाँ वस्तुको कारोबारमा बिक्री भएता पनि छठ पर्व मनाउन डोम समुदायले निर्माण गरेको सुपली, डाला, नाङ्गलो भने चोखो हुने गरेको गौशालानगरपालिकाका यूवा नेता रमेश महतोले बताउँछन्। किसानले उत्पादन गरेको उखु, सुथनी, कागती, अदुवा लगायत ७२ प्रकारका कृषी उत्पादन पूजा समाग्रीको रुपमा प्रयोग गरिन्छ।"
तीन नेपाली मजदुर हत्या आरोपित बोहरा १४ दिन हिरासतमा रहने,"बैतडी : कार्तिक ८ गते भारतको पिथौरागढमा तीन नेपाली मजदुरको लिंग काटेर हत्या गरेको आरोपमा पक्राउ परेका नेपाली मजदुर धनबहादुर बोहरालाई १४ दिन हिरासतमा राखेर भारतीय प्रहरीले अनुसन्धान गर्ने भएको छ। जिल्ला न्यायालय पिथौरागढबाट १४ दिन हिरासतमा राख्ने आदेश पाएपछि बोहरामाथि थप अनुसन्धान सुरु भएको भारतीय प्रहरीले जनाएको छ। बैतडीको पुर्चौंडी नगरपालिका ५ घर भएका बोहराले तीन नेपाली मजदुरको हत्या आफूले गरेको स्वीकार गरिसकेका छन्। आरोपित बोहरामाथि थप अनुसन्धान गर्न प्रहरीले अदालतबाट थप म्याद मागेकोमा म्याद थपिएको भारतीय पत्रकार राजेश पंगरीयाले जानकारी दिए। हत्या आरोपमा पक्राउ परेका बोहरालाई बिहीबार प्रहरीले अदालतमा पेश गरेको छ, उनले भने, अदालतबाट १४ दिन हिरासतमा राअेर अनुसन्धान गर्ने अनुमति पाएका छौँ। पिथौरागढको मडधुरामा पुर्चौंडी ५ दहतोलीका हरिश बोहरा, उनका सहोदर भाइ बीरा बोहरा र पुर्चौंडी ४ भटना तडीखेतका कासी बोहराको लिंग काटी हत्या भएको थियो। घटना भएलगत्तै हत्याराको खोजीमा रहेको भारतीय प्रहरीले कार्तिक ११ गते पिथौरागढबाट १२० किलोमिटर टाढा रहेको मन्सुयारीबाट धनबहादुर बोहरालाई नियन्त्रणमा लिएको थियो। बोहरालाई बिहीबार न्यायलयमा पेश गरेपछि न्यायलयले १४ दिन हिरासतमा राखेर अनुसन्धान गर्न अनुमति दिएको हो।"
जेलभित्रै आन्दोलन : चौकीदार र नाइकेलाई थुनेर प्रदर्शन,"नेपालगन्ज : बाँके कारागारका बन्दीले जेलर, चौकीदार र नाइके परिवर्तनको माग गर्दै बिहीबार राति अबेरसम्म पनि आन्दोलन जारी राखेका छन् । बिहीबार बिहान ७ बजेदेखि चौकीदार भरत फडेरा र नाइके मानबहादुर शाहीलाई कारागारभित्रै बन्दी बनाएका छन् । पुरुष बन्दीगृहको दोस्रो गेटमा ताला लगाएर फडेरा र शाहीलाई उनीहरुले थुनेका हुन् । कैदी र थुनुवाले चौकिदार नियुक्तिमा आर्थिक अनियमिता भएको, राज्यबाट पाउने सुविधा जेलरको निर्देशनमा चौकीदार र नाइकेले उपलब्ध नगराएको, बन्दीले विगतमा राशनबाट बचेको मासिक तीन सय रुपैयाँ पाउँदै आएकोमा सो रकम नपाएको, खाना वापत थप मासिक दुई सय रुपैयाँ तिर्नु परिरहेको र महंगोमा फोन गर्नु परेको आरोप लगाउँदै जेलर, चौकीदार र नाइके परिवर्तनको माग गरेका छन् । दिनभर मानव अधिकारकर्मी र पत्रकारलाई कारागार प्रवेशमा रोक लगाएको कारागार प्रशासनले अपरान्ह साढे ५ बजेतिर मात्र कार्यालयमा प्रवेश दिएको थियो । साँझ ६ बजेतिर आन्दोलनकारी बन्दीसँग भेट गराएको थियो । आन्दोलनकारी बन्दी विकास केसीले माग पूरा नभएसम्म आन्दोलन जारी राख्ने बताएका थिए । उनले जेलरले चौकीदार नियुक्तिमा आर्थिक चलखेल भएको आरोप पनि लगाए । १५२० लाख रुपैयाँ लिएर चौकीदार बनाइएको छ । पैसा तिरेर बनेको चौकीदारले हाम्रो सेवा सुविधा दिनसक्छ ? पैसा लिएर चौकीदार नियुक्त नगरेको जिकिर गर्दै जेलर पाण्डेले यस विषयमा छानबिन गर्न माग गरेका छन् । पैसा लिएको हो भने छानबिन हुनुपर्छ, उनले पत्रकारसमक्ष भने । दुई सय पचास क्षमता रहेको बाँके कारागारको पुरुष बन्दी गृहमा झन्डै तेब्बर बन्दी अर्थात सात सय १९ जनालाई राखिएको छ । ५० जनाको क्षमता रहेको महिला बन्दीगृहमा ५३ जना गरी कारागारमा ७ सय ७२ जना कैदी र बन्दी छन् । कारागारमा अहिलेसम्मकै उच्च बन्दी हो ।"
छठ पर्वको चहलपहल (फोटो फिचर),"वीरगन्ज : तिहार अर्थात दिपावली सकिए लगत्तै तराइ मधेसमा छठ पर्वको तयारी चहलपहल सुरु भएको छ। असोज महिनाको कृष्ण पक्षको औंशी तिथीका दिन लक्ष्मी पूजा अर्थात दिपावली मनाइन्छ। लक्ष्मी पूजाको ठिक चार दिनपछि अर्थात कात्तिक महिनाको शूक्ल पक्षको चौथी तिथीका दिन देखि छठ पर्व विधिवतमा रुपमा सुरु हुन्छ। छठ पर्वको पूजा, तराइ मधेसमा बस्ने भोजपुरी र मैथिली भाषि हिन्दुको मुख्य पर्व हो। बजारमा अहिले छठ पूजाका लागि चाहिने सामाग्री, माटाका भाडा, फलफुल, खाद्य सामग्री, नयाँ लुगाकपडा किन्नेको पसलमा भीड बढेको छ। तराईमा छठको तयारी छठ मनाउन साडी र पिठो पाएपछि खुशी"
१ लाख १० हजार घुस लिने अदालत कर्मचारीविरुद्ध मुद्दा,काठमाडौं : घुससहित पक्राउ परेका जिल्ला अदालत सिरहा कर्मचारी विरुद्ध विशेष अदालतमा मुद्दा दायर भएको छ। अख्तियार दुरुपयोग अनुसन्धान आयोगको टोलीले अदालतका हलुका सवारी चालक व्रिजमोहन यादवलाई मुद्दा दायर गरेको हो। उनले अदालतमा विचाराधीन लागु औषधसम्बन्धी मुद्दा मिलाई दिन्छु भनी सेवाग्राहीसँग १ लाख १० हजार घुस लिएका थिए। उनलाई सिरहा नगरपालिका वडा नं ७ हस्पिटल चोकस्थित खड्ग होटलबाट रकमसहित अख्तियारले रङ्गेहात नियन्त्रणमा लिएको थियो। फरार अभियुक्त विरदेव सिंह भन्ने विरीदेव महतोसँग मुद्दा मिलाई दिने बहानामा यादवले घुस लिएका थिए। घुस दिने महतो र लिने यादवलाई भ्रष्टाचार निवारण ऐन बमोजिम सजायको मागदाबी लिई विशेष अदालत काठमाडौंमा आरोपपत्र दायर गरिएको छ। घुससहित भक्तपुरका नापी सर्भेक्षक पक्राउ थलीका प्रहरी अधिकृत घुससहित पक्राउ ४० हजार घुससहित प्रधानाध्यापक र कार्यालय सहयोगी पक्राउ ५ लाख घुससहित ओभरसियर पक्राउ सशस्त्र प्रहरीका हवल्दार र जवान घुससहित पक्राउ दुर्घटनाको केशमा मिलापत्र गरेको घुस माग्ने प्रहरी अधिकृतविरुद्ध मुद्दा वन अधिकृतसहित दुईविरुद्ध घुस मुद्दा मालपोत कार्यालयका दुई कर्मचारी घुससहित पक्राउ घुस रकमसहित समातिए प्रहरी नायव निरीक्षक
सहिदका बुबा मंगले रहेनन्,"रोल्पा : सशस्त्र युद्धमा छोरा गुमाएका रोल्पाका मंगले बुढामगरको मृत्यु भएको छ। लामो समयदेखि रोगले थलिएका ८२ वर्षिय बुढामगरको सुनछहरी गाउँपालिका७ जेलबाङ आफ्नै घरमा बुधबार राती निधन भएको हो। गए राती १० बजे उनको मृत्यु भएको सुनछहरी गाउँपालिकाका अध्यक्ष आशबहादुर पुनले जानकारी दिए। उनको मृत्युले जेलबाङी शोकमा डुबेका छन्। मगर जातिको संस्कार अनुसार बिहीबार अन्त्यष्टि गरिने भएको छ। पतिको मृत्यु भएपछि मंगलेका पत्नी फुर्सी सहाराविहिन हुन पुगेकी छन्। युद्धमा होमिएको छोरा भुवनको मृत्यु भएपछि मंगले र फुर्सी दम्पत्ति सहाराविहिन बनेका थिए। सानो एकतले झुपडीमा कष्टकर जीवन गुजार्दै आएका दम्पत्तिको दिनचर्य सञ्चारमाध्यम (विविसीको साझा सवाल) मा आएपछि उनीहरुको चर्चा चुलिएको थियो। चरम गरिबी र अभावमा जीवन बिताउँदै आएका उनीहरुको अवस्था देखेर फर्किएपछि उर्जा तथा जलस्रोतमन्त्री वर्षमान पुनले सहिदको बुबाको घर बनाउन पहल गरेका थिए। नेता पुनको पहलमा गत वर्ष चिटिक्क परेको घर वनेको थियो। नयाँ घरमा उनले एक वर्ष पनि बिताउन पाएनन् । नयाँ घरमा सर्दै गर्दा उनी बिरामी थिए। उनको उपचारसमेत हुन सकेको थिएन। नेताहरुको पहलमा नै उनको उपचार भएपनि निको हुन सकेको थिएन। अन्ततः उनको मृत्यु भएको छ। बुढ्यौली अस्थामा पुगेकी मंगलेका पत्नी फुर्सी टोलाईरहेकी छन्। एक मात्र छोराको मृत्युले रित्तिएको आँसु पतीको मृत्युले पुनरावृत्त गराएको छ। सोकको घडिमा जनप्रतिनिधि, गाउँले र इष्टमित्र मंगलेको दाहसंस्कारका लागि भेला भएका छन्। जेलबाङमा युद्धताका देशभरमै सबैभन्दा धेरै व्यक्तिको मुत्यु भएको थियो । युद्धको समयमा एकै गाउँबाट ७३ जनाले ज्यान गुमाएका थिए। राज्यपक्षबाट ६३ र तत्कालीन विद्रोही माओवादी पक्षबाट १० जना जेलबाङीकोमृत्यु भएको थियो।"
"लप्सीफेदीमा बस दुर्घटना : तीनको मृत्यु, ५७ घाइते (अपडेट)","काठमाडौं : राजधानीको लप्सीफेदीमा बस दुर्घटना हुँदा तीन जनाको घटनास्थलमै मृत्यु भएको छ। बिहीबार मेलम्चीबाट काठमाडौंतर्फ आइरहेको बा ५ ख ५०७० नम्बरको बसको ब्रेक फेल भएर दुर्घटना भएको महानगरीय प्रहरी वृत्त बौद्धका प्रमुख डीएसपी रमेशबहादुर सिंहले जानकारी दिए। सिंहले बस दुर्घटनामा ५७ जना घाइते भएको बताए। गम्भीर घाइते भएका २ जनाको टिचिङ अस्पतालमा उपचार भइरहेको छ। खचाखच भरिएको बस लप्सीफेदीस्थित मोडमा ब्रेक नलागेपछि दुर्घटना भएको प्रारम्भिक अनुसन्धानबाट खुलेको छ।, उनले भने,घाइतेलाई विभिन्न अस्पतालमा उपचारका लागि पठाएका छौं। डीएसपी सिंहका अनुसार घाइतेमध्ये २५ जनाको लाइफ केयर हस्पिटरल, ३० जनाको सुश्मा मेमोरियल हस्पिटलमा उपचार भइरहेको छ। मृतकको सनाखत हुन सकेको छैन।"
"कपिलवस्तुमा गोली चल्यो, स्थानीयको मृत्युपछि कर्फ्यु आदेश",कपिलवस्तु : लक्ष्मी पूजाको बिसर्जन गर्ने विषयमा दुई समूहबीचको झडपले उग्र रुप लिएपछि कपिलवस्तुको कृष्णनगरमा कर्फ्यु लगाइएको छ। झडपलाई नियन्त्रण गर्ने क्रममा सुरक्षाकर्मीले चलाएको गोली लागेर एक स्थानीयको मृत्यु भएपछि स्थानीय प्रशासनले स्थिति नियन्त्रणमा लिन कर्फ्यु घोषणा गरेको हो। लक्ष्मी पूजाको मूर्ति विसर्जनका क्रममा सुरु भएको विवादले ठूलो रुप लिएपछि त्यस क्षेत्र तनावग्रस्त बनेको थियो। स्थानीय सुरज पाण्डेको गोली लागि मृत्यु भएको छ। उपचारका क्रममा मन्नत क्लिनिकका डादिलिप कुमार अग्रहरीले पाण्डेको मृत्यु भएको पुष्टी गरे। विवादले उग्ररूप लिएपछि स्थिति नियन्त्रणका क्रममा स्थानीयसँग प्रहरी पनि घाइते भएका छन्। बुधबार साँझदेखि सुरु भएको विवादले आज विहानसम्म ठूलो रुपम लिएपछि जिल्ला प्रशासन कार्यालय कपिलवस्तुले कर्फ्यु जारी गरेको हो।
बँदेललाई थापेको पासोमा युवकको मृत्यु,"राजविराज : बँदेल मार्न थापेको विद्युतीय धरापमा परी एक युवकको मृत्यु भएको छ। दुई साताअघि वेपत्ता भएका भनिएका सप्तरी कञ्चनरुप नगरपालिका५ पिप्रा टोल बस्ने जनक मुखियाका २३ वर्षीय छोरा अजयकुमार मुखियाको बंदेल मार्न थापेको विद्युतीय धरापमा परी मृत्यु भएको बुधबारमात्र थाहा भएको प्रहरीले जनाएको छ। मुखियाको मृत्यु भएपछि उनकै साथीले नदी किनारमा खाडल खनी पुरेको प्रहरी अनुसन्धानबाट खुलेको हो। मुखियासहित स्थानीय ५६ जनाको समूहले कात्तिक १ गते साँझ खेत छेउको जंगलमा बंदेल मार्न विद्युतीय धराप थापेका थिए। धान खान आउने बँदेल मार्ने योजना बनाएर बँदेललाई लखेटी धरापतर्फ ल्याउने क्रममा मुखिया पासोमा परेको खुलासा भएको हो। पासोमा परी घाइते मुखियालाई सरदार परिवारले हत्या गरी शव लुकाउन खोजेको मृतक परिवारको आरोप छ। मृतकका काका हर्दिलाल मुखियाले भने, विदेशबाट भर्खर आएका अजयलाई घरबाट बोलाएर हत्या गरिएको हो। उनको अनुहार जलाइएको तथा हात र पिठयु काटिएको अवस्थामा फेला परेको छ। घटनाबारे अनुसन्धान गरिरहेका इलाका प्रहरी कार्यालय कञ्चनरुपका डीएसपी मकेन्द्रकुमार मि श्रले मुखियाको शव नचिनियोस भनेर अनुहारमा पेट्रोल छर्किएर जलाइएको र शव नभेटियोस भनेर लुकाउन प्रयत्न गरिएको बताए। भवितव्य मृत्युपछि शव लुकाउने प्रयास मात्र गरिएको हो वा हत्या गरी शव लुकाउन खोजिएको बारे अनुसन्धान भइरहेको उनले बताए। मुखियाको शवलाई सँगै गएका उनका साथीहरुले कञ्चनरुप नगरपालिका५ स्थित त्रियुगा नदीको किनारमा खाडल खनेर पुरेपछि घटनालाई गुपचुप राखेका थिए। मुखिया हराएको खबर गाउँघर फैलँदै प्रहरीसमक्ष पुगेपछि प्रहरीले खोजतलास तथा अनुसन्धान शुरु गरेको थियो। मृतककी श्रीमती मीनाले कात्तिक १ गते साँझ गाउँकै २४ वर्षीय बबरी भनिने रमेश सरदार र ४५ वर्षीय श्रीलाल सरदारसँग निक्लिएको र फर्केर नआएको प्रहरीलाई जानकारी दिएकी थिइन्। प्रहरीले मोबाइल लोकेशन ट्रयाक गरी उदयपुरको कटारीबाट श्रीलाललाई पक्राउ गरेपछि स्थानीय युवाको साथमा बँदेललाई पासो थाप्न गएको र सोही पासोमा परी मुखियाको मृत्यु भएको खुलेको डीएसपी मि श्रले बताए। बिजुलीको धरापमा परी मृत्यु भएका मुखियाको शव खाडल खनेर पुरेको श्रीलालले स्विकारे। श्रीलालले बताएअनुसारको स्थानमा शव नभेटिए पनि झिंगा लागिरहेको खाडलमा मृतक र रमेशको ज्याकेटलगायत रौं, रगतको टाटा फेला परेको डीएसपी मि श्रले बताए। त्यसअघि कञ्चनरुप पथरीस्थित जर्नादन पोखरेलको खेतमा उनको साइकल र चप्पल फेला परेको थियो। त्रियुगा नदीको आसपासमा कात्तिक ५ गते खोजतलास गरे पनि शव फेला नपरेपछि प्रहरीले सरदारको परिवारमाथि शंका गयो। श्रीलालका छोरा १९ वर्षीय बिजय सरदारलाई सोधपुछ गर्दै जाँदा श्रीलाल पक्राउ परेपछि खाडल खनी पुरेको स्थानबाट निकाली बेग्लै स्थानमा पुरेको स्वीकारे। शवलाई कञ्चनरुप र सप्तकोशी नगरपालिकाको सिमामा पर्ने कमलदहस्थित त्रियुगा नदीको किनारबाट उत्खनन गरी निकालिएको छ। प्रहरीले घटनामा संलग्न भएको आशंकामा श्रीलाल र उनको छोरा बिजयलाई पक्राउ गरेको छ। सप्तरीका एसपी कृष्ण प्रसाइले पक्राउ परेकालाई सोधपुछ पछि मृतकको शव उत्खनन् र पोष्टमार्टमलगायत अनुसन्धान शुरु गरिएको बताए। प्रसाइले पक्राउ परेका व्यक्तिले मुखियाको शवलाई खाडल खनी पुरेको स्वीकारे पनि घटनाको वास्तविकता के हो भन्ने बारे थपअनुसन्धान भइरहेको बताए। पक्राउ परेका व्यक्तिले मुखियाको मृत्यु भएपछि खाडल खनेर पुरेको स्वीकारेका छन्, तर कसरी मृत्यु भयो भन्नेबारे अनुसन्धान भइरहेको छ, एसपी कृष्ण प्रसाइले भने।"
प्रधानमन्त्रीको स्वास्थ्य अपडेट : के हुँदैछ ग्रान्डीमा ?,"काठमाडौं : प्रधानमन्त्री केपी शर्मा ओलीको स्वास्थ्य परीक्षण तथा उपचार बिहीबार पनि जारी छ। ग्रान्डी अस्पतालमा रहेका केपी ओलीको बुधबार राति मिर्गौला उपचारका क्रममा संक्रमण भएपछि थप परीक्षण तथा उपचार आवश्यक भएकोले अस्पताल बसाइ लम्बिनसक्ने अस्पताल स्रोतले बताएको छ। बिहीबार बेलुकासम्म ओलीको डिस्चार्ज हुने संभावना छ। बुधबार बिहान अस्पताल पुगे देखि नै ओलीलाई अति सघन उपचार कक्ष (आइसियू) मा राखेर परीक्षण तथा उपचार भइरहेको छ। बुधबार राति डायलासिस गरिए पनि अस्पताल र सचिवलयले त्यसको पुष्टि गरेको छैनन्।अहिलेसम्म प्रधानमन्त्रीको वास्तविक स्वास्थ्य अवस्थाबारे अस्पतालले स्पस्ट जानकारी दिएको छैन। अस्पतालले बुधबार बेलुका जारी गरेको विज्ञप्तीमा प्रधानमन्त्रीको नियमित स्वास्थ्य परीक्षण भइरहेको र स्वास्थ्य अवस्था सामान्य रहेको भन्दै बुधबार राति वा बिहीबार बिहान डिस्चार्ज हुने उल्लेख गरिएको थियो। ओलीको स्वास्थ्य अवस्था बुझेर फर्किएका एमाले नेता भीम रावलले डायलसिसका लागि तयारी भइरहेको जानकारी संचारकर्मीलाई दिए। अस्पतालका मेडिकल निर्देशक चक्रराज पाण्डेले प्रधानमन्त्रीको स्वास्थ्य अवस्था सामान्य रहेको र बेलुकासम्म डिस्चार्ज हुने अन्नपूर्ण अनलाइनसँग बताए। बुधबार राति गरिएको डायलासिसमा संक्रमण भएपछि बिहीबार फेरि डायलासिस गर्ने तयारी छ। तर यसबारे अस्पतालले कुनै आधिकारिक जानकारी दिएको छैन। स्वास्थ्य परीक्षण तथा उपचारको वास्तविक अवस्था बाहिर नल्याउन प्रधानमन्त्रीको निजी सचिवालयले अस्पताललाई समेत दबाब दिएको एक चिकित्सकले बताए । मुलुकको प्रधानमन्त्रीको स्वास्थ्यबारे आम चासो र चिन्ता हुँदा पनि सचिवालय र अस्पतालले वास्तविक सूचना बाहिर नल्याएर गुमाराहमा राखेको प्रतिक्रिया सामाजिक संजालमा समेत व्यापक रुपमा आइरहेको छ। ओलीको स्वास्थ्य स्थिति बुझ्न अस्पताल पुगेका कयौं नेता कार्यकर्ता र शुभचिन्तक पनि सही सूचना नपाउँदा निराश देखिन्छन्। प्रधानमन्त्री ओलीलाई अस्पतालको १४औं तलाको आसियुमा राखिएको छ। प्रधानमन्त्रीको सचिवालयले ओली अस्पतालबाट बुधबार बेलुका नै बालुवाटार फिर्ता आउने जानकारी दिएको थियो। ओलीको स्वास्थ्यमा समस्या आएपछि उनलाई बुधबार बिहान ९ बजे अस्पताल पुर्याइएको थियो। पछिल्लो समय प्रधानमन्त्री बढी व्यस्त भएकोले धपेडीका कारण ज्वरोसँगै अरु समस्या पनि देखिएको छ। अस्पतालमा ओलीको रगत, सुगर,रक्तचाप, क्रियटिनिनलगायतको परीक्षण तथा पुन परीक्षण भइरहेको छ। प्रधानमन्त्री ओलीको १२ वर्ष अगाडि २०६४ सालमा भारतको अपोलो अस्पतालमा मिर्गौला प्रत्यारोपण गरिएको थियो। मिर्गौला प्रत्यारोपणपछि उनले नियमित औषधि खाँदै आएका छन्। उक्त औषधिका कारण प्रतिरोधात्मक क्षमतामा कमी आउने भएकोले बेलाबेलामा उनको स्वास्थ्यमा समस्या देखिने गरेको छ। भदौंको पहिलो हप्ता प्रधानमन्त्री ओलीको सिंगापुरमा प्लाज्माफेरेसिस गराइएको थियो। त्यही क्रममा दुई हप्ता ओली सिंगापुरमा रहेका थिए। रेनल बायोप्सीको रिपोर्टपछि ओली थप परीक्षण र उपचारका लागि सिंगापुर गएका थिए। त्यसअघि छाउनीस्थित सैनिक अस्पताल नियमित ल्याब परीक्षणसहित यूएसजी ग्याइडेड रेलन बायोप्सीगरिएको थियो।"
"धरानमा १३ वर्षीया बालिका बलात्कृत, आरोपित पक्राउ",धरान : धरानमा भाइटीकाको दिन १३ वर्षीया बालिका बलत्कार गर्ने एकजना पक्राउ परेका छन्। मंगलबार भाइटीकाको दिन धरान उपमहानगरपालिका१६ स्थायी घर भएकी बालिकालाई आफ्नै कोठामा बोलाएर बलत्कार गरेको अभियोगमा धनकुटाका ३५ वर्षीय गिरेन्द्र राईलाई पक्राउ गरिएको प्रहरीले जनाएको छ। धनकुटाको छिन्ताङ घर भएका राई धरान १६ मा डेरा गरेर बस्दै आएका थिए। छिमेकी बालिकालाई कोठामा बोलाएर बलत्कार गरेपछि पीडितको उजुरीका आधारमा पीडक राईलाई तत्काल प्रहरी परिचालन गरी पक्राउ गरिएको इलाका प्रहरी कार्यालय धरानका डीएसपी ढुण्डिराज न्यौपानेले बताएका छन्। उनले बलात्कारमा संलग्न राईलाई बिहीबार जबरजस्ती करणी ऐन अन्र्तगत मुद्धा दर्ता गरी जिल्ला अदालत सुनसरीमा म्याद थप गरेर घटनाको अनुसन्धान अगाडि बढाइएको बताए। प्रहरीले पीडित र पीडक दुबैको बीपी कोइराला स्वास्थ्य विज्ञान प्रतिष्ठानमा स्वास्थ्य परीक्षणसमेत गरेको छ।
चौरी व्यवसायले चम्किँदै डोल्पा (फोटो फिचर),"डोल्पा : प्रदेश सरकारको अनुदानमा डोल्पामा चौरी पालन व्यवसाय फस्टाउँदै गएको छ। स्थानीयको समूहगत सहभाागितासँगै यो व्यवसाय फस्टाएको हो। जगदुल्ला गाउँपालिका ४ को चौरीकोट र त्रिपूरा सुन्दरीको बंतडीमा सामुहिक चौरी पालनको नयाँ योजना सुरु गरिएको छ। कर्णाली प्रदेश सरकार भूमि ब्यवस्था तथा कृषि सहकारी मन्त्रालयको ५० लाख आर्थिक सहयोगमा जगदुल्लाको मौरे लेखमा कर्णाली प्रदेशकै उत्कृष्ट चौरी फर्म सञ्चालन गरिएको छ।करिब ४ हजार मिटरको उचाइमा रहेको मौरे लेखमा 'भालु पाटन ब्याबसायिक चौरी पालन फर्म'ले स्थानीय सरकार र प्रदेश सरकारको सँयुक्त लगानीमा चौरी पालन गरेको चौरी पालन व्यवसायी समुहका अध्यक्ष सक्तप्रसाद रोकायाले जानकारी दिए। ५३ वटा चौरीगाईबाट पालन सुरु गरिएको र पहिलो वर्षमै दुधबाट उच्चस्तरीय छुर्पी उत्पादन गरेर बिक्रि सुरु गरेको अध्यक्ष रोकायाले बताए। उनले भने, 'हामीले गाँउपालिकामै डेरी उद्योग पनि सञ्चालन गरेका छौ। जहाँबाट हरेक दिन ताजा दुध,घिउ,नौनी,छुर्पी र दही उत्पादन हुन्छ। हिमालको नजिकै रहेको याक फर्ममा चौरी गाईहरू बाच्छा अनि भाले याकले फर्म भरिभराउ रहेको देखिन्छ। स्थानीय भक्त रोकाया भन्छन्, 'कर्णाली प्रदेश सरकारको भूमि व्यवस्था तथा कृषि सहकारी मन्त्रालय र स्थानीय सरकारलाइ सम्मान गर्ने कुनै शब्द नै छैन हाम्रो जीवन स्तर सुधार बनायो चौरी पालन व्यवसायले।'"
हत्या आरोपमा आठ जना पक्राउ,"गुलरिया : प्रहरीले हत्या आरोपमा ८ जनालाई पक्राउ गरेको छ। बर्दियाको ठाकुरबाबा नगरपालिका८ का ३४ वर्षीय सतिराम थारुको हत्या आरोपमा इलाका प्रहरी कार्यालय भुरीगाउँको टोलीले जिल्लाका विभिन्न स्थानबाट बुधबार ८ जनालाई पक्राउ गरेको हो। भाइटीकाको दिन ठाकुरबाबा नगरपालिका७ मोहनपुरस्थित बहिनीको घरबाट मृतकका दाजु आशाराम थारुसहित फर्कने क्रममा पुरानो झगडाको बदलामा सोही गाउँका युवाहरुले भुड्कैया चोकमा थारुलाई मरणासन्न हुनेगरी कुटपिट गरेको जिल्ला प्रहरी कार्यालय बर्दियाका प्रहरी उपरीक्षक राजेशनाथ बास्तोलाले जानकारी दिए। घाइते थारुको तत्काल मेडिकल कलेज कोहलपुरमा उपचार सम्भव नभएपछि भारतको लखनउमा उपचारका क्रममा बुधबार मृत्यु भएको हो। उनले भने,'घटनामा संलग्न ठाकुरबाबा नगरपालिका ७ बस्ने २७ वर्षीय सन्तोष रोकाय, ३६ वर्षीया देवी रोकाय, २० वर्षीय अर्जुन वुढा, २५ वर्षीय कमल वुढा, २४ वर्षीय शरण रोकाय, ३२ वर्षीय उमेश वुढा, २४ वर्षीय राजकुमार चौधरी र २३ वर्षीय ज्ञानु विकलाई पक्राउ गरी ज्यान सम्बन्धी कसुर (कर्तव्य ज्यान) मुद्धा शिर्षकमा अुनसन्धान गर्दैछौं। कसरी भयो झगडा एक महिना अघि मृतकका दाजुले गाउँकै एकजना बच्चा बिरामी भएकाले आफ्नै अटोमा राखी ठाकुरबाबा नगरपालिका७ स्थित कालीगौडीमा रहेको स्थानीय मेडिकलमा उपचार गराएर फर्कदै थिए। फर्कने क्रममा सन्तोष रोकायलगायतका मानिसहरुले बाटोमा अटो रोक्न खोज्दा अटो नरोकी अगाडि बढाएको भन्दै पछाडीबाट लखेटेर अटो रोकी तोडफोड गर्दै मृतकका दाजु आशाराम थारुलाई कुटपिट गरेको प्रारम्भिक अनुसन्धानबाट खुल्न आएको एसपी बास्तोलाले जानकारी दिए। उक्त विवाद गत असोज १७ गते दुवै पक्षका मानिसहरु, जनप्रतिनिधि र स्थानीयको रोहवरमा मिलापत्र भएको थियो। सोही विवादलाई लिएर थारु दाजुभाई माथी पुन आक्रमण हुँदा घटना घट्न पुगेको प्रहरीले जनाएको छ। कर्तव्य ज्यान मुद्धा शिर्षकमा अनुसन्धान अधिकृत तोकेर अनुसन्धान भइरहेकोले घटना प्रमाणित भए मुलुकी अपराध संहिता ०७४ को परिच्छेद १२ को दफा १७७ उपदफा (१) बमोजिमको कसुरमा जन्मकैदसम्मको सजाय हुन सक्ने प्रहरीले जनाएको छ। प्रहरीले पत्रकार सम्मेलनमार्फत आरोपितहरुलाई सार्वजनिक गरेको छ।"
ओखलढुंगामा डेंगूको संक्रमण बढ्दो,"ओखलढुंगा : जिल्ला स्वास्थ्य कार्यालय रुम्जाटारले डेंगू भए नभएको यकिन गर्न बिरामीबाट लिइएको रगत प्रयोगशालामा परीक्षण नै नगरी डेंगू नभएको प्रतिवदेन दिएको छ। डेंगूको लक्षण देखिएका धेरै ज्वरोका बिरामी फेला परेपछि २३ जनाबाट नमुना संकलन गरिएको थियो। गत असोजको पहिलो साता मानेभञ्ज्याङ गाउँपालिकाका २३ जना बिरामीबाट त्यसरी लिइएको नमुना रगतको किटबिनै प्रारम्भिक परीक्षण गरेर डेंगू नभएको प्रतिवदेन दिएको हो। कार्यालयले प्रमुख जिल्ला अधिकारी गणेश आचार्य र मानेभञ्ज्याङ गाउँपालिकालाई पठाएको प्रतिवदेनमा बिरामीका अवस्था सामान्य रहेको र डेंगू नभएको उल्लेख छ। कार्यालयको प्रतिवेदन आएपछि पनि चारजना बिरामीले डेंगू भएको भनेर आफूलाई फोन गरेको गाउँपालिकाका अध्यक्ष मोतीराज राईले बताए। उनले भने, लामखुट्टे नष्ट गर्ने, चेतना फैलाउने काम गरेका छौं। फेरि चारजना ज्वरोका बिरामीले डेंगू भएको भनेर फोन गरेका छन्। आफैंले बिरामीलाई भेटेर अवस्थाबारे जानकारी लिने उनले बताए। ती बिरामीले जिल्ला बाहिर गएर पुनः चेक गराएका थिए। तीन दिन पहिले सिद्धिचरण नगरपालिका १० मा एकजनाको लामो समय ज्वरो र टाइफाइड आएका कारण मृत्यु भयो। ओखलढुंगा सामुदायिक अस्पताल सोब्रुमा लामो समय उपचार गर्दा पनि नभएपछि काठमाडौं लगेपछि ती बिरामीको मृत्यु भएको वडाध्यक्ष दामोदर धमलाले बताए। उनका अनुसार डाक्टरले डेंगूको संक्रमण र टाइफाइड नै मृत्युको कारण भएको थियो। जिल्ला स्वास्थ्य कार्यालयका निमित्त प्रमुख अहमद मन्सुरले भने किट नभएकाले डेंगू भए नभएको यकिन गर्न नसकिने बताए। उनले परीक्षण गर्ने किट टेकूमा मात्रै रहेकाले माग गरे पनि सुनुवाई नभएको दाबी गरे। मन्सुरले भने, प्रारम्भिक परीक्षणमा सामान्य देखिएकाले त्यही भनिएको हो, यकिन गर्न सकिँदैन। यकिन नै नभए डेंगू नभएको प्रतिवेदन दिएको विषयमा उनले प्राविधिकको भनाइ र बुझाइमा फरक परेको दाबी गरे। मानेभञ्ज्याङका बिरामी डेंगू परीक्षण गर्न उदयपुरको निजी क्लिनिकमा जाँदा संक्रमण भएको त्यहाँका स्वास्थ्यकर्मीले बताएका थिए। संक्रमण हुने त्रास बढेपछि प्रमुख जिल्ला अधिकारी आचार्यको नेतृत्वमा टोली नै खटिएर रगत संकलन, लामखुट्टे नष्ट गर्ने तथा जनचेतना फैलाउने काम गरेको थियो। तर, जिल्ला स्वास्थ्य कार्यालयले अहिले भने डेंगू भए नभएको यकिन गर्न परीक्षण गर्ने किट नभएको दाबी गरेको छ। किटबिनै प्रारम्भिक परीक्षण गरी स्थानीय तह र प्रमुख जिल्ला अधिकारीलाई प्रतिवेदन बुझाएको थियो। प्रमुख जिल्ला अधिकारी आचार्यले प्रतिवेदनमा डेंगूको संक्रमण नरहेको र अवस्था सामान्य रहेको उल्लेख गरिएको बताए। उनले भने, यकिन गर्न नमूना लिए पनि किट नभएको बहानामा गरिएको रहेनछ, संक्रमण भएको ठाउँमा वास्तविक जानकारी दिनु पर्नेमा कार्यालय जिम्मेवार देखिएन। प्रमुख जिल्ला अधिकारी र स्थानीय सरकारलाई समेत कार्यालयले वास्तविकता जानकारी नगराई ढाँटेको सरोकारवालाको भनाइ छ। गैरजिम्मेवार हुने कार्यालयका कर्मचारीमाथि छानविन गर्न संक्रमित क्षेत्रका स्थानीयले मागसमेत गरेका छन्।"
"बैतडीमा दुर्घटना, तीन जना घाइते","बैतडी : महाकाली राजमार्गअन्तर्गत बैतडीको सतबाँझगोकुलेश्वर सडकखण्डको दोगडाकेदार गाउँपालिका४ खम्तोलामा बस र जीप एक आपसमा ठोक्किँदा तीन जना घाइते भएका छन्। दार्चुलाबाट काठमाडौंका लागि छुटेको ना ६ ख १२२३ नम्बरको बस र दार्चुलातर्फ गइरहेको से १ ज २९५ नम्बरको जिप बिहीबार दिउँसो १ बजेतिर एक आपसमा ठोक्किएका हुन्। दुर्घटनामा दार्चुलाको दुहुँ गाउँपालिका५ का ४२ वर्षीय रणबहादुर बम, बैतडीको डिलाशैनी गाउँपालिका ३ का ४२ वर्षीय गोपाल औजी र उनकी ४० वर्षीया श्रीमती तारा औजी सामान्य घाइते भएको खोचलेक प्रहरी चौकीका इन्चार्ज शंकरदत्त भट्टले जानकारी दिए। घाइते तीनै जनाको गोकुलेश्वर अस्पतालमा उपचार भइरहेको छ। बस र जिपका चालकलाई प्रहरीले नियन्त्रणमा लिएको छ। साघुँरो सडक, तीव्र गति र घुम्तीमा हर्न नबजाएका कारण बस र जिप एक आपसमा ठोक्किएका इन्चार्ज भट्टले बताए।"
"बाँके कारागारका कैदीबन्दी आन्दोलित, नाइके र चौकीदार थुनिए","नेपालगन्ज : बाँके कारागारका कैदीबन्दी आन्दोलित भएका छन्। कारागारमा क्षमताभन्दा तेब्बर बढी बन्दी राखेर न्यूनतम् सेवा सुविधा नदिएको भन्दै बिहीबार बिहान ६ बजेदेखि उनीहरु आन्दोलित भएका हुन्। दुई सय पचास क्षमता रहेको बाँके कारागारमा तेब्बर बन्दी अर्थात सात सय ७२ जना राखिएका छन्। कारागारभित्र आन्तरिक प्रशासन चलाउने नाइके मानबहादुर शाही, चौकीदार भरत फडेरालगायतलार्ई बन्दीहरुले थुनेका छन्। उनीहरुलाई जेलर भरतराज पाण्डेसँग मिलेर सेवा सुविधाबाट बञ्चित गरेको आरोप छ। बन्दी आन्दोलित भएको खबर पाउने बित्तिकै बाँकेका प्रमुख जिल्ला अधिकारी कुमारबहादुर खड्का र बाँके प्रहरी प्रमुख एसपी वीरबहादुर ओली बिहीबार बिहान नौ बजेतिर कारागार पुगेर बन्दीको अवस्थाबारे जानकारी लिएका थिए। प्रजिअ र प्रहरी प्रमुख कारागार निरीक्षण गर्न पुग्दा बिहान ९ः२३ मिनेट र ९ः३० बजे बन्दीहरुले होहल्ला गरेका थिए। आन्दोलित बन्दीले आफ्ना मागबारे प्रजिअ खड्कालाई लिखित ज्ञापनपत्र बुझाएका छन्। प्रजिअ खड्काले बन्दीका माग सम्बोधन गर्ने आश्वासन दिएका छन्। जेलमा यस्ता छिटपुट घटना भइरहन्छन्, उनीहरुका माग सम्बोधन गर्ने भनेका छौं, केही दिनमै अनुभूत हुने गरी जेलमा परिवर्तन हुनेछ,प्रजिअ खड्काले सन्चारकर्मीसँग भने,सेवा सुविधा नपाएको भए उपलब्ध हुनेछन्, जेलभित्र नियम विपरितका गतिविधि भएका छन् भने रोकिनेछन्। प्रहरी प्रमुख ओलीले पनि बन्दीहरुले सेवा सुविधाबाट बञ्चित भएको र कारागारमा सुधारका विषयमा सामुहिक गुनासो गरेको बताए। कति माग सेवा सुविधा र कति कारागार प्रशासनसँग सम्बन्धित छन्, सीडीओ साबले कार्यविधि अनुसार सुधार गर्ने बताउनु भएको हो, हामी सुरक्षाको चुस्त दुरुस्त व्यवस्था गर्छौं, प्रहरी प्रमुख ओलीले प्रतिक्रिया दिए,कारागारभित्र कुटपिट भएको भन्ने होइन, कसैलाई कुटपीट भएको छैन।"
उपत्यकाका स्थानीय तहमा छड्के : २२८ कर्मचारी कारबाहीमा,"काठमाडौं : उपत्यका १६ स्थानीय तहमा गरेको छड्के अनुगमनमा २२८ कर्मचारी कारबाहीमा परेका छन्। १६९ जना अनुपस्थितसमय पालना नगरेको पाइएको केन्द्रका सूचना अधिकारी डालनाथ अर्यालले जानकारी दिए। उनका अनुसार १८ जना त अघिल्लो मितिमा बिदा स्वीकृत नगराई अनुपस्थित भएको भेटिएको छ भने तोकिएको पोशाक नलाउने ४१ जना छन्। काठमाडौं, भक्तपुर र ललितपुरका महानगरपालिका, नगरपालिकामा राष्ट्रिय सर्तकता केन्द्रले छड्के अनुगमन गरेको हो। नागार्जुन नगरपालिकाको कार्यालय, नागार्जुनको वडा नम्बर ४ को वडा कार्यालय, कीर्तिपुर नगरपालिकाको कार्यालय, कीर्तिपुर वडा नम्बर ६ को वडा कार्यालय, सूर्यविनायक नगरपालिका, सूर्यविनायक नगरपालिका ५ को वडा कार्यालय र स्वास्थ्य चौकीमा छड्के अनुगमन गरेको छ। त्यस्तै मध्यपुर थिमी नगरपालिका र मध्यपुर थिमीको ६ नम्बर वडा कार्यालय, तारकेश्वर नगरपालिका, तारकेश्वर नगरपालिका, तारकेश्वर नगरपालिका वडा ६ को कार्यालय, ललितपुर महानगरपालिका, ललितपुर महानगरको वडा नम्बर ४ को कार्यालय, बुढानिलकण्ठ नगरपालिका, बुढानिलकण्ठ नगरपालिका वडा नम्बर ९ को कार्यालय र शंकरापुर नगरपालिका र शंकरापुर नगरपालिका ७ को वडा कार्यालयमा सर्तकता केन्द्रले अनुगमन गरेको छ।"
सेनाले किनेको तीन अर्ब बढीको कार्गो जहाज काठमाडौं आउँदै,"काठमाडौं : नेपाली सेनानले खरिद गरेको कार्गो जहाज शनिबार काठमाडौं आउँदैछ। नेपाली सेनाले २०१७ मा खरिद सम्झौता गरेर इन्डोनेसियामा निर्माण गरिएको सैन्य ट्रान्सपोर्ट एयरक्राफ्ट सीएन २३५२२० विमान नेपाली सेनालाई बुधबार हस्तान्तरण गरिएको हो।बुधबार नै उक्त जहाज नेपालका लागि उडेको र शनिबार दिउँसोसम्म काठमाडौंमा अवतरण गर्ने जानकारी नेपाली सेनाका प्रवक्ता सहायकरथी विज्ञानदेव पाण्डे अन्नपूर्ण अनलाइनसँग बताए। सैनिक प्रवक्ता पाण्डेका अनुसार उक्त विमान इन्डोनेसियाको सरकारी कम्पनी पीटी डिरागान्ताराले बनाएको हो। उक्त जहाजको मूल्य करिब साढे तीन अर्बको हाराहारीमा रहेको छ।विमान निर्माणका लागि सन् २०१७ जुनमा नेपाली सेनाले ३० मिलियन अमेरिकी डलरको सम्झौतापत्रमा हस्ताक्षर गरेको थियो। सैनिक प्रवक्ता सहायक रथी पाण्डेले यो जहाज सबै प्रयोजनका लागि उपयोगी हुने बताए। खासगरी विपद्का बेलका आपतकालीन उद्धार र राहतका क्रममा यो जहाज प्रयोग हुनेछ। यसले आपतकालीन उद्धार र राहतको कामलाई सहज र प्रभावकारी बनाउने प्रवक्ता पाण्डे बताए। सेनासँग कार्गो प्रयोगजनका लागि दुईवटा स्काइ ट्रक रहेकोमा अहिले एउटा मात्रै संचालनमा छ र एउटा ग्राउन्डेड छ। यो प्याराजम्पका लागि पनि यो जहाज प्रयोग गर्न सकिने छ। पहिले एभ्रो जहाज प्यारा जम्पका लागि प्रयोग हुँदै आएकोमा अहिले एभ्रो जहाज ग्राउन्डेड छ। उक्त जहाज विशेष विशिष्ट व्यक्तिहरुको उडान, मेडिभ्याक, मारिटाइम पेट्रोलका लागि प्रयोग हुनसकिने गरी बनाइएको छ। सेनासँग जहाज र हेलिकोप्टरी गरी २२ वटा हवाइ साधन रहेकोमा अहिले १० वटा संचालनमा छन् भने १२ वटा ग्राउन्डेड छन्।"
महराविरुद्ध जबर्जस्ती करणी मुद्दा : पाँच वर्षसम्म कैद सजाय माग,"काठमाडौं : यौन दुर्व्यवहारको आरोपमा पकाउ परेका निवर्तमान सभामुख कृष्णबहादुर महराविरुद्ध जबर्जस्ती करणी उद्योगमा जिल्ला अदालत काठमाडौंमा अभियोगपत्र दायर भएको छ। संसद् सचिवालयकी एक कर्मचारीमाथि यौन दुर्व्यवहारको आरोप लागेका महरा असोज १९ गते पक्राउ परेका हुन्। असोज २८ गते जिल्ला अदालत काठमाडौंले महरालाई पहिलो पटक (पक्राउ परेदेखि १३ दिन) थुनामा राख्न म्याद दिएको थियो। त्यस्तै प्रहरीको अनुसन्धान नसकिएपछि कार्तिक ३ गते फेरि पाँच दिनको लागि म्याद थपिएको थियो। अनुसन्धान सकिएपछि प्रहरीले बुझाएको प्रतिवेदन अनुसार सरकारी वकिलको कार्यालयले अभियोगपत्र दर्ता गरेको हो। अभियोगपत्रमा महरालाई पाँच वर्षसम्म कैदको माग गरिएको छ। सँगै पदीय मर्यादा विपरित कार्य गरेकाले महरालाई थप सजायको माग भएको छ। उनलाई सरकारी उच्च पदाधिकारी भएकाले थप सजाय हुनुपर्ने अभियोगपत्रमा उल्लेख गरिएको छ। अभियोगपत्रमा क्षतिपूर्तिकोसमेत माग गरिएको छ । मुद्दा दर्ता भएपछि महरालाई प्रहरीले फेरि थुनामा लगेको छ । महरालाई अझै ५ दिन थुनामा राखेर अनुसन्धान गर्न अदालतको अनुमति महरा प्रकरणमा रोशनीको नयाँ खुलासा : उजुरी मेरो होइन (भिडियोसहित) महरा प्रकरणमा रोशनीको नयाँ खुलासा : उजुरी मेरो होइन पूर्वसभामुख महराको तिहार पनि हिरासतमै महराविरुद्ध करणी उद्योगमा मुद्दा चलाउन राय महराविरुद्ध आजै अदालतमा मुद्दा, कसुर प्रमाणित भए के हुन्छ ? महरा अदालतमा : अभियोगपत्र दर्ता हुँदै"
"धादिङमा जिप दुर्घटना, २३ घाइते","धादिङ : धादिङमा बोलेरो जिप दुर्घटना हुँदा २३ जना घाइते भएका छन्। गजुरी गाउँपालिका  २ मलेखु भण्डारा सडकखण्डस्थित तुनी खोलामा बिहीबार ताल्तीबाट मलेखुतर्फ आउँदै गरेको ग १ ज ३०११ नम्बरको बोलेरो जिप पल्टिएको हो। जिपमा ३० जना सवार रहेको प्रहरीले जनाएको छ। कच्ची सडकबाट करिब २५ मिटर तल खोलामा खसेर दुर्घटना भएको जिल्ला प्रहरी कार्यालय धादिङका प्रमुख प्रहरी उपरीक्षक राजकुमार बैदवारले बताए। घाइतेको उद्धारपछि राजमार्ग सामुदायिक अस्पताल, मलेखु र गजुरी अस्पतालमा उपचारका लागि लगिएको छ। थप विवरण आउन बाँकी छ।"
"कलंकीचाबहिल चक्रपथ विस्तार : आकासे पुल, प्रहरी भवनसहित ४० घर भत्किने","काठमाडौं : कलंकीचाबहिल चक्रपथ विस्तारमा नारायणगोपाल चोक आसपासका करिब ४० घर हटाउनुपर्ने देखिएको छ। काठमाडौं उपत्यका विकास प्राधिकरणले गरेको प्रारम्भिक सर्वेक्षणमा यस्तो देखिएको हो। चीनले विस्तार गर्ने भनिएको यस सडकमा राइट अप वे क्लियर नभएसम्म चिनियाँ कम्पनीले डीपीआर तयार नगर्ने भएको छ। चक्रपथ विस्तारको दोस्रो चरणमा कलंकीदेखि चाबहिल धोबीखोलासम्म ११६ किमि सडक विस्तार हुने भएको हो। उक्त सडक (कलंकी  चाबहिल ) अहिले ३० मिको चौडाइमा फैलिएको छ। तर, अब सडकको मध्यभागबाट दायाँ ३१ र बायाँतर्फ ३१ मिटर गरी जम्मा ६२ मिटरको चौडाइमा विस्तार हुनेछ। उक्त क्षेत्रमा भएका करिब ४० वटा घर सडक विभागले हटाउनेछ। अहिले राइट अप क्लियरका लागि सडक विभागमार्फत उपत्यका विकास प्राधिकरणले पहिलो चरणमा लगत संकलन गर्ने गरिरहेको छ। प्राधिकरणले संकलन गरेको प्रारम्भिक तथ्यांकमा निजी आवास, नेपाल पुलिसको भवनको केही भाग, नेपाल कुष्ठरोग निवारण संस्थाको भवन, पेट्रोल पम्प, गोंगबु नयाँ बसपार्कको आकासे पुललगायत संरचना हटाउनुपर्ने देखिएको छ। साथै, एघार किलोमिटर आसपासमा भएका बिजुलीका पोल पनि हटाइनेछ। बिजुलीका पोल हटाउनका लागि विद्युत् प्राधिकरणलाई पत्राचार गरिसकेको रिमालले जानकारी दिए। अहिले सडकको विस्तारका लागि अधिग्रहण गर्नुपर्ने भएका जमिन क्षतिपूर्ति दिएर गरिने आयोजना प्रमुख रिमाले बताए। अहिले प्राधिकरणले लगत संकलन गरिरहेको छ, उनले भने, यो काम सकिएपछि क्षतिपूर्तिबापतको रकम दिएर काम आगाडि बढाइनेछ। प्राधिकरणको प्रारम्भिक तथ्यांकअनुसार जमिन र घरको क्षतिपूर्तिबापत करिब एक अर्ब ६१ करोड रुपैयाँ दिनुपर्ने भएको प्राधिकरणका प्रमुख भाइकाजी तिवारीले बताए। अहिले धेरै ठाउँमा संरचना हटाउनुपर्ने समस्या छैन, उनले भने, मुख्य नारायणगोपाल चोकमा धेरै घर भत्किने भएका छन्। प्रारम्भिक अध्ययनमा जमिन र घरसहित करिब एक अर्ब ६१ करोड क्षतिपूर्ति दिनुपर्ने देखिएको छ। क्षतिपूर्तिबापतको रकम दिँदा मूल्यांकन समितिले सिफारिस गरेबमोजिमको रकम दिइने उनको भनाइ छ। विस्तार क्रममा रहेको यो सडक पनि कोटेश्वरकलंकीकै ढाँचामा आठ लेनमा बन्न लागेको हो। आठ लेनमा बन्ने सडकको मुख्य लेन चीन सरकारले बनाइदिनेछ। सर्भिस लेन भने नेपाल सरकार आफैँले बनाउनुपर्ने सहमति भएको आयोजना प्रमुख रिमालले बताए। चीन सरकारले मुख्य लेन बनाउने हो, उनले भने, सर्भिस लेन र अन्य आकाशे पुललगायत संरचना हामी आफैँ बनाउनेछौँ। चाबहिलतिलगंगा खण्ड तत्काल नबन्ने चाबहिल धोबीखोला पुलदेखि तिलगंगासम्मको सडक विस्तार नहुने भएको छ। यस क्षेत्रमा पुरानो बाक्लो बस्ती छ। त्यहाँ पशुपति क्षेत्रका मठमन्दिरका संरचना पनि धेरै छन्। यस क्षेत्रमा भएको सडकको चौडाइ करिब १६ मिटर मात्र छ। यो खण्ड विस्तार गर्दा बनेका संरचनामा धेरै क्षति हुने आयोजना प्रमुख रिमालले बताए। यस क्षेत्रमा कायमा भएको सडकको चौडाइ एकदमै सानो छ, उनले भने, घर पनि बाक्लो छ। पशुपति क्षेत्रका पनि धेरै सम्पदा छन्। यहाँको सडक विस्तार गर्दा धेरै क्षति हुने सम्भावना छ। धेरै घर र पशुपति क्षेत्रका संरचना भत्काउनुपर्ने हुँदा यो खण्ड तत्काल नबन्ने भएको उनले बताए। तर, तिलगंगादेखि कोटेश्वरखण्डका लागि भने अध्ययन उनले जानकारी दिए।। तिलगंगा कोटेश्वर सडकखण्ड विस्तारका लागि भने अहिले सडक विभागले अध्ययन गरिरहेको छ, उनले भने, अध्ययन प्रक्रिया पूरा भएपछि यताको पनि काम सुरु हुनेछ।"
धादिङमा वडा कार्यालय तोडफोड र चोरी,धादिङ : निलकण्ठ नगरपालिका९ वडा कार्यालय तिहार बिदाको समयमा तोडफोड भएको छ। लगातार चार दिन बिदा भएकाले यही बिदाको बीचमा वडा कार्यलय तोडफोड भएको हो। अज्ञात समूहले तोडफोड गरी वडा कार्यालयमा रहेको मेलमिलापको फाइल चोरेर लगेको वडाअध्यक्ष भोजबहादुर रेग्मीले बताए। चोरले कम्पाउण्डको ढोका फुटाएर वडा कार्यलय भित्र पसेर वडा अध्यक्षको चेम्बर तथा स्टोर कक्षको ताला फुटाइएका छन्। अध्यक्षको चेम्बरमा रहेको टेवल तथा दराजका सबै घर्राहरु फुटाइएको भएपनि सबै अन्य सबै कागजपत्र भने जस्ताको तस्तै रहेको अध्यक्ष रेग्मीले बताए। कार्यालय तोडफोड भएपछि बिहीबार वडाबाट प्रदान हुने सबै सेवा बन्द रहेको अध्यक्ष रेग्मीले बताए। स्थानीय मिस्त्रीको सहयोगमा मुल गेट मर्मत गरिएको भएपनि कार्यलयका ढोका तत्काल मर्मत गर्नको लागि नगरपालिकामा जानकारी गराइएको रेग्मीले बताए। तिहार बिदापछि बिहीबार बिहान कार्यावलय खोल्न जाँदा कार्यालय सहयोगीले वडा कार्यलयको मुल ढोका र वडा अध्यक्षको कार्यकक्ष फुटाएको देखेपछि प्रहरीले खवर गरेका थिए। जिल्ला प्रहरी कार्यलय धादिङवेशीबाट गएको प्रहरीको टोलीले घटनास्थलको अनुसन्धान गरी औठा छापको नमुना संकलन गरेर ल्याएको छ। घटनाको विषयमा अनुसन्धान भइरहेको जिल्ला प्रहरी कार्यालय धादिङले जानकारी दिएको छ।
घुस रकमसहित समातिए प्रहरी नायव निरीक्षक,सिमरा : अख्तियार दुरुपयोग अनुसन्धान आयोगले घुसको रकमसहित प्रहरी नायव निरीक्षकलाई नियन्त्रणमा लिएको छ। बिहीबार बाराको महागढीमाई नगरपालिकास्थित गंजभवानिपुर चौकीका इन्चार्ज जटशंकर साहलाई ६० हजार घुसको रकमसहित नियन्त्रणमा लिएको हो। प्रहरी नायव निरीक्षक जट्टाशंकरलाई कपडा व्यापारीसँग लिएको रकमसहित आयोगको क्षेत्रीय कार्यालय हेटौडाको टोलीले नियन्त्रणमा लिएको हो। तस्करीको लाइन मिलाईदिने भन्दै साहले कपडा व्यापारीसँग घुस मागेको अख्तियार स्रोतले जनाएको छ। अख्तियारकोले कलैया उपमहानगरपालिका ४ स्थित चोकबाट साहलाई नियन्त्रणमा लिएको हो । जिल्ला प्रहरी कार्यालय बाराका प्रवक्ता एवंम् प्रहरी नायव उपरीक्षक रंजितसिंह राठौरले अख्तियार टोलीले साहलाई पक्राउ गरेको पुष्टि गरे । साहलाई अख्तियारको टोलीले थप अनुसन्धानका लागि साहलाई हेटौंडा लगेको छ।
"गुल्मीमा जिप दुर्घटना : २ को मृत्यु, ३ जना घाइते","गुल्मी : जिप दुर्घटना हुँदा गुल्मीमा २ जनाको मृत्यु भएको छ। मुसिकोट नगरपालिका९ ददल्कामा लु १ च ३५१४ नम्बरकाे पिकअप भ्यान दुर्घटना हुँदा २ जनाको मृत्यु भएको हो। दुर्घटनामा ३ जना घाइते भएको जिल्ला प्रहरी कार्यालय गुल्मीका एसपी राजेन्द्रसिंह खड्काले बताए। बुधबार साँझ पाँणथोकबाट ददल्का जाँदै गरेको भ्यान ददल्का काबरोड भन्ने स्थानमा दुर्घटनामा परेको हो। दुर्घटनामा परी मुसिकोट नगरपालिका९ अर्लाङ्कोटका अन्दाजी ७० वर्षीय रामप्रसाद खरेलको मृत्यु भएको छ। अर्का मृतकको सनाखत हुन बाँकी छ। घाइते हुनेहरुमा मुसिकोट नगरपालिका७ वामीका २३ वर्षीय भानुभक्त पौडेल, ८ वर्षिया सोनीया बिक, २६ वर्षिय बिष्णु बिक छन्। घाइतेहरु सबैलाई उपचारको लागि बाग्लुङ्गको हटिया पठाइएको प्रहरीले जनाएको छ। जिप चालक ज्ञान बहादुर बिक फरार रहेका छन्।"
सुदूर पहाडमा जात्राको रौनक,"बैतडी : हिन्दूको ठूला चाड दसैं तिहार सकिएपछि सुदूरपश्चिमका पहाडी जिल्लामा जात्राको रौनक छाएको छ। कात्तिक शुक्ल पक्षमा सुदूरपहाडका शक्तिपीठ तथा मन्दिरहरूमा जात्रा लाग्ने गरेको हो। कात्तिक शुक्ल प्रतिपदादेखि पूर्णिमासम्म विभिन्न शक्तिपीठ तथा मन्दिरमा जात्रा लाग्ने गर्छ। दसैंको बेला जात्रा लागेका मन्दिरहरूमा समेत कात्तिक शुक्ल पक्षमा समेत पूजाआजा गर्ने चलन रहेको संस्कृतिका जानकार आचार्य घनश्याम लेखकले बताए। उनले भने, शरद ऋतु देवीदेवताको पूजाउपासना गर्ने उत्तम ऋतु मानिन्छ। त्यसैले कात्तिक शुक्ल पक्षमा देवीदेवताको पुजा गर्ने चलन छ। प्रतिपदादेखि नै विभिन्न मन्दिरमा जात्रा सुरु भई पूर्णिमासम्म जात्रा मनाउने चलन रहिआएको दार्चुलाको शैल्यशिखर नगरपालिकाका गंगासागर जोशीले बताए। उनले भने, असोज दुर्गा पक्षमा मात्र नभएर कात्तिक शुक्ल पक्षमा समेत विभिन्न देवीदेवताका मन्दिर र शक्तिपीठमा सामूहिक पूजाआजा गर्ने चलन छ। कात्तिक मास उत्तम भनेर शास्त्रमा समेत लेखिएकाले यो महिना देवीदेवता पूजनका लागि उत्तम रहेको मानिन्छ। कात्तिक शुक्ल पक्ष सुरु भएसँगै बैतडीका प्रसिद्ध त्रिपुरासुन्दरी भगवती मन्दिर, १२ ज्योतीर्लिंग मध्येको एक केदारनाथ भनेर चिनिने रौलाकेदार मन्दिर, मेलौली भगवती मन्दिर, फाल्ङासैनी भगवती मन्दिर, शिवनाथ मन्दिर, महारुद्र मन्दिर, त्रिवेणीधाम (राताशीला) मन्दिरमा जात्रा लाग्ने गर्दछ। यस्तै दार्चुलामा रहेको राष्ट्रकै सातौं धामको रूपमा रहेको मालिकार्जुन धाम, लाटीनाथ धामलगायत मन्दिरमा जात्रा लाग्ने गर्छ। डडेल्धुराको उग्रतारा र भागेश्वर लगायतका मन्दिरमा कात्तिक शुक्ल पक्षमै मेला लाग्ने गर्दछ। त्रिपुरासुन्दरी भगवती मन्दिर, रौलाकेदार, शिवनाथ, महारुद्र लगायतका मन्दिरमा कात्तिक शुक्ल अष्टमीका दिन मेला लाग्ने गर्दछ भने मेलौली भगवती, फाल्ङासैनी भगवती मन्दिर, उग्रतारा लगायतका मन्दिरमा कात्तिक शुक्ल पूर्णिमाका दिन जात्रा लाग्ने गर्दछ। मालिकार्जुन धाममा कात्तिक शुक्ल चर्तुदर्शीका दिन जात्रा लाग्ने गर्दछ। तिहार सकिएलगत्तै सुदूर पहाडमा जात्राको रौनक छाएको दशरथचन्द नगरपालिका त्रिपुराका गणेशसिंह थापाले बताए। उनले भने, यतातिर पहिलादेखिकै चलन हो। कात्तिक शुक्ल पक्षमा विभिन्न मन्दिरमा जात्रा हुने गर्दछ। दसैं तिहार पछिका १५ दिन विभिन्न शक्तिपीठ तथा मन्दिरमा जात्रा लाग्ने गर्दछ। पर्यटक भित्रिने समय बैतडीको त्रिपुरासुन्दरी भगवती मन्दिरमा लाग्ने जात्रामा दर्शन गर्न सीमावर्ती भारतीय नागरिक आउने गर्छन्। कात्तिक शुक्ल सप्तमी र अष्टमीका दिन लाग्ने मेलामा भारतको झुलाघाट, पिथौरागढलगायत क्षेत्रबाट हजारौं दर्शनार्थी आउने गरेको दशरथचन्द नगरपालिका ४ का आनन्दमणी भट्टले बताए। भारतीय नागरिकमा नेपालका शक्तिपीठप्रति ठूलो विश्वास छ। प्रत्येक वर्ष हजारौंको लगानी गरेर दर्शनार्थी नेपालका बैतडी, डडेल्धुरा, दार्चुला आदि जिल्लामा पुग्ने गरेको भारतीय पत्रकार राजेश पंगरियाले बताए। प्रचारप्रसार आवश्यक सुदूरपश्चिमका पहाडी जिल्लामा थुपै्र धार्मिक पर्यटनका क्षेत्र छन्। वर्षभरमा ती धार्मिक क्षेत्रमा कम्तिमा ३ पटक मेला जात्रा लाग्ने गर्दछ। पहाडका एकै गाउँमा कम्तीमा ५, ६ वटा मन्दिर छन्। सुदूरपश्चिमका पहाडमा रहेका धार्मिक तथा ऐतिहासिक क्षेत्रको प्रचारप्रसार नहुँदा पर्यटक भिœयाउन नसकेको संस्कृतिका जानकार घनश्याम लेखकले बताए। उनले भने, सुदूरपहाड मानसखण्ड क्षेत्रभित्र पर्दछ। यसको वैदिक कालदेखि नै महत्व छ। यो क्षेत्रमा प्रशस्त धार्मिक क्षेत्रहरू छन्। तर प्रचारप्रसार नहुँदा ओझेलमा छन्। फाइल फोटो ः बैतडीको प्रसिद्ध ईश्वरीगंगा धाममा लागेको जात्रा। यो मन्दिरमा प्रत्येक बर्ष कार्तिक शुक्ल अष्टमीको रातमा जात्रा लाग्ने गर्दछ।"

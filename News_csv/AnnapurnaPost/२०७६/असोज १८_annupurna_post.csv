शीर्षक,विवरण
आई एम योर पिपुल,"काठमाडौं : यस वर्षको दसैं सुरु भइसकेको छ। दसैंमा प्रायजसोले क्षमताअनुसारको किनमेल, घुमघामको योजना बनाएका हुन्छन्। आर्टको विषयमा बुझौं, आर्टलाई पनि किन्ने सामानको रूपमा विस्तार गरौं भन्ने उद्देश्यका साथ हिमालय आर्ट फेस्टिभल आइतबारदेखि राजधानीमा सुरु भएको छ। ई आर्टस् नेपाल र सहयोगी आठवटा संस्थाको आयोजनामा सुरु भएको कला महोत्सवमा, स्कप्चर, पौवा चित्र, फोटोग्राफी, इन्स्टलेसन आर्ट, सेरामिक्स् परफरमेन्स आर्टलगायत आर्टका विभिन्न विधा प्रदर्शनमा छन्। एक सय ५० जना कलाकारका दुई सयभन्दा बढी कला सिर्जना प्रदर्शनीमा राखिएको छ। नेपालमा आर्टमै काम गर्दै आएका सबैजसो कलाकारको कलाकृति संलग्न छन्। नेपाली समाजमा कला बुझ्ने बानीको विकास भइसकेको छैन। सबै दर्शकले किन्न नसके पनि नेपाली कलासँग प्रत्यक्ष जोडिन सकून्, र आर्टलाई माया गरून् भन्ने चाहना आयोजकको छ। बबरमहलस्थित आर्ट काउन्सिलको प्रदर्शनी कक्ष। अनेक आर्टका आकार प्रकारले झकिझकाउ छ। काउन्सिलको दोस्रो तलामा जुपिटर प्रधानले एक आर्टको नमुना निर्माण गरेका छन्। आई एम योर पिपुल शीर्षकको यो आर्टमा सुन्दर कलात्मक कुर्सीमाथि चाँदी रङको एकजोर खराउ सजाइएको छ। कुर्सीको तल्लो लेयरमा केही मान्छेले घेरेका छन्। कुर्सीबाहिर मान्छे आकारका टाउका उभिएका छन्। मान्छेहरू समान साइज र कलरका छन्। यो चित्रले अहिलेको सत्तामोह र सरकार चलाउने जस्तोसुकै मानिस कुर्सीमा पुगे पनि नेपाली जनताले स्वीकार गर्ने प्रवृति व्यंग्य गरेको छ। जुपिटरका अनुसार, कुर्सीमा कस्तो क्षमताको मानिस राख्ने हो हामीलाई थाहा छैन, मान्छे नभएर उसको खराउले नै राज गरे पनि हामी जनता चुपचाप स्वीकार गर्छौं। रामायणमा राम वनवास जाँदा उनको भाइले रामको खराउ सिंहासनमा राखेर राजकाज चलाएको कहानी सुनेर हुर्किएका हामी अहिलेको यो युगमा पनि त्यही प्रवृत्ति अपनाएको देखेर कलाकार प्रधानले यो आर्टमार्फत व्यंग्य गरेका हुन्। उजय वज्राचार्यले ३५ वटा बुद्धको सिरिजलाई प्रदर्शनीमा सजाएका छन्। उस्तै आकार प्रकार र रङमा कोरिएका बुद्धको चित्रमा उनको अनुहारको हाउभाउ भने भिन्न बनाइएको छ। आशा डंगोलले हिमालको चित्रमा भैरवको अनुहार जोडिदिएका छन्। किन त ? मानिसको चहलपहलले हिमाल निकै फोहर र प्रदूषित भइसक्यो। नेवारी संस्कृतिमा भैरवको अनुहारले रिसाएको भाव बुझ्न सकिन्छ। यस्तै हिमालरूपी भैरव पनि हामीसँग खुब रिसाएको छ। उसले केही अनिष्ट गर्नुअघि हामीले उसको प्राकृतिक सुन्दरता जोगाउनुपर्छ। यस्तै जस्मिन राजभण्डारीले गजबको चित्र कोरेकी छन्। वन मेन सप नामक उक्त चित्रमा सहरबजारमा तरकारी बेच्दै हिँड्ने एक्ला पसलेलाई उतारिएको छ। ठेलाभरि मुला, काउली, गोलभेँडा, गाजर, करेलाजस्ता तरकारी बोकेर हिँडेको पसलेको छेउमा चारतिरबाट ग्राहक ओइरिएका छन्। कोही घिरौंला छान्दैछन् त कोही मुला तान्दैछन्। बडो कलात्मक तरिकाले बनाइएको यो चित्रमा मानिसको व्यस्तता चित्रण गरिएको छ। मोबाइल लभर लेखिएको एक चित्रमा कोक्रोमा सुताइएको बच्चा पनि मोबाइलमा व्यस्त छ। स्मार्टफोनले पछिल्लो समय बच्चादेखि बूढासम्मलाई प्रभाव पारिरहेको छ। बच्चा कोक्रोमा झुन्ड्याइएको खेलौनातिर मतलव नगरी मोबाइल चलाइरहेको यो चित्र निकै मार्मिक छ। यस्तै कलात्मक चित्रले कला परिषद्को सेरोफेरो रमाइलो बनेको छ। कोही कलाकार परफरमिङ आर्टको तयारीमा छन् त विभिन्न मूर्ति पनि सजाइएको छ। फलाम, काठ, मेटल, माटो तथा ढुंगाबाट बनाइएका स्कप्चर पनि प्रदर्शनीमा समावेश छ। कलाका अनेक आयाम समेटिएको प्रदर्शनी कलामय बनेको छ। प्रदर्शनीमा शैली सुवेदीको सांगीतिक परफरमेन्स आर्ट पनि समावेश हुनेछ। यस्तै कलाकै विषयमा प्यानल डिस्कसन, कत्थक डान्स प्रस्तुति, गोपाल कलाप्रेमीको सेरामिक्स फिरिन वर्कसप पनि सञ्चालन हुँदैछ। कन्टेम्पोरी आर्टको विकास गर्ने उद्देश्यका साथ सन् २०१० मा ई आर्टस् नेपालको अनलाइन ग्यालरी सुरु भएको हो। यो ग्यालरीमा ६० जना नेपाली आर्टिस्टका ६ सय कन्टेम्पोरी पेन्टिङ बिक्रीमा राखिएको छ। अमेरिका, अस्ट्रेलिया, भारत, चीन, ताइवानलगायतका ठाउँबाट पेन्टिङको अर्डर आउने गरेको छ। आर्टका पारखीले एकै पटक धेरै आर्टिसका आर्ट हेर्न पाउने हँुदा अनलाइन ग्यालरीको लोकप्रियता बढ्दो छ। यो ग्लालरीमा अनलाइनबाटै चित्र किन्न बेच्न सकिन्छ। ई आर्टस् नेपालले गत दुई वर्षदेखि हरेक वर्षको सेप्टेम्बरमा हिमालयन आर्ट फेस्टिभल सञ्चालन गर्दै आएको छ। दसैं तिहारको समयमा मानिसहरू फेस्टिभल मुडमा हुन्छन्। केही नयाँ सामान किन्ने, नयाँ ठाउँमा घुम्न जाने, लुगा, गरगहना जोड्ने गरेको पाउँछांै हामी। यही समयमा अफिसमा पनि लामो बिदा हुने भएकाले मानिसहरू बिन्दास मुडमा हुन्छन्। आर्ट पनि बेच्ने साधनको रूपमा बनाउन फेस्टिभल गरिएको ई आर्टसका फाउन्डर तथा आयोजक सदस्य भाइराजा महर्जनले बताए।"
जमुनाको दोहोरो जित,"काठमाडौं : रेस्लिङ च्याम्पियनसिपमा जमुना तामाङले दोहोरो जित हात पारेकी छन्। पहिलो खेलमा शान्ता धामीलाई पराजित गरेकी जमुनाले दोस्रोमा लक्ष्मी घर्तीमगरलाई हराइन्। नेपाल महिला रेस्लिङ फाउन्डेसनले विजया दशमीका अवसरमा आयोजना गरेको प्रतियोगिताको अन्य खेलमा भगवती खड्का (युनिका)ले सिर्जना कोजू तथा गीता जिरेलले तनु ठकुरीलाई पाखा लगाए। विजेतालाई ट्रक व्यवसायी संघका अध्यक्ष जनार्दन फुयाल, एलएसएए मल्टिपर्पोज कम्पनी प्रालिकी प्रोप्राइटर लक्ष्मी श्रेष्ठलगायतले पुरस्कृत गरे। प्रतियोगितालाई फुयालले ५० हजार तथा श्रेष्ठले १० हजार नगद पनि प्रायोजन गरेका थिए। अन्य प्रायोजकमा ज्योति विकास बैंक, महालक्ष्मी बैंक, नेपाल दूरसञ्चार प्राधिकरण र होङ्सी सिमेन्टले प्रायोजन गरेको आयोजकले जनाएको छ। शान्तिनगरमा भएको एकदिने प्रतियोगितामा अस्मिता जुरेलीले निर्णायकको भूमिका निर्वाह गरेकी थिइन्।"
सडकमै खसीबोका मोलमोलाइ,"काभ्रे : काभ्रेको मुख्य बजार बनेपामा यो वर्ष दसैं खसीबोका किनबेच सडकबाटै भइरहेको छ। बीपी राजमार्ग र अरनिको राजमार्गमा चल्ने सवारीसाधनका कारण व्यस्त बनेपाको सडक दसैं बजारले थप अव्यवस्थित छ। तर, अघिल्ला वर्षजस्तै यो वर्ष पनि व्यापारीले सडकमै खसीबोका किनबेच गर्दा सडक थप अस्तव्यस्त बनेको हो। खसीबोकासँगै पुटपाथका अन्य पसलले बनेपाको सडक थप अव्यवस्थित बनेको छ। जिल्ला ट्राफिक प्रहरी कार्यलयले सडक र फुटपाथको व्यवस्थापन गर्न सकेको छैन। काभ्रेमा चाडपर्वको अवसरमा दैनिक करोडौैं रुपैयाँको फेन्सी, लत्ताकपडा, खाद्यान्नदेखि ठूलो परिणाममा खसीबोका र राँगाको सडकबाटै बिक्री हुने गरेको छ। काभ्रेसँगै छिमेकी जिल्ला रामेछाप, सिन्धुपाल्चोक, सिन्धुलीबाट हजारौंको संख्यामा खसीबोका, राँगा र भैंसी संकलन गरेर बनेपामा ल्याएर बिक्री गर्ने गरिएको छ। खसीबोका, राँगा किन्न काठमाडौं, ललितपुर र भक्तपुरका व्यापारी बनेपासम्म आउने गरेका छन्। परापूर्वकालदेखि काभ्रेमा ल्याएर चिनको भेडा, च्यांग्रासमेत बिक्री हुने गरे पनि सरकारले हालसम्म काभ्रेमा व्यवस्थित बिक्रीवितरण केन्द्र खोल्न सकेको छैन। सरकारले आफ्नो रेकर्डमा बनेपामा चौपाया बिक्री केन्द्र रहेको उल्लेख गरे पनि प्रभावकारी छैन। गाउँगाउँबाट व्यापारीले खसीबोका ल्याए पनि सकडमै किन्न र बेच्न बाध्य भएपछि असुरक्षा बढ्दै गएको छ, खसीबोका व्यापारी पदमबहादुर लामाले भने, सडकमै किनबेच गर्नु हाम्रो बाध्यता हो। अघिल्लो वर्ष दसंैमा नालाका वेदनिधि दाहालको ३० हजार रुपैयाँ खसी किनेको स्थानबाटै चोरी भएको थियो। खसीबोका व्यापारी तेमालबाट खसीबोका लिएर बनेपा आएका साइला तामाङ रोडमै बसेर बाध्यताले खसीबोका किनबेच गरेको बताउँछन्। दिउँसो सडकमा बसेर बेच्ने नबिकेका खसीबोका राती राख्ने ठाउँसमेत समस्या रहेको उनले बताए। अव्यवस्थित चौपाया बिक्री केन्द्रबाट खसीबोका किनबेच गर्नेले ५० रुपैयाँ शुल्क तिर्नुपर्छ। तर, त्यहाँ मूल्यमा एकरुपता नरहेको उपभोक्ताको गुनासो छ।"
खेलाडी उत्पादन गर्न दुर्गममा नमुना खेलमदान,"भोजपुर : गाउँस्तरबाटै खेलाडी उत्पादन र दुर्गमको समग्र खेलकुदको विकास गर्ने उद्देश्यले टेम्केमैयुङ गाउँपालिका२, छिनामखुस्थित जिल्लाकै नमुना खेलमैदान निर्माण गरिएको छ। एक सय २० मिटर लम्बाइ र ६५ मिटर चौडाइको खेलमैदान निर्माण गरिएको हो। खेलकुदको विकासका लागि काम गर्ने उद्देश्यले २०६८ सालमा मलुवा सामुदायिक क्लब स्थापना गरी उक्त खेलमैदानमा खेलकुदका कार्यक्रम सञ्चालन गरिँदै आएको थियो। आर्थिक वर्ष ०७५७६ मा प्रदेश सरकारले खेलमैदानका लागि २० लाख रुपैयाँ बजेट विनियोजन गरेको थियो। सो रकमले खेलमैदान खार्ने, सम्याउने र वरपर घेराबार तयार गरिएको क्लबका अध्यक्ष विदेन राईले जानकारी दिए। खेलमैदान निर्माण गर्न २०७२ सालमा स्थानीय समाजसेवी इन्द्रदेव राईले १२ लाख ५० हजार रुपैयाँ मूल्यबराबरको २४ रोपनी जग्गा निःशुल्क उपलब्ध गराएका थिए। यस्तै प्रदेशसभा सदस्य राजेन्द्र राईले खेलमैदानसम्म सडक पुर्याउन सात लाख रुपैयाँ बजेट विनियोजन गरेका थिए। तर दुर्गममा खेलमैदान निमार्ण भइरहँदा गाउँपालिकाले भने कुनै चासो नदिएको स्थानीय मुमीहाङ राई गुनासो गर्छन्। पटकपटक गाउँपालिकालाई खेलमैदान स्तरोन्नतिका लागि बजेट माग गर्दा पनि गाउँपालिकाले बेवास्ता गरेको उनले बताए। खेलमैदानसँगै पाँच मिटर लम्बाइ र पाँच मिटर चौडाइ भएको मञ्च र १० मिटरको प्यारापिटसमेत तयार गरिएको छ। खेलमैदानकै लागि प्रदेश सरकारले चालू आर्थिक वर्षमा ३० लाख बजेट विनियोजन गरेको छ। त्यस्तै यो वर्ष वडाबाट पनि पाँच लाख रुपैयाँ बजेट विनियोजन भएको छ। जिल्लाकै उत्कृष्ट खेलमैदान बनाउन क्लब र स्थानीय सरोकारवाला निकाय दिनरात लागिपरेको क्लबका सचिव जंगनाथ राईले बताए। निर्माण काममा गाउँपालिकाले सहयोग नगरे पनि आफूहरू तल्लीन रहेको उनले बताए। यसअघि खेलमैदान अभावमा गाउँका युवापुस्ता फुटबल खेल्न सदरमुकाम, छिमेकी गाउँका खेलमैदान धाउने गरेका थिए। अहिले खेलमैदानको स्तरोन्नती राम्रो भएपछि पहिले जस्तो अन्य ठाउँमा गएर अभ्यास गर्नुपर्ने बाध्यता हटेको स्थानीय युवा विसन राईले बताए। खेलमैदानमा शौचालयको अभावले खेलाडी र दर्शकलाई समस्या हुने भएपछि गाउँपालिका र वडामा बजेटका लागि आग्रह गरेपनि सुनुवाइ नभएको समाजसेवी इन्द्रदेव राईले गुनासो पोखे। खेलमैदान तयार भएपछि प्रतियोगिता आयोजना गर्न सहज भएको छ। यसबाहेक खेलमैदानको लम्बाइ भागमा पर्खाल, प्यारपिट थप्नुपर्ने र अन्य केही भौतिक संरचनाको काम बाँकी रहेको संस्थाका सदस्य मुमिहाङ राईले बताए।"
अर्थमन्त्री र भारतीय समकक्षी भेट : प्रतिबन्धित भारु सटहीका लागि आग्रह,"काठमाडौं : भारतमा जारी विश्व आर्थिक मञ्चको कार्यक्रममा सहभागी हुन नयाँ दिल्ली पुगेका अर्थमन्त्री डायुवराज खतिवडा र भारतीय समकक्षी निर्मला सीतारमणबीच भारतको वित्त मन्त्रालयमा भेट भएको छ। उक्त भेटका अवसरमा अर्थमन्त्री खतिवडाले द्विपक्षीय आर्थिक सहयोग, व्यापार र लगानीका विषयमा छलफल भएको बताइएको छ। अर्थमन्त्री खतिवडाले भारत सरकारले भारु ५ सय र १ हजारका नोट प्रचलनमा बन्देज लगाउनुभन्दा पहिले नेपालमा मौज्दात भारु ५ करोडको सटहीमा रहेको समस्या समाधान गर्न आग्रह गरेका थिए। भारतबाट नेपालतर्फ जाने व्यक्तिले आफूसँग लैजान पाउने ठूला दरका भारु नोट फर्काउने सम्बन्धमा दुविधा भएकाले त्यसलाई स्पष्ट हुने गरी आवश्यक सूचना जारी गरिदिन आग्रह गरेको अर्थमन्त्रीको सचिवालयद्वारा जारी विज्ञप्तिमा उल्लेख छ। अर्थमन्त्री खतिवडाले भारतीय सहयोगमा सञ्चालित विभिन्न आयोजनाको कार्यान्वयन अवस्थाका बारेसमेत चर्चा गरेका थिए। उनले भूकम्पपछिको पुनर्निर्माणका लागि भारतले उपलब्ध गराउने सहुलियतपूर्ण ऋणलाई पूर्वाधार क्षेत्रमा समेत उपयोग गर्ने सम्बन्धमा तय भएका आयोजनाका विषयमा जानकारी गराएका थिए। साना विकास अनुदान आयोजना, हुलाकी सडक, एकीकृत चेक पोस्टको कार्यान्वयन अवस्थाका बारेमा छलफल भएको थियो। अर्थमन्त्री खतिवडाले पछिल्लो आर्थिक स्थिति, लगानीको वातावरण तथा राजस्वका क्षेत्रमा भएका सुधारका प्रयास, द्विपक्षीय व्यापार, वाणिज्य सन्धिलगायत विषयमा पनि समकक्षीसँग छलफल गरेका थिए। नेपालको वैदेशिक व्यापारको दुईतिहाई हिस्सा भारतसँग भएको उल्लेख गर्दै अर्थमन्त्री डाखतिवडाले बढ्दो व्यापार घाटा सम्बोधन गर्न भारत सरकारबाट पनि सहयोग प्राप्त हुने अपेक्षा राखेका थिए। भारतकी वित्तमन्त्री श्रीमती निर्मला सीतारमणले नेपाल भारतबीचको सम्बन्ध सदियौदेखि भएको उल्लेख गर्दै आगामी दिनमा सहायतालाई बढाउने जानकारी गराइन्। उनले भारतीय सहयोगमा सञ्चालित आयोजना तथा विगतको भारु नोट प्रचलनमा भएको बन्देज र भारु नोट प्रयोगका क्रममा उत्पन्न समस्यालाई दुवै देशको सहमतिमा समाधान गरिने प्रतिबद्धता व्यक्त गरेको विज्ञप्तिमा उल्लेख छ।"
सारंगीमा वनको कथा सुनाउने दिलु गन्दर्भको कथा,"चितवन : एक हातमा सारंगी अर्कोमा अरबाज। हरेक दिन गाउँदेखि सहरका घर पुग्ने अनि धुन सुनाउने व्यस्तता। पछिल्लो दुई महिनादेखि यसैमा व्यस्त छ कलाकार दिलु गन्धर्वको दैनिकी। मानिसको भीड देख्यो कि उनी सारंगी बजाउन थाल्छन्। कुनै बेला माया पिरतीको कथा व्यथा सुनाउने दिलु आजभोलि वन र वन्यजन्तुप्रतिको मायाको गीत सुनाउँदै हिँड्छन्। हरेक घरमा पुग्छन् अनि चलेका भाकामा जंगलको कथा सुनाउँछन्। धुनसँगैको उनको गीतले जो कोहीलाई मोहित बनाउँछ। सारंगीको धुनमा उनी चोरी सिकार नियन्त्रणसम्बन्धी वनको कथा कथा सुनाउँदै हिँडेका छन्। गीतमा मान्छेको होइन् जंगलका कुरा छन्, दिलुले भने, जनावर के कारणले मर्यो, किन मारियो भन्ने कुरा गीतबाट सुनाउँछु। चितवनमा केही दिन उनी पदमपुरका घरहरू डुले। वन्यजन्तु चोरी सिकारीका कारण पदमपुरका धेरै पक्राउ परेका छन्। बाघ, भालु, गैंडा जोगाउनुपर्छ भन्दै दैलोमा पुगेर उनी गीतमार्फत स्थानीयलाई सचेत गराउँछन्। वन्यजन्तुको संरक्षणमा आधारित गीत भएर कसैले चासो नदिए उनले चलेको भाका सुनाएर ध्यान तान्छन्। वन्यजन्तु अपराधमा लागेर सजाय भोगेकाहरूको अनुभव गीत बनाएर सुनाउँछन्। वन्यजन्तुको अवैध व्यापारमा लाग्नु हुन्न भन्ने गीतको सन्देश हो। सामान्य पैसाको लोभमा जीवन बर्बाद भएकाहरूको कथा सुनाउँछन्। बिरुवा र जनावरको आफ्नै जिन्दगी छ, दिलु भन्छन्, मान्छेको माया प्रेमको गीत धेरै गाइयो। प्रकृतिसँग माया गर्ने वातावरण बनाउनुपर्छ भन्ने अभियानमा लाग्दा सारै खुसी छु। सानोमा नबुझेर चरा मारेको घटनाले उनलाई अझै पछुतो छ। कथा सुनाउने अभियानमा दिलुसँगै कुमार पौडेल पनि छन्। पौडेलले संरक्षणका कथालाई संगीतमा जोड्न दिलुसँगै उनको सारंगी प्रयोग गरेका हुन्। सारंगीका धुन सबैले मन पराउने कारण यसैमा संरक्षणको गीत तयार गरिएको हो। दुई महिनादेखि मध्यनेपालको संरक्षित क्षेत्रको अभियानमा उनीहरू सक्रिय छन्। गीतमा सजायलाई अवमूल्यन गरेर अपराधमा संलग्न भएकाहरू पछि पछुताउने गरेका घटना समावेश गरिएको छ। वातावरण र वन्यजन्तु संरक्षणमा कार्यरत ग्रिनहुड नेपाल ले अभियान चालेको हो। ग्रिनहुडले सात वर्षदेखि वन्यजन्तुको चोरी, सिकारी, व्यापारको अवस्था बारेमा अध्ययन अनुसन्धान गरिरहेको छ। पौडेल सहसंस्थापक एवम् अनुसन्धाता हुन्। उनले तीन वर्ष विभिन्न कारागार पुगेर वन्यजन्तु अपराधको कैद भुक्तानी गरेकालाई भेटे। चोरी सिकारी र अवैध व्यापारको कारण खोज्न देशभरका कारागार पुगे। अनुसन्धानको क्रममा उनले एक सय ५४ जनालाई भेटेका थिए। त्यसबाट भएको पारिवारिक विचलन, त्यसले पारेको असरका भोगाइ उनले सुने। जेलमा मैले धेरैका दर्दनाक कथा सुने, पौडेलले भने, संरक्षणका कुरा धेरै भए तर लक्षित समुदायमा पुग्न सकेको छैन। कुरा बुझाउन संगीतमा कथा हालेर सुनाउन हामी लागेका हौ। गीतमा नियम कानुन र दण्ड जरिवानाको सन्देश समेटिएको छ। पौडेलले वन्यजन्तु तस्करी निरुत्साहित गर्न संगीत प्रभावकारी ठानेर अवधारणा ल्याएको बताए। यस विषयमा पाँचवटा गीत तयार भएका छन्। यसलाई रेडियोबाट प्रसारण गर्ने तयारी छ। यसको म्युजिक भिडियो पनि अभियानमै छायांकन गरिएको छ। तीनवटा वास्तविक र दुईवटा काल्पनिक घटनामा आधारित छन्। अभियानको क्रममा उनीहरूले लाङटाङ र सिन्धुपाल्चोक पुगेर गीत सुनाएका छन्। चितवनको नारायणगढ, पदमपुर, सौराहालगाएतका क्षेत्रमा उनीहरूले गीत सुनाउँदै हिँडे। चोरी सिकारीको घटनास्थल र यसको नाका रहेको क्षेत्रमा पुगेका छन्। यसपछि पर्सा, गौरीशंकरलगायत वन्यजन्तु संरक्षण क्षेत्रमा जाने उनीहरूको तयारी छ।"
बलात्कारपछि महिलाको हत्या,"बर्दिबास : महोत्तरी गौशाला नगरपालिका१० स्थित थापाटोलकी एक महिलाको हत्या भएको छ। स्थानीय २२ वर्षीया घुरकी भनिने शर्मिला सिंह दनुवारको हत्या भएको इलाका प्रहरी कार्यालय गौशालाका इन्स्पेक्टर किशोर आचार्यले बताए। उनको शव मडाहा खोलानजिक नथु आलेको खेतमा फेला परेको छ। शर्मिलाले लगाएको कुर्ता च्यातेर मुख र घाँटी कसिदिएको छ। सुरुवाल खोलेर हात बाँधेको अवस्थामा शव भेटिएको छ, आचार्यले भने, गुप्तांग रक्तामय छ। आँखामा नीलडाम छ। निर्वस्त्र शव देखेपछि स्थानीयले प्रहरीलाई खबर गरेका थिए। परिवारजनले शर्मिलाको सामूहिक बलात्कारपछि हत्या भएको बताएका छन्। राम्रोसँग बोल्न र कपडासमेत लगाउन नसक्ने सुस्तमनस्थितिकी शर्मिलाको हत्याले सिंगो शोकमा डुबेको स्थानीय दिनेश महतोले बताए। शर्मिला जन्मदै सुत मनस्थितिकी थिइन्। जहाँ पायो त्यहाँ जान्थिन्। अरूले नै लुगा फेराउने र नुहाइ दिनुपथ्र्याे। गरिब परिवारकी उनीसँग कसैको मनमुटाव थिएन। फरक क्षमता भएकाले उनलाई सबैले माया नै गर्थे। घटनास्थल प्रकृतिका आधारमा उनलाई अन्तै यातना दिएर त्यहाँ ल्याई फालेको प्रहरी अनुमान छ। बाँधेका शरीरका भाग फुत्काउन छटपटिँदा खुट्टानजिक जमिन माडिएको छ। घटनामा संलग्न आरोपमा प्रहरीले अहिलेसम्म कसैलाई पक्राउ नगरेको जनाएको छ। पोस्टमार्टमपछि प्राप्त रिपोर्ट, घटनास्थल मुचुल्का र प्राप्त प्रमाण तथा संकेत संकलन गरिएको छ।"
किनमेलको चटारो,"काठमाडौं : दसैं भित्रिएसँगै बजारमा रौनकता छाएको छ। राजधानीका मुख्य बजारमा घटस्थापनादेखि फूलपातीसम्म भीडभाड हुन्छ। काठमाडौंको असन, इन्द्रचोक, सपिङ मल तथा खुला बजारमा किनमेल गर्नेको घुँइचो लागेको छ। खाद्यन्न, लत्ताकपडा, गरगहना, विद्युतीय सामान, मरमसला, सवारीसाधानलगायत सबै उपभोग्य वस्तुको बिक्रीका लागि दसैं ठूलो उत्सव रहेको व्यवसायी बताउँछन्। यस्तै नयाँ बानेश्वर, रत्नपार्क, बसपार्कका चोकचोकमा पनि किनमेल गर्नेको चहलपहल बढेको छ। नेपाल खुद्रा व्यापार संघका अध्यक्ष राजकुमार श्रेष्ठले पछिल्लो समयमा काठमाडौंका खुद्रा तथा सुपरमार्केटमा किनमेल गर्नेको संख्या बढेको बताउँछन्। चामल, नुन, तेल, चिनी, मरमसला, जिरा, धनिया, मैदा, मरिच, सुकमेललगायत खाद्यन्न सामान किनबेच बढेको उनको भनाइ छ। यस्तै कोक, फेन्टा, जुस, स्प्राइटजस्ता कोल्ड ड्रिंक पनि बिक्रीको क्रम बढ्दै गएको व्यापारी बताउँछन्। अध्यक्ष श्रेष्ठका अनुसार यसपालिको दसैंमा खाद्यन्न, मसलाभन्दा लत्ताकपडा किनमेलमा ग्राहकको आकर्षण बढेको छ। अन्य समयमा लुगा नफेर्ने वर्गले समेत दसैंमा लुगा फेर्छन्। आफ्नो लक्ष्यअनुसार किनमेल गर्ने गरेको व्यापारी बताउँछन्। यसपालि उपभोक्ता ठगिएको गुनासो सुन्नुपरेको छैन्, उनले भने, खाद्यन्न किनमेलबाट उपभोक्ता खुसी छन्। दैनिक १२१५ हजारको कारोबार गर्नेले दसैंमा ४०५० हजार रुपैयाँसम्म कारोबार गरेको अध्यक्ष श्रेष्ठ बताउँछन्, उनले भने, लत्ताकपडाको जस्तो खाद्यन्नमा नाफा छैन। नेपाल घरेलु तथा साना उद्योग महासंघका अध्यक्ष श्यामप्रसाद गिरीले अरु दसैंभन्दा स्वदेशी उत्पादनमा आकर्षण बढेको बताए। यसपालिको दसैंमा नेपाली वस्तुको खपत बढेको छ,उनले भने,लत्ताकपडा तथा दैनिक उपभोग्य वस्तु उपयोगमा आकर्षण बढेको छ। उनले पछिल्ला वर्षमा स्वदेशी वस्तु उपभोग गर्ने बढ्दै गएको बताए। धार्मिक तथा सामाजिकरूपमा मात्र नभइ आर्थिकरूपमा पनि दसैंको विशेष महŒव हुन्छ। अरु समयमा आवश्यक वस्तु उपभोग गर्न नसक्ने वर्गका व्यक्तिले दसैंमा आफूलाई चाहिने सामग्री खरिद गर्छन्। एकछाक खान पनि नपुग्ने व्यक्ति दसैंमा खाद्यवस्तु उपभोग गर्न पछि पर्दैनन्। व्यापारीका अनुसार दसैैंमा सबैले आफूलाई चाहिने दैनिक उपभोग्य वस्तु खरिद गर्छन्। असनका व्यापारी राम यादवका अनुसार दसैंमा व्यापार गरेर झण्डै वर्षभरि पुग्ने पैसा कमाइ हुने गरेको बताए। उनले असनमा मौसमअनुसार व्यापार गर्छन्। अन्य समयको तुलनामा दसैंमा मनग्य आम्दानी हुने गरेको उनी सुनाउँछन्। यादव मात्र होइन अधिकांश व्यापारीलाई अरु समयको तुलनामा दसैंमा बढी चटारो हुन्छ। दसैंको अवधिमा व्यापारी निकै व्यस्त हुन्छन्। उनीहरूले अरु समयभन्दा दसैंमा धेरै सामान बिक्री गरेर मनग्य नाफा गर्छन्। झापाका इन्द्र वली यसपालिको दसैंमा १० हजारभन्दा बढीको किनमेल गरेको बताए। असनमा भेटिएका उनले तीन जना परिवारका लागि लत्ताकपडा र मसला किन्दा १० हजार खर्च हुने गरेको उनको भनाइ छ। काठमाडौंको एक सहकारीमा काम गर्दै आएका वलीले सहकारीको कमाइ आकर्षक नहुँदा उनले मन लागेको लत्ताकपडा किन्न समस्या हुने गरेको बताए। इन्द्रचोकका व्यापारी राम यादवले दसैंमा खाद्यवस्तुको बिक्री अन्य समयको तुलनामा बढी हुने गरेको बताए। मौसम अनुसारका व्यापार गर्दा राम्रो आम्दानी हुने गरेको उनको भनाइ छ। नेपाल चेम्बर अफ कमर्सका उपाध्यक्ष कमलेश अग्रवालले उपभोक्ताले दसैंमा सुनदेखि नुनसम्म जोहो गर्ने भएकाले सबैतिर चहलपहल बढेको बताए। दसैंलाई सबैले उल्लासमय पर्वका रूपमा मनाउने भएकाले किनमेल बढी हुने गरेको उनको भनाइ छ। दसैं परम्परादेखि राम्रो लगाउने तथा मीठो खाने पर्वका रूपमा लिइन्छ। यस अवधिमा मीठो खानका लागि खाद्यवस्तु तथा मरमसला नकिन्ने कमै पाइन्छ। मीठो खाने, राम्रो लगाउने तथा घरआँगन सजाउने सबैको रहर हुने भएकाले दसैंमा चहलपहल हुने गरेको हो।"
३ अर्ब ६१ करोडको पाम आयल निर्यात,"काठमाडौं : आर्थिक वर्ष २०७६७७ को पहिलो दुई महिनामा ३ अर्ब ६१ करोड रुपैयाँको पाम आयल निकासी भएको छ। नेपालमा उत्पादन नै नहुने पाम आयल नेपालबाट निकासी हुने प्रमुख वस्तुका रूपमा देखिएको छ। पाम आयलको भन्सार महसुल नेपालमा १० प्रतिशत छ भने भारतमा ४० प्रतिशत छ। महसुलको भिन्नताका कारण व्यापारीले मलेसिया र इण्डोनेसियाबाट पाम आयल आयात गरी भारतमा निकासी गरिरहेका छन्। भारतीय व्यवसायीले इण्डोनेसिया र मलेसियाबाट आयात गर्दा धेरै भन्सार महसुल लाग्ने भएकाले नेपाल हुँदै पाम आयल भारत पुर्याइने गरेको छ। साबुनको कच्चा वस्तुका रूपमा पाम आयल प्रयोग हुँदै आएको छ। नेपालले भारतीय बजारमा निकासीमा पाएको सौविध्यपूर्ण बजार पहुँचको उपयोग गर्दै पाम आयल निकासी भइरहेको छ। राष्ट्र बैंकका पूर्वकार्यकारी निर्देशक नरबहादुर थापा भारत सरकारले नीतिगत परिवर्तनको उपाय लिने बित्तिकै प्रमुख निर्यात वस्तुका रूपमा रहेको पाम आयलको निर्यात ध्वस्त हुन सक्ने बताउँछन्। पहिले वनस्पति घ्यूको निकासीमा यही किसिमको ट्यारिफ अर्बिट्रेज (महसुल भिन्नताको फाइदा लिने प्रवृत्ति) देखिएको थियो, थापा भन्छन्, हाम्रो प्रमुख निर्यात वस्तु नै आफ्नो मुलुकमा उत्पादन हुँदैन भनेपछि यसले कति रोजगारी सिर्जना गर्ला, कति मूल्य अभिवृद्धि गर्ला भन्ने प्रश्न त रहन्छ नै। हामीले प्रमुख निर्यात वस्तुको विकास यसको प्रतिस्पर्धी र तुलनात्मक लाभतर्फ ध्यान दिनुपर्छ। भन्सार विभागले सार्वजनिक गरेको तथ्यांकले पाम आयलले यस वर्षका सुरुवातदेखि नै प्रमुख निकासी वस्तु कार्पेट, अलैंची, गार्मेन्ट तथा हस्तकलाका सामानलाई पछिपारेको छ। पाम आयलको निकासी तासको घरजस्तो भएको व्यापार विज्ञ टिप्पणी गर्छन्। भन्सार विभागको तथ्यांकअनुसार, चालु आर्थिक वर्षको सुरुवातदेखि नै निकासी बढ्नुमा पाम आयलको उल्लेख्य योगदान छ। चालु आवको पहिलो दुई महिनामा निर्यात अघिल्लो आवको सोही अवधिको तुलनामा २५८७ प्रतिशतले वृद्धि भई १८ अर्ब ५० करोड रुपैयाँ पुगेको छ। यस्तै, आयात भने अघिल्लो वर्षको तुलनामा सामान्य १२२ प्रतिशतले घटेको छ। समीक्षा अवधिमा दुई अर्ब २९ अर्ब ५० करोड रुपैयाँको आयात भएको छ। निर्यातमा बढोत्तरी र आयात सामान्य घट्दा चालु आवको पहिलो दुई महिनामा व्यापार घाटा गत आवको सोही अवधिको तुलनामा ३०५ प्रतिशतले घटेको छ। यो अवधिमा व्यापार घाटा २ खर्ब ११ अर्ब रुपैयाँ रहेको भन्सार विभागले जनाएको छ। कुल व्यापारमा निर्यातको हिस्सा ७५ प्रतिशत छ भने आयातको हिस्सा ९२५ प्रतिशत छ।"
यू१५ टोली भुटान जाँदै,"काठमाडौं : भुटानमा हुने तेस्रो संस्करणको महिला साफ यू१५ च्याम्पियनसिपमा सहभागिता जनाउन जाने नेपाली टिमको शुक्रबार बिदाइ गरिएको छ। सातदोबाटोस्थित एन्फा कम्प्लेक्समा आयोजना गरिएको कार्यक्रममा भुटान जाने ३१ सदस्यीय नेपाली टोलीको बिदाइ गरिएको हो। नेपाली टोलीलाई अखिल नेपाल फुटबल संघ ९एन्फा०का अध्यक्ष कर्माछिरिङ शेर्पाले बिदाइ गरे। नेपाली टोली सोमबार भुटान प्रस्थान गर्नेछ। नेपालले असोज २२ गते भारतसँग खेल्दै प्रतियोगिताको सुरुआत गर्नेछ। नेपालले असोज २४ गते बंगलादेश र असोज २६ गते आयोजक भुटानसँग प्रतिस्पर्धा गर्नेछ। लिग चरणको खेलपछि शीर्ष दुई टोलीले उपाधिका लागि प्रतिस्पर्धा गर्ने छन्। नेपाली टोलीमा सुनकला राई, कुमारी तामाङ, मनीषा राउत, अनु राई, ममता पुन, मनमाया दमाई, निकिता थोकर, सुरक्षा सुखरिया, अमिषा कार्की, पुष्पा गुरुङ, मन्दिरा राई छन्। यसैगरी सरा वज्राचार्य, सरु हमाल, प्रीति राई, पूजा थापा, सावित्री किसन, सबिना चौधरी, सुषमा घर्तीमगर, अस्मिता रानापाल, मञ्जुकुमारी खड्का, प्रतीक्षा चौधरी, देव्या मगर र लीला जोशी छन्। नेपाली टोलीको मुख्य प्रशिक्षकमा राकेश श्रेष्ठ, सहायक प्रशिक्षकमा भगवती थापा र गोलकिपर प्रशिक्षकमा मीनबहादुर बस्नेत छन्।"
औद्योगिक पार्कको सम्झौता,"काठमाडौं : दमकमा दक्षिण एसियाको सबैभन्दा आधुनिक औद्योगिक पार्क निर्माण हुने भएको छ। पार्क चिनियाँ सहयोगमा झापा जिल्लामा निर्माण हुन लागेको हो। एक हजार ६ सय हेक्टरमा बन्ने औद्यगिक पार्कको निर्माण चार चरणमा सम्पन्न हुनेछ। पहिलो चरणमा ५८ करोड ६० लाख अमेरिकी डलर लगानी गरेर निर्माण हुनेछ। औद्योगिक पार्क काम, आराम, मनोरन्जन र संस्कृतिका दृष्टिलेसमेत दक्षिण एसियामै उत्कृष्ट हुने चिनियाँ प्रतिनिधि मण्डलका नेता जोउ चेङ जीले शुभारम्भ कार्यक्रममा जानकारी दिए। औद्योगिक पार्क निर्माणका लागि नेपाल लगानी बोर्ड र दमक क्लिन इन्डस्ट्रियल पार्कबीच समझदारीमा हस्ताक्षर भएको हो। चीननेपालमैत्री औद्योगिक पार्क नाम राखिएको पार्कका अध्यक्ष गोविन्द थापा र लगानी बोर्डका अध्यक्ष महाप्रसाद अधिकारीले समझदारीपत्रमा हस्ताक्षर गरेका हुन्। औद्योगिक पार्क झापाको दमक नगरपालिका, गौरादह नगरपालिका र कमल गाउँपालिको क्षेत्र ओगट्छ। ती ठाउँमा जग्गा प्राप्तिका सबै प्रक्रिया पूरा भएको र अब निर्माण थालिने समारोहमा जानकारी दिइएको छ। चीनले अघि सारेको बेल्ट एन्ड रोड परियोजना अन्तर्गत नेपालमा बन्न लागेको यो पहिलो परियोजना भएको छ। शुभारम्भ समारोहमा औद्योगिक पार्कका अध्यक्ष गोविन्द थापाले यो निर्माण कार्य नेपालको सबैभन्दा प्रभावकारी, आकर्षक र पारदर्शी हुने जानकारी दिए। उनले औद्योगिक पार्क निर्माणपछि नेपालमा विकासको नयाँ मोडल स्थापित हुने बताए। उनले भने, नेपालीले विकासको ठोस परियोजनाको उदाहरण दिनुपर्दा विदेशतिरको दिनुपथ्र्यो। अब दमकले नेपाल र नेपालीका लागि उदाहरणीय र गर्व गर्न लायक विकासको मोडल तयार हुनेछ। चिनियाँ प्रतिनिधिमण्डलका नेता जोउ चेङ जीले शुभारम्भ समारोहलाई सम्बोधन गर्दै औद्योगिक पार्क उद्योग र सहरको एकीकृत विकासको मोडलमा तयार पारिने बताए। उनले पार्क दक्षिण एसियाको एकमात्र आधुनिक औद्योगिक क्षेत्रका रूपमा विकास हुने र औद्योगिक पार्क बनेपछि दसौं हजारले रोजगार पाउने बताए। औद्योगिक पार्क बनेपछि नेपालमा ठूलो परिमाणमा राजस्व वृद्धि हुने र समृद्ध नेपाल सुखी नेपालीको लक्ष्य प्राप्त हुने बताए। यसैगरी, लगानी बोर्डका अध्यक्ष महाप्रसाद अधिकारीले यो औद्योगिक पार्क निर्माणले नेपालको विकासमा ठूलो योगदान पुग्ने बताए। औद्योगिक क्षेत्र व्यवस्थापन लिमिटेडका अध्यक्ष नन्दकिशोर बस्नेतले दमकमा निर्माण हुने औद्योगिक पार्क नेपालकै मोडेल परियोजना हुने बताए। नेपालमा पीपीपी मोडलमा जलविद्युत् आयोजनाबाहेक अन्य खाले निर्माण कार्य नभएको बताउँदै बस्नेतले यो औद्योगिक पार्क पीपीपी मोडलको पहिलो गैरजलविद्युत् आयोजना भएको बताए।"
हनुमानढोकामा यसरी भित्र्याइयो फूलपाती,"काठमाडौं : बडा दसैंको सातौँ दिन शनिबार गोरखा दरवारबाट ल्याइएको फूलपाती काठमाडौँको हनुमानढोकामा भित्र्याइएको छ। फूलपाती भित्र्याउने कार्यक्रममा संस्कृति, पर्यटन तथा नागरिक उडड्यनमन्त्री योगेश भट्टराईसहित सहभागी भएका थिए। यसरी पठाइएको थियो फूलपाती गोरखा दरबारस्थित दसैंघरबाट काठमाडौँको हनुमानढोका दरबारका लागि फूलपातीसहितको डोली पठाइन्छ। विधिपूर्वक पूजाअर्चना गरी दरबारका सुसारेले शनिबार बिहानको शुभसाइतमा फूलपातीसहितको डोली काठमाडौँ पठाएका हुन्। दसैंको सातौँ दिन शनिबार गोरखा दरवारबाट ल्याइएको फूलपाती काठमाडौँको हनुमानढोकामा भित्र्याइने कार्यक्रममा सहभागी हुँदै संस्कृति, पर्यटन तथा नागरिक उडड्यनमन्त्री योगेश भट्टराई। फोटोः नवीन पौडेलअन्नपूर्ण फूलपातीको डोली बा २० च ४३९४ नम्बरको निजी गाडीमा राखेर हनुमान ढोका दरबार पठाइएको गोरखा दरबार हेरचाह अड्डाका सूचना अधिकारी रामेश्वर कट्टेलले जानकारी दिए। गोरखाबाट पठाइएको फूलपाती हनुमानढोका दरबार पुर्याएपछि आज साँझ हर्षबढाइका साथ हनुमान ढोका दरबारमा फूलपाती भित्र्याउने प्रचलन छ। गोरखा दरबारको दसैं घरमा पनि आजै साँझ फूलपाती भित्र्याइन्छ। तत्कालीन गोरखाका राजा पृथ्वीनारायण शाहले काठमाडौँको हनुमानढोका दरबारबाट राजकाज शुरु गरेदेखि वर्षेनी बडादसैंको सातौँ दिन गोरखा दरबारको दसैंघरबाट फूलपातीसहितको डोली काठमाडौँको हनुमानढोका दरबार पुर्याएर भित्र्याउने प्रचलन रहँदै आएको छ। गोरखा दरबारको दसैं घरबाट सतिपिपलस्थित फूलपाती चौतारासम्म फूलपातीको डोली दरबारका सुसारेले बोकेर ल्याई त्यहाँबाट हनुमान ढोका दरबार पठाइएको हो। गोरखा दरबार हेरचाह अड्डाले गोरखा नगरपालिकाको सहयोग र सतिपिपलको एकता युथ क्लबको संयोजनमा फूलपातीको डोली हनुमानढोका दरबार पठाएको हो। दसैंको सातौँ दिन शनिबार गोरखादरवारबाट ल्याइएको फूलपाती काठमाडौँको हनुमानढोकामा भित्र्याइँदै। फोटोः नवीन पौडेलरासस दरबारस्थित दसैं घरबाट बाजागाजा सतिपिपल चौतारासम्म र्याली निकाली गोरखाबाट फूलपातीको बढाइँ गरिएको उहाँले बताउनुभयो। यस्तै युनिटी अफ गोरखा, गोरखा धिमे पुच (नेवार समूह) का युवाले दरबारबाट सतिपिपलसम्म बाजागाजासहित नृत्य प्रस्तुत गरेका थिए। सतिपिपलबाट युवाले मोटसाइकल र्यालीसहित फूलपातीको डोली बोकेको गाडीलाई स्कर्टिङ गरी हनुमान ढोकामा फूलपाती पठाएका हुन्। फूलपातीबाट काठमाडौँ पठाउनुपूर्व सतिपिपलको फूलपाती चौतारामा आयोजित कार्यक्रममा नगर प्रमुख राजनराज पन्त, वडा नं ६ का अध्यक्ष नारायण अर्याललगायतले हनुमान ढोकामा फूलपाती पठाउने प्रचलनको चर्चा गरेका थिए।"
रोशनीले दिइन् महराविरुद्ध बलात्कार प्रयासको उजुरी,"काठमाडौं : निवर्तमान सभामुख कृष्णबहादुर महाराविरुद्ध बलात्कार प्रयास गरेको भन्दै रोशनी शाहीले प्रहरीमा उजुरी दिएकी छन्। महानगरीय प्रहरी कार्यालय रानीपोखरीका प्रमुख प्रहरी नायब महानिरीक्षक (डीआईजी) शैलेस थापा क्षेत्रीकाअनुसार शाहीले महानगरी प्रहरी वृत्त बानेश्वरमा शनिबार उजुरी दिएकी हुन्। उजुरी परेसँगै पक्राउ गरी अनुसन्धान गर्ने बाटो प्रहरीलाई खुलेको छ, डीआईजी क्षेत्रीले भने, उजुरीअनुसार अब उहाँ (महरा)लाई पक्राउ गरी कानुनी प्रक्रियामा जान्छौँ । रोशनी शाहीले गत आइतबार बेलुकी महराले कोठामा आइ बलात्कार गरेको आरोप लगाएकी थिइन् । सोमबार एक मिडियामा भिडियोसहित उनका बारेमा समाचार आयो । लगातार अन्य मिडियाबाट पनि समाचार आउन लागे । त्यसको १२ घण्टा नबित्दै शाहीले आफूमाथि महराले कुनै प्रकारको दुर्व्यवहार नगरेको समाचार र भिडियो सार्वजनिक गरिन् । यसै घटनाले गर्दा महाराले सभामुख पदबाट राजिनामा पनि दिएका छन् । संसदको वेबसाइटबाट महराको नाम हट्यो महराले दोस्रोपटक किन बुझाए राजीनामा ? महरालाई नपक्रन दबाब छानबिनमा सघाउन महरालाई बाबुरामको सुझाव, फेसबुकमा लेखे यस्तो पत्र"
"सिन्धुलीमा मिनिबस दुर्घटना : ३ को मृत्यु, ५ गम्भीर घाईते","सिन्धुली : काठमाडौंबाट सिरहातर्फ जाँदै गरेको मिनिबस सिन्धुलीमा दुर्घटना हुँदा ३ जनाको मृत्यु भएको छ भने ५ जना गम्भीर घाईते भएका छन्। काठमाडौंबाट दसैंमा घर फर्कने यात्रु रिजर्ब लिएर आउँदै गरेको बा ३ ख २३५९ नम्बरको मिनिबस सिन्धुलीको सुनकाेसी गाउँपालिका १ आँपघारी नजिकै दुर्घटना हुँदा ईनरूवा ८ सिरहाका रामऔतार पण्डित, राजविराज ४ सप्तरीकी लक्ष्मीदेवी देव र बसका मालिक तथा कन्डक्टर दलबहादुर श्रेष्ठको घटना स्थलमै मृत्यु भएको प्रहरीले जनाएको छ। जिल्ला प्रहरी कार्यालय सिन्धुलीका प्रमुख चक्रबहादुर सिंहकाअनुसार दुर्घटनामा ५ जना गम्भीर घाईते भएका छन्। गम्भीर घाईते पाँचै जनालाई उपचारका लागि धुलिखेल अस्पताल पठाईएको प्रहरी प्रमुख सिंहले जानकारी दिए। अन्य सामान्य घाईतेहरूको स्थानीय अस्पतालमा उपचार भईरहेको छ। दुर्घटनाको कारण एकिन भएको छैन। प्रहरीले अनुसन्धान थालेको जनाएको छ।"
दसैंमा दुई दिन मदिरा बिक्री वितरणमा रोक,"कञ्चनपुर : चाडपर्वलाई लक्षित गरी स्थानीय प्रशासनले मादक पदार्थ बिक्री वितरणमा रोक लगाउने निर्णय गरेको छ। दसैंमा दुई र तिहारमा दुई दिन मादक पदार्थ बिक्री वितरणमा रोक लगाउने निर्णय गरिएको कञ्चनपुरका सहायक प्रजिअ गोर्कणप्रसाद उपाध्यायले जानकारी दिए। मादक पदार्थ सेवनबाट हुन सक्ने गतिविधिलाई निरुत्साहित गरी चाडपर्व व्यवस्थित बनाउने उद्देश्यले सरोकारवाला निकायसितको समन्वयमा सो निर्णय गरिएको उनले बताए। 'दसैंमा नवमी र दशमीमा गरी ४८ घण्टा मदिरा बिक्री नगर्ने सहमति भएको छ', सहायक प्रजिअ उपाध्यायले भने, 'तिहारमा पनि भाइटीकालाई मध्यनजर गर्दै ४८ घण्टा बिक्री बन्द हुन्छ ।' जिल्ला प्रशासन कार्यालयमा बसेको बैठकमा उपभोक्ता संरक्षण मञ्च, मदिरा व्यवसायी सङ्घ, कञ्चनपुर उद्योग वाणिज्य सङ्घका प्रतिनिधि सहभागी थिए ।"
रोशनीले दिइन् महराविरूद्ध बलात्कार प्रयासको उजुरी : अब के हुन्छ ?,"काठमाडौं : निवर्तमान सभामुख कृष्णबहादुर महाराविरूद्ध अन्तत: रोशनी शाहीले बलात्कार प्रयासको उजुरी दिएकी छिन्। गत आइतबार महराले आफूलाई बलात्कार गरेको आरोप लगाएकी रोशनीले १२ घण्टा नपुग्दै आफूमाथि दुर्व्यवहार नभएको भनेर आफ्नै बोलीबाट युटर्न लिएकी थिइन्। घटना नै नभएको बताउने शाहीले शनिबार फेरि बानेश्वर प्रहरीमा गएर बलात्कार प्रयास गरेको भन्दै उजुरी लगाएकी हुन्। आइतबार घटेको घटनामा एक हप्ता नपुग्दै विभिन्न खालका अप्रत्याशित मोडहरू देखा परिसकेका छन्। उनले लगाएको आरोप सत्य सावित भए महरालाई तीन वर्ष कैद र तीस हजार रुपैयाँसम्मको जरिवाना हुनसक्ने मुलुकी अपराध संहिता ऐन २०७४ मा उल्लेख छ। मुलुकी अपराध संहिताको परिचेछेद १८ को २२४ को १ मा कसैले कसैलाई यौन दुर्व्यवहार गर्न वा गराउनु हुँदैन भनेर उल्लेख गरिएको छ। २२४ को ३ मा यौन दुर्व्यवहार गरेमा तीन वर्ष कैद र तीस हजार रुपैयाँसम्मको जरिवाना हुनसक्ने कुरा उल्लेख छ। मुलुकी अपराध संहिताकै आधारमा महारालाई पनि सोही सजाय हुन सक्ने सम्भावना छ। वरिष्ठ अधिवक्ता सतीशकृष्ण खरेलले रोशनीका तीन थरिका कुराहरू आएकाले उनको कुरा विश्वासयोग्य छैन भन्ने देखाउने बताए। 'श्रीमान् काठमाडौं बाहिर हुँदा बलात्कार गरेको भन्ने कुरा आयो। उनी काठमाडौं आएपछि बयान फेरियो। अहिले उनले जाहेरी दिइन्। जसले बीचमा मेलमिलापको प्रयास भएको थियो कि भन्ने शंका उत्पन्न गराएको छ ', उनले भने, 'किटानी जाहेरी पर्नु घटनाको जानकारी हो। अब अनुसन्धान कुन तवरले अगाडि बढ्छ भन्ने कुरा प्रमुख विषय हो।' फौजदारी कानूनका विज्ञ वरिष्ठ अधिवक्ता गोपालकृष्ण घिमिरेले बलात्कार प्रयास गरेको मात्रै हो भने मुद्दाको गम्भीरता कम हुने बताए। उनले भने, 'बलात्कार गर्ने प्रयास मात्रै हो भने मुद्दाको गम्भीरता कम भएको छ। तर अहिले नै यही सजाय हुन्छ भन्न सकिने अवस्था छैन। प्रहरीले अनुसन्धान कसरी लान्छ त्यसमा भर पर्छ।' महरामाथि आचरणको प्रश्न महराको राजीनामाको जानकारी संसद्लाई संसदको वेबसाइटबाट महराको नाम हट्यो महराले दोस्रोपटक किन बुझाए राजीनामा ? रोशनीका श्रीमानश्रीमतीबीच सम्बन्ध विच्छेद गर्ने सहमति बाबुरामले महरालाई सोधे कमरेड, के यही हो सांस्कृतिक क्रान्ति महराले फिर्ता गरे सुरक्षाकर्मी र गाडी महरालाई नपक्रन दबाब रोशनीले दिइन् महराविरुद्ध बलात्कार प्रयासको उजुरी"
"फुलपातीमा सेनाले देखायो कलाकौशल, टुँडिखेलका ८ फोटो","काठमाडौं : नवरात्रिको सातौँ दिन सैनिक मञ्च टुँडिखेलमा आज फूलपाती बढाइँ समारोह गरिएको छ। सो अवसरमा राष्ट्रपति विद्यादेवी भण्डारी सरिक भइन्। समारोहमा प्रधानमन्त्री केपी शर्मा ओली, प्रधानन्यायाधीश चोलेन्द्र शमशेर राणा, राष्ट्रियसभाका अध्यक्ष गणेशप्रसाद तिमिल्सिना, उपप्रधानमन्त्री एवं रक्षामन्त्री ईश्वर पोखरेल, गृहमन्त्री रामबहादुर थापालगायत मन्त्री, सांसद, नेपाल सरकारका उच्चपदस्थ अधिकृत, नेपालस्थित कूटनीतिक नियोगका प्रमुख एवं प्रतिनिधि, सुरक्षा निकायका प्रमुख तथा विभिन्न पेशा व्यवसायका प्रतिनिधिको सहभागिता थियो। कार्यक्रममा राष्ट्रपति, प्रधानमन्त्रीलगायत विशिष्ट व्यक्तिलाई प्रधानसेनापति पूर्णचन्द्र थापाले स्वागत गरेका थिए। फूलपातीका दिन सैनिक मञ्चमा बढाइँ गर्ने परम्परा रहिआएको छ। बढाइँअघि राष्ट्रपतिको स्वागतमा नेपाली सेनाले सलामी अर्पण गरेको थियो। बढाइँ कार्यक्रममा नेपाली सेनाले राइफल र तोपका साथ मार्चपास गरेको थियो। सेनाको टोलीबाट इज्जत अर्पण कवाज, विभिन्न गुल्मद्वारा बढाइँ, मार्चपाससहितको बढाइँ र षट्कोण चिह्नबाट बढाइँ प्रस्तुत गरिएको थियो। हेर्नुस् फोटोहरूः सैनिक मञ्चमा फूलपातीको अवसरमा शनिबार नेपाली सेनाद्वारा दिइएको सलामी ग्रहण गर्दै राष्ट्रपति विद्यादेवी भण्डारी। फोटोः प्रदीपराज वन्तअन्नपूर्ण"
पोखराको दसैं बजारका ६ दृश्य,"पाेखरा : पोखराको पुरानाे टुँडिखेलमा दसैं मेला लागेको छ। मेलामा बाँस र नियालाबाट बुनेका डाेकाे, थुन्से, भकारीदेखि लत्ता कपडा, खाद्यान्न, भेडा, च्यांग्रा समेत विक्रीका लागि राखिएकाे छ। मेलामा भान्सामा पाक्ने खाद्यान्न, मरमसला, लत्ताकपडामा सबैको आँखा छ। बाँस र निगालोबाट बनेका डोको, नाम्लो, मान्द्रो पनि बिकिरहेका छन्। धान थन्क्याउने बेला आउँदैछ। दसैं किनमेलमा पनि मानिसहरू त्यसैको सोचोमोचोमा लागेका देखिन्छन्। नानीबाबुहरूलाई नयाँ कपडामा चासो छ। दसैं यसै पनि नयाँ लाउने र मिठो खाने चाड मानिन्छ। मान्द्रो भकारी, डोको चाल्नोको प्रयोग घटिरहेको छ। तर दसैं बजारमा यी सामान किनबेच गर्नेहरू प्रसस्तै देखिन्छन्। खाद्यान्न केलाउन र निफन्न नाङ्लो र घर सफा गर्न कुचो पनि मेलामा राखिएका छन्।"
यसरी भित्र्याइयो बर्दियामा फूलपाती (भिडियो),"गुलरिया : घटस्थापनाको सातौँ दिन धुमधामले फूलपाती भित्र्याइएको छ। बर्दियाको गुलरिया नगरपालिका७ स्थित बंगलामुखी भगवती मन्दिर तथा काेटही मन्दिर परिसर परिक्रमासहित संयुक्त सलामी दिँदै नेपाली सेना, नेपाल प्रहरी र सशस्त्र प्रहरी बल सीमा सुरक्षा कार्यालय बर्दियाले देवालयमा फूलपाती भित्र्याएका हुन्। शनिबार बिहान ८ बजेर ५३ मिनेटको साइतमा बंगलामुखी मन्दिरमा सलामी सहितको फूलपाती भित्र्याइएको मन्दिरका पुजारी डिल्लीप्रसाद उपाध्यायले बताए। फूलपाती भित्र्याउँदा नेपाली सेना, सशस्त्र प्रहरी, नेपाल प्रहरीले नाचगानसहित डोलीमा बोकेर ल्याएका नवपत्रिकाहरु विधिपूर्वक पूजा गरी लैजाने प्रचलन छ। कदली, दाडिम, धान्य, हरिद्रा, अशोक, मानक, कर्चुर, बेल, जयन्ती लगायतका नवपत्रिका संकलन गरी सप्तमीका दिन फूलपातीका रूपमा पूजा गरिन्छ। शास्त्रोक्त विधि अनुसार षष्टी अर्थात् फूलपातीको अघिल्लो दिन बेलको वृक्षलाई पूजा गरी निमन्त्रणा दिने र फूलपातीका दिन बिहान एउटै शाखामा फलेको तीनवटा बेलको फल टिप्ने मान्यता छ। यसरी संकलन गरिएका फूलपातीहरू घटस्थापना गरिएका जमरा घरमा प्रचलन अनुसार भित्र्याइन्छ। फूलपातीका दिन भित्र्याइएका नवपत्रिकालाई कालरात्रीका दिन नव देवीका रूपमा पूजा गर्ने प्रचलन छ। शरदकालीय पूजा विधिमा उल्लेख गरिएअनुसार कालरात्रीको दिन मध्यरातमा कदल्यां (केरा) ब्राम्ह्णी, दाडिम (अनार) रक्तचण्डिका, धान्य (धन) लक्ष्मी, हरिद्रा (बेसार) दुर्गा, मानके चामुण्डा, बिल्बे (बेल) शिव, अशोक शोकहारिणी, जयन्ती कार्तिकी र कर्चुर कालिका देवीका रूपमा पूजा गरिन्छ। यसरी देवीको पूजा आराधना गर्नाले धनधान्य, यशकृति लगायत शक्ति प्राप्त हुने मान्यता छ।"
अर्थमन्त्री र भारतीय समकक्षी भेट : प्रतिबन्धित भारु सटहीका लागि आग्रह,"काठमाडौं : भारतमा जारी विश्व आर्थिक मञ्चको कार्यक्रममा सहभागी हुन नयाँ दिल्ली पुगेका अर्थमन्त्री डायुवराज खतिवडा र भारतीय समकक्षी निर्मला सीतारमणबीच भारतको वित्त मन्त्रालयमा भेट भएको छ। उक्त भेटका अवसरमा अर्थमन्त्री खतिवडाले द्विपक्षीय आर्थिक सहयोग, व्यापार र लगानीका विषयमा छलफल भएको बताइएको छ। अर्थमन्त्री खतिवडाले भारत सरकारले भारु ५ सय र १ हजारका नोट प्रचलनमा बन्देज लगाउनुभन्दा पहिले नेपालमा मौज्दात भारु ५ करोडको सटहीमा रहेको समस्या समाधान गर्न आग्रह गरेका थिए। भारतबाट नेपालतर्फ जाने व्यक्तिले आफूसँग लैजान पाउने ठूला दरका भारु नोट फर्काउने सम्बन्धमा दुविधा भएकाले त्यसलाई स्पष्ट हुने गरी आवश्यक सूचना जारी गरिदिन आग्रह गरेको अर्थमन्त्रीको सचिवालयद्वारा जारी विज्ञप्तिमा उल्लेख छ। अर्थमन्त्री खतिवडाले भारतीय सहयोगमा सञ्चालित विभिन्न आयोजनाको कार्यान्वयन अवस्थाका बारेसमेत चर्चा गरेका थिए। उनले भूकम्पपछिको पुनर्निर्माणका लागि भारतले उपलब्ध गराउने सहुलियतपूर्ण ऋणलाई पूर्वाधार क्षेत्रमा समेत उपयोग गर्ने सम्बन्धमा तय भएका आयोजनाका विषयमा जानकारी गराएका थिए। साना विकास अनुदान आयोजना, हुलाकी सडक, एकीकृत चेक पोस्टको कार्यान्वयन अवस्थाका बारेमा छलफल भएको थियो। अर्थमन्त्री खतिवडाले पछिल्लो आर्थिक स्थिति, लगानीको वातावरण तथा राजस्वका क्षेत्रमा भएका सुधारका प्रयास, द्विपक्षीय व्यापार, वाणिज्य सन्धिलगायत विषयमा पनि समकक्षीसँग छलफल गरेका थिए। नेपालको वैदेशिक व्यापारको दुईतिहाई हिस्सा भारतसँग भएको उल्लेख गर्दै अर्थमन्त्री डाखतिवडाले बढ्दो व्यापार घाटा सम्बोधन गर्न भारत सरकारबाट पनि सहयोग प्राप्त हुने अपेक्षा राखेका थिए। भारतकी वित्तमन्त्री श्रीमती निर्मला सीतारमणले नेपाल भारतबीचको सम्बन्ध सदियौदेखि भएको उल्लेख गर्दै आगामी दिनमा सहायतालाई बढाउने जानकारी गराइन्। उनले भारतीय सहयोगमा सञ्चालित आयोजना तथा विगतको भारु नोट प्रचलनमा भएको बन्देज र भारु नोट प्रयोगका क्रममा उत्पन्न समस्यालाई दुवै देशको सहमतिमा समाधान गरिने प्रतिबद्धता व्यक्त गरेको विज्ञप्तिमा उल्लेख छ।"
बलात्कारपछि महिलाको हत्या,"बर्दिबास : महोत्तरी गौशाला नगरपालिका१० स्थित थापाटोलकी एक महिलाको हत्या भएको छ। स्थानीय २२ वर्षीया घुरकी भनिने शर्मिला सिंह दनुवारको हत्या भएको इलाका प्रहरी कार्यालय गौशालाका इन्स्पेक्टर किशोर आचार्यले बताए। उनको शव मडाहा खोलानजिक नथु आलेको खेतमा फेला परेको छ। शर्मिलाले लगाएको कुर्ता च्यातेर मुख र घाँटी कसिदिएको छ। सुरुवाल खोलेर हात बाँधेको अवस्थामा शव भेटिएको छ, आचार्यले भने, गुप्तांग रक्तामय छ। आँखामा नीलडाम छ। निर्वस्त्र शव देखेपछि स्थानीयले प्रहरीलाई खबर गरेका थिए। परिवारजनले शर्मिलाको सामूहिक बलात्कारपछि हत्या भएको बताएका छन्। राम्रोसँग बोल्न र कपडासमेत लगाउन नसक्ने सुस्तमनस्थितिकी शर्मिलाको हत्याले सिंगो शोकमा डुबेको स्थानीय दिनेश महतोले बताए। शर्मिला जन्मदै सुत मनस्थितिकी थिइन्। जहाँ पायो त्यहाँ जान्थिन्। अरूले नै लुगा फेराउने र नुहाइ दिनुपथ्र्याे। गरिब परिवारकी उनीसँग कसैको मनमुटाव थिएन। फरक क्षमता भएकाले उनलाई सबैले माया नै गर्थे। घटनास्थल प्रकृतिका आधारमा उनलाई अन्तै यातना दिएर त्यहाँ ल्याई फालेको प्रहरी अनुमान छ। बाँधेका शरीरका भाग फुत्काउन छटपटिँदा खुट्टानजिक जमिन माडिएको छ। घटनामा संलग्न आरोपमा प्रहरीले अहिलेसम्म कसैलाई पक्राउ नगरेको जनाएको छ। पोस्टमार्टमपछि प्राप्त रिपोर्ट, घटनास्थल मुचुल्का र प्राप्त प्रमाण तथा संकेत संकलन गरिएको छ।"
४० वर्षपछि ठेंचोको नवदुर्गा नाच,"ललितपुर : ठेंचोको नवदुर्गा नाच सञ्चालन हुने भएको छ। विभिन्न समस्याका कारण ४० वर्षदेखि रोकिएको लिच्छविकालीन नाच सञ्चालनमा ल्याउन नवदुर्गा गुठियार, पट्को टोल सुधार समिति र ललितपुर महानगर १६ वडाले पहल गरेको अध्यक्ष निर्मलरत्न शाक्यले बताए। ठेंचोको नवदुर्गा नाच महत्वपूर्ण र पुरानो नाच हो। पाटन दरबार क्षेत्रसँग सम्बन्धित लिच्छविकालीन, मल्लकालीन र शाहकालीन तीनवटै कालखण्डका जात्रा पर्व छन्। नवदुर्गा नाच लिच्छविकालीन राजा मानदेवका इष्टदेवता मानमानेश्वरीदेवी र मल्लकालीन तलेजु भवानी देवीसँग सम्बन्धित छ। यो नाच विजयादशमीदेखि कोजाग्रत पूर्णिमासम्म नचाउनुपर्ने हुन्छ। विजयादशमीको दिन मंगलबजार चारदोबाटोमा नवदुर्गा गणका मुख्य देवता र मानमानेश्वरीबीच आपसमा तीन पटक ढोगभेट गराइन्छ। मानमानेश्वरीलाई फूलमाला चढाइसकेपछि मूलचोकमा केहीबेर नृत्य देखाइन्छ। र, मंगलबजारबाट पट्को टोलस्थित डबलीमा नचाइन्छ। पट्कोमा चनाउने चलन ४० वर्षदेखि रोकिएको थियो। यस नाच सञ्चालनमा ल्याउन सम्बन्धित सरोकारवाला निकायले पहल गरेको नवदुर्गा नाचमा संलग्न प्रशान्त मालीले जानकारी दिए। त्यसैगरी, २४ वर्षसम्म बन्द रहेको पायो (खड्ग) जात्रा पनि सञ्चालनमा आएको छ। गत वर्षदेखि सञ्चालनमा आएको यस जात्रालाई पाटनको एउटा ठूलो जात्राका रूपमा लिइन्छ। ललितपुर महानगर प्रमुख चिरीबाबु महर्जनका अनुसार यो मच्छिन्द्रनाथको जात्रापछि दोस्रो ठूलो जात्रा हो। जात्रा सञ्चालनका लागि करिब ३ लाख रुपैयाँ महानगरले उपलब्ध गराउने जात्रा सञ्चालक साम्राज्यदेव श्रेष्ठले बताए। घटस्थापनादेखि सुरु भएको पायो जात्रा परम्परागत विधिबाट कोजाग्रतपूर्णिमामा सकिने श्रेष्ठले बताए।"

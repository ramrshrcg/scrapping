शीर्षक,विवरण
भागबन्डामा विदेश भ्रमण,"राष्ट्रसंघको बडापत्रमा उल्लिखित प्रावधान बेवास्ता गर्दै परराष्ट्रमन्त्री प्रदीप ज्ञवाली नेतृत्वको जम्बो टोली न्युयोर्क जाँदै छ। उपप्रधानमन्त्रीसहित तीन मन्त्री राष्ट्रसंघको ७४ औं महासभामा सहभागी हुनेछन्। उनीहरूले फरकफरक सेसनका नाममा हुल बाँधेर राष्ट्रसंघको बैठकमा सहभागी हुनु तर्कसंगत छैन। उपप्रधानमन्त्री उपेन्द्र यादव बुधबार अमेरिका उडिसकेका छन्। मुलुकभित्र कामै नभए झैं उपप्रधानमन्त्री दुईदुई साता लामो अमेरिका भ्रमणमा जान लागेका हुन्। उनीहरूको घुमाइको बहानामा राष्ट्रसंघको महासभाले सहजीकरण गरेको हो। महासभामा परराष्ट्र मन्त्रीस्तरीय टोलीमा १२ जना छन्। उपप्रधानमन्त्री यादव र वन तथा वातावरणमन्त्री शक्ति बस्नेतको टोलीसँगै सांसदहरूको समूह जोड्दा ३० भन्दा बढी हुनेछ। त्यो नियमित हुने वार्षिक कुम्भ मेलाजस्तै हो। तीन महिनासम्म चल्ने महासभा कार्यक्रममा अन्य सदस्य पनि थपिने छन्। राष्ट्रसंघीय चार्टरको धारा ९(२) मा महासभामा प्रत्येक सदस्य राष्ट्रबाट भाग लिने प्रतिनिधि पाँचजनाभन्दा बढी हुन नहुने उल्लेख छ। तर त्यहाँ ६ गुना सहभागी हुने देखिन्छ। परराष्ट्रमन्त्रीसँग प्रायः सचिव जाँदैनन्। भारतीय परराष्ट्रमन्त्री एस जयशंकर नेपाल आउँदा उनका विदेश सचिव विजय गोखले आएका थिएनन्। तर, हामी राष्ट्रसंघको महासभामा समेत मन्त्रालय खाली गर्ने गरी दौडिने प्रचलन विगतदेखिकै हो। सबै आफैंले धान्ने शैलीको विकास हुँदा र महाशाखालाई नपत्याउँदाको यो परिस्थिति बन्न पुगेको हो। किनकि, विदेशमन्त्री टोलीमा विशेष परिस्थितिबाहेक परराष्ट्र सचिव हिँड्दैनन्। मन्त्री र सम्बन्धित महाशाखाका प्रमुख वा विज्ञसँगै रहन्छन्। जुन अन्तर्राष्ट्रिय अभ्यास पनि हो। राष्ट्रसंघले अतिकम विकसित मुलुकका तीन सहभागीको खर्च बेहोर्ने छ। ती मुलुकले धेरै खर्च गर्न सक्दैनन् भनेर यस्तो सुविधा दिने गरेको हो। नेपाली सहभागीको संख्या र उनीहरूको भ्रमण शैली देखेर राष्ट्रसंघले अब खर्च बेहोर्नु पर्दैन कि भन्ने निर्णय लिने हुन् कि झैं देखिन्छ। अन्य मुलुकले नेपाललाई किन सहयोग गरिरहने भन्ने अवस्था पनि यस्ता भड्किला भ्रमणले सन्देश दिन सक्छ। राष्ट्रसंघ मात्र होइन, अन्य मुलुकमा हुने भ्रमणमा पनि यस्तो ताँती देखिन्छ। यसरी मन्त्रीस्तरको नेतृत्वमा उपप्रधानमन्त्री जाने अनि भागबन्डा मिलाउनकै लागि सबैको सहभागिता रहनेजस्ता कार्य मुलुककै लागि लाजमर्दो विषय बन्न पुगेको छ। विगतमा पनि यस्ता टोली जम्बो हुँदै गर्दा अख्तियारमा विषय उठेपछि त्यहाँबाट रकम फिर्ता गराउने गरेको उदाहरण पनि छ। राज्यकोषबाट खर्च बेहोर्नुपर्ने यस्ता सम्मेलनमा जान मन्त्रीहरू किन बढी उत्साहित हुन्छन् भन्दा त्यहाँ आफन्त भेट्ने, कार्यकर्ता संगठित गर्ने र केही लाभ पनि भइहाल्छ कि भन्ने सोच राख्ने गरेको पाइन्छ। परराष्ट्रमन्त्री महासभा सकेर सिकागो पनि जाने कार्यक्रम छ। त्यहाँ उनी गैरआवासीय नेपालीहरूसँग अन्तरक्रिया गर्न जान लागेका हुन्। सर्वसाधारणले खरिद गर्नेभन्दा कैयन् गुणा महँगो टिकटदेखि होटलको वास पनि त्यही स्तरको महँगो। रेमिट्यान्सले धानेको र पुख्र्यौली सम्पत्तिमा समेत कर लगाएर जनतालाई निचोरेको रकम यस्तै सरकारी हुललाई मस्ती गर्न होइन। विशेष परिस्थिति र विशेष महासभाबाहेक अन्य समयमा नियोग प्रमुखको उपस्थिति नै काफी रहन्छ। हुन त, विगतमा राजीनामा दिइसकेका प्रधानमन्त्रीसमेत महासभामा सहभागी हुन पुगेको इतिहास छ। यतिखेर प्रोटोकलको विषय न हो भन्न पनि सक्छन्। तर पनि दुईतिहाइको सरकारले यस्ता विषय र विकृतिलाई सम्बोधन गर्ने विश्वास जनतामा थियो। तर, त्यो निराशामा परिणत भएको छ। परराष्ट्रमन्त्रीले मुलुकको तर्फबाट सम्बोधन गर्ने र उपप्रधानमन्त्री बसेर सुन्ने तयारी हुन सक्छ। यसले मुलुकको छवि र कूटनीतिक मर्यादा कता पुर्याउने हो, त्यो हेर्न र सुन्न बाँकी छ। अनि दुईतिहाइको सरकारमा समेत पूर्वएमाले, पूर्वमाओवादी र सरकार समर्थक दल समाजवादी भन्दै प्रतिनिधित्वमा भागबन्डा गरिनु भ्रमण मोहबाहेक अन्य कुनै तुक देखिँदैन। यसमा सुधार हुन आवश्यक छ। परराष्ट्र मन्त्रालय आफैं भ्रमण मोहमा पर्दा यस्तो समस्या आएको हो, यसलाई चिर्न आवश्यक छ।"
बेइजिङमा राष्ट्रिय दिवस मनाइयो,"बेइजिङ : नेपालमा संविधान जारी भएको चार वर्ष पूरा भएको अवसरमा बेइजिङस्थित चीनका लागि नेपाली दूतावासले बिहीबार बेइजिङमा नेपालको राष्ट्रिय दिवस मनाएको छ। राजदूत लीलामणि पौड्यालले आफ्नो मन्तव्यमा संविधान दिवसलाई नेपालले राष्ट्रिय दिवसको रुपमा मनाएको चर्चा गर्दै चीन नेपालको राष्ट्रिय स्वाधीनता, सार्वभौमिकता र स्वतन्त्रताको सम्मान गर्ने असल छिमेकी मुलुक भएको उनले औंल्याए। राजदूत पौड्यालले दुई मुलुकबीच दौत्य सम्बन्ध कायम भएदेखि चीनले नेपालको विकासमा पूर्णरुपले सहयोग गर्दै आएको बताए। नेपाल चीनबीचको मित्रताले आगामी दिनमा नयाँ आयाम थप्ने बताउँदै राजदूत पौड्यालले चिनियाँको हार्दिकताको पनि प्रशंसा गरे। राष्ट्रपति विद्यादेवी भण्डारीको चीन भ्रमणको प्रसंग पनि उठाएका छन्। उनी चिनियाँ राष्ट्राध्यक्ष सी चिनफिङको सम्भावित नेपाल भ्रमणसम्बन्धमा भने केही बोलेनन्। सो अवसरमा चीनका लागि नेपाली राजदूत लीलामणि पौड्यालले राष्ट्रिय दिवस समारोहका मुख्य अतिथि चिनियाँ उपविदेश मन्त्री ल्वो चाओहुइसँग टोस्ट गरेका थिए। त्यस अघि राजदूत तथा उपविदेश मन्त्री ल्वोले पावस बत्ती बालेका थिए।"
धरौटीमा छुटे लगत्तै विप्लवको पार्टी परित्याग,"विराटनगर : नेत्रविक्रम चन्द विप्लव नेत्रृत्वको प्रतिबन्धित नेकपाका धनकुटामोरङ सेक्रेटरी दीपक राई (विकल्प) ले बिहीबार पार्टी परित्यागको घोषणा गरेका छन्। मोरङको केराबारी घर भएका राई प्रहरीले चलाएको अभद्र व्यवहार मुद्दामा जिल्ला प्रशासन कार्यालयले बिहीबार नै माग गरेको चार हजार रुपैयाँ धरौटी रकम बुझाएर छुटेका हुन्। धरौटीमा छुटे लगत्तै विराटनगरमा पत्रकार सम्मेलन गरेर उनले पार्टी परित्याग गरेका हुन्। सिद्धान्त ठीक भए पनि पार्टीका नेता कार्यकर्ताको व्यवहार गलत भएपछि परित्याग गरेर आफू स्वतन्त्र नागरिक भएर बस्न चाहेको उनले बताए। पार्टी नेत्रृत्वमा समस्या देखिएपछि असन्तुष्टि जनाएर छाडेको हुँ, राईले भने, हिंसात्मक गतिविधि गर्ने, तर जिम्मा नलिने, सिद्धान्त एउटा लिने व्यवहार अर्को गर्ने विषयले सन्तुष्ट बन्न सकिएन। २०६३ सालदेखि तत्कालीन माओवादीमा संलग्न उनी पार्टी विभाजनसँगै मोहन वैद्य किरण नेतृत्वको क्रान्तिकारी माओवादी र त्यहाँबाट पनि विभाजित भएपछि विप्लव नेतृत्वको नेकपामा लागेका थिए। उनलाई गत असार ९ गते केराबारीबाट प्रहरीले पक्राउ गरेर जिल्ला अदालत सुनसरीमा हातहतियार खरखजना र संगठित अपराध सम्बन्धी मुद्दा चलाएको थियो। अदालतले भदौ २४ गते साधारण तारेखमा छाड्न आदेश दियो। त्यस लगत्तै प्रहरीले विभिन्न ठाउँमा भएका बम विष्फोटका घटनामा संलग्न भन्दै पक्राउ गरेको थियो। जिल्ला अदालत मोरङले २६ गते साधारण तारेखमा छोड्न आदेश दिए पनि उनलाई पुनः प्रहरीले पक्राउ गरेर जिल्ला प्रशासन कार्यालयमा अभद्र व्यवहारमा मुद्दा चलाएको थियो। प्रशासनले चार हजार धरौटीमा उनलाई छाड्न बिहीबार आदेश दिएको हो।"
बैतडीमा चितुवाको त्रास : खेल्दाखेल्दै गायब हुन्छन् बालबालिका,"बैतडी : शिवनाथ गाउँपालिका२ की कलावती मडै आफ्नो छोरा सम्झेर टोलाउने गरेकी छन्। भदौ २० गते आँगनमा खेलिरहेको छोरो चितुवाको आहारा बनेपछि उनका आँखाबाट आँसु बगिरहेका छन्। भर्खरै विद्यालय जान सुरु गरेको ७ बर्षे छोरा सुदीप मडैलाई चितुवाले आहारा बनाएपछि उनका बुवा रामसिंह मडै पनि विक्षिप्त छन्। आँखै अगाडी घरमा खेलिरहेको छोरालाई चितुवाले टिपेर लग्यो, घरपरिवारमा सन्नटा छाएको छ,उनले भने,चितुवाले मेरो भरोसा नै चुँडेर लग्यो, यो भन्दा ठुलो ब्रजपात के हुन सक्छ? चितुवाले घरमा खेलिरहेको बालक नै खाएपछि स्थानीयहरु त्रसित बनेका छन्। चितुवाले आक्रमण नगरेको एक बर्ष जति भएको थियो, हामी समान्य जीवनमा फर्कने प्रयास गरिरहेका थियौं, एक्कासी चितुवाको आक्रमणबाट बालकको ज्यान गएपछि गाउँमा त्रास फैलिएको छ, स्थानीय शुक्रसिंह साउँदले भने। शिवनाथ गाउँपालिका लोजनीका मानसिंह साउँद र पार्वती साउँदलाई आफ्ना छोरा सुशीलको याद अझै झल्झली आइरहन्छ। साँझको समयमा आँगनमा खेलिरहेका बेला आफ्ना आँखा अगाडि नै २०६८ सालमा चितुवाले सुशीललाई लगेपछि उनीहरुको काख रित्तो भएको छ। आँखा अगाडि नै आफूले जन्माएको छोरालाई चितुवाले लग्दा म मूर्छा परे, उसले गर्ने खेलहरु,तोतेबोली अझै सम्झिरहन्छु, सम्झेर के गरु बैरी चितुवाले मेरो काखलाई रित्तो बनायो, भक्कानिदै पार्वती साउँदले भनिन्। २०६८ सालदेखि तल्लोसोराडको मेलौली नगरपालिका, शिवनाथ गाउँपालिका र पञ्चेश्वर गाउँपालिकाका विभिन्न ठाउँमा चितुवाको आक्रमणबाट २४ जनाको ज्यान गइसकेको छ। जसमा १९ जना बालबालिका रहेका छन्। चितुवाले बालबालिकाहरुलाई आहारा बनाउन थालेपछि बस्तीहरुमा त्रास बढेको शिवनाथ गाउँपालिकाका अध्यक्ष कर्णसिंह साउँदले बताए। उनले भने,चितुवा सक्रिय भएपछि फेरि गाउँमा त्रास बढेको छ, बालबालिकाहरुलाई विद्यालय पठाउन समस्या भएको छ। २०६८ सालको असारमा एक्कासी चितुवाले विशालपुरमा आतंक मच्चायो। त्यसपछि लगातार रुपमा चितुवाले आक्रमण गर्दै आइरहेको छ। चितुवाले लगातार रुपमा आक्रमण गर्न थालेपछि यो क्षेत्रका नागरिक निकै समस्यामा छौं, कुलाउका तारा चन्दले भने,चितुवाले आमाका काखहरु रित्ता बनाउँदासमेत हामीले यो समस्याबाट मुक्ति पाएका छैनौं अझै त्रासमा बस्न विवश छौं।"
डाक्टरको पर्खाइमा कोल्टी,"बाजुरा : हमाली गाँउपालिका२ रुम्दीकी रिमकला खड्का बिरामी भइन्। आफन्तले उनलाई प्राथमिक स्वास्थ्य केन्द्र कोल्टी पुगाए। तर, यहाँ चिकित्सक थिएनन्। रिमकलाको उपचार अहेबले नै जेनतेन उचपार गरे। न रोग पत्ता लाग्यो, न उनी सन्चो भइन्। जिल्ला बाहिरका ठुला अस्पतालमा लैजान आर्थिक समस्या छ, के गर्ने होला?, रिमकलाका श्रीमान धर्मलाल खडकाले भने। प्राथामिक स्वास्थ्य केन्द्र कोल्टीले बाजुराको आधा क्षेत्रका विरामी हेर्ने गर्छ। तर, यहाँ नै महिना दिनदेखि चिकित्सक छैनन्। प्राथामिक स्वास्थ्य केन्द्रमा कार्यरत चिकित्सक डागणेश चौधरी समायोजन भएर गएपछि कोल्टी चिकित्सक बिहिन बनेको हो। चिकित्सकको समायोजन भएर सरुवा भएसँगै स्वास्थ्य केन्द्रमा कार्यरत स्वास्थ्य सहायक सन्तोष पण्डित र स्टाफ नर्स गंगा खत्री पनि डेढ सातादेखि विदामा छन्। यही कारण पनि बर्खामा बढिरहेका विरामीलाई समस्या परेको छ। डाक्टर, नर्स र स्वास्थ्य सहायक पनि नभएका बेला अहिले अहेबले प्राथमिक स्वास्थ्य केन्द्रको सेवा चलाइरहेका छन्। डाक्टर सरुवा भएर गए, नयाँ आउने कुनै ठेगान छैन्, स्वास्थ्य सहायक र स्टाफ नर्स पनि बिदामा बसे, सामान्य विरामी बाहेकलाई रिफर गर्नुको विकल्प छैन, प्राथामिक स्वास्थ्य केन्द्र कोल्टीका अहेब लोकेन्द्र न्यौपानेले भने,स्वास्थ्य केन्द्रमा दैनिक ८०देखि एक सयसम्म विरामी उपचारमा आउने गरेका छन। चिकित्सक नभएकै कारण आएका विरामीलाई नेपालगंज वा मार्तडी जाउ भन्छु अहेव न्यौपानेले भने। आधा बाजुराका विरामीका लागि स्थापना भएको प्राथमिक स्वास्थ्य केन्द्र कोल्टीमा दरबन्दी अनुसारका स्वास्थ्यकर्मी पनि छैनन। त्यहाँ एक जना डाक्टरको दरबन्दी हो। तर, अहिले एक महिनादेखि यो पद रिक्त छ। बर्खामा ज्वरो, टाइफाइड जस्ता रोगका विरामीको चाप निकै बढेको छ, उपचार गर्न धौधौ भएको छ, अहेब न्यौपानेले भने। बाजुराको उत्तरी क्षेत्रका ४ वटा स्थानीय तह, बुढिनन्दा नगरपालिका, हिमाली, स्वामीकार्तिक खापर, जगन्नाथ गाउँपालिका र कर्णाली प्रदेशका हुम्ला, कालिकोट र मुगुका जनता पनि कोल्टी प्रार्थमिक स्वास्थ्य केन्द्रमा उपचारका लागि आउने गर्छन्। नमुना स्वास्थ्य चौकीका रुपमा रहेको कोल्टीमा चिकित्सक नहुँदा उपचारका लागि महँगो हवाई भाडा तिरेर नेपालगञ्ज जानु परेको बुढिन्नदा नगरपालिका१ का वडा अध्यक्ष नृपराज खत्रीले बताए। अहिले मार्तडीकोल्टी सडक वर्षाका कारण अवरुद्ध छ। प्राथमिक स्वास्थ्य केन्द्रले रेफर गरेको विरामी पनि जिल्ला सदरकुकाम र अन्य ठाउँमा लैजान समस्या भइरहेको स्थानीय जनेश भण्डारीले बताए। सडक बन्द छ, समदरमुकाम मार्तडी लगायत अन्य ठाँउमा लिन पनि समस्या भएको छ, भण्डारीले भने। कुनै घटना भएमा, पोष्टमार्टम गर्नुका लागि पनि मार्तडी ल्याउनुपर्ने अवस्था रहेको बुढिन्नदा नगरपालिकाकी उपप्रमुख सृष्टि रेग्मीले बताइन्।"
'जहाज होल्ड' बारे छानविन गर्न पर्यटनमन्त्रीको निर्देशन,"काठमाडौं : संस्कृति, पर्यटन तथा नागरिक उडययनमन्त्री योगेश भट्टराईले अवतरणको तयारीमा रहेका जहाज आकाशमै होल्ड भएको बारे छानविन गर्न नेपाल नागरिक उड्डयन प्राधिकरणलाई निर्देशन दिएका छन्। बिहीबार बिहान दूरी मापन गर्ने उपकरण अचानक बिग्रिएपछि कतार एयरलाइन्सलगायतका ठूला जहाजलाई करिब दुई घन्टा आकाशमै होल्ड गरिएको थियो। त्रिभुवन अन्तर्राष्ट्रिय विमानस्थलमा रहेको दूरी मापन गर्ने उपकरण (डीएमई) तथा भीएचएफ ओम्नीडाइरेक्सनल रेडियो रेन्ज (भीओआर) मा समस्या देखिएपछि करिब डेढ घन्टा ठूला जहाजको अवतरण अवरुद्ध भएको हो। कतार एयरलाइन्सलगायतका ठूला जहाजहरु करिब दुई घन्टा आकाशमै होल्ड गरिएको र मर्मतपछि अवतरण सुचारु गरिएको थियो। जहाज आकाशमै होल्ड गर्नुपर्ने भएपछि एयर चाइनाको काठमाडौं उडान रद्द भयो भने मालिन्दो एयरको जहाजलाई आकाशबाटै डाइभर्ट गराइएको थियो। कतार एयरलाइन्सको जहाजले भने आकाशमै दुई घन्टा घुम्नुपरेको थियो।"
कर्णालीवासीको एकमुष्ट विपद् बिमा,"सुर्खेत : कर्णाली प्रदेश सरकारले प्रदेशमा बसोबास गर्ने सबै नागरिकको सामूहिक बिमा गरिदिएको छ। प्राकृतिक प्रकोप र विपद्जन्य दुर्घटनामा यो बिमा लागू हुनेछ। सामूहिक बिमा गरिएसँगै अब कर्णालीवासीले प्राकृतिक विपद्का कारण ज्यान गुमाए एक लाख र घरमा क्षति भएमा पाँच लाख रुपैयाँ राहत पाउने छन्। प्रदेश सरकारले बुधबार सामूहिक बिमा कार्यक्रम सुरु गरेको हो। कर्णालीका १७ लाख ७० हजार नागरिकको सामूहिक दुर्घटना बिमा गरिएको छ। आन्तरिक मामिला तथा कानुन मन्त्रालय र राष्ट्रिय बिमा कम्पनीबीच बिमा सम्झौता भएको छ। प्रदेश सरकारका तर्फबाट आन्तरिक मामिला तथा कानुन मन्त्रालयका सचिव वीरेन्द्रकुमार यादव र राष्ट्रिय बिमा कम्पनीका प्रमुख कार्यकारी अधिकृृत डिल्लीराज अर्यालले बिमा सम्झौतामा हस्ताक्षर गरे। सम्झौताअनुसार प्रदेश सरकारले प्रति नागरिक सात रुपैयाँका दरले १७ लाख ७० हजार नागरिकको बिमा गर्नेछ। उसले एक करोड २३ लाख ९० हजार रुपैयाँ बिमा कम्पनीलाई एकमुष्ट भुक्तानी गर्नेछ। बिमा अवधि भर वृद्धि हुने जनसंख्यालाई बिमा अभिलेख अन्तर्गत समावेश गरिने छ। बिमाअन्तर्गत प्रदेश नागरिकको विपद्मा परी मृत्यु भए कम्पनीले एक लाख रकम मृतकको नजिकको हकवालालाई हस्तान्तरण गर्नेछ। घरमा क्षति भए पाँच लाख रुपैयाँ प्रदान गरिनेछ। प्रदेशको भौगोलिक सीमाभित्र हुने दैवी प्रकोपका कारण कुनै नागरिकको मृत्यु भए बिमांक रकम दाबी गर्न सकिने छ। भूकम्प, बाढीपहिरो, हावाहुरी, चट्याङ, आगलागी, असिना र हिउँमा परी मृत्यु हुने नागरिकका हकवालाले बिमांक रकम दाबी गर्न सक्ने बिमा कम्पनीका प्रमुख कार्यकारी अधिकृृत अर्यालले जानकारी दिए। बिमांक रकम बुझ्न कर्णालीका स्थानीय तह र प्रहरीको सिफारिस तथा पोस्टमार्टम प्रतिवेदन बुझाउनु पर्नेछ। सामूहिक बिमा घोषणा गर्दै कर्णाली प्रदेशका मुख्यमन्त्री महेन्द्रबहादुर शाहीले प्रदेश सरकारले विपद् जोखिम, सामूहिक दुर्घटना बिमा गरेपनि हरेक नागरिकले स्वास्थ्य तथा जीवन बिमा अनिवार्य गर्नुपर्ने बताए। बिमा गर्नु आफ्नै स्वास्थ्य र सन्ततिका लागि फाइदाजनक कार्य हो। कँहा कतिखेर के हुन्छ कसैलाई थाहा हुँदैन, उनले भने। आन्तरिक मामिला तथा कानुनमन्त्री नरेश भण्डारीले कर्णालीमा सामूहिक बिमा कार्यक्रम दक्षिण एसियाकै पहिलो नमूना कार्यक्रम भएको दाबी गरे।"
डेंगु निको पार्न गाउँ सरकारले दियो बिरामीलाई तीन हजार,"हेटौंडा : गाउँमै ढ्याङ्ग्रो ठोकेर उपचार गर्न थालेपछि मकपानपुरको एक स्थानीय तहले डेंगुको उपचारका लागि अस्पताल जान प्रतिव्यक्ति ३ हजार रुपैयाँ दिन थालेको छ। मकवानपुरको पश्चिमी विकट राक्सिराङ गाउँपालिकाले डेंगुका कारण बिरामी भएकाहरू धमाधम धामीकहाँ धाउन थालेपछि उपचारका लागि अस्पताल पठाउन पैसा दिने थालेको हो। गाउँपालिकाले डेंगु उपचारको लागि प्रति बिरामी ३ हजार रुपैयाँका दरले सहयोग गर्ने निर्णय गरेको अध्यक्ष राजकुमार मल्लले बताए। डेंगु लागेर बिरामी भएको छ, गाउँमा झाँक्रीकोमा जाने भाले काट्ने गर्नाले झनै बिरामी बढ्न थालेको छ, उनले भने, उपचारको लागि सहज होस् र धामिकोमा नगाई उपचारको लागि अस्पताल जाओस् भनेर डेंगु देखिएका बिरामीको उपचारमा ३ हजार रुपैयाँ सहयोग दिन थालेका हौं। राक्सिराङ गाउँपालिकामा डेंगुको उपचार गर्ने ठूला स्वास्थ्य संस्था नभएकाले मनहरी, हेटौँडा तथा चितवनका अस्पतालमा जानुपर्ने बाध्यता छ। गाउँपालिकाले हरेक स्वास्थ्य चौकीमा डेंगु पहिचान गर्न सजिलो पार्नका लागि ३०३० थान डेंगु परिक्षण किट पठाएको स्वास्थ्य संयोजक बिजय कापरीले बताए। अस्पतालमा बेड पाउँदा युद्ध जितेजस्तो डेंगु संक्रमितको उपचारका लागि हेटौंडाका अस्पतालमा बेड अभाव हुँदा भुईंमा राखेर उपचार गर्नुपरेको छ। साउन पहिलो साताबाट देखिएको डेंगु नियन्त्रण हुनु साटो थप संक्रमण देखिएपछि हेटौंडाका अस्पतालहरूमा बिरामीको चाप बढेको हो। हेटौंडा अस्पतालको आकस्मिक उपचार कक्षका एक दर्जन बेडमा दुई जनाका दरले बिरामी राखेर उपचार भइरहेको छ। हेटौंडा ६ स्थित चौघडाका कृष्णप्रसाद ढुङ्गाना बिरामी आमा लिएर बुधबार हेटौंडा अस्पताल पुगे। तर उनले आकस्मिक कक्षमा बेड नपाएपछि पहिल्यै बिरामी राखिएको बेडमा आमालाई राखेर उपचार गराइरहेका छन्। आकस्मिक कक्षमा बेड नपाउनु त सामान्य हो। ओपीडीमा भनसुन गर्दा पनि बेड पाउन मुश्किल छ। हेटौंडा ९ की रेनु मल्लले हेटौंडा अस्पतालमा रगत परीक्षण गर्दा डेंगु देखिएपछि हेटौंडाका सबै अस्पताल चहारिन्। तर निजी मेडिकलमा समेत बेड नपाएपछि घरमै आराम गरेर बसिन्। तीन दिनदेखि भने उनी मकवानपुर सहकारी अस्पतालमा बसेर उपचार गरिरहेकी छिन्। अहिले अस्पतालमा बेड पाउनु भनेको युद्ध जित्नुजस्तै भएको छ, मल्लले भनिन्, अस्पताल थोरै बिरामी धेरै भएपछि सोर्सफोर्स लगाउँदा पनि कतै बेड पाउन मुस्किल छ। एक सातायता हेटौंडाको एकमात्र हेटौंडा अस्पतालको क्षमता भन्दा दोब्बर बढि बिरामीको चाप बढेको छ। हाम्रो अस्पतालको क्षमता दैनिक ३०० बिरामीको लागि हो, हेटौंडा अस्पतालका मेडिकल सुपरिटेन्डेन्ट डाक्टर हरि बहादुर खड्काले भने, तर दैनिक ६०० बिरामी अस्पतालमा आउने गरेको छ। अस्पतालमा १२० बेड रहेकामा बिरामीको चाप बढेकाले उपचारमा असहज भएको खड्काले बताए। डेंगुसँगै मौसमी भाइरल ज्वरोको संक्रमण बढेको उनले जानकारी दिए। हेटौंडा अस्पतालसँगै हेटौंडामा रहेका आधा दर्जन निजी अस्पतालमा पनि बिरामीको चाप बढेको छ। मकवानपुरमा सोमबार साँझसम्म ९८८ जनालाई डेंगुको संक्रमण देखिएको जिल्ला स्वाथ्य कार्यालय मकवानपपुरले जनाएको छ। हेटौंडा ४ स्थित कमलडाँडा क्षेत्र सबैभन्दा बढी प्रभावित भएको छ। डेंगुको संक्रमण बढ्दै गएपछि यसको नियन्त्रणमा जुटेका निकायको आलोचना हुन थालेको छ। स्वास्थ्य कार्यालय मात्रैले चाहेर हुँदैन,जनता आफै सचेत हुनुपर्छ, जिल्ला स्वास्थ्य कार्यालयका प्रमुख प्रणयकुमार उपाध्यायले भने, आफ्नो घर वरपरको पानी जमेको खाल्डो पुर्ने र नागरिक आफैं सचेत हुने हो भने यो संक्रमण घट्दै जान्छ। प्रदेश ३ मा ३ हजार ७०२ जनालाई डेंगु बेड नपाएपछि अस्पतालको गल्लीमा बेड राखेर उपचार गराउँदै। फोटोः अन्नपूर्ण प्रदेश ३ मा बुधबार साँझसम्म ३ हजार ७०२ जना डेंगुबाट संक्रमित भएका छन्। चितवनमा २ र सिन्धुपाल्चोकमा १ जनाको मृत्यु भएको प्रदेश ३ को स्वास्थ्य निर्देशनालयले जनाएको छ। सबैभन्दा बढी चितवनमा २ हजार २३१, काठमाडौंमा १ हजार ३७०, मकवानपुरमा १ हजार ७०, ललितपुरमा २०५, भक्तपुरमा १४६, धादिङमा ३२, काभ्रेमा १२, नुवाकोटमा ६ जनमा डेंगुको संक्रमण देखिएको निर्देशनालयले जनाएको छ। सिन्धुलीमा १, रसुवामा १ र सिन्धुपाल्चोकमा १ जनामा डेंगुको संक्रमण देखिएको निर्देशनालयको तथ्याङ्क छ। निर्देशनालयका डेंगु रोग हर्ने हेल्थ असिस्टेन्ट जयस नेपालका अनुसार हालसम्म दोलखा र रामेछापमा डेंगुको संक्रमण देखिएको छैन। अभियानमा प्रदेश सरकारको असहयोग ३ नम्बर प्रदेश सरकारले गत शनिबारदेखि कात्तिक मसान्तसम्म प्रत्येक शनिबार प्रदेशभर एकसाथ डेंगु सार्ने लामखुट्टे, लार्भा र प्युपा नष्ट गर्ने अभियान सञ्चालान निर्णय गरेको थियो। प्रदेशभित्रका १३ जिल्लाका ११९ स्थानीय तहभित्रका सबै नागरिकलाई अआफ्नो घरको १०० मिटर वरपरको डेंगु सार्ने लामखुट्टेको बासस्थान खोज र नष्ट गर्ने अभियानमा शनिबार बिहान ७ बजेदेखि १ घण्टा जुट्न सामाजिक विकास मन्त्रालयले आब्हान गरेको हो। तर मन्त्रालयले जिल्लास्थित स्वास्थ्य कार्यालयहरुमार्फत गरिएको सर्कुलर गत शनिबार अधिकांश स्थानीय तहले कार्यान्वयन गरेनन्। हामीले सर्कुलर तल्लो तहसम्म गरेका छौं तर ब्यापक प्रचार हुन सकेको छैन, सामाजिक विकास मन्त्रालयका सचिव गोकर्णमणि दुवाडीले भने, जनताको सहभागिता बिना डेंगु नियन्त्रण अभियान सफल हुँदैन।"
"भोजपुरमा पहिरो : ३ घर भत्किए, पशुचौपाय पुरिए, ग्रामीण सडक अवरुद्ध","भोजपुर : अविरल वर्षाले जिल्लाका ग्रामिण भेगमा भौतिक संरचनामा क्षति पुर्याएको छ। वर्षाले आमचोक गाउँपालिका ४ बालंखामा स्थानीय तिलकबहादुर कार्कीको दुई तले घर, रामप्रसाद राई गाउँपालिका १ ओख्रेमा स्थानीय धन बहादुर राईको एकतले घर र अरुण गाउँपालिका ५ याकुमा स्थानीय रमेश ढकालको घर भत्काएको छ । मानवीय क्षति नभएपनि वर्षातले भौतिक संरचना भत्किँदा नगद, जिन्सी तथा पशुचौपायामा क्षति पुगेको जिल्ला प्रहरी कार्यालयका इन्स्पेक्टर पाण्डव राजवंशीले जानकारी दिए । वर्षातले बुधबार राति बालंखाका तिलकबहादुरको एउटा खसीसहित एक लाख तीन हजार बराबरको भौतिक क्षति, ओख्रेका धनबहादुरको घरगोठ र गोठ भत्किँदा याकुका रमेश ढकालका तीनवटा बाख्रासहित ७६ हजार बराबरको क्षति भएको प्रहरीले जनाएको छ । पहिरोको जोखिम बढेको भन्दै सर्वसाधरणलाई सर्तक भएर आवतजावत गर्न प्रजिअ नुरहरि खतिवडाले आग्रह गरका छन्। भारी वर्षातका कारण जिल्लाका अधिकांश भित्री कच्ची सडकमा यातायातका साधन चल्न सकेका छैनन् । विभिन्न स्थानमा खसेको पहिरोले बाटो पुरै ठप्प छ । विशेषगरी सदरमुकामबाट चल्ने उत्तरी दिङ्ला, साल्पासिलिछो, पूर्वी पौवादुङमा, दक्षिण घोरेटार, आमचोक, धोद्लेखानी, आखे्र, मानेभञ्ज्याङ, वैकुण्ठे, छिनामखु चल्ने ग्रामिण कच्ची सडकखण्ड हिलाम्मे र बिग्रिएपछि ग्रामिण भेगका सर्वसाधरण मारमा छन् । यातायात साधन नचल्दा ग्रामिण भेगका सर्वसाधरण बीचैमा अलपत्र परेका छन् । उपभोगीय सामानको ढुवानी गर्ने सवारीसाधन बीचैमा रोकिदा समस्या भएको छ । वर्षातले ६६ किलोमिटर भोजपुरलेगुवा सडक र ४२ किलोमिटर भोजपुर चखेवा सडकखण्डमा कालोपत्रे भएपनि विभिन्न स्थानमा खसेको पहिरोले बाटो अवरोध भएको छ।"
वन उपभोक्ता आन्दोलित,"काठमाडौं : सामुदायिक वनलाई सरकारले तेहोरो कर लगाएपछि वन उपभोक्ता आन्दोलनमा उत्रिएका छन्। नेपाल ऐन संशोधन गर्न बनेको विधेयक, आर्थिक ऐन र प्रदेशका प्रस्तावित विधेयकमा सामुदायिक वनलाई करको मारमा पार्न खोजिएको भन्दै उपभोक्ता आन्दोलनमा उत्रिएका हुन्। प्रस्ताव कर खारेज गर्न पटकपटक माग गरे पनि सुनुवाइ नभएपछि देशव्यापी आन्दोलन गर्ने निर्णय भएको सामुदायिक वन उपभोक्ता महासंघका अध्यक्ष भारती पाठकले जानकारी दिइन्। संघीयताको भावना तथा सामुदायिक वन अभियानको मर्म विपरीत प्रस्तावित कर फिर्ता गर्न आन्दोलन घोषणा गरेको अध्यक्ष पाठकले बताइन्। सामुदायिक वन उपभोक्ता समूह १५ प्रतिशत कर तिर्न तयार रहेको उनको भनाइ छ। वन तथा वातावरण मन्त्रालयले सामुदायिक वन समूहको हकमा बढी १५ प्रतिशत कर लिनु उचित हुने सुझाव अर्थ मन्त्रालयमा दिएको छ। विरोध कार्यक्रमअन्तर्गत ज्ञापन पत्र बुझाउने, स्थानीय तह घेराउ, सिंहदरबार घेराउ कार्यक्रम तय भएको महासंघका सचिव ठाकुर भण्डारीले जानकारी दिए। असोज ११ र १२ गते करको विरोधमा भित्ते लेखन, असोज २८ देखि ३० सम्म स्थानीय तहमा ज्ञापनपत्र, कात्तिक ४ देखि ७ सम्म जिल्ला स्तरीय विरोधसभा घोषणा गरिएको छ। त्यस्तै कात्तिक २० देखि २५ सम्म प्रदेश १ र ३ मा प्रदेशस्तरीय विरोधसभा र मंसिर १ गते सिंहदरबार घेराउसहित सामुदायिक वनबाट रुख नकाटने घोषणा गरिएको छ। उपभोक्ता समूहले साल र खयरको काठ विक्री (समूह बाहिर) गरेवापत १५ प्रतिशत कर सञ्चित कोषमा तिर्दै आएको छ। त्यस्तै स्थानीय सरकार सञ्चालन ऐन अनुसार आम्दानीको १० प्रतिशत कर स्थानीय सरकारलाई बुझाउनु पर्दछ। आयकार ऐन अनुसार समूहले बचतबाट २५ प्रतिशत आयकर तिर्नुपर्छ। त्यस्तै मूल्य अभिवृद्धि कर १३ प्रतिशत तिर्नुपर्छ। प्रदेश १ सरकारले साल र खयर बाहेक सम्पूर्ण वन पैदवार विक्रीमा १५ प्रतिशत कर लगाउने तयारी गरेको छ। त्यस्तै प्रदेश ३ सरकारले सम्पूर्ण वन पैदावर विक्रीबाट समूह बाहिर १० प्रतिशत र समूह भित्र ०२५ प्रतिशत सेवा शुल्क लगाउन खोजिएको छ। सामुदायिक वन समूहले कुल आम्दानीबाट २५ प्रतिशत वन विकासमा, ३५ प्रतिशत गरिब तथा विपन्नको जीविकोपार्जनमा र ४० प्रतिशत सामाजिक विकासमा खर्च गर्दै आएको छ। मुलुकमा २२ हजार २ सय ६६ सामुदायिक वन उपभोक्ता समूह छन्। ती समूहले २२ लाख ३७ हजार ६ सय ७० हेक्टर क्षेत्रको वन व्यवस्थापन गरिरहेका छन्। कुल वन क्षेत्रमध्ये ३७ प्रतिशत सामुदायिक वन छ। सामुदायिक वनमा २९ लाख ७ हजार ८ सय ७१ घरधुरी आवद्ध छन्।"
भीभीआइपी चढ्ने डेढ अर्बको हेलिकोप्टर काठमाडौंमा,"काठमाडौं : भीभीआईपीका लागि खरिद गरिएको महंगो र अत्याधुनिक नयाँ हेलिकप्टर बिहीबार काठमाडौं आइपुगेको छ। सरकारले नेपाली सेनामार्फत झिकाएको उक्त हेलिकप्टर १८ दिनपछि काठमाडौं आइपुगेको हो। १४ मिलियन युरो (करिब डेढ अर्ब) मूल्यको उक्त हेलिकप्टर सेप्टेम्बर २ मा इटलीबाट उडेको थियो। राष्ट्रपति, प्रधानमन्त्रीलगायत अति विशिष्ट व्यक्तित्वको विशेष सवारीका लागि प्रयोग गरिने उक्त हेलिकोप्टर सेनामार्फत संचालन हुनेछ। यसलाई त्रिभुवन विमानस्थलस्थित सेनाको हवाइ अड्डा ११ बाहिनीमा राखिएको छ। दिउँसो १२ बजेर ५३ मिनेटमा त्रिभुवन विमानस्थलमा ओर्लिएको उक्त हेलिकोप्टर ४६ घन्टा उडेर काठमाडौं आइपुगेको नेपाली सेनाका प्रवक्ता विज्ञानदेव पाण्डेले अन्नपूर्ण अनलाइनसँग जानकारी दिए। इटालीमा बनेको उक्त हेलिकोप्टरमा अत्यधुनिक सुविधानसम्पन्न सिट छन्। भाइब्रेशनन र साउण्डप्रुफ सुविधा रहेको उक्त हेलिकोप्टर पहिलोपटक नेपालमा ल्याइएको हो। इटालीबाट ग्रीस, इजिप्ट, दुबई, बहराइन, ओमान, पाकिस्तान, भारत हुँदै उक्त हेलिकोप्टर काठमाडौं ल्याइएको हो।"
फेवातालमा जलकुम्भीको सकस (फोटो),पोखरा : जलकुम्भी झारले फेवाताल हरियाली बनेको छ। पोखराको प्रमुख पर्यटकीय केन्द्रमा आउने पर्यटक जलकुम्भी झारको कारण सहज रुपमा नौंका बिहार गर्न पाएका छैनन्। फेवाताल पारीका किसानले आफ्नो उत्पादन बजारसम्म ल्याउन सकस बेहोरेका छन्। ४ दिनदेखि झरी लागेपछि तालमा पानीको सतह बढ्यो। तालको मुहान क्षेत्रको सिमसार क्षेत्रमा फैलीएर रहेको जलकुम्भी ताल बग्ने क्रममा तालमा फैलियो। तालमा बाक्लै फैलिएको जलकुम्भी र बन्दा झारको कारण डुंगामा दैनिक दुध बजार ल्याउन सकस परेको पुम्दी सिम्लेपात्लेका किसान शालिकराम बरालले बताए। अरु बेला ४५ मिनेटमा डुंगामा तालपारीको सिम्लेपात्लेबाट पोखरा बजार बैदाम पुगिन्थ्यो। तालमा फैलिएको बाक्लो जलकुम्भी झारले गर्दा डेढ घण्टा लाग्ने गरेको उनले बताए।
घुससहित भक्तपुरका नापी सर्भेक्षक पक्राउ,काठमाडौं : नापी कार्यालय भक्तपुरका नापी सर्भेक्षक ८ हजार घुससहित पक्राउ परेका छन् । अख्तियार दुरुपयोग अनुसन्धान आयोगले सर्भेक्षक सिद्धराज जोशीलाई घुससहित पक्राउ गरेको हो। जग्गाको हालसाविक गर्न नापी कार्यालय भक्तपुरबाट तोक आदेश भई फिल्ड नापजाँच गर्ने क्रममा सेवाग्राहीसँग ८ हजार घुस लिइरहेको अवस्थामा नियन्त्रणमा लिएको अख्तियारका प्रवक्ता प्रदीपकुमार कोइरालाले जानकारी दिए। भक्तपुर नगरपालिका ९ स्थित लुम्बिनी एण्ड भोजनालयबाट घुससहित नियन्त्रणमा लिएका जोशीमाथि अनुसन्धान भइरहेको अख्तियारले जनाएको छ।
विश्वकर्मा बाबाको मूर्ति बिर्सजन गर्दा जे देखियो (तस्बिर),बिहीबार कीर्तिपुर चोभारमा विश्वकर्मा भगवानको मूर्तिलाई बागमतीमा सेलाइएको छ । विश्वकर्मा पूजाको भोलिपल्ट भक्तजनले जोभारमा लगेर मूर्ति खोलामा बिर्सजन गर्ने गर्छन् । तस्बिर : दिपेन श्रेष्ठ
काठमाडौं ओर्लिन लागेका जहाज किन भए आकाशमै दुई घन्टा 'होल्ड'?,"काठमाडौं : त्रिभुवन अन्तर्राष्ट्रिय विमानस्थलमा रहेको दूरी मापन गर्ने उपकरण (डीएमई) तथा भीएचएफ ओम्नीडाइरेक्सनल रेडियो रेन्ज (भीओआर) मा समस्या देखिएपछि करिब डेढ घन्टा ठूला जहाजको अवतरण अवरुद्ध भएको छ। साढे १० बजेदेखि डीएमई र भीओआरमा समस्या देखिएपछि अवतरणको तयारीमा रहेका ठूला जहाजलाई आकाशमै होल्ड गर्न भनिएको थियो। कतार एयरलाइन्सलगायतका ठूला जहाजहरु करिब दुई घन्टा आकाशमै होल्ड गरिएको र मर्मतपछि अवतरण सुचारु भएको विमानस्थलका प्रवक्ता प्रतापबाबु तिवारीले अन्नपूर्ण अनलाइनसँग बताए । तिवारीका अनुसार १२ : २० देखि अवतरण नियमित भएको छ। एयर चाइनको काठमाडौं उडान रद्द भयो भने मालिन्दो एयरको जहाजलाई आकाशबाटै डाइभर्ट गराइएको थियो। कतार एयरलाइन्सको जहाज आकाशमै दुई घन्टा घुम्नुपरेको थियो। अवतरणको समय गडबढ भएपछि अन्य जहाजको नियमित तालिका परिवर्तन भएको छ। वाइडबडीका लागि तीनवटा पार्किङ बे रहेका छन्। एउटामा ड्रगान एयरको विमान बिग्रेर ग्राउन्डेड छ, अर्को बे मा मर्मत संभारको काम भइरहेको छ। चालु अवस्थामा एउटा पार्किङ बे रहेकोले पनि ठूला जहाजको अवतरणमा समस्या भएको त्रिभुवन अन्तर्राष्ट्रिय विमानस्थलका महाप्रबन्धक राजकुमार क्षेत्रीले बताए ।"
गाउँपालिकाको केन्द्र सार्न लागेको भन्दै वडा कार्यालय र स्कुलमा तालाबन्दी,"बैतडी : जिल्लाको डिलाशैनी गाउँपालिकाको ४ र ७ को कार्यालय तथा ती वडामा रहेका विद्यालयमा स्थानीयले तालाबन्दी गरेका छन् । गाउँपालिकाले तोकिएको ठाउँबाट केन्द्र सार्न लागेको भन्दै उनीहरुले संघर्ष समिति गठन गरेर तालाबन्दी गरेका हुन् । पहिलो गाउँसभाले गाउँपालिकाको ७ मा केन्द्र स्थापना गर्ने निर्णय गरेको भएपनि पछिल्लो समयमा केन्द्र सार्न चलखेल भएको भन्दै स्थानीय आन्दोलित भएका हुन्। गाउँपालिकाको केन्द्र साविकको डिलाशैनी गाविसमै राख्ने निर्णय उल्टाउने चलखेल भएको छ । यसको विरुद्धमा हामी आन्दोलित भएका हौं, वडा नम्बर ७ का स्थानीय दीपक धामीले भने, हामीले बिहीबारदेखि वडा कार्यालय र विद्यालयमा तालाबन्दी गरेका छौं । स्थानीयबासीले बुधबारदेखि वडा कार्यालय र विद्यालयमा तालाबन्दी गरेपछि वडाको कामकाज र विद्यालयको पठनपाठन ठप्प भएको छ । स्थानीयले गाउँपालिकाको केन्द्र साविककै ठाउँमा हुनुपर्ने माग राखेर वडामा तालाबन्दी गरेका छन् । दुईदिनदेखि वडाको कामकाज ठप्प छ । गत भदौ २५ गते बसेको गाउँकार्यपालिकाको बैठकले डिलाशैनी गाउँपालिकाको केन्द्र छनौटका लागि विज्ञ टोली बोलाउने निर्णय गरेको थियो । सो निर्णय गाउँपालिकाको केन्द्र सार्ने उद्देश्यले गरिएकाले आफूहरुले तालाबन्दी गरेको संघर्ष समितिका संयोजक कर्णसिंह धामीले बताए । उनले भने, राज्य पुर्नसंरचना गर्दा डिलाशैनी गाउँपालिकाको केन्द्र वडा ७ मा कायम गरिएको छ । सोही अनुसार केन्द्र कायम गरिनुपर्छ । अन्य निर्णयहरु हामीलाई मान्य हुनेछैन् । यसअघि संघर्ष समितिले गाउँपालिकाले केन्द्र सार्न लागेको भन्दै त्यो रोक्न गाउँपालिका, जिल्ला प्रशासन र जिल्ला समन्वय समितिमा ज्ञापनपत्र बुझाएको थियो । गाउँपालिकाको केन्द्र तोकिएको ठाउँमा कामकाज गर्न असहज भएको भन्दै गाउँपालिका ३ पङसेरामा एक वर्षअघि सम्पर्क कार्यालय स्थापना गरेर कामकाज गर्दै आएको छ । गाउँपालिकाका अध्यक्ष उकेन्द्र बोहराले भने गाउँपालिकाको केन्द्र सार्न लागेको कुरा सत्य नभएको बताए । डिलाशैनी गाउँपालिकाको कुन ठाउँमा केन्द्र उपयुक्त हुन्छ । त्यो ठाउँ छनौट गर्नका लागि हामीले विज्ञ टोली बोलाएका हौं, उनले भने, वडा नम्बर ७ मा अस्थायी केन्द्र भएकाले विज्ञ टोलीको राय सुझावका आधारमा केन्द्रको निर्णय गर्छौं । आन्दोलन गरिरहेका साथीहरुलाई वार्ता मार्फत समस्या समाधानका लागि आग्रह गर्दछु ।"
"सुन तोलामा ६ सयले घट्यो, तोलाको कति पुग्यो ?",काठमाडौं : भदौ अन्तिम सातादेखि लगातार ओरालो लागेको सुनको मूल्यमा बिहीबार गिरावट आएको छ । छापावाला सुनको मूल्य प्रतितोला ३ सयले घटेर ७० हजार ७०० रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। त्यस्तै चाँदीको मूल्य पनि प्रतितोला १५ रुपैयाँले घटेको छ । स्थानीय बजारमा छापावाला सुनको मूल्य ७० हजार ७०० रुपैयाँ निर्धारण गरिएको महासंघले जनाएको छ। बुधबार छापावाला सुन प्रतितोला ७१ हजार ३०० मा कारोबार भएको थियो । यस्तै तेजाबी सुनको मूल्य ७० हजार ४०० रुपैयाँ कायम गरिएको छ। चाँदीको मूल्य पनि घटेर प्रतितोला ८५५ रुपैयाँ पुगेको छ । बुधबार चाँदी तोलाको ८७० रुपैयाँमा कारोबार भएको थियो। साउनको पहिलो सातादेखि उकालो लाग्न थालेको सुन भदौ अन्तिमसम्म पनि घटेको थिएन।अन्तर्राष्ट्रिय बजारमा सुनको मूल्य घटेसँगै स्थानीय बजारमा त्यसको प्रभाव परेको महासंघले जनाएको छ।
पूर्वमाओवादी लडाकु कमान्डर बने नेपाली सेनाको 'जर्नेल',"काठमाडौं : तत्कालीन माओवादी लडाकूका डिभिजन कमान्डर यमबहादुर अधिकारी नेपाली सेनाको सहायक रथीमा बढुवा भएका छन् । सरकारले विशेष पद सिर्जना गरेर अधिकारीलाई चार वर्षका लागि सहायक रथीमा बढुवा गरेको हो । बिहीबार सरकारका प्रवक्ता सूचना तथा सञ्चारमन्त्री गोकुल बाँस्कोटाले नियमित पत्रकार सम्मेलनमा बोल्दै महासेनानी अधिकारीलाई सहायक रथीमा बढुवा गर्ने निर्णय भएको जानकारी दिएका हुन् । माओवादी शान्ति प्रक्रियाामा आएपछि अधिकारी इलामको चुलाचुली शिविरका कमान्डर थिए । सेना समायोजनमा उनलाई उपसेनानीको दर्जा दिइएको थियो । उपसेनानीबाट, सेनानी, सहायक सेनानी, महासेनानी हुँदै उनी सहायक रथी बनेका हुन् । माओवादीबाट समायोजन भएका पूर्वलडाकुले पाएको यो नै सर्वोच्च पद हो ।"
जडान गरेको २ महिनासम्म किन बलेन सडक बत्ती ?,"बेंसीसहर : लमजुङ सदरमुकाम बेँसीशहरमा सडक बत्ती जडान गरेको दुई महिना बितिसक्दा पनि बत्ती बल्न सकेको छैन । नगरपालिकाले गत आर्थिक वर्षको असारमा बजारको विभिन्न स्थानमा सडक बत्ती जडान गरेको थियो । बजारलाई उज्यालोको माध्यमबाट सुरक्षित बनाउन दुई सय ५५ वटा सडक बत्ती जडान गरिएपनि एउटा बत्ति पनि बलेको छैन् । नगरपालिका प्रमुख गुमानसिंह अर्यालका अनुसार आर्थिक वर्ष २०७४७५ को बजेटबाट ५० लाख रुपैयाँमा सडक बत्ती जडान गरिएको थियो । सडक बत्ती जडान भएपछि सडक उज्यालो हुने भयो भन्दै स्थानीय खुशी भएका थिए । तर सडक बत्ती जडान गरिएको लामो समय बित्दा पनि प्रयोगमा आउन नसकेपछि भने बजारबासी चिन्तित छन् । बेँसीशहरका पर्यटन व्यवसायी तथा नेपाल उद्मोग वाणिज्य महासंघ गण्डकी प्रदेशका सदस्य रामकुमार श्रेष्ठले अन्नपूर्ण पदमार्गको प्रवेशद्वार रहेको यस बजारमा सुरक्षाको अनुभूति हुने, सडक दुर्घटनामा कमी आउने, सुरक्षित बजार स्थापित गर्न मदत पुग्ने देखिए पनि हालसम्म बत्ती प्रयोगमा आउन नसकेको बताए । ठूला चाडपर्व मुखमै आउँदा समेत बत्ती प्रयोगमा आउन नसक्दा रातिको समयमा चोरीलगायतका घटनाहरु बढ्न थालेको उनले बताए । बत्ती छिटो बल्न सके नगरवासी र पर्यटक ढुक्कले हिँड्न सक्ने वातावरण बन्ने स्थानीय दिपेन्द्र श्रेष्ठले बताए । प्राविधिक कारणले गर्दा समयमै सडक बत्ती प्रयोगमा ल्याउन नसकिएको नगरप्रमुख अर्यालले बताए । नगरवासीकै लागि भनेर बत्ती जडान गरिएको र केहि समय ढिलो भएपनि बत्ती बालेरै छोड्ने उनले विश्वास दिलाए ।"
थलीका प्रहरी अधिकृत घुससहित पक्राउ,काठमाडौं : अख्तिायरले महानगरीय प्रहरी प्रभाग थली काठमाडौंका प्रहरी नायब निरीक्षक बिपिनचन्द्र पन्त घुससहित नियन्त्रणमा लिएको छ । सवारी दुर्घटना केसको सहमतिमा मिलापत्र गरिदिएबापत सेवाग्राहीसँग घुस लिदै गरेका उनलाई अख्तियारले नियन्त्रणमा लिएको हो । कागेश्वरी नगरपालिका ५ थलीस्थित साथीभाइ खाना एण्ड खाजा घरबाट पक्राउ गरी अनुसन्धान भइरहेको अख्तियार प्रवक्ता प्रदीपकुमार कोइरालाले जानकारी दिए।
जापानबाट दुई नेपाली निस्कासित,"काठमाडौं : गैरकानुनी ढंगले जापान बस्दै आएका दुई नेपालीलाई त्यहाँको अध्यागमनले निष्काशित गरेको छ। नेपाली नागरिक मिनग्युर शेर्पा र कल्पना थापामगरलाई जापानको अध्यागमनले नेपाल फिर्ता पठाएको हो। शेर्पा दोलखाका स्थायी बासिन्दा हुन्। थापामगर काठमाडौं बस्थिन्। दुवैजना जापानमा गैरकानुनी ढंगले बसिरहेका थिए। अध्यागमन कानुन उल्लंघन गरेको आरोपमा जापानी अध्यागमनले उनीहरूलाई निष्काशन गरेको हो। जापानी अध्यागमन सुरक्षा अधिकारीले शेर्पा र थापामगरलाई बुधबार काठमाडौं ल्याएका हुन्। शेर्पा र थापामगरलाई थाइ एयरको जहाजबाट काठमाडौं ल्याइएको हो। नेपालस्थित जापानी दूतावास र काठमाडौंसम्म ल्याउने जापानी सुरक्षा अधिकारीले शेर्पा र थापामगरलाई त्रिभुवन अन्तर्राष्ट्रिय विमानस्थलस्थित अध्यागमन कार्यालयको जिम्मा लगाएका थिए। नेपालस्थित जापानी दूतावासले विमानस्थलस्थित अध्यागमन कार्यालयलाई पठाएको पत्रमा उनीहरूलाई निष्काशन गर्नुपर्ने स्पष्ट कारण खुलाएको छैन। यद्यपी, उनीहरू जापानमा ओभर स्टे रहेकाले त्यहाँको अध्यागमनले पक्राउ गरेको हुन सक्ने स्रोतको दाबी छ। जापानी दूतावासले जापानको अध्यागमन कानुन बमोजिम ती दुई नेपालीलाई निष्काशन गर्नुपरेको व्योहोराको पत्र अध्यामगनलाई बुझाएको छ। त्रिभुवन अन्तर्राष्ट्रिय विमानस्थलस्थित अध्यागमन कार्यालयका प्रमुख दीर्घनारायण पौडेलले जापानी अध्यागमनले दुई नेपालीलाई निष्काशन गरी पठाएको पुष्टी गरे। प्रमुख पौडेलले अन्नपूर्णसँग भने, ओभर स्टे बसेका उनीहरूलाई जापानी अध्यागमन कार्यालयले पक्राउ गरी पठाएको हो। हामीले बुझेर उनीहरूलाई अआफ्नो घर पठाएका छौं। नेपालस्थित जापानी दूतावासले मंगलबार दुई नेपाली नागरिक निष्काशन गरिएको बारे अध्यागमन विभागलाई लिखित जानकारी गराएको थियो। विद्यार्थी भिसामा जापान जाने विद्याथीले पढ्न छाडेर शरणार्थी बन्ने प्रयास गर्न थालेपछि त्यहाँको अध्यागमनले नेपालीमाथि कडाइ गर्न थालेको छ। जापानमा झण्डै ८० हजार नेपाली अध्यायनसहित विभिन्न पेशाव्यवसायमा संलग्न छन्।"
सुदूरपश्चिममा स्क्रव टाइफसको संक्रमण बढ्दो,"सुदूरपश्चिम ब्युरो। धनगढी : सुदूरपश्चिम प्रदेशमा स्क्रव टाइफसका बिरामी बढेका छन्। सुदूरपश्चिममा बाजुरा र अछाम बाहेक पाँच पहाडी जिल्ला डोटी, बझाङ, दार्चुला, डडेल्धुरा र बैतडीसहित तराईका कैलाली र कञ्चनपुरमा १२६ जनामा स्क्रव टाइफस देखिएको छ। सबैभन्दा बढी बिरामी डडेल्धुरामा भेटिएका छन्। डडेल्धुरा घर भइ धनगढी गेटामा बस्ने १५ वर्षीय भरत खातीको स्क्रव टाइफसबाट एक साताअघि मृत्यु भएको थियो। धनगढीस्थित माया मेट्रो अस्पतालमा उपचारका क्रममा उनको मृत्यु भएको सामाजिक विकास मन्त्रालयले जनाएको छ। डडेल्धुरा अस्पतालमा बुधबारसम्म ७२ जना स्क्रव टाइफसका बिरामी आएका छन्। तीमध्ये डडेल्धुराका ५२ जना र अन्य जिल्लाका २० जना बिरामी भएको डडेल्धुरा अस्पतालको प्रयोगशाला शाखाका ल्याव टेक्निसियन बिष्णु चौधरीले जानकारी दिए। डडेल्धुरा अस्पतालमा स्क्रव टाइफस देखिएका ७२ मध्ये बैतडीका १८, बझाङका १ र डोटीका १ जना रहेको अस्पताले जनाएको छ। महिलामा बढी संक्रमण देखिएको छ। बिरामीमध्ये ८० प्रतिशत महिलामा यो रोग देखिएको छ। ७२ जना बिरामीमध्ये ४८ जना महिला छन्, डडेल्धुरा अस्तालका डाजीवन खरेलले बताए। गम्भीर खाले ८ बिरामीलाई अन्य अस्पतालमा रेफर गरिएको छ। डडेल्धुरा अस्पतालले बुधबार तीनजना बिरामी डिस्चार्ज गरेको जनाएको छ। अस्पतालमा बुधबार एकजना भर्ना पनि भएका छन्, डाखरेलले भने, अस्पतालमा ७ दिनदेखि स्क्रव टाइफस जाँच गर्ने किट सकिएको थियो। त्यस्तै लक्षण देखिएका बिरामी धेरै आए। लक्षणका आधारमा लगभग २ सय बढीलाई स्क्रव टाइफसको औषधि दिएर पठायौं। डडेल्धुरा अस्पतालमा डोटी, बैतडी, अछाम, बझाङ, बाजुरा, दार्चुलाका जिल्लाका बिरामी आउने गर्छन्। पछिल्लो डेढ महिनामा ५ सय ७५ जनालाई जाँच गर्दा ७२ जनामा स्क्रव टाइफस देखिएको डडेल्धुरा अस्पतालका सूचना अधिकारी टंकप्रसाद पन्तले जानकारी दिए। डडेल्धुरा अस्पतालबाहेक कुनै सरकारी तथा निजी स्वास्थ्य संस्थामा स्क्रव टाइफस परीक्षण गर्ने किट नभएको अमरगढी स्वास्थ्य शाखा प्रमुख लोकराज भट्टले बताए। कैलालीमा मंगलबारसम्म २८ जना स्क्रव टाइफसका बिरामी देखिएकोमा बुधबार ३६ पुगेको छ। भदौ दोस्रो साताबाट कैलालीमा स्क्रव टाइफसका बिरामी देखिएको सुदूरपश्चिम प्रदेश सामाजिक मन्त्रालयका जनस्वास्थ्य महाशाखा प्रमुख नरेन्द्रसिंह कार्कीले जानकारी दिए। बैतडीमा १८ बिरामी बैतडीका १८ जनामा स्क्रव टाइफस देखिएको स्वास्थ्य कार्यालय बैतडीका प्रमुख योगेशप्रसाद भट्टले बताए। मुसामा हुने माइट नामक जीवाणुको टोकाइबाट हुने यो रोगबाट जिल्लामा थप संक्रमित हुन सक्ने उनले बताए। संक्रमित बिरामीमध्ये सबैभन्दा बढी पाटन नगरपालिकाका ८ जना छन्। सुर्नया गाउँपालिकाका १, सिगास गाउँपालिकाका ४, दोगडाकेदार गाउँपालिकाका १ र शिवनाथ गाउँपालिकाका १ गरी १८ जनामा स्क्रव टाइफसको संक्रमण देखिएको छ। स्क्रव टाइफसको संक्रमण देखिएका ठाउँमा स्वास्थ्यकर्मीको टोली परिचालन गरी सचेतनामूलक कार्यक्रम सञ्चालन गरिने प्रमुख भट्टले बताए। जिल्ला अस्पताल बैतडीमा स्क्रव टाइफसको जाँचका लागि कीट नभएको जिल्ला अस्पताल बैतडीका प्रमुख डा जगदीशचन्द्र बिष्टले बताए। दार्चुलामा पनि २ जनामा स्क्रव टाइफस देखिएको छ। प्रदेशको सामाजिक विकास मन्त्रालयले दार्चुलामा दुईजनामा स्क्रव टाइफस देखिएको तथ्यांक सार्वजनिक गरे पनि जिल्ला स्वास्थ्य कार्यालयका डाधर्मानन्द जोशीले आफूलाई यसबारे थाहा नभएको बताए। कञ्चनपुरमा बुधबारसम्म ८ जना बिरामी देखिएका छन्। कञ्चनपुरको बेल्डाडी, पूर्नवास, बेलौरी, झलारी र भीमदत्त नगरपालिकामा ८ जनामा स्क्रव टाइफसको संक्रमण देखिएको सुदूरपश्चिम प्रदेश स्वास्थ्य निर्देशनालय डोटीले जनाएको छ। जिल्ला स्वास्थ्य कार्यालय कञ्चनपुरका डासिद्धराज भट्टले स्वास्थ्य संस्थामा जाँचपछि उपचार गर्न बिरामी जिल्ला बाहिर गएको बताए। महाकाली अञ्चल अस्पतालमा स्क्रव टाइफसका बिरामी देखिएका छैनन्। अञ्चल अस्पतालका मेडिकल सुपरिटेन्ड डा हरिकुमार श्रेष्ठले अहिलेसम्म स्क्रव टाइफसका बिरामी नआएको बताए। सामाजिक विकास मन्त्रालयका सूचना अधिकारी हेमराज खड्काले डोटीमा ५ र बझाङमा ५ जनामा स्क्रव टाइफस देखा परेको बताए। स्क्रव टाइफस संक्रमितमा ज्वरो आउने, मांशपेशी दुख्ने, टाउको दुख्ने, पसिना आउने, खोकी लाग्ने र शरीरमा विविरा आउनेजस्ता लक्षण देखिने डा उत्तम भट्टले बताए। औषधि अभाव नभए पनि परीक्षण गर्ने कीट नहुँदा जाँचमा समस्या आएको डडेल्धुरा अस्पतालका मेडिकल सुपरिटेन्डन्ट जीतेन्द्र कँडेलले बताए। चिकित्सकले शरीर ढाक्ने गरी लुगा लगाउन, खुल्ला ठाउँमा शौच नगर्न र स्क्रव टाइफसका उल्लेखित लक्षणमध्ये कुनै पनि देखा परेमा तुरुन्त नजिकको स्वास्थ्य संस्थामा गई उपचार गराउन सल्लाह दिएका छन्। डेंगु पनि बढदै सुदुरपश्चिममा डेंगुको संक्रमण पनि बढेको छ। बाजुरा बाहेक सुदूरपश्चिममा ८ जिल्लामा ५२ जना डेंगुका बिरामी भेटिएका छन्। सबैभन्दा बढी कैलालीमा २५ जनामा डेंगु देखिएको छ। कन्चनपुर र दार्चुलामा ९९ जना, डडेल्धुरामा तीन, अछाम र डोटीमा २२जना तथा बैतडी र बझाङमा ११ जनामा डेंगुको संक्रमण देखिएको सुदूरपचिम प्रदेश सामाजिक मन्त्रालयले जनाएको छ। डेंगु रोग संक्रमण रोक्न स्थानीय र प्रदेश सरकारले जनचेतनामूलक कार्यक्रम सञ्चालन गरिरहेको सामाजिक विकास मन्त्रालयका स्वास्थ्य महाशाखा प्रमुख नरेन्द्रसिंह कार्कीले बताए। डेंगु संक्रमण देखिएका दिपायलसिलगढी नगरपालिका६, का छत्र मलासीको धनगढीस्थित माया मेट्रो अस्पतालमै मृत्यु भएको थियो। धनगढीबाट कैलाश जोशी, डडेल्धुराबाट ललित बोहरा, कञ्चनपुरबाट महादेव अवस्थी, दार्चुलाबाट सुन्दरसिंह धामी, बैतडीबाट भगिरथ अवस्थी।"
संविधान दिवसमा आँधीखोलामा र्याफ्टिङ्,"स्याङ्जा : वन्डरफुल वालिङले संविधान दिवसका अवसरमा असोज ३ र ४ गते आँधीखोलामा साहसिक एवं मनोरञ्जनात्मक जलयात्रा (रयाफ्टिङ्) गर्ने भएको छ । पर्यटक भित्र्याउने उद्देश्यले आँधीखोलामा र्याफ्टिङको व्यवस्था गरेको हो। धार्मिक तथा सांस्कृतिक महत्व बोकेको वालिङका पर्यटकीय क्षेत्रहरुको प्रचारप्रसार तथा प्रर्वद्धन गर्न र्याफ्टिआङको आयोजना गरिएको वण्डरफुल वालिङका कार्यवाहक अध्यक्ष आशिषप्रताप खाँणले बताए। उनले भने,' दुई दिने र्याफ्टिङसँगै सांगीतिक कार्यक्रम र वन्डरफुल वालिङ मोटरसाइकल र्याली पनि गरिनेछ।' श्रवणकुमार र उनका अन्धाअन्धी बुवाआमासँगको सम्बन्ध जोडिएको आँधीखोला र वालिङ् नगरपालिकाको पहिचानलाई आन्तरिक तथा बाह्य पर्यटकसम्म पुर्याउन गत वर्षदेखि र्याफ्टिङको आयोजना भएको हो। साहसिक, मनोरञ्जनात्मक एवं पर्यटन विकासलाई प्रवद्र्धन गर्ने खालका यस्ता कार्यक्रमलाई सहयोग गर्ने नगरप्रमुख दिलिपप्रताप खांणले प्रतिवद्धता जनाए । आन्तरिक पर्यटन वर्ष २०२० लाई लक्षित गर्दै आउँदो महिनामा गरिने बाइक र्यालीमा वालिङ नगरपालिका र गण्डकी प्रदेशले सहयोग गर्ने बताएका छन्।'आन्तरिक पर्यटकीय स्थलको पहिचान तथा प्रचारप्रसार गर्न वण्डरफुलको सहयोग महत्वपूर्ण छ, 'प्रमुख खाणले भने । वालिङमा असोज १७ गते भिजिट नेपाल र लुम्बिनी भिजिट २०१९ अन्र्तगत सुरताल म्युजिक टुरको सांगीतिक कार्यक्रम हुने भएको छ । कार्तिक ९ गते पहिले देश अनि विदेश भन्ने नाराका साथ भिजिट ट्वान्टी ट्वान्टीलाई प्रर्वद्धन गर्न ५० किलोमिटर बाइक र्याली र सांगीतिक कार्यक्रम तय भएको छ । बाइक र्यालीअन्तर्गत वालिङ खेलमैदानबाट सुरु भई बायाँटारी, अकलादेवी, सिर्सेकोट मैदान, डुम्रे भञ्याङ, सिर्कोट, स्वरेक मैदान, अमले हुँदै पुनः वालिङ मैदानमा आएर सकिनेछ ।वालिङ र भीरकोट गरी दुईपालिकाको ९ वडामा पर्ने रुटअन्तर्गत रहेका विभिन्न होमस्टेहरुको परिचय गराइने भएको वण्डरफुल वालिङका सचिव गणेश राउतले बताए ।"
शिक्षक नियुक्तिमा २४ लाख घुस,"काठमाडौं : अख्तियार दुरुपयोग अनुसन्धान आयोगले विद्यालय निरीक्षक राजेश्वर चौरसियाविरुद्ध १० वटा मुद्दा दायर गरेको छ। चौरसियाले घुस लिएर १० जना शिक्षक भर्ना गरेको दाबी अख्तियारको छ। चौरसिया पर्साको जगरनाथपुर गाउँपालिकाअन्तर्गत शिक्षा शाखाका विद्यालय निरीक्षक हुन्। अख्तियारका प्रवक्ता प्रदीपकुमार कोइरालाले चौरसियालाई फरकफरक कुसरमा दसवटा मुद्दा चलाइएको जानकारी दिए। अख्तियारले बुधबार विशेष अदालतमा भ्रष्टाचारका १४ मुद्दा दर्ता गरेको छ। चौरसियाले राहत, करार शिक्षक र बालविकास सहयोगी शिक्षकलाई परीक्षा नलिई नियुक्त गरेको दाबी अख्तियारको छ। अख्तियारका अनुसार चौरसियाले शिक्षक नियुक्त गर्दा प्रत्येक व्यक्तिसँग ५० हजारदेखि ४ लाख २० हजारसम्म घुस लिएका छन्। उनले जितेन्द्रप्रसाद कुर्मीसँग २ लाख, फिरोज अलामसँग २ लाख २० हजार, हकिम अन्सारीसँग ३ लाख ९० हजार, लालबाबु साहसँग २ लाख ८० हजार, अब्दुल्ला राउतसँग ४ लाख १५ हजार, नागेन्द्र महरा चमारसँग ४ लाख २० हजार, वीरेन्द्र महरासँग ४ लाख, उषाकुमारी रामसँग ५० हजार घुस लिएको अख्तियारको अनुसन्धानबाट खुलेको छ। चौरसियाले दुई लाख घुस लिई नेपाल राष्ट्रिय प्राथमिक विद्यालय जमुनियामा परीक्षा नलिई प्रधानाध्यापक नगेन्द्रप्रसादको मिलोमतोमा जितेन्द्रप्रसाद कुर्मीलाई राहत शिक्षक नियुक्ति गरेको अख्तियारको आरोपपत्रमा उल्लेख छ। गलत तथा नक्कली कागजातका आधारमा राहत शिक्षकमा नियुक्त भई कुर्मीले तलबभत्ताबापत ४ लाख २६ हजार ५६० बुझेका छन्। चौरसिया र कुर्मीविरुद्ध घुसको दुई लाख र तलबको ४ लाख २६ हजार ५६० सहित ६ लाख २६ हजार ५६० बिगो कायम गरिएको छ। विद्यालयका प्रधानाध्यापक नागेन्द्रप्रसादविरुद्ध भुक्तानी दिलाउने मतियार बनेको आरोपमा ४ लाख २६ हजार ५६० बिगो कायम गरिएको छ। मदरसामा शिक्षक नियुक्तिमा चौरसियासहित ३ जनाविरुद्ध अर्को मुद्दा दायर गरिएको छ। चौरसियाले २ लाख २० हजार घुस लिएर श्री मदर्सा इस्लामिया दारुल उल्लुम पाण्डेमा फिरोज आलमलाई नियुक्ति गरेका थिए। फिरोजले नक्कली कागजातका आधारमा नियुक्त भएर १ लाख १८ हजार ८५० तलबभत्ता बुझेका छन्। फिरोजलाई ३ लाख ३८ हजार ८५० बिगो कायम गरिएको छ। शिक्षक फिरोजविरुद्ध घुस दिएको २ लाख २० हजार जफत र ३ लाख ३८ हजार ८५० असुलउपर मागसहित मुद्दा हालिएको छ भने विनि चौरसियाविरुद्ध घुस लिएको २ लाख २० हजार जफत तथा सरकारलाई हानिनोक्सनी भएको १ लाख १८ हजार ८५० असुलउपरको मागदाबी गरिएको छ। यसमा नेपाल राष्ट्रिय माध्यमिक विद्यालय सेढवा विर्ताका प्रधानाध्यापक महेशप्रसाद यादवलाई मतियारको भूमिका खेलेको आरोपमा मुद्दा दायर गरिएको छ। उनीविरुद्ध १ लाख १८ हजार ८५० बिगो कायम गर्दै भ्रष्टाचार निवारण ऐनबमोजिम सजायको मागदाबीसहित मुद्दा हालिएको हो। विद्यालय निरीक्षक चौरसियाले जनसेवा प्राथमिक विद्यालय जगरनाथपुर सिरा, पर्सामा ३ लाख ९० हजार घुस लिएर हकिम अन्सारीलाई नियुक्त गरेका थिए। राहत शिक्षकका रूपमा नियुक्त पाएका अन्सारी विद्यालयको प्रधानाध्यापक नै भए। उनले तलब भत्ताका रुपमा ३ लाख १४ हजार ११० रुपैयाँ बुझे। चौरसिया र अन्सारीविरुद्ध ७ लाख ४ हजार ११० बिगो कायम गरिएको छ। नेपाल राष्ट्रिय माध्यमिक विद्यालय सेढवा बिर्ताका प्रधानाध्यापक यादवलाई मतियारका रुपमा मुद्दा हालिएको छ। उनीविरुद्ध ३ लाख १४ हजार ११० बिगो कायम गरिएको छ। यस्तै विनि चौरसियाले जनसेवा प्रावि जगरनाथपुर सिराका शिक्षक लालबाबु साहलाई नियुक्त गर्दा २ लाख ८० हजार घुस लिएका थिए। घुस दिएर नियुक्ति खाएका साहले २ लाख १९ हजार ३० रुपैयाँ तलबभत्ता बुझेका छन्। यो मुद्दामा विनि चौरसिया र साहविरुद्ध ४ लाख ९९ हजार ३० रुपैयाँ बिगो कायम गरिएको छ। नेपाल राष्ट्रिय माविका पूर्वप्रधानाध्यापक महेशप्रसाद यादव र जनसेवा प्राविका प्रधानाध्यापक हकिम अन्सारीलाई मतियारका रूपमा मुद्दा हालिएको छ। उनीहरूले नक्कली कागजात बनाउन चौरसियालाई सहयोग गरेका थिए। विनि चौरसियाले जनसेवा प्राविका शिक्षक अब्दुल्ला राउतलाई विना परीक्षा र फर्जी कागजातका आधारमा नियुक्त गरे। तलबभत्ता भुक्तानी दिने उद्देश्यले राउतबाट उनले ४ लाख १५ हजार बुझे। यो मुद्दामा राउत र चौरसियालाई ४ लाख १५ हजार बिगोसहति मुद्दा दयार गरिएको छ। जनसेवामा नागेन्द्र राम भनिने नागेन्द्र महरा चमारलाई राहत शिक्षकका रूपमा नियुक्त गरी भ्रष्टाचार गरेको अर्को मुद्दा पनि विशेष अदालतमा दर्ता भएको छ। चौरसियाले चमारबाट ४ लाख २० हजार घुस लिएका थिए। जनसेवामा ४ लाख घुस लिएर वीरेन्द्र महरालाई चौरसियाले नै नियुक्त गरे। महराले १ लाख ८५ हजार ३६० तलबभत्ता बुझेका छन्। विनि चौरसिया र महराविरुद्ध ५ लाख ८५ हजार ३६० बिगो कायम गरिएको छ। मतियारका रुपमा नेरामाविका प्रधानाध्यापक यादव र जनसेवाका प्रधानाध्यपक अन्सारीविरुद्ध पनि मुद्दा दायर गरिएको छ। यस्तै जनसेवाका प्रधानाध्यापक अन्सारी र विनि चौरसियाको मिलोमतोमा बबिताकुमारी देवीले नियुक्त भएकी छन्। उनले १ लाख १८ हजार ८५० तलब बुझेकी छन्। ५० हजार घुसलिएर जनसेवामै बालविकास सहयोगीमा उषाकुमारी रामलाई नियुक्त गरिएको छ। विना प्रमाण शिक्षकमा राखेर तलबभत्ता भुत्तलानी दिलाउने चौरसीया र अन्सारीविरुद्ध मुद्दा दायर गरिएको छ। चौरसियाले राम प्राथमिक विद्यालय पिपरडाढीमा ३ लाख घुस लिएर रामवेलास पटेललाई नियुक्त गरेका छन्। प्रधानाध्यापकसमेत रहेका पटेलले ४ लाख ७ हजार ५९० रुपैयाँ तलबभत्ता बुझेका छन्। चौरसिया र पटेलविरुद्ध ७ लाख ७ हजार ५९० बिगो कायम गर्दै विशेष अदालतमा मुद्दा दायर गरिएको छ। प्रहरी निरीक्षक पुष्पाकुमारी केसीलाई नक्कली प्रमाण पत्रमा मुद्दा दायर गरिएको छ। यसैबीच जलस्रोत तथा सिँचाइ विकास कार्यालय दोलखाका सिनियर डिभिजन इन्जिनियर प्रकाश अधिकारीसहित पाँचजनाविरुद्ध पनि १५ लाख रुपैयाँ घुस लिएको अभियोगसहित मुद्दा दायर भएको छ।"
पहाड चढ्ने पर्यटकलाई गोठ स्टे,"फालोट (पाँचथर) : होम स्टे त सुन्नुभएकै छ। तर गोठ स्टे ? भारतसँग सिमाना जोडिएको पाँचथरको उच्च पहाडी क्षेत्रमा 'गोठ स्टे' को अवधारणाले मूर्त रुप लिएको छ। पर्यटकीय गन्तव्यहरू भएर पनि पर्यटकलाई चाहिने पूर्वाधार नभएका बेला 'गोठ स्टे' सञ्चालन गरी यहाँका गोठालाहरू पर्यटन व्यवसायी बन्ने तरखरमा छन्। भारतको पश्चिम बंगाल र सिक्किमसँग सिमाना जोडिएको सीमावर्ती क्षेत्रमा घुम्न आउने पर्यटकका लागि गोठ स्टे निर्माण गरिएको छ। पाँचथरको फालेलुङ र याङवरक गाँउपालिकाको उच्च पहाडमा २१ ओटा गोठ स्टे तयार गरिएको हो। रेडपाण्डा नेटवर्क र दीप ज्योति युवा क्लबको आर्थिक सहयोगमा गोठ स्टे सञ्चालन गरिएको हो। एउटा गोठ स्टे सञ्चालनका लागि एक लाख नौ हजार छ सय रुपैँया लगानी छ। गोठालाहरूलाई खानाका विभिन्न परिकार बनाउन र पर्यटकलाई स्वागत गर्न पनि सिकाइएको छ। होमस्टेकै अवधारणमा गोठ स्टे विकास गरिएको दीप ज्योती युवा क्लबका कार्यकारी निर्देशक सुनिल बान्तवाले बताए। गोठमै भएका स्रोत साधानलाई प्रयोग गरेर गोठ स्टे सञ्चालन गरिएको हो, बान्तवाले भने पर्यटकहरूलाई गोठको जीवनपद्धतिका बारेमा बुझाएर यहीँ रम्न सिकाउने गोठ स्टेको लक्ष्य हो। सन्दकपुरदेखि चारराते, नेपालीटार, तोरीफुले, पानीभित्ता, तिम्बुपोखरी हुँदै कञ्चनजंघा आधार शिविरसम्म जाने पार्यटकहरूलाई बास बस्न गोठ स्टे तयार गरिएको हो। फालेलुङ ४ नेपालीटारका थर्कप्रसाद गुरुङ सुधारिएको चुलोमा खाना पकाउने तरखर गर्दै। फोटोः भीमकुमार बाँस्कोटाअन्नपूर्ण सीमावर्ती यो क्षेत्रमा नेपालतर्फ पर्याप्त पर्यटकीय गन्तव्यहरू भएपनि बास बस्न, खान र रमाउनका लागि पूर्वाधार भने छैनन्। फलस्वरुप भारतले एकतर्फी रुपमा फाइदा लिँदै आएको छ। गोठ स्टे सञ्चालन भएपछि पर्यटकहरूलाई नेपालतर्फ राखेर उनीहरूको बसाई लम्ब्याएर लाभ लिन सकिने यहाँका स्थानीयको विश्वास छ। चौरी गोठलाई सुधार गरेर गोठ स्टे बनाइएको रेडपाण्डा नेटवर्ककका संयोजक दावा तेन्जी यल्मुले जानकारी दिए। चौँरी गोठसँगै पर्यटन प्रवर्द्धन गर्ने उद्देश्यले गोठ स्टे सञ्चालन गरिएको हो, यल्मुले भने गोठ स्टे सञ्चालन भएपछि गोठालाहरूलाई दोहोरो फाइदा भएको छ। गोठ स्टे सञ्चालन भएपछि लोप हुन लागेका चौँरी गोठको संरक्षण र पर्यटन प्रबद्र्धनमा टेवा पुगेको हो। पुराना गोठहरूलाई सुधार गरिएको छ। गोठमा पर्यटकलाई बस्नका लागि राम्रो व्यवस्था मिलाइएको छ। आधुनिक तरिकाको चुलो निर्माण गरिएको छ। गोठमा पाइने खानेकुराको मिठो परिकार बनाउन गोठालाहरूलाई तालिम दिइएको छ। पर्यटकले लेकमा पाइने मिठा परिकार खान पाउनेछन्। धुँवा नहुने र दाउरा कम लाग्ने चुलोहरू निर्माण गरिएको छ। उक्त चुलोको प्रयोगले गोठमा न्यानो हुने गरेको छ। फलामबाट निर्माण गरिएको चुलो तातेपछि गोठ नै न्यानो हुने गरेको हो। गोठहरू सफा र चिटिक्क पारिएका छन्। गोठ स्टे सञ्चालन भएपछि गोठमा बस्न पर्यटकहरू आकर्षित हुन थालेका छन्, गोठ स्टे सञ्चालनक समितिका सचिव चन्द्रलाल नेपालले भने, गोठ स्टेमा पर्यटकलाई राखेर चौँरी देखाउने र चौरीको दुधबाट बनेका परिकार खुवाएर पर्यटकलाई लोभ्याउन थालेका छौँ।"
"पहिरोले पाल्पाका अधिकांश सडक बन्द, एक बेपत्ता","पाल्पा : ३ दिनेदेखि परेको अविरल वर्षाको कारण पाल्पाका अधिकांश सडक बन्द भई यातायात अवरुद्ध भएको छ । सिद्धार्थ राजमार्गको तानसेन बुटवल सडकको अधिकांश भागमा पहिरो खसेको छ । तानसेन बुटवल सडकखण्डको गौडे पुल, कालीमाटी चर्चरे, हिउदे खोला, झुम्सा र सिद्धवावा क्षेत्रका खसेको पहिरोकारण सडक अवरुद्ध हुँदै आएको छ । तानसेन बुटवल सडकको केही स्थानमा प्रहरी तथा सडक कार्यालयले डोजर प्रयोग गरी एकतर्फी सडक खुलाए पनि अधिकांश स्थानमा जोखिम मोलेर यात्रा गर्न बाध्य छन्। यसैगरी कालीगण्डकी नदीमा दाउरा संकलन गर्न गएका बगनासकाली गाउँपालिका ६ दरपुकका ४० वर्षीय गुरुबहादुर बोटे बुधबार देखि वेपत्ता छन्। तानसेन हार्थाक पोखराथोक अर्घाखाँची जोड्ने सडक पनि विभिन्न स्थानमा गएको पहिरोको कारण अवरुद्ध छ । हार्थाक पोखराथोक अर्घाखाँची जोड्ने सडक रिव्दीकोट गाउँपालिका ७ बतासेमा पक्की सडक भाँसिएर तुल्सा थापाको टिनको गोठ पुरिएको छ । पहिरीमा पुरिएर तुल्साको १ वटा पाडो मरेको छ। तानसेन रिडी तम्घास मोटरबाटो पनि पहिरोका कारण यातायात पूर्णरुपमा सुचारु हुन सकेको छैन। तानसेन रिडि सडकको रिव्दीकोट गाउँपालिका ३ हार्थाक क्षेत्रका पहिरो खस्दा सडक अवरुद्ध भएको पाल्पा प्रहरीले जनाएको छ । यसैगरी तानसेन रामपुर सडक पूर्णरुपमा बन्द भएको छ । रामपुर नगरपालिका ४ गिजिङडाँडामा पहिरो खस्दा सडक अवरुद्ध भएको हो । सिद्धार्थ राजमार्गको आर्यभञ्ज्याङ्ग क्षेत्रमा पहिरो गएको छ। तानसेन बुटवल सडकखण्ड, तानसेन रिडि तम्घास सडकखण्डमा अवरुद्ध सडक खुलाउन ३ वटा लोडर र १ वटा जेसिवी परिचालन गरिएका छन्।अहिले पहिरो पन्छाउने काम भइरहेको डिभिजन सडक कार्यालय पाल्पाका इन्जिनियर तथा सूचना अधिकारी सौजन्य नेपालले बताए ।पहिरो पन्छाउनका लागि डोजर तयारी अवस्था राखिएको नेपालले बताए । यसैगरी माथागढी गाउँपालिकाको१ चिदीपानी बुढीकोटमा पहिरो गएको छ। यसै गरी पूर्वखोला गाउँपालिका वासुका, सानो गल्धा, चापगैरा र बैछापमा पहिरोले सडक अवरुद्ध भएको छ । रम्भा गाउँपालिका १ असर्दीमा राम्दी रामपुर कालीगण्डकी लोकमार्ग पूर्णरुपमा अवरुद्ध भएको छ। तानसेन बुटवल सडक खण्ड, तानसेन रिडि सडकखण्ड, तानसेन रामपुर सडकखण्डमा डिभिजन सडक कार्यालयसँग समन्वय गरी डोजर परिचालन गरिएको जिल्ला प्रहरी कार्यालय पाल्पाका प्रहरी उपरिक्षक दिपेन्द्र जिसीले बताए । गाउँपालिका तथा नगरपालिकाअन्तर्गत रहेका ग्रामीण सडकमा मेयर तथा अध्यक्षसँग बाटो सफा गर्ने बारेमा समन्वय भई विभिन्न स्थानमा डोजर परिचालन भएको पाल्पा प्रहरीले जनाएको छ ।पहिरो गएका सडकमा सुरक्षाका लागि प्रहरी परिचालन गरिएको जिल्ला प्रहरी कार्यालय पाल्पाले जनाएको छ ।"
जिप दुर्घटनामा दुई घाइते,"दुनै, डोल्पा : डोल्पाको सूपानीबाट दुनै आउँदै गरेको जिप दुर्घटना भएको छ। भे १ च १९१५ नम्बरको बोलेरो जिप ठूलीभेरी नगरपालिकाको भेत्तीमा दुर्घटना हुँदा दुईजना घाइते भएका हुन्। बिहान पौने ७ बजे बजे त्रिपूरा सुन्दरीको सूपानीबाट सदरमुकाम आउँदै गरेको जिप भेत्तीमा सडकबाट ६० मिटर तल खस्दा दुईजना घाइते भएको प्रहरीले जनाएको छ। घाइते हुनेमा जिपधनी चन्द्ररुप कठायतका छोरा २० वर्षका नरेन्द्र कठायत र १३ वर्षका आकाश विक छन्। नरेन्द्रको टाउकोमा चोट लागेको छ। दुबैजनाको जिल्ला अस्पतालमा उपचार भइरहेको प्रहरी नायव उपरीक्षक नारायाण रञ्जितकारले बताए। जिप दुर्घटनापछि फरार चालक ९ बजेतिर प्रहरीको सम्पर्कमा आएका छन्। जिप दुर्घटनाको कारणबारे अनुसन्धान भइरहेको रञ्जितकारले बताए।"

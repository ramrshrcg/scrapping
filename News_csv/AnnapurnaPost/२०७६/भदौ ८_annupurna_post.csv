शीर्षक,विवरण
अनवरत बालविवाह,"बाँकेमा कलिलै उमेरमा सन्तानको बिहे भइरहेको छ। पढ्दै गरेका, विद्यालय छुटाइएका वा विद्यालयको मुखसम्म देख्न नपाएका बालिकालाई बिहे गरी पराइघर पठाइन्छ। बाँके जिल्लामा बालविवाह राष्ट्रिय प्रतिशत ४१ को दोब्बर झन्डै ८१ प्रतिशत छ। तराईको पुरानो सहर नेपालगन्ज र राप्ती सोनारीमा ८३१६ प्रतिशत र सबैभन्दा कम डुडुवामा ५०२२ प्रतिशत बालविवाह छ। पछिल्लो समय कानुनी कडाइका कारण त्यसबाट जोगिन भारतीय ज्वाइँ खोजेर उतैबाट सुटुक्क बिहे गरिदिने प्रचलन निकै मौलाएको छ। मुलुकी अपराध (संहिता) ऐन, २०७४ मा २० वर्ष नपुगेर भएको बिहे स्वतः बदर हुन्छ। कसुर प्रमाणित भए बिहे गर्नेगराउनेलार्ई तीन वर्षसम्म कैद र ३० हजार रुपैयाँसम्म जरिबाना हुनसक्छ। यति कडा कानुन हुँदाहुँदै केही महिनादेखि बाँकेका महिलाले जिल्ला प्रशासन, नेपालगन्ज उपमहानगरपालिकालगायतका स्थानीय तहमा ज्ञापनपत्र बुझाएर छोरीको बिहे गर्ने उमेर १६ वर्ष मागिरहेका छन्। उनीहरू मिडियामा हाकाहाकी १६ वर्षमुनिका छोरीको यही वर्ष बिहे गर्ने भनिरहेका छन्। कानुनका विषयमा जानकारबाटै गाउँमा मात्रै हो र सहरी क्षेत्रमा समेत बालविवाह भइरहेको छ। सीमावर्ती गाउँ र सहरमा शदीयौंदेखि भारतसँगको रोटीबेटीको सम्बन्ध छ। यो बालविवाह पनि त्यसैको निरन्तरता हो भन्न मिल्दैन। पहिला बिहेलाई संस्कार र बिहेत्तर सम्बन्धलाई पारिवारिक बन्धन मानिन्थ्यो। बिहेपछि जस्तोजुकै समस्यामा पनि पतिको घरबार सम्हाल्नुपर्छ, देव मानेर उसका अन्याय सहनुपर्छ भनिन्थ्यो। अहिलेको पुस्ता बिहेलाई सम्झौता मान्छ। उसले पतिको अन्याय जायज ठान्दैन। प्रतिवादमा उत्रिन्छ। घरबार बिग्रन पनि सक्छ। शारीरिक परिपक्कता नहुँदा सन्तान जन्मिँदा आमा र सन्तानका लागि जोखिम हुन सक्छ। बच्चा कुपोषणको सिकार बन्न सक्छ। कानुनले तोकेको उमेरअघि नै भारतमा बिहे भएको छ भने उसको कानुनी उपचारका लागि बाटो नै बन्द हुन्छ। भारतमा पनि १८ वर्षमुनिको बिहे दर्ता हुँदैन। त्यसैले १८ वर्षमुनिको बिहेको वैधानिकता नै रहन्न। त्यसले कानुनी जटिलता थपिन्छ। समाजमा अन्धविश्वास, मानवीयताविपरीतका रीतिथिति, संस्कार र चालचलन अशिक्षा र पछौटेपनका कारण हुन्छन्। जुन सामाजिक, आर्थिक, सांस्कृतिक परिबन्दका उपजका रूपमा वर्षौँ वर्षदेखि समाजमा टिकिरहेका छन्। राज्य व्यवस्था परिवर्तन हुँदैमा वा कानुन निर्माण गर्दैमा समाजलाई हानि हुने यस्ता गलत अभ्यास र परम्परा सहजै रोकिँदैनन्, तोडिँदैनन्। जानाजान वा लुकीचोरी हुन्छन्, भइरहन्छन्। यसको निराकरण राज्य संयन्त्रको निगरानी, दमन वा नियन्त्रणबाट मात्र सम्भव हुँदैन। समस्याको दिगो समाधानका लागि त समाजमा शिक्षा र चेतनाको दियो बाल्न जरुरी छ। समाज कानुनअनुसार चल्ने कि समाजअनुसार कानुनले डोर्याउने भन्नेमा राज्यले कानुन बनाउनुअघि नै हेक्का राख्नैपर्छ। कानुन कार्यान्वयनका बाधा निराकरणका उपाय पनि पहिल्यै ध्यान दिन उत्तिकै खाँचो हुन्छ। यसमा समयमै ख्याल गर्न सकिएन भने कानुन पालना गराउने र उल्लंघन गर्नेबीच द्वन्द्व चर्किरहन्छ। न त कानुनी कारबाही मात्रै समाधानको उपाय हो, न कानुन तोड्नु नै बहादुरी हो। कानुनलाई त आत्मसात गराउन सकियो भने मात्रै प्रभावकारी हुन्छ। त्यसका लागि सबैभन्दा पहिले कानुनले तोकेको उमेर नपुगी बिहे गर्न नहुने वातावरण सिर्जना गर्नुपर्छ। त्यो पनि अभिभावक र तिनका नाबालक सन्ततिबाटै। साना नानीको शिक्षादीक्षाकै समस्या हो भने त्यसमा सघाउ पुर्याउनु पनि राज्यकै दायित्व हुन आउँछ। कानुनको लौरोले अभिभावक तर्साएर मात्र बालविवाह मुक्त सम्भव छैन, हुँदैन। बिहेवारी २० वर्ष पारि भनेर अभिभावकलाई सरिक गराउँदै बालविवाह मुक्त घोषणा गर्ने राष्ट्रिय अभियानका लागि शिक्षा र चेतनाको खाँचो छ।"
इँटा भट्टामा डोजर चल्यो (फोटो र भिडियो),"काभ्रे : काभ्रेको नमोबुद्ध नगरपालिका २ र ३ भकुण्डे क्षेत्रमा मापदण्ड नपुगेका इँटा भट्टामा आइतबार नगरपालिकाले डोजर र क्रेन चलाएर भट्टाको चिम्नी भत्काएको छ। त्यस क्षेत्रमा रहेको आठ इँटा उद्योगले नगरपालिकासँग गरेको करार सम्झौतालाई कार्यान्वयन गर्न अटेर गरेपछि आइतबार नगरपालिकाले भत्काएको हो। २०७५ पुस २८ गते इँटा उद्योगी र नगरपालिका बीच जिल्ला समवन्य समितिको हलमा नगरपालिका भित्र संचालनमा रहेको आठ इटा भट्टा ०७६ आसर मसान्त सम्ममा उद्योगीहरुले नै हटाई नगरलाई सहयोग गर्ने उल्लेख गरिएको थियो। पत्रमा मेयर, उपमेयर, वडाध्यक्ष र उद्योगीको तर्फबाट आठ भट्टाका आधिकारिक संचालन समितिका सदस्यले हस्ताक्षर गरिएको थियो। उक्त हस्ताक्षर सहमति कार्यक्रममा जिल्ला समवन्य प्रमुख, प्रमुख जिल्ला अधिकारी लगायतको रोहबरमा भएको थियो। गत साल नगर कार्यपालिकाबाट भट्टा विस्थापित गर्ने निर्णय कार्यान्वयन गर्न भट्टा नविकरण कार्यमा आवश्यक सिफारिस रोक्न भनि नगरले सबै वडामा समेत पत्रमार्फत परिपत्र गरिएको थियो। भट्टाको चिम्नी हाउने कार्यमा अवरोध पुर्याउने तीन जनालाई प्रहरीले पक्राउ गरेको छ। अवरोध गर्न खोज्ने इँटा व्यवसायीहरु राम सुवाल, किशोर दाहाल र राजन भैनालोलाई प्रहरीले पक्राउ गरिएको जिल्ला प्रहरी कार्यालय काभ्रेका प्रहरी निरीक्षक दीपक रायले बताए।"
रवि लामिछानेको बयान सोमबार : आज अस्मिताको मात्र,"चितवन : चितवन जिल्ला अदालतले पत्रकार शालिकराम पुडासैनी आत्महत्या प्रकरणमा पक्राउ परेका टेलिभिजन प्रस्तोता रवि लामिछानेसँग सोमबार मात्र बयान लिने भएको छ। चितवन जिल्ला अदालतका श्रेस्तेदार रुद्रमणि गिरीका अनुसार आइतबार न्यायाधीश हेमन्त रावलको इजलासमा बयान सुरु भएको हो। सुरुमा अस्मिताको बयान लिइएको छ। आइतबार अस्मितासँग बयान लिइएको छ, श्रेस्तेदार गिरीले भने, रवि लामिछाने र युवराज कँडेलको बयान समय अभावले आज हुन सकेन। उनका अनुसार उनीहरुको बयान सोमबार हुनेछ। बयानपछि थुनछेक बहस हुनेछ। बयानका क्रममा अस्मिताले पुडासैनीको आत्महत्यामा आफ्नो संलग्नता नरहेको जिकिर गरेकी छन् । उनले आफूमाथि लागेको आरोपबाट सफाइ पाउनुपर्ने बताएकी छन् । अदालतको आदेश नआएसम्म तिनै जनालाई न्यायिक हिरासतमा राखिने छ । अनुसन्धानबाट प्राप्त प्रमाणको आधारमा आइतबार लामिछाने, कँडेल र अस्मिताविरुद्ध चितवन जिल्ला अदालतमा आत्महत्या दुरुत्साहन मुद्दा दर्ता भएको हो। प्रहरीले १० दिनको म्यादमा हिरासतमा राखेर अनुसन्धान पूरा गरेपछि आइतबार अदालतमा मुद्दा दर्ता भएको हो। पत्रकार रवि लामिछाने पक्राउ रवि लामिछानेसहित तीनै जनालाई मध्यराति चितवन पुर्याइयो रवि लामिछानेसहित तीनै जनालाई अदालत लगियो रवि लामिछानेलाई पाँच दिन थुन्न अदालतको आदेश रवि लामिछानेविरुद्ध काठमाडौंमा पुडासैनी पत्नीको किटानी जाहेरी रवि लामिछानेलाई अदालतमा उपस्थित गराइयो, थपिएला त म्याद ? रवि लामिछानेलाई थप ५ दिन थुनामा राख्न अदालतको आदेश संसदमा रवि लामिछानेको प्रसंग जोड्दै सांसदले सुनाए वेदको कथा (भिडियोसहित ) प्रहरी महानिरीक्षक खनालले चितवन पुगेर भेटे रवि लामिछानेलाई रवि लामिछानेसहित तीनविरुद्ध आत्महत्या दुरुत्साहन मुद्दा दर्ता मुद्दा दर्ता हुनुअघि पत्रकार सम्मेलन गर्दै नेपाल प्रहरीको केन्द्रीय अनुसन्धान ब्यूरोका एसपी दीपक रेग्मीले सम्पूर्ण अनुसन्धान गरेर फाइल बुझाएको बताए। यो मुद्दाको चितवन प्रहरी र सीआईबीको टोलीले अनुसन्धान गरेको हो। बयान सकिएपछि थुनछेक बहसपछि अदालतले उनीहरुलाई थुनामै राख्ने कि धरौटी वा साधारण तारेखमा छाड्ने भन्ने निर्णय गर्नेछ। रविका समर्थकले भने निर्दोष व्यक्तिलाई पक्राउ गरेको भन्दै प्रदर्शन गर्दै आएका छन्। आइतबार पनि भरतपुरमा प्रदर्शन गरेका छन्। पत्रकार पुडासैनी साउन २० गते राति नारायणगढको कंगारु होटलमा मृत अवस्थामा फेला परेका थिए। गत वर्ष भाद्र १ गतेदेखी लागु भएको मुलुकी ऐनमा व्यवस्था भए अनुसार आत्महत्या दुरुत्साहनको मुद्धा प्रमाणित भएमा पाँच वर्षसम्म कैद हुने कानुनी प्रवधान छ। लामिछाने, कँडेल र कार्की साउन ३० गते राजधानीबाट पक्राउ परेका हुन्। पुडासैनीले आत्महत्याअघि कार्की, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएपछि उनीहरु पक्राउ परेका हुन्।"
तस्बिरमा सिनामंगल दुर्घटना,"काठमाडौं : आइतबार साँझ काठमाडौंको सिनामंगलमा डरलाग्दो दुर्घटना भएको छ। तीनकुनेबाट गौशाला जाँदै गरेको ना ३ ख ४३१७ नम्बरको टिपरले मोटरसाइकललाई ठक्कर दिँदा एकजनाको घटनास्थलमै मृत्यु भएको छ। टिपरले तीनवटा बाइकलाई ठक्कर दिँदा अन्य चारजना घाइते छन्। घाइतेको सिनामंगलस्थित केएमसी अस्पतालमा उपचार भइरहेको गौशाला प्रहरीले बताएको छ। दुर्घटनास्थलमा तीनवटा बाइक कच्याककुचुक भएका छन्। सिनामंगलमा डरलाग्दो दुर्घटना : टिपरले हान्दा तीन बाइक कच्याककुचुक, चारजना गम्भीर प्रहरीले टिपर र चालकलाई गौशालाबाट नियन्त्रणमा लिएको छ। दुर्घटनापछि टिपरसहित गौशाला पुगेका चालक २८ वर्षीय सोनम तामाङलाई प्रहरीले नियन्त्रणमा लिएको छ। तस्बिर : विकास कार्की"
पत्रकार अर्जुन गिरीलाई सफाइ,पोखरा : समाचार लेखेकै भरमा साइबर अपराधको अभियोग लागेका पोखराका पत्रकार अर्जुन गिरीले अदालतबाट सफाइ पाएका छन्। ताण्डव साप्ताहिकका सम्पादक गिरीविरुद्ध लागेको अभियोगको दाबी नपुग्ने ठहर जिल्ला अदालत काठमाडौंले आइतबार गरेको हो। न्यायाधीश विनोदकुमार पोखरेलको इजलासले विद्युतीय कारोबारसम्बन्धी अभियोगमा गिरीविरुद्ध दायर गरेको मुद्दामा फैसला गरेका हुन्। बिपेन्द्रराज बतासले नेपाल प्रहरीको केन्द्रीय अनुसन्धान ब्युरो (सिआइबी) दिएको जाहेरीका आधारमा सम्पादक गिरीलाई कास्की प्रहरीले २ वैशाखमा पक्राउ गरी काठमाडौं लगेको थियो। पक्राउ परेको ४ दिनपछि अदालतले गिरीलाई साधारण तारेखमा रिहा गरेको थियो। अदालतले आइतबार फैसला गर्दै साइबर अपराधको अभियोग दाबी नपुग्ने प्रष्ट पारेको हो। गिरीको गिरफ्तारीविरुद्ध पत्रकार महासंघले देशव्यापी आन्दोलन गरेको थियो। गिरीविरुद्धको मुद्दामा अदालतमा ४ पटक पेसी भएको थियो। उनको मुद्दामा आइतबार वरिष्ठ अधिवक्ता बोर्ण बोहरा र अधिवक्ता भक्तिराम घिमिरेले बहस गरेका थिए। यसअघि अधिवक्ता स्वागत नेपालले पनि उनको पक्षमा पैरवी गरेका थिए। गिरी ताण्डवन्युज डटकका समेत सम्पादक हुन्। उनको अनलाइन पत्रिका प्रेस काउन्सिल र सूचना विभागमा दर्ता हुँदा हुँदै नभएको भन्ने आधारमा प्रहरीले मुद्दा अगाडि बढाएको थियो।
"रोकिएन टिपर आतंक : सिनामंगलमा एकको मृत्यु, चार घाइते (अपडेट)","काठमाडौं : आइतबार साँझ काठमाडौंको सिनामंगलमा डरलाग्दो दुर्घटना भएको छ। तीनकुनेबाट गौशाला जाँदै गरेको ना ३ ख ४३१७ नम्बरको टिपरले मोटरसाइकललाई ठक्कर दिँदा एकजनाको घटनास्थलमै मृत्यु भएको छ। मृतकको परिचय भने खुल्न सकेको छैन । सिनामंगलमा डरलाग्दो दुर्घटना : टिपरले हान्दा तीन बाइक कच्याककुचुक, चारजना गम्भीर तस्बिरमा सिनामंगल दुर्घटना टिपरले तीनवटा बाइकलाई ठक्कर दिँदा अन्य चारजना घाइते छन्। घाइतेको सिनामंगलस्थित केएमसी अस्पतालमा उपचार भइरहेको गौशाला प्रहरीले बताएको छ। दुर्घटनास्थलमा तीनवटा बाइक कच्याककुचुक भएका छन्। प्रहरीले टिपर र चालकलाई गौशालाबाट नियन्त्रणमा लिएको छ। दुर्घटनापछि टिपरसहित गौशाला पुगेका चालक २८ वर्षीय सोनम तामाङलाई प्रहरीले नियन्त्रणमा लिएको छ।"
रवि लामिछानेसहित तीनविरुद्ध आत्महत्या दुरुत्साहन मुद्दा दर्ता,"चितवन : टेलिभिजन प्रस्तोता रवि लामिछानेसहित तीनविरुद्ध चितवन जिल्ला अदालतमा आत्महत्या दुरुत्साहन मुद्दा दर्ता भएको छ। आइतबार दिउँसो अनुसन्धानबाट प्राप्त प्रमाणको आधारमा आत्महत्या दुरुत्साहन मुद्दामा कारबाहीको माग गर्दै मुद्दा दर्ता भएको हो। प्रहरीले १० दिनसम्म गरेको अनुसन्धानको आधारमा तयार गरेको फाइल सरकारी वकिल कार्यालय चितवनमा बुझाएपछि आइतबार दिउँसो रवि लामिछाने, युवराज कँडेल र रुकु भनिने अस्मिता कार्की शालिकराम पुडासैनीको आत्महत्या दुरुत्साहनमा दोषी देखिएको भन्दै कारबाहीको मागसहित मुद्दा दर्ता भएको हो। आइतबार दिउँसो ढिलागरी मुद्दा दर्ता भएकाले आजै मुद्दाको टुंगो लाग्ने सम्भावना भने कम देखिन्छ। अधिवक्ता फुलमाया रानाभाटका अनुसार अदालतमा हरेक दिन ११ बजे गोलपर्थाबाट मुद्दा कसले हेर्ने भन्ने टुंगो लाग्ने गर्छ। तर आइतबार रविसहित तीनविरुद्धको मुद्दा ढिला दर्ता भएकाले कसले हेर्ने भन्ने टुंगो लाग्न सकेको छैन। यद्यपि कतिपय सार्वजनिक चासोका मुद्दाको सुनुवाइ भने अदालतले आफैं निर्णय गरेर गर्ने गरेको उनले बताइन्। अघिपछिका कुरा हेर्दा ११ बजे गोलापर्थामा मुद्दा टुंगो लाग्छ। कहिले काहीचाहिँ अदालतले आफैँ निर्णय गर्न सक्छ, उनले भनिन्, जनचासोको विषय भएकाले अदालतले आफैं निर्णय लिन पनि सक्छ। अभियोगपत्र दर्ता भइसकेको छ। अब अदालतमा बयान हुन्छ। बयानपछि थुनछेक बहस हुन्छ। प्रहरीले १० दिनको म्यादमा हिरासतमा राखेर अनुसन्धान पूरा गरेपछि आइतबार अदालतमा मुद्दा दर्ता भएको हो। नेपाल प्रहरीको केन्द्रीय अनुसन्धान ब्यूरोका एसपी दीपक रेग्मीले आइबार पत्रकार सम्मेलन गरेर सम्पूर्ण अनुसन्धान गरेर फाइल बुझाएको बताए। यो मुद्दाको चितवन प्रहरी र सीआईबीको टोलीले अनुसन्धान गरेको हो। सरकारी वकिल कार्यालयले मुद्धा दर्ता गरिसकेकाले अब अदालती प्रक्रियाबाट मुद्दाको टुंगो लाग्नेछ। थुनछेक बहसपछि अदालतले उनीहरुलाई थुनामै राख्ने कि धरौटी वा साधारण तारेखमा छाड्ने भन्ने निर्णय गर्नेछ। रविका समर्थकले भने निर्दोष व्यक्तिलाई पक्राउ गरेको भन्दै प्रदर्शन गर्दै आएका छन्। आइतबारको प्रर्दशनले भरतपुरमा सवारीजाम भएको थियो। पत्रकार पुडासैनी साउन २० गते राति नारायणगढको कंगारु होटलमा मृत अवस्थामा फेला परेका थिए। गत वर्ष भाद्र १ गतेदेखी लागु भएको मुलुकी ऐनमा व्यवस्था भए अनुसार आत्महत्या दुरुत्साहनको मुद्धा प्रमाणित भएमा पाँच वर्षसम्म कैद हुने कानुनी प्रवधान छ। पत्रकार रवि लामिछाने पक्राउ रवि लामिछानेसहित तीनै जनालाई मध्यराति चितवन पुर्याइयो रवि लामिछानेसहित तीनै जनालाई अदालत लगियो रवि लामिछानेलाई पाँच दिन थुन्न अदालतको आदेश रवि लामिछानेविरुद्ध काठमाडौंमा पुडासैनी पत्नीको किटानी जाहेरी रवि लामिछानेलाई अदालतमा उपस्थित गराइयो, थपिएला त म्याद ? रवि लामिछानेलाई थप ५ दिन थुनामा राख्न अदालतको आदेश संसदमा रवि लामिछानेको प्रसंग जोड्दै सांसदले सुनाए वेदको कथा (भिडियोसहित ) प्रहरी महानिरीक्षक खनालले चितवन पुगेर भेटे रवि लामिछानेलाई"
"सिनामंगलमा डरलाग्दो दुर्घटना : टिपरले हान्दा तीन बाइक कच्याककुचुक, चारजना गम्भीर",काठमाडौं : आइतबार साँझ काठमाडौंको सिनामंगलमा डरलाग्दो दुर्घटना भएको छ। तीनकुनेतर्फबाट गौशाला जाँदै गरेको टिपरले सिनामंगलमा ठक्कर दिँदा तीनवटा बाइक कच्याककुचुक भएका हुन्। घटनास्थलमा पुगेका अन्नपूर्णका पत्रकार यम विरहीका अनुसार तीनवटा बाइक कच्याकुचुक भएका छन् भने एकजनाको शरीर क्षतविक्षत अवस्थामा घटनास्थलमा देखिन्छ। अन्य चार जनालाई भने उपचारका लागि केएमसी अस्पतालमा लगिएको छ। टिपरको खोजी भइरहेको गौशाला प्रहरीले बताएको छ। चारजना गम्भीर घाइते प्रहरीका अनुसार दुर्घटनामा गम्भीर घाइते चार जनालाई उपचारका लागि केएमसी लगिएको हो । टिपरले हान्दा एकजना सडकबाट उछिट्टिएर टिनको बार बाहिर पुगेका एक जनाको भर्खरै उद्धार गरिएको छ । उनको अवस्थासमेत गम्भीर छ । थप विवरण केही बेरमा
"डेंगु नियन्त्रण बाहिर, भुँइमा राखेर उपचार हुँदै","उदयपुर : उदयपुरको कटारी नगरपालिकामा फैलिएको डेंगु नियन्त्रणभन्दा बाहिर गएको छ। दैनिक २३ जनाको संख्यामा देखिएका बिरामी शुक्रबार एकै दिन ह्वात्तै बढेर १० जना पुगेका छन्। पछिल्लो तथ्यांकअनुसार डेंगुका बिरामीको संख्या ४७ जना पुगेको छ।बिरामीको संख्या दिनदिनै बढ्दै गएपछि सरकारी निकायबाट भइरहेको प्रयाससमेत विफल हुँदै गएको छ। नियन्त्रणका लागि कटारी नगरपालिकाले अभियान नै थालेपनि रोग नियन्त्रणमा आउन सकेको छैन्। बजार क्षेत्रका झाँडी, फोहोर तथा जमेका पानीको सरसफाइमा कटारी नगरपालिकाका मेयर ज्ञानेन्द्र श्रेष्ठले भने, 'नियन्त्रणका लागि सबै तवरबाट कोसिस जारी छ, तर सोचेअनुरुप प्रयास सफल भइरहेको छैन्।' मेयर श्रेष्ठ, उपमेयर भिमकुमारी राउत, वडाध्यक्ष, सदस्य, चिकित्सक, नेपाली सेना, प्रहरी, सामाजिक अभियन्ता, कर्मचारी, राजनीतिक दलका नेता कार्यकर्ता, उद्योग बाणिज्य संघ अभियानमा होमिएपनि सफलता हात पार्न मुस्किल परिरहेको उनले बताए। भन्छन्, 'नगरलाई सुरक्षित गर्न यतिका धेरै प्रर्चापम्प्लेट, व्यानर, स्कुल कार्यक्रम, झाँडी सरसफाइ, टायर तथा गमलामा जमेका पानी लगायतका अभियानहरु थालेका छौ, त्यहीं पनि रोकिएको छैन, कहाँबाट कसरी यस्तो महामारी फैलियो, पत्ता लगाउनै सकेका छैनौ।' डेंगुले महामारीको रुप लिएपछि प्रदेश र केन्द्रिय सरकार मातहतका निकायलाई जानकारी गराउँदा समेत वेवास्ता गरेको जिल्ला स्वास्थ्य कार्यालय प्रमुख रमेश खकुरेलले जानकारी दिए। उनले भने, 'इपीडीमीयोलोजी तथा रोग नियन्त्रण महाशाखा र प्रदेशको सामाजिक विकास मन्त्रालयलाई जानकारी गरायौँ, सहयोग पनि मागेका थियौँ, सबै बजेट स्थानीय तहमा पठाई सकिएकाले उतै समन्वय गर्नु भन्ने जवाफ आएकाले केहि गर्न सक्ने अवस्था रहेन्।' विभागका महानिर्देशक डा सुशीलनाथ प्याकुरेलले भनेजस्तो सरकारी तवरमा चारवटा पक्षमा सुधार गर्न नसक्दा रोग नियन्त्रणमा चुनौती थपिएको उनले सुनाए। डा प्याकुरेको भनाईलाई स्मरण गर्दै उनले भने, 'स्थानीय कर्मचारी परिचालन गर्ने अधिकार हामीमा छैन् । स्रोत साधनको प्रबन्ध पनि छैन । 'गोली स्थानीय निकायमा छ। बन्दुक प्रदेशमा। सिपाही संघमा छ। तीन तहबीच तालमेल छैन।' पिउने पानीको अभाव भएको क्षेत्रमा डेंगुका बिरामी बढेका छन्। भाँडाकुँडामा पानी संकलन गरेपनि छोपिएको छैन। फोहोरमैलाको उचित व्यवस्थापन हुन सकेको छैन। सडकका खाल्डाखुल्डी, पुराना टायर, गमलामा जमेको पानीमा लामखुट्टेले फुल पार्ने र रोग फैलाउने गरेको छ। लामखुट्टेको टोकाइबाट सर्ने डेंगु रोगले विशेषगरी प्रदेश १ का बासिन्दालाई सताएको छ। उपचार गर्ने डाक्टरलाई नै डेंगु रोग देखापरेपछि उदयपुरको कटारी आसपासका क्षेत्रमा भने त्रास अझ फैलिएको हो। जिल्लाभर डेंगुका बिरामी ४७ जना पुगेका मध्ये कटारी क्षेत्रबाट मात्रै ४२ जनालाई रोगको सक्रंमण देखापरेको हो। गत आइतबार कटारी मोडेल पोलिक्लिनिक कटारीका डाक्टर गणेशलाल दासलाई डेंगुको सक्रमण देखापरेपछि त्यस क्षेत्रमा अझ त्रास फैलिएको हो। अस्पतालमा डेँगुका बिरामीले भरिएपछि अस्पताल प्रशासनले भुँइमा राखेर उपचार गराइराखेको जनाएको छ। श्रावन २६ गते कटारी नगरपालिका३ की नीलम खड्का र चित्रबहादुर दाहाललाई डेंगु एंटिजन पोजेटिभ फेला परेपछि संक्रमण फैलिँदै गएको कटारी अस्पतालका मेडिकल सुपरिटेण्डेड डा पवन शाहले बताए। डेंगु देखेपरे लगत्तै नगरपालिकाले 'सर्च एण्ड डिस्ट्रोयर्ड' अभियान सञ्चालन गरेको छ। डेंगुको खोजी गर्ने र बिर्सजन गर्ने गरी 'सर्च एण्ड डिस्ट्रोयर्ड' अभियान सुरु गरेको उनले बताए। डेंगुको संक्रमण फैलिएसँगै कटारी नगरपालिकाले औषधि उपचारमा एकरुपता कायम गरेको छ। विपद्को बेलामा कालोबजारी हुनसक्ने भन्दै नगरपालिकाले स्वास्थ्य क्लिनिक, औषधि पसल र अस्पतालसँग समन्वयात्मक बैठक बसी एकरुपता गरिएको मेयर श्रेष्ठले बताए। व्यापारीले डेंगु जाँच गर्ने किटलाई १ हजार ५ सय र जथाभावी औषधि चलाउने गरेको पाइयो त्यसैले त्यसका अन्त्यका लागि किटको ६ सय र ज्वरो आए पारासिटामोलबाहेक अन्य कुनै पनि एन्टिवायोटिक प्रयोग नगर्ने, कटारी अस्पतालमा जाँच तथा औषधिको निशुल्क वितरण गर्ने सहमति भई कार्यान्वय गरेको उनको भनाई छ। डेंगुको महामारी फैलिएपछि नियन्त्रणका लागि कटारी बजारमा रहेको झाँडी सरसफाइ गर्दै कटारी नगर प्रमुख ज्ञानेन्द्र श्रेष्ठ ।"
बस अचानक ब्याक हटेपछि,दमौली : तनहुँको व्यास१३ छाब्दीस्थित छाब्दी मार्गमा आइतबार बसको ठक्करबाट एकजनाको मृत्यु भएको छ । दमौलीबाट छाब्दी जाँदै गरेको ग १ ख २७०३ नम्बरको यात्रुवाहक बस उकालोमा जाँदै गर्दा अचानक ब्याक हटेको थियो । उकालो चढ्न नसकेर ब्याक हट्दै गरेको बसले पैदलयात्री स्थानीय एक महिलालाई ठक्कर दिँदा उनको मृत्यु भएको हो । प्रहरीका अनुसार गोठको काम सकेर सडकमा निस्किएकी ४० वर्षीया गोमा पन्थको बसको ठक्करबाट ज्यान गएको हो । बसको पछाडिको भागबाट ठक्कर लागेर घाइते भएकी पन्थलाई उपचारका लागि दमौली ल्याउने क्रममा बाटोमै मृत्यु भएको प्रहरीले जनाएको छ । घटनापछि प्रहरीले बस र चालकलाई नियन्त्रणमा लिएको छ ।
"राधाकृष्ण रथयात्रामा लुटपाट, ८४ जना पक्राउ","विराटनगर : राधाकृष्ण रथयात्राका क्रममा लुटपाट गरेको आरोपमा ८४ जनालाई प्रहरीले पक्राउ गरेको छ। विराटनगरमा शनिबार साँझ निकालिएको रथयात्राको भिडमा लुटपाट गर्नेमध्ये १२ जना भारतीय नागरिक रहेका छन्। रथयात्राको क्रममा मेला भर्न आएका भक्तजनले लगाएको बहुमूल्य सुन, चाँदीका गरगहना, नगद तथा पर्स लुटिएका थिए। जिल्ला प्रहरी कार्यालय मोरङका प्रवक्ता प्रहरी नायव उपरिक्षक राजकुमार खिउंजुका अनुसार लुटेराहरुको साथबाट सुनको सिक्री ३ थान, विभिन्न कम्पनीका मोबाइल २० थान, चाँदीको बाला १ थान, जेन्स पर्स ४ थान, लेडिज पर्स १ थान र नगद १२ हजार फेला परेको प्रहरीले जनाएको छ। पक्राउ परेका मध्ये ७ जनालाई शनिबार रातिनै आफन्तको जिम्मामा छाडिएको छ। ७७ जना मध्ये १९ जनालाई चोरी, चोरी गर्ने उद्योग र अभद्र मुद्धा शिर्षकमा म्याद थप गरी अनुसन्धान भइरहेको प्रहरीको भनाई छ। उनीहरु पेसेवर चोरीमा संलगन रहेकाले मुद्धा चलाइएको प्रहरीले जनाएको छ। बाँकी ५८ जनालाई भने आइतबार आफन्तको जिम्मा लगाई छाडिएको प्रहरी नायव उपरिक्षक खिउंजुले बताए।"
धादिङमा ४ वर्षमा ३ सय ३४ ले गरे आत्महत्या,"धादिङ : लामा थरकी प्रेमिका विवाह गरेर घरमा ल्याउँदा पनि माइती पक्षले फर्काएर लगेको झोकमा थाक्रे ५ का २२ वर्षीय रविन चेपाले गत वर्ष २०७५ कार्तिक ८ गते विषादी सेवन गरेर आत्महत्या रोजे। मृतकका दाइ ईश्वर चेपाले मृतक भाइका साथीहरु रमेश चेपासहित ७ जनाविरुद्ध आत्महत्या गर्न दुरुत्साहित गरेको मुद्धा दर्ता गराए। २३ दिन प्रहरी हिरासतमा बसेर भदौ ४ गते सबैले सफाई पाए। त्यस्तै गत वैशाख ७ गते त्रिपुरासुन्दरी४, निवासी २४ वर्षीय मेनुका न्यौपाने (ढुंगाना)ले विषादी सेवन गरी मृत्यु भयो। नुवाकोट निवासी मृतक मेनुकाका भाइ वाशुदेव न्यौपानेले दाइजो माग गरेर कुटपिट गरेर मृत्यु भएको र मृत्यु पछि माइती पक्षलाई समेत पत्तो नदिएको आरोप लगाउँदै भिनाजु रुपेश ढुंनाविरुद्ध मुद्धा दर्ता गरे। मृतक मेनुकाले विषादी सेवन पूर्व कसैविरुद्ध कुनै लिखित वा मौखिक प्रमाण छोडेकी थिइनन्। अदालतले असार १२ गते रुपेश ढुंगानालाई २५ हजार धरौटीमा मुक्त गर्यो। यी हुन् धादिङ जिल्लामा आत्महत्यापछि उत्पन्न परिस्थितिका प्रतिनिधि मुलक घटना। धादिङमा गत साउन महिनामा मात्रै १२ जनाले आत्महत्या गरे। आत्महत्या गर्ने अधिकांश विवाहित नै थिए। आत्महत्या गर्नेमध्ये ६ जनाले डोरीमा पासो लगाएर ६ जनाले विषादीको सेवनबाट मृत्यु भएको छ। धादिङ जिल्लामा हरेक वर्षजसो आत्महत्याको घटना बढिरहे पनि हरेक घटना शवको पोष्टमार्टम र प्रहरी अनुसन्धानमै टुंगिने गरेको थियो। तर ठीक एक वर्ष अगाडि २०७५ भदौ १ गतेदेखि लागू भएको मुलुकी अपराध संहिताअनुसार आत्महत्यासँगै आत्महत्या गर्न प्रोत्साहन गरेको आरोपमा मुद्धा दर्ता हुन थालेका छन्। उक्त ऐन लागु भएयता मात्रै जिल्लामा ४ वटा घटना प्रहरी र अदालतमा पुगेका छन्। छानविनकै क्रममा पनि छन्। ऐनको परिच्छेद १२ को दफा १८५ उपदफा १ मा कसैले कसैलाई आत्महत्या गर्न गर्न दुरुत्साहन दिन नहुने वा त्यस्तो काम गर्नेसम्मको परिस्थिति खडा गर्न वा गराउन हुँदैन भनिएको छ। त्यसो गरेमा ५ वर्ष कैद र ५० हजार जरिवाना हुने कानुनी व्यवस्था छ। जिल्ला प्रहरी कार्यलय धादिङको रेकर्ड अनुसार आर्थिक वर्ष २०७२०७३ मा धादिङ जिल्लामा ६२ जनाले आत्महत्या गरेका थिए। आर्थिक वर्ष २०७३०७४ मा आत्महत्या गर्नेहरुको सङ्ख्या ७५ पुग्यो। आर्थिक वर्ष २०७४०७५ मा अझै बढेर ९२ जना पुग्यो। र गत आर्थिक वर्षमा (०७५०७६) ९३ जनाले आत्महत्या गरेको र चालु आवको साउन महिनामा १२ जनाले आत्महत्या गरेको जिल्ला प्रहरी कार्यलय धादिङका सूचना अधिकारी डिएसपी रुपक खड्काले जानकारी दिए। धादिङमा चार वर्षको अवधिमा ३ सय २३ जनाले आत्महत्या गरिसकेका छन्। आत्महत्या गर्ने अधिकांशले झुण्डिर र विष सेवन गरेर गर्ने गरेका छन् भने केहीले हाम फालेर समेत आत्महत्या गरेका छन्। धादिङको चार वर्षे तथ्यांक हेर्दा २ सय २५ जनाले झुण्डिएर, १ सय ९ जनाले विष सेवन गरेर र १ जनाले हाम फालेर आत्महत्या गरेका छन्। आत्महत्या पछि पोष्टमार्टम गर्ने झमेलाका कारण कतिपय ठाउँमा गुपचुप दाहसंस्कार पनि हुने गरेको छ। त्यस्ता घटनाको भने कुनैपनि रेकर्ड नरहने जिल्ला प्रहरी कार्यलय धादिङका सूचना अधिकारी रुपक खड्काले बताए। 'घटना थाहा पाएसम्म हस्तक्षेप गरेर भएपनि हामीले पोष्टमार्टम गराएकै हुन्छौं,' खड्काले भने, 'गुपचुप दाहसंस्कार हुने कुरा हाम्रो जानकारीमा पनि हुन्न र रेकर्डमा पनि छैन।' आत्महत्या गर्नेहरुको ४ वर्षे आँकडा हेर्दा धादिङ जस्तो कम जनघनत्व भएको जिल्लामा यति धेरै आत्महत्या हुनु र वर्षेनी त्यो संङख्या बढ्दै जानु निकै भयावह अवस्था रहेको सिनियर मनोविमर्शकता राम कुमार थापाले बताए।थापाले भने, 'यो कारणले आत्महत्या गर्छन् भनेर ठम्याउन र ठोकुवा गरेर भन्न त गाह्रो हुन्छ तर विभिन्न समस्याले एकैपटक घेरेपछि मानिस दिमाग शून्य अवस्थामा पुग्छ र आफैलाई नष्ट गर्न अघि सर्छ।'"
६ लेनमा सर्भिस ट्रयाक खन्दा पर्खाल भत्कियो (फोटो र भिडियो),"भक्तपुर : मध्यपुर थिमि नगरपालिकाको लापरवाहीले राष्ट्रिय क्षयरोग केन्द्रको सुरक्षा पर्खाल भत्किएको छ। भक्तपुर काठमाडौं ६ लेन सडकको सर्भिस ट्रयाक खोल्ने क्रममा लापरवाही हुँदा केन्द्रको सुरक्षा पर्खाल क्षतिग्रस्त बनेको हो। सुरक्षा पर्खाल ढलेसँगै केन्द्रको तालिम हल तथा निर्माणाधीन छाती रोग पुनःस्थापना केन्द्रसमेत जोखिममा परेको छ। सर्भिस ट्रयाक खन्दा तालिम हलको जगसमेत देखिएको छ। एकसय शैय्याको छातीरोग पुनःस्थापना केन्द्र हाल सुरक्षा पर्खाल ढलेको ठाउँबाट एकसय फिटमात्रै माथि छ। नगरपालिकाले करिब ३० फिट भिरालो ठाउँ खनेर सर्भिस ट्रयाक खोलेको छ। केन्द्रको सुरक्षा पर्खालको जगभन्दा २० फिट तल सर्भिस ट्रयाक खोल्दा करिब १० फिट पर्खाल ढलेको हो। ढलेको पर्खालले सर्भिस ट्रयाकलाई अवरुद्ध पारेको छ। उक्त ठाउँबाट वर्षाको पानी बगेर आउँदा सर्भिस ट्रयाक थुनेर पोखरीसमेत बनेको छ। वर्षाको पानीले उक्त ठाउँमा थप पहिरो जाने सम्भावना बढाएको छ। सुरक्षा पर्खालसँगै केन्द्रको लागि ल्याइएको भूमिगत विद्युतको तारसमेत बगाएको छ। केन्द्रका अनुसार तारमा विद्युत प्रवाह भने हुँदैन। केन्द्रको बाँकी सुरक्षा पर्खाल कुनै पनि बेला ढल्ने अवस्थामा छ। पर्खालका जगै देखिएका छन्। पर्खाल ढलेर छुट्टिएको एक भाग भिरालो ठाउँमा झुण्डिएको अवस्थामा छ। जसले सर्भिस ट्रयाक भएर हिँड्नु जोखिमपूर्ण छ। मध्यपुर थिमि नगरपालिकाले गएको वैशाखमा मध्यपुर थिमी ४ नयाँ ठिमीस्थित केन्द्र हुँदै शंखधर चोक पुग्ने करिब दुईसय मिटर सर्भिस ट्रयाक खोल्ने कार्य सुरु गरेको थियो। ६ लेन सडक बनाउने क्रममा उक्त भाग ठाडो भिरालो रहेको र उक्त भिरालो जग्गामै क्षयरोग केन्द्र रहेकाले सर्भिस ट्रयाक नखोली छाडिएको थियो। नगरपालिकाले सर्भिस ट्याक खोल्ने नाउँमा केन्द्रको पर्खालसम्म डोजर लगाएको केन्द्रका निर्देशक डा सागरकुमार राजभण्डारीले जानकारी दिए। मध्यपुर थिमि नपाले कुनै जानकारी नदिइकन केन्द्रको भवन र सुरक्षा पर्खालसम्म डोजर लगायो, उनले भने, हामीले त्यसो नगर्न भन्दाभन्दै नपाले जबरजस्ती गयो। फलस्वरुप असारमा सुरक्षा पर्खाल नै ढल्यो। उनले सडक विभागअन्तर्गत ६ लेन सडक हेर्ने निकायमा समेत नगरपालिकाले लापरवाहीपूर्ण कार्य गरेको जानकारी दिएको सुनाए। म आउनुअघि नगरपालिका र केन्द्रबीच छातीरोग पुनःस्थापना केन्द्र निर्माणका क्रममा केही विवाद भएको रहेछ, उनले थपे, त्यहींकारणले नगर प्रमुखले केन्द्रमाथि पूर्वाग्रही ढंगले क्षति पुयाउने कार्य गर्नुभएको हामीलाई लागिरहेको छ। मध्यपुर थिमि नगरका प्रमुख मदनसुन्दर श्रेष्ठले भने आयोजनालाई उक्त सर्भिस ट्रयाक खोल्न पटकपटक आग्रह गरिँदा पनि सुनुवाइ नभएपछि गएको वैशाखमा नपा आफैले ट्रयाक खोलेको सुनाए। क्षयरोग केन्द्रले मिचेको थियो ६ लेन उनले राष्ट्रिय क्षयरोग केन्द्रले तत्कालीन अरनिको राजमार्गको मापदण्ड मिचेर तालिम हल तथा सुरक्षा पर्खाल बनाएको जिकिर गरे। त्यसैले तत्कालीन आयोजनाले ६ लेन सडक बनाउँदा उक्त सर्भिस ट्रयाक खोल्न नसकेको उनको भनाइ थियो। राष्ट्रिय क्षयरोग केन्द्र बनाउने पनि जापान सरकारको सरकारी सहयोग यिोग जाइका थियो, प्रमुख श्रेष्ठले भने, ६ लेन सडक विस्तार गर्ने पनि त्यहीं जाइका थियो। आफैले बनाएको केन्द्रले सडक मापदण्ड मिचेको खुल्ने डरले त्यसबेला सर्भिस ट्रयाक नखोलिएको अहिले आएर थाहा भयो। केन्द्रको तालिम हल र सुरक्षा पर्खालले ६ लेन सडकको तीन मिटर मापदण्ड मिचेको छ, प्रमुख श्रेष्ठले भने, त्यसैले सर्भिस ट्रयाक बनाउने क्रममा भत्काइएको हो। बाँकी सुरक्षा पर्खाल पनि भत्काउँछौं। प्रमुख श्रेष्ठले ६ लेन बनाउने र क्षयरोग केन्द्र बनाउनेगएको आर्थिक वर्षमा उक्त सर्भिस ट्रयाक खोल्न ९५ लाख रुपैयाँ छ्टयाए पनि ४२ लाखमात्रै खर्च गर्न सकिएको सुनाए। केन्द्रको जग्गासम्म ट्रयाक खोलेर छोडिएको छ। केन्द्रभन्दा पूर्व सार्वजनिक जग्गातिर भने पिल्लरसहितको सिमेन्टको टेवा पर्खाल लगाएर अपूर्ण छोडिएको छ। सोही पर्खाललाई चालू आर्थिक वर्षमा पूरा गरिने नगर प्रमुख श्रेष्ठले जानकारी दिए। हिजो समस्यै थियो : आयोजना भक्तपुर काठमाडौं ६ लेन सडक हेर्ने सडक विभागअन्तर्गतको सूर्यविनायकधुलिखेलसिन्धुलीबर्दिबास सडक आयोजनाले हिजो समस्या भएरै राष्ट्रिय क्षयरोग केन्द्रको तालिम हलदेखि शंखधर चोकसम्म सर्भिस ट्रयाक नखोलिएको स्पष्ट पारे। आयोजनाका प्रमुख सूर्यबहादुर भाटले हिजो समस्या भएर सर्भिस ट्रयाक नखोलिएको स्पष्ट पारे। त्यहाँ सर्भिस ट्रयाक खोल्न हिजो समस्या थियो भनियो तर के समस्या थियो भन्नेबारे स्पष्ट भएन, उनले भने, तैपनि मध्यपुर थिमि नपाले सर्भिस ट्रयाक खोल्ने बताएपछि हामीले हुन्छ भनेका हौं। राष्ट्रिय क्षयरोग केन्द्रले भने केन्द्रको तालिम हल र सुरक्षा पर्खाल सडक मापदण्डमा परेको भन्ने कुराको खण्डन गरेको छ। केन्द्रका निर्देशक डा राजभण्डारीले सरकारको स्वीकृतिमा जापान सरकारले सडक मापदण्ड मिचेर केन्द्र बनाएको कुरामा आफूलाई विश्वास नभएको सुनाए।"
पोखरामा पृथ्वीनारायण शाहदेखि हलिउडको छनकसम्म (फोटो फिचर),"पोखरा : पर्यटकले अब पोखरा लेखिएको डाँडालाई पृष्ठभूमि बनाएर फोटो खिच्न पाउने भएका छन्। पोखरा महानगरपालिकाले सराङकोटको मेथलाङमा निर्माण गरिरहेको राष्ट्रिय विभूति तथा शहिद पार्क आकर्षक पर्यटकीय गन्तव्यका रुपमा विकास हुँदैछ। अमेरिकाको हलिउडमा पुग्ने पुग्ने जो कोहीले पनि हलिउड लेखिएको डाँडाको पृष्ठभूमिमा फोटो खिच्छन्। नवनिर्मित पोखराको शहिद पार्कमा पनि हलिउडकै छनक दिन खोजिएको छ। उक्त पार्कको डाँडामा पोखरा लेखेर शहर सजिलै देखिने बनाइँदैछ। पार्कमा नेपाल एकीकरणका सुत्रधार पृथ्वीनारायण शाहदेखि अन्य सहिदहरुका कलात्मक शालिक राख्न थालिएको छ। पार्कमा पृथ्वीनारायण शाहको ६ फिट ३ इन्च अग्लो पूर्ण कदको शालिक राखिसकिएको हो। नेपाल कम्युनिस्ट पार्टीका संस्थापक पृष्पलाल, जनआन्दोलन २०६२०६३ का प्रथम शहिद भीमसेन दाहालको कलात्मक अर्धकलको शालिक पनि पार्कमा राखिसकिएको छ। विभूति पार्कमा पूर्वप्रधानमन्त्री बीपी कोइराला, भीसेन थापा, शहिद हरि गुरुङ, सहिद योगेन्द्रमान शेरचन, सहिद लखन थापा, लगायत शहिद तथा राष्ट्रिय विभूतिहरुको शालिक राखिने पोखरा महानगरपालिकाका प्रवक्ता धनबहादुर नेपालीले बताए। पार्कमा हेलिकोप्टरमा दुर्घटनामा परेका पूर्वपर्यटनमन्त्री रवीन्द्र अधिकारीको अर्धकदको शालिक पनि राखिने उनले बताए। पोखराको पृथ्वीचोकमा रहेको पृथ्वीनारायण शाहको पूर्ण कदको शालिक जनआन्दोलन २०६२०६३ का क्रममा तत्कालीन माओवादीका कार्यकर्ताले तोडफोड गरेका थिए । पोखराको बिरौटामा रहेको पूर्वराजा वीरेन्द्र, लगायत विभिन्न ठाउँका तत्कालीन राजाका शालिक पनि तोडफोड भएका थिए। पार्कबाट अन्नपूर्ण हिमाल, पोखरा बजार र फेवातालको अवलोकन गर्न सकिन्छ। त्यसैले पनि पार्कमा अहिलेदेखि नै स्वदेशी पर्यटक जान थालेका छन्। विभूति शहिद पार्क निर्माणका लागि यस वर्ष महानगरपालिकाले एक करोड रुपैयाँ छुट्याइएको छ। पार्कमा सेमिनार हल, बालउद्यान, पृथ्वीनारायण शाह ब्लक लगायत विभिन्न विभूतिहरुको ब्लक निर्माण गरिने छ। विभूति पार्क दुई वर्षभित्र नयाँ पर्यटकीय गन्तव्यको रुपमा विकास हुने गरि निर्माण सम्पन्न हुने काम थालिएको हो। पार्कसम्म पुग्न कालेपत्रे सडक निर्माण भइसकेको छ।"
सुनको भाउमा फेरि नयाँ कीर्तिमान : तोलाकै पुग्यो ७२ हजार ५ सय,काठमाडौं : साउन ३१ गते सुन तोलामा ७१ हजार ५ सय पुगेर नयाँ कीर्तिमान बनाएको सुनको मूल्य फेरि बढेर ७२ हजार ५ सय पुगेको छ। शुक्रबार ७१ हजार ३ सयमा कारोबार भएको सुन साताको पहिलो दिन तोलामा १२ सय रुपैयाँले बढेर ७२ हजार ५ सय पुगेको नेपाल सुनचाँदी व्यवसायी महासंघले जनाएको छ। यस्तै चाँदीको मूल्यमा पनि सामान्य वृद्धि भएको छ।चाँदी तोलामा ८ सय ५० रुपैयाँमा कारोबार भइरहेको महासंघले जनाएको छ।
नागरिकता नहुँदा पढाइ राेकियो,"परासी : एक वर्षअघि बुटवलको एक कलेजबाट आईएससी (प्लस टु) उत्तीर्ण गरेका रविनकुमार पासवानले नागरिकता नहुँदा फार्मेसी पढ्न पाएनन्। पश्चिम नवलपरासी प्रतापपुर गाउँपालिका७ गुठिसूर्यपुराका पासवानले अर्को वर्ष नागरिकता बनाएर फार्मेसी पढ्ने भन्दै एक वर्ष कुरे। तर यसवर्ष पनि नागरिकता बनेन। उनी निराश भएका छन्। उनी मात्र होइन बुटवलको सोही कलेजबाट आईएससी उत्तीर्ण गरेका सरावल गाउँपालिका भूजहवाका निरज गौंड पनि नागरिकता नभएकाले उच्च शिक्षा लिनबाट वञ्चित भए। फार्मेसीको प्रवेश परीक्षाका लागि काठमाडौं गएका उनीहरूलाई नागरिकता नभइ परीक्षामा सामेल नहुन भनिएपछि दुवै जना नागरिकता बनाउन शुक्रबार जिल्ला प्रशासन कार्यालय नवलपरासी आएका थिए। सीडीओ शम्भुप्रसाद मरासिनीसँग उनीहरूले नागरिकता कहिलेसम्म बन्छ भनेर सोधे। अहिले नागरिकता वितरण रोकिएको छ। कानुन आएपछि वितरण हुन्छ, सीडीओ मरासिनीले जवाफ दिए। दुवैले अनुरोध गरे, प्रवेश परीक्षामा सामेल हुन पाउने गरी नागरिक भएको प्रमाणित कागज दिन मिल्ने भए मिलाइ दिनु पर्यो। मरासिनीले त्यस्तो कागज पनि दिन नमिल्ने बताएपछि दुवै जना निराश हुँदै कार्यालयबाट बाहिरिए। दुवै जनाका बाबुको जन्मको आधारमा नागरिकता छ। जन्मको आधारमा नागरिकता लिएका व्यक्तिका सन्तानलाई नागरिकता दिन सुरु गरेपछि उनीहरूले पनि आवेदन दिएका थिए। आवेदन दिएकामध्ये केहीले नागरिकता पाए। नागरिकता लिन १६ सय बढीले आवेदन दिएपछि जिल्ला प्रशासनले पालो दिएर नागरिकता वितरण गरेको थियो। तर पालो नआउँदै सर्वोच्चले रोक लगाएपछि उनीहरूले नागरिकता लिन पाएनन्। २०७५ चैत १९ गतेको मन्त्रिस्तरीय निर्णयबाट जन्मको आधारका नागरिकका सन्तानलाई वंशजको नागरिकता दिन भन्दै जिल्ला प्रशासन कार्यालयमा गृहले पत्राचार गरेको थियो। त्यसपछि नागरिकता वितरण सुरु भएको थियो। त्यसबखत ८ सय २६ जनालाई नागरिकता वितरण गरेको प्रशासकीय अधिकृत ज्योतीराज अर्यालले बताए। नागरिकता वितरण भइरहेका बेला सर्वोच्चको आदेशअनुसार गृहले ०७६ वैशाख २४ गते जिल्ला प्रशासन कार्यालयमा पत्राचार गरेपछि नागरिकता वितरण रोकिएको हो। जन्मको आधारमा नागरिकता पाएका व्यक्तिका बालिग सन्तानले नागरिकता नपाएर शैक्षिक एवं वृत्ति विकास गर्न नपाएको समस्या सम्बोधन गर्न मन्त्रिस्तरीय निर्णयले नागरिकता वितरण सुरु गरिएको थियो। तर सर्वोच्चको पछिल्लो आदेशले रोकिएपछि उच्च शिक्षा लिन चाहने धेरै विद्यार्थीको पढाइ नै रोकिएको छ। नागरिकताकै कारण फार्मेसी पढ्न नपाएका पासवानले भने, अन्य विषय पढ्ने चाहना छैन। त्यसका लागि पनि त नागरिकता चाहिने होला। नागरिकता नभएकै कारण एक वर्ष त्यसै बित्यो। कति वर्ष कुर्नु ? सँगै गएका साथीले फारम भरे पनि नागरिकता नभएकाले आफूले पढ्न नपाएको र मानसिक तनाव थपिएको उनीहरूको गुनासो छ। तत्काल कानुन बनाउन नसके जन्मदर्ता र अन्य प्रमाणका आधारमा भए पनि सरकारले पढ्न पाउने अधिकारबाट वञ्चित गराउन नहुने विद्यार्थी गौंडको माग छ। उनीहरूसँगै आवेदन दिएर नागरिकता पाएकाहरू भने फारम भरेर माथिल्लो कक्षा पढिरहेका छन्। नागरिकता बनाएर लगेका अन्य व्यक्तिले पनि सरकारी कामकाजमा सोही नागरिकता प्रयोग गरिरहेका छन्। नागरिकता वितरण रोकिए पनि त्यसअघि वितरित नागरिकताको हकमा भने केही उल्लेख नभएको सीडीओ मरासिनीले बताए। नागरिकताबारे सोधपुछ गर्न विद्यार्थी बढी आउने गरेको उनले बताए।"
"प्रधानमन्त्रीलाई 'प्लाज्मा फेरेसिस' गरिँदै, थाहा पाउनुस् यो के हो","काठमाडौं : प्रधानमन्त्री केपी शर्मा ओलीको 'प्लाज्मा फेरेसिस' विधिबाट उपचार सुरु भएको छ। उपचारका लागि बिहीबार सिंगापुर गएका प्रधानमन्त्रीको शुक्रबारदेखि त्यहाँको नेसलन युनिर्भसिटी हस्पिटलमा प्लाज्मा फेरेसिस प्रकृया सुरु गरिएको उनका निजी चिकित्सक प्रा डा दिब्या सिंहलाई उद्धृत गर्दै प्रमुख सल्लाहकार विष्णु रिमालले जनाएका छन्। 'यो उपचार प्रकृया अरू केही पटक गरिनेछ', रिमालले आइतबार बिहान ट्विटमा भनेका छन्, 'उहाँको स्वास्थ्य स्थिति अहिले सामान्य अवस्थामा छ।' प्रधानमन्त्री पत्नी राधिका शाक्य, प्रमुख सल्लाहकार रिमाल, निजी चिकित्सक सिंह, स्वकीय सचिव राजेश बज्राचार्यसहितलाई लिएर उपचारका लागि सिंगापुरमा छन्। कस्तो उपचार हुन्छ सिंगापुरमा ? प्रधानमन्त्री ओलीको स्वास्थ्यबारे पहिलोपटक औपचारिक जानकारी उनी सिंगापुर जानुअघि बिहीबार बिहान गराइएको थियो। पटक पटक उपचारका लागि विदेश गए पनि प्रधानमन्त्रीले कस्तो स्वास्थ्योपचार गराइरहेका हुन् भन्ने जानकारी सरकार तथा प्रधानमन्त्रीको निजी सचिवालयबाट त्यसअघि गराइएको थिएन। प्रधानमन्त्रीकी निजी चिकित्सक डा सिंहले प्रधानमन्त्री मिर्गौलाको क्षमता बढाउने उपचार गराउन सिंगापुर जान लागेको प्रेस नोट जारी गरी बताएकी थिइन्। 'मिर्गौलासम्बन्धी एन्टीबडीको मात्रा केही बढी देखिन गएको थियो', प्रधानमन्त्री सिंगापुर उड्नुअघि डा सिंहले उल्लेख गरेकी थिइन्, 'एन्टीबडीलाई शरीरबाट निस्कासन गरी निराकरण गर्ने उपचार विधिलाई निरन्तरता दिन फेरि त्यसतर्फ जान लाग्नुभएको हो।' नेसनल युनिभर्सिटी अस्पतालमा नेपाली चिकित्सकका साथमा त्यहाँका विज्ञहरूको टोलीले प्रधानमन्त्रीको मिर्गौलाको थप परीक्षण र क्षमता अभिवृद्धिका लागि आवश्यक उपचार गराउने उनको भनाई थियो। के हो प्लाज्मा फेरेसिस ? रगतमा रातो रक्तकोष (आरबीसी), सेतो रक्तकोष (डब्ल्यूबीसी), प्लेटलेस र प्लाज्मा हुन्छ। वरिष्ठ मिर्गौला रोग विशेषज्ञ राजेन्द्रकुमार अग्रवालका अनुसार रगतमा ६० प्रतिशत हिस्सा प्लाज्माको हुन्छ। रगतमा रहेको पहेँलो तरल पदार्थ प्लाज्माले नै शरीरका अरु भागमा रगतलाई प्रबाह गराउँछ। रगतमा रहेको दुषित पदार्थ प्लाज्मामा जम्मा हुने भएकाले दुषित पदार्थ छुट्याएर त्यसलाई रिप्लेस गर्ने (फेर्ने) विधिलाई नै प्लाज्मा फेरेसिस भनिन्छ। 'प्लाज्माबाट एन्टिबडी हटाएर प्लाज्माको ठाउँमा प्लाज्मा वा ह्युमन हल्बुमिन ( ) ले रिप्लेस गर्नुपर्ने हुन्छ', डा अग्रवालले भने, 'कम्तिमा तीनदेखि चारपटक यो गर्नुपर्ने हुन्छ।' प्रधानमन्त्री ओलीलाई गरिएको भनिएको प्लाज्मा फेरेसिस अन्तर्गत सुरुमा शरीरबाट रगत निकालेर यसमा रहेको प्लाज्मा छुट्याइन्छ। दुषित प्लाज्मा हटाएर स्वास्थ्य प्लाज्मा राखिन्छ र त्यसपछि उक्त रगत पुनः शरीरमा चढाइन्छ। ओली पछिल्लोपटक साउन १८ गतेदेखि २७ गतेसम्म सिंगापुरको नेसनल युनिभर्सिटी अस्पताल (एसएनयू) मा स्वास्थ्य परीक्षण गरी स्वदेश फर्किएका थिए। फर्किएको डेढ सातामा समस्या बल्झिएपछि फेरि उनी त्यसतर्फ गएका हुन्। १२ वर्षअघि मिर्गौला प्रत्यारोपण गरेका ओलीले स्वास्थ्य परीक्षणलाई निकै महत्व दिँदै आएका छन्। दिल्लीस्थित अपोलो अस्पतालमा मिर्गौला प्रत्यारोपण गरेपछि नियमित स्वास्थ्य परीक्षण काठमाडौं, दिल्ली, बैंकक र सिंगापुरमा हुँदै आएको छ। ओलीको सिंगापुर बसाई कति लामो हुन्छ भन्ने टुंगो छैन। उनी जानुअघि बसेको मन्त्रीपरिषद् बैठकले भिडियोबाटै प्रधानमन्त्रीको उपस्थितिमा मन्त्रिपरिषद् बैठक बस्न सक्ने निर्णय गरेको छ। यो निर्णयले प्रधानमन्त्रीको सिंगापुर बसाई लम्बिने संकेत गरेको छ। पार्टी एकताका काम टुंग्याउनेसहितका जिम्मेवारीसहित अर्का अध्यक्ष पुष्पकमल दाहाललाई कार्यकारी भूमिका दिनुले पनि यो अनिश्यच झल्काउँछ। प्रधानमन्त्री सिंगापुर उड्नुअघि बसेको नेकपा सचिवालय बैठकले प्रधानमन्त्रीलाई स्वास्थ्यलाभको कामना गरेको थियो।"
जहाजबाट किन निकालिए एनआरएनए अध्यक्ष भट्ट ?,"काठमाडौं : सिंगापुर उड्न लागेका गैरआवासीय नेपाली संघका अध्यक्ष भवन भट्टलाई सिल्क एअरले जहाजबाट बाहिर निकालिदिएको छ। भट्टसँगै सिंगापुर जान लागेका सनत न्यौपानेले फेसबुकमा अडियो लाइभ गरेपछि यो घटना बाहिर आएको हो। सिटमा बसिसकेपछि क्याप्टेनले आफूहरूलाई बाहिर निकालेको न्यौपानेले बताएका छन्। व्यक्तिगत पूर्वाग्रह राखेर आफूहरूमाथि दुर्व्यवहार गरिएको उनको दाबी छ। 'क्याप्टेन आएर 'आइ क्यान नट फ्लाइ विथ यु' (म तपाईँसँग उडान गर्न सक्दिनँ)' भन्नुभयो', न्यौपानेले फेसबुकमा गरेको अडियो लाइभमा भनेका छन्, 'सिल्क एअरले व्यक्तिगत पूर्वाग्रह राखेर यस्तो गर्यो, म लज्जित छु।' एनआरएनएका अध्यक्ष भवन भट्टले भने यस विषयमा औपचारिक प्रतिक्रिया सार्वजनिक गरेका छैनन्। सिल्क एअरले पनि अहिलेसम्म प्रतिक्रिया दिएको छैन। सिल्क एअरका कर्मचारीले यो विषयमा प्रतिक्रिया दिन मानेनन्। 'नेपालमा अफिस भएपनि यस्तो कुरा हेड अफिसले ह्यान्डल गर्छ', भन्दै टेलिफोनमा प्रतिक्रिया दिन कर्मचारीले अस्वीकार गरे। मदिरा कारण ! न्यौपानेले आफूहरूले मदिरापान गरेको स्वीकारेका छन्। तर यही कारण नै आफूहरूलाई रोकिएको हो वा अरु कारण भन्ने केही खुलाएका छैनन्। आफूहरू बिजनेस मिटिङमा रहेको उल्लेख गर्दै न्यौपानेले भनेका छन् 'हामी बिजनेस मिटिङमा थियौं, बिजनेस मिटिङमा कुन लेभलको अल्कोहल कन्जम्सन (रक्सी सेवन) हुन्छ भन्ने जगजाहेरै छौं।' ध्यागमन, प्रि बोर्डिङ हुँदै बोर्डिङ पास गरेर जहाजमा बसिसकेको अवस्थामा आफूहरूलाई बाहिर निकालिएको उनको आरोप छ। तर न्यौपानेले उक्त अडियो फेसबुकबाट हटाइसकेका छन्। उनीहरू राति ९:५० को फ्लाइटबाट सिंगापुर उड्दै थिए। सिंगापुरमा बिजनेस मिटिङसँगै उपचार गराइरहेका प्रधानमन्त्री केपी शर्मा ओलीलाई भेटी स्वास्थ्यलाभको कामना गर्ने आफूहरूको योजना रहेको न्यौपानेले खुलाएका छन्। सिल्क एअरले यो घटनामा माफी माग्नुपर्ने न्यौपानेको तर्क छ। 'म लज्जित छु, अध्यक्षज्यूलाई न ब्रेथलाइजर लगाइयो, न केही। आधारहीन रुपमा अफबाह फैलाइयो', मिडिया रिपोर्टहरूबारे उनले भनेका छन्।"
जहाजभित्रै चोरी आरोपमा दुई चिनियाँ पक्राउ,काठमाडौं : जहाजभित्रै चोरी गरेको आरोपमा प्रहरीले दुई चिनियाँ नागरिकलाई पक्राउ गरेको छ। इजी ६८४२७२२ राहदानीबाहक क्वीआइ म र इजी ५७४२५२३ नम्बरको राहदानीबाहक सिन्जोन हुलाई चोरीको सुनको बाला दुई थान र विभिन्न देशका मुद्रासहित पक्राउ गरेको हो। टर्किस एयरलाइन्सबाट बुधबार काठमाडौं आएकी डेनमार्क नागरिकको जहाजभित्रै सुन र नगद चोरी भएको सूचना पाएपछि प्रहरीले अनुसन्धान सुरु गरेको थियो। शनिबार टर्किस एयरलाइन्सबाट स्तानबुल जान लागेका दुई चिनियाँ नागरिकको शरीर खानतलासी गर्दा चोरीका बाला र विदेशी मुद्रा बरामद भएको जानकारी नेपाल प्रहरीका सहायक प्रवक्ता एसएसपी उमेशराज जोशीले दिए।
भालुको आक्रमणबाट किशोर गम्भीर,नुवाकोट : भालुको आक्रमणबाट नुवाकोटमा एक किशोर गम्भीर घाइते भएका छन् । भालुको आक्रमणबाट बेलकोटगढी नगरपालिकाका११ का १६ वर्षीय प्रकाश तामाङ रहेको वेलकोटगढी११ का वडाध्यक्ष रामहरि पाण्डेले जानकारी दिएका छन्। पाण्डेका अनुसार तामाङ बारीमा घाँस काट्न गएका बेला भालुले आक्रमण गरेको थियो । गम्भीर घाइते भएका तामाङको काठमाडौं महाराजगन्जस्थित त्रिवि शिक्षण अस्पतालमा उपचार भइरहेको छ । उनलको उपचारमा सहयोगका लागि वडा र नगरपालिका कार्यालयले सिफारिस गरेको वडाध्यक्ष पाण्डेले बताए । तामाङ स्थानीय वेलकोटभन्ज्याङ माविमा कक्षा ९ मा अध्ययनरत विद्यार्थी हुन् ।
रविसहित तीनै जनाविरुद्ध आत्महत्या दुरुत्साहन मुद्दा,चितवन : पत्रकार शालिकराम पुडासैनी आत्महत्या प्रकरणमा पक्राउ परेका सञ्चारकर्मी रवि लामिछानेसहित तीनै जनाविरुद्ध मुद्दा दर्ताको तयारी भएको छ। प्रहरीले अनुसन्धान प्रक्रिया पूरा गरी आवश्यक प्रमाणसहित मुद्दाका लागि सरकारी वकिलको कार्यालयलाई बुझाएको छ । आवश्यक प्रमाणसहित आत्महत्या दुरुत्साहन अभियोगमा मुद्दा दर्ताको तयारी गरिएको केन्द्रीय अनुसन्धान ब्यूरोका प्रहरी उपरीक्षक दीपक रेग्मीले जानकारी दिए। प्रहरीबाट प्राप्त फाइलअनुसार अदालतमा मुद्दा दर्ता गरिने र अन्य अदालतले हेर्ने सरकारी वकिलको कार्यालयले जनाएको छ। आइतबार बिहान चितवनमा गरेका पत्रकार सम्मेलनमा बोल्दै उपरीक्षक रेग्मीले प्रहरी हिरासतमा रहँदा रवि असुरक्षित रहेको भनी बाहिर आएको हल्लामा कुनै आधार नरहेको बताए । प्रहरीले आफ्नो काम पूरा गरेको र अदालतले गर्ने निर्णयका आधारमा कानुनअनुसार कारवाही हुने प्रहरीले जनाएको छ । प्रचलित कानुनअनुसार यस मुद्दामा अदालतबाट दोषी ठहर भएमा ५ वर्ष जेल र ५० हजार जरिवानाको सजायँ हुन्छ ।
अनाथ बालबालिका जीर्ण भवनमा,"गौर : गरुडा नगरपालिका४ स्थित वंशिराम जैसवाल अनाथलयमा ३२ जना बालबालिका छन्। ३२० वर्षसम्मका बालबालिका बस्ने भवन पुरानो र जिर्ण छ। कतिबेला भत्किने हो भन्ने त्रासकाबीच बस्नुपरेको बालबालिकाको गुनासो छ। अनाथलयमा बस्दै आएका कृष्णनन्दन भन्छन् ठाउँठाउँमा भित्ताहरु चर्किएका छन्। कतिबेला भत्किने हो पत्तो छैन। भूकम्पले भवन चर्केको हो। पल्टरहरु उप्किन थालेका छन्। २०५२ सालमा एक संस्थाले निमार्ण गरेको भवन पिल्लरविहीन छ। त्यसयता मर्मत पनि गरिएको छैन। सोझै इटाको पर्खाल लगाएर बनाइएको भवन कमजोर रहेको अनाथलयका व्यवस्थापक हृदयलाल कुश्वाह बताउँछन्। दुईतले भवनको तल्लो तलामा अनाथ बालबालिकाहरुको आवास छ। माथिल्लो दुई कोठामा उनीहरु पढ्दै आएका छन्। गरुडाका स्थानीय समाजसेवी ८३ वर्षीय वंशिराम जैसवालले आफ्नो २ कट्ठा ५ धुर जमिनमा २०५१ सालमा अनाथालय स्थापना गरेका हुन्। उनी अहिले अस्वस्थ्य छन्। तर पनि अनाथलयमा नै बस्छन्। बालबालिकाको रेखदेख र पढाइमा दिन बिताउँछन्। स्थापनाकालदेखि हालसम्म ३० जनाले अनाथालयबाट उच्च शिक्षा हासिल गरेको अनाथालय सञ्चालन समितिले जनाएको छ। अनाथालयको नियमित आम्दानीका लागि ईन्धन ढुवानी गर्ने ट्यांकर खरिद गरिएको छ। त्यसैको आम्दानीबाटै ३२ जना बालबालिकाको खर्च जोहो हुँदै आएको छ। मासिक एकलाख बढी खर्च हुने अनाथालयमा अर्को आम्दानीको स्रोत नहुँदा सञ्चालनमा समस्या परेको समितिले जनाएको छ। सस्थापक अध्यक्ष रहेका जैसवालले भने भवन जिर्ण छ, पछिल्ला केही वर्षदेखि भत्किने हो की भन्ने चिन्ताले सताइरहन्छ। नयाँ भवन निर्माणका लागि अनाथालयमा आउने संस्थाका प्रतिनिधि र स्थानीय तहलाई जैसवाल आफैले आग्रह गर्दै आएको बताए। अनाथालय सञ्चालन समितिले एक करोडको कोष स्थापनाको लागि पक्रिया अगाडि बढाएको छ। अनाथ बालबालिका पढाउन २०५७ सालदेखि सामुदायीक विद्यालयसमेत सञ्चालित छ। ५ कक्ष सम्म अनाथलयमा नै पढाइ हुन्छ। त्यसपछि उनीहरु अन्य विद्यालयमा पढ्न जाने गरेका छन्।"
"दमकल छन्, आगलागी हुँदा काम लाग्दैनन्","काठमाडौं : काठमाडौं महानगरपालिकासँग भएका अधिकांश दमकल बिग्रेर थन्केका छन्। महानगरको वारुणयन्त्र कार्यालयमा भएका ८ मध्ये अहिले ३ दमकल मात्र चल्ने अवस्थामा छन्। बाँकी ५ वटा भने बिग्रिएका छन्। बेलायतले महानगरलाई विसं १९९२, १९९४, २००१ र २०६९ सालमा क्रमशः मोरिस, डेनिस, लहरी र भोल्भो गरी ४ दमकल दिएको थियो। तीमध्ये मोरिस, डेनिस र लहरी दमकल कामै नलाग्ने गरी बिग्रेर थन्किएका छन्। महानगरपालिका जुद्ध वारुणयन्त्र कार्यालयका प्रमुख लीलाराज गच्छा मगरका अनुसार सबै दमकल पार्टपुर्जा अभावमा मर्मत हुन नसक्दा थन्केका हुन्। लामो समय यसै थन्किएका दमकल अब म्युजियममा राख्न मिल्ने भएको उनले बताए। त्यसबाहेक बेलायतले दिएको भोल्भो दमकलको गियर बक्स बिग्रिएको छ। जापानले दिएको मोरिता दमकलको पनि इन्जिन बिग्रिएको छ। दुवै दमकल मर्मतका लागि पठाइएको प्रमुख गच्छाले जानकारी दिए। विदेशबाट ल्याएका अधिकांश दमकलको पार्टपुर्जा पाइँदैनन्, उनले भने, पाए पनि ज्यादै महँगोे हुन्छ। मर्मतका लागि टेन्डरको लामो प्रक्रिया अपनाउनु पर्ने भएकाले बिग्रेपछि धेरैजसो थन्किन्छन्। अहिले बारुणयन्त्र कार्यालयमा भएकामध्ये जापानी फूसो दमकल, इटालीयन मर्सिडिज दमकल र भारतीय आइसर दमकल गरी ३ वटा मात्र चलाउन मिल्ने ठीक हालतमा छन। ३ दमकलले अहिले आपत्कालीन अवस्थामा आगलागी नियन्त्रण गर्न र सबैतिर भ्याउन मुश्किल पर्ने गरेको छ। महानगरमा कम्तीमा ४ वटा स्टेसन र हरेक स्टेसनमा २२ वटा दमकल भए सहज हुने कार्यालय प्रमुख गच्छाले बताए। दमकलबाहेक वारुण यन्त्रमा अहिले उद्धार गर्न रोड रेस्क्यु जिप ३ वटा छन्। तीमध्ये २ चल्ने अवस्थामा छन्। एउटा बिग्रेको छ। दुर्घटनापश्चात् उद्धार सामाग्रीसहितको फायर बाइक ८ मध्ये ४ वटा मात्र ठीक छन्। त्यसबाहेक साँघुरा गल्लीमा प्रयोग गरिने लाइट पोर्टेबल पम्प ५ मध्ये एउटा बिग्रिएको छ। नचल्ने धेरै यन्त्र पार्टपुर्जा अभावमा थन्किएको कार्यालयले जनाएको छ।अनुदानकै भर महानगरले यतिन्जेलसम्म आफैैंले दमकल किनेको रेकर्ड छैन। जुद्ध वारुण यन्त्रमा भएका अधिकांश अग्नि नियन्त्रक यन्त्र विदेसीले अनुदान दिएका मात्र छन्। महानगरमा भएका ८ दमकलमध्ये ४ वटा बेलायतले, २ वटा जापाले र ११ वटा इटाली र भारतले दिएका हुन्। कार्यालयमा दमकलले नभ्याउने अग्ला ठाउँमा पुग्न २ वटा सिँढी छन्। एउटा इटाली र अर्को जापानले दिएको हो। यसबाहेक रोड रेस्क्यु ट्रक, जिप पनि धेरैजसो अनुदानकै छन्। यसरी आएका यन्त्र प्रयोग भइसकेका र पुराना पनि हुने बताउँछन् कार्यालय प्रमुख गच्छा। त्यस्ता यन्त्र छिट्टै बिग्रने र मर्मतका लागि पार्टपुर्जा अभावमा थन्किने उनको भनाइ छ। पुराना विदेशी यन्त्र अनुदानमा ल्याउनु भन्दा महानगरले आफैँ किने लामो समय चल्ने उनले बताए। अनुदानबाट ल्याएका केही समय चल्छन्। अनि बिग्रन्छन्, उनले भने, सामान फेर्न करोड खर्च हुन्छ। त्यै पनि पाइँदैन। नयाँ किने लामो समय समस्या आउँदैन। उपत्यकाभरि भ्याउनु पर्छ जुद्ध वारुण यन्त्रका प्रमुख लीलाराजका अनुसार अहिले उपत्यकाका २२ स्थानीय तहमध्ये काठमाडौं, भक्तपुर र ललितपुर महानगरपालिकामा मात्र दमकल छ। अहिले काठमाडौं महानगरमा ३, भक्तपुर नगरपालिका र ललितपुर महानगरमा २२ वटा गरी ७ वटा दमकल छन्। यीनै ७ ले उपत्यकाभरि भ्याउनु पर्ने उनले बताए। कतिपय अवस्थामा उपत्यकाबाहिर पनि जानुपर्ने उनले बताए। अहिले सबै स्थानीय तहसँग दमकल नहुँदा समस्या छ। काठमाडौं महानगरपालिका विपत् व्यवस्थापन विभागका निर्देशक रविनमान श्रेष्ठले महानगर ३ दमकल किन्ने प्रक्रियामा रहेको बताए। यस वर्ष हामीले दमकल खरिदका लागि १० करोड छुट्याएका छौँ, उनले भने, ३ वटाको खरिद प्रक्रिया अघि बढाएका छौँ। टेन्डरका लागि स्पेसिफिकेसन चार्ट तयार गर्दै छौँ। महानगरसँग भएका दमकलमा ३० मिटर उचाइसम्म पानी फ्याँक्न सक्ने क्षमता छ। नयाँ खरिद प्रक्रियामा रहेकाले कम्तीमा ६० मिटर उचाइसम्म भ्याउने उनले जानकारी दिए।"
सरकारी अस्पतालले नै पठाउँछन् औषधी किन्न निजीमा,"रुपन्देही : बुटवलको लुम्बिनी प्रादेशिक अस्पताल परिसरमा रहेको निजी फार्मेसीलाई हटाएर अस्पतालले आफ्नै फार्मेसी विस्तार गरेको छ। तीनवटा सटरमा सञ्चालित अस्पतालको फार्मेसीमा चिकित्सकले सिफारिस गरेजति सबै औषधि भने पाइँदैन। सरकारी फार्मेसीमा औषधि नभएपछि बिरामी निजीमा जाने गरेका छन्। अस्पतालले निजी फार्मेसीसँगको मिलेमतोमा आवश्यक औषधि नराखेको हो। देखाउनका लागि फार्मेसी राखेर औषधि भने निजीकै बिक्री गराउने गरिएको छ। चौतर्फी विरोधपछि अस्पतालले कोठामा रहेको फार्मेसी विस्तार गरेको थियो। तर यो पनि प्रभावकारी हुन सकेको छैन। सरकारी फार्मेसीमा औषधिमा छुट दिइएको छ। बुटवल देवीनगरकी मञ्जु भुसालले अस्पतालको फार्मेसीमा औषधि नपाएपछि निजी औषधि पसलमा खरिद गरिन्। डाक्टरले ४ वटा औषधि लेखेका थिए। एउटा मात्र पाइयो ३ वटाको लागि निजी क्लीनिकमा जानुपर्यो उनले भनिन्, पहिले अस्पतालको गेटभित्रै सबै औषधि पाइन्थ्यो। अहिले यहाँ औषधि छैन बाहिर जानुस् भन्छन्। भैरहवाबाट प्रादेशिक अस्पतालमा आएकी विनिता ज्ञवालीले अस्पतालको फार्मेसीमा औषधि नपाएर गेट बाहिरको फार्मेसीमा खरिद गरिन्। मलाई दुईवटा औषधि चाहिएको थियो। दुवै यहाँ रहेनछ। बाहिरको पसलमा जाँदा पाइयो उनले भनिन्, अस्पतालको आफ्नै फार्मेसी हो। सुलभ दरमा पाइन्छ भन्ने। तर औषधि बाहिर किन्न जानुपर्ने अवस्था त राम्रो भएन नि ? औषधि किन्न आएका सेवाग्राहीलाई फार्मेसीका कर्मचारीले उपलब्ध नभएको औषधि बाहिर किन्न सल्लाह दिने गरेका छन्। चिकित्सकले सिफारिस गरेको औषधिको सूचीमा फार्मेसीमा नपाइने औषधिको नाममा चिन्ह लगाइदिने गर्छन्। टिक लगाएको औषधि बाहिर किन्नुहोला है फार्मेसीका कर्मचारीले मंगलबार दिउँसो सेवाग्राहीलाई पटकपटक भनिरहेका थिए। लुम्बिनी प्रादेशिक अस्पतालले गत साउन १७ गतेबाट अस्पतालको गेटभित्रको निजी फार्मेसीलाई विस्थापित गर्दै आफ्नो फार्मेसी विस्तार गरेको थियो। २०७३ फागुनदेखि तत्कालीन अञ्चल अस्पतालले आफ्नै फार्मेसी सञ्चालन गरे पनि फार्मेसी ओझेलमा थियो। बिरामी तथा सेवाग्राहीको अस्पताल हाताभित्र निजी संस्थाले चलाएको जनप्रिय फार्मेसीमा भीड लाग्ने गथ्र्यो। जनप्रियको टेन्डर सम्झौताको म्याद सकिएपछि असार १७ बाट अस्पताल आफैले त्यही ठाउँमा फार्मेसी स्थापना गरेको हो। तर अस्पतालले फार्मेसीमा पर्याप्त औषधि नराख्दा सेवाग्राहीको बाहिरको निजी औषधि पसलमै भीड लाग्ने गरेको छ। अस्पतालको आफ्नो फार्मेसीमा अहिले दैनिक डेढ लाख बराबरको औषधि बिक्री हुने गरेको छ। यसअघिको जनप्रिय फार्मेसीले ३४ लाखको औषधि बिक्री गर्दै आएको थियो। अस्पतालको फार्मेसीमा पर्याप्त औषधि हुने हो भने अहिले पनि त्यही बराबरको औषधि बिक्री हुन्छ। फार्मेसीका इन्चार्ज दिपक श्रेष्ठले सुरुवातको समय भएकाले औषधि पर्याप्त नपाइएको बताए। दैनिक औषधिको स्टक बढाउँदै लगेका छौं। एक महिना जतिमा सेवाग्राहीको मागजति औषधि उपलब्ध गराउछौं उनले भने पुरानो आर्थिक वर्षको टेन्डर अनुसारको औषधि मात्र हामीसँग छ। यो आर्थिक वर्षको टेन्डर भएपछि अरु औषधि थपिएला। अस्पतालको फार्मेसीमा कर्मचारी पनि नयाँ भएको र व्यवस्थापन गर्न समस्या भएको श्रेष्ठ बताउँछन्। अस्पतालको फार्मेसीमा हाल १५ जना कर्मचारी छन्।"
उजुरी दिँदैनन् उपभोक्ता,"काठमाडौं  औखर पौवामा फोहोर मैलाबाट स्थानीयको स्वास्थ्यमा गम्भीर असर।  ढल अव्यस्थित हुँदा जनस्वास्थ्यमा असर।  इँटा भट्टाको धुँवाबाट स्वास्थ्यमा गम्भीर असर।  एनसेलको ठूलो जेनेरेटरका कारण ध्वनी तथा धुँवाबाट असर।  स्वयम्भू बारुदखानामा विस्फोटक पदार्थ बनाउँदा कर्मचारीको स्वास्थ्यमा गम्भीर असर। उपभोक्ता स्वयंले मानव अधिकार आयोगमा हालेका उजुरीका केही नमूना हुन् यी। उपभोक्ता अधिकार संरक्षणमा उपभोक्ताबाटै निकै थोरै उजुरी पर्ने गरेका छन्। जनस्वास्थ्य, श्वासप्रश्वास, प्रदूषण, फोहोर मैला तथा ध्वनी प्रदूषणका कारण उपत्यकाभित्र जनजीवनमा असर पारेको भन्दै उजुरी आउने गरेको छ। उपभोक्ता अधिकार संरक्षणका विषयमा मानव अधिकार आयोगमा ०७५७६ मा सात वटा मात्रै उजुरी परे।उपभोक्ता संरक्षण ऐनबारे अनविज्ञताका कारण उजुरी कम परेको आयोगको भनाइ छ। कानुनबारे जानकारी नहुँदा सर्वसाधारणमा उपभोक्ता हित विपरीत र निकायबाट आफू ठगिएमा कहाँ र कसरी उजुरी दिने भन्नेमा अन्यौल छ। उजुरी, कारवाही प्रक्रिया र सजाय सम्बन्धमा जनचेतनाको अभावमा पीडितले सेवा प्रदायकविरुद्ध उजुरी नदिएको आयोगको बुझाइ छ। स्थानीय सरकारले पनि उपभोक्ता अधिकार संरक्षणमा चासो नदिएको आयोगको अनुगमनले देखाएको छ। गाउँपालिका अध्यक्ष वा नगरपालिका प्रमुखको संयोजकत्वमा स्थानीय बजार अनुगमन समितिमार्फत् बजार अनुगमन गर्नुपर्ने भए पनि त्यस्ता समिति सक्रिय छैनन्। उपभोक्ता अधिकार मानव अधिकार भित्र पर्छ भन्ने कुरा उपभोक्तालाई नै थाहा छैन। उजुरी छानबिनपछि सरकारलाई गरिएको सिफारिस पनि कार्यान्वयन हुँदैनन्। त्यसैले पनि उपभोक्ता अधिकार जोखिममा परिरहेको छ, आयोगका निर्देशक यज्ञप्रसाद अधिकारीले भने। उपभोक्ता अधिकार संरक्षणमा राज्य नै जवाफदेही नबनेको अधिकारीको भनाइ छ। गत वर्ष परेका उजुरीमाथि आयोगले छानबिन गरिरहेको छ। आयोगले उजुरी लिइ छानबिन गर्ने गरेको छ। छानबिनपछि गरिएका १८ वटा सिफारिस भने सरकारले दुईवटा मात्रै कार्यान्वयन गरेको छ। उपभोक्ता अधिकार संरक्षण गर्न नियमित रूपमा वस्तु वा सेवाको आपूर्ति मूल्य निर्धारण गुणस्तर, नापतौल, लेवल, विज्ञापन आदिको नियमन गर्ने व्यवस्था छ। उत्पादकले उत्पादन गरेका वस्तुमा लेवल लगाउनु पर्ने अनिवार्य व्यवस्था छ। लेवलमा उत्पादकको नाम ठेगाना दर्ता नम्बर, उत्पादन गरिएको वस्तुको मिश्रण तत्त्व परिणाम र तौल, वस्तु उपभोग गर्ने तरिका र वस्तु उपभोग गरेबाट हुन सक्ने नकारात्मक प्रभावलगायतका विवरण अनिवार्य उल्लेख गर्नुपर्ने व्यवस्था छ। त्यसको पूर्ण कार्यान्वयन नभएको आयोगको अनुगमनले देखाएको छ। उत्पादकको दायित्वअन्तर्गत गुणस्तरीय वस्तु वा सेवाको उत्पादन गर्ने, लेवल निर्धारण गर्ने, त्रुटिपूर्ण उत्पादन गर्ने, उपभोक्तालाई कुनै किसिमको हानी नोक्सानी, क्षति भएमा त्यसको उचित क्षतिपूर्ति दिने जस्ता विषय ऐनमा स्पष्ट व्यवस्था भए पनि मूल्य सूची टास्ने बाहेक अन्य कुरा कार्यान्वयन नभएको आयोगको भनाइ छ। वस्तु उपभोगबाट स्वास्थ्य वा अन्य विषयमा हानी पुगेकोमा उत्पादकबाटै क्षतिपूर्ति भराउने ऐनमा व्यवस्था रहे पनि त्यस्ता घटनामा उपभोक्ताले क्षतिपूर्ति पाएका छैनन्। धुँवाधुलो र फोहोर नगर्नू : सर्वोच्च ध्वनि प्रदूषणले सहरी जीवन कष्टकर विकराल प्रदूषण (तस्बिरसहित) प्रदूषणको पिरलो उपभोक्ता ठग्ने व्यापारी तह लाग्दै आफूखुसी मूल्य वृद्धि, लुटिँदै उपभोक्ता जाममा सवारी प्रदूषण दोब्बर प्रदूषणको पराकाष्ठा उपभोक्तामाथि खेलवाड नगर उपभोक्ताप्रति सरकार उदासीन"
लासमाथि बार्गेनिङ,"जनकपुरधाम : आफन्त गुमाउनुभन्दा बढी पीडादायक क्षण मानिसको जीवनमा सायदै केही होला। त्यसमा पनि प्राकृतिक रुपमा नभइ कुनै दुर्घटना वा अकाल मृत्युमा कसैले यदि परिवारका सदस्य गुमाउनुपर्यो भने पीडा अझ बढी थपिन्छ। यस्तो अवस्थामा समाजको सहानभूति र समवेदनाले मर्माहत परिवारलाई हौसला बढाउने काम गर्छ। जनकपुर अञ्चल अस्पतालमा पछिल्लो समय लासमाथि बार्गेनिङ मौलाएको छ। दुर्घटना, आत्महत्या वा हिंसाबाट पीडित भइ ज्यान गुमाएकाहरुको शव अञ्चल अस्पतालको शवगृहमा ल्याइएपछि त्यहाँ प्रहरीबाटै लासमाथि बार्गेनिङ हुने गरेको खुल्न आएको छ। साउन २७ गते बेँगाडावरका ४५ वर्षीय अजय ठाकुरले घरायसी समस्याका कारण विष सेवन गरे। विष सेवनपछि गम्भीर बनेका ठाकुरलाई परिवारजनले तुरुन्तै जनकपुरस्थित जानकी हेल्थ केयर सेन्टरमा भर्ना गराए। तर ठाकुरलाई बचाउन सकेनन्। मृतकको शरिरलाई पोष्टमार्टमको लागि जनकपुर अञ्चल अस्पतालस्थित शव गृहमा प्रहरीले पुर्यायो। शव गृहमा पोष्टमार्टमपछि शव परिवारको जिम्मा दिन त्यहाँ खटिएका प्रहरीले पाँच सय रुपैंया मागे। घटनापछि परिवारका सदस्य बेहाल भएको अवस्थामा प्रहरीले मागे अनुसार ५ सय दिए मृतकका सालो पर्ने रामनाथ साहले भने प्रहरीले सो रकम लिएवापत कुनै रसिद वा कागज दिएन। प्रहरीलाई रकम तिरेपछि पोष्टमार्टम गरिएको शव घर लिएर जान मृतकका आफन्तले शव वाहनलाई खोजे। अञ्चल अस्पताल नजिकै रहेको ज १ च १९५५ नम्बरको शव वाहन लास बोक्न आइपुग्यो। तर त्यहाँ पनि मृतक परिवार ठगिन पुग्यो। १५ सय रुपैंया मात्र भाडादर तोकिएको शव वाहनले लास ओसार्नका लागि ३५ सय रुपैंयामा आफन्तसँग बार्गेनिङ गर्यो। शव वाहनले मृतकको परिवारलाई रकम लिएवापत दिएको रसिद पनि फर्जि नै छ। जनकपुरमा हाल सञ्चालनमै नरहेको श्री दिप ज्योति समाज विकास पथ जलेश्वर५ महोत्तरीद्वारा सञ्चालित एम्बुलेन्स सेवाको रसिद मृतकका परिवारलाई चालकले दिएका थिए। सो एम्बुलेन्स हाल सिरहामा सञ्चालित रहेको संयुक्त एम्बुलेन्स चालक संघका पदाधिकारीले जनाएका छन्। यसरी निःशुल्क रुपमा हुने पोष्टमार्टम र मात्र १५ सयसम्म भाडा तिर्नुपर्ने शव वाहनका लागि मृतकका परिवारसँग २५ सय रुपैयाँ बढी असुलियो। धनुषा जिल्ला भरी हुने कुनै पनि दुर्घटना, आत्महत्या, हिंसाबाट मृत्यु वा बेवारिसे लासको पोस्टमार्टम लागि जनकपुर अञ्चल अस्पतालमा मात्र हुन्छ। दुर्घटना हुँदा प्रहरीले घटनाबारे जानकारी हुनासाथ पीडित परिवारसँग निवेदन लिने र सोही आधारमा घटनास्थलमा मुचुल्का उठाएर ल्याउने गर्छ। प्रहरीले नै लासलाई शवगृहसम्म ल्याउने र त्यहाँ प्रहरीकै रोहवरमा पोस्टमार्टमको काम चिकित्सकले गर्ने गर्छन्। यी सबै प्रक्रिया निःशुल्क हुन्छ। पोस्टमार्टमसम्म लासको सम्पूर्ण व्यवस्थापनको जिम्मेवार रहेको प्रहरीले नै अनाधिकृत रुपमा पीडित परिवारसँग रकम उठाउने काम गरेको छ। प्रहरीको यस्तो कार्य निकै निन्दनीय रहेको अञ्चल अस्पतालका मेडिकल सुपरिटेन्डेन्ट डा नागेन्द्रप्रसाद यादव बताउँछन्। अस्पतालले कुनै पनि शीर्षकमा शुल्क लिँदा त्यसको रसिद सम्बन्धीत पक्षलाई बुझाउँछ। प्रहरीको काम अस्पतालमा शान्ति सुरक्षा कायम गर्नु हो मेसु यादव भन्छन्, यदि कँही कतैबाट यस्तो निकृष्ट क्रियाकलाप भएको छ भने त्यो निकै गम्भीर हो र यसको छानविन हुनुपर्दछ। आफू समक्ष हालसम्म कसैले पनि पोस्टमार्टमपछि लास दिन प्रहरीले रकम मागेको गुनासो नगरेको यादवले सुनाए। आफन्तलाई अनावश्यक रुपमा मुद्दा मामिलामा फस्ने त्रास देखाएर सबै कागजपत्र दुरुस्त गराइदिने भन्दै प्रहरीबाटै ५ सय देखि २ हजारसम्मा लासमाथि बार्गेनिङ हुने गरेको अस्पताल स्रोतले जनाएको छ। मृतकका परिवारले पनि अनावश्यक झमेलामा पर्नुभन्दा गुपचुप प्रहरीलाई रकम दिने गरेका छन्। कतियले भने नजानेरै रकम दिने गरेका छन्। बिरामी ओसार्न वा शव ओसार्न एम्बुलेन्स तथा शव वाहनको भाडादर निर्धारित छ संयुक्त एम्बुलेन्स चालक संघका केन्द्रीय सदस्य महाशंकर ठाकुरले भने,निर्धारित भाडा दरभन्दा बढी मोलतोल गरेर बिरामीलाई अनावश्यक दुःख दिने शव वाहन सञ्चालक वा एम्बुलेन्सलाई कारवाही हुनुपर्छ। अस्पतालमा शव गृहको जिम्मेवारी पाएका हवल्दार विनय साह पोस्टमार्टममा ल्याइएको शव आफन्तलाई बुझाएवापत कुनै पनि प्रहरीले रकम लिएको पाइएमा कारवाही हुने बताउँछन्। जनकपुर अञ्चल अस्पतालमा गत आर्थिक वर्ष २०७४०७५ मा ४ सय ४३ वटा शवको पोस्टमार्टम गरिएको छ। जसमध्ये १४ वटा बेवारिसे अवस्थामा विभिन्न स्थानबाट फेला परेका शवहरु रहेको अस्पतालको तथ्यांक शाखाले जनाएको छ। बढिजसो दुर्घटना र आत्महत्याबाट मृत्यु भएकाहरुको शव अस्पतालमा पोस्टमार्टमको लागि ल्याउने गरिन्छ। तर अस्पतालको पोस्टमार्टम भने निकै अव्यवस्थित छ। अस्पतालभन्दा करिब सय मिटर पर बनाइएको एक तले साँघुरो कोठामा शव राख्ने गरिन्छ। शव व्यवस्थीत रुपमा राख्न सेडसमेत नहुँदा एकभन्दा बढि शव हुँदा एउटै कोठामा भुइमै राखिन्छ। प्रहरीले अनुमति दिएपछि अस्पतालका चिकित्सकले शवको पोस्टमार्टम गरी मृत्युको कारण के हो भनेर बुझ्ने प्रयास गर्छन्। तर अञ्चल अस्पतालमा पोस्टमार्टमकै लागि भनेर विशेषज्ञ चिकित्सक उपलब्ध छैनन्। केही चिकित्सकहरुलाई यस विषयमा तालिम दिएर पोस्टमार्टममा लगाउने गरिएको मेसु नागेन्द्रप्रसाद यादव बताउँछन्। तालिम पछि पोस्टमार्टम गर्दा गर्दै केही चिकित्सक अनुभवि हुनुभएको छ यादव भन्छन्, यसका लागि छुट्टैै विभागको स्थापना गरी विशेषज्ञ चिकित्सकको दरबन्दी दिनु जरुरी छ। जिर्ण भवनमा लाश राम्ररी राख्ने ठाउँ समेत नहुँदा पोस्टमार्टम गर्दा निकै कठिनाई हुने गरेको चिकित्सक केडी दास बताउँछन्। अस्पतालले हाल शव सुरक्षित राख्न तीनवटा फ्रिजिङ मेसिन खरिद गरे पनि त्यसको जडान गर्न व्यवस्थीत भवन नहुँदा शव जथाभावी राख्नुपर्ने बाध्यता छ। प्रायःजसो बेवारिसे शवहरु फेला पर्दा तिनको आफन्तको पत्ता लगाउन प्रहरीलाई बढि समय लागेपछि शवहरु महिना सम्म पनि बेवारिसे राखिएपछि कुहिएर दुर्गन्ध फैलिँदै आसपासका स्थानीयलाई निकै गाह्रो हुने गरेको छ।"
भिंद्यः अर्थात 'असल देवता'को पाटन परिक्रमा,"काठमाडौं : भिंद्यः अर्थात असल देवता। नेपाल भाषामा भिं भनेको असलराम्रो र द्यः भनेको देवता हो। त्यही असल देवता भिंद्यःलाई शनिबार साँझ पाटन परिक्रमा गराइएको छ। पाटनमा रहेका चार प्रमुख भीमसेनमध्ये एक भिंद्यःको मूर्तिलाई खटमा राखेर नगर परिक्रमा गराइएको हो। हरेक वर्ष भाद्र कृष्ण नवमीका दिन पाटनमा भिंद्यः जात्रा निकालिन्छ। भिंद्यःलाई व्यापारीले शुभ देवताका रुपमा पुज्ने गर्छन्। नेवारी समुदायले यस देवतालाई शुभ र शक्तिको प्रतिक मान्दै आएका छन्। यो जात्रालाई भीमसेनजात्रा पनि भनिदै आइएको छ। धेरैले भिंद्यः र भीमसेनलाई एउटै माने पनि यी दुवै एकै देवता नभएको संस्कृतविद् ओम धौभडेल बताउँछन्। धौभडेल भन्छन्, नेवारहरुले पूजा गर्ने देवता भीमसेन नभएर भिंद्यः हो। भिंद्यःको कुनै आकृति नहुने भएकाले महाभारतको भीमसेनलाई नै कालान्तरमा भिंद्यः मानिएको हो। अहिले पनि पुराना भिमसेन मन्दिरहरुमा राखिएको देवताको आकृति हुँदैन। त्यहाँ ढुङ्गामात्र राखिएको हुन्छ। उदाहरणको रुपमा दोलखाको भिमसेन मन्दिरलाई लिन सकिने धौभडेल बताउँछन्। भिंद्यःको आकृति खोज्ने क्रममा पाटनका राजा श्रीनिवास मल्लले कलाकारहरुलाई भिमसेनको आकृति बनाउन सुझाएका थिए। श्रीनिवास राजा सिद्धीनरसिंह मल्लका छोरा थिए। तर कलाकारले उक्त रुप बनाउन असमर्थ हुँदा श्रीनिवास निकै क्रोधित भएछन्। त्यही क्रोधित अर्थात रौद्र मुद्रालाई कलाकारहरुले भिमसेनको अवतारको रुपमा उतारेको धौभडेलले बताए। पाटनको भिमसेन मन्दिरमा स्थापना गरिएको मूर्ति तिनै राजाको रौद्र रुप मानिन्छ। उक्त मूर्तिलाई अमात्य गुठियारहरुले बिहान श्रृंगार गरेका थिए। जात्रा निकालिने भीमसेनलाई मन्दिरको माथिल्लो तलाबाट झिकेर मन्दिरको पछाडीको सत्तलमा राखि रंगरोगन गरेर सजाइयो। त्यसपछि पाटनका राजोपाध्यायले तान्त्रिक बिधीबाट मूर्तिलाई विशेष पूजा गरी प्राण प्रतिष्ठापन गरे। यसलाई तान्त्रिक विधी अनुसार जिवन्यास पूजा भनिन्छ। पूजा गरेपछि मात्र जात्राको धार्मिक विधि सुरु हुन्छ। खट यात्रामा सहभागिताको आधारमा ललितपुरको रातो मच्छिन्द्रनाथ जात्रा पछिको यो दोश्रो ठूलो जात्रा हो। यस जात्रामा काठमाडौं, भक्तपुर र थिमीका व्यापारीले क्षमा पूजा गर्दै सरिक हुने परम्परा छ। भिंद्यःलाई धातुको विशेष खटमा राखेर सौगल, ओकुबहाल , हौगल , तिच्छुगल्ली , पुर्णचण्डी , पिम्बहाल कुम्भेश्वर हुदै मंगलबजार पुर्याएर समापन गरिएको छ।"
विप्लव समूहका जिल्ला सेक्रेटरी पक्राउ,नवलपुर : नेत्र विक्रम चन्द (विप्लव) समूहका पूर्वी नवलपरासी जिल्ला सेक्रेटरी वीरबहादुर थापालाई इलाका प्रहरी कार्यालय गैंडाकोटले पक्राउ गरेको छ। कावासोती नगरपालिका३ घर भएका थापालाई गैंडाकोटको नारायणी पुल नजिकबाट पक्राउ गरिएको हो। शनिबार साँझ पक्राउ परेका थापालाई आवश्यक अनुसन्धानपछि कारबाही प्रक्रिया अघि बढाइने जिल्ला प्रहरी कार्यालयका प्रवक्ता नायब उपरीक्षक अर्जुन रानाभाटले जानकारी दिए। उनको साथबाट चन्द समूहका दस्तावेजहरु फेला परेको प्रहरीको दाबी छ। थापासँगै अहिलेसम्म पूर्वी नवलपरासीमा चन्द समूहका १० जना नेता तथा कार्यकर्ता पक्राउ परिसकेका छन्। जसमध्ये पार्टी गतिविधिमा नलाग्ने जनाउँदै विज्ञप्ती निकालेका ५ जना धरौटीमा छुटेको प्रहरीले जनाएको छ। अन्य पाँच जना थुनामा छन्।
माथिल्लो मर्स्याङ्दीएमा क्षति,"बेंसीसहर : लमजुङको मस्र्याङ्दी गाउँपालिका७ ङादीस्थित सिस्नेरी खोलामा अचानक आएको बाढीले ५० मेगावाटको माथिल्लो मर्स्याङ्दीए जलविद्युत आयोजनामा क्षति पुर्याएको छ। बाढीले आयोजनाको इन्टेक, ड्यामको गेट, डिसेन्डरबाट सुरुङ जाने बाटो र पर्खाल भत्काएको हो। बाढीले क्षति पुग्दा आयोजना तीन दिनसम्म बन्द भएको थियो। मर्मत गरी आयोजनाबाट विद्युत् उत्पादन थालिएको जनसम्पर्क अधिकृत कर्ण अधिकारीले बताए। आयोजनामा क्षतिपुगेको भागमा चिनियाँ निर्माण कम्पनी सिनो हाइड्रोको व्यूरो ६ ले मर्मत गरिरहेको छ। उक्त व्यूरोले आयोजनाका १३२ केभी राष्ट्रिय प्रसारण लाइन र पुलको निर्माण गरेको थियो। विद्युत् उत्पादन ३ दिन बन्द हुँदा ३ हजार मेगावाट(३० लाख युनिट) विद्युत् उत्पादन घाटा भएको अधिकारीले बताए। अमेरिकी डलर प्रतियुनिट लागत ७ सेन्ट (७रुपैयाँ)मा विद्युत् प्राधिकरणसँग खरिद विक्री सम्झौता भएको थियो। आयोजनाबाट ३ दिन उत्पादन बन्द हुँदा कम्तीमा २ करोड १० लाख रुपैयाँ विद्युत् उत्पादन घाटा व्यहोर्नु परेको आयोजनाले बताएको छ। आयोजनाबाट विद्युत् उत्पादन भएको २ वर्षयता यो सबैभन्दा ठूलो क्षति हो।"
आयुर्वेद औषधालयमा अनियमितता : औषधिकै नक्कली बिल,"जनकपुरधाम : जनकपुरधाम अञ्चल आयुर्वेद औषधालयमा गत आर्थिक वर्षको औषधि र कार्यालय प्रयोजनको फर्निचर खरिदमा अनियमितता भएको पाइएको छ। समाजिक विकास मन्त्रालयद्वारा स्वास्थ्य निर्देशनालयमार्फत औषधालयलाई कार्यालय व्यवस्थापन र औषधि खरिदका लागि शसर्त अनुदान तीनपटक क्रमशः ५० लाख, ५ लाख ९२ हजार र ३ लाख ५९ हजार रकम उपलब्ध गराएको थियो। उक्त रकमबाट फर्निचर, औषधि आवश्यक मेसिनरी उपकरण लगायतका सामग्री खरिद नगरी बजेट खर्च गरिएको पाइएको हो। फर्निचरका लागि ५ लाख, मेसिनरी उपकरणमा ५ लाख, प्रयोगशाला व्यवस्थापनका लागि ४ लाख ५० हजार, स्थास्थ्य जीवनशैलीका लागि ३ लाख, बिरामी बेडका लागि २ लाख, क्षारसुत्र व्यवस्थपनका लागि ३५ लाख र युएसजी मेसिनका लागि १९ लाख रकम निकासा भएको थियो। निकासा भएको रकम औषधालयले खरिद नै नगरी बजेट सिध्याएको छ। आर्थिक वर्ष २०७४०७५ मा जनकपुरधाम उपमहानगरपालिकाको मातहतमा रहेको आयुर्वेद औषधालयमा छुट््याइएको कार्यालय सञ्चालन र व्यवस्थापनको २ लाख ५६ हजार रुपैयाँ कार्यालय प्रमुख सिमा झाले नक्कली बिल बनाएर खर्च देखाएको पाइएको छ। त्यसवर्ष कुनै पनि सामग्री खरिद गरिएको छैन। फर्निचर खरिद शीर्षकमा क्रमशः ९९ हजार ४ सय ४० र ४० हजार रकम निकासा भएको थियो। तर कार्यालयमा उक्त रकमको कुनै पनि फर्निचर नआएको कर्मचारी बताउँछन्। स्थानीइ जय माँ लक्ष्मी फर्निचर उद्योगबाट सामग्री खरिद गरेको बिल पेस गरे पनि कार्यालयमा बिल अनुसारका सामग्री छैनन्। यस्तै गत आर्थिक वर्षमा पनि मन्त्रालयले फर्निचर खरिदका लागि उपलब्ध गराएको ५ लाख रकममबाट दुईवटा सोफा खरिद गरिएको छ। प्राकृतिक जडिबुटी औषधि उपभोगलाई बिलको भुक्तानी स्वरुप ४९ हजार ९ सय २० रुपैयाँ भुक्तानी दिइएको छ। तर कार्यालयले खर्च गरेको बजेट अनुसारले कार्यालयमा समानहरु छैनन्। पतिकै फार्मेसीबाट औषधि खरिद आयुर्वेद औषधालयका लागि आवश्यक सबै औषधि एउटै फार्मेसीबाट खरिद गरिएको पाइएको छ। औषधालयका प्रमुख डा सिमा झाका पति सरोज राय यादवले सञ्चालन गरेको फार्मेसीबाट नै सबै औषिध खरिद गरिएको छ। डा झाले आफ्ना पतिलाई नै औषधि खरिदको लागि कोटेशन दिएको कार्यालयका एक कर्मचारीले बताए। जनकपुरधाम४ स्थित राहत आयुर्वेद फार्माबाट कोटेशनमा औषधि खरिद गरेको कार्यालयमा प्रमाण राखिए पनि उक्त पसल भने कतै भेटिएको छैन। कार्यालयको कागजातमा भने विभिन्न समयमा हुँदै नभएको राहत फार्माबाट औषधि खरिद गरेको उल्लेख छ। तर, विभिन्न मितिमा त्यही फर्माबाट कोटेशनमा औषधि खरिद गरेको कार्यालयले उपलब्ध गराएको कागजातमा उल्लेख छ। राहत आयुर्वेद फर्माको नाममा असार २४ गते क्रमशः एक लाख २४ हजार ८ सय, एक लाख ६९ हजार ९ सय २० रुपैयाँको औषधि खरिदको बिलको भुक्तानी दिइएको छ। यस्तै असार २५ गते नै ९० हजार ४५ रुपैयाँको औषधि खरिद गरिएको उल्लेख छ। यस्तै उपमहानगरपालिकाको स्वास्थ्य विभागले उपलब्ध गराएको गाउँघर क्लिनिकको एक लाख ५० हजार रुपैयाँ भत्तावापत कार्यालय प्रमुखको मिलोमतोमा हिनामिना भएको कार्यालयका कर्मचारी बताउँछन्। उक्त कार्यक्रमका लागि गाउँमा गएर क्लिनिक सञ्चालन गरेका कर्मचारीले हालसम्म उक्त भत्ता पाउन सकेका छैनन्। कर्मचारीले नपाए पनि उपमहानगरपालिकाबाट भने रकम निकासा भइसकेको छ। यता कार्यालय प्रमुख झाले भने कार्यालयमा सबै नियमसंगत काम भएकोले कुनै अनियमितता नभइएको दाबी गरिन्। कार्यालयमा आर्थिक कारोबारको कुनै फाइल छैन झाले भनिन्, सबै फाइल अडिटका लागि प्रदेश कोष लेखा नियन्त्रण कार्यालयमा पठाइएको छ। प्रदेश कोष लेखा नियन्त्रण कार्यालयका प्रमुख विनोद गेलालले हालसम्म औषधालयको कुनै पनि कागजात कार्यालयमा नआएको बताए।"
बर्दियामा बाघको आक्रमण : ६२ घण्टामा दुईजनाको मृत्यु,गुलरिया : बर्दियामा बाघले आक्रमण गर्ने क्रम बढेको छ। बिहीबार गेरुवा गाउँपालिकामा बाघको आक्रमणबाट मृत्यु भएको घटना सेलाउन नपाउँदै आइतबार बिहान ठाकुरबाबा नगरपालिकास्थित भुरीगाउँमा बाघले आक्रमण गर्दा अर्को एक जनाको मृत्यु भएको छ। पाटेबाघको आक्रमणमा परी ७० वर्षीय पहरीया थारुको मृत्यु भएको हो। बंगुरपालन गर्दै आएका थारुले बंगुरलाई दाना खुवाउन जाने क्रममा बाघले आक्रमण गर्दा मृत्यु भएको बर्दिया राष्ट्रिय निकुञ्जका सहायक संरक्षण अधिकृत अशोक भण्डारीले बताए। बिहीबार पाटे बाघले आक्रमण गर्दा गेरुवा गाउँपालिका वार्ड नम्बर ४ दंगपुरकी ५६ वर्षीया रामकली शाही मृत्यु भएको थियो। शाहीलाई बर्दिया राष्ट्रिय निकुञ्जबाट निस्किएको बाघले आक्रमण गरी ज्यान लिएको हो। पछिल्लो समय बाघले आक्रमण गर्ने क्रम बढेसँगै स्थानीय त्रसित बनेका छन्। निकुञ्जमा पाटेबाघको संख्या बढेपछि मानवसँगको द्वन्द बढ्न थालेकाले न्यूनीकरणका लागि निकुञ्जले पहल गर्नुपर्ने स्थानीयको माग छ। वन्यजन्तुको आक्रमणमा परी ज्यान गुमाउने परिवारलाई सरकारले १० लाख रुपैयाँ उपलब्ध गराउने गरेको छ।
इन्द्रजात्रामा सम्पदा देखाउन विदेशी पाहुना बोलाइने,"काठमाडौं : काठमाडौं महानगरपालिकाले इन्द्रजात्राको अवसरमा ४८ पाहुनालाई बोलाउने भएको छ। महानगरको भगिनी सम्बन्ध भएका ६ देशका १३ नगरबाट ५ प्रमुखसहित ४८ पाहुना काठमाडौं आउने भएका छन्। चार दिनको बसाइमा पाहुनालाई भूकम्पपछि भत्किएका र पुनर्निर्माण हुँदै गरेका सम्पदा देखाइँदै छ। काठमाडौं महानगरपालिकाका प्रवक्ता ईश्वरमान डंगोलका अनुसार भत्किएका सम्पदा देशका इतिहास भएकाले देखाउन अझै आवश्यक छ। भत्केका सम्पदा पनि हाम्रा इतिहास हुन्। यसमा लुकाउनुपर्ने केही छैन, प्रवक्ता डंगोलले भने। पाहुनाले इन्द्रजात्रामा जीवित देवीको पूजाआरधनाबारे बुझ्न पाउने र नेपालको सांस्कृतिक सम्पदासमेत अवलोकन गर्न पाउने उनको धारणा छ। भ्रमणले भिजिट नेपाल २०२० लाई प्रवद्र्धन गर्ने काठमाडौं महानगरका प्रवक्ता डंगोल बताउँछन्। तर, भूकम्पपछि पुनर्निर्माणको गति सुस्त भएसँगै अधिकांश धरोहर जीर्णोद्धारकै क्रममा छन्। त्यसमाथि काठमाडौं सहर अव्यवस्थित बन्दै गएको छ। सरसफाइ, सडकजस्ता पूर्वाधार पनि व्यवस्थित हुन सकेका छैनन्। पूर्वाधारविद् सूर्य भट्ट सांगाथे भ्रमणका लागि पाहुना बोलाउँदा महानगरले पर्याप्त तयारी गर्नुपर्ने बताउँछन्। उनी भन्छन्, भिजिट नेपाल घोषणा गरेर मात्र हुँदैन। हाम्रो तयारी नपुगेमा यसको उल्टो असर पर्न सक्छ। महानगरले औपचारिक रूपमा पहिलो पटक यसरी पाहुना डाकेको हो। अवलोकन गर्न आउने पाहुनाले इन्द्रजात्राका मूर्तअमूर्त पक्षको अवलोकन गर्नुका साथै वसन्तपुरलगायत महानगरभित्रका सहरी क्षेत्र, स्वयम्भू, बौद्धनाथ क्षेत्र, चन्द्रागिरि, ललितपुरको पाटन र भक्तपुरको दरबार स्क्वायर भ्रमण गर्नेछन्। भदौ २७ गते पर्ने सो पर्वमा चीनको ल्हासाका प्रमुख गुहेओ गुहेओ, बंगलादेशको ढाका साउथ सिटी कर्पोरेसनका प्रमुख मोहम्मद सहिद खोकन र भुटानको थिम्पु नगरका प्रमुख किन्ले दोर्जे आउने भएका छन्। त्यस्तै, भारतको इस्ट दिल्ली म्युनिसिपल कर्पोरेसनका प्रमुख अञ्जु कमलकान्त र नर्थ दिल्ली म्युनिसिपलबाट प्रमुख सरदार अभतार सिंहको नेतृत्वको टोली जात्रा अवलोकन गर्न आउने पत्र प्राप्त भएको छ। त्यस्तै, चीनबाट सियान, छेन्दु, सेन्जेन, नान्जिन र लान्चाउ नगर, जापानको मात्सुमोतो नगर, संयुक्त राज्य अमेरिकाका फेडेरिकवर्ग र बोल्डर नगरबाट उच्च अधिकारीको नेतृत्वमा जात्रा अवलोकन टोली काठमाडौं आउने बताइएको छ। टोली भदौ २६ गते काठमाडौं आइपुग्ने र भदौ ३० गते स्वदेश फर्किने कार्यक्रम छ।"
खेत जोत्दै गरेको ट्याक्टरले किचेर मृत्यु,महोत्तरी : बर्दिवास नगरपालिका४ वरडाँडामा खेत जोत्दै गरेको ना ५ त ६९५३ नम्बरको ट्याक्टर पल्टिँदा एकजनाको मृत्यु भएको छ।मृत्यु हुनेमा २१ वर्षीय बुद्धबहादुर सिंह रहेको प्रहरीले जनाएको छ। आइतबार बिहान खेत जोत्दै गरेको ट्याक्टर पल्टिँदा खेतको आलीमा बसिरहेका सिंहलाई किचेको थियो। दुर्घटनामा गम्भीर भएका सिंहको बर्दिवासस्थित सिटी केयर हस्पिटलमा उपचारका क्रममा मृत्यु भएको इलाका प्रहरी बर्दिवासका इन्स्पेक्टर सोनुकुमार शाहले जानकारी दिए। सिन्धुली घर भएका चालक चन्द्रबहादुर जीम्बा भने प्रहरी नियन्त्रणमा छन्।
सुनार गुरुङलाई जिटिन डा हर्क गुरुङ अवार्ड,"गोरखा : यस वर्षको जिटिन डाक्टर हर्क गुरुङ अवार्ड गोरखाका सुनारबहादुर गुरुङले पाएका छन्। गुरुङ पर्यटन व्यवसायी संघ (जिटिन) ले शनिबार नेपालका प्रथम अन्तर्राष्ट्रियस्तरका पर्वतारोहण पथ प्रदर्शक गुरुङलाई सम्मान गरेको हो। काठमाडौंमा आयोजित कार्यक्रममा प्रतिनिधि सभाका सांसद पार्वत गुरुङ तथा गुरुङ पर्यटन व्यवासयी संघका अध्यक्ष कमला गुरुङले अवार्ड हस्तान्तरण गरेका हुन्। नेपालकै पहिलो अन्तर्राष्ट्रिय पर्वतारोहण पथप्रदर्शकका रुपमा सक्रिय रहेर यस क्षेत्रमा पुर्याउनु भएको योगदानको उच्च कदर गर्दै गुरुङ पर्यटन व्यवसायी संघ, नेपाल (जिटिन)ले नेपाली पर्यटन क्षेत्रका विज्ञ डा हर्क गुरुङको नाममा स्थापना गरेको जिटिन डा हर्क गुरुङ अवार्डबाट तपाईलाई सम्मान गरिएको छ सम्मान पत्रमा भनिएको छ। धार्चे गाउँपालिका ४ लाप्राकका गुरुङले सन् २००८ मा फ्रान्सको एनसा विश्वविद्यालयबाट अन्तर्राष्ट्रिय स्तरको पर्वतारोहण पथप्रदर्शकको डिग्री हासिल गरेका थिए। त्रिनेत्र एड्भेञ्चर प्रालिका प्रबन्ध निर्देशक गुरुङ नेपाल क्लाइम्बिङ स्पोर्ट एशोसिएशनका उपाध्यक्ष, गण्डकी प्रदेशको आन्तरिक पर्यटन वर्ष २०१९, ०२०, ०२१ र ०२२ को मूल आयोजक समिटिका सदस्य, नेपाल राष्ट्रिय पर्वतारोहण पथप्रदर्शक संघका संस्थापक उपाध्यक्ष तथा निवर्तमान अध्यक्ष, हुन्"
दोलखाका ३५ हजार विद्यार्थी टहरोमै,"दोलखा : भूकम्पले भत्किएका विद्यालयका करिब ९ सय कक्षाकोठा पुनर्निर्माण नहुँदा दोलखाका ३५ हजार विद्यार्थी अस्थायी टहरोमै अध्ययन गर्न बाध्य छन्। भारत, चीन, एसियाली विकास बैंक र विद्यालय व्यवस्थापन समितिमार्फत निर्माण गर्ने भनिएको ९ सयभन्दा बढी कक्षाकोठा ४ वर्षदेखि पुनर्निर्माण हुन सकेको छैन। वर्षामा विद्यालय परिसरमै हिलो तथा लेउमा चिप्लिएर घाइते हुने र हिउँदमा चिसोका कारण विद्यार्थी बिरामी हुँदा समग्र पढाइमा असर पुगेको शिक्षक तथा अभिभावकको गुनासो छ। कतिपय विद्यालयमा अस्थायी टहरोबाट पानी चुहिने भएपछि सिपोलिनले ढाकेर र घाम लागेका बेला खुला चउरमा राखेर पठनपाठन सञ्चालन गरिरहेको शिक्षक बताउँछन्। चीन, भारत र एशियाली विकास बैंक (एडीबी) लगायत दाताका आश्वासन र सरकारको गैरजिम्मेवारका कारण जिल्लाका करिब एक सय २३ वटा विद्यालय भवन निर्माण नहुँदा ३५ हजार विद्यार्थीेको पढाइ प्रभावित हुँदासमेत सरोकारवालाले चासो दिएका छैनन्। जिल्ला आयोजना कार्यान्वयन इकाइ (शिक्षा) दोलखाका सूचना अधिकारी इन्जिनियर राजेन्द्र श्रेष्ठले भारत र चीन सरकारले ३ सय, एडीबीले २ सय २५ र विद्यालय व्यवस्थापन समितिले ३ सय गरी ८ सय २५ वटा कक्षाकोठा पुनर्निर्माण नै सुरु नभएको बताए। विदेशी दाताबाट ठूला र राम्रा विद्यालय भवन बनाउने लोभले पनि पुनर्निर्माणमा ढिलाइ भएको अभिभावक बताउँछन्। पुनर्निर्माण सुरु नै नभएका विद्यालयमा जिल्लाको ठूलो, पुरानो, विद्यार्थी संख्या अत्यधिक भएका र गुणस्तरीय पढाइ हुने विद्यालय नै बढी भएको शिक्षा इकाइ कार्यालयको तथ्यांक छ। ०७२ साल मंसिरमा भारतीय सरकारले १०, चीन सरकारले ३ र एडीबीले १५ गरी २८ विद्यालय भवनमा ५ सय २५ वटा कक्षाकोठा निर्माण गरिदिने प्रतिबद्धता जनाएका थिए। भूकम्पले दोलखा जिल्लाको ३ हजार १ सय २३ वटा कक्षाकोठा पूर्ण क्षति गरेकोमा ०७५७६ सम्म १ हजार ६ सय ९४ कक्षाकोठा पुनर्निर्माण सम्पन्न भएको सूचना अधिकारी इन्जिनियर श्रेष्ठले जानकारी दिए। चालु वर्ष ९ सय २६ वटा कक्षाकोठा निर्माणाधीन अवस्थामा रहेको उनले बताए। भूकम्पले विद्यालय भत्काएलगत्तै भारत सरकारले कालिञ्चोक मावि चरिकोट, कालिनाग मावि सुनखानी, भीम मावि दोलखा, क्षत्रावती मावि क्षेत्रपा, कालिढुंगा मावि मिर्गे, कालापानी मावि जफे, शान्तिआदर्श मावि लादुक, मानेडाँडा मावि झ्याँकु, दुर्गा मावि मागापौवा, गुप्तेश्वर मावि मालुको विद्यालय भवन निर्माण गर्ने जिम्मा लिएको थियो। चीन सरकारले शिक्षा विभागमार्फत भूकम्पअघि नै निर्माण गर्ने जिम्मा लिएको दोलखाको जिरी नगरपालिकास्थित जिरी माविको भवन निर्माण गरेको छैन। चीन सरकारले एक अर्ब १७ करोड रुपैयाँ लागतमा विद्यालय भवन निर्माण गर्ने जनाए पनि ५ वर्षदेखि विद्यालय भवन निर्माणमा चासो नदिएकोमा जिरी माविका प्रधानाध्यापक केशवकुमार कार्कीले दुखेसो गरे।"
हदबन्दी छुटको हदै दुरुपयोग,"काठमाडौं : हदबन्दी छुटका नाममा लिएको जग्गा दुरुपयोग भएको छ। चियाबगान, हाउजिङ कम्पनी, हाइड्रोपावरलगायतले हदबन्दी छुटका नाममा ठूलो परिमाणमा जग्गा ओगट्दै आएका छन्। ती जग्गा कुन अवस्था छन् भन्ने विवरण सरकारसँग छैन। हदबन्दी छुट भूमिव्यवस्था, सहकारी तथा गरिबी निवारण मन्त्रालयले दिएको हो। मन्त्रालयका उपसचिव लीलानाथ दाहालले हदबन्दी छुट जग्गाको अद्यावधिक विवरण तयार नभएको बताए। सरकारले उपत्यका र पहाडमा आयोजना, उद्योग, प्रतिष्ठान, हाउजिङ कम्पनीलाई गरी ७६ हजार ७६६ रोपनी १२ आना ३ पैसा २ दाम हदबन्दी छुट दिएको छ। तराई र भित्री मधेसमा ८ हजार ४ सय २९ बिघा ११ कठ्ठा ४ धुर जग्गा हदबन्दी छुटमा वितरण गरिएको छ। यी जग्गा हदबन्दी छुटमा लिनेमा एक सय ६९ वटा कम्पनी छन्। २०२१ सालपछि मन्त्रिपरिषद् र मन्त्रीस्तरीय निर्णयबाट हदबन्दी छुटमा लिने निर्णय भएको थियो। मन्त्रालय स्रोतका अनुसार ती जग्गाको मनपरी प्रयोग भइरहेको छ। कतिपयले प्लटिङ गरेर बेचेका छन्। धेरै ठाउँमा हदबन्दी छुटका जग्गा बाँझै छन्। उपसचिव दाहालले जग्गाको अवस्थाबारे मन्त्रालयलाई जानकारी नभएको बताए। हामीबाट स्वीकृत लिने हो, फिल्ड लेबलमा के भएको हामीलाई थाहा हुँुदैन, उपसचिव दाहालले भने। सरकारले हदबन्दी छुटको व्यवस्था थप खुकुलो बनाएको छ। २०६८ मा खरिद गर्न स्वीकृत दिने र खरिद गरी राख्न पाउने भन्ने व्यवस्था थियो तर २०७४ मा यो व्यवस्था झन्झटिलो भन्दै राख्न पाइने व्यवस्था गरिएको छ। सरकारले तराईमा १० बिघा खेतीका लागि र १ बिघा घरघडेरीका लागि हदबन्दी तोकिएको छ भने उपत्यकामा २५ रोपनी खेतीपातीका लागि र ५ रोपनी घरघडेरीका लागि तथा पहाडमा ७० खेतीपाती र २० रोपनी हदबन्दी कायम छ। भूमि व्यवस्था, सहकारी तथा गरिबी निवारण मन्त्रालयको अभिलेखमा २०३२ सालदेखि हदबन्दी छुटका नाम जग्गा वितरण भएको विवरण भेटिएको छ। हालसम्म पनि हदबन्दी छुटका नाम जग्गा उपलब्ध गराउन क्रम रोकिएको छैन। पूर्वसचिव कृष्णप्रसाद देवकोटाले हदबन्दी छुट दिएको जग्गा प्रयोग नभएको भएपाएमा क्षतिपूर्ति दिएर सरकारी बनाउनुपर्ने बताए। क्षतिपूर्ति, मुआब्जा दिन ढिला भइसक्यो, उनले भने, मैले प्रयास गरेको थिएँ तर लागू गर्न सकिनँ। अहिले जग्गाको भाउ बढेको बढ्यै छ। क्षतिपूर्ति दिन सक्ने अवस्था छैन। लामो समय भूमि प्रशासनमा बसेका पूर्वसचिव देवकोटाले कतिपय स्थानमा हदबन्दी छुटमा रहेका जग्गा सहर बसिसकेको बताए। नेपाल जडिबुडी तथा जडिबुटी उत्पादकत्व संघका अध्यक्ष गोविन्द घिमिरेले उद्योगी व्यवसायी सदुपयोग र दुरुपयोग दुवै मनसायले हदबन्दी छुटमा जग्गा लिएको बताए। धेरै उद्योगी व्यवसायी जग्गा ओगटेर राखेका छन्, उनले भने, कतिपयको सही काम गर्ने मनसाय छ भने कतिपयको दुरुपयोग गर्ने आसय छ। उनले चियाखेतीका लागि लिएको जग्गा सबै सदुपयोग हुन नसकेको जानकारी दिँदै चियाको विकल्पमा जडिबुटी खेती गर्न सकिने सुझाव दिए। भूमि ऐनमा हदबन्दीभन्दा बढी जग्गा सरकारले जफत गर्ने प्रस्ताव गरिएको छ। जुन प्रयोजनका लागि लिएको हो त्यसमा प्रयोजन नभएमा हदबन्दीभन्दा बढी जग्गा राख्न नपाइने विधेयकमा उल्लेख छ। उनले हदबन्दीभन्दा बढी राख्नेको नियमन हुँदा जग्गा दुरुपयोग भएको बताए। पूर्वसचिव कृष्णराज बीसीले २०२१ सालमा भूमिसम्बन्धी ऐन आएपछि ठूलाठूला जमिनदारले व्यवसायी कृषि र औद्योगिक प्रयोगका लागि हदबन्दीभन्दा बढी जग्गा राखेको बताए। कहाँकहाँ छुटमा जग्गा दिएको छ। त्यो जग्गा केमा उपयोग भएको छ कि छैन। त्यसको सरकारले नियमन गर्नुपर्छ, उनले भने। उनले हदबन्दीभन्दा बढी जग्गा किनबेच गर्न नपाउने व्यवस्था गर्नुपर्ने बताए। हदबन्दी छुटको व्यवस्था विकृतिका रूपमा रहेको बताए। पशुपतिनाथको २३१ रोपनी जग्गा कसले खायो ? पशुपतिनाथको जग्गा खै ? हदबन्दीभन्दा बढी जग्गा जफत हुने बढी जग्गा सरकारलाई, भूमिहीनलाई वितरण गर्न बाटो खुला गुठीको ५५५ बिघा जग्गा व्यक्तिका नाममा प्रविधिबाटै जग्गा व्यवस्थापन : मन्त्री अर्याल स्कुलको पाँच बिघा जग्गा धनी सुकुम्बासीलाई क्याम्पसको ८२ बिघा जग्गा कब्जा"
"शिक्षक छनोटमा कडाइ, दुई चरणमा परीक्षा दिनुपर्ने","काठमाडौं : सरकारले सामुदायिक विद्यालयको शिक्षक छनोट प्रक्रियामा कडाइ गरेको छ। यसअघि भएको व्यवस्थाले प्रतिस्पर्धी व्यक्ति शिक्षण पेसामा आउन नसकेको गुनासो बढेपछि नयाँ व्यवस्था ल्याइएको हो। नयाँ व्यवस्था भएको शिक्षक सेवा नियमावलीको दशौं शंसोधन मन्त्रिपरिषद्ले बुधबार पारित गरेको हो। शिक्षा मन्त्रालयले नियमावलीको मस्यौदा केही समयअघि मन्त्रिपरिषद्मा पेस गरेको थियो। स्थायी शिक्षकका लागि प्रतिस्पर्धा गर्नेले दुई चरणमा परीक्षा दिनुपर्ने भएको छ। सम्बन्धित उम्मेदवारले दुवै चरणको परीक्षा उत्तीर्ण गरेपछि मात्र अन्तर्वार्तामा बस्न पाउनेछन्। नयाँ व्यवस्थाअनुसार अबदेखि शिक्षकको परीक्षा दुई सय पूर्णांकको हुनेछ। यसअघि सय पूर्णांकको मात्र लिखित परीक्षा हुन्थ्यो। सय पूर्णांकको वस्तुगत परीक्षा उत्तीर्ण गरेपछि मात्र दोस्रो चरणको विषयगत परीक्षामा सहभागी गराइनेछ। विषयगत परीक्षा पनि सय पूर्णांकको हुने मन्त्रालयका विद्यालय प्रशासन महाशाखाका सहसचिव कृष्णप्रसाद काप्रीले बताए। वस्तुगत परीक्षामा परीक्षार्थीले ल्याएको कुल अंकको ५० प्रतिशतलाई मात्र विषयगत परीक्षाको उत्तीर्णांकसँग जोडिनेछ। तर, पहिलोचरणको वस्तुगत परीक्षामा उत्तीर्णांक कति राख्ने भन्ने विषयमा भने थप छलफल गरेर निर्णय गरिने काप्रीले बताए। तर, उत्तीर्णांक ५० हुने सम्भावना बढी रहेको उनले बताए। वस्तुगत परीक्षामा उत्तीर्णांक ५० रह्यो र उम्मेदवारले ५० नम्बर मात्रै ल्यायो भने उसको विषयगत परीक्षाको प्राप्तांकसँग २५ नम्बर मात्रै जोडिन्छ। तर, वस्तुगतमा ५० नम्बरभन्दा तल ल्यायो भने उसले विषयगत परीक्षाम बस्नै पाउँदैन, काप्रीले भने, वस्तुगत परीक्षामा नेगेटिभ मार्किङ राख्ने विषयमा पनि छलफल भइरहेको छ। यो व्यवस्थाले शिक्षक छनोट प्रक्रिया प्रतिस्पर्धी हुने र शिक्षकको क्षमतामा पनि विकास हुने मन्त्रालयको विश्वास छ। अन्तर्वार्तामा पनि कडाइ लिखित परीक्षाबाट छनोट भएका शिक्षकलाई २५ पूर्णांक मानेर अन्तर्वार्ता लिने व्यवस्था छ। यो व्यवस्थमा पनि परिवर्तन भएको छ। यसअघि ज्येष्ठताको आधारमा अधिकतम १२ वर्ष मानेर प्रतिवर्ष एक नम्बर दिने व्यवस्था थियो। अब ज्येष्ठताका लागि अधिकतम १० वर्ष मात्र गणना गरिने र प्रतिवर्ष जिरो दशमलव ५ प्रतिशत मात्रै अंक दिने व्यवस्था गरिएको छ। ज्येष्ठताको आधारमा १२ नम्बरसम्म अंक दिने व्यवस्थाका कारण खुला प्रतिस्पर्धाको परीक्षामा कार्यरत शिक्षकले मात्र मौका पाउने अवस्था आएकाले ज्येष्ठताको आधारमा नम्बर घटाइएको कापी्रले बताए। पुरानो व्यवस्थाअनुसार प्राथमिक तहमा १२ वर्ष पढाएको व्यक्तिले निम्न माध्यमिक तहमा प्रतिस्पर्धा गयो भने उसले स्वतः १२ नम्बर पाउँछ। यसो हुँदा स्वतः १२ नम्बर पाउने व्यक्तिसँग नयाँ उम्मेदवारले प्रतिस्पर्धा गरेर नियुक्ति पाउन निकै कठिन हुन्छ, काप्रीले भने, अब जति वर्ष काम गरेको भए पनि ज्येष्ठताका आधारमा ५ नम्बरभन्दा बढी अंक कसैले पनि पाउँदैन। शैक्षिक योग्यतालाई थप अंक संशोधित नियमावलीले सम्बन्धित उम्मेदवारले प्रतिस्पर्धा गरिरहेको तहभन्दा माथिल्लो तहको शैक्षिक योग्यता छ भने थप अंक पाउने नयाँ व्यवस्था छ। जसअनुसार माथिल्लो शैक्षिक योग्यता प्रथम श्रेणाीको छ भने एक नम्बर र द्वितीय श्रेणीको छ भने दुई नम्बर पाउनेछ। न्यूनतम शैक्षिक योग्यताका लागि यसअघि दिइँदै आएको तीन नम्बरलाई भने यथावत् राखिएको छ। शैक्षिक योग्यता र ज्येष्ठताबाहेक सम्बन्धित उम्मेदवारले अन्तर्वार्ता दिएको प्रस्तुतिलाई १५ अंक दिइनेछ। अन्तर्वार्ताको अहिलेको पद्धतिलाई पनि कडाइ गरिने मन्त्रालयले तयारी गरेको छ।"

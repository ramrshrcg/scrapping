शीर्षक,विवरण
मेलम्ची विलम्बको रहस्य,"उपत्यकाका घरघरमा वर्षौँदेखि चाहिएको मेलम्ची चरम ढिलाइ किन ? सबैका मनमा यही प्रश्नले डेरा जमाएको छ। तर मेलम्ची विलम्बको रहस्यका धेरै पाटामध्ये एउटा उद्घाटित भएको छ आयोजनाका प्रमुख नै ट्यांकर व्यवसायमा। आफ्नो आर्थिक स्वार्थ रहेका विषयमा कुनै पनि अधिकारप्राप्त अधिकारी जोडिन नमिल्ने विश्वव्यापी मान्यता छ। यो मान्यतालाई विभिन्न ऐनकानुनले नै व्यवस्थित गरेको छ। स्वार्थ बाझिने गरी कसैको संलग्नता मात्र होइन, नियुक्ति र मनोनयनलाई वर्जित गरिएका छन् हाम्रा सम्बद्ध ऐनकानुनले। तर, मेलम्चीको हकमा यो मान्यता र कानुनी प्रावधानलाई नांगो हस्तक्षेप गरिएको तथ्य उद्घाटित भएको छ। मेलम्ची आयोजना प्रमुख ट्यांकर व्यवसायमा संलग्न रहेको तथ्य बाहिर आएर यस मूल्यमान्यताको धज्जी मात्र उडाइएको छैन, ऐनकानुनको समेत परिहास गरिएको प्रतीत हुन्छ। मेलम्ची आयोजना प्रमुख सूर्यराज कँडेल एउटा देखिने पात्र मात्र हुन्, जसले आयोजना जानीजानी पर धकेल्दै आएका थिए। कँडेलले किन यस्तो गर्दै आएका हुन् भन्ने थाहा पाउन अन्यत्र जानुपरेन उनकै पानी व्यवसाय प्रमुख लुकेको कारण बन्यो। त्यसबाहेक मेलम्ची ल्याउन नदिन अरू तत्व कति सक्रिय छन् भन्ने कुरा पनि सार्वजनिक भएको यो तथ्यले खोतलेको छ। हिजो जसरी इन्भर्टरका व्यापारी लोडसेडिङ अन्त्य हुन नदिन सल्बलाएका थिए, मेलम्चीमा पनि डेढ दशकयता यी तत्व हावी भएका बुझ्न गाह्रो भएन। विधिवत् रूपमा मेलम्ची खानेपानी आयोजना सुरु भएको १७ वर्षको अवधिमा यो र त्यो बहानामा सम्पन्न हुन सकेको छैन। आयोजनाको ९८ प्रतिशत काम सकिएको छ, कहिले शतप्रतिशत काम सकिन्छ भन्ने टुंगो छैन। तर, मेलम्चीको पानी गत माघ २७ गते काठमाडौं ल्याइपुर्याउने प्रधानमन्त्रीको घोषणा साकार हुन नदिन सचिव र कार्यकारी निर्देशकहरू नै बाधकका रूपमा देखा पर्दै आएको तथ्य अन्नपूर्णले पटकपटक उद्घाटित गर्दै आएको हो। यो तथ्यलाई स्वयं प्रधानमन्त्री ओलीले पनि आफूलाई सचिव गजेन्द्र ठाकुरले ढाँटेको र झुक्याएको अभिव्यक्ति दिएबाट पुष्टि भयो नै। आयोजना कार्यान्वयनका क्रममा देखिएका वाधाव्यवधान हटाउने जिम्मा आयोजना प्रमुखको हुन्छ। पछिल्लोपटक घोषित समयमा मेलम्ची आउन नसक्नुका कारणको निवारण गर्ने धर्म पनि आयोजना प्रमुखकै थियो। तर, उनले एकपटक पनि मेलम्ची खानेपानी आयोजनाको बोर्ड बैठक राखेनन्। सदस्यसचिवको हैसियतले बोर्ड बैठक बोलाउने दायित्व आयोजना प्रमुखकै हुन्छ। तर, उनले सचिवको काँधमाथि हालिदिए। भुक्तानी नपाएकै कारण ठेकेदार काम छाड्न बाध्य भयो। आफूभन्दा एक तहमाथिबाट विशेष परिस्थितिमा निर्णय गराउन सक्ने अधिकार हुँदाहुँदै आयोजना प्रमुखले मन्त्रिपरिषद्बाट निर्णय गराएर प्रचलित कानुनको पनि धज्जी उडाए बिनाप्रतिस्पर्धा बाँकी कामको ठेक्का दिएर। उनको यो निर्णयमा पनि गलत नियत देखियो। मन्त्रिपरिषद्ले निर्णय गर्दा पनि उनले काम लगाउन सकेनन्। यता प्रधानमन्त्रीलाई मेलम्चीमा काम भइरहेको भ्रममा पारिरहे। फिल्डमा माखो पनि मरेको छैन। यसले गर्दा आयोजना लम्बिने नै भयो। आयोजना जति लम्बियो उनको पानी व्यापार पनि उत्तिनै चम्किने स्वार्थ लुकेको थियो। प्रधानमन्त्रीले बोलेको कुरा नपुर्याउन स्वयं प्रधानमन्त्री मात्र होइन, खानेपानी सचिव र आयोजना प्रमुख पनि उत्तिकै जिम्मेवार छन्। आफ्नो पदीय दायित्व निर्वाह गर्न नसक्ने, देशवासीलाई ढाँटेर भूट कुरा गर्ने र तिनलाई काममा लगाउन नसक्ने खानेपानीमन्त्रीलाई तत्काल कारबाही गर्न नसक्नु प्रधानमन्त्रीको कमजोरी देखियो। प्रधानमन्त्रीजस्तो मुलुकको कार्यकारी प्रमुखलाई झुक्याउनेले के गतिलो काम गरेको होला, सहजै अनुमान गर्न सकिन्छ। पानीजस्तो अत्यावश्यक कुरामा पनि माफियाकरण र व्यापारीकरण गर्ने, तिनलाई छुट दिइरहने सचिव, आयोजना प्रमुख र खानेपानीमन्त्रीलाई प्रधानमन्त्रीले तत्काल कारबाही गर्नुपर्छ। यिनीहरूलाई कारबाही गर्न जति ढिलो हुन्छ, त्यति नै यो सरकारप्रति आम जनताको विश्वास गुम्दै जान्छ। तसर्थ, मेलम्चीमा थप दुर्घटना हुन नदिन र राज्यको आर्थिक स्रोत अरू खन्याउन नदिन प्रधानमन्त्रीले हस्तक्षेप गरी यिनीहरूलाई कारबाही गर्न जरुरी छ।"
लागु औषधसहित सहायक हवल्दार पक्राउ,"विराटनगर : सशस्त्र प्रहरीकै संलग्नतामा भारतबाट नेपालतर्फ लागुऔषधको अवैध ओसारपसार हुने गरेको तथ्य सार्वजनिक भएको छ। भारतसँगको खुला सीमाको फाइदा उठाएर बर्दी र परिचयपत्रको दुरुपयोग गर्दै कानुनद्वारा बर्जित लागुऔषधको अवैध ओसारपसारमा सशस्त्र प्रहरी संलग्न रहने गरेको खुलेको हो। भारतको जोगवनीबाट ल्याइएको लागु औषधसहित विराटनगर महानगरपालिका१६ हुलासमेटल चोकबाट ठूलो परिणामको लागुऔषधसहित सशस्त्रका सहायक हवल्दार मंगलबार साँझ पक्राउ परेका छन्। लागुऔषध नियन्त्रण ब्युरो विराटनगरको टोलीले धरान उपमहानगरपालिका२ घर भई सुनसरीकै अमडुवास्थित बिओपी पोस्टमा कार्यरतसहायक हवल्दार ३१ वर्षीय पूर्णबहादुर थापामगरलाई पक्राउ गरेको हो। मोरङ प्रहरीका प्रवक्ता डीएसपी राजकुमार खिउजुले झोला चेकजाँच गर्दा लागुऔषध भेटिएको बताए। उनको झोलाबाट लुपिजेसिक ९९ एम्पुल, एभिल ८६ एम्पुल, डाइजेल्याब सय एम्पुल, फेनारगन २४ एम्पुल गरेर जम्मा तीन सय नौ एम्पुल लागुऔषध बरामद भएको डीएसपी खिउजुले बताए। पक्राउ परेका सहायक हवल्दार थापा मगरलाई आवश्यक अनुसन्धानका लागि इलाका प्रहरी कार्यालय रानीमा राखिएको छ।"
राहतको नाममा दुई पोका भुजा र चिउरा,"विराटनगर : प्रदेश १ को राजधानीका कतिपय स्थान अझै डुबानमा छन्। डुबानमा परेर विस्थापित भएकाहरूले अझै राहत पाएका छैनन्। ५ दिनदेखि बाढीले घर डुबानमा परेर सुरक्षित स्थानमा बसेका उनीहरूले हालसम्म दुई पोका भुजा मात्र राहत स्वरुप पाएको बताएका छन्। बाढीले घर डुबानमा परेकाहरूले हालसम्म दुई पोका चिउरा र भुजामात्र पाएको विराटनगर १२ बासिन्दाले बताए। सो स्थानमा अहिले पनि घर डुबानमै छन्। सडकमाथिबाट पनि पानी बगिरहेको छ। दरैया थान चोकका गंगा राजवंशीले विगत दुई दिनदेखि भुजा र चिउरा मात्र राहत पाएको बताइन्। अहिले पनि घरमा पानी बगिरहेकोकाले घर अगाडिको मन्दिर प्रांगणमा बसेको बताइन्। उनीसँगै दर्जनौँ महिला र पुरुष त्यहाँ बस्दै आएका छन्। पानीले गर्दा घरमा बस्न नसकिने अवस्था रहेको बताउँदै शुझवार देविदले भनिन्खाटमाथि घाट राखेर सामान त जोगाएँ, तर खानाके प्रबन्ध गर्न धेरै समस्या भएको छ।' राहतको नामा वडा समितिले दुई दिनदेखि भुजा र चिउरा एक एक पोका मात्र दिएका उनले बताइन्। महानगरपालिकाले बाढीबाट विस्थापित भएर अधारभूत विद्यालयमा बसेकाहरूलाई खानाको व्यवस्था गरे पनि घरमा पानी पसेर बाहिर रहेकालाई कुनै राहत नदिएको स्थानीयहरूले बताए। स्थानीय रीता राजवंशीले घरमा समानको रेखदेख गर्न मन्दिरमा बसेको तर कसैले खाने कुरा समेत नदिएको बताइन्। 'वर्षायाममा बालबच्चाको लागि मजदुरी गरेर जोहो गरेका अन्न र खाद्यान्य जोगाउन बाहिर नगएकाले राहत नपाएको हो कि ?' उनले प्रश्न गरिन्। ममता राजवंशी बच्चा विरामी भएकाले झन् पीडित छन्। बाढीकै कारण श्रीमानको काम बन्द भएको छ। बच्चा बिरामी छ। खर्च जोहो पनि भएको छैन', उनले सुनाइन्। महानगरपालिकाले बाढीपीडितका लागि स्वास्थ्य परीक्षण गर्न चिकित्सक टोली खटाएको छ तर त्यो पनि स्कुलमा मात्र पुगेको छ। चौतर्फी पानीले घेरिएर घरमा बसेका शोभाकान्त रायको परिवार पनि हालसम्म राहतबाट वञ्चित छ। उनको घरवरपरबाट अझै ४ फिट पानी बग्दै छ। राहत पनि पहुँच र चिनेका अधारमा मात्र पाइने गरेको उनको भनाई छ। पानी जमेका कारण लामखुट्टेको प्रकोप बढेको छ। उनले सबैलाई झुल र टोलटोलमा स्वास्थ्य परीक्षण गर्न माग गरे। महानगरपालिकाका मेयर भीम पराजुलीले बाढीबाट विस्थापित र पीडितलाई तत्काल राहत दिन सवै वडा अध्यक्षहरूलाई जिम्मेवारी दिएको बताए। बाढीले महानगरमा करिब १ हजारजना विस्थापित भएका छन्। मोरङमा बाढी र डुबानका कारण ६ हजार ५३५ मानिस विस्थापित भएका छन्। एक हजार ५१६ परिवारका ती विस्थापितलाई सुरक्षित स्थानमा राखिएको जिल्ला विपद व्यवस्थापन समिति मोरङका सम्पर्क व्यक्ति अभयकुमार गुप्ताले जानकारी दिए। विस्थापितहरू स्कुल, मठ मन्दिरमा आश्रय लिइरहेका छन्।"
"मोरङकाे सुनवर्षीमा एक बालिकाको मृत्यु, एक वेपत्ता",विराटनगर : मोरङको सुनवर्षी नगरपालिका२ स्थित पैनीले बगाएर मंगलबार एक बालिकाको मृत्यु भएको छ । अर्की एक बालिका वेपत्ता छिन् । कल्भर्टबाट पैनीमा खसेर यस्तो घटना भएको हो । मोरङ प्रहरी प्रवक्ता डिएसपी राजकुमार खिउजुका अनुसार पथरीशनिश्चरे नगरपालिका६ का राजीव तामाङकी छोरी ११ वर्षीया श्रृजना तामाङ र राजीवकै घरमा बस्दैआएकी इलाम दानाबारीका कृष्ण तामाङकी छोरी ८ वर्षीया प्रिती पैनीमा डुबेर बेपत्ता भएका थिए । सुनवर्षी४ स्थित फूपुको घरमा साइकल चढेर जाने क्रममा सुनवर्षी२ मा रहेको कल्भर्टकबाट साइकलसहित पैनीमा खसेका थिए । प्रहरीका अनुसार वेपत्ता भएकामध्ये घटनास्थलबाट लगभग सय मिटर तल प्रितीको शव फेला परेको हो । श्रृजना अझै वेपत्ता रहेको र खोजी तिव्र पारिएको बताइएको छ ।
बाढीले बगाएको पुलमा बेलिब्रिज फिट (फोटो फिचर),"महोत्तरी : बाढीले बगाएको पूर्वपश्चिम राजमार्गअन्तर्गत महोत्तरीको बर्दिबासस्थित भप्सी पूलमा बेलीब्रिज जडान गर्न थालिएको छ। चार दिनअघि भप्सी खोलाको पुल बाढीले बगाएको थियो। पुलमा सिरहाको लहानबाट बेलिब्रिजको सामग्री ल्याएर जडान गर्न सुरु गरिएको डिभिजन सडक कार्यालय जनकपुरका डिभिजन प्रमुख विनोद कुमारले जानकारी दिए। सात दिनभित्र बेलिब्रिज बनाइसक्ने लक्ष्य राखेका छौं, उनले भने, राजमार्गको पुल बाढीले बगाउनु हाम्रो लागि ठूलै विपत्ती हो। बाँकी रहेको दुवैतिरको पुलको पिलर कमजोर छ। त्यसैले बेलिब्रिज ५० मिटरकै तयार गर्न लागेका छौँ, उनल भने। बेलिब्रिज जडान गर्न विज्ञको टोली काठमाडौं र बाराको सिमराबाट आएको छ। डिभिजन सडक कार्यालय जनकपुरले भप्सी खोलाको दक्षिणपट्टी वैकल्पिक बाटो बनाएर यातायात संचालनमा ल्याएको छ। एकतर्फी बाटो सञ्चालनमा ल्याए पनि यातायात आवतजावतमा समस्या भएको जिल्ला ट्राफिक प्रहरी कार्यालय बर्दिबासका इन्सपेक्टर प्रकाशबहादुर सिंहले बताए।"
घरमा आगो लाग्दा ५ लाखको क्षति,बैतडी : बैतडी जिल्लास्थित एक घरमा आगो लाग्दा ५ लाख बराबरको क्षति भएको छ। पञ्चेश्वर गाउँपालिका५ लार्कोटका हजारी चन्दको घरमा मंगलबार दिउँसो आगो लागेको जिल्ला प्रहरी कार्यालयका प्रहरी निरीक्षक दीपक पातलीले जानकारी दिए। आगालागी कारण चन्दको दुईतले घर पूर्णरुपमा क्षतिग्रस्त भएको छ। चुलोबाट सल्कीएको आगो घरभरी फैलिएपछि प्रहरी त्यहाँ पुगेको थियो। प्रहरी र स्थानीयको सक्रियतामा आगो नियन्त्रणमा लिइएको हो।
हिलाम्य सडकमा सशस्त्रको श्रम (फोटो फिचर),मुगु : लगतारको वर्षाले अवरुद्ध नाग्मगमगढी सडकखण्ड सशस्त्र प्रहरीले मर्मत गरेको छ। छायानाथ रारा नगरपालिका३ तली तुमामास्थित सडक हिलाम्मे हुँदा स्थानीयको आवतजावत ठप्प भएपछि सशस्त्र प्रहरीले ५० मिटर सडकर्ममत गरेको हो। वर्षाले सडक अवरुद्ध भएपछि सदरमुकाम गमगढी आउने तथा जाने सवारी साधनलाई सास्ती हुने गरेको थियो। यसको मर्मतका लागि सम्बन्धित निकाय मौन भएपछि सशस्त्र प्रहरीले बाटो निर्माणको काम सुरु गरेको हो।
सर्वोच्चले खोल्यो विषादी परीक्षणको बाटो : सरकारको निर्णयमाथि रोक,"काठमाडौं : सर्वोच्च अदालतले भारतबाट आयात हुने तरकारी, फलफूल तथा खाद्यान्नमा विषादी परीक्षण कार्य स्थगन गर्ने सरकारको निर्णयमाथि रोक लगाएको छ। सर्वोच्चका न्यायाधीश हरिकृष्ण कार्की र बमकुमार श्रेष्ठको संयुक्त इजलासले सरकार र रिट निवेदकसँगको छलफलपछि मंगलबार सरकारको विपक्षमा निर्णय दिएको हो। सर्वोच्चमा छलफलपछि यसअघि विषादी परीक्षण रोक्ने गरी सरकारबाट भएको निर्णय कार्यान्वयन नगर्न सर्वोच्चका न्यायाधीश डा आनन्दमोहन भट्टराईको एकल इजलासले अन्तरिम आदेशलाई निरन्तरता दिइएको हो। गत असार २ गते राजपत्रमा जारी सूचना अनुरुप नै विषादी परीक्षण गरिनुपर्ने मागसहित उपभोक्ता हित संरक्षण मञ्चका तर्फबाट महासचिव विष्णु तिमिल्सिना, सचिव कुमारी खरेल तथा अधिवक्ता कञ्चनकृष्ण न्यौपाने र भद्रप्रसाद नेपालले सर्वोच्चमा भिन्नाभिन्नै रिट दायर गरेका थिए। विषादी परीक्षणमा सरकारको राष्ट्रवाद देखियो : विश्वप्रकाश विषादी परीक्षण नगर्ने निर्णय : किसानको पीडा कसले सुन्छ ? विषादी परीक्षण रोक्ने सरकारको निर्णयविरुद्ध नेविसंघको विरोध (फोटो फिचर) तरकारीको विषादी परीक्षण : नेपालीलाई सास्ती, भारतीयलाई मस्ती तरकारीमा विषादी : स्वास्थ्य जोखिममा प्रदेश १ मा विषादी परीक्षण विषादीयुक्त सागसब्जी र फलफूल : धमाधम भित्रिन थाले सर्वोच्चले भन्यो विषादी परीक्षण रोक्ने निर्णय तत्काल कार्यान्वयन नगर्नू १० करोड मानिसलाई विषादीरहित खाना खुवाउने सूत्र (भिडियो) भारतीय आलुमा विषादी सर्वोच्चले संविधानले खाद्यसम्बन्धी हक, स्वास्थ्य सम्बन्धी हक, सुरक्षित मातृत्वको हक, स्वच्छ वातावरणको हक तथा सम्मानपूर्वक बाँच्न पाउने हक सुनिश्चित गरेको तथा उपभोक्ता संरक्षण ऐन, २०७५ लेसमेत मानव जीऊ, ज्यान, स्वास्थ्य तथा सम्पत्तिमा हानी पुर्याउने वस्तु तथा सेवाको विक्रीवितरणबाट सुरक्षित हुन पाउने अधिकार सुनिश्चित गरेको व्याख्यासहित अन्तरिम आदेशलाई निरन्तरता दिएको छ। ऐनले कुनै वस्तु उपभोग गर्दा उपभोक्तालाई हानी नोक्सानी वा क्षति पुग्ने गरी विषादी वा कुनै रसायनको प्रयोग गर्ने वा त्यसरी प्रयोग भएको वस्तु विक्री गर्ने कार्यलाई निषेधित गरेको अवस्थामा सरकारको स्थगन निर्णयले जिउज्यान नै जोखिममा पर्ने खतरा उत्पन्न भएको भन्दै रिटमा प्रश्न उठाइएको थियो।"
गुरु पूर्णिमा,नेपाल तेक्वाङ्दो संघले मंगलबार गुरु पूर्णिमा मनाएको छ । सातदोबाटोस्थित राष्ट्रिय तेक्वाङ्दो संघको हलमा गुरु पूर्णिमाको कार्यक्रम भएको हो । गुरु पूर्णिमामा राष्ट्रि टोलीका सदस्यसँगै उनीहरुका कोरियन र नेपाली प्रशिक्षक सहभागी थिए । तस्बिर : सुनिता डंगोल
सडक नखुल्दा जनजीवन प्रभावित,"ओखलढुंगा : एक सातादेखि ओखलढुंगाका विभिन्न सडक अवरुद्ध हुँदा स्थानीयको जनजीवन प्रभावित भएको छ। अविरल वर्षाका कारण आएको बाढीपहिरोले भत्किएका सडक अझै सुचारु हुन सकेका छैनन्। पहिरोले सिद्धिचरण राजमार्गका विभिन्न स्थानमा अवरुद्ध भएको छ। राजमार्ग अवरुद्ध भएपछि ओखलढुंगा, खोटाङ र सोलुखुम्बाट काठमाडौं तथा विराटनगर आवतजावत गर्ने सवारी चल्न सकेका छैनन्। जिल्ला सदरमुकामबाट गाउँ जाने सडक समेत पुरै अवरुद्ध छन्। रामपुर, प्राप्चा सडक, भदौरे कुइभीर सडक, रुम्जाटार माम्खा सडक, ज्यामिरे च्यामन सडक र कुन्तादेवी घोराखोरी सडक अवरुद्ध भएका छन्। सडक अवरुद्ध हुँदा आवगमन ठप्प छ भने जनजीवन अस्तव्यस्त बनेको छ। सडक अवरुद्ध हुँदा उपभोग्य लगायत अन्य वस्तु अभाव हुने अवस्था आएको उद्योग बाणिज्य संघका उपाध्यक्ष पूर्णकुमार श्रेष्ठले बताए। सडक अवरुद्ध हुँदा व्यापार व्यवसायमा करोडौं घाटा लागेको र उपभोक्ता मारमा परेको उनको भनाइ छ। सरोकारवाला सबै मिलेर सडक खुलाउन पहल गर्नु पर्ने श्रेष्ठले बताए। लगातारको वर्षाका कारण गएका पहिरो पन्छाउन नसकेपछि राजमार्गको खटारी खण्ड अवरुद्ध छ भने मध्यपहाडी राजमार्गका दजनौं स्थानमा खसेका पहाडका कारण सगरमाथाका तीन जिल्लाको अन्य जिल्लासँगको सम्पर्क टुटेको छ।"
सडकमा परेका संरचना आफै भत्काउनेलाई सम्मान,धनगढी : धनगढी उपमहानगरपालिकाले सडक क्षेत्रमा पर्ने आफ्नो संरचना आफै भत्काउने र नगरका उत्कृष्ट करदातालाई सम्मान गरेको छ। सोमबार चौंथो नगरसभा समापन कार्यक्रममा सडक क्षेत्रमा परेको संरचना भत्काएर सहयोग गर्ने सचेत नागरिकको रुपमा धनगढी उपमहानगरपालिका२ की डम्बरदेबी भट्ट र धनगढी उपमहानगरपालिका १ एलएन चोकका प्रकाशजंगबहादुर स्वाँरलाई सम्मान गरेको हो। उनीहरुलाई दोसल्ला र कदरपत्रका साथ नगर प्रमुख नृपबहादुर वड र उपप्रमुख सुशिला मिश्र भट्टले सम्मान गरेका हुन्। त्यस्तै उपमहानगरपालिकामा सबैभन्दा बढी कर तिर्ने किशोर सिलवाल र नियमित कर तिर्ने अन्नपूर्णदेवि गुप्तालाई सम्मान गरिएको छ। उपमहानगरपालिका६ को वडा कार्यालय भवन निर्माणका लागि जग्गा प्रदानगर्ने धनगढी उपमहानगरपालिका ६ का अशोक पन्तलाई कदरपत्र र दोसल्ला ओढाएर नगरसभामा सम्मान गरिएको उपमहानगरपालिकाका प्रमुख प्रशासकिय अधिकृत नारायण प्रशाद सापकोटाले बताए ।
लडेर युवतीको मृत्यु,ओखलढुंगा : चिसंखुगढी गाउँपालिका ६ भदौरेमा घाँस काट्न जाँदा भीरबाट लडेर एक युवतीको ज्यान गएको छ। भदौरेको अन्तरेटोलकी १९ वर्षीया कविता मगरको भीरबाट लडेर मृत्यु भएको इन्स्पेक्टर राजीव श्रेष्ठले जानकारी दिए। लडेर मृत्यु भएको अवस्थामा कविताको शव फेला पारेको उनको भनाइ छ। मृतकको शव पोस्टमार्टमका लागि रुम्जाटार अस्पताल पठाइएको छ। ओखलढुंगाका ग्रामीण भेगमा घाँस काट्ने क्रममा भीरबाट लडेर हरेक वर्ष दर्जनबढीले ज्यान गुमाउने गरेको प्रहरीको तथ्यांकले देखाउँछ।
रातुखोला किनारका बासिन्दाको पीडा : मध्यरातमा भागेर बाँचियो,"जनकपुर : गत शनिबार मध्यरातमा लालगढको सुनौलो बस्तीका अधिकांश घरभित्र बाढी पसेपछि गाउँमा भागाभाग नै मच्चियो । धेरैले भागेरै ज्यान जोगाए । खोलामा पानीको बहाव कम भएपछि भने उनीहरु घरमा बस्न थालेका छन् । तै पनि मनबाट त्रास त हटेको छैन । बाढी फेरि आउने डरले गाउँलेहरु निदाउनै नसक्ने बताउँछन् । खोलामा पानीको बहाव बढ्यो कि भाग्न तयार छन् उनीहरु । केही दिनयता त खोलामा पानीको बहाव हेर्न गाउँमा पालो नै लगाएको बताउँछिन् स्थानीय रितामाया खप्तरी मगर । खोलो हेर्यो अनि रात काट्यो, उनले गुनासो गरिन्, रातु खोलाको बाँध फुट्न लागिसक्यो । बाढी आउँदा १० जनाको परिवार कसरी जोगाउने चिन्ता हुन्छ। लालगढ सुनौलो बस्तीका बासिन्दाको गुनासो के छ भने, सरकारले क्रसर बन्द नगराउँदा, बाँध मर्मत नगर्दा बाढीले यसरी वितण्डा मच्चायो । लालगढ सुनौलो बस्तीकी गीता श्रेष्ठ भन्छिन्, हामीले रोक्दा रोक्दै बाँध नजिकबाटै बालुवा, गिट्टी झिकियो । गुनासो पनि गरियो तर निसाफ भएन । अविरल वर्षासँगै खोलाको बाढीले बाँध कटान गर्दा गाउँ नै बग्ने खतरा देख्छन् उनीहरु । महोत्तरी र धनुषाको सिमानामा पर्ने रातु खोलाले वर्षासँगै पूर्वी बाँध कटान गरेको छ । क्रसरवलाहरुले मापदण्ड विपरित रातु खोला खन्दा तटबन्ध जोखिममा परेको थियो । अहिले सोही क्षेत्रमा बाढीले धमाधम कटान गरिरहेको छ । बाँध कटानसँगै धनुषाको लालगढस्थित सुनौलो बस्ती, महोत्तरीको बर्दिबास नगरपालिकोको किसानगर, पशुपतिनगरका हजारौं बासिन्दा बाढीको त्रासमा बाँचिरहेका छन् । स्थानीय जनप्रतिनिधिले पनि यस्तो गुनासो नसुन्ने गरेको बताउँछन् सुनौलो बस्तीका बासिन्दा ।"
बैतडीका चार स्थानीय तह पहिरोको उच्च जोखिममा,"बैतडी : बैतडीका ४ स्थानीय तहमा पहिरोको उच्च जोखिममा रहेका छन्। जिल्ला विपद् व्यवस्थापन समितिले तयार पारेको विपद् पूर्वतयारी तथा प्रतिकार्य योजना अनुसार मेलौली नगरपालिका, दोगडाकेदार गाउँपालिका, पुरचौंडी नगरपालिका र डिलाशैनी गाउँपालिका पहिरोको उच्च जोखिममा रहेका हुन्। विभिन्न प्रकोपको हिसाबले जिल्लाका अन्य स्थानीय तहमा जोखिम रहेको भएपनि चारओटा स्थानीय तहमा पहिरोको उच्च जोखिम रहेका बताइएको छ। मुख्य गरेर चारवटा स्थानीय तहमा पहिरोका जोखिम अन्य ठाउँको तुलनामा बढी रहेको विपद् व्यवस्थापन योजना निर्माणमा संलग्न नेपाल रेडक्रस सोसाइटी शाखा बैतडीका कार्यक्रम संयोजक तेजप्रसाद पाण्डेले बताए। जिल्ला विपद् व्यवस्थापन समितिले बनाएको विपद् पूर्वतयारी तथा प्रतिकार्य योजनामा चार स्थानीय तहमा पहिरोको उच्च जोखिम छ। पाटन नगरपालिका बाहेक अन्य स्थानीय तह पनि पहिरोको मध्यम जोखिममा रहेका छन्, उनले भने। जिल्लामा विभिन्न किसिमका प्रकोपहरुको जोखिम रहेको र ती प्रकोपबाट हुने क्षति न्यूनीकरणका लागि विपद् पूर्व तयारी तथा प्रतिकार्य योजना बनाएको प्रमुख जिल्ला अधिकारी आनन्द पौडेलले बताए। उनले भने जिल्लामा विभिन्न प्रकोपहरु पहिचान भएका छन्। सबैभन्दा बढी पहिरोको जोखिम छ। हामीले बाढी पहिरो तथा अन्य प्रकोपबाट हुने क्षति न्यूनीकरणका लागि विपद् पूर्वतयारी तथा प्रतिकार्य योजना बनाएका छौं। सोही योजना अनुसार हामीले काम गरिहेका छौं। विपद् जोखिम न्यूनीकरणका लागि तयारी अवस्थामा रहन हामीले सबै स्थानीय तहहरुलाई पनि पत्राचार गरेका छौं। जिल्लाको डिलाशैनी गाउँपालिकाको बांगाबगर, गोकुलेश्वर, रुद्रेश्वर, साउनगाउँ, देवगाउँ, ल्वारीखेत लगायतका ठाउँ पहिरोको उच्च जोखिममा छन् भने दोगडाकेदार गाउँपालिकाको सित्तड र न्वाली पहिरोको उच्च जोखिममा छन्। हामी बर्षौंदेखि पहिरोको मारमा परीरहेका छौं। पहिरोले बर्षेनी घरखेत बगाउँदै आएको छ। पहिरो रोकथामका लागि पनि त्यस्तो खासै योजना छैन्, दोगडाकेदार ६ डोलका लोकेन्द्रबहादुर चन्दले भने,बर्षातको समयमा कतिखेर घर बग्छ भन्ने चिन्ताले सताउँछ। यस्तै जिल्लाको पुरचौंडी नगरपालिकाको मल्लादेही क्षेत्र र मेलौली नगरपालिकाको विशालपुर क्षेत्र पनि पहिरोको उच्च जोखिममा रहेको संयुक्त राष्ट्रसंघीय जनसंख्या कोषका जिल्ला कार्यक्रम अधिकृत गणेश शाहीले बताए। उनले भने,विपद् व्यवस्थापन योजना निर्माण गर्ने बेला प्राप्त सूचना अनुुसार बैतडीमा पहिरोले धेरै क्षति पुर्याएको पाइएको छ। यसको रोकथाम र न्यूनीकरणका लागि योजना बनाएरअघि बढ्नु आवश्यक हुन्छ।"
कमिसनको भरमा होटेलबाटै योजना मूल्यांकन,"जनकपुरधाम : प्रदेश२ को उद्योग, वन, पर्यटन तथा वातावरण मन्त्रालयले कमिसनको भरमा उपभोक्ता समितिमार्फत भएका कामको मूल्यांकन होेटेलमै बसेर गरेको छ। आर्थिक मसान्तको अन्तिम दिन जनकपुरस्थित सिटीस्टार होटलमा मन्त्रालयका कर्मचारी, उपभोक्ता समितिका पदाधिकारी र प्रदेशसभा सदस्यको उपस्थितिमा उक्त मूल्यांकन भएको हो। होटेलको कोठा नम्बर २०५ र २०८ मा मंगलबार मन्त्रालयका कर्मचारी पर्यटन पूर्वाधारका विभिन्न योजना मूल्यांकन गर्न व्यस्त देखिन्थे। जहाँ कोठाभित्रै ल्यापटप र प्रिन्टर राखेर योजनाको फाइल हेर्दै मूल्यांकनको काम भइरहेको थियो। मन्त्रालयको नामबाटै बुक भएको होटेलेको कोठामा योजना मूल्यांकन गराउनकै लागि रानी शर्मा तिवारीलगायता प्रदेशसभा सदस्य जम्मा भएका थिए। ल्यापटपमा योजनाको मूल्यांकनको काम गरिरहेका मन्त्रालयका कर्मचारी र आफूलाई कार्यालय सहयोगी बताउने उमेश रायले मूल्यांकनको जिम्मा आफूलाई दिएको बताए। होटेलको कोठामा भइरहेको योजना मूल्यांकनको कामबारे थाहा पाएर संचारकर्मी पुगेपछि कर्मचारी अक्क न बक्क भए। संचारकर्मीलाई देख्ने वित्तिकै उनीहरुले फाइल, प्रिन्टर र ल्यापटप बोकेर हिँडे। पर्यटन पूर्वाधार निर्माणका लागि चालु आर्थिक वर्षमा मन्त्रालयले ५० करोडको काम उपभोक्ता समितिमार्फत गराएको छ। पर्यटन पूर्वाधार योजनाको भुक्तानी लिन असार मसान्तको अन्तमा होटलमा कामको मूल्यांकन गराउँदै उपभोक्ता समितिका पदाधिकारी तोक लगाउन मन्त्रालयका निमित्त सचिव जगदीश गुप्ताकहाँ पुग्ने गरेको र त्यहाँबाट तोक आदेश पाएपछि कोष तथा लेखा नियन्त्रण कार्यालयबाट चेक बुझ्ने गरेको कर्मचारीले नै बताएका छन्। एक कर्मचारीले नाम नखुलाउने सर्तमा भने, कमिशनको खेलका कारण यी सबै क्रियाकलाप भइरहेको छ। मन्त्रालय स्रोतका अनुसार पर्यटनमन्त्री रामनरेश रायले योजनाको मूल्यांकनपश्चात रकम भुक्तानीअघि सबै उपभोक्ता समितिबाट अनिवार्य रुपमा कमिसन लिने गरेका छन्। मन्त्रालयमा पर्याप्त ठाउँ हुँदाहुँदै पनि कर्मचारीले होटेलबाट योजनाको मूल्यांकन गर्नुको आवश्यकता नै छैन्, निमित्त सचिव गुप्ताले भने, मेरो यहाँ काम गर्नका लागि निर्देशनालय छ र निर्देशनालय नजिकै एउटा भवन राखेको छु जसमा ओभरसियर इन्जिनियर छन्, त्यो बाहेक कहाँ के बाट काम भइरहेको छ, मलाई थाहा भएन।"
सडकमा छाडा चौपाया,डोटीको प्रमुख व्यापारी केन्द्र दिपायल पिपल्ला बजारमा छाडा छोडिएका चौपाया । छाडा छोडिएका चौपायाका कारण यातायात र बटुवालाई समस्या भएको छभने दुर्घटना हुने खतरा बढेको छ । तस्बिर : विमलबहादुर विष्ट
बाढी पीडितलाई सांसदले दिए एक महिनाको तलब,वीरगन्ज : डुबान र बाढी प्रभावित क्षेत्रमा जिल्लाबाट निर्वाचित सांसद नआएको गुनासो आइरहेका बेला पर्सा क्षेत्र नम्बर १ का प्रतिनिधिसभा सदस्य (सांसद) प्रदीप यादवले भने मंगलबार पर्सा जिल्लाका डुबान र बाढीबाट प्रभावितका लागि आफ्नो एक महिनाको तलब सहयोग गर्ने घोषणा गरेका छन्। जिल्लाका बाढी प्रभावितका सांसद यादवले मंगलबार आफ्नो एक महिनाको तलब बराबरको ५५ हजार २ सय ३० रुपैयाँ जिल्ला विपद् व्यवस्थापन समितिलाई प्रदान गरेका हुन्। मंगलबार जिल्ला प्रशासन कार्यालय पर्सामा पुगेर सांसद यादवले जिल्ला विपद् व्यवस्थापन समितिका अध्यक्ष समेत रहेका पर्साका प्रमुख जिल्ल अधिकारी नारायणप्रसाद भटटराईलाई उक्त रकमको चेक प्रदान गरेका हुन्। उक्त रकम जिल्ला विपद् व्यवस्थापन समितिको बैंक खातामा जम्मा गरिने प्रमुख जिल्ला अधिकारी भट्टराईले जानकारी दिए । चेक हस्तान्तरण कार्यक्रममा बोल्दै सांसद यादवले पर्साका बाढी प्रभावितलाई राहत वितरणमा प्रयोग गर्न एक महिनाको तलब बराबरको रकम सहयोग गरेको बताए। डुबान र बाढीबाट पुरै जिल्ला प्रभावित भएपनि स्थानीय तहबाट हुनुपर्ने राहत वितरण चित बुझ्दो नभएको गुनासो पनि उनले गरे।प्रमुख जिल्ला अधिकारी भट्टराईले सांसदबाट प्राप्त भएको आर्थिक सहयोगले बाढी प्रभावितलाई राहत वितरणमा सहयोग पुग्ने बताए। उनले दैवी प्रकोपको यस कठिनघडीमा डुबान प्रभावितलाई सक्दो सहयोग गर्न सहयोगी हातलाई अपिल पनि गरे।डुबान र बाढीबाट पर्सामा पीडितको उद्धार र राहतमा स्थानीय तहको सक्रियता देखिए पनि जिल्लाबाट निर्वाचित सांसदमध्ये एकजना बाहेक अरु तीनजना सांसद भने अहिलेसम्म पनि प्रभावित क्षेत्रमा नपुगेको गुनासो पीडितको छ। पर्सा क्षेत्र नम्बर १ का सांसद प्रदीप यादव आफ्नो निर्वाचन क्षेत्रमा दिनहुँ पुगेर प्रभावितको अवस्थाका बारेमा जानकारी लिँदै आएका छन्। तर जिल्लाका अरू ३ वटा निर्वाचन क्षेत्रका सांसद भने अहिलेसम्म पनि बाढी पीडित आफ्नो क्षेत्रमा नआएको गुनासो पीडितको छ। पर्साको चारवटै निर्वाचन क्षेत्रमा दर्जनौं गाउँ डुबान र बाढीको चपेटामा छन्।
भारतमा मृत्यु भएको गैंडा नेपालको भएको अनुमान,"गुलरिया : भारतको उत्तरप्रदेश राज्यको बहराइच जिल्ला र लखिनपुर खिरीको देवीपुरवामा चार दिनअघि मृत अवस्थामा भेटिएको एक सिंगे गैंडा नेपालको भएको अनुमान गरिएको छ। भारतको कर्तनियाघाट वन विहार र नेपालको बर्दिया राष्ट्रिय निकुञ्जलाई जोड्नै खाता जैविकमार्ग हुँदै नेपालको गैंडा भारत पुगेको हुनसक्ने बर्दिया राष्ट्रिय निकुञ्जको अनुमान छ। निकुञ्जको गैंडा चर्दै भारत पुगेर दलदलमा फसेर मरेको हुन सक्छ, बर्दिया राष्ट्रिय निकुञ्जका प्रमुख संरक्षण अधिकृत अणनाथ बरालले भने। उनले भने, रेडियोकलर जडान गरिएको गैंडा हो वा होइन भन्ने विषयमा हामीले अनुसन्धान गरिरहेका छौं। भारतको देवीपुरवा भन्ने ठाउँमा मृत भेटिएको गैंडाको बारेमा बुझ्न वन कार्यालयको टोलीसमेत पठाइएको डिभिजनल वन कार्यालय बर्दियाका अधिकृत हरिप्रताप श्रेष्ठले बताए। उनले भने सोमबार भारतीय पक्षले मृत गैंडा पोस्टमार्टमका लागि रेञ्जर कार्यालयमा पठाएको खबर प्राप्त भएको छ। सो भारतीय क्षेत्रमा गैंडाको स्थायी बसोवास नरहेकाले नेपालबाट गएको हुनसक्ने अनुमान हाम्रो हो, उनले भने।"
११ मुद्दा झेल्दै गण्डकी प्रदेश सरकार,"पोखरा : उपसचिव दयाशंकर अधिकारी मंगलबार कार्यालय पुगेलगत्तै उच्च अदालत पोखरा गए। उपन्यायाधिवक्तासमेत रहेका अधिकारीलाई अदालत पुगेर गण्डकी प्रदेश सरकारको प्रतिरक्षामा बहस गर्नु थियो। मुख्य न्यायाधिवक्ताको कार्यालयका उपसचिव अधिकारी अदालत पुगेर बहसमा उत्रिए। तनहुँको आँबुखैरेनी गाउँपालिका ३ प्रगतिटोलका तुलबहादुर थापाले गण्डकी प्रदेश सरकारलाई समेत विपक्षी बनाई दायर गरेको मुद्दामा अधिकारीले बहस गरेका हुन्। खानेपानीको पाइप बिच्छ्याउँदा आफ्नो जमिन धेरै लिइएको भन्दै थापाले अदालत गुहारेका थिए। जिल्ला अदालतले उनको मागमा अन्तरिम आदेश दिई काम यथास्थितिमा राख्नू भन्यो। तर फिल्डमा भने काम भइरह्यो र अदालतको मानहानि भयो भन्दै थापाले उच्च अदालत पोखरामा मुद्दा दायर गरे। सडकको दुवैपट्टि साढे २साढे २ मिटर जमिन लिनुपर्नेमा आफ्नो ३ मिटर लिइएको भन्दै थापाले न्यायको याचना गरेका थिए। जिल्ला अदालतले अन्तरिम आदेश गर्दासमेत काम नरोकेको भन्दै थापाले खानेपानीको काम गरिरहेका संस्था, साना सहरी विकास आयोजनासहित गण्डकी प्रदेश सरकारविरुद्ध अदालतको मानहानिको मुद्दा हाले। गण्डकी प्रदेश सरकारलाई विपक्षी बनाएर अहिलेसम्म १५ वटा मुद्दा परेको मुख्यन्याधिवक्ता राजेन्द्र घिमिरे बताउँछन्। उनका अनुसार प्रदेश सरकार गठनयताका यी मुद्दामध्ये ४ वटाको भने फैसला भइरहेको छ। कर्मचारी समायोजन गर्दा आफूहरुलाई अन्याय भएको भन्दै २ जनाले गण्डकी प्रदेश सरकारविरुद्ध हालेको मुद्दा अदालतले खारेज गरेको जानकारी उपसचिव अधिकारीले दिए। कर्मचारी समायोजनकै विषयमा मात्रै प्रदेश सरकारमाथि ३ वटा मुद्दा थिए। मुख्यन्यायाधिवक्ता राजेन्द्र घिमिरे प्रदेश सरकारलाई विपक्षी बनाएर हालेको मुद्दामा प्रतिरक्षाकै लागि बेलाबेला सर्वोच्च अदालत धाइरहन्छन्। सभामुख र उपसभामुख एउटै पार्टीबाट हुन नहुने भन्दै अच्यूतप्रसाद खरेलले सर्वोच्चमा दायर गरेको मुद्दामा गण्डकी प्रदेश सरकार पनि विपक्षी बनाइएको छ। स्याङ्जाको कालीगण्डकी गाउँपालिका केन्द्र हेरफेरबारे असन्तुष्ट स्थानीयले हालेको मुद्दामा पनि गण्डकी प्रदेश सरकार विपक्षी छ। कास्की र स्याङ्जाका २ विद्यालयका व्यवस्थापन समितिसम्बन्धी विवादको मुद्दामा पनि प्रतिवादीले गण्डकी सरकारलाई विपक्षी बनाएका छन्। फेवाताल संरक्षण सम्बन्धमा सर्वोच्च अदालतले गरेको फैसला कार्यान्वयन गर्न प्रदेश सरकारले एउटा समिति गठनसम्म गरेको छ। पोखरा महानगरपालिकाले चाहिँ तालको मापदण्डभित्र पर्ने स्थायी र अस्थायी संरचना हटाउन स्थानीयलाई सूचनै निकाल्यो। ताल किनारमा बस्दै आएका भूमिहीन सीता देवकोटासहितका २८ जनाले आफूहरुको उचित बसोबासको व्यवस्था माग गर्दै हालेको मुद्दामा प्रदेश सरकार पनि विपक्षी बनाइयो। बागलुङमा सडक निर्माणका क्रममा पनि स्थानीयले उच्च अदालत पोखराको बागलुङ इजलासमा प्रदेश सरकारलाई विपक्षी बनाएर मुद्दा हाले। प्रदेश सरकारलाई विपक्षी बनाइएका यस्ता १५ वटा मुद्दाको प्रतिरक्षा मुख्यन्यायाधिवक्ताको कार्यालयले गरिरहेको छ। कहिले मुख्यन्यायाधिवक्ता घिमिरे स्वयं सर्वोच्च पुगेर बहस गर्छन् त कहिले जिम्मेवार अरु अधिकारी बागलुङ र पोखराकै अदालतमा प्रतिरक्षाका लागि पुग्छन्। प्रदेशलाई विपक्षी बनाएर सर्वोच्चमा ८, उच्चमा ५ र बागलुङमा २ मुद्दा परेका हुन्। संघीय व्यवस्था लागु भएपछि गठित प्रदेश सरकारले आफ्नो कानुनी सल्लाहकारका रुपमा मुख्यन्यायाधिवक्ता नियुक्त गरेका छन्। गण्डकीमा मुख्यमन्त्री पृथ्वीसुब्बा गुरुङले अस्ट्रेलियाबाट कानुनमा विद्यावारिधि गरेका राजेन्द्र घिमिरेलाई २०७४ फागुन २१ गते मुख्यन्यायाधिवक्ता नियुक्त गरेका थिए। मुद्दाको प्रतिरक्षाका क्रममा काठमाडौं गइरहनुपर्ने हुँदा त्यहीं पनि एउटा कार्यालय आवश्यक देखिएको घिमिरे बताउँछन्। उनकै भनाइमा प्रत्येकपटक कागजात बोकेर गइरहने भन्दा उहीं कार्यालयमा राख्दा सजिलो हुने थियो। मानवसंसाधनका लागि पनि सरकारी वकिलहरुकै सदुपयोग गर्नुपर्ने खाँचो उनी देख्छन्। मुख्यन्यायाधिवक्ता घिमिरे सरकारी मुद्दाको अनुसन्धान तहकिकात गर्ने सन्दर्भमा मुख्य न्यायाधिवक्ता र प्रदेश प्रहरीको भूमिका अझै अप्रष्ट रहेको बताउँछन्। तर पनि उनी भन्छन्, व्यक्तिगत रुपमा आफ्नो कामप्रति म सन्तुष्ट छु, सुरुमा आउँदा कार्यालय थिएन, खर्चपर्च थिएन, बनिबनाऊ ठाउँमा हाकिम हुन्छु भनेर आएकै होइन, देशको परिवर्तित परिस्थितिमा योगदान गर्नुपर्छ भनेर आएको हुँ। मुख्यन्यायाधिवक्ता कार्यालयको काम कानुन बनाउने नभए पनि गण्डकी प्रदेश सरकारको अपेक्षा पूरा गर्दै कानुन बनाउन सघाइरहेको जानकारी घिमिरेले दिए। प्रदेश सरकारले घिमिरेको संयोजकत्वमा कानुन मस्यौदा सहजीकरण समिति नै बनाएको छ। कानुनमन्त्री संयोजक रहेको कानुन मस्यौदा समितिमा घिमिरे सदस्य छन्। स्थानीय तहमा कानुन निर्माण सहजीकरण समितिको संयोजकको जिम्मेवारी पनि घिमिरेलाई छ। मुख्यन्यायाधिवक्ताको कार्यालय प्रदेश सरकारलाई कानुन निर्माणमा सघाउनै व्यस्त भयो, उनले भने, विधेयकहरुमा सघायो, कार्यविधिमा सघायो। कतिपय संघीय कानुन नबन्दा प्रदेशमा कानुन निर्माणमा अप्ठेरो भइरहेको अनुभव उनले सुनाए। जस्तै प्रदेश प्रहरी ऐन ल्याउन ढोका खुलेको छैन, उनले भने। प्रदेशका कानुनमा दण्ड सजायको व्यवस्था हुन नसकेकोमा घिमिरे गुनासिए। उनकै भनाइमा प्रदेशलाई कानुन बनाउने अधिकार भएपछि सजाय व्यवस्था गर्ने अधिकार पनि हुनुपर्छ।"
भन्सारको विश्रामस्थलमा पुरुषको शव फेला,झापा : झापाको काँकरभिट्टा भन्सार कार्यालय नजिकैको विश्रामस्थलभित्र १ एकजना मृत अवस्थामा भेटिएको जिल्ला प्रहरी कार्यालय झापाले जानकारी दिएको छ। मृत अवस्थामा फेला परेका व्यक्ति भारतीय नागरिक हुन सक्ने बताइएको छ। भन्सार परिसरमा मृत भेटिएका व्यक्तिको शव पोष्टमार्टमका लागि मेची अञ्चल अस्पताल भद्रपुर पठाइएको प्रहरी नायव उपरीक्षक महेन्द्रकुमार श्रेष्ठले बताए।
खलासीजस्तो देखिएको भन्दै प्रिन्सिपलले कुटे शिक्षक,"भोजपुर : भोजपुरमा आफ्नै प्रिन्सिपलबाट एक शिक्षक कुटिएका छन्। सदरमुकामस्थित स्थानीय सगरमाथा हायर इङ्लिस बोर्डिङ स्कुलका प्रिन्सिपल रमेशकुमार आलेले विद्यालय समयमा टाइ र कोट नलगाएको भन्दै शिक्षक अतित अधिकारीमाथि हातपात गरेका हुन्। आइतबार बिहान खाना खाएर विद्यालय जाने तयारी हुने क्रममा आफूलाई प्रिन्सिपल आलेले आफ्नै चेम्बरमा बोलाएर टाइ र कोट नलगाएको निहुँमा कुटपिट गरेको पीडित शिक्षक अधिकारीले बताए। 'आइतबार बिहान खाना खाएर सर्ट र पेन्ट लगाई उहाँको चेम्बरमा पुग्नसाथ 'खलासीजस्तो भएर आउने' भन्दै गाली गर्नुभयो,' पीडित शिक्षक अधिकारीले भने, 'जवाफमा मैले कसैको गाली खान आको हैन, मलाई खलासी नभन्नुहोस् भन्दा एक्कासी कुटपिट गर्नुभयो।' यसअघि पनि पटकपटक धम्की दिने गरेको भन्दै उनले आफूलाई गाला र ढाडमा कुटपिट गरेको सुनाए।यता प्रिन्सिपल आलेले भने,' शिक्षकको व्यवहार नै अस्वभाविक भएकाले विद्यार्थी र अभिभावकबाट समेत गुनासो आएको बताए। विद्यालयमा टोलाउने, काम नगर्ने भएको कारण सम्झाएको मात्र उनले बताए।आफूमाथि कुटपिटको आरोप निराधार भएको आलेले बताएका छन्। शिक्षक अधिकारीको तलबमा समेत तलमाथि नगरेको उनले बताए। ताप्लेजुङ सिरिजंघा गाउँपालिका १ घर भएका २८ वर्षीय अधिकारी विगत पाँच महिनादेखि उक्त विद्यालयमा कक्षा ७ देखि १० लाई अनिवार्य गणित र ऐच्छिक गणित विषय पढाउँदै आएका थिए। विद्यालयले नियुक्ति पत्र पनि नदिएको उनको गुनासो छ। प्रति महिनाको ३५ हजार पारिश्रामिकमा पढाउँदै आएका शिक्षक अधिकारीले विद्यालयले एक महिनाको तलब पनि रोक्का गरिदिएको उनको भनाई छ। प्रिन्सिपलले आफूमाथि गरेको दुर्व्यवहारप्रति पीडित शिक्षक अधिकारी अहिले न्यायका लागि प्रहरी प्रशासनमा पनि पुगेका छन् ।भोजपुरका प्रमुख जिल्ला अधिकारी नुरहरी खतिवडाले आफूकहाँ कारबाहीको माग गर्दै निवेदन लिएर आएकाले शिक्षा समन्वय इकाईमा समन्वय गरी समाधान गरिदिन पत्र पठाएको बताए। जिल्ला शिक्षा समन्वय इकाईका प्रमुख रुद्र राईले पनि दुवै पक्षलाई बोलाएर छलफल गरी समस्याको समाधान खोजिने बताए। नेपाल शिक्षक महासंघ भोजपुरका अध्यक्ष तिर्थकुमार राईले एउटा श्रमजीविमाथि भएको कुटपिटमाथि आपत्ति जनाएका छन्।"
नमूना वस्तीमा पहिरोको पीरलो,"दैलेख : चार बर्षअघि वस्तीमा पहिरो खस्यो। त्यो घटनमा एकै परिवारका तीन जनाको मृत्यु भयो। सदरमुकामस्थित नमुना बादी वस्ती २१ बर्षिया रुपा बादी, अढाई वर्षकी सपना बादी र डेढ महिनाका जितवहादुर बादीले ज्यान गुमाए। त्यसयता नमूना बस्तीका बादी समुदायलाई वर्षेनी पहिरोकै पीरलो हुने गरेको छ। घटना हुँदा स्थानीय प्रशासन र राजनीतिक दलहरुले नमूना वस्तीलाई सुरक्षित स्थानमा सार्ने प्रतिबद्धता जनाएका थिए। तर हालसम्म यो वस्ती सार्ने काम भएको छैन। जसका कारण यो वस्तीबा बासिन्दा वर्षात सुरु हुने वित्तिकै चयनसँग सुत्न सक्दैनन्। आकाशबाट वर्षात हुनासाथ स्थानीयलाई बस्तीमा पहिरो जाने त्रासले सताउने गर्दछ। सुरक्षित बस्तीका लागि धेरै नक्साहरु कोरिए, तर कागजमा। त्यसयता तीन वटा निर्वाचनहरु भए, स्थानीय, प्रदेश र प्रतिनीधि सभाका। निर्वाचनताका दलहरु नमूना बस्तीमा प्रत्येक घरदैलोमा पुगेर भोट मागे। सुरक्षित ठाउँमा बसोबास र लालपुर्जा उनीहरुको चुनावी नारा नै बनेको थियो। निर्वाचनका बेला उम्मेदवारले स्थायी बास र जीविकोपार्जनको आश्वासन देखाए पनि अहिले फर्केर नहेरेको स्थानीयको गुनासो छ। बस्तीमा पहिरोको त्रास बढ्दै गए पनि स्थानीय सरकार भने आँखा बन्द गरेर बसेको स्थानीय पवित्रा बादीले बताइन्। तत्कालिन द्धन्द्धका समयमा दैलेख जिल्लाका विभिन्न स्थानबाट विस्थापित भएर दैलेख सदरमुकामको गणेशचोक नजिकै बसोबास गर्दै आएका नमूना बस्तिका बादी समुदाय हरेक बर्षातमा पहिरोको जोखिम झेल्दै आएका छन्। एकै घरका तीन जनाको ज्यान गएपछि त्रसित बनेका नमुना बस्तीका बादी समुदायले पटकपटक स्थानीय सरकार, सांसद र जिल्ला प्रशासन कार्यालयमा पहिरोबाट बस्ती जोगाउन माग गरे पनि बेवास्ता हुँदै आएको गुनासो गरेका छन्। भिरालो स्थानमा बस्ती भएकाले बर्सेनी बादी समुदायलाई पहिरोको त्रास हुने गरेको हो। पानी नपरेको दिनमात्र सुत्ने गरेका छौं पवा बादीले भनिन, ठुलो पानी पर्न थाल्यो भने रातभर जाग्राम बस्छौ। बस्तीकै कमला बादीले द्वन्द्वको समयमा नमुना बस्तीमा आएर बसेको बताइन। वर्षौं बित्यो सरकारले न लालपुर्जा दियो, न सुरक्षित स्थानमा बस्न दियो, उनले भनिन्, अहिले पहिरोको जोखिम बढ्दै गएको छ, सबै निकायलाई यसबारे जानकारी गरायौं। तर कसैले वास्ता गरेनन्। गतबर्ष पहिरो जाने डरले यो समुदायका सबै परिवार नारायण नगरपालिका१ पुरानो बजारस्थित पुरानो कारागार कार्यालयमा एक महिना गुजारेका थिए। त्यस अघिका बर्खामा विभिन्न स्कुल र बन्दै गरेका सरकारी भवनहरुमा बास बस्दै आएका थिए। जनप्रतिनीधि, स्थानीय प्रशासनले नमुना बस्तीलाई स्थानान्तरण गर्न पहल गर्ने बताए पनि हालसम्म यो बस्ती त्यही पहिरोको जोखिमा बसिरहेको छ। यहाँ बादी परिवार र अन्य गरी ६५ घर परिवारको बसोबास छ।"
सात सय घर पहिरोको जोखिममा,"मीना बुढाथोकी सल्यान : लगातारको वर्षासँगै जिल्लामा पहिरोको जोखिम बढेको छ। पहिरोकै कारण यहाँका सात सय घर उच्च जोखिममा छन्। कपुरकोट गाउँपालिकाको कपुरकोट बजार, बागचौर नगरपालिकाको बाँफुखोला, कोटबारा, बनगाडकुपिण्डे नगरपालिकाको ब्युरेनी, निगालचुला र भदालेलगायतका दर्जनौं बस्तीका सात सय घर पहिरोको जोखिममा रहेको भूसंरक्षण कार्यालयले जनाएको छ। बस्तीमै पहिरो जाने खतरा बढेपछि कपुरकोटका स्थानीय त्रसित छन्। पहिरोका कारण कपुरकोट बजारका केही बासिन्दा बसाइ सरेका हुन्। तर अधिकांश परिवार अहिले पनि त्रासकाबीच बसिरहेका छन्। अधिकांशका घर अहिले भाँसिएका छन् भने केही घर चर्किएका छन्। वर्षात् सुरु भएपछि यहाँ जमिन मुनिबाट माटो बग्ने गर्दछ, स्थानीय भीमबहहादुर भण्डारीले भने, अहिले त कपुरकोट बजार नै पहिरोको जोखिममा छ। हामीले जोखिम मोलेर बस्नुपरेको छ। उनले आफूहरू त्रासमा बसिरहेको बताए। दुई वर्षअघि वर्षातको समयमा पहिरो जाँदा यो क्षेत्रमा राप्ती लोकमार्गको झन्डै एक सय मिटर भाग भासिएको थियो। पहिरोले बजार आसपासका चार हेक्टर खेतीयोग्य जमिन समेत बगाएको स्थानीय खिमलाल गिरीले बताए। यो क्षेत्रमा सबैभन्दा कमजोर र लेसिलो माटो भएको हुँदा सानो पानी परेमा पनि बग्ने जोखिम रहेकाले वर्षातमा खतरा बढेको उनको भनाइ छ। गत वर्षसम्म भुसंरक्षण कार्यालयले जाली तथा माटो समाउने बिभिन्न खाले बिरुवा रोप्दै आए पनि जोखिमको डर भने अहिले पनि उस्तै रहेको उनको भनाइ छ। बजारको तल्लो छेउमा पहिले खेतीपाती गर्ने जग्गा मात्र नभएर फुटबल तथा भलिबल खेल्ने मैदान थियो। मैदानमा स्थानीय फुटबल, भलिबल खेल्थे। अहिले ती जग्गा छैन। दुईवर्ष अघिको पहिरोले सबैै बगिसकेको छ स्थानीय घनश्याम शर्माले जानकारी दिए। पहिरो रोकथामका लागि गतवर्ष संघीय सरकारको सहयोगमा ४७ लाख रुपैयाँ बजेट विनियोजन भएको थियो। यो रकमबाट पहिरो जाने ठाउँमा पर्खाल र तारजाली लगाइए पनि नियन्त्रणमा आउन नसकेको गाउँपालिका अध्यक्ष भीमबहादुर सेनले बताए। यो वर्ष प्रदेश सरकारले एक करोड रुपैयाँ विनियोजन गरे पनि विभिन्न कारणले काम सुरु हुन सकेको छैन। पहिरो रोकथामका लागि ठूलो बजेट नआउँदा समस्या भएको छ, अध्यक्ष सेनले भने, साउनदेखि प्रदेश सरकारको बजेटबाट पहिरो रोकथाम योजना सुरु हुनेछ।"
छिन्चुजाजरकोट सडक जहाँ यात्रुले नै धकेलेर गाडी गुडाउँछन्,"जाजरकोट : छिन्चुजाजरकोट सडकको सुर्खेतको कालीखोलामा सोमवार नेपालगञ्ज जाने र आउने दुई दर्जन गाडी फसे। करिब तीन घण्टापछि स्थानीयको सहयोगमा यात्रु आफैंले सडकमा बालुवा र गिट्टी हाले। त्यति गर्दा पनि गाडी गुड्न नसकेपछि यात्रु आफैंले गाडीलाई धेकेलेर गुडाए। यो सडकमा यसरी नै दैनिकजसो गाडी गुडाउनु पर्ने बाध्यता छ। वर्षातको समयमा यस सडकखण्डको विभिन्न ठाउँमा वर्षेनी यसरी नै गाडी फस्ने गर्दा यात्रुले सास्ती पाउने गरेका छन्। पाँच वर्ष अघि नै कालोपत्रे भएको यो सडकको सल्लीबजारखलंगा सडक खण्ड अन्तर्गत दर्जन बढी खोलामा बन्नुपर्ने पुल समयमा नबन्दा यात्रुले दुःख पाउने गरेका हुन्। कहिले खोला बढेर त कहिले निर्माणाधीन पुल आसपासमा फालिएको माटोमा गाडी फसेर समस्या हुने गरेको छ। कालीखोलामा बनिरहेको निर्माणाधीन मोटरेबल पक्की पुल बनाउने क्रममा फालिएको माटोमा पानी परेपछि बाटो चिप्लो भएर गाडी गुड्न समस्या भएको जाजरकोट भेरी नगरपालिका ४ का यात्रु रणबहादुर कार्कीले बताए। धेरैजसो पुलको ढलानको काम सकिए पनि पुल आसपासका सडकको काम नसक्दा चिप्लो बाटोमा गाडी गुड्न समस्या भएको उनको भनाई छ। गन्तब्यमा पुग्न पनि गाडी धकेल्नुको विकल्प छैन। बिच बाटोमा गाडी फसेपछि यात्रु आफैंले गाडी धकेल्दै यात्रा गर्ने गरेका छन्। १०७ किलोमिटर लम्बाई रहेको यस सडकखण्डमा पर्ने बनगाड खोला, राकम खोला , कालीखोला लुकईखोला, छेडाखोला, सिम्ले लगायतका एक दर्जन खोलामा सडक पुल निर्माणको काम दुई वर्षदेखि भइरहेको छ। गत चैतमै सक्नुपर्ने पुल निर्माणको काम समयमा नसक्दा यस सडकखण्डमा यात्रा गर्ने यात्रुले सास्ती खेप्न बाध्य भएको भेरी नगरपालिका १३ कुदुका बासुदेव शर्माले बताए। जाजरकोटका प्रमुख जिल्ला अधिकारी ललित बस्नेतले निर्माणाधीन पुल समयमा नबन्दा वर्षातको समयमा यातायात सेवा प्रभावित हुने गरेको बताए। उनले वर्षातको समयमा समेत गाडी नरोकिने गरी ब्यवस्था मिलाउन पुल निर्माणको ठेक्का लिएका निर्माण ब्यवसायीलाई निर्देशन दिने बताए। सडक विभाग पुल योजना कार्यालय नेपालगञ्जका अनुसार पुल निर्माणको जिम्मा लामा कन्ट्रक्सन र सूर्य कन्ट्रक्सन प्रालिले लिएका छन्। यस सडकखण्डको ७० किलोमिटर भित्रको क्षेत्रमा ६ ओटा पुल निर्माणको लागि लामा कन्ट्रक्सनले २७ करोड रुपैयाँमा ठेक्का सम्झौता गरेर काम गरिरहेको छ। त्यस्तै सूर्य कन्ट्रक्सनले ७० देखि १०० किलोमिटर क्षेत्रभित्र ६ ओटा पुल बनाउने गरी २२ करोड रुपैयाँमा ठेक्का लिएको छ। सूर्य कन्ट्रक्सनका सञ्चालक सूर्यबहादुर खड्काले आगामी ६ महिनाभित्र पुल निर्माणको काम सक्ने बताए। वर्षातमा समेत गाडी नफस्ने र नरोकिने गरी आवश्यक ब्यवस्था मिलाईने उनको दाबी छ।"
बीपी प्रतिष्ठानमा भ्रष्टाचार : पूर्वउपकुलपतिविरुद्ध भ्रष्टाचार मुद्दा,"काठमाडौं : बीपी कोइराला स्वास्थ्य विज्ञान प्रतिष्ठानका तत्कालीन उपकुलपति बलभद्रप्रसाद दास (बीपी दास)विरुद्ध अख्तियारले भ्रष्टाचार मुद्दा चलाएको छ। दाससहित आठ जनाविरुद्ध अख्तियारले सोमबार विशेष अदालतमा आरोपपत्र दर्ता गरेको हो। उनीहरूले बदनियतपूर्वक आफूलाई फाइदा र प्रतिष्ठानलाई हानिनोक्सानी पुर्याएर भ्रष्टाचार गरेको अख्तियारका प्रवक्ता एवं सहसचिव प्रदीपकुमार कोइरालाले बताए। उनका अनुसार दासविरुद्ध ४ करोड ८ लाख ९८ हजार बिगो कायम गरिएको छ। तत्कालीन निर्देशक अरविन्दकुमार सिन्हाविरुद्ध ३ करोड ७५ लाख ३० हजार, तत्कालीन रजिस्ट्रार नन्दकुमार थापाविरुद्ध १ करोड ९६ लाख, रजिस्ट्रार तुलबहादुर श्रेष्ठविरुद्ध ५६ लाख ७७ हजार बिगो मागदाबी गरिएको छ। उनीहरूविरुद्ध ६ वर्षसम्म कैद र बिगो जफतको मागदाबी अख्तियारले गरेको छ। लेखा प्रमुख दिनेशराज दाहालले २ करोड ३४ लाख ८१ हजार, नायब प्रबन्धक अमित श्रीवास्तवले १ करोड ७४ लाख भ्रष्टाचार गरेको आरोप लागेको छ। उनीहरूविरुद्ध तीन वर्षसम्म कैद र बिगो जफतको माग अख्तियारले गरेको छ। उपकरण सप्लायर्स कम्पनी प्रोसिजन मेडिकल प्रालि र बायोमेड इन्टरनेसनलका प्रोप्राइटर चेतन अग्रवाल १ करोड ४ लाख, उपकरण सप्लायर्स सर्विकेम डिस्टिब्युटर्सका प्रोप्राइटर उमेश अग्रवालले ६० लाख ३७ हजार रकम भ्रष्टाचार गरेको अख्तियारले जनाएको छ। उनीहरूविरुद्ध दुई वर्षसम्म कैद वा बिगोबमोजिम जरिवाना गरी बिगो जफतको माग गरिएको छ। विभिन्न मितिमा भएका वस्तु तथा सेवा खरिद सम्बन्धमा गरिएको छानबिनबाट भ्रष्टाचार पुष्टि भएको अख्तियार प्रवक्ता कोइरालाले बताए। अख्तियारले हालै प्रतिष्ठानका उपकुलपति राजकुमार रौनियारसहित दुई जनालाई नियन्त्रणमा लिएको थियो। घुससहित नासु पक्राउ काठमाडौं महानगरपालिकाका नायबसुब्बा कृष्णप्रसाद सोती १ लाख ७ हजार रुपैयाँ घुससहित पक्राउ परेका छन्। सामाजिक विकास विभागमा रहेका उनले सेवाग्राहीसँग रकम भुक्तानीबापत घुस लिएका थिए। उनलाई कार्यालय परिसर बबरमहलबाट रंगेहात नियन्त्रणमा लिएर अनुसन्धान भइरहेको अख्तियारका प्रवक्ता कोइरालाले बताए। यस्तै, अख्तियारले जलस्रोत तथा सिँचाइ विकास डिभिजन कार्यालय कञ्चनपुरका प्रमुख अजितकुमार श्रीवास्तव र इन्जिनियर ग्रिष्मा ठगुन्नाविरुद्ध मुद्दा चलाएको छ। उनीहरूले चौधर नदी नियन्त्रण योजनाको उपभोक्ता समितिको बिल फरफारक गराइदिने प्रयोजनका लागि २ लाख घुस लिएको अख्तियारले जनाएको छ। अख्तियारको नियन्त्रणमा रहेका उनीहरूविरुद्ध सोमबार विशेष अदालतमा मुद्दा चलाइएको हो। घरेलु तथा साना उद्योग विकास समिति रोल्पाका खरिदार नीता शर्माविरुद्ध पनि मुद्दा परेको छ। उनले खरिद भएको सामानको भुक्तानी प्रयोजनका लागि कमिसनबापत सेवाग्राहीसँग ७० हजार घुस लिएकी थिइन्।"
"बाढीले आजित, सर्पदंशले त्रसित","राजविराज : सप्तरीमा बढ्दो गर्मी, वर्षा र बाढीका कारण सर्पदंशका घटना बढ्दै गएको छ। बाढी प्रभावित क्षेत्रमा सर्पदंशका घटना बढेपछि उपचारका लागि अस्पताल आउने बिरामीको चाप थेगिनसक्नु भएको गजेन्द्रनारायण सिंह अस्पताल राजविराजले जनाएको छ। सोमबार मात्रै अस्पतालमा पाँच जना सर्पदंशका बिरामी उपचारका लागि आएको अहेव सन्तोष दासले बताए। सर्पले डसेर सर्पदंशका चार र बिच्छीले डसेर एक जना घाइते भई अस्पताल भर्ना भएका छन्। बाढीसँगै बगेर आउने सर्पले डसेर तिलाठी कोइलाडी गाउँपालिका१ का ५० वर्षीय रामकिसुन सदा, मन्सापुरकी ४६ वर्षीया सीमादेवी मण्डल, महादेवा गाउँपालिका १ बल्थीकी २२ वर्षीया मजिदन खातुन, राजविराज १२ सिग्यौनका ३६ वर्षीय रामकुमार यादव र बिच्छीले डसेर रुपनी २ हरिरावाकी ५० वर्षीया चन्द्रकला चौधरी अस्पताल भर्ना भएका छन्। सर्पदंशको उपचार हुने सर्पदंश उपचार केन्द्र कल्याणपुर, सशस्त्र प्रहरी दन्तकाली गण बरमझियाका साथै धरान, विराटनगरमा समेत सर्पदंशका बिरामी लैजाने गरिएकाले संख्या दुई गुणा बढी हुन सक्ने अहेव दासको अनुमान छ। बाढीपछि सर्पले मानिसलाई डसेर उपचारका लागि अस्पताल आउने बिरामीको संख्या एक्कासि बढेको अस्पतालले जनाएको छ। अस्पतालका प्रमुख मेडिकल सुपरिन्टेन्डेन्ट डा चुमनलाल दासका अनुसार पाँच दिनयता वर्षासँगै आएको बाढीले सर्प जमिनको दुलोभित्रबाट बाहिर निस्कँदा सर्पदंशका घटना ह्वात्तै बढेको छ। अस्पतालको तथ्यांकले पाँच दिनयता सर्पदंशका २८ जना बिरामी उपचारका लागि आएका छन्। वर्षा र बाढीअघि मुस्किलले साताको एउटा घटना आउने गरेकामा पाँच दिनयता दिनकै सात जनासम्म बिरामी आउने गरेको अहेव सन्तोष मेहताले बताए। बाढी क्षेत्रमा एक्कासि सर्पको बिगबिगी बढेपछि बाढीले आजित बाढीपीडित थप त्रसित बनेका छन्। घरमा पानी पसेर बस्नसुत्न र खाना खान समस्या भइरहेका बेला उनीहरू सर्पदंशको सिकार भइरहेकाले झन् समस्या भएको बाढी पीडितले जनाएका छन्। बाढीको समस्या झेलिरहेका बाढीपीडित सर्पदंशको बढ्दो घटनाले थप त्रसित भएको तिलाठी कोइलाडी ५ का जुगत मुखियाले बताए। तर, हालसम्म सर्पदंशबाट कसैले ज्यान गुमाउनु नपरेको अहेव दास बताउँछन्। यसैबीच, सर्पदंशका घटना बढेपछि अस्पतालले एन्टी स्नेक भेनम नामक औषधि पर्याप्त मात्रामा रहेको जनाएको छ।"
गोरखाको पालुङ्टारमा पहिरोमा पुरिएर १३ खसी बाख्रा मरे,"गोरखा : घरमाथिबाट आएको पहिरो धन्सार पुरेपछि पालुङ्टार नगरपालिका ४ बड्डाँडा, सिमलखर्कमा १३ वटा खसीबाख्रा मरेका छन्। सोमबार राति भएको घटनामा लिलालराज देवकोटाको धन्सारमा रहेका खसी बाख्रा पुरिएर मरेको स्थानीय सरोज देवकोटाले जानकारी दिए। घटनामा इलाका प्रहरी कार्यालय ठाँटीपोखरीका प्रहरी र स्थानीयबासीले उद्दार गरिरहेका छन्। टोलीले भैंसी र पाडालाई भने जीवितै उद्दार गरिएको उनले बताए। देवकोटाको आरसीसी गरिएको घरको पछाडिको भाग पनि पुरिएको उनले बताए।"
म्याक ल्युब्रिकेन्टस्को डिलर मिट सम्पन्न,काठमाडौं : सिप्रदी प्रालि तथा भारत पेट्रोलियमले म्याक ल्युब्रिकेन्टस्को डिलर मिट सम्पन्न गरेको छ। काठमाडौंको ह्यात होटमा आयोजित कार्यक्रममा डिलर मिट २०१९ सम्पन्न भएको हो। उक्त कार्यक्रमा सिप्रदीका देशभर रहेका अधिकारिक डिलर सहभागी थिए। कार्यक्रममा सिप्रदी कम्पनीका कार्यकारी निर्देशक राजनबाबु श्रेष्ठले कम्पनीको आगामी योजनाको बारेमा प्रष्ट पारेका थिए। उक्त कार्यक्रममा भारत पेट्रोलियमका लागि नेपालका प्रबन्धक मुकुन्द धमलाले नेपालको मार्केटप्रति भारत पेट्रोलियम सकारात्मक रहेको र सिप्रदी र सिप्रदीको डिलर्सबाट आशा धेरै रहेको बताए। साथै सिप्रदीका उप जनरल म्यानेजर रोशनकुमार श्रेष्ठले कम्पनीको हाल अपनाइ रहेको रणनीति तथा आगामी कार्य योजनाको बारेमा स्पष्ट पारेका थिए। कार्यक्रममा नेपालमा रहेका सिप्रदीसँग आवद्ध डिलरमध्ये उत्कृष्ट डिलरलाई विभिन्न दश विधामा पुरस्कृत तथा सम्मान गरेको थियो।कम्पनीका प्रमुख संचालन अधिकृत राजेशप्रसाद गिरीले कम्पनीको आगामी रणनीतिबारे आफू प्रतिवद्ध रहेको बताए। विगत १७ वर्ष देखि सिप्रदी नेपालको म्याक ल्युब्रिकेन्टस्का लागि एक मात्र आधिकारिक वितरक हो।
डेढ सय थान बन्दुक संकलन,"रुकुमपश्चिम : अवैध हतियार संकलनमा जुटेको प्रहरीले रुकुम पूर्वमा डेढ सय थान बन्दुक संकलन गरेको छ। स्थानीयले लुकाएर राखेको अवस्थामा प्रहरीले ति बन्दुक आफ्नो नियन्त्रणमा लिएको हो। पछिल्लो आठ महिनाको अवधीमा एक सय ५३ थान बन्दुक बरामद गरिएको जिल्ला प्रहरी कार्यालय रुकुमपूर्वले जनाएको छ। जिल्लाका विभिन्न ठाउँबाट मंसिरयता घरमा स्थानीयले लुकाएका ति बन्दुक प्रहरीले संकलन गरेको हो। यस्तै जिल्लाका विभिन्न स्थानबाट नियन्त्रणमा लिइएको ४२ थान बन्दुक आइतवार सार्वजनिक गरिएको हो। यसअघि मंसिर र बैशाखमा पनि प्रहरीले जिल्लामा संकलन भएका बन्दुक सार्वजनिक गरेको थियो। आठ महिनाको अवधिमा जिल्लामा एक सय ५३ थान बन्दुक संकलन गरिएको रुकुमपूर्वका प्रमुख जिल्ला अधिकारी मित्रलाल शर्माले जानकारी दिए। सबैभन्दा बढी बन्दुक पुथाउत्तरगंगा गाउँपालिकामा भेटिएका छन्। उक्त गाउँपालिकामा ढोरपाटन सिकार आरक्षको ६० प्रतिशत बढी भुभाग पर्दछ। त्यसठाउँमा शिकार गर्नका लागि स्थानीयले घरघरमै अवैध रुपमा बन्दुक राख्ने गर्दछन्। जिल्ला प्रशासन कार्यालय र जिल्ला प्रहरी कार्यालयको सक्रियातामा जिल्लाको पुथाउत्तरगंगा गाउँपालिकाका विभिन्न वडाबाट ४२ थान अवैध बन्दुक संकलन गरिएको हो। बन्दुक संकलनका लागि गाउँपालिकामा रहेका चार वटा प्रहरी युनिटबाट टोली परिचालन गरिएको थियो। इलाका प्रहरी कार्यालय रन्मामैकोटले १३, इलाका प्रहरी कार्यालय तकसेराले तीन, प्रहरी चौकी जाङले ६ र प्रहरी चौकी हुकामले १९ नाल बन्दुक संकलन गरेको हो। जिल्लामा ठुलो मात्रामा अबैध बन्दुक संकलन भएपछि बन्यजन्तुको संरक्षण हुने विश्वास लिइएको छ। ढोरपाट शिकार आरक्षमा पछिल्लो समय चोरी शिकारी बढेका कारण बन्यजन्तुको संख्या घटेको छ। अवैध बन्दुक संकलन अभियान संचालन गरिएपछि चोरी शिकारीमा कमि आउने प्रजिअ शर्माको भनाइ छ। जिल्लामा ठुलो मात्रामा अवैध भरुवा बन्दुक भेटिए शर्माले भने, उक्त बन्दुकका कारण चोरी शिकारी बढ्दो क्रममा छ, हाम्रो यस अभियानले अब बन्यजन्तुको चोरी शिकारीमा कमी आउने छ। त्यस्तै जिल्लामा शान्ति सुरक्षा कामय गर्न पनि भुमिका खेल्ने उनले बताए। जिल्लालाई अवैध घरेलु हतियार मुक्त गर्ने लक्ष राखिएको छ।"
"किनारमा बास, वर्षभरि त्रास","जनकपुरधाम : धनुषाको मिथिला नगरपालिका९ स्थित सुन्दरपुरका भक्तबहादुर परियार तीन दिनदेखि निदाउन पाएका छैनन्। मुसलधारे वर्षापछि आउने भेलले रातुमा विलय गराउने हो कि भन्ने चिन्ताले वयावबृद्ध भक्तबहादुरलाई सताएको छ। बगरमा बास छ, बगाउने हो कि भन्ने पिरलो छ, उनले भने, झरी पयो कि रातभरि जाग्राम बस्नुपर्छ। कतै खोला बस्तीमा पो आउँछ कि भन्ने पिरले हामी रातभरि सुत्दैनौं। बस्तीको दुवैतर्फ खोला छ। सामान्य झरी परे पनि चुरेबाट आउने पानीको भेलले कतिबेला डुबाउने भन्ने डर मनमा पसेको हुन्छ। उनले भने, बनिबुँतो गरेर सम्पत्तिका नाममा आर्जेको झुप्रो घर र बालबच्चा बगाउँछ कि भन्ने चिन्ता छ। भक्तबहादुर मात्र हैन, सोही बस्तीका टोल सुधार समिति अध्यक्षसमेत रहेका कृष्ण परियार बादल लाग्यो कि तनावमा हुन्छन्। उनले भने, गर्मीमा पानीको प्यास र वर्षामा त्रास छ। तर हाम्रो व्यथा कसैले सुनेन। बडहरी खोलाको बगरमा झन्डै ७० घरपरिवारको बसोबास छ। तीमध्ये अधिकांश दलित समुदाय छ। घरबार नभएका विपन्न परिवारका मानिस यहाँ ११ वर्षदेखि बस्दै आएका छन्। उनीहरु ज्यालामजदुरी गरेर जीवन निर्वाह गर्दै आएका छन्। सुन्दर बस्तीका मानिसका नाममा एक टुक्रा जग्गासमेत छैन। परियारले भने, खोलामा बाढीको लहरले अधिकांश बालबालिकाको परीक्षासमेत छुटयो। बस्तीमा पानी पस्दा घर छोडी बालबच्चा लिएर पटकपटक डाँडामा जानुपरेको परियारले बताए। उनले भने, रातभरि पानी पयो भने जाग्राम बस्नुपर्छ। खोलामा भेल आयो भयो भने कहिलेकाहीं पारि नै बस्नुपर्छ। सरकारलाई झुलुंगे पुलका लागि अनुनय गरे पनि सुनुवाइ नभएको उनले बताए। स्थानीय ईश्वरदेवी महराले भनिन, पाँच दिनसम्म हे भगवान् रक्षा गर भन्दै बिताएँ। मेरो घरै भएर पानीको भेल बग्छ, सबैभन्दा पहिले मेरै घर बगाउने त हैन भन्ने चिन्ता छ।"
उदयपुरमा खोलाले बगाएर एकको मृत्यु,"उदयपुर : स्थानीय खोलाले बगाएर उदयपुरको रौतामाई गाउँपालिका७स्थित मुर्कचीका एक बालकको मृत्यु भएको छ। सोमबार बेलुका स्थानीय छौडिया खोलाले बगाएर १३ वर्षे आरएन तामाङको मृत्यु भएको हो। नदी किनारामा उनकी शरीर मृतअवस्थामा फेला परेपछि स्थानीयले इलाका प्रहरी कार्यालय जलजलेलाई खबर गरेको प्रमुख जिल्ला अधिकारी धुर्वबहादुर खड्काले बताए। त्यसैगरी सोही गाउँपालिका८ डिल्लीबरको पहिरोमा गौरीटोलका ५५ बर्षे रणकुमारी रिखाम मगर अझै बेपत्ता छिन्। जिल्लाको विकट क्षेत्र भएकाले उद्धारकर्मीको टोली अझै पुग्न सकेको छैन्। सडक पानीले विगारेका कारण सवारीसाधन जान सकेका छैनन्। घटनापछि प्रमुख जिल्ला अधिकारीसहित टोलीले मुर्कुची बजारको अवस्था अवलोकन गरेको छ। पहिरोले खोला थुनिदा बाँध चार ठाउँ भत्काएकाले थप क्षति हुन नदिन स्थानीयलाई समेत परिचालन गरी नेपाली सेना, सशस्त्र र नेपाल प्रहरी बाँध निर्माणमा परिचालन गरिएको प्रजिअ खड्काले बताए।"

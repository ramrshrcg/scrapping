शीर्षक,विवरण
लामातालमा पुग्यो विजुली,सन्धिखर्क : सितगंगा नगरपालिका ७ जलुके लामातालका स्थानीय निकै खुसी भएका छन्। टुकीको भरमा जिविका चलाउँदै आएका जलुके लामातालका ६५ घरपरिवार लाभान्वित भएको वडा अध्यक्ष मोहन पन्थीले बताए। वडाको पहलमा धेरै प्रयत्न गरेर विजुली बत्ती बलेको पन्थीले बताए। 'टुकीका भरमा नै जिविका चलाएका यहाँका बासिन्दा अब विजुली बत्तीमा बस्न पाउने भएका छन।' अध्यक्ष पन्थीले भने चुनावी एजेण्डामा बोलेका कुरा पुरा गर्दै जनताको हितका लागि लागिरहेको बताए। जनजातिहरुको ९० प्रतिशत भन्दा बढी बाहुल्यता रहेको लामातालबासीहरु विद्युतबाट बन्चित भएका थिए। जिल्लाकै विकट क्षेत्रको रुपमा चिनिने लामातालबाट नगरपालिकाको केन्द्र ठाडामा आउन पनि तीन घण्टा गाडीमा यात्रा गर्नु पर्छ। हिउँदमा गाडी चल्ने र वर्षामा पानी परेपछि गाडी चल्दैन। स्थानीय विमल गरौजाले पैदल सात घण्टा हिडेर नगरपालिकाको केन्द्र रहेको ठाडामा जानु पर्ने बाध्यता रहेको बताए। नेपाल विद्युत प्राधिकरण र विश्व बैंकको चार करोडको लगानीमा जलुकेका २ सय ५० घरमा विजुली बल्न लागेको हो।
महाशिवरात्रि : पशुपतिनाथ क्षेत्रमा बाबासँग रमाउनेको भीड (फोटो भिडियो),काठमाडौं : महाशिवरात्रिका अवसरमा पशुपतिनाथ मन्दिरमा पूजा आराधना गर्ने भक्तजनको बिहानैदेखि भीड लागेको छ। लाखौं भक्तजन पवित्र तीर्थस्थल पशुपति क्षेत्रमा लाम लागेका छन्। फूलैफूलले सजिएको पशुपति यसपटक लोभलाग्दो देखिएको छ । लाइनमा लाग्ने बर्तालु फुलसँगै सेल्फीमा रमाउँदै लाइनमा बसेका छन् । प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी देशभर मनाइदैछ। पशुपति क्षेत्रमा मेला भर्न आएका भक्तजनको सुविधाका लागि शुक्रबार बिहान ३ बजेदेखि नै पशुपतिका चार ढोका खुला गरिएको छ। पशुपतिमा दर्शनका लागि बाहिरी क्षेत्रबाट प्रवेश गर्ने पाँच वटा मूल लाइनको व्यवस्था गरिएको पशुपति क्षेत्र विकास कोषले जनाएको छ। भित्र प्रवेश गरेपछि भने १० वटासम्म लाइनको व्यवस्था गरी दर्शनार्थी प्रवेश गरेको आधा घण्टामा फर्कने गरी बिहानको व्यवस्थापन गरिएको पशुपति क्षेत्र विकास कोषले जानकारी दिएको छ । महाशिवरात्रि : पशुपतिनाथमा दर्शनार्थीको भीड पशुपतिना वरिपरि भक्तजनको भीडसँगै बागमती पारी नाँगा बाबासँग गाँजा तानेर धुँवा उडाउनेको भीड उत्तिकै देखिन्छ । नेपाली तथा विदेशी पर्यटकत्यहाँ बाबासँग गाजाँ तान्ने र सेल्फी खिच्नमा ब्यास्त देखिन्छन् ।
पशुपतिनाथ भक्तजनको भीड (तस्बिर),"काठमाडौं : महाशिवरात्रिका अवसरमा पशुपतिनाथ मन्दिरमा पूजा आराधना गर्ने भक्तजनको बिहानैदेखि भीड लागेको छ। लाखौँ भक्तजन पवित्र तीर्थस्थल पशुपति क्षेत्रमा लाम लागेर दर्शनको प्रतीक्षामा छन्, भने करिब २ लाख भक्तजनले पशुपतिनाथ मन्दिरभित्र प्रवेश गरी पूजा आराधना एवं दर्शन गरिसकेका छन्। प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी आज देशभर मनाइन्छ। नेपाल पञ्चाङ्ग निर्णायक समितिले दिएको जानकारीअनुसार शुक्रबार दिउँसो ५:४० बजेसम्म त्रयोदशी तिथि छ। त्यसपछि चतुर्दशी प्रारम्भ हुन्छ। चतुर्दशी तिथि शनिबार बेलुकी १८:३७ बजेसम्म छ। पर ब्रह्मले फागुन कृष्ण चतुर्दशीका दिन मध्यरातमा शिवरुप धारण गरेकाले मध्यरातमा चतुर्दशी तिथि परेकै दिन पूजा, आराधना, दर्शन गरे यस लोकमा सुख शान्ति र परलोकमा सद्गति प्राप्त हुने शास्त्रीय वचन रहेको समितिका अध्यक्ष प्रा डा रामचन्द्र गौतमले जानकारी दिए। पशुपति क्षेत्रमा मेला भर्न आएका भक्तजनको सुविधाका लागि आज बिहान ३ बजेदेखि नै पशुपतिका चार ढोका खुला गरिएको पशुपति क्षेत्र विकास कोषका सदस्य सचिव डा प्रदीप ढकालले जानकारी दिए। पशुपतिमा दर्शनका लागि बाहिरी क्षेत्रबाट प्रवेश गर्ने पाँच वटा मूल लाइनको व्यवस्था गरिएको कोषले जनाएको छ। भित्र प्रवेश गरेपछि भने १० वटासम्म लाइनको व्यवस्था गरी दर्शनार्थी प्रवेश गरेको आधा घण्टामा फर्कने गरी बिहानको व्यवस्थापन गरिएको उनले बताए। मित्रपार्क तथा गौरीघाट भएर उमाकुण्डदक्षिणामूर्ति हुँदै रूद्रगाडेश्वर उत्तरढोका, जयवागेश्वरीईटापाखा भएर भुवनेश्वरीस्थित फलामको सानो ढोका हुँदै पश्चिम ढोका, बत्तीसपुतलीगौशाला तथा एअरपोर्टतिलगङ्गा भएर पिङ्गलास्थानसुमार्गी भवन हुँदै चार शिवालयपञ्चदेवल दक्षिण ढोकाबाट एकएक लाम गरी बाहिरी रुपमा दर्शन गर्ने व्यवस्था मिलाइएको सदस्य सचिव ढकालले बताए।"
राजीनामापछि बाँस्कोटा अख्तियारको निगरानीमा,"काठमाडौँ : सेक्युरिटी प्रेस खरिद प्रकरणमा मुछिएर राजीनामा दिएका निवर्तमान सञ्चारमन्त्री गोकुल बाँस्कोटालाई अख्तियार दुरुपयोग अनुसन्धान आयोगले निगरानीमा राखेको छ । ७० करोडको कमिसन डिल गरेको अडिओ सार्वजनिक भएपछि छानविनलाई सघाउन भन्दै बाँस्कोटाले राजीनामा दिएका थिए । यस प्रकरणसँग सम्बन्धित तथ्य र प्रमाण नष्ट हुनसक्ने खतरा ध्यानमा राख्दै अख्तियारले बाँस्कोटालाई निरगानीमा राखेको स्रोतले बताएको छ । बाँस्कोटासँग छिट्टै अख्तियारले बयान लिने तयारी गरिरहेको पनि बुझिएको छ । बाँस्कोटाले राजीनामा दिएपछि उनको कार्यकक्ष र सचिवालयमा रहेका महत्वपूर्ण कागजात अख्तियारले कब्जामा लिइसकेको छ । साथै सम्बन्धित निकायसँग सम्पूर्ण विवरण मगाइएको छ । प्रेस खरिद प्रक्रियामा बाँस्कोटाले स्वीस कम्पनीका नेपाली एजेन्ट भनिएका विजयप्रकाश मिश्रसँग ७० करोड कमिसन मागेको अडिओ बुधबार सार्वजनिक भएको थियो । अडिओ सार्वजनिक भएको भोलिपल्ट बिहीबार बाँस्कोटाले राजीनामा दिएका हुन् । बाँस्कोटामिश्र अडिओबारे स्वीस दूतावास बोल्यो बालकोट पुगेपछि बोले बाँस्कोटा, सातवटा जोडेर अडियो बनाएको होला यसरी आयो बाँस्कोटाको राजीनामा अख्तियारले थाल्यो अध्ययन, बाँस्कोटाको कार्यकक्षमा छापा बाँस्कोटामाथि लेखा समितिले पनि छानबिन गर्ने बाँस्कोटाको अभिव्यक्तिप्रति कर्मचारी रुष्ट गोकुल बाँस्कोटाको शिवरात्री शुभकामनामा गाली र व्यंग्यको वर्षा"
हिमपातले जनजीवन कष्टकर,"मुगु : उच्च हिमाली क्षेत्रमा परेको हिमपातले जिल्लाको जनजीवन कष्टकर बनेको छ। शुक्रबार बिहानदेखि चारै स्थानीय तहका उच्च हिमाली क्षेत्रमा हिमपात र सदरमुकाम गमगडीमा परेको वर्षाका कारण हवाई, तथा सडक यातायात अवरुद्ध हुँदा जिल्लाको जन जीवन कष्टकर बनेको हो। सदरमुकाम गमगडी र आसपासका गाँउमा बिहान आठ बजेदेखि लगतार वर्षा भएको छ। जिल्लाका अन्य सबै बस्ती तथा उच्च हिमाली क्षेत्रमा भने बाक्लो हिमपातका कारण जिल्लाभरको जनजीवन कष्टकर भएको छ। हिमपातका कारण जिल्लाको एक मात्र रारा विमानस्थलमा हवाई सेवा तथा नाग्मा गमगडी सडकखण्ड अवरुद्ध हुँदा यात्रुहरु अलपत्र परेको छन्। नेपालगञ्ज र सुर्खेतबाट आउँदै गरेको यात्रुबाहक तथा व्यापारीका सामान ल्याएर आएका सवारी साधन बाटोमै थन्किएका छन् भने हवाई सेवाबाट यात्रा गर्ने यात्रुहरु रारा विमानस्थल ताल्चामा अलपत्र परेको उद्यवग वाणिज्य संघ मुगुका महासचिव नृपेन्द्रबहादुर मल्लले जानकारी दिए। जिल्लाको पुर्वी क्षेत्रमा पर्ने मुगुम कार्मारोङ गाउँपालिका९ वडाका १५ बस्तीमा सबै भन्दा बाक्लो हिमपात परेको छ। हिमपातले गर्दा सबै भन्दा बढी पशु चौपायलाई घाँसपात तथा जङ्गलमा चराउन समस्या भएको मुगुम कार्मारोङ गाउँपालिका९ का पुर्णबहादुर बुढाले बताए। खत्याड गाउँपालिकाको खमाले, चाकपाडे, निगालबोट, जम्फै सेरी, डाडुपाटा, रोल, जिउका गम्थालगायत बस्तीमा समेत हिमपातले जनजीवन कष्टकर बनेको छ। सदरमुकाम गमगडीबाहेक छायाँनाथ रारा नगरपालिकाको १४ वटै वडा र सोरु गाउँपालिकाको ११ वटै वडामा हिमपात भएको छ। सदरमुकाम गमगडीबाट सुर्खेत जाँदै गरेको यात्रुबाहक गाडी जुम्ला र मुगुको सिमानमा पर्ने घुच्चिलेखमा हिमपातले गर्दा यात्रुहरु अलपत्र परेपछि नेपाली सेनाको श्रीदल गुल्मको बुलबुले पोष्टका सेनाले उद्धार गरेका छन्। त्यस्तै शुक्रबार बिहान रारा घुम्न गएका आठ जना बालिकालाई रारामा बाक्लो हिमपातपछि उनीहरुको उद्धार गरिएको रारा राष्ट्रिय निकुञ्ज सुरक्षार्थ खटिएको नेपाली सेनाको श्रीदल गुल्मका गुल्मपति निरजन धामीले जानकारी दिए। धामीका अनुसार रारा क्षेत्रमा एक फिट भन्दा बढी हिउँ जमेको छ। प्रमुख जिल्ला अधिकारी कृष्णकुमार निरौलाले दिएको जानकारी अनुसार सदरमुकामबाहेकका जिल्लाको सबै उच्च हिमाली क्षेत्रमा शुक्रबार बिहानदेखि हिमपात भएको छ। हिमपातले सर्बसाधरणको जनजीवन कष्टकर भएको भएपनि कुनै मानवीय तथा भौतिक क्षेत भएको छैन्। रारा घुम्न गएका र सदरमुकाम गमगडीबाड सुर्खेत जाँदै गरेका यात्रुलाई नेपाली सेना र प्रहरीले उद्धार गरेको छ। प्रहरीको पिना प्रहरी चौकीले मोटरसाइकलसहित छायाँनाथ रारा नगरपालिका७ घुच्चिलेखको सातमोड भन्ने ठाउँमा हिउँमा फसेका पाँच जनाको उद्धार गरी प्रहरी चौकी रैसेरी पिनामा राखिएको जिल्ला प्रहरी कार्यालयका डिएसपी भुनेश्वरप्रासद साहले जानकारी दिए।"
सामुदायिक स्कुलका कक्षा रित्तै,"तानसेन : पाल्पाका अधिकांश सामुदायिक विद्यालयका आधारभूत तहका कक्षा खाली हुँदै गएका छन्। विद्यार्थीको संख्या घट्दै गएपछि कतिपयमा एकदुई विद्यार्थीलाई पढाउनु परेको छ। आधारभूत तहसम्मका स्कुलमा शिक्षक र विद्यार्थीको संख्या बराबरीजस्तै भएको छ। बाल कक्षादेखि कक्षा ७ सम्म विद्यार्थीको संख्या अत्यन्तै न्यून रहेको छ। शैक्षिक सत्रको सुरु महिनामा सरकारी स्कुलमा भर्नाका भएका अधिकांश विद्यार्थी कक्षामा उपस्थित हुँदैनन्। पाल्पाका १० वटै स्थानीय तहका ग्रामीण भेगका आधारभूत विद्यालयमा यस्तो समस्या छ। विद्यार्थी अत्यन्त न्यून भएपछि जिल्ला शिक्षा तथा समन्वय इकाइले प्राथमिक तहका ४ सय ४० शिक्षक दरबन्दी कटौती गरेको छ। आधारभूत तहसम्म सामुदायिकमा विद्यार्थी अत्यन्त न्यून भएकाले सरकारले प्राथमिक तहमा ४ सय ४० दरबन्दी कटौती गरेको जिल्ला शिक्षा विकास तथा समन्वय इकाइका सूचना अधिकारी विष्णु बेल्वासेले बताए। बगनासकाली गाउँपालिका५ दर्लामडाँडास्थित सरस्वती आधारभूत स्कुलमा २० जना विद्यार्थी छन्। शिक्षकको दरबन्दी ७ जनाको छ। एक शिक्षकलाई सरदर ३ विद्यार्थी पर्छ। कक्षा ५ मा जम्मा एक जना विद्यार्थी छन्। घरघर गएर विद्यार्थी खोजेका छौं तर गाउँमा विद्यार्थी नै छैनन्, प्रधानाध्यापक यज्ञमूर्ति गैरेले भने, भएकालाई गुणस्तरीय शिक्षा प्रदान गरेका छौं। सहरी क्षेत्रमा बसाइसराइ र रोजगारीले आभारभूत तहमा विद्यार्थी न्यून भएको उनले बताए। भर्ना अभियानमा विद्यालयको इज्जत जोगाउन एउटै विद्यार्थीलाई २३ वटा विद्यालयमा भर्ना गरिएको छ। शिक्षक छन्, स्कुलका भौतिक संरचना राम्रा छन्, तर आधारभूत तहमा विद्यार्थी अत्यन्त थोरै छन्। सरकारले हिमाली क्षेत्रमा ३५ विद्यार्थी बराबर एक शिक्षक, पहाडी क्षेत्रमा ४५ विद्यार्थी बराबर एक शिक्षक र तराईमा ५५ विद्यार्थी बराबर एक शिक्षकको दरबन्दी कायम गरेको छ। पाल्पाका ग्रामीण क्षेत्रमा एक विद्यार्थी बराबर एक शिक्षकको अवस्था सिर्जना भएको छ। दर्लामडाँडा माविको आधारभूत तहमा पनि ५० भन्दा थोरै विद्यार्थी छन्। बालकक्षामा २ जना, कक्षा १ मा २ जना र कक्षा ३ मा ४ जना विद्यार्थी छन्। सरकारी मापदण्डअनुसार आधारभूत तहमा विद्यार्थी छैनन्, बसाइसराइ र बोर्डिङको आकर्षणले सरकारी विद्यालयमा विद्यार्थी घटेका छन्, दर्लामडाँडा माविका प्रधानाध्यापक थमनसिंह थापाले भने। पाल्पाका सबै स्थानीय तहका ९० प्रतिशत सरकारी स्कुलका आधारभूत तहमा शिक्षक बराबर विद्यार्थीको संख्या छ। शिक्षकमा जिम्मेवारीबोध कमी र व्यवस्थापन कमजोर हुँदा सरकारी स्कुलको आकर्षण घटेको शैक्षिक तालिम तथा जनशक्ति केन्द्रका प्रमुख प्रशिक्षक गोपालप्रसाद बस्यालले बताए। अविभावकको समेत सामुदायिक स्कुललाई राम्रो बनाउनु पर्छ भन्ने चेतना र ज्ञानको कमीले यस्तो अवस्था आएको उनको भनाइ छ। निजीमा विद्यार्थीको भीड छ। कक्षा ८ देखि निजीमा विद्यार्थी घट्ने र सामुदायिकमा अन्तरवार्ता नै लिएर भर्ना गर्नुपर्ने अवस्था छ। जिल्लामा नाम चलेका सामुदायिकमा समेत नर्सरीदेखि कक्षा ७ सम्म विद्यार्थीको संख्या न्यून छ। धनीमानी र सरकारी कर्मचारीले छात्रवृत्ति सुविधाका लागि भने नर्सरीदेखि कक्षा ७ सम्म निजीमा पढाए पनि कक्षा ८ देखि सामुदायिकमा भर्ना गराउने गरेका छन्। विद्यार्थी टिकाउनकै लागि लामो समयदेखि सामुदायिकमा पनि अंग्रेजी माध्यमबाट पठनपाठन थालिएको छ। सामुदायिकमा सरकारी नीति नियमविपरीत प्याब्सनको र सरकारी गरी दोहोरो पाठ्यक्रम पढाइरहेका छन्।"
मौसम बदली : हिमपातसहित वर्षाको सम्भावना,"काठमाडौं : नेपालमा पश्चिमी न्युन चापिय प्रणालीको प्रभाव देखिएको छ। जल तथा मौसम विज्ञान विभागको मौसम पूर्वानुमान महाशाखाका अनुसार आज दिउँसो पश्चिमी भेगका धेरै पूर्वी भूभागका केही स्थानहरुमा मेघ गर्जनचट्याङसहित वर्षाको सम्भावना रहेको छ। वरिष्ठ मौसमविद् राजु प्रधानाङ्गकाअनुसार पश्चिम तथा मध्य क्षेत्रका उच्च पहाडी तथा हिमाली भूभागका धेरै स्थानहरुमा र पुर्वी उच्च पहाडी तथा हिमाली भूभागका केही स्थानहरुमा हल्का हिमपातको सम्भावना छ। आज काठमाडौं उपत्यकामासहित देशका विभिन्न स्थानमा हल्का वर्षा हुने उनले बताए। 'पश्चिमबाट मौसम सक्रिय भएकाले पश्चिमका केही स्थानमा अहिले पनि हल्का वर्षा भइरहेको छ।' उनले भने, ' आज दिउँसोराति वर्षा हुन्छ, भोलीबाट विस्तारै मौसम सफा हुँदै जानेछ।' शुक्रबार बिहान ६ बजे निकालेको बुलेटिनमा राति देशभर आशिकदेखि सामान्य बदली रहने उल्लेख छ। पहाडी भूभागका थोरै स्थानहरुमा मेघ गर्जनचट्याङसहित वर्षा र उच्च पहाडी तथा हिमाली भूभागका केही स्थानहरुमा हल्का हिमपातको समेत सम्भावना रहेको मौसम पूर्वानुमान महाशाखाले जनाएको छ। मौसम पूर्वानुमान महाशाखाको बुलेटिनमा भनिएको छ, 'देशका पश्चिमी भेगका धेरै र मध्य तथा पूर्वी भूभागका केही स्थानहरुमा शु्क्रबार मेघ गर्जनचट्याङसहित वर्षाको सम्भावना रहेको पश्चिमी उच्च पहाडी तथा हिमाली भूभागका स्थानहरुमा हल्का हिमपातको सम्भावना रहेकोले सतर्कता अपनाउन हुन अनुरोध छ।' शनिबार देशभर आँशिकदेखि सामान्य बदली रही मध्य तथा पूर्वी भूभागका थोरै स्थानहरु र पश्चिमी पहाडका एक दुई स्थानमा हल्का वर्षाको सम्भावना रहेको छ । उच्च पहाडी तथा हिमाली भूभागका केही स्थानहरुमा हल्का हिमपातको सम्भावना रहेको देखिन्छ। आइतबारबाट मौसम सफा रहने छ।"
शिवालयमा भक्तजनको भीड : डेढ लाख बढीले पशुपतिनाथको दर्शन गरिसके,"काठमाडौं : महाशिवरात्रिका अवसरमा पशुपतिनाथ मन्दिरलगायत देशभरका शिवालयमा देवादीदेव महादेवको पूजा आराधना गर्ने भक्तजनको बिहानैदेखि भीड लागेको छ । बिहान ७ बजेसम्म डेढ लाख बढी भक्तजनले पशुपतिनाथ मन्दिरभित्र प्रवेश गरी पूजा आराधना एवं दर्शन गरिसकेका छन् । लाखौँ भक्तजन पवित्र तीर्थस्थल पशुपति क्षेत्रमा लाम लागेर दर्शनको प्रतीक्षामा छन् । प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी आज देशभर मनाइन्छ । नेपाल पञ्चाङ्ग निर्णायक समितिले दिएको जानकारीअनुसार शुक्रबार दिउँसो ५:४० बजेसम्म त्रयोदशी तिथि छ । त्यसपछि चतुर्दशी प्रारम्भ हुन्छ । चतुर्दशी तिथि शनिबार बेलुकी १८:३७ बजेसम्म छ । मध्यरातमा चतुर्दशी तिथि शुक्रबार परेकाले आजै महाशिवरात्रि पर्व मनाउने निर्णय समितिले गरेको हो । पर ब्रह्मले फागुन कृष्ण चतुर्दशीका दिन मध्यरातमा शिवरुप धारण गरेकाले मध्यरातमा चतुर्दशी तिथि परेकै दिन पूजा, आराधना, दर्शन गरे यस लोकमा सुख शान्ति र परलोकमा सद्गति प्राप्त हुने शास्त्रीय वचन रहेको समितिका अध्यक्ष प्रा डा रामचन्द्र गौतमले जानकारी दिए । पूजा आराधना गर्दा महादेव छिट्टै प्रसन्न हुने भएकाले आशुतोषसमेत भनिन्छ । यसैले आज बिहानैदेखि वैदिक सनातन हिन्दू धर्मावलम्बी नदी, कुण्ड र तलाउमा स्नान गरी शिवालयमा गई श्रद्धाभक्तिपूर्वक पूजाआराधना गर्दछन् । शिवजी उत्पत्ति हुनुभएको रातका नामबाट नामकरण भएको यो पर्व कालरात्रि, मोहरात्रि, सुखरात्रि र शिवरात्रि नामक चार प्रमुख रात्रिमध्ये एक पवित्र पर्वका रूपमा शिव पुराण लगायतका ग्रन्थमा उल्लेखित छ । फागुन कृष्ण चतुर्दशीका दिन मनाइने यस पर्वलाई दिनदुःखी र कष्टपूर्ण अवस्थामा रहेका प्राणीको हृदयमा धर्मको उदय गराउने आशुतोष भगवान् शिवको अति प्यारो दिनका रूपमा पनि लिइन्छ । पशुपतिका चार ढोका तीन बजे नै खुल्यो पशुपति क्षेत्रमा मेला भर्न आएका भक्तजनको सुविधाका लागि आज बिहान ३ बजेदेखि नै पशुपतिका चार ढोका खुला गरिएको पशुपति क्षेत्र विकास कोषका सदस्य सचिव डा प्रदीप ढकालले जानकारी दिए । पशुपतिमा दर्शनका लागि बाहिरी क्षेत्रबाट प्रवेश गर्ने पाँच वटा मूल लाइनको व्यवस्था गरिएको कोषले जनाएको छ । भित्र प्रवेश गरेपछि भने १० वटासम्म लाइनको व्यवस्था गरी दर्शनार्थी प्रवेश गरेको आधा घण्टामा फर्कने गरी बिहानको व्यवस्थापन गरिएको उनले बताए । मित्रपार्क तथा गौरीघाट भएर उमाकुण्डदक्षिणामूर्ति हुँदै रूद्रगाडेश्वर उत्तरढोका, जयवागेश्वरीईटापाखा भएर भुवनेश्वरीस्थित फलामको सानो ढोका हुँदै पश्चिम ढोका, बत्तीसपुतलीगौशाला तथा एअरपोर्टतिलगङ्गा भएर पिङ्गलास्थानसुमार्गी भवन हुँदै चार शिवालयपञ्चदेवल दक्षिण ढोकाबाट एकएक लाम गरी बाहिरी रुपमा दर्शन गर्ने व्यवस्था मिलाइएको सदस्य सचिव ढकालले बताए । यसैगरी तिलगङ्गा राममन्दिरतर्फ समेत आवश्यकताअनुसार एक लामको व्यवस्था गर्न सकिने गरी व्यवस्थापन मिलाउन लागिएको उनले बताए। नित्य दर्शनार्थीका लागि बिहान ७ बजे अगावै भुवनेश्वरीस्थित फलामको सानो ढोकाबाट प्रवेशको व्यवस्था मिलाइएको थियो । जुन दर्शनमार्गबाट मन्दिर प्राङ्गण प्रवेश गरिन्छ सोहीमार्ग हुँदै मन्दिर प्राङगणबाट बाहिरिने व्यवस्था मिलाइएको छ । दर्शन गर्न आउने दर्शनार्थीको सवारी पार्किङका लागि सिफल, तिलगङ्गा, गुह्येश्वरी पारि, कोषको कार्यालय, वनकालीलगायत स्थानमा व्यवस्था मिलाइएको छ । आज पशुपतिनाथसँगै उपत्यकाका गोकर्णेश्र, डोलेश्वरलगायत शिव मन्दिरमा पनि भक्तजनको भीड लागेको छ । यसैगरी राजधानी बाहिरका शिव मन्दिरमा पनि धुमधामका साथ पूजा आराधना एवं दर्शन गर्ने भक्तजनको घुइँचो लागेको छ । महाशिवरात्रिका दिनमात्र यस वर्ष १० लाखभन्दा बढी दर्शनार्थीले पशुपति दर्शन गर्न सक्ने गरी व्यवस्थापन गरिएको छ । महाशिवरात्रिमा पशुपति क्षेत्रमा भक्तजनको भीड लाग्ने भएपछि तीनवटै सुरक्षा निकायका गरी छ हजार सुरक्षाकर्मी परिचालन गरिएको छ । यसैगरी पाँच हजार स्वयंसेवक पनि पशुपति क्षेत्रमा परिचालन गरिएको कोषले जनाएको छ । दुई वर्ष अघिदेखि नै पशुपतिमा गाँजा, भाङ, धतुरोलगायत लागुपदार्थ निषेध गरिएको थियो । यस वर्ष पनि त्यसलाई निरन्तरता दिइएको छ । यस्ता पदार्थ सेवन, बेचबिखन गरेको पाइएमा प्रहरीले समातेर कारवाही गर्ने उनले बताए । यस वर्षको महाशिवरात्रिमा मन्दिर परिसर साजसजावटमा विशेष ध्यान दिइएको छ । नेपाललगायत विदेशबाट समेत फूलमाला ल्याएर मन्दिर सजावट गरिएको छ । यसपटक नेपाल भ्रमण वर्षको अवसर समेत परेकाले पशुपति क्षेत्रलाई विशेष रुपमा सिँगारिएको छ । लाखौँ भक्तजनलाई पशुपति क्षेत्रको भ्रमण गराउने उद्देश्यले संस्कृति, पर्यटन तथा नागरिक उड्ययन मन्त्री योगेशकुमार भट्टराईको संयोजकत्वमा १११ सदस्यीय मूल समारोह समिति गठन गरिएको छ । मूल समारोह समितिअन्तर्गत ११ उपसमिति पनि गठन गरिएको कोषका कार्यकारी निर्देशक डा घनश्याम खतिवडाले जानकारी दिए । ११ वटै उपसमितिको सक्रियतामा आज रातभर पनि भक्तजनले पशुपतिनाथको पूजा आराधना एवं दर्शन गर्न सक्ने गरी व्यवस्थापन मिलाइएको छ ।"
नक्साबिनै विद्यालय निर्माण,"दोलखा : सरकारले भूकम्पपछि निजी आवास निर्माण गर्न अनिवार्य नक्सा पास गर्नुपर्ने नीति लिएको छ। सामान्य निजी आवाससमेतलाई नक्सा पास अनिवार्य गर्दा सयौंको संख्यामा विद्यार्थी पढ्ने दोलखाका व्रिद्यालयले भने नक्सा पास नगरेरै भवन निर्माण गरेका छन्। जिल्ला आयोजना कार्यान्वयन एकाइ शिक्षा, एसियाली विकास बैंक(एडीबी), भारत र चीन सरकार तथा विभिन्न गैरसरकारी संस्थाहरूले निर्माण गरिसकेको कुनै पनि विद्यालय भवनको नक्सा पास गरिएको छैन। दोलखाको २ नगरपालिका र ७ गाउँपालिकामा जिल्ला आयोजना कार्यान्वयन एकाइ शिक्षामार्फत बनेका १८३ विद्यालय भवनमध्ये कुनै पनि भवनको नक्सा पास गरिएको छैन। अन्तर्राष्ट्रिय गैरसरकारी संस्था एसओएस बालग्राम, फोरुट नर्वेलगायतका संस्थामार्फत बनेका सबै विद्यालयको नक्सा पास भएको छैन। भारत र चीन सरकारमार्फत जिल्लामा बनाइँदै गरिएका करिब डेढ दर्जन विद्यालय भवनको पनि नक्सा पास नभएको सम्बद्ध स्थानीय तहले जनाएका छन्। बस्ती विकास, सहरी योजना तथा भवन निर्माण सम्बन्धी आधारभूत निर्माण मापदण्ड २०७२, भवनसंहिता २०६०, भवन नियमावली २०६६ अनुसार सार्वजनिक भवनको स्ट्रक्चरल डिजाइनसहितको नक्सा पास नभएसम्म भवन निर्माण गर्न नपाइने कानुनी व्यवस्था छ। तर आपतकालीन् प्रतिकार्यको हवाला दिँदै नक्सा पास नगरी कानुनी व्यवस्था विपरीत दोलखामा करिब २ सय २० विद्यालय भवन निर्माण भइसकेका छन्। जिल्ला आयोजना कार्यान्वयन एकाइ शिक्षा दोलखाका सूचना अधिकारी राजेन्द्र श्रेष्ठले केन्द्रीय आयोजना कार्यान्वयन एकाइले पठाएको नक्साअनुसार विद्यालय भवन बनाइएको बताए। नक्सा पास गर्नुपर्ने वा नपर्ने स्थानीय तहको क्षेत्राधिकार भित्र पर्ने सूचना अधिकारी श्रेष्ठको भनाइ छ। जिल्लाका स्थानीय तहहरूले आफैंले निर्माण गरेको भवन निर्माण मापदण्ड र भवनसंहिता विपरीत बनेका विद्यालय भवनहरू आफैंले उद्घाटन गर्दै हिँडेका छन्। एने विपरीत बनेका भवन स्थानीय तहले नै मान्यता दिनु गैरजिम्मेवारीपन भएको अभिभावकले टिप्पणी गरेका छन्। भीम मावि दोलखाका एक अभिभावकले प्रश्न गरे, हामी बस्ने दुईकोठे घरको नक्सा पास नगरी अनुदान नपाइँने, हजारौं विद्यार्थी पढ्ने त्यति ठूला भवनको नक्सा पास नरे पनि हुने ? भवन सुरक्षित छन् भनेर कसरी विश्वास गर्ने ? भीमेश्वर नगरपालिका योजना तथा नक्सा शाखाका इन्जिनियर सुरेश राउतकाअनुसार हालसम्म कुनै पनि निकायले विद्यालय भवनको नक्सा पासका लागि नआएको बताए। उनले भने, अहिले बल्ल जानकारी पायौं अब निक्सा पासका लागि विद्यालयलाई ताकेता गर्छौं। शैलुङ गाउँपालिकाका अध्यक्ष भरत दुलालले नक्सा पास अनिवार्य गर्ने कानुन बनिसके पनि जनशक्ति अभावले कार्यान्वयनमा समस्या देखिएको बताए। अध्यक्ष दुलालले भने, शैलुङ गाउँपालिकामा विद्यालय भवनसहित कुनै पनि सार्वजनिक भवनको नक्सा पास भएको छैन।"
महाशिवरात्रि : पशुपतिनाथमा दर्शनार्थीको भीड,"काठमाडौं : महाशिवरात्रिका अवसरमा पशुपतिनाथ मन्दिरमा पूजा आराधना गर्ने भक्तजनको बिहानैदेखि भीड लागेको छ। लाखौँ भक्तजन पवित्र तीर्थस्थल पशुपति क्षेत्रमा लाम लागेका छन्। बिहानै पुगेका भक्तजन पशुपतिनाथ मन्दिरभित्र प्रवेश गरी पूजा आराधना एवं दर्शन फर्किए। प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी आज देशभर मनाइन्छ। पर ब्रह्मले फागुन कृष्ण चतुर्दशीका दिन मध्यरातमा शिवरुप धारण गरेकाले मध्यरातमा चतुर्दशी तिथि परेकै दिन पूजा, आराधना, दर्शन गरे यस लोकमा सुख शान्ति र परलोकमा सद्गति प्राप्त हुने शास्त्रीय वचन रहेको समितिका अध्यक्ष प्रा डा रामचन्द्र गौतमले जानकारी दिए। पशुपति क्षेत्रमा मेला भर्न आएका भक्तजनको सुविधाका लागि आज बिहान ३ बजेदेखि नै पशुपतिका चार ढोका खुला गरिएको थियो। पशुपतिमा दर्शनका लागि बाहिरी क्षेत्रबाट प्रवेश गर्ने पाँच वटा मूल लाइनको व्यवस्था गरिएको कोषले जनाएको छ। भित्र प्रवेश गरेपछि भने १० वटासम्म लाइनको व्यवस्था गरी दर्शनार्थी प्रवेश गरेको आधा घण्टामा फर्कने गरी बिहानको व्यवस्थापन गरिएको पशुपति क्षेत्र विकास कोषका सदस्य सचिव डा प्रदीप ढकालले जानकारी दिए।"
म्याग्दी खोलामा खस्यो जीप,बेनी : बेनी नगरपालिका२ को हाडेभीरको म्याग्दी खोलामा जीप खसेर दुर्घटना भएको छ। शुक्रबार दिउँसो बेनीदेखि बगरफाँट जाँदै गरेको ग १ ज ६७९८ नम्बरको टाटासुमो जीप मंगलाघाट पारीको भीरबाट म्याग्दी नदीमा खसेको हो। दुर्घटनामा जीपका चालक बागलुङको काठेखोला गाउपालिका४ लेखानी घर भई हाल बेनी२ बगरफाँट बस्ने ३६ वर्षीय डम्मर श्रिस घाइते भएको प्रहरीले जनाएको छ। घाइते खतरामुक्त भएको बेनी अस्पतालले जनाएको छ। तीब्र गतिमा गुडेको जीप सडकको डिलबाट बिचमा रहेको झोलुङ्गे पुलको लठ्ठा छिनालेर खोलामा खसेको प्रत्यक्षदर्शी लक्ष्मण कटुवालले बताए। सडकबाट करिब पचास मिटर तल खसेको जीपको चालक बस्ने अगाडीको भाग डुबेको थिएन्। स्थानीयबासी र प्रहरीले तत्कालै उद्धार गरेर बेनी अस्पतालमा लगेका थिए। जीपमा चालक एक्लै थिए। बेनीपोखरा रुटमा चल्ने चालक गाडी लिएर डेरातर्फ जाँदै थिए। चिप्लो र ओरालो सडकमा तीब्र गतिका कारण अतियन्त्रित भएर खसेको प्रहरीको प्रारम्भिक अनुसन्धानमा खुलेको छ। जीप खस्दा १३२ वर्ष पहले विस १९४४ मा स्थानीय प्रविधि र स्रोत साधन प्रयोग गरी बनाइएको झोलुङ्गे पुलको लठ्ठामा बज्रिएर जीपबाट लठ्ठा फुत्किएको छ। बागलुङ गलकोटका लालप्रसाद शेरचनले लुकुर बनको काँचो फलाम र म्याग्दीको रुम गाउँका स्थानीयवासीको पुलमा काम गर्ने सीपलाई प्रयोग गरी म्याग्दी खोलामा वारपारको लागि बनाएको यो पुल जिल्लाकै पुरानो मानिन्छ। काँचो फलामलाई गोलमा तताएर कुटेर साङ्ले लठ्ठा बनाएर खोलामा वारपारका लागि हालिएको झोलुङ्गेलाई गत वर्ष बेनी नगरपालिकाले मर्मत गरेको थियो।
टुँडिखेलमा सेना दिवस (फोटो फिचर),"काठमाडौं : महाशिवरात्रि तथा सेना दिवसटुँडिखेलमा बढाइँ सम्पन्न भएको छ । सेना दिवसका अवसरमा नेपाली सेनाद्वारा सैनिक मञ्च टुँडिखेलमा आयोजित विशेष समारोहमा राष्ट्रपति विद्यादेवी भण्डारीको सहभागिता थियो । राष्ट्रपति भण्डारीबाट सेनाद्वारा अर्पण गरेको सलामी ग्रहण गर्दै त्यहाँस्थित सैनिक स्मारकमा पुष्पहार चढाई श्रद्धाञ्जलि अर्पण गरिएको छ । राष्ट्रपति भण्डारी नेपाली सेनाका परमाधिपति हुन् । नेपाली सेनाले २०४७ सालदेखि महाशिवरात्रिको दिनलाई सेना दिवसका रूपमा मनाउँदै आएको छ । समारोहमा राष्ट्रपति भण्डारीले नेपाली सेना, सैनिक जनसम्पर्क तथा सूचना निर्देशनालयद्वारा प्रकाशित सिपाही२०७६ नामक वार्षिक पत्रिकाको विमोचन गर्नुका साथै फ्री फल जम्पमा प्रथम हुने हुद्दा लक्ष्मण बजगाईं र दोस्रो हुने जमदार राम बस्नेतलाई पुरस्कार एवं प्रमाणपत्र प्रदान गरिन् । सो अवसरमा नेपाली सेनाको हेलिकप्टरले पुष्पवृष्टि गर्नाका साथै सेना दिवस२०७६ लेखिएको ब्यानर प्रदर्शन गरेको थियो । समारोहमा सेनाले राइफल र तोपबाट महाशिवरात्रि बढाइँ गरेको थियो । बढाइँ कवाजअन्तर्गत लहरे र एकट्ठा प्रस्तुत गरियो । त्यस्तै सैनिक र नेपाली परम्परागत वेषभूषा झल्कने विविध कला, नृत्य र सङ्गीतको धुन प्रदर्शन गरिएको थियो । कार्यक्रमलाई रोमाञ्चक तुल्याउने क्रममा सैनिक मञ्चमा मास पिटी प्रस्तुत गरियोे । त्यसअन्तर्गत पिटी, तेक्वान्दो, खुकुरी ड्रिल प्रस्तुत भयो । नेपाली सेनाको व्यावसायिक कार्यकुशलतालाई झल्काउने केही सैनिक कौशलसमेत प्रस्तुत भएको थियो । उक्त अवसरमा सैनिक हवाई महानिर्देशनालयको हेलिकप्टरबाट ब्यानर प्रदर्शन र हेलिकप्टर प्रदर्शनी र सैनिक ब्याण्डबाट ब्याण्ड डिस्प्लेसमेत प्रस्तुत गरियो । नेपाली सेनाले प्रयोग गर्दै आएका विभिन्न खालका सवारी साधन, उपकरण र हातहतियारको समेत प्रदर्शन गरिएको थियो । सो अवसरमा आगलागी नियन्त्रणमा सैन्य कौशलको नमूना अभ्यास प्रस्तुत भयो । समारोहमा उपराष्ट्रपति नन्दबहादुर पुन, प्रधानमन्त्री केपी शर्मा ओली, प्रधानन्याधीश चोलेन्द्र शम्सेर जबरा, सभामुख अग्निप्रसाद सापकोटा र राष्ट्रियसभाका अध्यक्ष गणेशप्रसाद तिमिल्सिना समारोहमा उपस्थित थिए । उपप्रधानमन्त्री एवं रक्षामन्त्री ईश्वर पोखरेलसहित मन्त्रिगण, सांसद, संवैधानिक निकायका पदाधिकारी, नेपाल सरकारका उच्चपदस्थ अधिकारी, सुरक्षा निकायका प्रमुख, नेपालस्थित कूटनीतिक नियोगका प्रमुख एवं प्रतिनिधि र समाजका लब्ध प्रतिष्ठित महानुभाव पनि शिवरात्रिको बढाइँ हेर्न टुँडिखेल पुग्नुभएको थियो । समारोहमा नेपाल भ्रमणमा रहेका बेलायती सेनाध्यक्ष मार्क कार्लटन स्मिथ अतिथिका रूपमा सहभागी थिए । शिवरात्रिको बढाइँ हेर्न टुँडिखेल वरपर सर्वसाधारणको घुइँचो लागेको थियो । उक्त समारोहको नेपाल टेलिभिजनलगायत विद्युतीय माध्यमले प्रत्यक्ष प्रसारण गरेका थिए । समारोहपछि प्रधानसेनापति पूर्णचन्द्र थापाले राष्ट्रिय सञ्चारमाध्यममा सेना बिटमा समाचार लेख्दै आएका पत्रकारलाई प्रधानसेनापति प्रशंसा पदक प्रदान गरे । समाजका विभिन्न क्षेत्रबाट विशिष्ट योगदान पुर्याएका महानुभावलाई पनि सो पदक प्रदान गरियो । समारोहमा उत्कृष्ट कार्य गर्ने सेनाका विभिन्न गणलाई पुरस्कार एवं निशान चिह्न प्रदान गरिएको थियो । रासस"
उपचार नपाउँदा अपांग बालक खोरमा बन्धक,"विराटनगर : छेउमा कोही पुग्दा मुस्कुराउँछन्, बोली आउँदैन। खुला ठाउँमा रमाउन खोज्छन्। पाउँदैनन्। १० वर्षीय जगतबहादुर राउतका लागि बाँसको भाटाले बनाइएको खोर नै संसार हो। उनी दिनभर त्यहीं थुनिन्छन्। राति निदाएपछि ओछ्यानमा लगेर सुताइन्छ। उज्यालो नहुँदै खोरभित्र थुनिन्छन्। हजुरबाहजुरआमा उनलाई खोरमा थुनेर काममा लाग्छन्। फर्कंदा बालक कपडामा दिसापिसाब गरेर खेलाइरहेका हुन्छन्। अपांगता भएका मोरङ बेलबारी२ का जगत टुक्रुक्क बस्न सक्दैनन्। वरपर घस्रिएर मात्रै पुग्न सक्छन्। खाना अर्कैले खुवाइदिनुपर्छ। स्मरणशक्ति कमजोर छ। ७० वर्षीय हजुरबुवा दिलबहादुर राउतले नाति जन्मिएको ६ महिनापछि दाहिने आँखा बन्द भएको जानकारी दिए। जगतको दाहिने खुट्टा र देब्रे हात पनि चल्दैनन्। घस्रिएर जहाँ पनि जान थालेपछि खोरमा थुन्नुपरेको दिलबहादुरले बताए। उनी चटपटे बेचेर परिवार चलाउँछन्। हजुरआमा इन्द्रमाया सामान्य काम गर्छिन्। सुकुम्बासी रहेका दिलबहादुर र इन्द्रमाया ऐलानी जग्गामा टहरो बनाएर बसेका छन्। टहरो स्थानीय बासिन्दाले बनाइदिएका हुन्। पानी खाने कल नारी विकास नामक संस्थाले गाडिदिएको छ। राउत परिवार भोजपुरको दावाँबाट संखुवासभा खाँदबारीस्थित चेवा हुँदै २०३२ सालमा झापाको महारानी झोडा झरेको थियो। २०५७ सालमा इलामको लक्ष्मीपुर पुग्यो। चार वर्षदेखि बेलबारीमा बस्दै आएको यो परिवार गरिबीको चपेटामा छ। पैसा नहुँदा दिलबहादुरले नातिको उपचार गराउन सकेका छैनन्। उनका दुई छोरा छन्। जेठा छोरा अर्जुनकी पत्नी कल्पना अर्कैसित गइन्। उनका १६ वर्षीय छोरा आयुष कक्षा ९ मा पढ्छन्। बुहारीले छाडेर हिँडिन्, दिलबहादुरले भने, सधैं मदिरा पिएर हिँड्ने जेठाको केही भर छैन। खोरभित्र थुनिएका अपांगता भएका बालकको अवस्था नियाल्दै अग्रज पत्रकार जीवनाथ खनाल दिलबहादुरका कान्छा छोरा गुञ्जनसँग २०६४ सालमा बिहे गरेकी जुनु राईले २०६६ सालमा जगतलाई जन्माइन्। उनले पनि ६ वर्षअघि दोस्रो बिहे गरिन्। बुहारीले छाडेपछि छोरो बराल्लियो। कहाँ जान्छ र के गर्छ थाहा हुँदैन, दिलबहादुर भन्छन्, कहिलेकहीं रक्सी पिएर आइपुग्छ। उमेर बढ्दै गएकाले नातिलाई आफूहरूले उचाल्न पनि नसक्ने उनी बताउँछन्। दिलबहादुरले भने, चाल नपाउने भएकाले कपडामा दिसापिसाब गरेर खेलाउन थाल्छ। बल्लतल्ल डेढ लाख रुपैयाँ जुटाएर भारतको सिलिगुडीसम्म लगेर औषधि उपचार गरे पनि नातिलाई निको नभएको दिलबहादुरले बताए। उनले भने, थप पैसा नभएकाले बाँकी उपचार गर्न सकिएन। अपांग नातिलाई पानी दिँदै हजुरबुवा दिलबहादुर राउत।"
विद्यार्थीलाई निःशुल्क प्राविधिक शिक्षा,"सन्धिखर्क : घरपायक निःशुल्क प्राबिधिक शिक्षा पढ्न पाएपछि अर्घाखाँची छत्रदेवका विद्यार्थी दंग छन्। आर्थिक अवस्था कमजोर भएका विद्यार्थीलाई गाउँपालिकाले निःशुल्क पढाउन थालेपछि अभिभावक पनि खुशी छन्। एग्रोफरेस्ट्रि पोलिटेक्निक इन्स्टिच्युटमा अध्ययन गर्ने विद्यार्थीको पठन पाठन खर्च जिल्लाको छत्रदेव गाउँपालिकाले व्यहोर्न थालेको हो। सो इन्स्टिच्युटमा कृषि बाली र पशु विज्ञान विषय अध्यापन हुँदै आएको छ। गाउँपालिकाले सहयोग गरेपछि आफूलाई भग्यमानी ठानेको छु, धेरै खुशी छु, छत्रदेव७ भगवतीका मनोज पाण्डे भन्छन्। ३ बर्षे कृषि बाली विज्ञान विषयका पाण्डे जस्तै अन्य ४० विद्यार्थीले यस्तो अवसर पाएका हुन्। छोरा छोरीलाई अन्यत्र पढाउँदा बार्षिक डेढ लाखभन्दा बढी खर्च हुने गरेकोमा आफूहरूका लागि ठूलो न्याय भएको अभिभावक बताउँछन्। बाली विज्ञानका लागि छनोट भएकी एलिना खातुनका बुबा छत्रदेव२ बल्कोटका नसिबदिन मियाँ भन्छन्, गाँउपालिकाको यो कार्य निकै प्रशंसनीय छ। ०७४ देखी बाली विज्ञान अध्यापन थालेको इन्स्टिच्युट छत्रदेवले गत वर्षबाट पशु विज्ञानको अध्यापन पनि सुरू गरेको थियो। निःशुल्क अध्यापनका लागि गाउँपालिकाले सहयोग गर्ने भएपछि यस वर्ष ४० विद्यार्थी भर्ना गरिएको शिक्षालय प्रमुख डा राजु भुसालले जानकारी दिए। २५ छात्रा र १५ जना छात्र पढिरहेका छन्, उनले भने,शैक्षिक भ्रमण, लाईब्रेरी र परीक्षा फारमको शुल्क समेत गाँउपालिकाले ब्यहोर्ने भएपछी विद्यार्थी खुशी छन्। कृषि क्षेत्रका प्राविधिक स्थानीय तहमै उत्पादन गर्ने गाउँपालिकाको लक्ष्य छ। छत्रदेब गाउँपालिका अध्यक्ष लेखनाथ पोखरेलले ६० लाख बजेट छुट्याएर ३ वर्षे कृषि बाली बिज्ञानका लागि ४० विद्यार्थीलाई निःशुल्क सुविधा प्रदान गरिएको बताए। अतिविपन्न र असाहय परिवारका विद्यार्थीलाई यो सुविधाको प्राथमिकतामा राखिएको उनको भनाइ छ। अन्यत्र बाली विज्ञान अध्ययन गर्दा चारदेखि पाँचलाख रुपैंयाँ खर्च हुने प्रमूख प्रसाशकीय अधिकृत खिमानन्द भुसाल बताउँछन्"
कर्णालीका धेरै महिला नागरिकताबाट वञ्चित,"दैलेख : दैलेखको नारायण नगरपालिका४ सोतकी सुनिता कटुवाल २४ वर्षकी भइन्। ८ वर्षअघि स्थानीय प्रकाश खत्रीसँग विवाह गरेपछि केही वर्ष दाम्पत्य जीवन राम्रै चल्यो। तर दैनिक जीवनयापनको सबै जिम्मेवारी आफ्नो काँधमा आएपछि यतिबेला उनी अधिकारको खोजीमा छन्। पतिले विवाह दर्ता नगरिदिँदा र नागरिकता नबनाइदिँदा उनी मर्कामा परेकी छन्। पहिले विवाह दर्ता गर्न उमेरले छेक्यो। अहिले श्रीमान दर्ता गर्न मान्दैनन्, उनले भनिन्, नागरिकता नभएकै कारण धेरै सेवासतुविधाबाट पनि वञ्चित हुनु परेको छ। नौमूले गाउँपालिका२ बालुवाटारकी २८ वर्षीया गंगाकतुमारी विक र गंगाबहादुर विकको पनि बिहे भएको १२ वर्ष भयो। तर दुई सन्तानका आमाबुवा भइसकेका गंगाबहादुरले पत्नीलाई अहिलेसम्म नागरिकता बनाइदिएका छैनन्। हामी श्रीमान श्रीमती छँदै छौं, किन नागरिकता चाहियो भन्नुहुन्छ, गंगाकुमारीले भनिन्, गाउँपालिका वा अन्य निकायमा उजुरी गरुँ भने सम्बन्धमै दरार आउला भन्ने डर लाग्छ नगरुँ भने नागरिकता बनाइदिँदैनन्। डुंगेश्वर गाउँपालिका४ अवलपराजुलीकी २० वर्षीया निशा थापाको पनि उस्तै पीडा छ। श्रीमान र घरपरिवारको असहयोगका कारण मेरो नागरिकता र छोरीको जन्मदर्ता बनेको छैन, उनले भनिन्, बनाउन दबाब दिए घरझगडा हुन्छ। दैलेखका धेरै महिला कम उमेरमा बिहे गरेकै कारण नागरिकताबाट वञ्चित छन् भने छोराछोरीको जन्मदर्ता भएको छैन। भगवतीमाई गाउँपालिका२ की जैकला सुनारले विवाह दर्ता र छोराको जन्मदर्ता बनाउन पतिले नमानेकाले आफू हिंसामा परेको अनुभूति गरेको बताइन्। राष्ट्रिय जनगणना २०६८ अनुसार दैलेखमा ८४ हजार ४ सय २४ जनाले २० वर्ष नपुग्दै विवाह गरेका छन्। तीमध्ये अधिकांशको नागरिकता पतिले बनाउन नमान्दा सरकारी सेवासुविधाबाट वञ्चित हुनु परेको छ। हिंसाकै कारण सम्बन्धविच्छेद गर्ने महिलाको संख्या बढेको अभिवक्ता खड्गबहादुर सिजापतिले बताए। किशोरावस्थामै विवाह गर्ने र पछि हिंसामा पर्ने महिला घरपरिवारबाटै अलपत्र परेका छन्, उनले भने, पढ्दापढ्दै बिहे गर्ने चलनले पछि पछुताउनु परेको हो। पति र परिवारका सदस्यबाट असहयोग हुँदा पीडित महिलालाई नागरिकता दिलाउन समस्या भएको महिला बालबालिका सेवा केन्द्रका संयोजक रमा श्रेष्ठको भनाइ छ।"
बाँकेमा मिनी मानसरोवर,"नेपालगन्ज : तिब्बतमा रहेको हिन्दु तथा बौद्ध धर्मालम्वीको धार्मिकस्थल मानसरोवरको झल्को बाँकेमै पाइने भएको छ। बैजनाथ गाउँपालिका६ लालपुरस्थित न्यु हरियाली सामुदायिक वन परिसरमा मिनी मानसरोवरको प्रतिक बन्ने भएको हो। प्रदेश ५ सरकारले डिभिजन वन कार्यालयको सहकार्यमा एक करोड भन्दा बढी लागतमा लालपुरमा मिनी मानसरोवरको निर्माण सुरू गरेको हो। मानसरोवरको प्रतिकात्मकसहितको वनस्पति उद्यान निर्माण गर्न प्रदेश र जिल्ला वनको आर्थिक बाट एक करोड ६ लाख आठ हजार दुई सय ९१ रुपैयाँ छुट्याइएको डिभिजन वन कार्यालय बाँकेका प्र्रमुख मोहन श्रेष्ठले बताए। कैलाश पर्वत र मानसरोवर तालको झल्को दिने संरचनासँगै पूजाआजाका लागि भगवान शिवको मूर्ति स्थापना गरिने उनले जानकारी दिए। मानसरोवर जान चाहेर पनि नसक्नेहरूका लागि त्यहाँको सम्पूर्ण झल्को दिने संरचना बनाउँदैछौ, श्रेष्ठ भन्छन्, बाँकेमै त्यस्तो भरपूर आनन्द पाउने वातावरण बन्नेछ। उद्यानमा तराईमा पाइने विभिन्न प्रजातिका वनस्पति लगाइनेछन्। जहाँ रोज गार्डेनसहित पूलका बगैंचा हुनेछन्। राज निर्माण निर्माण सेवा नेपालगन्जले तीन वर्षमा तीन चरणमा निर्माण सम्पन्न गर्ने लक्ष्यसाथ काम थालेको छ। पहिलो चरणमा भौतिक पूर्वाधार निर्माणका काम हुनेछन्। प्रदेश ५ सरकारका मुख्यमन्त्री शंकर पोखरेलले सोमबार मानसरोवार उद्यानको शिलान्यास गरे। प्रदेश सरकारले निर्माण गर्ने उद्यानको संरक्षणको जिम्मा स्थानीय तहको भएको उनले बताए। पोखरेलको आग्रह थियो, पूर्वाधार निर्माण र बोटविरूवाले मात्र पर्यटक आकर्षण गर्न सक्दैन। आतिथ्य संस्कारमासमेत विशेष ध्यान दिनुहोला। बैजनाथ गाउँपालिका अध्यक्ष मानबहादुर रुचाल मानसरोवरको प्रतिकसहितको वनस्पति उद्यानलाई पर्यटकीय गन्तव्यको रूपमा विकास गरिने बताउँछन्।"
घरमै नागरिकता,"नुवाकोट : एक जना शारीरिक अशक्त व्यक्तिलाई जिल्ला प्रशासन कार्यालय नुवाकोटले घरमै पुगेर नेपाली नागरिकताको प्रमाणपत्र उपलव्ध गराएको छ। विदुर नगरपालिका११ गेर्खुका १७ वर्षीय कृष्णप्रसाद चालिसेलाई प्रशासकीय अधिकृत जनक रेग्मी र खरिदार राजु श्रेष्ठको टोलीले घरमै पुगेर नागरिकता प्रदान गरेको हो। उनी हिँडडुल गर्न नसक्ने र दृष्टिविहीन हुन्। कृष्णप्रसादलाई बोकेर जिल्ला प्रशासन ल्याउन नसकेपछि प्रमुख जिल्ला अधिकारी द्रोण पोखरेलको निर्देशनमा उनको घरमै पुगेर नागरिकता दिइएको प्रशासकीय अधिकृत रेग्मीले बताए। स्थानीय किसान हरिप्रसाद र नारायणी चालिसेका चार सन्तानमध्ये कृष्ण कान्छा छोरा हुन्। यसरी घरमै गएर नागरिकता दिएको यो पहिलो घटना हो, प्रशासकीय अधिकृत रेग्मीले भने। २०५९ सालमा जन्मिएका उनको टाउकोमा पानी भरिएकाले शल्यक्रिया गरिएको थियो। छोरालाई घरभित्र र बाहिर ल्याउन बाबु कृष्णप्रसाद, आमा र दिदीको साहारा चाहिन्छ। कृष्णप्रसादले भोक तिर्खा समेत थाहा पाउँदैन, बाबु कृष्णप्रसादले भने, हामी आफैले बुझेर उसलाई खुवाउनु पर्छ।"
जमिनमुनि पानी रिचार्ज तयारी,"काठमाडौं : काठमाडौं महानगरपालिकाले जमिनमुनि पानी पुनर्भरण (रिचार्ज) गर्ने अभियान सञ्चालनको तयारी गरेको छ। यसका लागि उसले बिहीबार सरोकारवालासँग छलफल चलाएको छ। यो कार्यक्रमलाई रिचार्ज काठमाडौं को नाम दिइएको छ। महानगरको सहरी योजना आयोगका उपाध्यक्ष सरोज बस्नेतले सरोकार राख्ने सरकारी तथा गैरसरकारी संस्थालाई सहभागी गराएर अभियान सञ्चालन गरिने बताए। उनका अनुसार पुनर्भरण कार्यक्रममा पहिले आकाशे पानी जम्मा गरिनेछ। जमिनको सतहमा जम्मा गरेको पानी विशेष विधिबाट पुनः जमिनमुनि पठाइनेछ। आगामी तीन वर्षमा परिणाम ल्याउन महानगरले करिब तीन करोड छुट्याउनुपर्छ, उपाध्यक्ष बस्नेतले भने, त्यसमा सरोकारवालाको रकम मिसाएर एकीकृत कार्यक्रम पूरा गर्ने योजना हो। पूर्वमन्त्री गणेश शाहले पोखरी र पार्कको योजना अन्तरसम्बन्धित बनाउनुपर्ने बताए। अत्यधिक पानी खपत हुने ठाउँमा यो प्रणाली जडान गर्नुपर्ने उनको भनाइ थियो। अस्पताल, हाउजिङ, होटल र हाइयर एजुकेसन इन्स्टिच्युटले जमिनबाट अत्यधिक पानी निकालिरहेका हुन्छन्, उनले भने, तिनै ठाउँमा पानी पुनर्भरण प्रणाली जडान गरिनुपर्छ। सहरी योजना गर्दा पानीको महत्वलाई छाडेर काम गरियो, त्यसको परिणाम अहिले भोगिरहेका छौं। उपमेयर हरिप्रभा खड्गीले पानी जमिनमुनि पठाउने अभियान महत्वपूर्ण रहेको बताइन्। बगेर जाने पानी जमिनमुनि पठाउने काम एकदमै महत्वपूर्ण हो, उनले भनिन्, पूर्वाधार विकासका काम गर्दा पनि पानी व्यवस्थापनलाई केन्द्रमा राख्नुपर्छ। जमिनमुनिबाट अत्यधिक रूपमा भइरहेको पानीको दोहन रोक्नुपर्ने उनले बताइन्। महानगरका प्रवक्ता ईश्वरमान डंगोलले जमिनमुनिको पानी तान्ने काम मात्र भएको तर भर्ने काम नभएकाले काठमाडौंमा पानीको सतह घट्दै गएको बताए। एकीकृत सहरी विकास केन्द्र (सीयूआईडी)का वरिष्ठ कार्यक्रम अधिकृत यसमान कर्माचार्यले यो अभियान सम्भव रहेको बताए। खानेपानी वितरण तथा सरसफाइ विज्ञ हरिप्रसाद शर्माले पानीको संकट समाधानका लागि जमिनमा पानीको पुनर्भरण प्रमुख विकल्प भएको बताए। जमिनमा ढुंगा, इँटा र कंक्रिट बिच्छ्याइएकाले समस्या बढेको अन्य सहभागीको भनाइ थियोए। महानगरपालिकाले जमिनमुनि पानी पुनर्भरण कार्य केही दिनअघि गोंगबु आवास क्षेत्रबाट सुरु गरेको थियो। गोंगबु आवास क्षेत्र सुधार समिति र एकीकृत सहरी विकास केन्द्रको प्राविधिक सहयोगमा पानी पुनर्भरण गर्ने प्रविधि जडान गरिएको हो।"
रेडक्रसलाई नियमन गर्न नयाँ कानुन,"काठमाडौं : नेपाल रेडक्रस सोसाइटीमा रहेको विकृति नियमन गर्न सरकारले नयाँ कानुनी ल्याउने तयारी गरेको छ। रेडक्रस र यो जस्ता अन्य संघसंस्थालाई नियमन गर्न गृह मन्त्रालयले कानुन मस्यौदा गरिरहेको मन्त्री रामबहादुर थापाले जानकारी दिए। प्रतिनिधिसभाको राज्य व्यवस्था तथा सुशासन समिति छलफलमा बिहीबार थापाले रेडक्रसमा मात्र नभएर अन्य सामाजिक संस्थामा पनि व्यापक विकृति देखिएको र यिनी सबैलाई नियमन गर्न मन्त्रालयले नयाँ कानुन तयार पारिरहेको बताए। रेडक्रसविरुद्ध गृह मन्त्रालयमा उजुरी आइरहेका छन्, मन्त्रालयले यससम्बन्धी छानबिन पनि गरिरहेको छ, मन्त्री थापाले भने, विदेशबाट सहयोग र अनुदानका नाममा आउने पुँजी नियमन नहुँदा विभिन्न विकृति देखिएका छन्, यो पँुजीका कारण हस्तक्षेपकारी भूमिका खेलिएको अनुभव पनि हामीसँग छन्। रेडक्रसले विदेशबाट आर्थिक अनुदान र सहयोग नेपाल ल्याउँदा कुनै पनि निकायसँग स्वीकृति नदिएको समेत मन्त्री थापाले प्रष्ट पारे। २०२१ सालमा तत्कालीन काठमाडौं मजिस्टेड अफिसमा नेपाल रेडक्रस सोसाइटीको दर्ता भयो तर ०३४ सालमा तत्कालीन सामाजिक सेवा राष्ट्रिय समन्वय परिषद्मा दर्ता गरिएको थियो। त्यतिबेलैको विधानअनुसार रेडक्रस अहिले पनि चलेकाले यसमा विकृति देखिएको सांसदले बताए। पूर्वमन्त्रीसमेत रहेका सत्तारुढ नेकपाका सांसद लालबाबु पण्डितले राज्य व्यवस्था समितिको छलफलमा नेपालको कानुनअनुसार चल्न नसक्ने संस्थालाई बन्द गर्नुपर्ने धारणा व्यक्त गरे। देशमा संविधान परिवर्तन भएको छ भने कुनै सामाजिक संस्था किन परिवर्तन हुन नसक्ने ? सरकारी र कानुनी निर्णयलाई अटेरी गर्ने त्यस्ता बन्द गर्नुपर्छ, उनले भने, नेपालको कानुनभन्दा माथि हुँ भन्ने रेडक्रसको अहं बन्द हुनुपर्छ। नेकपाकै सांसद विजय सुब्बाले रेडक्रसको नालायकी पनलाई सरकारले पनि केही गर्न नसकेको बताए। रेडक्रसमा निरन्तर भ्रष्टाचार भइरहेको छ तर सरकार केही नगरेर बसेको छ, सरकार किन डराएको छ थाहा छैन, उनले भने, गृह मन्त्रालयअन्तर्गत गर्दा भएको एउटा आईएनजीओलाई सरकारले नियमन गर्न सक्दैन ? नियमन गर्न निर्देशन राज्य व्यवस्था समितिले नेपाल रेडक्रस सोसाइटीलाई नियमन गर्न गृह मन्त्रालयलाई निर्देशन दिएको छ। रेडक्रसविरुद्धको उजुरीका विषयमा भएको छलफलपछि बिहीबार समितिले मन्त्रालयलाई निर्देशन दिएको सभापनि शशी श्रेष्ठले जानकारी दिइन्। श्रेष्ठका अनुसार देश संघीय संरचनामा गएको परिवर्तित समयमा सोही संरचनाबमोजिम सोसाइटीको गठन, सञ्चालन, निर्देशन र नियमनका लागि अन्तर्राष्ट्रिय मूल्य मान्यता, संघीय लोकतान्त्रिक गणतन्त्रको भावनाअनुरूप कानुन निर्माण गरी नीतिगत रूपमै सम्बोधन गर्ने व्यवस्था मिलाउनसमेत समितिले गृहलाई निर्देशन दिएको छ। रेडक्रसमा कार्यरत पदाधिकारीले वैदेशिक आर्थिक सहयोगको अनियमितता र दुरुपयोग गरेको, भवन निर्माणको रकम र भूकम्पका बेला आएको अनुदान दुरूपयोग गरेको भन्दै समितिमा परेको उजुरीमाथि समितिले छलफल गरेको हो। रेडक्रसभित्र व्यापक भ्रष्टाचार भएको भन्दै समितिमा केही समयअछि उजुरीसमेत परेको थियो। समितिको उजुरी सुनुवाई कार्यदलले उक्त उजुरीमाथि छलफल चलाउनुपर्ने सुझाव दिएपछि समितिले रेडक्रसतर्फ चासो देखिएको हो।"
हेडसरको विदाइमा रोयो सिंगो गाउँ,"पर्वत : सामान्यतया सरकारी सेवाका कर्मचारीको सरुवा दुईदेखि पाँच वर्षभित्र हुने गरेको पाइन्छ। शिक्षकको पनि विभिन्न समयमा सरुवा हुने गरेका खबर हामी पाउँछौँ तर एउटै विद्यालयमा ३५ वर्षसम्म अध्यापन गराएर सोही विद्यालयबाट अवकास हुने शिक्षकको सङ्ख्या हेर्ने हो भने कमै भेटिन्छन्। पर्वतको मोदी गाउँपालिका६ तिलाहारस्थित नवदुर्गा आधारभूत विद्यालयका प्रधानाध्यापक बालकृष्ण पुरी ३५ वर्ष एउटै विद्यालयमा अध्यापन गरेर बिदाइ भएका छन्। बुधबार सेवा अवधि पूरा भएर विद्यालयले उहाँलाई बिदाइ गर्दा विद्यार्थी, अभिभावक, शिक्षक र अन्य गाउँलेले भावविह्वल हुँदै बिदाइ गरेका छन्। सोही ठाउँमा जन्मिएर विसं २०४१ देखि शिक्षण पेशामा आबद्ध भएका बालकृष्ण पुरीलाई बुधबार विद्यालयले एक समारोहबीच बिदाइ गरेको हो। करिब चार दशकसम्म सँगसँगै एउटै थलोमा काम गर्दै आएका शिक्षकलाई अनिवार्य अवकासको पाँच महिनाअगावै विद्यालय र समुदायले बिदाइ गरेको छ। पुरीले २०४१ सालदेखि २०७६ मङ्सिरसम्म निरन्तर सोही विद्यालयमा अध्यापन गराउँदै आएका थिए। गाउँमा एसएलसी पास गर्ने व्यक्ति खोज्नुपर्ने अवस्थाको समयमा एसएलसी उत्तीर्ण गरेका पुरीले अध्यापन शुरु गरेको सात वर्षसम्म अस्थायी पेशामा रहे पनि सात वर्षपछि मात्रै स्थायी शिक्षण पेशा शुरु गरेका थिए। कार्यक्रममा विद्यालयका वर्तमान प्रधानाध्यापक विष्णुप्रसाद शर्माले निवृत्त भएका शिक्षक पुरीको जीवनी वाचन गर्दा आँखा नरसाउने कोही थिएनन्। 'एउटा शिक्षक मात्रै नभई सामाजिक परिवर्तनमा समेत शिक्षक पुरीको ठूलो योगदान थियो', विद्यालय व्यवस्थापन समितिका अध्यक्ष एवं सामाजिक व्यक्ति देवेन्द्रज्यु ठकुरीले गहभरि आँशु पार्दै भने, 'त्यस्तो व्यक्ति हामीबाट बिदाइ हुँदा कसरी आँशु थामौँ।' उनले प्रकृतिको नियम अनौठो भएको बताए। कार्यक्रममा गाउँपालिका उपाध्यक्ष सेती महतले समेत गाउँको मुहार फेर्नका लागि पुरीको अतुलनीय योगदान रहेको भन्दै भोलिका दिनमा विद्यालय बाहिर रहे पनि गाउँ र विद्यालयको उन्नतिका लागि सदैव सक्रिय रहन आग्रह गरे। वडाध्यक्ष विमल लामिछानेले लामो अवधिसम्म विद्यालयमा कार्यरत शिक्षकको अवकास गरिनु विद्यालयका लागि दुःखद् कुरा भएको बताए। उनले वडामा सञ्चालन भएको विद्यालयमा उत्कृष्ट विद्यालयका रूपमा स्थापित गराउन पुरीले खेलेको भूमिकाको कदर गर्दै भोलिका दिनमा पनि उक्त साख नगिराउन विद्यालय परिवारलाई सुझाव दिएका थिए। उनलाई विद्यालयको तर्फबाट विद्यालय व्यवस्थापन समितिले दोसल्ला ओढाएर सम्मान गरेको थियो भने समग्र गाउँका स्थानीय बासिन्दाले समेत अबिर, खादा र माला पहिराएर बिदाइ गरेका थिए। बिदाइ कार्यक्रममा पुरीले विद्यालयप्रतिको माया कहिल्यै नघट्ने बताउँदै विद्यालयमा दरबन्दी गुम्ने भएकाले नै आफूले अनिवार्य अवकासको पाँच महिनाअगावै राजीनामा दिएको बताए। 'मैले ०७७ वैशाखमा राजीनामा दिएको भए मासिक निवृत्तिभरणमा ७०० रुपैयाँ बढी पाउने थिएँ', उनले भने, 'तर मैले दरबन्दी जोगाउनकै लागि रु ७०० को माया मारेर मङ्सिरमा नै राजीनामा दिएको हूँ।' उनले विद्यालय र समाजको उन्नतिका लागि जहाँ रहे पनि सेवामा तत्पर रहने प्रतिबद्धतासमेत व्यक्त गरे।"
मेची पर्यटन महोत्सव सुरु,"ताप्लेजुङ : पाथिभरा म्याराथन तथा मेची पर्यटन महोत्सव सुरु भएको छ। प्रदेश१ का सभामुख प्रदिपकुमार भण्डारीले शुक्रबार उद्घाटन गरेको महोत्सव फागुन १३ गतेसम्म चल्नेछ। पहिलो दिन फुङलिङको तोक्मेडाँडाबाट हाङ्देवास्थित चण्डेश्वर धामसम्म कलशयात्रा गरिएको थियो। भिमकाली गुल्मको प्राङ्गणमा कविता वाचनलगायत साँस्कृतिक कार्यक्रम भइरहेको छ। शनिबार अन्तर पालिका मेयरकप भलिबल, हेलिकप्टरबाट पाथीभरा, कञ्चनजंघालगायतका पर्यटकिय स्थलहरुको अवलोकन, प्याराग्लाइडिङ सुरु हुनेछ। फागुन १३ गते फुङलिङबाट पाथिभरा मन्दिरसम्म म्याराथनको आयोजना गरिएको प्रचार संयोजक खगेन्द्र अधिकारीले बताए। महोत्सवले पूर्वका ताप्लेजुङसहित पाँथचर, इलाम र झापाका पर्यटकिय स्लथहरुको करिडोर बनाउने गरि प्रचारको लक्ष्य राखेको आयोजकसहितका अध्यक्ष तारानाथ घिमिरेले बताए। फुङलिङवासीले नगर तथा बजार क्षेत्र बेहुलीझैं सिंगारेका छन्। प्रत्येक घरअघि घडा सजाइएका छन्। ध्वजापातका र आकर्षक गेटले बजार रंगिन बनेको छ।"

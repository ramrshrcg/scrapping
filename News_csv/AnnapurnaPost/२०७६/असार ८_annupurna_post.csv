शीर्षक,विवरण
प्रधानमन्त्रीको मेलम्ची चासो,"कर्मचारीतन्त्रले सरकारलाई कसरी असफल बनाउँछ भन्ने मेलम्ची प्रकरण एउटा गतिलो उदाहरण बनेको छ। प्रधानमन्त्री केपी ओलीले अघिल्ला खानेपानी सचिव गजेन्द्र ठाकुरले आफूलाई झुक्याएको सात महिनापछि थाहा पाए। इटालियन ठेकेदार सीएमसीले छाडे पनि उपत्यकामा मेलम्ची नआउनेमा दुविधाग्रस्त नहुन प्रधानमन्त्रीलाई ढुक्क गराएका सचिव ठाकुरले झुटा कुरा गरेको ओलीले खुलासा गरेपछि झुक्याइएको स्पष्ट भएको हो। ढिलै भए पनि प्रधानमन्त्रीले आफूलाई ढाँटिएको भन्ने थाहा पाए, त्यो आफैंमा सकारात्मक हो। ठाकुरकै कारण नेपाल सरकारलाई अर्बाैं रुपैयाँको अनावश्यक भार पर्दै छ। उनलाई निजामती सेवा ऐनअनुसार कारबाहीको दायरामा ल्याइनुपर्छ। प्रधानमन्त्री आफैंले नियुक्त गरेका विज्ञ र सल्लाहकारबाट पनि घेरिएका छन्, जसले उनीहरूका निहित स्वार्थवश प्रधानमन्त्रीका उद्देश्य पूरा हुन दिँदैनन्। प्रधानमन्त्रीका विज्ञ, सल्लाहकार र अझैं पनि सरकारी कर्मचारीले पुनः ढाँटिरहेका छन् भन्ने हेक्का नभएको देखिन्छ। सीएमसीले छाडेर गएको बाँकी काम सहजै सम्पन्न हुन्छ भनी प्रधानमन्त्रीलाई भ्रममा राख्नेहरूका बारेमा पनि छानबिन जरुरी छ। टेन्डर, ठेक्का र प्रतिस्पर्धा गराउँदा समय लाग्छ र उपत्यका मेलम्ची आउने समय घर्किन्छ भन्ने देखाएर ४३ करोड रुपैयाँका विभिन्न आठवटा प्याकेजका ठेक्का तोकादेशका भरमा गराउने निर्णय मन्त्रिपरिषद्ले गत जेठ ६ गते गर्यो। विनाप्रतिस्पर्धा चिनेजानेका ठेकेदारलाई टुक्रे ठेक्का दिलाउनकै लागि सीएमसीलाई भगाइएको अनुमान लगाउन सकिन्छ। प्रधानमन्त्रीको सोझोपनको फाइदा उठाउन आयोजनामा संलग्न पदाधिकारी सफल भएको यसले देखाउँछ। मन्त्रिपरिषद्बाट विनाप्रतिस्पर्धा ठेक्का दिलाउन प्रपञ्च रचिएको त होइन भन्ने प्रश्न पनि नउब्जिएका हैनन्। तर मन्त्रिपरिषद्ले निर्णय गरेको एक महिना बितिसक्दा पनि सेटिङमा छनोट गरिएका ठेकेदार साइटमा परिचालित हुन सकेनन्। यो अवधिमा प्रतिस्पर्धा गराएको भए कम्तीमा मुलुकका विद्यमान ऐननियमको मान रहन सक्थ्यो। सीएमसीलाई भगाउनै हुन्नथ्यो। तीन प्रतिशत काम बाँकी रहेको अवस्थामा ठेक्का रद्द गर्दा अर्बाैं क्षति पुग्छ भन्ने थाहा पाउँदापाउँदै सीएमसीलाई भगाइनुले नियतमै खोट देखिन्छ। यता ठेकेदारले नेपाली आपूर्तिकर्ता र स्थानीय उपठेकेदारहरूलाई काम गराएबापतको डेढ अर्ब रुपैयाँ तिर्न बाँकी छ। यो रकम ठेकेदारको हो, उसले तिर्छ भनेर सरकार पन्छिन पाउँदैन। सरकारले सीएमसीले मेलम्ची र तनहुँ हाइड्रोमा राखेको ६ अर्ब रुपैयाँ धरौटी जफत गरिसकेको छ। त्यही रकमबाट नेपाली आपूर्तिकर्तालाई भुक्तानी दिनुपर्छ। जबसम्म स्थानीय ठेकेदार र आपूर्तिकर्ताले बाँकी भुक्तानी पाउँदैनन्, तबसम्म मेलम्चीको बाँकी तीन प्रतिशत काम पूरा हुने सक्दैन। विनाप्रतिस्पर्धा ठेक्का लिएका ठेकेदारहरूलाई उनीहरूले तीनतीनपटक फर्काइदिइसकेका छन्। मेलम्चीको यो दुरुह अवस्था आउनुमा आयोजनाका पदाधिकारी र प्रमुख दातृ निकाय एसियाली विकास बैंक (एडीबी) पनि उत्तिकै जिम्मेवार छन्। एडीबीकै गलत अडानका कारण ठेक्का रद्द गरी पुनः फर्कन लागेको ठेकेदार सीएमसी रोकिएको हो। यो आयोजना जति लम्बियो एडीबीलाई पनि उत्तिकै प्रत्यक्षपरोक्ष लाभ छ। आयोजना जति लम्बिन्छ एडीबीका कर्मचारीले पनि आयोजना रुङ्ने काम पाउँछन्, व्यापारिक ब्याजदरमा लगाएको ऋणको भार बढ्नेछ। नत्र सकिइसकेको आयोजना जानीजानी लम्ब्याउने एडीबीको नियत बुझि नसक्नु छ। मेलम्ची आयोजनाका सम्बन्धमा निर्णय लिनुपर्दा यसको समिति आफैँमा मन्त्रिपरिषद्सरह हो। तर, अख्तियार दुरुपयोग अनुसन्धान आयोग, सतर्कता केन्द्रजस्ता निकायका अनुसन्धानबाट मुक्ति पाउन मन्त्रिपरिषद्बाट निर्णय गराएको सबैले बुझेका छन्। ठेक्कापट्टाजस्तो नितान्त आर्थिक विषयवस्तुमा मन्त्रिपरिषद्बाट निर्णय गराउनु नीतिगत भ्रष्टाचार हो। तसर्थ प्रधानमन्त्री आफैंले हस्तक्षेप नगरे मेलम्चीले अहिलेको अवस्थाबाट मुक्ति पाउने देखिन्न। यसका लागि प्रधानमन्त्रीसित दुईवटा विकल्प छन्, पहिलो पुरानै ठेकेदारलाई उसका जायज माग सम्बोधन गरी पुनः काममा लगाउने। दोस्रो नेपाली स्थानीय ठेकेदारका भुक्तानी गरी अब गर्नुपर्ने बाँकी कामका लागि कुनै पनि वाधाव्यवधान आउन नदिने बन्दोबस्ती गर्ने। यति पनि नगर्ने हो भने प्रधानमन्त्रीलाई भोलि एउटा साइटको इन्जिनियरले पनि भ्रमित तुल्याइराख्न सक्नेछ। समय घर्केपछि प्राप्त हुने बुद्धत्वको अर्थ छैन।"
धुलिखेलको नर्थपोल होटलबाट नगदसहित ८ जुवाडे पक्राउ,"शिखर चिमौरीया काभ्रे : धुलिखेल नगरपालिकामा एक होटलबाट ८ जुवाडे पक्राउ परेका छन्।धुलिखेल ६ स्थित नर्थपोल होटलमा शनिबार बेलुका ८ बजे छापा मार्दा जुवा खेलिरहेको अवस्थामा १ लाख ५७ हजार नगदसहित ८ जना पक्राउ परेका हुन्। लुकिछिपी नर्थपोल होटलमा तास खेलाइरहेको भन्ने सूचनाका आधारमा छापा मार्ने क्रममा उनीहरुलाई पक्राउ गरेको जिल्ला प्रहरी कार्यालय काभ्रेका डीएसपी दिपक गिरी जानकारी दिए। तत्काल जिल्ला प्रहरी कार्यालय धुलिखेलबाट खटिएो प्रहरीको टोलीले छापा मारी ८ जना जुवाडे र उनीहरुको साथबाट १ लाख ५७ हजार रुपैयाँ बरामद गरेको हो। पक्राउ पर्नेमा धुलिखेल ११ का दिपेन्द्र धिताल, नारायण भुजेल, धुलिखेल नपाका ७ का रामेश्वर तिमल्सिना, १२ वडा बस्ने सुमन तिमल्सिना, नमोबुद्ध नपा ६ बस्ने नवराज सुवाल, भुम्लु गापा १ सापिङका सुवास गिरी, गोरखा जिल्ला गोरखा नपा ६ का अमृत भण्डारी र सिन्धुपाल्चोकका चौतारा सागचोक गढी नपाका कुमार गिरी रहेको गिरीले जानकारी दिए।घटनाबारे अनुशन्धन भइरहेको डीएसपी गिरीले जानकारी दिए।"
दुर्घटनामा दुईको मृत्यु,विराटनगर : मोरङका अलगअलग स्थानमा भएका दुर्घटनामा परेर दुईजनाको मृत्यु भएको छ । कानेपोखरी गाउँपालिका७ छधारेमा आइतबार बसको ठक्करबाट एक साइकल यात्रीको मृत्यु भएको छ । पूर्वबाट पश्चिमतर्फ जाँदै गरेको को १ ख ७२०४ नम्बरको बसले सोही दिशातर्फ जाँदै गरेको साइकललाई ठक्कर दिँदा साइकलमा यात्रा गरिरहेका मोरङकै सुनवर्षी नगरपालिका२ का ३० वर्षीय भीम मोचीको घटनास्थलमा नै मृत्यु भएको इलाका प्रहरी कार्यालय पथरीले जनाएको छ । बस र चालकलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ । त्यस्तै पूर्वपश्चिम राजमार्ग अन्तर्गत मोरङको बेलबारी नगरपालिका१० लक्ष्मीमार्गमा एउटाले अर्को मोटरसाइकललाई ठक्कर दिँदा भएको दुर्घटनामा परेर शनिबार साँझ एक जनाको मृत्यु भएको छ । पूर्वबाट पश्चिमतर्फ आउँदै गरेको को १६ प ३३३९ नम्बरको मोटरसाइकललाई सोही दिशबाट आउँदै गरेको को १७ प ६१४४ नम्बरको मोटरसाइकलले पछाडिबाट ठक्कर दिँदा दुर्घटना भएको प्रहरीले जनाएको छ । दुर्घटनामा को १६ प ३३३९ नम्बरको मोटरसाइकल मोटरसाइकल चालक संखुवासभाको खाँदबारी नगरपालिका१ का १८ वर्षीय मणिकुमार तामाङ र पछाडि सवार सुनसरी इटहरीका ३३ वर्षीय भोलाकुमार तामाङ घाइते भएका थिए । घाइते दुवै जनाको बेलबारी सामुदायिक अस्पतालमा उपचार भइरहेकोमा उपचारका क्रममा भोलामानको मृत्यु भएको प्रहरीले जनाएको छ । मणिकुमारलाई थप उपचारका लागि बीपी कोइराला स्वास्थ्य विज्ञान प्रतिष्ठान धरान लगिएको छ । प्रहरीले घटनाका बारेमा अनुसन्धान सुरु गरिएको जनाएको छ ।
प्रहरी अधिकृत घुससहित पक्राउ,काठमाडौं : प्रहरी चौकी भोक्राहा सुनसरीका प्रहरी सहायक निरीक्षक पदमबहादुर कटुवाल घुससहित पक्राउ परेका छन्। अख्तियार दुरुपयोग अनुसन्धान आयोगले ७ हजार घुससहित उनलाई नियन्त्रणमा लिएको हो। सेवाग्राहीलाई वन मन्त्रालयबाट पक्राउ पुर्जी आएको छ यही मिलाइदिन्छु भन्दै बहाना बनाई घुसलिएका थिए। घुस रकम सहित निजकै कार्यालय परिसरबाट रङ्गेहात नियन्त्रणमा लिई अनुसन्धान भइरहेको छ।
६ लाख नगदसहित १३ जुवाडे पक्राउ,"भक्तपुर : भक्तपुर प्रहरीले सूर्यविनायक नगरपालिका ५ सल्लाघारीस्थित एक घरबाट ६ लाख १ हजार ६ सय पचासी रुपैयाँसहित १३ जना जुवाडेलाई शनिबार नियन्त्रणमा लिएको छ। विशेष सुराकीको आधारमा महानगरीय प्रहरी परिसर भक्तपुरबाट खटिएको प्रहरी टोलीले उनीहरुलाई नियन्त्रणमा लिएको हो । परिसरका प्रवक्ता प्रहरी नायब उपरीक्षक रेवतीरमण पोखरेलका अनुसार १३ जुवाडेलाई तास खेलिरहेकै अवस्थामा नियन्त्रणमा लिन सफल भएको थियो। उनले जुवाडेको साथबाट नगद ६ लाख १ हजार ६ सय पचासीसँगै १२ बुक तास, २ थान चेक र तास खेल्न प्रयोग गरिने अन्य सामान बरामद गरिएको जानकारी दिए उनीहरुलाई परिसर भक्तपुरको नियन्त्रणमा राखी थप अनुसन्धान भइरहेको प्रहरीले जनाएको छ।"
अनुदानको मल कहाँ गायब ? ९६ कृषि सहकारीले लगे तर किसानले पाएनन्,"वीरगन्ज : लामो समयको खडेरीले आत्तिएका पर्सा मुडलीका किसान धर्मराज कुशवाहा शनिबार झरी परेपछि खुसी थिए। धानको बीउमा छर्ने रसायनिक मल (युरिया र डीएपी) किन्न आइतबार बिहानै उनी गाउँको कृषि सहकारी संस्थामा पुगे। तर कृषि सहकारी संस्थाले मल सकिएको जवाफ दिएपछि कुशवाहा निराश भएर रित्तै हात फर्किए। 'किसानसँग ठूलो धोखा भइरहेको छ', मल नपाएको आक्रोश पोख्दै उनले भने, सरकारले किसानका लागि अरु केही गर्न नसके पनि कमसे कम खेतीका बेला मल त उपलब्ध गराइदिनु पर्ने हो तर सरकारलाई कुनै मतलब नै छैन।' अब खेती किसानी गर्न नसकिने स्थिति आएको उनले सुनाए। 'गोबर भएपनि जेनतेन काम चलाउन सकिन्थ्यो तर गाईभैंसी पाल्ने चलन हराइसक्यो। अब खेतमा के हाल्ने ?', उनको प्रश्न छ। पर्साको धोबीनी गाउँपालिकाको मुडलीका किसान कुशवाह जस्तै जिल्लाका अन्य स्थानका किसान पनि यति बेला धान खेतीका लागि रसायनिक मल नपाउदा अहिलेदेखि नै बाली बिग्रने चिन्तामा छन्। पर्साकै जगरनाथपुर गाउँपालिका १ पिपरडारीका किसान कारी चौधरी पनि धान रोप्ने तयारी भइरहँदा पनि बजारमा मल नपाएको दुखेसो पोख्छन्। वीरगन्जमा रहेको कृषि सामग्री कम्पनी लिमिटेडको क्षेत्रीय कार्यालयको गोदाममा आइतबार भण्डारण गरिएका रसायनिक मलका बोरा। फोटोः क्रान्ति शाहअन्नपूर्ण गाउँको सहकारीमा मल नै छैन', चौधरी भन्छन्, पारी भारतको बजारबाट एक दुई बोरा मल लिएर आउँदा एसएसबीले नाकामा दुख दिन्छन्, हामी किसानको दुख कसैले देख्न सकेको छैन।' धोबीनी गाउँपालिका ४ लङगडीका किसान राजनारायण पटेललाई पनि यसपालीको धान बालीमा मल छर्कन नपाउने हो कि भन्ने चिन्ताले सताइरहेको छ। एक त गाउँमा मल विक्री गर्ने एउटा पनि कृषि सहकारी संस्था नै छैन', उनले भने, अरु गाउँको सहकारीमा जाँदा पनि अहिले मल आएकै छैन भन्ने जवाफ पाउँछौ, गाउँको बजारमा रहेका किराना पसलेकोमा जादा महँगो भाउ छ, तर त्यहाँ पनि तीन चार किलो भन्दा बढी दिँदैन।' सरकारले विदेशबाट आयात गरेको रसायनिक मल, किसानलाई कृषि सामग्री कम्पनी लिमिटेडले कृषि सहकारी संस्था मार्फत अनुदानमा उपलब्ध गराउँदै आएको छ। पर्सामा पनि कृषि सामग्री कम्पनी लिमिटेडको वीरगन्जस्थित क्षेत्रीय कार्यालयले ९६ वटा कृषि सहकारी संस्था मार्फत किसानहरूलाई मल अनुदानमा उपलब्ध गराउँदै आएको छ। धान रोपाइका लागि तयारी गरिरहेका पर्साका किसानहरूले भने रसायनिक मल नपाएको गुनासो गरिरहेका छन्। तर जिल्लाका कृषि सहकारी संस्थाहरूलाई मल आपूर्ति गर्ने कृषि सामग्री कम्पनी लिमिटेडको वीरगन्जस्थित क्षेत्रीय कार्यालयले भने जिल्लामा चालु आर्थिक वर्षमा लक्ष्य भन्दा झण्डै दोब्बर परिमाणमा युरिया मल, कार्यालयबाट सहकारी संस्थाहरूलाई वितरण भइसकेको जनाएको छ। कृषि सामग्री कम्पनी लिमिटेडको वीरगन्जस्थित क्षेत्रीय कार्यालयका अनुसार चालु आर्थिक वर्षमा पर्सा जिल्लामा युरिया ६ हजार मेट्रिक टन वितरण गर्ने लक्ष्य रहेको छ। तर चालु आर्थिक वर्ष पूरा हुन एक महिना बाँकी रहँदै जिल्लामा कार्यालयबाट ११ हजार ५७१ मेट्रिक टन युरिया मल वितरण भइसकेको छ। यस्तै डीएपी ६ हजार मेट्रिक टन वितरण गर्ने लक्ष्य रहेकोमा असार पहिलो सातासम्म पाँच हजार ५ सय ४४ मेट्रिक टन वितरण भइसकेको छ। पोटासको हकमा १५० मेट्रिक टन वितरण गर्ने लक्ष्य रहेकोमा असार पहिलो साता सम्ममा १४६ मेट्रिक टन कार्यालयबाट वितरण भइसकेको छ। कृषि सामग्री कम्पनी लिमिटेड क्षेत्रीय कार्यालयका प्रमुख अजय श्रीवास्तवका अनुसार वीरगन्जमा रहेको कृषि सामग्री कम्पनी लिमिटेडको गोदाममा अहिले युरिया चार ७८ मेट्रिक टन, डिएसी एक हजार ८ मेट्रिक टन र पोटास ३ सय ६१ मेट्रिक टन मौज्दात रहेको छ। मल गयो कहाँ ? अचम्ममा छौँ : कृषि सामग्री लिमिटेड प्रमुख श्रीवास्तव किसानलाई उपलब्ध गराउनका लागि लक्ष्य भन्दा दोब्बर परिमाणमा युरिया र लक्ष्यकै हाराहारीमा डीएपी पनि कार्यालयबाट कृषि सहकारी संस्थाहरूलाई वितरण भइसकेको भए पनि किसानहरूले मल नपाएको गुनासो आउँदा आफू पनि अचम्ममा परेको कृषि सामग्री कम्पनी लिमिटेड क्षेत्रीय कार्यालयका प्रमुख अजय श्रीवास्तव बताउँछन्। वीरन्जको सिर्सिया सुख्खा बन्दरगाहबाट कृषि सामग्री कम्पनी लिमिटेडको क्षेत्रीय कार्यालयको गोदाममा आइतबार आइपुगेका रसायनिक मल बोकेका ट्रक। फोटोः क्रान्ति शाहअन्नपूर्ण चालु आर्थिक वर्ष पूरा हुन अझै एक महिना बाँकी नै रहेका बेला वार्षिक लक्ष्य भन्दा झण्डै दोब्बर परिमाणमा कृषि सहकारी संस्थाहरूले मल लगि सकेका छन्', उनले भने, तर किसानहरूले मल नपाएको गुनासो आइरहेको छ, आखिर त्यो मल गयो त कहाँ ? हामी पनि अचम्ममा परेका छौँ।' श्रीवास्तवका अनुसार कार्यालयबाट सरकारी अनुदानको मल लगेका कृषि सहकारी संस्थाहरूले किसानहरूलाई बिक्री गरेको सूची (मल खरिद गरेका किसानको नाम, बिक्री मूल्य र परिमाण) स्थानीय तहबाट प्रमाणीकरण गरेर ल्याएपछिमात्र अर्को पटकका लागि मल कार्यालयबाट सहकारी संस्थालाई वितरण गर्ने गरिएको छ। हामीले पहिले लगेको मल किसानलाई बिक्री गरेको सूची सम्बन्धित स्थानीय तहबाट प्रमाणीकरण ल्याएपछि मात्र अर्को लटको मल सहकारीलाई दिन्छौँ', उनले भने, सहकारीहरू अर्को पटकका लागि मल लिन आउँदा प्रमाणीकरण गरिएको सूची लिएर नै आउने गरेका छन्। तै पनि किसानले मल नपाएको सुनिन्छ।' सीमावर्ती भारतीय बजारमा युरिया मल, नेपालको भन्दा धेरै सस्तो रहेकाले यताबाट नेपाली मल भारतमा तस्करी हुने सम्भावना पनि नरहेको उनले बताए। अहिले कृत्रिम अभाव खडा गरी धान खेतीका लागि चटारो परेका बेला किसानलाई महँगो भाउमा बेच्ने नियतले सहकारी संस्थाहरूले अहिले पठाइएको मल, किसानलाई बिक्री नगरी भण्डारण गरेर राखेको हुनसक्ने आशंका आफूहरूको रहेको उनले बताए। यस बारेमा सहकारी सस्थाहरूको गोदाममा अनुगमन गर्नुपर्ने अवस्था रहे पनि जनशक्ति अभावमा अनुगमन गर्न नभ्याइएको श्रीवास्तवले बताए। जिल्ला कृषि सहकारी संघका सचिव जगदीश यादवले पनि पर्सामा उखुबालीमा मलको खपत बढेकाले धान खेतीका लागि मलको माग बढेको बताए। तर लक्ष्य भन्दा झण्डै दोब्बर युरिया मल, कृषि सामग्री कम्पनीबाट कृषि सहकारी संस्थाहरूले लगिसकेको अवस्थामा पनि किसानहरूले मल नपाएको सुन्दा आफुलाई पनि अचम्म लागेको सचिव यादवले बताए। यसबारे सम्बन्धित निकायले खोजी गर्नु पर्छ, उनले भने, संघले पनि सरकारी निनकायलाई सहयोग गर्छ। मलको अभाव टार्न मन्त्रालयमा गुहार धान खेतीका लागि पर्साका किसानले रसायनिक मल नपाएको गुनासो आउन थालेपछि गत जेठ ३० गते बसेको जिल्ला कृषि सामग्री आपूर्ति व्यवस्थापन समिति पर्साको बैठक बसेको थियो। बैठकमा कृषि ज्ञान केन्द्रले यसपाली धान खेतीका लागि पर्सा जिल्लामा युरिया ६ हजार चार सय मेट्रिक टन, डीएपी ३ हजार ७५ मेट्रिक र पोटास एक हजार ६५० मेट्रिक टन आवश्यक पर्ने प्रस्ताव गरेको थियो। बैठकले धान खेतीका लागि कृषि सामग्री कम्पनी लिमिटेडले ६५० मेट्रिक टन उपलब्ध गराउने र नपुग दुई हजार चार सय २५ मेट्रिक टन युरियाका लागि कृषि तथा पशुपंक्षी मन्त्रालयमा अनुरोध गर्ने निर्णय गरेको समितिका सदस्य सचिव रहेका कृषि ज्ञान केन्द्र पर्साका प्रमुख डाक्टर रामचन्द्र यादवले जानकारी दिए। यस्तै युरिया र पोटास मलको हकमा भने धान बालीको रोपाई र टप ड्रेस (गाँज हाल्ने) बेलामा माग अनुसारको मल कृषि सामग्री कम्पनीले सहज रुपमा आपूर्ति गर्ने व्यवस्था मिलाउने निर्णय भएको यादवले बताए। किसानका लागि वितरणका लागि कृषि सामग्री कम्पनीबाट सरकारी अनुदानको मल लिएर जाने जिल्लाका कृषि सहकारी संस्थाहरूको अनुगमन भने साउनमा गर्ने निर्णय पनि बैठकले गरेको जानकारी यादवले दिए। वीरगन्जमा रहेको कृषि सामग्री कम्पनी लिमिटेडको क्षेत्रीय कार्यालयले भारत तथा तेश्रो मुलुकबाट नेपाल सरकारले आयात गरेको अनुदानको मल बारा, काठमाडौं, काभ्रे, धादिङ, मकवानपुर, सिन्धुली, चितवन, तनहुँ, नवलपरासी, रौतहट, पर्वत, सर्लाही, धनुषा, महोत्तरी, नुवाकोट, कास्की गरी १६ जिल्लामा आपूर्ति गर्दै आएको छ। वीरगन्जबाट कम्पनीले पठाएका रसायनिक मल जिल्लामा रहेका कम्पनीका गोदामबाट कृषि ज्ञान केन्द्रको समन्वयमा कृषि सहकारी संस्थाहरूले खरिद गरेर किसानहरूलाई सरकारले निर्धारण गरेको मूल्यमा बिक्री गर्ने गरेका छन्। सरकारले भारत र तेश्रो मुलुक (चीन, दुबइ, सिंगापुर र जापान) बाट आयात गरेको मल कृषि सामग्री कम्पनी लिमिटेडले भारतीय रेल मार्ग प्रयोग गरेको वीरगन्जमा रहेको सिर्सिया सुख्खा बन्दरगाहा नाकाबाट नेपाल भित्र्याउने गरेको छ। रेलबाट सुख्खा बन्दरगाहामा आइपुगेको रसायनिक मल त्यहाँबाट ट्रकमा लोड गरेर वीरगञ्जको श्रीपुरमा रहेको कृषि सामग्री कम्पनी लिमिटेडको गोदाममा भण्डारण गरेपछि मात्रै त्यहाँबाट मातहतका १६ जिल्लामा पठाइने गरिएको छ।"
कुखुरा बोक्ने भ्यानमा विद्यार्थी !,गोरखा : कुखुरा बोक्ने भ्यान चढेर सेण्ट मेरिज र सेण्ट जोसेफ विद्यालय जाँदै गोरखा छेपेटारका विद्यार्थी। बारकिलो छेपेटार सडक मर्मत सुरु भएपछि सो सडकमा बस सेवा बन्द भएको छ।बस नचलेपछि विद्यार्थी कुखुरा बोक्ने भ्यानमा चढेर विद्यालय जान बाध्य हुन्।
"५० परिवारलाई एउटै कुवा, एक गाग्री पानी भर्न रातभर जाग्राम","बैतडी : जिल्लाको पुर्चौंडी नगरपालिका ८ मल्लादेहीकी ८० वर्षीया पार्वती धामी घर नजिकैको कुवामा पानी थाप्न रातिको २ बजे आइपुग्छिन्।थकित शरीर, चाउरिएका गला, सेतै फूलेका कपाल, लट्ठीको साहारमा आवतजावत गर्ने यी वृद्धालाई प्रत्येक वर्ष सुख्खायाममा पानीकै पिरोलो हुन्छ। गाउँमा रहेको एकमात्र कुवामा पानी सुकेपछि मल्लादेहीबासीलाई खानेपानीको जोहो गर्न निकै मुस्किल भएको छ। दिउँसो पानी थाप्न नपाउँदा राति पानी थाप्न पाउँला भनेर जाग्राम बस्ने समेत रित्तो हात फर्कनुपर्ने बाध्यता रहेको धामीले बताइन्। उनले भनिन्, 'घर नजिकै कुवा छ। कुवा भएर के गर्नु ? कुवामा भएको पानी सुकिसक्यो। तिर्खाले सुकेको घाँटी भिजाउन पनि पाइँदैन्। कहिले राति २ बजे उठ्छु, कहिले १ बजे उठ्छु। पानीको जोहो गर्नमै जिन्दगी बित्यो।' गायत्री भट्ट कक्षा १० की छात्रा हुन्। तर उनलाई पढाइको भन्दा खानेपानीकै चिन्ताको पिरोले छ। रातिको समयमा आफ्नी आमासँग उठेर उनी पानीको कुवा पुग्छिन्। तर रित्तो हात फर्केर आउँदा निकै नरमाइलो हुने गरेको उनले बताइन् । उनले भनिन्, 'मलाई पानीको जोहो गर्ने जिम्मा छ। घर नजिकैको कुवामा पानी सुकेपछि खोलानाला जताको भएपनि पानी ल्याएर गुजरा गर्नुपर्छ। पानीकै कारण पढाइमा असर पुगेको छ।' केही वर्ष अघिसम्म कुवाकै पानीले गाउँलेलाई प्रशस्त पानी पुग्ने भएपनि पछिल्ला ५ वर्षयता गाउँमा पानीको अभाव चुलिएको स्थानीय हरिश भट्टले बताए। उनले भने, 'खानेपानीको जोहो गर्न रातको निद्रा हराएको छ। तर खानेपानीको अभाव टार्न सकिएको छैन्। करीब ५० बढी घरपरिवार एकै कुवाको भरमा छौं।कुवामा पानी चाहिनेजति छैन।' मल्लादेहीमा १० वर्ष अघिसम्म यो महिनामा रोपाइँ चलहपहल सुरु हुन्थ्यो।पानीका मुहान सुक्दै गएपछि रोपाई गर्न छोडेको स्थानीय जानकी बोहराले बताइन्। उनले भनिन्, 'गाउँमा खानेपानीकै अभाव छ। कहाँबाट रोपाई गर्नु ? लहलह धान फल्ने खेतमा मकै लगाउन थालेका छौं। खानेपानीको जोहो गर्न खोलानालातिर जाने गरेका छौं।' पुर्चौंडी नगरपालिका ८ मल्लादेहीमा खानेपानीको अभाव हुँदा स्थानीयमा विभिन्न स्वास्थ्य समस्या समेत देखिन थालेका छन् । शुद्धखानेपानीकै अभावमा स्वास्थ्य चौकीमा पानीजन्य रोगका बिरामी बढी आउने गरेको मल्लादेही स्वास्थ्यचौकीका सिनियर अहेव हेमराज भट्टले बताए। उनले भने, 'पानीको अभावमा स्थानीय खोलानालाको दुषित पानी प्रयोग गर्छन्। फलस्वरुप उनीमा भाइरल ज्वरो, आउँ, झाडापखाला, टाइफाइडजस्ता रोगहरु देखा परेका छन्।स्थानीयस्तरमा जनप्रतिनिधि आएपनि खानेपानीको व्यवस्था गर्न नसकेको भन्दै स्थानीय निराश समेत भएका छन्।'गाउँमा खानेपानीको निकै समस्या छ । तर समस्या समाधानका लागि जनप्रतिनिधिले ध्यान दिन सकेका छैन्।' स्थानीय रामबहादुर बोहराले भने, 'हाम्रो गाउँमा खानेपानीकै समस्या छ। खानेपानीको जोहो गर्न घरको एक सदस्यले रातदिन समय दिनुपर्ने अवस्था छ।'"
छुटमा एम्बुलेन्स किन्न होड,"काठमाडौं : भन्सार छुट सुविधा लिएर महँगोमा एम्बुलेन्स खरिद गर्न स्थानीय तहको होड चलेको छ। ८० वटा तहले एम्बुलेन्स भित्र्याइसकेका छन्। आवश्यकता र क्षमताका आधारमा मात्रै खरिद गर्नुपर्ने भए पनि तहले एकअर्काको सिको गरेको पाइएको छ। जम्मा ५ लाख ५५ हजारमा एम्बुलेन्स खरिद गर्न सहमति दिइए पनि तहले बढी रकम खर्च गरेको पाइएको छ। दोलखाको बिगु गाउँपालिकाले ९० लाखमा खरिद गरेको छ। गाउँपालिका अध्यक्ष युधिष्ठिर खड्काले भने ३ करोड पर्ने एम्बुलेन्स ९० लाखमा ल्याइएको दाबी गरे। अब भाडादर निर्धारण गरी सञ्चालन गर्ने तयारी छ, उनले भने। विगतमा एम्बुलेन्स आफैंले सञ्चालन नगर्ने अभ्यास गाविससहित स्थानीय निकायको थियो। त्यसलाई स्वास्थ्य संस्थाको जिम्मामा छाडिन्थ्यो। नयाँ संरचनमा बजेटसँगै अधिकारसमेत विकेन्द्रित भएकाले स्थानीय सरकार आफैं सञ्चालन गर्ने होड चलेको हो। यसमा तराईमधेसका २२, पहाडका ५३ र हिमाली जिल्लाका पाँच तह छन्। सरकारले गत भदौ २७ मा एम्बुलेन्समा राजस्व छुटसम्बन्धी मापदण्ड ल्याएको थियो। स्थानीय तहका लागि एम्बुलेन्स खरिद गर्न संघीय मामिला तथा सामान्य प्रशासन मन्त्रालयले पूर्वसहमति तथा राजस्व छुटका लागि सिफारिस गर्दै आएको थियो। नयाँ बजेटमार्फत स्वास्थ्य तथा जनसंख्या मन्त्रालयलाई यो जिम्मेवारी दिइएपछि संघीय मामिलाले सिफारिस दिन छाडेको छ। सरकारले सामयिक कर असुली ऐन २०१२ बमोजिम आदेश जारी गरी छुटमा एम्बुलेन्स खरिदका लागि सिफारिसको जिम्मा स्वास्थ्यलाई दिइएको हो। हामीकहाँ अझै सिफारिसका लागि गाउँपालिकाका जनप्रतिनिधि आइरहेका छन्, संघीय मामिला तथा सामान्य प्रशासन मन्त्रालयका प्रवक्ता भूपाल बरालले भने, तर, हामीले स्वास्थ्य मन्त्रालयमा पठाउने गरेका छौं। संघीय मामिलाकै एक उच्च अधिकारीका अनुसार एम्बुलेन्स सेवालाई कसरी दिगो बनाउने भनेर जनप्रतिनिधिसँग योजना छैन। यो साधन चलाउन स्रोत चाहिन्छ। मर्मत तथा सञ्चालन खर्च धेरै लाग्छ, उनले भने, पहिले छुट सुविधा लिइहालौं भन्ने मात्रै देखिन्छ। त्यसैले खरिदमा होडबाजी चलिरहेको छ। महालेखाको प्रतिवेदनमा गत वर्ष स्थानीय जनप्रतिनिधिले महँगा गाडी तथा सवारी साधन खरिद गरी फजुल खर्च गरेको भन्दै नियन्त्रण गर्न निर्देशन दिइएको थियो।"
उपल्लो मुस्ताङको समरभेनामा ब्लास्टिङ सुरु,"जोमसोम : जोमसोमदेखि उत्तरी कोरला जोड्ने वारागुङ गाउँपालिकाको समरभेना खण्ड भीरमा शनिबारदेखि ब्लास्टिङको काम सुरु भएको छ। बेनीजोमसोमकोरला सडकखण्डअन्तर्गत आयोजनाले यहाँ पहिलो पटक विष्फोटक पदार्थ प्रयोग गरी ब्लास्टिङ गर्नेकार्य अघि बढाएको इन्जिनियर अश्विनीकुमार यादवले जानकारी दिए। करिडोरले समर तथा झो खोला भीरको करिब ८ सय मिटरमा क्षेत्रफलको कडा चट्टानी पहाडमा विष्फोटक पदार्थको सहायताले नयाँ सडक ट्रयाक खोल्न लागेको हो। आयोजनाका इन्जिनियर यादवले विष्फोटक पदार्थ प्रयोग गरी करिब ४ सय मिटर क्षेत्रफलमा आशिंक ब्यास्टिङको काम भएको बताए। समरभेना भीर फोर्न सम्बन्धित विषयका ७ जना तालिम प्राप्त ब्लास्टर टोली उक्त स्थानमा खटिएका छन्। शनिबार गरिएको प्रारम्भिक ब्लास्टिङमा बज्रदल गण जोमसोमका ११ जना नेपाली सेनाका सुरक्षाकर्मी र छुसाङ प्रहरी चौकीले संयुक्त सुरक्षा निगरानी गरेको इन्जिनीयर यादवले जनाए। उनले उक्त स्थानमा पनि भीर फोरेर ११ मिटर मापदण्डको योजना मुताबिक सडक फराकिलो पारिने उल्लेख गरे। मौसम , स्थानीयबासीको सहयोग र प्राविधिक समन्वय मिलेमा तिहारभित्रै सम्पूर्ण ब्लास्टिङ गर्ने काम सम्पन्न हुने इन्जिनियर यादवको भनाई छ। जोमसोमदेखि करिब ३४ किलोमिटर उत्तरतर्फ ब्लास्टिङक्षेत्र पर्दछ। उपल्लो मुस्ताङ जोड्ने सबैभन्दा जोखिमयुक्त र असजिलो स्थान भएकाले यहाँ सडकको काम अपेक्षा गरेअनुरुप अघि बढ्न नसकेको हो। आयोजनाले ब्लास्टिङ गरी सडक फराकिलो बनाउनुपर्ने उल्लेख गर्दै गत असोजमा गृह मन्त्रालयमा पत्रचार गरेको थियो। यसपछि गृह र रक्षा मन्त्रालयले ३ महिनाअघि ब्लास्टिङ गर्ने अनुमति दिएको थियो भने वैशाखमा नेपाली सेना बारुदखाना कार्यालयले जोमसोमस्थित बज्रदल गणको बंकरमा बारुद भण्डार गर्न अनुमति दिएको थियो। ब्लास्टिङका लागि सबै कागजी प्रक्रिया पुर्याइ पनि ब्लास्टिङ गर्न सैनिक मुख्यालयको लिखत तथा मौखिक आदेश आवश्यक पर्ने आयोजनाको भनाई छ। सैनिक मुख्यालयको आदेशमा ढिलाई भइरहँदा मुस्ताङका संघीय सांसद प्रेमप्रसाद तुलाचन र आयोजनाको विशेष पहलमा समरभेना सडकखण्डमा विष्फोटक पदार्थ पड्काउन सहयोग गर्ने जोमसोमस्थित बज्रदल गणलाई जानकारी गराएपछि काम अघि बढेको निर्माण कम्पनीका साइड इन्चार्ज अनिल चिलवालले जानकारी दिए। उक्त सडकखण्ड निर्माणको जिम्मा कन्टेक कान्छाराम कोशी एण्ड न्यौपानेले लिएको हो। यहाँ हालसम्म ३० प्रतिशत मात्र कामको प्रगति भएको आयोजनाले जनाएको छ।"
रक्सीले मातिएर आफ्नै घरमा आगो लगाउँदा श्रीमतीको मृत्यु,"दार्चुला : नौगाड गाउँपालिका२ सुण्डमुण्डुमा शेरसिंह बडालले अत्याधिक मदिरा सेवन गरी आफ्नै घरमा आगजानी गरेका छन् । अन्दाजी ३२ वर्षीय शेरसिंह बडालले गएराति आफ्नै घरमा आगो लगाउँदा उनकी श्रीमती ३० वर्षीया विमला बडालको जलेर मृत्यु भएको छ। शनिबार राति १२ बजे मदिरा सेवन गरी घर पुगेका बडालले परिवारसँग झगडा गरेका थिए । घरमा आएर झगडा गरेपछि पूरै परिवार घर छाडेर जङ्गल भागेको नौगाड गाउँपालिका२ का वडा सदस्य जयभानसिंह ठगुन्नाले जानकारी दिए। घरमा कोही नभएको बेला बडालले आफू सुत्ने कोठामा गएर आगो सल्काएका थिए। घरमा आगो लागेको देखेपछि घर छाडेर भागेकाहरु फर्किए। शेरसिंह बाबु बहादुर बडाल र आमा मङ्गलीदेवी बडाल आगो निभाउने मान्छे खोज्न गाउँ पसेका थिए । उनकी श्रीमती विमला भने सामान निकाल्न जल्दै घरेमा पसेकी थिइन् । भित्रबाट बाहिर निस्कन नसक्दा उनको जलेर मृत्यु भएको स्थानीयलाई उद्धृत गर्दै प्रहरीले जनाएको छ। घटनाको अवस्था बुझ्न प्रहरी नायब उपरीक्षक दीपेन्द्रबहादुर शाहीसहितको टोली घटनास्थल पुगेको छ। आगो लगाएर परिवारको हत्या गरेको भएको पुष्टि भएको तर के कारणले झैझगडा भयो, आगो लगाउने स्थितिसम्म कसरी पुगे भन्ने अनुसन्धानपछि खुल्ने प्रहरी नायब उपरीक्षक शाहीले बताए । आगो स्थानीयवासीले रातभर लगाएर नियन्त्रणमा लिएका छन्।"
"बस र मोटरसाइकल ठोकिएपछि आगलागी, दुईको मृत्यु",रुपन्देही : पूर्वपश्चिम राजमार्गअन्तर्गत सैनामैना नगरपालिका ६ कलौनीमा बस र मोटरसाइकल ठोक्किँदा दुईको मृत्यु भएको छ। शनिबार राति करिब १२:३ बजेतिर भएको उक्त दुर्घटनामा मृत्यु हुनेमा दाङ लमहीका मानबहादुर चौधरी र कासीराम चौधरी रहेको प्रहरीले जनाएको छ। दुर्घटनालगत्तै मोटरसाइकलमा आगलागी भएको थियो। आगलागी भएपछि बसका यात्रु र स्थानीयको प्रयासमा आगो नियन्त्रणमा आएको हो। इलाका प्रहरी कार्यालय सालझण्डीका प्रहरी निरीक्षक रविन मैनालीका अनुसार आगलागीका कारण दुवै शव नचिनिने अवस्थामा थिए।। शनिबार राति बुटवलको लुम्बिनी प्रादेशीक अस्पतालमा ल्याइएको दुवै शवको आइतबार दिउँसो मात्र पहिचान भएको हो। महेन्द्रनगरबाट काठमाडौं जाँदै गरेको ना ७ ख ५९४८ नम्बरको रात्रीकालिन बस र दाङ जाँदै गरेको लु ८ प ८४७५ नम्बरको मोटरसाइकल आपसमा ठोक्किएका थिए। तीब्र गतिमा रहेको बस र मोटरसाइकल ठोक्किँदा मोटरसाइकलको ट्यांकी विष्फोट भएर आगो लागेको हुनसक्ने इलाका प्रहरी कार्यालय सालझण्डीका प्रहरी निरीक्षक रविनराज मैनालीले बताए। दुर्घटनाबारे थप अनुसन्धान भइरहेको प्रहरी निरीक्षक मैनालीले बताए।
कैलालीका हावाहुरी पीडितलाई साझाले बनाइदियो घर,"काठमाडौं : साझा पार्टीले आफ्ना शुभचिन्तक र सदस्यबाट संकलित रकम तथा श्रमदान गरी केही दिन अघिको हावाहुरीबाट कैलालीमा क्षति भएका ११ घरहरुको पुनर्निर्माण गरिदिएको छ। पार्टीको कैलाली जिल्ला समितिको अग्रसरतामा असहाय, अपाङ्ता भएका व्यक्ति, एकल महिला र आर्थिक अवस्था कमजोर भएका व्यक्ति पहिचान गरी उनीहरुको घर पुनर्निर्माण गरेको सो पार्टीका केन्द्रीय सदस्य तथा सुदूरपश्चिम प्रदेश संयोजक गोपाल हमालले बताए। पार्टीले धनगढी पुरानो भन्सारका जुवेद शेख, कनरीकी निर्मला ओझा, गौरी लामा, करन बोगटी, मतादेवी साउँद, हरि सार्कीको घर पुनर्निर्माण गरिदिएको जनाएको छ। यसैगरी, धनगढी उपमहानगरपालिका१२ जुगेडाकी लक्ष्मी दमाई, कमला बिक, कनरीका जोगी राना, जुगेडाकी सीता शाही र अत्तरियाका पदम भण्डारीको घर पुनर्निर्माण गरिएको छ। पार्टी सदस्य र शुभचिन्तकबाट सहयोग उठाएर १ लाख २९ हजार ५सय २५ रुपैयाँको जस्ता पाता तथा क़िला खरीद गरी पार्टी सदस्यले श्रमदान गरेर सम्पन्न उक्त ११ घरको पुनर्निर्माण गरेको कुरा संयोजक हमालले बताए। राजनैतिक पार्टीले बिरोध प्रदर्शन र हड़ताल मात्र गर्छन् भन्ने छाप आम जनमानसमा परिरहेको सन्दर्भमा साझा पार्टीको यो कामलाई सुदूरपश्चिममा निकै सकारात्मक पक्षबाट हेरेको पाइएको छ।"
अनुदानको चामल बाटोमै बिक्री,"मुगु : नेपाल खाद्य संस्थान सोरुकोट डिपो र कालै बिक्री केन्द्र मुगुका लागि आउने अनुदानको चामल बीचबाटोमै बिक्री हुने गरेको छ। डिपोबाट बिक्री हुनुपर्ने अनुदानको चामल डिपो नै नपुर्याई बीचैमा बेचिन थालेपछि मुगुवासीले चामल नपाएको गुनासो गरेका छन्। मुगुका लागि आएको चामल सोरु गाउँपालीका८ बाट हुम्ला अदानचुली गाँउपालिकाका बासिन्दालाई बेच्ने गरिएको हो। ठेकेदारमार्फत ढुवानी गरी पठाइने चामल डिपोमै नपुगेपछि गोदाम रित्तिँदै छ भने भएको पुरानो चामलसमेत कुहिएको छ। ठेकेदारले चामल डिपोमा नपुर्याई बीचमै आफुखुसी बिक्री गर्न थालेपछि स्थानीय महँगीमा परेको सोरु गाउँपालिका६ का वडाध्यक्ष मानप्रसाद भट्टले बताए। अनुदानको चामल ठेकेदारलाई नाफा कमाउने माध्यम बनेको छ, तर सोरु गाउँपालिकावासीले चामल नपाएर हैरान छ, उनले भने, तर अन्य सरोकारवाला निकाय मौन छन्। सोरु गाँउपालिकालगायत मुगुभरि नै खाद्यान्न उत्पादन अत्यन्त थोरै हुन्छ। बाहिरबाट ल्याइने खाद्यान्नमा निर्भर यहाँका बासिन्दाले अनुदानको चामलसमेत सहज रूपमा पाउन सकेका छैनन्। चामल बाटोमै बिक्री गरेर डिपोबाट बेचेको भन्दै कागजपत्र मिलाउने गरिएको छ। सोरु गाउँपालिका अध्यक्ष लोकबहादुर शाहीले अनुदानको चामल डिपोमा नपुगी बीचैमा बेचिएकोबारे आफूलाई जानकारी नभएको भन्दै अनुसन्धान गरी कारवाहीका लागि सिफारिस गर्ने बताए। संस्थानले सोरुकोट डिपो र तारापानी वितरण केन्द्रमा पठाउनु पर्ने चामल के कति आयो जाँचबुझ गर्ने र माग गरेबमोजिम नआएको भए ढुवानीको जिम्मा लिएको ठेकेदारमाथि कारवाही गर्ने उनको भनाइ छ। सोरुकोट डिपोका लागि यस वर्षको खाद्यान्न ढुवानीको जिम्मा विजय एन्ड ट्रेड्र्ससप्लायर्स मुगु र शर्मा ढुवानी सेवा सुर्खेतले पाएका छन्। त्यस्तै कालै डिपोका लागि गुडवलि सप्लायर्सले चामल बेच्ने जिम्मा पाएको छ। यस वर्षका लागि सुर्खेत र गमगढी शाखाबाट सोरुकोट डिपोका लागि २२ सय र कालै बिक्री केन्द्रका लागि १२ सय क्विन्टल चामल ढुवानी गर्नुपर्ने खाद्य संस्थान मुगु शाखा प्रमुख भरतराज खनियाँले बताए। बीचैमा चामल बिक्री भएकोबारे छानबिन भइरहेको उनको भनाइ छ। गत शनिबार रोपाइँ गर्ने क्रममा खेतमा छाडिएको पानीे सोरु गोदाममा पसेपछि १४ क्विन्टल चामल कुहिएको ठेकेदारका आफन्त रामचन्द्र तिरुवाले बताए। उनले बीचबाटोमै चामल बिक्री नभएको दाबी गरे। कुहिएको चामल उपभोग गरे झाडापखाला फैलिन सक्ने त्रास बढेको छ।"
जग्गाको हाल साविकमा घुस : नापी कार्यालयका सर्वेक्षकसहित तीनविरुद्ध मुद्दा,"काठमाडौं : नापी कार्यालय साँखु, काठमाडौंका दुई कर्मचारीसहित तीनविरुद्ध भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगले नायब सुब्बा महेश काफ्ले, नापी सर्वेक्षक श्याम कृष्ण न्यौपाने र लेखापढी व्यवसायी विष्णु केसीविरुद्ध मुद्दा दायर गरेको हो। जग्गा हालसाविक गर्ने प्रयोजनको लागि सेवाग्राहीसँग १ लाख ५० हजार घुसलिइरहेको अवस्थामा सर्वेक्षक न्यौपाने र लेखापढी व्यवसायी केसीलाई अख्तियारले नियन्त्रणमा लिएको हो। उनीहरुविरुद्ध भ्रष्टाचार निवारण ऐन, २ बमोजिम कैद र जरिवानाको मागदाबी गरी र विशेष अदालत काठमाडौंमा आरोपपत्र दायर गरिएको अख्तियार प्रवक्ता प्रदीपकुमार कोइरालाले जानकारी दिए।"
भारतले बनाएको लक्ष्मणपुर बाँधका कारण नरैनापुरका चार वडा डुबानमा,"नेपालगन्ज : १३ दिन ढिलोसुरू भएको मनसुनले बाँकेका विभिन्न क्षेत्र डुबानमा परेका छन्। आइतबार ११ घण्टा परेको एक सय ६० मिलिलिटर वर्षाले बाँकेको नरैनापुरका चार वडाका साथै नेपालगन्ज उपमहानगरपालिकाका केही क्षेत्र डुबान भएको छ। भारत सरकारले निर्माण गरेको लक्ष्मणपुर बाँध र बाँध जस्तै अग्लो संरचनाको सडकका कारण पानीको निकास नभएपछि नरैनापुर गाउँपालिकाका १ को बनियाँगाउँ, २ को रोशनपुर, ३ को बालापुर र ४ को घोडदौडिया क्षेत्रका केही घर डुबानमा परेको गाउँपालिकाका प्रमुख प्रशासनकीय अधिकृत दलबहादुर बस्नेतले जानकारी दिए। कुनै मानवीय क्षति नभए पनि घरभित्र पानी पसेकाले क्षतिको एकीन विवरण नआइसकेको उनले बताए। लक्ष्मणपुर कहर बाँके प्रहरी प्रमुख एसपी अरुण पौडेलले डुबान क्षेत्रमा भगवान र नरैनापुर इलाका प्रहरी कार्यालय, सुँइया र बघौडा चौकीबाट प्रहरी खटाएर क्षतिको विवरण संकलन भइरहेको बताए। उनले भने, दर्जनौं कच्ची घरमा पानी पसेको खबर आएको छ। एकीन विवरण संकलन भइरहेको छ। वर्षाका कारण नेपालगन्जको सेतु बिक चोक, बेलासपुर लगायतका क्षेत्रमा पानी जमेको एसपी पौडेलले बताए। जल तथा मौसम विज्ञान विभागको राँझास्थित हावापानी फिल्ड कार्यालयका निमित्त प्रमुख पलबहादुर बिकका अनुसार आइतबार बिहान ३ बजेदेखि सुरू भइ दिउँसो २ बजेसम्म लगातार वर्षा हुँदा नेपालगन्जमा एक सय ६० मिलिलिटर वर्षा भएको थियो। जुन यो वर्षकै सर्वाधिक वर्षा हो। नेपालमा १० जुनदेखि मनसुन सुरु हुन्छ। २० जुन अर्थात् ५ असारमा नेपालको पूर्वी भेगबाट मनसुन सुरू भएको थियो। मौसमविद्ले देशभर मनसुन सुरू हुन अझै एक साता लाग्ने भनिरहँदा बाँकेमा चाँडै मनसुन सक्रिय भएको हावापानी कार्यालयले जनाएको छ। नरैनापुर गाउँपालिकाका अध्यक्ष इस्तियाक अहमद शाह डुबानको अवस्था अवलोकन गर्दै। तस्बिर : अन्नपूर्ण"
सप्तकोसीमा डुंगा संचालनमा रोक,"धरान : सुरक्षाको कारण देखाउँदै स्थानीय प्रशासनले सप्तकोसीमा डुंगा संचालनमा रोक लगाएको छ। पूर्वी पहाडी जिल्लामा निरन्तरको वर्षापछि सप्तकोसीमा पानीको बहाव बढेसँगै स्थानीय प्रशासनले सप्तकोसीमा डुंगा संचालनमा रोक लगाएको हो। सुनसरीको बराहक्षेत्र नगरपालिकाको महेन्द्र नगर र प्रकाशपुरबाट सप्तकोसीको श्रीलंका टापुमा सर्वसाधारण डुंगाबाट आवत जावत गर्दै आएका थिए। जथाभावी डुंगा संचालन गर्दा यस अगाडि पनि दुर्घटनामा परी धेरै सर्वसाधारणले अकालमा ज्यान गुमाएका कारण सावधानी अपनाई सप्तकोसीमा डुंगा संचालनमा रोक लगाइएको सुनसरीका प्रमुख जिल्ला अधिकारी प्रेमप्रकाश उप्रेतीले बताए। उनले वर्षातको समयमा बाढी आउन्जेलसम्म डुंगा संचालन गर्न नदिने बताएका छन्। सुनसरीको महेन्द्रनगर, प्रकाशपुर र मधुवनका करिब पाँच हजार सर्वसाधारण कोसीको श्रीलंका टापुमा बस्दै आएका छन्। पशुपालन र कृषि पेसा गर्दै आएका स्थानीय दैनिक व्यापार र उपभोग्य बस्तुका लागि कोसीमा डुंगा चढेर यात्रा गर्ने गर्छन्। इलाका प्रहरी कार्यालय महेन्द्रनगरका प्रमुख प्रहरी निरीक्षक जीवन तामाङले डुंगा संचालकलाई जोखिम मोलेर डुंगा नचलाउन अनुरोध गरेपश्चात केही दिनदेखि सप्तकोसीमा डुंगा चल्न छाडेको बताए। धेरै पानीपरेपछि कोसीमा दैनिक बाढी आउने हुँदा स्थानीय प्रशासनले सुरक्षाका लागि डुंगा सञ्चालनमा रोक लगाएको हो।"
समता अस्पतालका संचालक सञ्जेलविरुद्ध प्रदर्शन,काठमाडौं : समता अस्पतालकी सरसफाइ कर्मचारीको शंकास्पद मृत्यु भएपछि उत्तम सञ्जेललाई पक्राउ गर्न माग गर्दै सर्वसाधारणले प्रदर्शन गरेका छन् । आइतबार दिउँसो महानगरिय प्रहरी वृत गौशालाको अगाडि सञ्जेललाई पक्राउ गर्न माग गर्दै एक समूहले प्रदर्शन गरेको हो । समता अस्पतालमा कार्यरत सरसफाइ कर्मचारी विमला तामाङले असार ३ गते आत्महत्या गरेपछि संचालक कला सञ्जेलसहित दुई कर्मचारी पक्राउ परेका थिए । प्रहरीले सञ्जेलसहित तीनजनालाई गौशाला वृतमा राखेर अनुसन्धान गरिरहेको छ। रामेछापस्थित दोरम्बाकी तामाङको शव झुण्डिएको अवस्थामा असार ३ गते बिहान फेला परेको थियो। २७ वर्षीया तामाङ दुई महिनादेखि अस्पतालमा सरसफाइ सहयोगीका रुपमा कार्यरत थिइन्। तामाङको गोजीमा अस्पतालकी संचालक सञ्जेलसहित दुई कर्मचारीको नाम लेखिएको कागजको टुक्रा फेला परेको थियो ।
असहाय ज्येष्ठ नागरिकका लागि आदर्श निकेतन,"भक्तपुर : असहाय एवं सहाराविहीन ज्येष्ठ नागरिकका लागि सहरा दिन भक्तपुरमा ईश्वरीय आदर्श निकेतनको भवन बन्ने भएको छ । भक्तपुर नगरपालिका ४ राममन्दिरमा तीन करोड ६५ लाख रुपैयाँ लागतमा साढे तीन तले निकेतनको भवन अहिले धमाधम बनिरहेको हो। निःसहाय तथा स्वसेवा सदनले निर्माण अघि बढाएको उक्त भवनको लागि विभिन्न दाताले सहयोग गरिरहेका छन् । उक्त भवनको लागि संस्थाका संस्थापक अध्यक्ष स्वर्गीय वासुदेव प्रजापतिले दस आना जग्गा दान गरेका थिए। उक्त जग्गा प्राप्त भएलगत्तै भवन निर्माण अघि बढाइएको संस्थाका अध्यक्ष तुलसीभक्त कोजूले जानकारी दिए । उनले भवन निर्माणको लागि थप दस लाख रुपैयाँ कोषमा जम्मा भइसकेको सुनाए । उनका अनुसार भवन निर्माणको लागि सहयोग गर्ने दाताअघि सरेपछि भवन निर्माण धमाधम अघि बढेको छ । भवन निर्माण यसैवर्ष पूरा गरी सेवासमेत सुरु गर्ने संस्थाको लक्ष्य रहेको छ । अध्यक्ष कोजूका अनुसार सुरुमा २५ जना असहाय एवं सहाराविहीन ज्येष्ठ नागरिकलाई निकेतनमा आवाससहित आश्रय दिइनेछ । असहाय ज्येष्ठ नागरिकलाई निकेतनमै निःशुल्क खाने, लाउने र बस्ने व्यवस्था हुनेछ, भवन निर्माण समितिका सहसंयोजक कृष्णहरि कर्माचार्य भन्छन्, हप्तामा एकपटक उनीहरुको स्वास्थ्य परीक्षण गर्नेछौं । २४ सैं घन्टा नर्सिङ सेवा दिने लक्ष्य राखेका छौं । उनले ज्येष्ठ नागरिकको लागि होमियोप्याथिक स्वास्थ्य उपचार सेवासँगै राजयोग शिविरसमेत व्यवस्था गरिने जानकारी दिए । सहसंयोजक कर्माचार्यले घरपरिवार भइकन पनि ज्येष्ठ नागरिकहरु असहायसरह हुन थालेकाले निकेतन सञ्चालन गर्ने सोच आएको सुनाए । घरपरिवार भए पनि ज्येष्ठ नागरिकहरु असहाय भएका छन्, उनले थपे, अहिले ज्येष्ठ नागरिकहरुको ख्याल गर्ने समय कोहीसँगै छैन ।निकेतनले ज्येष्ठ नागरिकसँग भएको सीप, ज्ञान तथा प्रविधि नयाँ पुस्तालाई हस्तान्तरण गर्ने व्यवस्थासमेत गर्ने अध्यक्ष कोजूले स्पष्ट पारे । निकेतनले ज्येष्ठ नागरिकको ख्यालमात्रै गर्नेछैन, उनीहरुसँग भएको ज्ञान, सीप र प्रविधि नयाँ पुस्तालाई हस्तान्तरण गर्ने व्यवस्थासमेत गर्नेछ, उनले भने, निरक्षर र सीप नभएका ज्येष्ठ नागरिकलाई पनि उनको क्षमताअनुसार साक्षर गर्ने र सीप दिने काम पनि गर्नेछौं।"
लिपि सिक्दै लिम्बू,"तेह्रथुम : तेह्रथुमको म्याङलुङ नगरपालिका१ का बृखनारायण लिम्बूले ५४ वर्षको उमेरमा सिरिजंगा लिपि सिक्ने अवसर पाए। बाल्यकालदेखी नै लिम्बूभाषा बोल्दै आएका उनी लिपिबारे भने जानकार थिएनन्। हाम्रो पनि लिपि हुन्छ भन्ने सुनेको थिएँ तर देखेको थिइनँ, उनले भने, आफूले बोल्ने भाषाको लिपि सिक्न पाउँदा खुसी लागेको छ। मातृभाषालाई प्राथमिकता दिन आवश्यक रहेकाले नगरपालिकाका लिम्बू समुदाय आफ्नो मातृभाषा तथा लिपि सिक्न थालेको उनले बताए। खस भाषाको प्रभावले आफ्नो भाषा तथा लिपि हराउँदै गएकाले म्याङलुङका लिम्बू समुदाय सिरिजंगा लिपि सिक्न थालेका हुन्। प्राचीन सभ्यतादेखि नै अस्तित्वमा रहेको किरात सिरिजंगा लिपि पछिल्लो समय हराउन लागेकोमा लिम्बू समुदायका अगुवाले चिन्ता व्यक्त गरेका छन्। देशमा अनेक राजनीतिक परिवर्तन आए पनि भाषा तथा लिपि संरक्षणमा राज्यले ध्यान नदिएकाले किरात याक्थुङ चुम्लुङको अगुवाइ र पहलमा लिपि सिकाउन सुरु गरिएको हो। म्याङलुङ नगरपालिका१ को सहयोगमा लिपि प्रशिक्षणमा किरात सिरिजंगा लिपिको स्वर वर्ण, व्यञ्जन वर्ण, व्याकरण, शब्दार्थ, गणितीय संख्यालगायत विभिन्न विषयमा प्रशिक्षण गराइएको चुम्लुङका अध्यक्ष गणेशकुमार सेनेहाङले जानकारी दिए। आफ्नो भाषा र लिपि संरक्षणका लागी पहल गरिरहेका छौं। यसमा सरकारको साथ र सहयोग पनि आवश्यक छ, उनले भने। आफ्नो अस्तित्व र पहिचान झल्किने सिरीजंगा लिपि सिक्न पाउँदा सहभागी उत्साहित छन्। हरेक जातिको आफ्नै भाषा र लिपि भएकाले राज्यले यसको निरन्तरता दिने बारे नीति बनाउन आवश्यक रहेको सहभागी इक्सा लिम्बूले बताइन्। प्रत्येक सामुदायिक विद्यालयमा ऐच्छिक विषयमा सिरिजंगा लिपिको पाठ्यपुस्तक समावेश गर्नुपर्छ, उनले भनिन्। हाम्रो भाषा र लिपि झन् धरापमा पर्दै गएको छ। आयातित भाषाले सिरिजंगा लिपिलाई विस्थापित गरेको छ। बहुजाति, बहुभाषी तथा बहुसांस्कृतिक मुलुक भएकाले हरेक जातजातिको भाषा र लिपि संरक्षण गर्न राज्यले ध्यानदिनु जरुरी रहेको वडाध्यक्ष इन्द्रराज तुम्बाहाम्फेको भनाइ छ। वडाले वार्षिक कार्यक्रममा सिरिजंगा लिपि संरक्षण कार्यक्रम अघि सारेको पनि उनले जानकारी दिए। स्थानीय सरकार जनताको सरकार भएकाले विभिन्न जातजातिको भाषा, लिपि र संस्कार संस्कृति बचाउनु हाम्रो कर्तव्य हो, उनले भने। स्थानीय सरकार सञ्चालन ऐनमा मातृभाषाबाट शिक्षा दिन र लिनका सोहीअनुसारको शैक्षिक सस्था खोल्न पाउने अधिकार उल्लेख छ। तर हालसम्म कार्यान्वयन नभएको चुम्लुङका सचिव तेजमान कन्दङबाले गुनासो गरे। संघीयता आएपछि हाम्रो भाषा लिपि झन् धरापमा पर्दै गएको छ, उनले भने, आयातित भाषाले सिरिजंगा लिपिलाई विस्थापित गरेको छ। तेह्रथुममा लिम्बू समुदायको ४२ प्रतिशत जनसंख्या छ। किरात सभ्यताअन्तर्गत आफ्नै भाषा, लिपि, संस्कार, संस्कृति बोकेको लिम्बू समुदायको तेह्रथुमका साथै पाँचथर, ताप्लेजुङ, संखुवासभा, धनकुटा, इलामलगायत जिल्लामा सघन बसोबास छ।"
स्कुटरको ठक्करबाट घाइते भएकाको १२ दिनपछि मृत्यु,"भक्तपुर : १२ दिनअघि स्कुटरको ठक्करबाट घाइते भएकी भक्तपुरको सूर्यविनायक नगरपालिका ६ सूर्यविनायक निवासी ६९ वर्षीया शान्ता केसीको उपचारको क्रममा मृत्यु भएको छ। गएको जेठ २८ गते भक्तपुरको सूर्यविनयाक नगरपालिका ६ सूर्यविनायक गणेश मन्दिर परिसरमा बा ९५ प १७५५ नम्बरको स्कुटरले पैदल हिँडिरहेकी केसीलाई ठक्कर दिएको थियो। घाइते केसीलाई उपचारका लागि मध्यपुर थिमी नगरपालिका ४ गट्ठाघरस्थित नागरिक अस्पताल लगिएको थियो। महानगरीय प्रहरी परिसर भक्तपुरका प्रवक्ता प्रहरी नायब उपरीक्षक रेवतीरमण पोखरेलका अनुसार उपचारपछि केसीलाई जेठ ३० गते डिस्चार्ज गरिएको थियो। डिस्चार्ज भई घरमा आराम गरिरहेकी उनलाई पुनः असार २ गते थप उपचारका लागि छाउनीस्थित सैनिक अस्पताल लगिएको थियो। 'सैनिक अस्पतालमै उपचारका क्रममा शनिबार उनको मृत्यु भयो', प्रनाउ पोखरेलले भने।उनका अनुसार शव पोष्टमार्टमका लागि काठमाडौंको महाराजगञ्जस्थित त्रिवि शिक्षण अस्पताल पठाइएको छ। सवारीसाधन र चालक जिल्ला धादिङ महादेववेसी गाउँपालिका १ घर भई हाल सूर्यविनायक नपा ६ पाण्डुबजार बस्ने २६ वर्षीया सिरी लामा प्रहरी नियन्त्रणमा छन्। लामालाई महानगरीय प्रहरी वृत्त जगातीमा राखी थप अनुसन्धान भइरहेको भक्तपुर प्रहरीले जनाएको छ।"
दाम्लोेमा बालबालिका,"तानसेन : कोही ओछ्यानबाट उठ्नै सक्दैनन्। कसैको आँखा त कसैको कानमा समस्या छ। कसैको मानसिक अवस्था ठिक छैन। कोही बोल्न सक्दैनन्। कसैको कम्मरमुनिको भाग चल्दैन। कतिपय दाम्लोमा बाँधिएका छन् त कति कष्टपूर्ण जीवन बिताइरहेका छन्। रिब्दीकोट गाउँपालिका ख्याहास्थित जोगिथुमको कुमालबस्तीका अधिकांश बालबालिकाको समस्या हो यो। ७० घरपरिवार रहेको विपन्न बस्तीमा अधिकांश घरमा तीनदेखि पाँचजनासम्म अपांगता भएका व्यक्ति छन्। विपन्नताका कारण उनीहरू रोगको उपचार गराउन सक्दैनन्। गाउँमा धेरै अपांगता भएका व्यक्ति भएपछि सबलांग व्यक्ति चिन्तित छन्। कसैले देउता रिसाए भन्छन्। कोही पितृ रिसाएको बताउँछन्। बोक्सी लागेर दुःख दिएको भन्नेहरू पनि छन्। गाउँ नै अन्धविश्वास रुमल्लिएका कारण उनीहरूको समस्या जटिल बनेको छ। गाउँपालिकाले जोगिथुममा ५० जनाभन्दा बढी व्यक्तिलाई अपांगता परिचयपत्र वितरण गरेको छ। ३० जनाले जटिल किसिमको परिचयपत्र (रातो कार्ड) लिएको वडाध्यक्ष विष्णु गैरेले बताए। उनले अपांगको माग र चाहनाअनुसार वडाबाट सहयोग गर्न नसकिएको बताए। गैरेका अनुसार बस्तीमा परिचयपत्र लिन छुटेका व्यक्ति थप्रै छन्। उनीहरू वडा कार्यालयसम्म जान नसक्दा परिचयपत्र पाउन वञ्चित भएका हुन्। शौचालय जान नसक्नेको अवस्था दयनीय बन्दै गएको छ। ख्याहाकै ८ वर्षीय शिव कुमाल चार वर्षदेखि सिक्रीमै बाँधिएका छन्। उनमा मानसिक समस्या रहेको छ। परिवारमा उपचार गराउने हैसियत छैन, एकाध अस्पतालमा लगेर उपचार गर्दा निको नभएपछि उनलाई सिक्रीले बाँधेर राखिएको हो। उनीहरू अधिकांशमा शारीरिक, बौद्धिक, मस्तिष्क पक्षाघात, अटिजम, प्यारालाइसिसजस्ता समस्या छ। कतिपय जन्मिँदै अपांगता भएर जन्मिएका छन्। कोहीमा जन्मिएपछि समस्या देखिएको छ। बालबालिका मात्र हैन, ठूलामा मानिसमा पनि यो समस्या उत्तिकै छ। बाबा उभिन सक्नु हुन्न। हिँड्डुल पनि गर्न सक्नु हुन्न। शौचालय लैजान कठिन छ। एउटा ह्विल चियर पनि किन्न सकेका छैनौं, विष्णु कुमालले भने। गाउँमा प्रशस्त जग्गाजमिन नभएकाले कुमाल परिवारको दैनिकी ज्याला मजदुरीमा चल्ने गरेको छ। बाहिर काम गर्न जाँदा परिवारका सदस्यहरूले अपांगता भएकालाई सिक्रीले बाँधेर राख्ने गरेका छन्। घरमै सुत्केरी भएका महिलाबाट जन्मिएका अधिकांश बालबालिकामा अपांगता देखिएको अपांग पुनस्र्थापना केन्द्र पाल्पाका कार्यक्रम संयोजक कृष्ण गहतराजले बताए। उनीहरूको सहयोगका लागि पुनस्र्थापना केन्द्र सञ्चालन सहायक सामग्री वितरण गर्नुपर्ने र आउँदो पुस्ताका लागि आयआर्जन, जनचेतना, बालविवाह र हाडानाता विवाहलाई उन्मूलन गर्ने गरी अभियान सञ्चालन गर्नुपर्ने उनले बताए। गाउँमा माध्यमिक शिक्षा पास गरेका तीनचार जना मात्र छन्।"
गैंडा अध्ययन गर्न अफ्रिकी विज्ञ,"काठमाडौं : गैंडा मर्ने क्रम बढेपछि चितवन राष्ट्रिय निकुञ्जले भार क्षमता (क्यारिङ क्यापासिटी) अध्ययन गर्ने भएको छ। यसका लागि अफ्रिकाबाट दुई विशेषज्ञ आइतबार आउँदै छन्। अफ्रिकाका डा रिचर्ड र डा केरिनले एक साता नेपाल बसेर अध्ययन गर्ने राष्ट्रिय निकुञ्ज तथा वन्यजन्तु संरक्षण विभागका उपसचिव विष्णुप्रसाद श्रेष्ठले बताए। नेपालका विज्ञले पनि निकुञ्जको क्षेत्रफल कति गैंडाका लागि उपयुक्त हो भनेर अध्ययन गरिरहेका छन्, उपसचिव श्रेष्ठले भने, विदेशी विज्ञबाट पनि यसको अध्ययन गर्न लागेका हौं। ९५२६३ वर्ग किमि क्षेत्रफलमा फैलिएको चितवन निकुञ्जमा गैंडाका लागि मुख्य वासस्थान २५ प्रतिशत मात्र छ। पछिल्लो तथ्यांक (सन् २०१५) अनुसार निकुञ्ज र आसपासको क्षेत्रमा ६ सय ५ वटा गैंडा छन्। प्राकृतिक कारणले धेरै गैंडा मरे। क्षमताभन्दा बढी भएर पनि यस्तो भएको हुन सक्छ, उनले भने, क्षमताभन्दा बढी हुँदा झगडा गर्ने, सहरी क्षेत्रमा आउने हुन्छ। उनका अनुसार वासस्थान विनाशले पनि गैंडाको वंश विस्तारमा प्रत्यक्ष असर पुर्याउँछ। घाँसे मैदानको अवस्था, उपलब्ध गैंडा, तिनको जन्म र मृत्युदरलगायत तथ्य केलाएर भार क्षमता आकलनको काम भइरहेको उनको भनाइ छ। नेपाली तथा विदेशी विज्ञले गैंडाको भार क्षमता थाहा पाउन गैंडाको संख्या, आवश्यक घाँसे मैदान, वासस्थान, सिमसार, पोखरीलगायत अन्य आवश्यकताको विश्लेषण गर्नेछन्। आगामी आर्थिक वर्ष गैंडा गणना गर्ने विभागको तयारी छ। निकुञ्जको भार क्षमता र गैंडाको संख्या पत्ता लगाएपछि आहार र वासस्थानको विश्लेषण गर्न सजिलो हुने उनले बताए। चालू वर्ष निकुञ्जमा प्राकृतिक कारणले ३८ र अन्य कारण दुई गैंडा मरेका छन्। दुर्लभ एकसिंगे गंैडा जोगाउन वासस्थान व्यवस्थापन मुख्य चुनौतीका रूपमा देखिएको छ। गैंडाका लागि घाँसै मैदानको व्यवस्थापन हुन सकेको छैन। मिचाहा प्रजातिका झारले घाँसलाई अतिक्रमण गरेको छ। गैंडाले खाने घाँसलाई माईकेनिया, थार्पेनियम जातका झारले असर गरेको छ। गैंडाका लागि आवश्यक रूपमा पोखरी व्यवस्थित हुन सकेको छैन। निकुञ्जमा घाँसे मैदान घटेर वन क्षेत्रमा परिणत हुँदै गएको छ। निकुञ्ज स्थापना गर्दा ३० हजार हेक्टरमा घाँसे मैदान थियो। त्यो क्षेत्र घटेर १० हजार हेक्टर मात्रै भएको छ।"
"मन्थलीमा एम्बुलेन्स दुर्घटना हुँदा चालकको मृत्यु, १ गम्भीर",काठमाडौं : रामेछापको मन्थली नगरपालिकामा एम्बुलेन्स दुर्घटना हुँदा १ जनाको मृत्यु भएको छ भने १ जना गम्भीर घाइते भएका छन् । आइतबार बिहान खुर्कोटबाट मन्थलीतर्फ बिरामी लिन जाँदै गरेको बा २१ च ७५२५ नं को नेपाल रेडक्रस सोसाइटी भिमेश्वर उपशाखा सिन्धुलीको एम्बुलेन्स दुर्घटना भएको जिल्ला प्रहरी कार्यालय रामेछापले जनाएको छ। जिल्ला प्रहरी कार्यालय रामेछापका प्रवत्ता एवम् प्रहरी निरीक्षक शेख अदालतका अनुसार मन्थली नगरपालिका ६ कुनौरी नजिकै भएको दुर्घटनामा सिन्धुली गोलन्जोर गाउँपालिकाका २२ वर्षीय चालक नीरबहादुर श्रेष्ठको घटनास्थलमै मृत्यु भएको छ। चालकसँगै गएका सिन्धुलीका करिब १८ वर्षीय सुरज श्रेष्ठ गम्भीर घाइते भएका छन् । उनको उपचारका लागी धुलिखेल अस्पताल रिफर गरिएको छ।
गाउँठाउँ खोज्दै भिडियो,"ललितपुर : गाउँठाउँमा खोजी लाग्यो भने केके भेटिएलान् ? लुकेका पर्यटकीय गन्तव्य, संस्कृति, रहनसहन, खानपान आदिका उत्कृष्ट उदाहरण। यस्तै खोजीमा जुटेको भिडियो प्रतियोगिता मेरो गाउँ, मेरो ठाउँ ले १ सय ३२ वटा विविधतायुक्त सामग्री जुटाएको छ। तीमध्ये ८ विधाअन्तर्गत ४७ वटालाई अन्तिम छनोट गरेको छ। उत्कृष्ट भिडियोलाई असार १६ गते भव्य समारोह गरी पुरस्कार तथा अवार्ड प्रदान गरिने आयोजक वी विल राइज फाउन्डेसन ले जनाएको छ। विधामा पब्लिक च्वाइस, बेस्ट स्क्रिप्ट राइटर, विमेन भिडियो मेकर अफ द इयर, बेस्ट टेक्निसियन, बेस्ट भिडियो अफ द इयर, मोस्ट इनर्जेटिक भिडियो मेकर, मोस्ट पोटेन्सियल डेस्टिनेसन, अ फ्युचर स्टारलगायत छन्। छानिएका केही भिडियो शनिबार गरिएको प्रेस प्रदर्शनमा फाउन्डेसनका संस्थापक निर्देशक निर्मल श्रेष्ठले सातै प्रदेश र विविधतायुक्त विषय समेटिने गरी भिडियो प्राप्त भएको जानकारी दिए। तीमध्ये बढी पर्यटकीय क्षेत्रसँग सम्बन्धित छन्। प्रतियोगितामा बढीमा ५ मिनेटका भिडियो मात्र सामेल गरिएका छन्। खोटाङको तावाचुङ, किराँत संस्कृतिदेखि भक्तपुरको मिठो दही जुजु द्यौसम्मका भिडियो छन्। गोर्खाको लाप्राक, धार्चेमा रहेको मकैविवाह गर्ने परम्परा, इलाममा ओझेल परेको सेतीदेवीको मन्दिर, उदयपुरको साई खोला किनारमा रहेको नेपाली ताजमहल, समुन्द्री सतहदेखि चार हजार फिटमाथिको नुवाकोटको सिंग्लाको संस्कृति, लमजुङका छैलुङमा रहेको गुरुङ संस्कृति, राइनासकोट आदि छानिएका छन्। भूकम्पपछि हङकङमा बस्ने तुलसीकुमार गुरुङको अगुवाइमा यो फाउन्डेसन स्थापना भएको हो। यसले पुनर्निर्माणमा पनि योगदान पुर्यायो। पछिल्लो समय यो संस्था बहुआयामिक सामाजिक क्षेत्रमा क्रियाशील रहेको र त्यसैको एउटा अंगका रूपमा यो प्रतियोगिता गरिएको अर्का निर्देशक अनुप बरालले बताए।"
निर्दयी सानीआमा !,"बुटवल : बालगायक अशोक दर्जीको गीत, आमा जस्तो ठूलो कोही छैन संसारमा भन्ने गीत खुबै चर्चामा छ। तर रुपन्देहीको देवदहमा भने तीनै आमाबाट दुई बालबालिका प्रताडित बनेका छन्। आमा गुमाएपछि आएकी सौतेनी सानीआमाको कुटपिटले आठ वर्षीया सिर्जना सारु र १२ वर्षीया शुशिल सारु प्रताडित बनेका हुन्। छोराछोरीलाई पशु व्यवहार गर्ने आमा डिलमाया सारुलाई प्रहरीले पक्राउ गरेको छ। दुई वर्षअघि दुई सन्तान छाडेर डिलमायाले सिर्जना र शुशिलका बाबु जीतबहादुरसँग दोस्रो बिहे गरेकी थिइन। जब घरमा सानाीआमा भित्रिइन् यी दुई बालबालिकाका कष्टका दिन सुरु भए। आमाले कहिल्यै माया त गरिनन् नै खानसमेत दिइनन्। बाबु विदेश भएका कारण उनीहरुले कसैलाई भन्नसमेत सकेनन्। विनाकारण दैनिक कुटिइरहने दाजुबहिनीको पीडा विद्यालयका शिक्षकहरुले पत्तो पाएका छन्। शुक्रबार विद्यालयमा झोक्रिएर बसेका सुशिललाई शिक्षकले कारण सोधे तर बताएनन्। सीता मावि चरङ्गेका शिक्षक लेखनाथ थापाले ढाडमा के छोएका थिए शुशिल ऐया आमा भनेर चिच्याए। सर्ट निकालेर हेर्दा ढाडभरी नीलडाम र चोट थिए उनले भने सानी आमाले कसैलाई भनिस भने कुट्छु भन्ने धम्की दिएकाले उनले बोल्न सकेनन्। शिक्षकले कुटिएर सख्त घाइते देखेपछि बहिनी सिर्जनालाई सोधे। उनको पनि शरीरको विभिन्न अंगमा नीलडाम थिए। दाजुबहिनी नै कुटिएको देखेपछि छिमेकीलाई सोधीखोजी गयौं शिक्षक थापाले थपे, घरकै सानीआमाले पिटेको भन्ने रहस्य खुल्यो। शिक्षकले प्रहरीलाई खबर गरी दाजुबहिनीको उद्धार गरे। छोराछोरी कुट्ने डिलमाया सारुलाई प्रहरी पक्राउ गरेको इलाका प्रहरी कार्यालय बुटवलका प्रहरी नायव उपरीक्षक भीमलाल भट्टराईले बताए। उजुरीका आधारमा आमालाई पक्राउ गरेर अनुसन्धान थालेका छौं उनले भने, बालबालिकामाथि कठोर रुपमा कुटिएको छ। पीडित दाजुबहिनीको लुम्बिनी प्रादेशिक अस्पतालमा स्वास्थ्य परीक्षण गरी उनीहरुको फुपुको घरमा पठाइएको उनले बताए। सानीआमा डिलमायाले दाजुबहिनीलाई खानसमेत नदिने गरेको छिमेकीले बताएका छन्। शुसिलले पानीसँग रोटी खान दिने तर त्यही पनि पेटभरी नदिने गरेको बताए। सँधैजसो कालो पाइपले कुट्नुहुन्छ। खाना खान पाइदैन। खाना दिँदा बङगुरलाई खुवाउन ल्याएको बिग्रिएको ब्रेड पानीसँग खानुपर्छ दाजुबहिनीले भने, कहिले चिउरा पानीसँग खाएर सुत्छौ, कहिले त चिउरामा रक्सी हालेर जबरजस्ती त्यसैसित खान लगाउनुहुन्छ नखाए पाइपले पिटनुहुन्छ, गाउँका कसैसँग बोले दिनभरी घाममा उभ्याएर राख्नुहुन्छ। सिर्जना दुई वर्षकी हुँदा उनकी आमाले दोस्रो बिहे गरेर गएकी थिइन्। फुपुकोमा हुर्किएका उनीहरु दुई वर्षअघि मात्रै बाबुको घर फर्किएका थिए। घटनास्थलमा पुगेकी मानवअधिकारकर्मी रिमा बिसीले अमानवीय तवरले बालबालिकामाथि कुटपीट भएको बताइन्। कुटपिट गर्ने, खान नदिने, चर्काे घाममा दिनभर बाहिर राख्ने गरेको भेटियो उनले भनिन्। बिहिबार मात्रै उनीलाई पानीको पाइपले निर्घात कुटेको पाइएको छ। पटकपटक सम्झाउँदा पनि डिलमायाको व्यवहार नसुध्रिएको स्थानीय आशा पुनले बताइन। दाजुबहिनीलाई पिटेको देख्दा छिमेकीहरु आफै सहन नसकेर रुँदै घरभित्र बस्ने गरेको अर्की छिमेकी सीता थापाले बताइन्। टोलविकास संस्थालेसमेत छोराछोरी नकुट्न आग्रह गरेको थियो। संस्थाका अध्यक्ष ओमबहादुर रानाले बालबालिकाले न्याय पाउनुपर्ने बताए। उपचारखर्च अभावमा हातखुट्टा बाँधेर दाम्लोमा दाम्लोमा बाँधिएका बालकलाई काठमाडौं लगियो १४ वर्षदेखि दाम्लोमा दाम्लोेमा बालबालिका"

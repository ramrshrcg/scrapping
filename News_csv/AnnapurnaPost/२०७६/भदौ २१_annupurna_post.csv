शीर्षक,विवरण
फेकोफनको केन्द्रीय बैठक जुम्लामा सम्पन्न,प्रकाश उपाध्याय जुम्ला : सामुदायिक वन उपभोक्ता महासंघ (फेकोफन)को केन्द्रीय बैठक जुम्लाको पातारासीमा सम्पन्न भएको छ । जुम्लाको पातारासी गाँउपालिका२ छुन्चरीमा सम्पन्न भएको हो । बैठकले २१ बुँदे घोषणापत्र जारी गरेको छ । वन विनास भइरहेका बेला जुम्ला जस्तो हिमाली जिल्लामा बसेको यस बैठकले सामुदायिक वन उपोभोक्ताहरुको र नेपालमा वन क्षेत्रको संरक्षण र विश्वमा भइरहेको जलवायु परिर्वत असरबारे बैठक केन्द्रित भएाके बताइएको छ । बैठकमा सहभागी हुन केन्द्रीय कार्य समितिका एक सय पदाधिकारी जुम्ला पुगेका थिए । महासंघका केन्द्रीय पूर्वअध्यक्षहरु प्रदेश अध्यक्षहरु र आन्य पधादिकारी सहभागी थिए । बैठकले जारी गरेको २१ बुँदे घोषणापत्रमा सरकारले लगाएको तेहेरो करको विरोधमा आन्दोलन गर्ने लगायत निर्णय भएको केन्द्रीय अध्यक्ष भारती पाठकले जानकारी दिइन् ।
ढाँड खोलाको बाढीले कर्णाली राजमार्ग अवरुद्ध,"कालिकोट : ढाँड खोलामा आएको बाढीका कारण कर्णाली राजमार्ग अबरुद्ध भएको छ। गएरातिको अविरल वर्षासँगै कर्णाली राजमार्गको टाकुल्लास्थित ढाँड खोलामा आएको बाढीले राजमार्ग बगाएपछि शुक्रबार रातिदेखी कर्णाली राजमार्ग अवरुद्ध भएको हो। भदौ १० गते ढाँडखोलामा आएको भीषण पहिरोले दुई दिनसम्म राजमार्ग अवरुद्ध हुनुका साथै तिलागुफा नगरपालिका ७ का २५ परिवारहरू विस्थापित भएका थिए। उक्त खोलामा शुक्रबार राति आएको बाढीले टाकुल्लास्थित राजमार्ग बगाएपछि यातायात सेवा अवरुद्ध भएको जिल्ला प्रहरी कार्यालय कालिकोटका प्रहरी निरीक्षक यक्षराज जोसीले बताए। उनका अनुसार राजमार्ग खुलाउनका लागि कालिकोट सदरमुकाम मान्मबाट एउटा डोजर र जुम्लाबाट डिभिजन सडक कार्यालयको डोजर टाकुल्लातिर पठाइएको छ। उक्त डोजरहरू घटना स्थल पुगेर सडक निर्माण गरेपछि यातायात सेवा सुचारु हुनेछ। अहिले जुम्ला, मुगु देखी सुर्खेत नेपालगञ्ज जाने सवारी साधन तथा सुर्खेत नेपालगञ्जबाट जुम्ला मुगुतिर जाने सवारी साधनहरू टाकुल्लाको ढाँडखोला आसपासका सडकहरूमा रोकिएका छन्। वर्षायाम लागेसँगै वर्षेनी कर्णाली राजमार्ग अवरुद्ध हुँदै आएको छ। सामान्य वर्षा हुँदा पनि विभिन्न ठाउँमा बाढी पहिरो खस्ने र राजमार्ग अवरुद्ध हुने समस्याले यात्रुहरूले निकै सास्ती खेप्दै आएका छन्। सडक अवरुद्ध हुने समस्याकै कारण कर्णालीमा घुम्न आउने आन्तरिक तथा बाह्य पर्यटकहरूको आगमन घट्ने गरेको छ। जिल्ला प्रहरी कार्यालय कालिकोटका प्रमुख डिएसपी श्यामबाबु ओलीयाले वर्षायाममा निकै जोखिमपूर्ण यात्रा हुने कर्णाली राजमार्गमा यस वर्ष लामो समय राजमार्ग अवरुद्ध नभएको बताए। उनले वर्षेनी वर्षायाममा हप्तौँसम्म अवरुद्ध हुने कर्णाली राजमार्ग यो वर्ष लगातार ५ दिनसम्म पनि अवरुद्ध नभएको बताए।"
हुमबहादुर गुरुङलाई अष्ट्रेलियामा अन्तर्राष्ट्रिय अवार्ड,"पोखरा : संरक्षणविद् डा हुमबहादुर गुरुङलाई अष्ट्रेलियामा अन्तर्राष्ट्रिय अवार्डबाट सम्मानित गरिएको छ। संरक्षण क्षेत्रमा उनले दिएको योगदानको आधारमा अस्ट्रेलियाको ग्रिफिट विश्वविद्यालयबाट अन्तर्राष्ट्रिय एलम्नस अवार्ड २०१९ ले सम्मान गरिएको हो। उक्त विश्व विद्यालयमा अध्ययन गरेका १ सय ४५ देशका २ लाख अन्तर्राष्ट्रिय आलमुनस प्रतिस्पर्धाबाट गुरुङले यो अवार्ड पाएका हुन्। अष्ट्रेलियाको ग्रिफिट विश्वविद्यालयमा प्रदान गर्ने अवार्डबाट यस वर्ष कास्कीको मादी गाउँपालिका सिक्लेसका संरक्षणविद् डा गुरुङलाई सम्मान गरिएको हो। यो अवार्ड पहिलो पटक नेपालीले पाएका हुन्। डा गुरुङले सहभागितामुलक अनुसन्धान र समुदायमा आधारित पद्दतिहरु, वातावरण शिक्षा, दिगो विकास, जलवायु परिवर्तन, जैविक विविधता, दिगो पर्यटन व्यवस्थापनमा अध्ययन, अनुसन्धान गरेका छन्। राष्ट्रिय प्रकृति संरक्षण कोष, नेपाल पंछी संरक्षण संघ लगायतका विभिन्न संघ संस्था हुँदै डा गुरुङ हाल बर्डलाईफ इन्टरनेशनल मलेशियाका क्षेत्रीय परियोजना अधिकृतको रुपमा कार्यरत छन्।"
हलियामुक्त घोषणाको ११ वर्ष ः बाजुरामा मुक्त भएनन् हलिया,"बाजुरा : बुढिन्नदा नगरपालिका१ पिपलडालीका मानवीरे लुवार वर्षभरी साहुको हलो जोत्छन्। त्यस वाफत उनले पाउँछन् एक बोरा धान र एक बोरा गहुँ। मनविरेको परिवारलाई साहुले दिने यो अन्नले वर्षभरी खानै पुग्दैन। साहुको काम सकेपछि मानविरे स्थानीय कोल्टि बजारमा गएर ज्याला मजदुरी गर्छन्। उनको परिवार यही मजदुरीबाट चल्छ। गंगराम लुवारको पीडा पनि मानवीरेकै जस्तो हो। उनलाई पनि साहुको हलो नजोती धरै छैन। जग्गा जमिनका नाममा गंगरामको घर ठीयोपनि छैन। यही कारण पनि आफू साहुकहाँ जाने गरेको उनी बताउँछन्। हलिया बस्नु साहुको वाध्यता होइन मेरै वाध्यता हो, उनी भन्छन्। सरकारले मुलुकलाई हलियामुक्त घोषणा गरेको ११ वर्ष बितिसकेको छ। पिपलडाली गाउँमा दलितलाई यो घोषणाले कहिल्यै छोएन। यो गाउँमा २८ दलित परिवारको बसोवास छ। गाउँका सबैजसो मानिस हलिया बसेका छन्। आफूहरुलाई सरकारले पुर्नस्थापना नगर्दा हलिया बस्न वाध्य भएको दलित अगुवा प्रेम विक बताउँछन्। खान लाउन पुग्दैन, अनि वाध्य भएर साहुको हलिया बस्न छौं, उनले भने। बाजुरा जिल्लामा रहेका १ हजार ७०० भन्दा बढी हलियाको अवस्था यस्तै छ। उनीहरु पछिल्लो समय साहु प्रति कुनै गुनासो गर्दैनन्। गुनासो गरे साहुले आफूबाट लिएको ऋण पनि माग्ने र हलिया समेत छुटाईदिने डर उनीहरुको मनमा छ। जिल्लाका बुढिनन्दा नगरपालिका, हिमाली, जगन्नाथ र स्वामिकार्तिक खापर गाँउपालिकामा अझै हलिया प्रथा रहेको हलिया अधिकारकर्मी गोरख सार्की बताउँछन्। नेपाल सरकारले २०६५ साल भदौ २१ गते मुक्त हलिया घोषणा गरेको थियो। नेपाल सरकारको तर्फबाट तत्कालिन शान्ति तथा पुन निर्माण मन्त्री जर्नादन शर्मा र राष्ट्रिय हलिया मुक्त समाजबीच ५ बुँदे सम्झौता भएपछि मुक्त हलिया घोषणा गरिएको थियो। बाजुरामा अहिलेपछि १७ सय भन्दा बढी हलिया रहेका जिल्ला हलिया समाज बाजुराले जनाएको छ। सरकारको तथ्याङ्कमा भने १६ सय ३४ जना देखिएका छन्। तर, प्रमाणिकरण भने १३ सय ११ मात्र रहेका जिल्ला प्रशासन कार्यलय बाजुराका सूचना अधिकारी सहायक प्रमुख जिल्ला अधिकारी खगेन्द्र मल्लले जनकारी दिए।"
माछापोखरीबाट दुई पेस्तोल र ४ राउन्ड गोलीसहित ७ जना पक्राउ,काठमाडौं : दुई पेस्तोल र चार राउन्ड गोलीसहित ७ जना पक्राउ परेका छन्। महानगरीय प्रहरी परिसर टेकुको विशेष टोलीले उनीहरूलाई शनार साँझ पक्राउ गरेको परिसरका प्रवक्ता डीएसपी होबिन्द्र बोगटीले जानकारी दिए। पक्राउ परेकाहरूमाथि थप अनुसन्धान भइरहेको बोगटीले जानकारी दिए। उनका अनुसार पक्राउ परेकाहरूले राजधानीमै लुटापाटको योजना बनाएको सूचनाका आधारमा प्रहरीले पक्राउ गरेको हो।
मुक्त कमैयालाई १० वर्षदेखि धोका : सरकारले दिएन पाउनुपर्ने रकम,"गुलरिया : मधुवन नगरपालिका ४ भगतपुरस्थित धनौरा फाँटा निवासी मुक्तकमैया परिवारकी सुश्मा चौधरी पटक पटक मालपोत तथा भूमिसुधार कार्यालय गुलरिया बर्दियामा धाउँदा दिक्क छन्। मुक्तकमैयाको परिचयपत्रमा तत्कालीन भूमिसुधार कार्यालयले काठबापतको पाउनुपर्ने १ लाख रुपैयाँ रकम भुक्तानी नदिइकन प्राप्त गरेको भनी सहीछाप गरिदिएपछि उनी तनावमा परेकी हुन्। सरकारले ३५ क्युफिट काठ बापत दिने भनेको १ लाख रुपैयाँ भुक्तानी नदिइकन परिचय पत्रमा तत्कालीन भूमिसुधार कार्यालयले रकम प्राप्त गरेको भनी उल्लेख गरेको चौधरीले बताइन्। 'लेखपढ गर्न आउँदैन', उनले गुनासो गरिन्, 'रकम नपाएको जानकारी गराउन धेरै पटक कार्यालय पुगे। कर्मचारीले वास्ता नै गरेनन्। काठ बापतको रकम नपाउँदा घर बनाउन पाएका छैनौँ।' बर्दियामा अधिकांश मुक्तकमैयाले जमिन प्राप्त गरेपनि घर बनाउने ३५ क्युफिट काठका लागि १ लाख रुपैया रकम पाउन सकेका छैनन्। 'मजदुरी गरी खाने हामी मुक्तकमैया यसरी कार्यालय धाउनु पर्दा हैरान भयौं। हामीलाई काठ बापतको रकम दिलाई दिनु पर्यो', उनले भनिन्। दासप्रथाको अवशेषका रुपमा रहेको कमैयाप्रथाबाट उनीहरू मुक्त भएको दुई दशक बितिसक्यो। पुर्नस्थापनका नाउँमा पटकपटक कार्यालय धाएका उनीहरू अधिकार नपाउँदा सरकारबाटै दास बन्न बाध्य भएको महसुस गर्न थालेको बताउँछन्। भूमिसुधार कार्यालयले मुक्तकमैयाको बैंक खातामा पैसा पठाएको रेकर्ड समेत भेटिँदैन। परिचय पत्रमा तत्कालीन भूमिसुधार कार्यालयले काठका नाउँमा त्रुटि गरेको प्रष्ट देखिन्छ। साविक ढोडरी गाउँविकास समिति हाल मधुवन नगरपालिकास्थित धनौरा फाँटाका १७ जना मुक्तकमैया परिवारलाई ३५ क्युफिट काठ बापतको १ लाख रुपैयाँ दिइएको भन्दै कार्डमा हस्ताक्षर गरिएकोप्रति पीडित मुक्तकमैया बैजराम थारुले दुःख ब्यक्त गरे। 'मालिकबाट ठगिएका हामीलाई सरकारले पनि ठग्यो। राज्यबाट पाउने सुविधा पाउन सकेनौँ', उनले गुनासो गरे, 'पुर्नस्थापनको लागि सरकारले मुक्तकमैया परिवारलाई जमिन, घर बनाउने काठ, ढुवानी तथा घर बनाउने रकम दिने भने पनि हामीले पाएनौँ।' २०६६ असोज २५ मा उनीहरूले रकम बुझेको भनी उनीहरूको परिचयपत्रमा सरकारले छाप लगाइदिएको छ। धनौरा फाँटामा बसोबास गर्ने ६६ परिवार मध्ये ४९ जनाले काठ पाएको मुक्तकमैया धनौरा फाँटा काठ वितरण समितिका अध्यक्ष श्यामलाल थारुले भने। '१७ परिवार काठ पाउनबाट बञ्चित भएका छन्', उनले भने, 'सबै मुक्तकमैयाले काठ आउनुपूर्व नै भरपाईमा सहीछाप गरेकोले भूमिसुधारले कार्डमा काठ बापतको १ लाख रुपैयाँ प्राप्त गरेको भनी उल्लेख गरिदिएको हो। वितरण गर्नलाई काठ पुगेन।' मुक्तकमैया पुर्नस्थापन समिति र तत्कालीन भूमिसुधार कार्यालयको अभिलेख अनुसार बर्दियामा पहिलो पटक १६ हजार २६५ जना मुक्तकमैयाको लगत संकलन गरिएको थियो। जसमध्ये ११ हजार ८७५ जना मुक्तकमैया पहिचान भए। जसमध्ये १० हजार ७९७ जनाले परिचय पत्र प्राप्त गरेका हुन्। जिल्ला मालपोत कार्यालय बर्दियाका अनुसार ६५ जना मुक्तकमैया परिवार अझै पुर्नस्थापन हुन बाँकी छन्। बर्दियामा ३१३ जनालाई २ हजार, ५५० जनालाई १० हजार र ३६६ जनालाई काठ बापतको १ लाख रुपैयाँ भुक्तानी दिन बाँकी रहेको मालपोत अधिकृत भीम बहादुर खत्रीले बताए। 'बर्दियामा पुर्नस्थापनको लागि ४ करोड ९७ लाख रुपैयाँ आवश्यक बजेट मन्त्रालयसँग प्रस्ताव गरेका छौं। बजेट समयमै प्राप्त भए पुर्नस्थापनको सबै काम यसैबर्ष सक्छौँ', उनले भने।"
सेनाको गण नजिक महिलाको शव,"बर्दिबास : बर्दिबास महोत्तरीको बर्दिबासमा सेनाको गणनजिक महिलाको शव भेटिएको छ । मध्यपूर्वी पृतनाअन्र्तगत कालीसिद्धी गण नजिक महिलाको शव भेटिएको हो । नखुलेको महिला मृत भेटिएको हो । करिब ३५ वर्षीय महिलाको शव गण नजिकको सार्वजनिक सडक छेउमाा पहिचन नखुलेकी महिलाको श भेटिएको हो । बुटेदार कालो कुर्ता र कालो सुरुवाल लगाएकी ती महिलाको पहिचान खुल्न नसकेको इलाका प्रहरी कार्यालय बर्दिवासले जनाएको छ । प्रहरीका अनुसार सो सडकमा टिप्पर बढी आऊजाउ गछए । महिलाको अनुहारमा धुलो माटो लागेको, ओठ काटिएको, अनुहार सुन्निएको, बाया आँखाबाट रक्तश्राव भएको अवस्थामा शव फेला परेको छ।"
प्रदेश५ मा दैनिक ४ जनाले गर्छन् आत्महत्या,"बुटवल : बुटवल२ का वडाध्यक्ष रमेश नेपालले शनिबार विहानै आत्महत्या गर्ने प्रयास गरे। घरकै सिलिङको पंखामा झुण्डिएका उनलाई परिवारका सदस्यले देखे र अस्पताल पुर्याए। अहिले उनको अवस्था गम्भीर छ। प्रदेश५मा औसतमा दैनिक ४ जनाले आत्महत्या गर्ने गरेका छन्। प्रदेश प्रहरी कार्यालय दाङका अनुसार गत वर्ष १ हजार १ सय १८ जनाले आत्महत्या गरेका छन्। त्यसको अघिल्लो वर्ष १ हजार ९४ जनाले आत्महत्या गरेका थिए। प्रदेश५मा आत्महत्याको भयाभह रुप यो तथ्यांकले प्रष्ट पार्छ। एक दिनमा ४ जनाले आत्महत्या गर्नु भयाभह अवस्था हो, प्रदेश प्रहरी कार्यालय दाङका प्रवक्ता नवराज पोखरेलले भने,आत्महत्या गर्नेमा महिलाभन्दा पुरुष बढी देखिएका छन्, गत आर्थिक बर्षमा ५ सय १७ जना महिला र ६ सय १ जना पुरुषले आत्महत्या गरेका थिए। महिलाको तुलनामा ८४ बढी पुरुषले आत्महत्या गर्ने गरेका छन्। मानिसमा छिटो प्रगति गर्ने चाहान, आकांक्षा र कुण्ठाले डिप्रेसन देखिएको छ। डिप्रेसनमा पुगेकाहरु नै आत्महत्याको निर्णयमा पुग्ने गरेको मनोचिकित्सकहरु बताउँछन्। बुटवलमा क्रियाशिल मानसिक रोग विषेशज्ञ डा विक्रम काफ्लेका अनुसार आत्महत्या कडा खालको मनोरोगका कारणले हुने समस्या हो। जसलाई बेलैमा उपचार गरे नियन्त्रण गर्न सकिन्छ। आत्महत्या पूर्णतया नियन्त्रण गर्न सकिने उनको भनाई छ। तनाव, एक्लोपना, मानसिक तनाव आदि कारणले पनि मानिस आत्महत्या जस्तो गंभिर कदम चाल्ने गर्दछ, उनी भन्छन्,आत्महत्याबाट सतप्रतिशत बचाउन सकिन्छ। तर, त्यसको लागि सबै क्षेत्रमा सचेत हुनुपर्छ। आत्महत्या गर्नेमध्ये झुन्डिने विकल्प रोज्ने धेरै छन्। प्रदेशमा गतवर्ष ७ सय ५६ जना झण्डिएका थिए भने २ सय ९८ जनाले विष खाएर आत्महत्या गरेका छन्। प्रदेशमा आफै गोली हानेर दुइ जनाले आत्महत्या गरेका छन् भने आगो लगाएर ५ जनाले आत्महत्या गरेको तथ्यांक छ। आत्महत्या गर्नेको संख्या रुपन्देहीमा सबैभन्दा बढी २२७ र पूर्वीरुकुममा सबैभन्दा कम १० जना छन्। बढ्दो महत्वकांक्षा र बदलिँदो जीवनशैलीले पनि आत्महत्या बढ्दै गएको विज्ञहरु बताउँछन्। मानिसको जीवनशैली खर्चिलो बन्दै गएको छ। बेरोजगारीको समस्या पनि उत्तिकै छ। मानिसले मृत्यु सहजरुपमा रोज्ने गरी मानसिकता विकास भैरहेको छ,प्रदेश प्रहरी प्रमुख सुरेश विक्रम शाह भन्छन्,प्रविधिको सहजतासँगै समस्या बढेको छ। मनोचिकित्सक डामनोज ढुंगानाले मानसिक समस्यालाई गम्भीर रुपमा लिएर सचेतना बढाउन आवश्यक रहेको बताउछन्। मानसिक समस्या भए औषधी खानुपर्छ, समाजमा औषधी खानेलाई हेयभावले हेरिन्छ, यो गलत हो, उनले भने। जिल्लामा कति जना ? रुपन्देही  २२७ दाङ  २१२ कपिलवस्तु  १३० पाल्पा  ९० नवलपरासी  ८६ बर्दियामा  ८३ प्युठान  ६८ रोल्पा  ५७ बाँके  ५५ गुल्मी  ५५ अर्घाखाँची  ४५ पूर्वि रुकुम  १०"
काबुलमा मारिएका चन्द्रबहादुरकी पत्नीको सरकारलाई प्रश्न : श्रीमानको शव खोई ?,"कोहलपुर : सोमबार अफगानिस्थानको राजधानी काबुलमा भएको आत्मघाती कार विष्फोटमा ज्यान गुमाएका नेपालीबारे नेपाल सरकारले चासो नदिएको परिवारका सदस्यको दुःखेसो गरेका छन्। रोल्पाको रोल्पा नगरपालिका १ सल्लीबोट पहाड घर भइ १५ वर्षदेखि कोहलपुर नगरपालिका २ प्रेमनगरमा बस्ने चन्दबहादुर पुनको तालिवानी आक्रमणमा मृत्यु भएको थियो। मृत्यु हुनेमा चितवनका कृष्णबहादुर थापासहित १६ जना थिए। सवा एक सय जना घाइते भएका थिए। मृत्युको ६ दिन बितिसक्दा पनि सरकारी निकायबाट कुनै खबर आएको छैन, मृतक पुनकी पत्नी धनकुमारी पुन मगरले दुःखेसो पोखिन्, आफ्नै नागरिकलाई समस्या पर्दा सरकार किन बोलेको छैन। श्रम स्वीकृति त नेपालबाटै गरेर जान्छु भन्नुहुन्थ्यो। उनले पतिको शव चाँडो नेपाल सरकारलाई ल्याउन पहल गरिदिन पनि आग्रह गरेकी छन्। मृतक पुनका बुवा रवि पुन मगरले पनि सरकारलाई छोराको शव ल्याइदिन आग्रह गरेका छन्।"
साताका १४ तस्बिर,राजधानीमा वर्षा। तस्बिर : दीपेन श्रेष्ठ जजोरपाटीस्थित सडक। तस्बिर : प्रणभ खत्री राजधानीमा ट्याङ्करबाट खानेपानी भर्दै स्थानीय। तस्बिर : प्रणभ खत्री ललितपुरको बडीखेलमा विद्यालय जाँदै बालबालिका। आमा र छोरी। तस्बिर : उमा बिष्ट इन्द्रजात्राको लिङ्गमा पूजा गरिँदै। तस्बिर : प्रणभ खत्री राजधानीमा रिक्सा। तस्बिर : सुनिता ढंगोल कुकुर हत्या गर्नेलाई कारवाहीको माग। तस्बिर : प्रणभ खत्री
बुटवलमा डेंगुबाट एक महिलाको मृत्यु,बुटवल : डेंगु संक्रमित भइ उपचाररत एक महिलाको मृत्यु भएको छ । कपिलवस्तु वाणगंगाकी ६१ वर्षीया सावित्रा आचार्यको शनिबार मृत्यु भएको हो । दुई दिनअघि लुम्बिनी प्रादेशिक अस्पतालमा उपचारका लागि आएकी उनमा डेंगु संक्रमण देखिएको थियो । आइसियुमा उपचारकै क्रममा उनको मृत्यु भएको बताइएको छ । यस वर्ष डेंगुबाट मृत्यु भएको रुपन्देहीमा पहिलो घटना हो । रुपन्देहीमा पनि डेंगुका बिरामीको संख्या बढ्दैगएको छ । जनस्वाथ्य कार्यालयका अनुसार ७० जनाभन्दा बढीमा संक्रमण देखिएको छ । यो विवरण चार वटा अस्पतालमा उपचार गर्नेको मात्रै हो । निजी मेडिकलहरुमा उपचार गराइरहेका कैयौं बिरामीहरु रहेको चिकित्सकहरुले बताएका छन् । प्रादेशिक अस्पतालमा मात्रै करिव ३५ जना बिरामी उपचारका क्रममा रहेका छन् । शनिबार आन्तरिक मामिला तथा कानुन मन्त्री कुलप्रसाद केसीले बिरामीको अवस्थाको बारेमा अवलोकन गरेका थिए । अस्पतालमा अन्य बिरामीको चापसमेत अत्याधिक हुदा उपचारमा कठिन भएको छ । डेंगुको संक्रमण बढेपछि चेकजाच गर्न आउनेको संख्या बढेको हो । परीक्षणका लागि किट समेत प्रयाप्त नभएको प्रादेशिक अस्पतालले जनाएको छ ।
अछाममा खोलामा डुबेर दुई बालकको मृत्यु,अछाम : अछामको मंगलसेन नगरपालिक७ जनालीबण्डालीस्थित खोलमा डुबेर दुई बालकको मृत्यु भएको छ । ११ वर्षीय ललित बादी र १२ वर्षीय युकेश दमाईको स्थानीय भैसले खोलामा डुबेर मृत्यु भएको हो । जिल्ला प्रहरी कार्यालय अछामका अनुसार उनीहरुको शव पोष्टमार्टमका लागि जिल्ला अस्पताल मंगलसेन पुर्याइएको छ । शनिबार बिहान उनीहरु बाख्रा चराउन गएका थिए ।
होटल र पर्यटनलाई राज्यले उद्योगको रुपमा विकास गर्नुपर्छ,"राजकरण महतो शम्भू यादव बर्दिबास : प्रदेश २ का व्यवसायीले होटल तथा पर्यटन व्यवसायलाई राज्यले उद्योगको रुपमा विकाश गर्नु पर्ने माग गरेका छन्। आर्थिक समुन्नतिमा पर्यटन क्षेत्रको महत्वपूर्ण योगदान रहेकोले प्रदेश सरकारले योजनाबद्ध काम गर्नुपर्ने उनीहरुको भनाइ छ। नेपाल होटल तथा पर्यटन व्यवसायी महासंघ प्रदेश २ को प्रथम महाधिवेशनमा व्यवसायीले मिथिला क्षेत्रसँग देशलाई विश्वमै चिनाउने प्रस्ततः आधार रहेको उल्लेख गरे। महोत्तरीको बर्दिबासमा मुख्यमन्त्री लालबाबु राउतको उपस्थितमा महाधिवेशन भएको हो । विश्वका मानिसलाई नेपाल भ्रमण गर्न आउन सरकारले भिजिट नेपाल २०२० कार्यक्रम अघि बढाइसकेको छ। भ्रमण सफल बनाउन धार्मिक तथा पर्यटकीय स्थलको सौन्दर्यकरण तथा विकासमा सरकार गम्भीर बन्नु पर्ने वक्ताले औंल्याए। प्रदेशको पर्यटन क्षेत्रलाई व्यावसायिक बनाउनु पर्छ। त्यसको लागि दक्ष जनशक्ति, लगानी प्रवद्र्धन, मजदुर व्यवस्थापन र योजनाबद्ध कार्यक्रमको आवश्यकता छ, होटल तथा पर्यटन व्यवसायी महासंघ प्रदेश २ का संयोजक हिरा गौतमले भने, पर्यटन विकाशमा प्रदेश सरकार संवेदनशील बन्नुको विकल्प छैन। यहाँको धार्मिक, ऐतिहासिक तथा पर्यटकीय महत्त्वका मठमन्दिर, पोखरी, तालतलैया, धरोहरलाई संरक्षणप्रवद्र्धन र प्रचार गर्नु पर्ने उनले औंल्याए। जनकपुरका होटल व्यवसायी विजय झुनझुनबालाले पर्यटन बोर्ड गठन गर्न व्यवसायीले मुख्यमन्त्री राउतलाई चार महिना अघि १२ बुँदे ज्ञापनपत्र बुझाइएको भए पनि उपेक्षाको सिकार भएको बताए। हामीले सरकारसँग आर्थिक श्रोत मागेका होइनौं, उनले भने, प्रदेश सरकारसँग काँधमा काँध मिलाएर पर्यटन प्रवद्र्धनको काम गर्ने इच्छा छ। रामायण सर्किट निर्माण गर्छौं बाराको निजगढमा निर्माण हुने दोस्रो अन्तर्राष्ट्रिय विमानस्थल बारे संघीय सरकारले प्रदेशसँग समन्वय र सहकार्य गर्नुपर्ने मुख्यमन्त्री लालबाबु राउतले बताएका छन्। निर्माणका लागि प्रदेश सरकार बाधक नरहेको पनि उनले स्पष्ट पारे। उनले भने,विमानस्थल निजगढमै निर्माण हुनैपर्छ। सरकारले प्रदेश सरकारसंग समन्वय गर्नुपर्छ। विमानस्थल निर्माणमा प्रदेश सरकारले असहयोग गरेको हल्ला मात्रै रहेको उनले दाबी गरे म मुख्यमन्त्रीको हैसियतले भन्न चाहन्छु, प्रदेश सरकार विमानस्थल निर्माणमा समन्वय गर्न खोज्दैछ, उनले भने,प्रदेशको विकासका लागि विमान स्थल निजगढमै बन्नुपर्छ। विमानस्थल निर्माणलाई राजनीतिको बिषय नबनाई काममा जोड दिनुपर्ने भन्दै उनले थपे, हामी विमानस्थल निर्माणमा सहयोग गर्छौं, यो मेरो प्रतिवद्धता हो। कुनैपनि बहानामा अन्यत्र सारिनु हुदैंन। प्रदेश सरकारले धार्मिक पर्यटकीय स्थललाई जोड्न रामायण सर्किट निर्माण गर्न नीति लिएको बताए। प्रदेश २ धार्मिक पर्यटनको प्रचुर सम्भावनाले भरिएको प्रदेश रहेको भौतिक पूर्वाधारमन्त्री जितेन्द्र सोनलले उल्लेख गरे। हाम्रो धार्मिक स्थलमा भारतबाट पर्यटक आउँछन्। पर्यटक सिधैँ होटल व्यवसायीसँग जोडिन्छ। उनीहरुसँग आफ्नै घरमा आएको पाहुना जस्तै व्यवहार गर्नुपर्छ, उनले भने, भारतीय पर्यटक नेपाल आएपछि सुरक्षाकर्मीले चेकजाँचको नाममा हैरान होइन्, सहजता प्रदान गर्नु पर्छ। प्रदेश २ प्रत्येक जिल्लाबाट ५५ गरी ४० पर्यटकीयस्थल छनौट गरेर प्रचार प्रसारको काम बढाइएको भ्रमण वर्ष २०२० को प्रदेश संयोजक मनिष झाले बताए। कार्यक्रममा प्रदेश सांसद सारदा थापा, रामअशिष यादव, बर्दिबास नगरपालिकाका मेयर विदुरकुमार कार्कीलगायतको उपस्थित थियो।"
चिनियाँलाई लगानी गर्न पर्यटनमन्त्री योगेश भट्टराईको आह्वान,"काठमाडौं : संस्कृति, पर्यटन तथा नागरिक उड्डयनमन्त्री योगेशकुमार भट्टराईले नेपाल लगानीका लागि प्रचुर सम्भावनाको मुलुक भएको बताएका छन्। काठमाडौँस्थित चिनियाँ राजदूतावासले आयोजना गरेको नेपालचीन व्यापारसम्बन्धी फोरममा मन्त्री भट्टराईले नेपालको राजनीतिक सङ्क्रमण अन्त्य भई लगानीको वातावरण निर्माण हुँदै गएको बताएका हुन्। उनले चिनियाँ उद्योगपति तथा व्यापारीलाई लगानी गर्न आह्वान गरे। भट्टराईले सामाजिक पूर्वाधार तथा समृद्धिका विभिन्न क्षेत्रमा नेपाललाई चीनले पुर्याएको योगदानको उच्च प्रशंसा गर्दै सन् २०२० मा नेपालमा हुन गइरहेको भ्रमण वर्षमा चिनियाँ पर्यटकको उल्लेखनीय आगमन हुनेमा नेपाल सरकार विश्वस्त रहेको बताए। नेपाल भ्रमण वर्ष २०२० मा चिनियाँ नागरिकका लागि नेपालले राहदानी शुल्क मिनाह गर्ने भएको छ। उद्योग, वाणिज्य तथा आपूर्तिमन्त्री मात्रिकाप्रसाद यादवले नेपालमा लगानीको वातावरण सुनिश्चित गर्न सरकार सक्षम रहेको बताए। उनले चिनियाँ नागरिकलाई ढुक्क भई नेपालमा लगानी गर्न आह्वान गरे। सङ्घीयताको सफल कार्यान्वयनका कारण सबै तहका निर्वाचन सम्पन्न भइसकेकाले नेपालको समृद्धिको चाहनालाई पूरा गर्न चीन र चिनियाँ जनतासँग आग्रह गरिएको मन्त्री यादवले बताए। प्रदेश नं ३ का मुख्यमन्त्री डोरमणि पौडेलले चीन र नेपाल सरकारका बीचमा आर्थिक, सामाजिक तथा सांस्कृतिक र जनस्तरमा न्यानो सम्बन्ध स्थापित भएको बताए। उन नेपाल, चीन सरकार र चिनियाँ जनतासँग नजिक रहेर काम गर्न इच्छुक रहेको बताए। नेपालको गरीबी अन्त्यका लागि चीन सरकारले लगानीको प्रमुख गन्तव्य नेपाललाई रोज्नुपर्ने उनको भनाइ छ। प्रदेश नं ५ का मुख्यमन्त्री शङ्कर पोखरेलले चिनियाँ व्यापारी तथा उद्योगपतिलाई लगानी बोर्ड नेपालका कार्यकारी निर्देशकको परामर्शमा लगानी गर्न आग्रह गरे। उनले प्रदेश ५ ले औद्योगिक शहरको विकास गर्न एक हजार तीन सय रोपनी जग्गा छुट्टाएको जानकारी दिए। गण्डकी प्रदेशका मुख्यमन्त्री पृथ्वीसुब्बा गुरुङले ऊर्जा उत्पादनका लागि गण्डकी क्षेत्र उर्बर रहेकाले चिनियाँ उद्योगपतिलाई लगानी गर्न आग्रह गरे। उनले गण्डकी प्रदेश सरकारले कावासोतीमा १६० हेक्टर जमीन औद्योगिक ग्रामका लागि छुट्टाइएको जानकारी दिए। प्रदेश १ का मुख्यमन्त्री शेरधन रार्इले चिया, रुद्राक्ष र अलैँची उत्पादनमा लगानी गर्न आग्रह गरे। उनले औद्योगिक क्षेत्रको विकासका लागि ७८० रोपनी तथा आधुनिक कृषि क्षेत्रको विकासका लागि एक हजार ४० रोपनी जमीन प्रदेश सरकारले छुट्टाएको बताए। किमाथान्का, ओलाङचुङ्गोला र सोलुखुम्बुको नाङपाला नाका सञ्चालनमा ल्याइनुपर्ने उनको भनाइ छ। कर्णाली प्रदेशका मुख्यमन्त्री महेन्द्रबहादुर शाहीले जडीबुटी, औषधि, रत्नपथ्थर, जैविक मल कारखाना, मारवल कारखाना, सिमेन्ट उद्योग र कृषि क्षेत्रमा लगानी गर्न आह्वान गरे। सुदूरपश्चिम प्रदेशका मुख्यमन्त्री त्रिलोचन भट्टले कृषि, शिक्षा, स्वास्थ्य, पूर्वाधार, ऊर्जा तथा जलस्रोतका क्षेत्रमा लगानी गर्न चिनियाँ लगानीकर्तालाई आग्रह गरे। नेपालचीन व्यापारसम्बन्धी फोरमका कार्यकारी अध्यक्ष फान जियाबाओले नेपालका लिच्छविकालीन राजा अंशुवर्माकी छोरी भृकुटी र तत्कालीन तिब्बतका राजा श्रङचङ गम्पोसँगको सांस्कृतिक सम्बन्धपछि नेपालसँग चीनको पारस्पारिक सम्बन्ध विस्तार भएको चर्चा गरे। रासस"
"इलाममा ट्रक दुर्घटना : दुईको घटनास्थलमै मृत्यु, दुई जना घाइते",दमक : इलामबाट झापातर्फ आउँदै गरेको मालबहाक ट्रक दुर्घटना हुँदा दुई जनाको घटनास्थलमै मृत्यु भएको छ । शुक्रबार बेलुका ७ बजे रोङ१ शान्तिपुरबाट मेची राजमार्गतर्फ बाँस बोकेर आउँदै गरेको मे १ ज २२५६ नम्बरको ट्रक सडकबाट करिब ५० मिटर तल खस्दा चालकसहित दुई जनाको घटनास्थलमै मृत्यु भएको हो । मृत्यु हुनेमा झापा दमक५ का ध्रुब कार्की रहेको प्रहरीले जनाएको छ । मृतकको भाउजुले प्रहरीलाई फोन गरेर ट्रकको चालक मेरो देवर हो भनेका आधारमा उनको पहिचान गरिएको इलाका प्रहरी कार्यालय पशुपतिनगरका प्रहरी निरीक्षक रमेश राईले जानकारी दिए । अर्का एक जनाको भने सनाखत हुन सकेको छैन । उनको शव गाडि मुनी किचिएको अवस्थामा शनिबार बिहान फेला परेको थियो । दुर्घटनामा घाइते भएका नरेश खड्का र रमेश चौहानको बिर्तामोड स्थित बी एण्ड सी अस्पतालमा उपचार भइरहेको छ । उनीहरुको अवस्था खतरामुक्त रहेको अस्पतालले जनाएको छ। दुर्घटनाका विषयमा अनुसन्धान भइरहेको राईले बताए ।
"गुठी जग्गाको दुरुपयोग, सात रोपनीको भाडा ६ हजार","काठमाडौं : काठमाडौं महानगरपालिका१ नक्साल नारायणचौरस्थित हरिहर नारायण गुठीको करोडौंको सम्पत्ति दुरुपयोग भएको छ। गुठी संस्थानले हरिहर नारायण गुठीको ६ रोपनी १४ आना ३ पैसा १ दाम जग्गा अत्यन्त कम मूल्यमा भाडामा लगाएको हो। राष्ट्रिय सतर्कता केन्द्रको छानबिनमा गुठीबाट सस्तोमा लिएर महँगोमा भाडा लगाएको पाइएको छ। केन्द्रका सूचना अधिकारी डालनाथ अर्यालले कौडीको भाउमा लिएर महँगोमा भाडा लगाएको उजुरीका आधारमा छानबिन गरेको बताए। टेन्डरै नगरी कौडीको भाउमा भाडामा लगाएको उजुरी परेपछि केन्द्रले छानबिन गरेको हो। छानबिन प्रतिवेदनअनुसार संस्थानले उक्त जग्गा सत्य साई केन्द्र र हरिहर नारायण समाजलाई मासिक तीनतीन हजारमा भाडामा लगाएको छ। समाजले गुठी जग्गामा बनेका सटरबाट मासिक २० हजारका दरले भाडा उठाइरहेको छ। जग्गा भाडा सम्झौतामा सटरमा मदिराजन्य वस्तु खरिदबिक्री गर्न नपाइने व्यवस्था छ। तर समाजले भाडा लगाएको सामुदायिक भवनको उत्तरतर्फको सटरमा मदिराजन्य वस्तुको व्यापार भइरहेको छ। जग्गामा उत्तरतर्फ ३ तले पक्की भवनमा सत्य साई केन्द्रद्वारा सञ्चालित सामुदायिक स्वास्थ्य केन्द्र छ। उत्तरपूर्वी भागको पक्की भवनमा साई केन्द्रको कार्यालय छ। दुई भवनको बीचमा हरिहर नारायणको मन्दिर छ भने सत्य साई केन्द्रको कम्पाउन्डको दक्षिणपट्टि बगैंचा छ। त्यहीं १२ आना जग्गामा बनेको तीनतले भवनमा हरिहर नारायण समाजको कार्यालय छ। भवनको तल्लो तलाको २ कोठा सामुदायिक प्रहरीले प्रयोग गरेको छ। अन्य सटर रेस्टुरेन्ट र पसललाई भाडामा लगाएको पाइएको केन्द्रले जनाएको छ। हरिहर नारायण मन्दिर लिच्छवि राजा नरेन्द्रदेवको पालामा बनेको इतिहास छ। मन्दिरको जग्गा २०४८ साउन २ को निर्णयबाट गुठी तैनाथी जग्गामा कायम भएको हो। उक्त जग्गालाई ईश्वरराज अर्याल संयोजकत्वमा रहेको सञ्चालन तथा व्यवस्थापन समितिको आग्रहमा राज गुठीअन्तर्गत ल्याइएको हो। २०४८ भदौ ६ गते मालपोत कार्यालयमा हरिहर नारायण गुठीका नाममा स्रेस्ता कायम भएको छानबिन प्रतिवेदनमा उल्लेख छ। हरिहर नारायण मन्दिरमा पूजापाठ र जग्गा उपभोग गर्ने गरी २०५५ कात्तिक २३ मा धर्म संस्कृति संरक्षण समितिसँग सत्य साई केन्द्रको सम्झौता भएको थियो। छानबिन प्रतिवेदनमा २०५६ पुस १६ मा २ रोपनी जग्गामा ३ तले भवन निर्माणका लागि काठमाडौं महानगरपालिकाले स्वीकृति दिएको देखिन्छ। २०५८ माघ २ मा जग्गाको उत्तरपट्टि सत्य साई भवन बराबरको उचाइका भवन बनाउन नक्सापास गर्ने गरी महानगरपालिकाले स्वीकृति दिएको देखिन्छ। सत्य साईको कम्पाउन्डभित्र बगैंचा छ। मालपोत कार्यालय डिल्लीबजारमा रहेको स्रेस्तामा उक्त जग्गा गुठी संस्थानअन्तर्गत हरिहर नारायण गुठीका नाममा कायम रहेको उल्लेख छ भने फिल्ड बुकमा जग्गाधनी नारायणचौर उल्लेख भएको छानबिन प्रतिवेदनमा उल्लेख छ। केन्द्रले कम्पाउन्ड पर्खाल लगााई संरक्षण हुने व्यवस्था गरी प्रचलित ऐन नियमअनुसार भाडामा लगाउन भूमि व्यवस्था, सहकारी तथा गरिबी निवारण मन्त्रालयलाई पनि निर्देशन दिएको छ। भवन निर्माण गर्ने गरी अधिकारै नभएको धर्म संरक्षण समिति नामक संस्थाले सत्य साई केन्द्रलाई भाडामा दिने सम्झौता गरेको छानबिनमा देखिएको छ। सार्वजनिक जग्गा अन्य व्यक्ति, समूह वा संस्थालाई दिने अख्तियार गुठी संस्था र नेपाल सरकारबाहेक अरूलाई छैन। सरकारी, सार्वजनिक तथा गुठी तैनाथी जग्गा कुनै संस्थालाई उपयोग, भवन निर्माण गर्ने दिने कार्य अनधिकृत देखिएकाले त्यस्तो कार्यमा संलग्न व्यक्ति, संस्था, कर्मचारी तथा पदाधिकारीमाथि अनुसन्धान गरी कानुनअनुसार कारबाही केन्द्रले निर्देशन दिएको छ। केन्द्रको छानबिनबाट प्राप्त प्रतिवेदनका सुझाव कार्यान्वयन गर्न भूमि व्यवस्था मन्त्रालयलाई निर्देशन गरेको छ भने थप कारबाहीका लागि प्रतिवेदन अख्तियार दुरुपयोग अनुसन्धान आयोगमा पठाइएको केन्द्रका सूचना अधिकारी अर्यालले जानकारी दिए। गुठी संस्थानका प्रवक्ता सरोज थपलियाले हरिहर नारायण गुठीको जग्गा संरक्षणका लागि कारबाही प्रक्रिया अघि बढाइएको बताए। हामीले व्यवसायी रुपमा दिएकै होइन। कसरी दुरुपयोग भयो र पसललाई भाडामा लगाइयो ? उनले प्रश्न गरे, हामी छानबिन गर्छौं।"
आजको मौसम : मध्य र पुर्वी भूभागमा भारी वर्षा,"काठमाडौं : बंगालको खाडीबाट आएको जलवाष्पयुक्त हावाको प्रभावले देशभर केही दिन पानी पर्ने जल तथा मौसम विज्ञान विभाग पूर्वानुमान महाशाखाले जनाएको छ। विभागको मौसम पूर्वानुमान महाशाखाको शनिबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थान आसपास छ। उत्तर ओडीशा र पश्चिम बंगाल आसपास न्युन चापिय प्रणाली रहेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। मनसुनकै समय भएकाले वर्षा निरन्तर नभई केही समय घाम लाग्ने केही समय आंशिकदेखि सामान्य बदली भई वर्षा हुने क्रम जारी रहने मौसमविद्को भनाइ छ । यसको प्रभावले तीन दिन देशभर वर्षा हुनेछ । शनिबार बिहान देशका पश्चिमी र पुर्वी भुभागका केही स्थानमा मध्यम वर्षा भईरहेको छ। दिउँसो देशभरी सामान्य बदली भई पुर्वी, मध्य र पश्चिमका केही स्थानमा मेघ गर्जनचट्टयाङसहित मध्यम वर्षा हुनेछ। राति मध्य र पुर्वी भेगका एकदुई स्थानमा भारी वर्षाको सम्भावना रहेको विभागले जनाएको छ। आइतबार देशका विभिन्न भूभागमा मध्यम वर्षा हुने सम्भावना रहेको छ। सोमबार देशका केही स्थानमा भारी वर्षाको सम्भावना रहेको छ।"
"मिलेसम्म रिलेसन, नभए साइबर अपराध","काठमाडौं : महानगरीय अपराध महाशाखामा गत साता उजुरी लिएर एक किशोरी पुगिन् । लिभिङ टुगेदरमा बसेका युवाले पुराना भिडियोलाई लिएर ब्ल्याकमेलिङ गरिरहेको उनले सुनाइन् । उनी ११ कक्षामा अध्ययनरत छिन् । फेसबुकमा भेटिएका युवासँग उनको प्रेम बस्यो । तिनै युवाले अश्लील भिडियो सार्वजनिक गर्ने धम्की दिए । किशोरीको उजुरीपछि प्रहरीले ती युवालाई पक्राउ गरेर ल्यायो । हामीले सहमतिमै भिडियो खिचेका हौं, उनले बयानमा भने, उनले मसँग रिलेसन राख्न नचाहेपछि त्यसलाई बाहिर ल्याउने धम्की दिएको हुँ । ख्यालख्यालमै भिडियो खिचे । घटनाले ठूलो रूप लिएपछि किशोरी डिप्रेसनमा गएकी छन् । परिवारले उनलाई मनोपरामर्श दिएर राखेको छ । कीर्तिपुरमा डेरा बस्ने एक किशोरी र ठमेलको डान्सबारमा काम गर्ने युवकबीच फेसबुकमा चिनजान भयो । किशोरीको इच्छा डान्सर बन्ने थियो । युवकले आफ्नै डान्सबारमा काम गर्न सुझाए । राति मात्रै डान्सबारमा काम गर्नुपर्ने हुँदा किशोरीलाई घर पुर्याउनुपर्ने समस्या आयो । झन्डै तीन महिना रिलेसनसिपमा बसेपछि खटपट सुरु भयो । कारण थियो फेसबुकमा केटी साथीसँग युवकको च्याटिङ । मलाई यौनसम्बन्धका लागि मात्रै उसले प्रयोग गर्यो, महाशाखाका एसपी सुशीलसिंह राठौरसमक्ष गत साता किशोरी भन्दै थिइन्, यसका त धेरै केटी रहेछन् । म विवाह गर्ने योजनाअनुसार रिलेसनमा बसेकी थिएँ तर अब बस्दिनँ । उनको कुरा सुनेपछि युवकले जवाफ फर्काए, मलाई यसले आफ्नो जात ढाँटी । परिवारलाई सम्झाउँछु भन्दा पनि मसँग निहुँ खोज्छे । प्रहरीमा पुग्नुअघि ती युवक र किशोरी छुट्टै बस्न थालेका थिए । अचानक एक दिन युवकले किशोरीको मोबाइलमा अश्लील फोटो पठाए । १६ वर्षकी ती किशोरीले जबर्जस्ती करणी र साइबर अपराधमा मुद्दा दिएकी छन् । नुवाकोटका विवाहित युवाले काठमाडौंकी युवतीसँग फेसबुकमा चिनजान गरे । आफू अविवाहित रहेको र राम्री युवती पाए घरजम गरी अस्ट्रेलिया जाने बताए । युवतीलाई विदेशको मोहले तान्यो । असार दोस्रो साता सुन्धारामा भेटे । दुई रात सँगै बिताए । युवक शौच गएका बेला युवतीले उनको मोबाइलमा धेरै युवतीको अश्लील फोटो देखिन् । उनले यसबारे सोध्दा युवकले धम्की दिए, यी फोटा गुगलबाट डाउनलोड गरेको हुँ । बढी बोलिस् भने तेरो पनि फोटो खिचेको छु । सार्वजनिक गरिदिन्छु । युवतीले महाशाखामा उजुरी दिएपछि ती युवक पक्राउ परे । नुवाकोटमा पहिल्यै उजुरी परेको थियो । जिल्ला प्रहरी कार्यालय नुवाकोटको टोली उनलाई लिन महाशाखा पुगेको थियो । प्रहरी अनुसन्धानका अनुसार ती युवकले अर्की दुई युवतीलाई पनि अस्ट्रेलियाको प्रलोभन देखाएर यौनतृष्णा मेटेका थिए । यस्तै, गायक एवं मोडल विमल अधिकारीले म्यासेन्जरमा आएको लिंक खोल्न खोज्दा उनको फेसबुक ह्याक भयो । उनी महाशाखाको शरणमा पुगे । साइबर युनिटले अध्ययन गर्दा ह्याकरले फिसिङमार्फत फेसबुक ह्याक गरेको पाइएको थियो । कलाकार क्षितिजा शाक्य र सञ्चारकर्मी सविना कार्कीका फेसबुक पनि उसरी नै ह्याक भए । मिस तामाङ रञ्जिता तामाङको फेसबुक पेज ह्याकरले ह्याक गर्यो । पेजमा अश्लील भिडियो पोस्ट भयो । त्यसबारे प्रहरीले पत्ता लगायो । साइबरसँग सम्बन्धित उजुरी लिएर पीडित प्रहरीमा दैनिक आउँछन् । घटनाको गाम्भीर्य हेरी प्रहरीले सम्झाइबुझाइ गरी पनि पठाउँछ । युवतीको अस्मितासँग गासिएका घटनामा भने मुद्दा चलाइँदै आएको महाशाखाले जनाएको छ । गत आर्थिक वर्ष प्रहरीमा साइबरसम्बन्धी २ हजार २९ उजुरी आएका थिए । सबैभन्दा बढी फेसबुकसँग सम्बन्धित थिए । उजुरी गर्न आउने पीडितमा सबैभन्दा बढी २० देखि ३० वर्ष उमेरका युवायुवती छन् । १ हजार ७ सय ४० मध्ये ३९९२ प्रतिशत अर्थात् ८ सय ९ उजुरी यही उमेर समूहकाले दिएका छन् । त्यसपछि ३० देखि ४० वर्षका व्यक्ति साइबरका उजुरी लिएर महाशाखा पुग्ने गरेका छन् । सबैभन्दा कम ४० देखि ६० वर्ष उमेरका व्यक्ति पीडित देखिएका छन् । फेसबुक र युट्युबले धेरै विकृति ल्याए । गोपनीयता भन्ने रहेन, महाशाखा प्रमुख एसएसपी सहकुल थापा भन्छन्, जसलाई जे मन लाग्यो त्यही फेसबुकमा पोस्ट गरिदिने प्रवृत्ति बस्यो । उनका अनुसार किशोरकिशोरीमा देखिएको मोबाइलको लतले साइबर उजुरी आउने क्रम बढेको छ । फेसबुकमा साथी बन्यो । भेट्यो । सँगै पनि बस्यो । पछि के कुरामा चित्त बुझ्दैन अनि अश्लील फोटो पठायो, उनी भन्छन्, प्रहरीमा रीतपूर्वकको जाहेरी आएपछि अनुसन्धान गर्नै पर्यो । अधिकांश घटनाको निष्कर्षमा केटाकेटी दुवैको गल्ती देखिन्छ । समयमै सामाजिक सञ्जाललाई नियमन गर्न नसके यसले धेरै विकृति ल्याउने उनको बुझाइ छ ।"
नेपाली विद्यार्थीलाई भारतको सुविधा,"नयाँदिल्ली : भारतको सरकारी मेडिकल कलेजमा अध्ययनरत नेपाली आवासीय चिकित्सकलाई भारत सरकारले पकेट खर्च (स्टाइपेन्ड) भत्ता खर्च उपलब्ध गराउने भएको छ। भारतका केन्द्रीय स्वास्थ्य तथा परिवार कल्याणमन्त्री डाहर्षवर्धनले स्टाइपेन्ड उपलब्ध गराउने आश्वासन दिएको उपप्रधान तथा स्वास्थ्यमन्त्री उपेन्द्र यादवले जानकारी दिए। विश्व स्वास्थ्य संगठन दक्षिण पूर्वी एसियाली क्षेत्रीय समितिको पाँचदिने सम्मेलन उद्घाटन सत्रमा मन्त्री यादव सहभागी भएका थिए। सम्मेलन समापनका दिन शुक्रबार मन्त्री यादवले हयात होटलमा समकक्षी हर्षवद्र्धनसँग भेट गरेका थिए। यो भेटमा भारतका सरकारी कलेजमा पोस्ट ग्य्राजुएसनमा अध्ययनरत नेपाली विद्यार्थीलाई स्टाइपेन्ड उपलब्ध गराउने र नेपालभारतबीच स्वास्थ्य क्षेत्रमा सहकार्य गर्नेसम्बन्धी समझदारी पत्रमा हस्ताक्षर गर्ने भनिएको छ, भेटघाटमा भएको कुराकानीबारे जानकारी दिँदै मन्त्री यादवले भने। भारतीय विद्यार्थीसरह नेपाली विद्यार्थीले पनि स्टाइपेन्ड पाउने भएका हुन्। चण्डीगढ अस्पतालका लागि पनि निर्णय भइसकेको जानकारी पाएका छौं, मन्त्री यादवले थपे। यसका अलावा भारतमा र नेपालमा उपचारका लागि आवतजावत गर्ने नागरिकलाई सहजता प्रदान गर्ने विषय र भारत सरकारको सहयोगमा नेपालमा सञ्चालित अस्पतालको गुणस्तर सुधारका कुरा, आयुर्वेदको विकासका लागि सहयोग गर्ने कुरा पनि छलफल भएको मन्त्री यादवले बताए। एम्समा अध्ययनरत आवासीय चिकित्सक डा सागर पौडेलका अनुसार दिल्लीस्थित अल इन्डिया इन्स्टिच्युट अफ मेडिकल साइन्स (एम्स), पोस्ट ग्य्राजुएट इन्स्टिच्युट अफ मेडिकल एजुकेसन एन्ड रिसर्च (पीजीआईएमईआर), चण्डीगढ र जवाहरलाल इन्स्टिच्युट अफ पोस्ट ग्य्राजुएट मेडिकल एजुकेसन एन्ड रिसर्च (जेआईपीएमईआर),पोन्डिचेरीमा रहेका मेडिकल कलेजमा १ सय ५० नेपाली विद्यार्थी अध्ययनरत छन्। अन्तर्राष्ट्रिय प्रावधानअनुसार मेडिकल कलेजमा अध्ययनरत विद्यार्थीले स्टाइपेन्ड पाउनु अनिवार्य मानिन्छ। तर, भारतमा यो प्रावधान लागू भएको थिएन। नेपालमा भारतीय चिकित्सकले भने उक्त सुविधा पाइरहेका छन्, डा पौडेलले थपे। यो प्रावधान लागू भएपछि नेपाली आवासीय चिकित्सकले मासिक ९० हजारदेखि एक लाख भारतीय रुपैयाँ पाउनेछन्। नेपाली चिकित्सकको यो माग प्रधानमन्त्री केपी ओलीको पहिलो भारत भ्रमणका बेला उठान गरिएको हो। भारतीय प्रधानमन्त्री नरेन्द्र मोदीको नेपाल भ्रमणका बेला पनि उनले संसद्मा यस विषयमा धारणा व्यक्त गरेका थिए। पछिल्लो समय काठमाडौंमा सम्पन्न नेपालभारत संयुक्त आयोगको पाँचौं बैठकमा पनि यस विषयमा छलफल भएको थियो। यसलाई लागू गर्न भारत सकारात्मक रहेको भारतका लागि नेपाली राजदूत नीलाम्बर आचार्यले जानकारी दिए। डा पौडेलका अनुसार उनीहरूले सुरुमा स्टाइपेन्ड पाउन कानुनी लडाइँ लडेका थिए। २०१३ मा दिल्ली उच्च अदालतमा मुद्दा दायर गरेका थिए। अदालतले उनीहरूको पक्षमा फैसला सुनाएको थियो। तर, एम्सले पुनः सो फैसलाविरुद्ध मुद्दा हाल्यो। हामीले कानुनी बाटोबाट नसक्ने भएपछि कूटनीतिक बाटो अपनाएका हौं, डा पौडेलले भने।"
भारतीय राजदूत पुरीद्वारा क्याम्पस भवन हस्तान्तरण,"काठमाडौं : भारतको आर्थिक सहयोगमा नव निर्मित कोटेश्वर बहुमुखी क्याम्पसको भवनको औपचारिक उद्घाटन गरिएको छ। काठमाडौंको जडिबुटिमा निर्मित उक्त भवन नेपालका लागि भारतीय राजदूत मंजीवसिंह पुरीले शनिबार औपचारिकरूपमा हस्तान्तरण गरेका हुन्। साढे ५ करोडको लागतमा निर्मित उक्त भवन निर्माणका लागि जग्गाको व्यवस्थापन जिल्ला समन्वय समिति काठमाडौंले गरेको हो। हाल क्याम्पसले सरस्वस्ती माध्यमिक विद्यालयको भवन तथा केही भवन भाडामा लिएर नियमित पठनपाठन गरिरहेको क्याम्पस प्रमुख गोविन्दबहादुर कार्कीले बताए। क्याम्पसको आफ्नै भवन भएसँगै हामीलाई थप ऊर्जा मिलेको छ, क्यामपस प्रमुख कार्कीले भने, आगामी दिनमा तिनवटै तहका सरकारसँग समन्वय गरेर आवश्कताअनुसार थप भवन तथा कक्षाकोठा निर्माण गर्नेछौँ। उनले क्याम्पसले सुरुवातदेखि नै गुणस्तरीय शिक्षा प्रदान गरेकै कारण विद्यार्थी तथा अभिभावकहरूले क्याम्पसलाई विश्वास गरेको बताए। २०४७ सालमा स्थापित क्याम्पसमा हाल करिब ४ हजार विद्यार्थी अध्ययनरत रहेका छन्।"

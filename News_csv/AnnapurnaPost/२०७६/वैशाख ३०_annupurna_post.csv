शीर्षक,विवरण
परराष्ट्रमा बेथिति,"विश्व राजनीति अनुदारवादउन्मुख छ। यस्तो अवस्थामा लय मिलाउँदा नेपालजस्तो सानो र भूराजनीतिक महत्त्वमा परेका मुलुकका लागि घातक सावित हुन्छ। नेपाल राज्यका निर्माता पृथ्वीनारायण शाहले अघि बढाएको सन्तुलित कूटनीति यतिबेला पनि उत्तिकै सान्दर्भिक छ। उनको निधनपछि बिथोलिएको कूटनीतिलाई जंगबहादुरले अंगीकार गरे। उनको चतुर्याईं अहिले सान्दर्भिक नभए पनि त्यतिबेलाका लागि उपयोगी थियो। दुई भीमकाय छिमेकीबाट बचाएर यहाँसम्म ल्याएको पुरानो मुलुक नेपालले कूटनीतिक सम्बन्ध सन्तुलित राख्ने सम्बन्धमा चुक्न हुँदैन। पछिल्लो समय सत्तामा रहनेहरू चुक्दै गएका छन्। एकअर्का छिमेकीलाई विकल्पको रूपमा प्रयोग गर्न थालेका छन्। राणाशासन अन्त्यपछि महेन्द्रकालीन समयमा विश्व राजनीतिमा नेपाल अग्रसर रह्यो, चिनिन थाल्यो। अन्य आन्तरिक विषय फरक रहे पनि विश्व राजनीतिमा नेपाल त्यतिबेला देखियो। ०४६ को परिवर्तनपछिका केही वर्षसम्म पनि नेपाल विश्व राजनीतिमा दृश्यमा थियो। कूटनीतिमा एक प्रकारको उत्साह नै थियो। त्यसपछिका राजनीतिक खिचातानीले कूटनीति एउटा साँघुरो घेरामा सीमित हुँदै गयो। दुई छिमेकीलाई एकअर्काविरुद्ध प्रयोग गर्ने तहमा हामी झर्दै गयौं। मुलुकको लागिभन्दा आफ्ना लागि कूटनीतिक च्यालन उपयोग गर्न थाल्यौं, जसले गर्दा मुलुक कमजोर हुँदै गयो। अनि, आन्तरिक राजनीतिमा छिमेक हावी हुन थाल्यो। ०६२६३ को लोकतान्त्रिक आन्दोलन विदेशीहरूको उपस्थिति स्पष्ट देखियो। कूटनीति सञ्चालन गर्ने थलो सरकारको आँखामा आएन। जसले गर्दा झन् व्यथिति बढ्दै गयो। विदेशीका आँखा ख्याल गर्ने उक्त निकाय चुक्दै गयो। विदेश भ्रमण मोहले कूटनीतिलाई थिच्यो। आफन्त मोह बढ्दै गयो। योग्य होइन आफ्ना मानिस हावी भए। अनुभव र अध्ययनमा नखारिएकाको नेतृत्वमा परराष्ट्र मन्त्रालय पुग्यो। कर्मचारीले राजनीतिज्ञलाई विभिन्न मोहमा पारेर डोर्याउन थाले। गुमराहमा राख्दै आए। केही नयाँ गर्न खोजेका कूटनीतिमा मिल्दैन भन्ने शब्द उच्चारण गरे। तर त्यो के हो कहिल्यै भन्न सकेनन्। मन्त्रालय पुनः संरचना गर्ने अध्ययन दराजमा थन्काउने र पटकपटक आफूअनुकूलको अध्ययनका लागि टोली गठन गर्ने काम मात्र भए। महाशाखाको जिम्मेवारी व्यवस्थापन गर्न नसक्नु, वैदेशिक टिकट जथाभावी गर्नु, विदेशस्थित घरभाडा स्पष्ट नखुलाउनु, राजनीतिक आस्थाका आधारमा राजदूत नियुक्त हुनु, परराष्ट्रमा एकपटक परीक्षा दिएर गएकाहरूले बाहिर बसेर खारिएकाहरू कूटनीतिक अनभिज्ञ ठान्नु आदि रोगले मन्त्रालय ग्रस्त छ। सिंगो राष्ट्रको प्रतिनिधित्व गर्दै पुगेका राजदूतहरू आराम गरेर बस्दासमेत त्यसमा खोजी नहुनु, उनीहरूले गरेका अनियमितता महालेखापरीक्षक र सञ्चारमाध्यममा आउँदा पनि ढाकछोप गर्नु, भवन खरिदभन्दा भाडामा जोड दिनुलगायतका विकृति र विसंगति २०४६ सालपछि सुरु भए। अझै छ। कूटनीतिको मुख्य आधार अर्थात् मियो नै परराष्ट्र मन्त्रालय हो। यो मन्त्रालयमा रहनेले यस्ता विषयमा ध्यान दिन आवश्यक छ। मुलुकको भविष्य हेर्नुपर्छ। बहस गर्नुपर्छ, थिंकट्यांकको उपयोग गर्न सक्नुपर्छ। सबै कर्मचारीले देखेको मात्र सत्य हुँदैन। परराष्ट्रमा काम गर्नेहरू कूटनीतिज्ञ हुनुपर्छ। मन्त्रालयमा चीनविज्ञ, भारतविज्ञ, अमेरिकाविज्ञ, गैरआवासीय नेपालीको अध्ययन गरेका व्यक्ति, खाडीको राजनीतिकविज्ञ खोज्दा भेटिँदैन। अन्तर्राष्ट्रिय भाषामा समेत कमजोर त छन नै, अन्य भाषा छैन। यस्तै कारणले हामी बारम्बार कूटनीतिमा चुक्ने गरेका छौं।"
रिना बस्नेत मृत्यु प्रकरण : पोस्टमार्टम रिपोर्टमा देखिएन हत्या,"विराटनगर : २९ वर्षीया रिना बस्नेत मृत्यु प्रकरणको अन्तिम पोस्टमार्टम रिपोर्ट सोमबार प्राप्त भएको छ। फरेन्सिक (विधि विज्ञान) ल्याब रिपोर्टसँगै प्राप्त भएको पोस्टमार्टमको अन्तिम प्रतिवेदनले उनको हत्या नभएको पुष्टि गरेको मोरङ प्रहरीका प्रवक्ता डीएसपी घनश्याम श्रेष्ठले बताए। शवको पोस्टमार्टम बीपी कोइराला स्वास्थ्य विज्ञान प्रतिष्ठान धरानमा गरिएको थियो। मृत्युको घटनालाई जोडेर तीन जनासँग गरिएको पोलिग्राफ जाँचको अन्तिम रिपोर्ट पनि सोमबार प्राप्त भएको छ। प्रहरीले रिनासँग लामो समयदेखि सम्पर्कमा रहेका प्रतिष्ठित व्यापारीसहित ५० जनासँग सोधपुछ र अनुसन्धान गरेको थियो। रिनाका प्रेमी भनिएका मोरङको सुन्दरहरैंचा नगरपालिका३ का कमल नेपाल, कमलकी पत्नी मनिता र रिना डेरा बस्ने फ्ल्याटमै बस्दै आएका मदन गुरागाईको पोलिग्राफ जाँच गरिएको थियो। प्रारम्भिक अनुसन्धानका क्रममा तीनै जनाले दिएको बयानमा शंका लागेपछि प्रहरीले पोलिग्राफ टेस्ट गरेको थियो। पोलिग्राफ जाँचबाट मुटुको चाल, रक्तसञ्चार र मस्तिष्कको चालले बयानका क्रममा बोलेको कुरा साँचो हो या होइन भनेर छुट्याउन सहज हुने प्रहरीको भनाइ छ। डीएसपी श्रेष्ठका अनुसार घटनाका विषयमा फरेन्सीकसँगै प्राप्त भएको पोस्टमार्टम र पोलिग्राफ परीक्षणको अन्तिम रिपोर्टले रिनाको हत्या नभएको देखाएको छ। उनका प्रेमी भनिएका नेपाललाई भने प्रहरीले पक्राउ गरेर अभद्र व्यवहारको मुद्दा चलाउन म्याद थप गरेर अनुसन्धान गरिरहेको छ। नेपाल अहिले पनि प्रहरी हिरासत मै छन्। रिपोर्टमा कुनै यौनजन्य क्रियाकलाप नभएको, मादक पदार्थ सेवन गरेको, करङ भाँचिएको, हतियार प्रहार नगरिएको, विष वा बेहोस बनाउने औषधि जन्य पदार्थको प्रयोग भएको नभेटिएको र टाउको तथा छातीको भित्री भागमा लागेको गम्भीर चोटका कारण रिनाको मृत्यु भएको उल्लेख गरिएको श्रेष्ठको भनाइ छ। पथरीशनिश्चरे नगरपालिका१ मा डेरा बसेको घरमुनि गत वैशाख ७ गते शनिबार विहान रिनाको शव निर्वास्त्र अवस्थामा फेला परेको थियो। श्रीमान सन्तोश बस्नेत वैदेशिक रोजगारीमा थिए। उनी १४ वर्षीय छोरासँगै वीरबहादुर बस्नेतको घरको तीन तलामाथि कोठा भाडामा लिएर बस्दै आएकी थिइन्। रिनाको बलात्कारपछि हत्या गरिएको र प्रहरीले घटनामा संलग्नलाई जोगाउन खोजेको भन्दै पथरी उद्योगी वाणिज्य संघकी पूर्व उपाध्यक्ष कविता पराजुलीको संयोजकत्वमा संघर्ष समिति गठन गरेर गरिएको आन्दोलनका कारण पथरी बजार वैशाख ९ र १० गते तनावग्रस्त बनेको थियो। त्यसबेला झडपमा परेर ५ स्थानीय र ३ प्रहरी पनि घाइते भए। हत्या भन्दै आन्दोलन सुरु भएपछि परिवारका सदस्य र आफन्तले पनि शवको अत्येष्टी गरेनन्। प्रहरीसँगको रिसिइवी र व्यक्तिगत स्वार्थसँग जोडेर गरिएको आन्दोलनले थप हिंसा भड्काउने काम गरेको भन्दै रिनाका परिवारका सदस्य र आफन्त भने आन्दोलनप्रति रुष्ट बनेका थिए। आन्दोलनकै कारण मृत्यु भएको ९ दिनपछि वैशाख १५ गते मात्रै रिनाको अन्त्येष्टी गरिएको थियो। त्यतिबेलै प्राप्त पोस्टमार्टमको प्रारम्भिक रिपोर्ट र प्रहरीको अनुसन्धानले पनि डेरा बसेको घरको तीन तला माथिबाट खसेर रिनाको मृत्यु भएको देखाएको थियो। अहिलेसम्मको अनुसन्धान र सबै खाले रिपोर्टले हत्या भएको र त्यसमा कोही कसैको संलग्नता रहेको देखाउँदैन, मोरङ प्रहरी प्रमुख एसपी मनोजकुमार केसीले भने, तीन तला माथिबाट झरेकाले लागेको गम्भीर चोटका कारण मृत्यु भएको कुरा पोस्टमार्टम र पोलिग्राफको अन्तिम रिपोर्टले पनि पुष्टि गरेको छ। उनले विभिन्न कोणबाट अनुसन्धान गर्दा र वरपर रहेका सिसी टिभीको फुटेजबाट पनि घटना भएको रात रिना बसेको ठाउँमा कोही पुगेको नदेखिएको बताए। फेसबुक लगायतका सामाजिक सञ्जाल र रिनाले प्रयोग गर्ने मोबाइलका बारेमा पनि अनुसन्धान गर्दा घटनामा कोही कसैको संलग्नता नदेखिएको एसपी केसीको भनाइ छ। अझै पनि रिनासँगको कनेक्सन खोतलेर प्राविधिक हिसावको अनुसन्धानलाई जारी राखिएको छ, उनले भने, विभिन्न रिपोर्टले हत्या भएको नदेखाएपछि घर माथिबाट आफैँ खसेको हो वा आत्महत्या गरेको हो भन्ने बारेमा अनुसन्धान केन्द्रित छ। केसीका अनुसार अहिलेसम्मको अनुसन्धानले कोही कसैले घरमाथिबाट खसाएको पनि देखिंदैन। घटनासँग जोडेर गर्नु पर्ने अनुसन्धानमा प्रहरीले कुनै कसर बाँकी नराखेको उनको भनाइ छ। महिलाको मृत्यु जस्तो संवेदनशील विषयलाई हत्या भनेर अनर्गल प्रचार गर्ने यूट्युबर र दर्ता बिनाका अनलाइन सञ्चालकमाथि अनुसन्धान जारी राखेको प्रहरीले बताएको छ । केसीले भने, सबैतिरको प्रमाण जुटाइसकेपछि त्यस्ता युटुबर र दर्ता बिनाका अनलाइनमाथि कारवाही अघि बढाइने छ।"
दीर्घजीवनको रहस्य खोल्दै सत्यमोहनले सम्झिए आमाको दूधदेखि 'एक पेग' सम्म,"ललितपुर : वाङमय शताब्दी पुरुष सत्यमोहन जोशीको सयौँ जन्मदिनको अवसरमा ललितपुर महानगरपालिकाले गरेको कार्यक्रममा जोशी निधारमा रातो टिका र दुबोको माला लगाएर उभिइरहेका थिए। जोशीले नगर परिक्रमा गरुन्जेल उनी आफना शुभचिन्तकलाई हात जोडेर आभार प्रकट गरिरहेका थिए। सयौँ वर्ष प्रवेशमा पनि लठ्ठी नटेक्ने, आँखा तेजिलै भएका, ठमठम हिँड्ने र घण्टौँ भाषण गर्न सक्ने जोशीलाई सबैले एउटै प्रश्न सोध्ने रहेछन् तपाईँको दीर्घ जीवनको रहश्य के हो ? स्वास्थ्य र दीर्घ जीवनको रहस्य के हो ? मलाई जसले पनि यही सोध्छन्, उनी सुनाउँदै थिए। आफूलाई बारम्बार सोधिने प्रश्नको जवाफ दिने क्रममा उनले आमा राजकुमारी जोशीलाई सम्झिए। दुई तीन वर्षसम्म आमाको दूध चुसेँ, उनी भन्दै थिए, आमाको दूध नै उर्जा बन्यो। आमाको दूध त प्रारम्भ थियो। उनीसँग स्वास्थ्य जीवन बिताउन आफैंले प्रयोग गरेका अनेकौँ तरिकाहरू छन्। उनको भनाईमा स्वास्थ्य हुन चिन्तामुक्त हुनु आवश्यक छ। 'स्वास्थ्य जीवनका लागि चिन्तामुक्त हुनु आवश्यक छ। सन्तोषी हुनुपर्छ', उनले भने। अहिलेसम्म औषधि नखाएका उनले मिलाएर खाएमा विष पनि औषधि हुने टिप्पणी गरेँ। हरेक दिन एक पेग रक्सी खाने गरेको उनले सुनाए। बानी परीहाल्यो, नखाई हुन्न, उनी भन्छन्, 'रक्सीलाई खराब भन्न हुन्न। संसारमा रक्सी नखाने मान्छे हुनै नसक्ने जोशीको बुझाई छ। ऋषिमुनीले पनि खान्थे तर मात्रा मिलायो भने औषधि बन्छ, जथाभावी खाए विष। शान्त जीवनका लागि भनेर उनी मोबाइल फोनबाट टाढा बसेका छन्। गत वर्ष ललितपुर महानगरपालिकाले एउटा मोटर, ड्राइभर र मोबाइल फोन दिएको थियो। भन्छन् 'शान्त जीवन बाँचेको मान्छे मोबाइल चलाउँदिन। घरैमा थन्क्याएको छु। जोशीलाई पाटन दरबार स्क्वायरबाट बग्गीमा राखेर मंगलबजार, ईटी, कुमारीपाटी, जाउलाखेल हुँदै पुल्चोक पुर्याइएको थियो। र्यालीमा हजारौँको उपस्थिति थियो।"
सुत्केरी भएको महिनादिनसम्म गोठमै,"बाजुरा : स्वामीकार्तिक खापर गाँउपालिका ५ की धर्मा बुढा सुत्केरी भएको १७ दिन भयो। उनी सुत्केरी भएदेखि गोरु बाँध्ने गोठमा बस्दै आएकी छन्। सुत्केरी हुँदा घरभित्र राख्नु हुँदैन भन्ने मान्यताले उनका परिवारले उनलाई एक महिनाका लागि गोठमा राखेका छन्। अँध्यारो गोठ निहुरिएर भित्र पस्नुपर्छ। गोठभित्र पस्दा बत्ति बालेर जानुपर्छ। गोठमा झ्याल छैन, सानो दुलो जस्तो ढोका छ। एकातिर गोरु छन्, भने अर्कोतिर कुखुराको खोर छ। त्यहीँ उनी र उनको नवजात शिशु बस्छन्। त्यस्तै सोही गाँउकी सुरिन्द्र कठायतलाई सुत्केरी व्यथा लाग्ने बित्तिकै वाई स्वास्थ्य चौकी लगे। स्वास्थ्य चौकीमा छोरा जन्माइन्, आफन्तले घरमा ल्याएर, उनलाई सरासर गोठमा पुर्याए। गोठको एउटा कुनामा उनलाई एक महिनासम्मका लागि राखिएको छ। स्थानीय सामाजिक अगुवा जनदेवी बुढा भन्छन्, 'वाईमा ३ सय परिवार बसोवास गर्छन्, सबै महिला सुत्केरी हुँदा गोठमा बस्ने गरेका छन्। अहिले गाँउमा ५ जना महिला १ महिना नपुगेका सुत्केरी छन्, सबै गोठमै बस्छन्।' हिमाली गाँउपालिका ६ की नन्दसरा सार्कीलाई सुत्केरी व्यथा लाग्ने बित्तिकै गोठमा लगे। एक छेउमा गोरु अर्को छेउमा उनलाई राखियो। नन्दसरालाई परम्परागत विधि प्रयोग गरेर सुत्केरी गराइयो। बच्चाको नाल काट्ने काम पनि खिया लागेको हसियाले गरे। डोरीले नाला बाँधियो। उनी सुत्केरी भएको एक महिनासम्म त्यही गोठमा नै बसेको उनले बताइन्। उनले ५ जना बच्चा त्यही गोठमा जन्माइन्। गोरु गोठैमा उनका दुई बच्चाको मृत्यु भएको थियो। बाजुराका पुर्वउत्तरी क्षेत्रका अधिकांश महिलाहरु सुत्केरी हुँदा गोठमा बस्ने गरेका छन्। यो क्षेत्रमा रहेको हिमाली, स्वामीकार्तिक खापर, जगन्नाथ गाँउपालिका र बुढिनन्दा नगरपालिकामा सुत्केरी महिला गोठमा बस्ने गरेको स्वास्थ्यकर्मीले बताएका छन्। कर्णाली प्रदेशका हुम्ला, मुगु, जुम्ला, कालिकोट जिल्लाका महिलाहरुले गोठमा बच्चा जन्माउँछन् र त्यही गोठमा एक महिनासम्म बस्ने गरेको रुगिन स्वास्थ्य चौकीका अहेब धनबहादुर फडेराले जानकारी दिए। सरकाले स्वास्थ्य संस्थामा बच्चा जन्माउनका लागि प्रोत्साहन भत्ताको व्यवस्था गरेको छ। कर्णालीका ५ वटा जिल्ला र बाजुरामा स्वास्थ्य संस्थामा बच्चा जन्माए बापत ३ हजार, नियमित गर्भजाँच बापत ८ सय गरी ३८ सय र भोटो चोलो दिने व्यवस्था गरेको छ। दुर्गम जिल्लामा बच्चा र आमाको लागि भन्दै नेपाल सरकार सुहारा, युनिसेफ, फेज, आएनएफ लगायत सरकारी तथा गैर सरकारी संस्थाले करोडौँ रुपैया खर्च गरिरहेका छन्। स्वामीकार्तिक खापर गाँउपालिकाका अध्यक्ष चिरिञ्जवी शाहीले भने, 'गोठमा बस्नु हुँदैन भनेर चेतना दिने गरेका छौँ तर न्युनीकरण गर्न सकिएको छैन।' छाउपडीभन्दा सुत्केरीलाई गोठमा राख्ने प्रचलन खतरनाक छ।"
१ किलो गाँजासहित बालक पक्राउ,"विराटनगर : विराटनगर महानगरपालिका४ बरगाछीबाट लागुऔषध गाँजासहित सोमबार दिउँसो एक बालक पक्राउ परेका छन् । धनकुटाको शहीदभूमि गाउँपालिकास्थित खोकु घर भएका १५ वर्षीय विमान राई पक्राउ परेको मोरङ प्रहरी प्रमुख एसपी मनोजकुमार केसीले बताए। राईका साथबाट १ किलो गाँजा बरामद भएको जानकारी उनले दिए । प्रहरीका अनुसार एउटा मोटरसाइकलको पछाडि बसेर धरानबाट विराटनगर आएका उनी बरगाछीमा ओर्लिएका थिए। मोटरसाइकलबाट ओर्लिएर शंकास्पद रुपमा हिंडिरहेको अवस्थामा प्रहरीले नियन्त्रणमा लिएर बोकेको झोला र उनको शरीर खानतलासी गरेको थियो । त्यस क्रममा राईले बोकेको झोलाभित्र १ किलो गाँजा बरामद भएको एसपी केसीको भनाइ छ । उनी चढेर आएको मोटरसाइकलको पनि खोजी सुरु गरिएको प्रहरीको भनाइ छ। राई पक्राउ परेसँगै धनकुटामा अवैध रुपमा उत्पादन गरिने गाँजा ओसारपसारमा बालबालिकाको प्रयोग गर्न थालिएको प्रहरीको भनाइ छ । प्रहरीले वास्ता नगर्ने भएकाले पनि बालबालिका प्रयोग गरेर गाँजा ओसारपसार गर्दै गन्तव्यसम्म पुर्याउन थालिएको मोरङ प्रहरीका प्रवक्ता डीएसपी घनश्याम श्रेष्ठले बताए । उनले बालकबाट बरामद भएको गाँजा कहाँ लगिएको थियो भन्ने बारेमा अनुसन्धान सुरु गरिएको बताए । बालकमाथि सुरु गरिएको अनुसन्धानले गाँजाको ओसारपसार र कारोवारका बारेमा केही नयाँ कुराहरु खुल्दै गएको छ, डीएसपी श्रेष्ठले भने, उनीसँग कनेक्सन देखिएकाहरुलाई पनि अनुसन्धानको दायरामा ल्याएर कारवाही अघि बढाइने छ ।"
बुद्धजयन्तीमा नेपालमय बन्यो लन्डन,"लन्डन : लन्डनको ट्राफल्गर स्क्वायर आइतबार नेपालमय बन्यो। दिनहुँ दसौं हजार देशीविदेशी पर्यटक आवतजावत रहने यो ऐतिहासिक केन्द्र नेपाली राष्ट्रिय झन्डा, ध्वजापताका र नेपालको पर्यटन प्रवद्र्धनात्मक विभिन्न पोस्टर तथा तस्बिरले रंगिएको थियो। सयौं बेलायती तथा विदेशी पर्यटकसमेतको ध्यान आकृष्ट गर्ने गरी ओम् माने पद्मे हुँ देखि नेपालको राष्ट्रियगान र सारंगीको धुनसम्म गुञ्जिए। मौलिक नेपाली पोसाकमा सजिएका कलाकारका आकर्षक नृत्य हेर्न र तस्किर लिन कैयन् विदेशी पनि झुम्मिए। बुद्धजयन्तीका अवसरमा बुद्ध फाउन्डेसन यूकेको विशेष अगुवाइमा विगत केही वर्षदेखि ट्राफल्गर स्क्वायरमा कार्यक्रम हुँदै आएको छ। कपिलवस्तु समाज यूके, लन्डनस्थित नेपाली दूतावास, नेपाल पर्यटन बोर्ड, गैरआवासीय नेपाली संघलगायतको सहकार्य रहेको कार्यक्रममा बेलायतस्थित धेरै नेपाली संघसंस्थाको ऐक्यबद्धता र सहभागिता थियो। ६ सय जनाभन्दा बढीको सहभागिता रहेको कार्यक्रममा लन्डनसहित आसपास र लन्डनबाहिरका कतिपय क्षेत्रबाट घन्टौंको यात्रा गरेर आउनेसमेत थिए। बेलायती र गैरनेपालीको सहभागिता भने न्यून देखिन्थ्यो। कार्यक्रमका प्रमुख अतिथि लुम्बिनी बौद्ध विश्वविद्यालयका उपकुलपति प्राडा हृदयरत्न बज्राचार्यले गौतम बुद्ध र उनको जन्मस्थल लुम्बिनीका विषयमा विशेष जानकारीमूलक प्रस्तुति गरेका थिए। दक्षिण एसियाली मुलुकको पुरातत्वसम्बन्धी विषयमा खोजअनुसन्धान गरेका बेलायतस्थित डुरह्याम युनिभर्सिटीका प्राध्यापक रोबिन कनिंगहमले प्रवचन दिएका थिए। कार्यक्रममा नेपाल भ्रमण वर्ष २०२० मा नेपाल भ्रमण गर्न राजदूत दुर्गाबहादुर सुवेदीले निम्तो गरे। बेलायती सांसद वीरेन्द्र शर्मा र लन्डनको रोयल बरो अफ केन्सिंगटन एन्ड चेल्सीकी मेयर टेरेसी रोस्सीले शुभकामना मन्तव्य दिएका थिए। बेलायतका विभिन्न क्षेत्रबाट प्रतिनिधित्व गर्ने काउन्सिलर अतिथिका रुपमा सहभागी थिए। कार्यक्रमस्थलमा भिजिट नेपाल २०२० को प्रवद्र्धन गर्ने उद्देश्यले पर्चा वितरण गरिएको थियो। कार्यक्रममा विनोद चिपालु, सुशील प्रजापति र टिसा प्रजापतिलगायत कलाकारले भैरव, कुमारी र लाखेको फ्युजनमा एक विशेष प्रस्तुति देखाए। लोकप्रिय गायिका शर्मिला बर्देवाले जहाँ छन् बुद्धका आँखा बोलको गीत गाइन् भने सयपत्री कल्चरल समुह यूकेले सारंगीवादन गरेको थियो।"
संखुवासभामा हावाहुरी : दुई करोड क्षति,"खाँदबारी : पानीसँगै आएको हावा हुरीले संखुवासभाको धर्मदेवि नगरपालिकामा करिव २ करोड बरावरको क्षति पुर्याएको धर्मदेवि नगरपालीकाका मेयर रमेश कुमार जिमीले बताएका छन्। आइतबार साँझ आएको हावाहुरीले धर्मदेवि३ तामाफोकका मछेम जिमी, कविन जिमी, योगेन्द्र जिमी, ओम जिमी र सुर्यमान जिमीको घर पुर्ण रुपमा क्षति भएको छ भने अन्य ६ घरमा आंशिक क्षति पुगेको मेयर जिमीले बताए। हावाहुरीले ५ घर बस्नै नहुने भएको छ। ६ वटा घरको छानो उडाएको छ। घरसँगै अन्य साना गाईवस्तु बाँध्ने कटेरामा पनि क्षति पुर्याएको छ। हावा हुरीसँगै आएको असिना पानीले धर्मदेवि नगरपालीका क्षेत्रमा अलैची, तरकारीबाली, नगदेवालीमा समेत क्षति पुर्याएको छ। पीडितहरुलाई तत्काल रेडक्रस र नगरपालिकाले त्रिपाल वितरण गरेको छ। सोमबार अस्थायी बसोबासको लागि नेपाल रेडक्रसले त्रिपाल कम्मल र नगरपालीकाले राहत सामाग्री वितरण गरिएको हो। पीडित परिवारलाई आवश्यक राहतका लागि चाडै नै कार्यपालिकाको बैठक बसी थप राहत वितरण गर्ने मेयर जिमीले जानकारी दिए।"
अस्थायी शिक्षकहरु एघार दिनदेखि आमरण अनशनमा,काठमाडौं : प्रक्रिया पुर्याएर स्थायी गरिनुपर्ने माग राख्दै सामूदायिक विद्यालयमा कार्यरत केहि अस्थायी शिक्षकले आमरण अनशन शुरु गरेको एघार दिन पुरा भएको छ। उनीहरु वैशाख २० गतेदेखि आमरण अनशनमा छन्। अस्थायी शिक्षकलाई आन्तरिक प्रतिस्पर्धा गराउन शिक्षक सेवा आयोगले गत वर्ष नै परीक्षा सञ्चालन गरेर नतिजासमेत सार्वजनिक गरिसकेको छ। विगतको आन्तरिक प्रतिस्पर्धा सम्बन्धि परीक्षामा सहभागी हुन नपाएकाका लागि फेरि परीक्षा सञ्चालन गर्नुपर्ने माग उनीहरुले सरकारसँग राखेका छन्। अनशनमा बसेको लामो समय बितिसक्दा पनि माग पुरा गर्ने सम्बन्धमा कसैले चासो दिएको छैन। उनीहरुको मागलाई कसरी सम्बोधन गर्ने भन्ने सम्बन्धमा शिक्षा मन्त्रालयका अधिकारी र नेपाल शिक्षक महासंघबीच अनौपचारिक छलफल भएको छ। तर ठोस निर्णय भएको छैन। आमरण अनशनमा बसेका कारण उनीहरुको स्वास्थ्यमा समस्या देखिएको छ। तर विगतमा विना प्रतिस्पर्धा शिक्षण पेशामा प्रवेश गरेकालाई आन्तरिक वा स्वत स्थायी गरिने प्रवृत्ति गलत भएको भन्दै शिक्षा सम्बद्ध व्यक्ति तथा समूहले भने अनशन प्रवृत्तिको आलोचना गरेका छन्। आमरण अनशनमा पर्साकी नितु सिन्हा र जुम्लाकी राधा रावत बसेकी छिन्। शिक्षा मन्त्रालयका सचिव खगराज बरालले उनीहरुको माग पुरा गर्ने सम्बन्धमा आन्तरिक छलफल भइरहेको बताए।
गाउँ निकाला भएको परिवारले जनप्रतिनिधिको पनि पाएन साथ,"वीरगन्ज : बाबुको अन्त्येष्टिमा कपाल नखौरिएको र हिन्दु रितिरिवाज अनुसार १३ दिने काजकिरियाको संस्कार नगरेको भन्दै गाउँ निकाला गरिएको अवधेश यादवको परिवार न्यायका लागि एक साता देखि भौतारिइरहेको छ। गाउँलेहरूको सामाजिक बहिष्कारका कारण बैशाख २३ गतेदेखि गाउँ छाडेर हेटौंडाको कमानेमा बस्दै आएको बाराको सुर्वण गाउँपालिका वडा नम्बर ६ धर्मपुरका अवधेशको परिवार अहिलेसम्म पनि गाउँ फर्किन पाएको छैन। अवधेश यादवको बुबा अनुठा यादवको बैशाख १५ कलैया अस्पतालमा उपचारको क्रममा निधन भएपछि उनका दुइ छोरा अवधेश र पप्पुले आफ्नो परिवारले अपनाउँदै आएको कबिरापन्थी धर्म अनुसार सात दिनमै बुबाको काजकिरिया संकार सकाए थिए। बुबाको अन्त्येष्टिमा पनि दुवै छोराले टाउको खौरिएनन् र किरिया पनि बसेनन्। मृत्यु भएका बाबुको काजकिरियाको संस्कार सामाजिक परम्परा र हिन्दु रीतिरिवाज अनुसार नगरेपछि गाउँका केही अगुवाले भेला डाकेर यादव परिवारलाई सामाजिक बहिष्कार गर्ने उर्दी जारी गरेपछि अवधेशको परिवार गाउँ छाडेर हेटौंडाको कमानेमा बस्दै आएको हो। गाउँबाट विस्थापित भएको ८ दिन बितिसक्दा पनि आफूहरूलाई गाउँ फर्काउन र न्याय दिलाउन स्थानीय प्रशासन र जनप्रतिनिधिले कुनै चासो नदेखाएको पीडित अवेधशले गुनासो गरेका छन्। सोमबार वीरगन्जमा अन्नपूर्णसँग भेटेर अवधेश र उनाकी आमा विन्दा देवीले आफूहरूलाई गाउँ फर्काउन कसैले पनि पहल नगरेको बताए। सामाजिक बहिष्कारपछि ताला लागेको अवधेश यादवको घर। तस्बिर : क्रान्ति शाह 'अहिलेसम्म गाउँमा फर्किने अवस्था छैन', अवधेशकी आमा विन्दा देवीले भनिन्, हामीलाई गाउँबाट निकाला गरेकालाई कारबाही गर्न पनि प्रहरी प्रशासनले चासो देखाएको छैन। न त वडा अध्यक्षले नै पहल गरेका छन्।' आइतबार वडाअध्यक्ष रामधारी दास तत्माले केही गर्न नसक्ने जवाफ दिएर जिल्ला प्रशासन जान भनेर पन्छिएको अवधेशले बताए। यसअघि बाराका निमित्त प्रमुख जिल्ला अधिकारी मुरारी कार्कीलाई जानकारी गराउँदा उनले वडा कार्यालयमा मिलापत्र गर्नु भनेर जवाफ दिएको अवेधशकी आमा विन्दा देवीले बताइन्। आफ्नो परिवारसँग अैचोपैंचो वा बोलचाल गर्ने वा खेतमा मजदुरी गर्न जानेलाई ५० हजारसम्म दण्ड गर्ने उर्दी पनि जारी गरेकाले गाउँ जाने अवस्था नरहेको अवधेशले बताए। सामाजिक बहिष्कारपछि ताला लागेको अवधेश यादवको घर। तस्बिर : क्रान्ति शाह समाजले नै मिलाउनु पर्छ : जनप्रतिनिधि वडाध्यक्ष रामधारी दास तत्माले जातपातको विषयमा भएको घटनामा केही गर्न नसक्ने प्रतिक्रिया दिए। 'समाजले गरेको निर्णय हो। म एक्लैले के गर्न सक्छु र ?', उनले भने, गाउँमा म मात्रै गैरयादव हुँ, अरु सबै यादव जातिका मात्र छ। अवधेश पनि यादव नै हुन्। यो विवाद यादव समाज आफैले मिलाउनु पर्छ।' गाउँपालिकाकी उपाध्यक्ष बबीता देवीले पनि यो घटना समाजसँग जोडिएकाले समाजले नै मिलाउनु पर्ने बताइन्। 'समाजको रितिरिवाज नमानेपछि समाजले बहिष्कार गरेको हो', उनले भनिन्, हिन्दु समाजमा बसेपछि हिन्दु धर्म र रितिरिवाज विपरीत लाश जलाए, किरिया पनि बसेनन्। त्यही भएर यो समस्या आएको हो। अब समाजले नै मिलाउनु पर्छ।' समाजमै मिलापत्र गर्न भनेको हुँ : निमित्त सिडिओ बाराका निमित्त प्रमुख जिल्ला अधिकारी मुरारी कार्कीले भने पीडितले निवेदन लिएर नआएका कारण स्थानीय प्रशासनले केही गर्न नसकेको बताए। चार दिन पहिला अवधेशकी आमा सहितका व्यक्तिहरू आएका थिए। घटनाले यति गम्भीर रुप लिन्छ भनेर सोचेको थिइनँ', उनले भने, 'त्यसैले मैले वडामै मिलापत्र गर्नुस् भनेर पठाएको हुँ।' फेरि निवेदन लिएर आए कानुन अनुसार अगाडि बढ्छौँ।'"
पाँचथरमा १५ वर्षीया किशोरीको हत्या,"फिदिम : पाँचथरको हिलिहाङ गाउँपालिका४ कात्तिकेमा आइतबार बेलुका १५ वर्षीया एक किशोरीको घाँटी रेटी हत्या भएको छ। सिद्ध मावि पञ्चमीमा कक्षा १० मा अध्ययनरत शर्ण योङ्हाङकी छोरी सितल योङहाङको हत्या भएको हो।जिल्ला प्रहरी कार्यालय पाँचथरका प्रहरी निरीक्षक अनिलकुमार पौडेलका अनुसार हत्या गरेर फालेको अवस्थामा सितलको शव स्थानीयले फेला पारेका थिए। आइतबार विद्यालय छुट्टी भएपछि घर पुगेकी सितललाई सुँगुरलाई चारो दिनू भनेर आमा मनु योङहाङ घाँस काट्न गएकी थिइन्। मनुका अनुसार घाँस काटेर घर आउँदा सितल घरमा थिइनन्। 'छोरी साथीकोमा गइछे भन्ने लागेको थियो,' जिल्ला प्रहरी कार्यालयमा विह्वल हुँदै आमा मनुले भनिन्, 'साँझमा घरभरी मान्छेको भीड लाग्यो। घरदेखि माथि छोरीको हत्या भएको छ भनेर स्थानीयले खबर गरेपछि थाहा पाएँ।' सितल विद्यालयबाट घर आएको तीन घण्टापछि आमा मनुले छोरीको हत्या भएको खबर स्थानीयले सुनाएका थिए। गाउँमा रहेको मान्छे नबस्ने एउटा खाली घरभित्र रगतले पोतिएको अवस्थामा शव फेला परेको प्रहरीको भनाई छ।'घटनाको प्रकृति हेर्दा घरभित्र धारिलो हतियार प्रयोग गरी सितलको हत्या भएको अनुमान छ,'प्रहरी निरीक्षक पौडेलले भने, 'घरभित्र हत्या गरेपछि सितलको शव बाटोमा लगेर फालेको स्थानीयले देखेर प्रहरीलाई खबर गरेका थिए। शंकास्पद व्यक्तिको खोजी कार्य जारी छ।' स्थानीयका अनुसार हत्या हुनुभन्दा तीन दिन अघिदेखि मुखमा माक्स लगाएर दुईजना युवा गाउँमा घुमिरहेका थिए। नौला देखिने ती युवालाई कसैले पहिचान गर्न नसकेको स्थानीय बताउँछन्। सितलको शव पोष्टमार्टका लागि जिल्ला अस्पताल फिदिम ल्याइको छ।छोरीको हत्यारालाई खोजी गरी कानुन बमोजिम कारबाही गर्न परिवारले प्रहरीमा जाहेरी दिएको छ।"
वीरगन्जमा एभिन्यूज टेलिभिजनको कार्यालय तोडफोड,"वीरगन्ज : वीरगन्जको श्रीपुरमा रहेको एभिन्यूज टेलिभजिनको ब्युरो कार्यालयमा सोमबार एक समुहले तोडफोड गरेको छ। दिउँसो १ बजेतिर मोटरसाइकलमा आएका ५६ जना युवाले एभिन्यूज टिभीको वीरगन्ज श्रीपुर स्थित स्टुडियो समेत रहेको ब्युरो कार्यालयमा तोडफोड गरेका हुन्। उनीहरुले कार्यालयको बाहिर रहेको टिभी च्यानलको होर्डिंग बोर्ड च्यातेर फाल्नुका साथै भित्र पसेर स्टुडियो र रिसेप्सनको सिसासमेत फुटाएका एभिन्यूज टिभीका पर्सा संवाददाता हरिशंकर साहले बताए। 'हामी स्टुडियो भित्रै बसेर काम गरिरहेका थियौँ, अचानक ५६ जना युवाहरु आएर तोडफोड गरेर भागे', साहले भने , कार्यालयमा रहेका सिसिटिभी क्यामेरामा तोडफोड गर्नेहरुको भिजुअल फुटेज रेकर्ड छ , उनीहरुको पहिचान भइसकेको छ।' तोडफोड गर्नेहरु समाजवादी पार्टीका कार्यकर्ताहरु रहेको साहले दावी गरे। एभिन्यूज टिभीका ब्यूरो प्रमुख राजु श्रेष्ठले पनि समाजवादी पार्टीकै कार्यकर्ताहरुले तोडफोड गरेको बताए। काठमाडौंमा रहेको एभिन्यूज टेलिभजिनबाट आइतबार साँझ प्रसारित समाजवादी पार्टीका अध्यक्ष एवं उपप्रधान तथा स्वास्थ्यमन्त्री उपेन्द्र यादवको अन्तर्वार्ताको विषयलाई लिएर वीरगन्जस्थित ब्युरो कार्यालयमा समाजवादी पार्टीका कार्यकर्ताहरुले तोडफोड गरेको श्रेष्ठको दाबी छ। एभिन्युज टिभीको कार्यक्रम 'सकस राजनीति' मा प्रश्नकर्ता पत्रकारले 'जवाफ नदिने भए कार्यक्रम छोडेर जानू' भनेपछि यादवले बीचमै कार्यक्रम छोडेर हिँडेका थिए। तर समाजवादी पार्टी पर्साका अध्यक्ष एवं सांसद प्रदीप यादवले तोडफोडमा आफना पार्टीका कार्यकर्ता संलग्न नरहेको दाबी गरे। 'आक्रोशमा आएर कार्यकर्ताले तोडफोड गरेका हुन् कि भनेर म सोधिखोजी गरिरहेको छु।' पर्साका प्रहरी उपरीक्षक रेवती ढकालले भने तोडफोड गर्नेहरुको पहिचान खुल्न नसकेको र घटनास्थलमा पुगेर प्रहरीले अनुसन्धान गरिरहेको बताए। नेपाल पत्रकार महासंघ पर्सा शाखाका अध्यक्ष श्याम बन्जाराले एभिन्यूज टेलिभिजनको कार्यलयमा तोडफोड भएको घटना प्रेस माथिको नाङ्गो आक्रमण भएको बताएका छन्। उनले तोडफोडमा संलग्नलाई पक्राउ गरी अविलम्व कारवाहीको माग पनि गरेका छन्।"
हराएको ४ दिनपछि जंगलमा शव भेटियो,विराटनगर : चार दिनदेखि हराइरहेका मोरङको पथरीशनिश्चरे नगरपालिका१० का ४५ वर्षीय कमलबहादुर धिमालको शव घरबाट केही पर रहेको जंगलमा सोमबार दिउँसो फेला परेको छ। पूर्वपश्चिम राजमार्गबाट १ किलोमिटर उत्तरमा रहेको पशुपति सामुदायिक वनभित्र शव फेला परेको मोरङ प्रहरी प्रमुख एसपी मनोजकुमार केसीले बताए। गत बिहीबार साँझ खाना खाएर सुत्न जान्छु भन्दै घरको कोठामा छिरेका उनी भोलीपल्ट बिहान घरमा नभेटिएपछि प्रहरीलाई खबर गरेर परिवारका सदस्यले खोजी थालेका थिए। तर उनलाई हराएको चार दिनपछि मृत फेला पारिएको हो। एसपी केसीका अनुसार जंगलमा च्याउ खोज्न गएकाहरुले शव देखेपछि प्रहरीलाई खबर गरेका थिए। घाँटीमा डोरी बाँधिएको र सडेर दुर्गन्धित भएको अवस्थामा धिमालको शव फेला परेपछि अनुसन्धान थालिएको जानकारी उनले दिए। प्रहरीका अनुसार शव पोस्टमार्टमका लागि मंगलबारे अस्पतालमा लगिएको छ।
सात तस्बिरमा हेर्नुहोस् शताब्दी पुरुषको नगरपरिक्रमा,"ललितपुर : शताब्दी पुरुष सत्यमोहन जोशीको एक सयौं जन्मोत्सवमा सोमबार ललितपुर महानगरपालिकाले विशेष कार्यक्रम आयोजना गरिएको छ। अहिले जोशीलाई बग्गीमा राखेर मंगलबजारदेखि ईटी, कुमारीपाटी, जाउलाखेल हुँदै पुल्चोक पुर्याइँदैछ। जोशीको एक सयौं जन्मोत्सव भव्यताका साथ मनाउन ललितपुर महानगर र गोदावरी नगरपालिकाले सार्वजनिक बिदा घोषणा गरेका छन्।नेपाली सेना, नेपाल प्रहरी र सशस्त्र प्रहरीका ब्यान्डले जन्मोत्सवको माहौल थप रमाइलो बनाइरहेका छन्। जोशीको सम्मानमा ब्यान्ड बाजासहित स्थानीय जनप्रतिनिधि र सर्वसाधारणको भीड लागेको छ।सत्यमोहनको एक सयौं जन्म दिन मनाउन महानगरका मेयर चिरीबाबु महर्जनको अध्यक्षतामा एक सय ११ सदस्यीय जन्मोत्सह मूल आयोजक समिति गठन गरिएको थियो।"
दुर्घटनामा दुईको मृत्यु,परासी : पश्चिम नवलपरासीको रामग्राम नगरपालिकाको छुट्टाछुट्टै स्थानमा सोमबार भएको सवारी दुर्घटनामा दुईजनाको मृत्यु भएको छ। जिल्ला प्रहरी कार्यालयका अनुसार भूमहीभैरहवा सडकखण्डमा पर्ने रामग्राम नगरपालिका१२ शान्तिचौरमा दुईवटा मोटरसाइकल ठोक्किँदा एकको मृत्यु भएको छ। परासीबाट भूमहीतर्फ जाँदै गरेको ना ३२ प ९०१३ नम्बरको मोटरसाइकल र सोही दिशातर्फ जाँदै गरेको ना २९ प ५६४७ नम्बरको मोटरसाइकल ठोक्किँदा दुर्घटना भएको हो। दुर्घटनामा ५६४७ नम्बरका मोटरसाइकल चालक पूर्वी नवलपरासी कावासोती नगरपालिका३ का २८ वर्षीया डम्बर गुरुङ छन्। त्यसैगरी रामग्राम नगरपालिका१६ बकेनवामा ट्रकले ठक्कर दिँदा एक बालिकाको मृत्यु भएको छ। परासीतर्फ जाँदै गरेको लु १ ख ७७११ नम्बरको ट्रकले सडक पार गर्ने क्रममा ठक्कर दिँदा सरावल५ दुबौलिया बस्ने कमलेश यादवकी ९ वर्षीया छोरी प्रितीको घटनास्थलमै मृत्यु भएको प्रहरीले जनाएको छ।घटनामा संलग्न दुवै सवारीसाधन र चालक प्रहरी नियन्त्रणमा छन्।
किशोरीको हत्यामा संलग्न युवक पक्राउ,"फिदिम : पाँचथरको हिलिहाङ गाउँपालिका ४ कात्तिकेकी १५ वर्षीया किशोरी सितल योङहाङको हत्यमा संलग्न एक युवकलाई पाँचथर प्रहरीले पक्राउ गरेको छ।फाल्गुनन्द गाउँपालिका २ पात्ले भन्ज्याङका अन्दाजी २० वर्षीय भगिरथ बाँस्तोलालाई सोमबार दिउँसो फिदिम नगरपालिका २ पल्लोटारबाट प्रहरीले पक्राउ गरेको हो। पक्राउ परेका बाँस्तोलाले आफूले नै सितलको हत्या गरेको प्रहरीसमक्ष स्वीकार गरेका छन्। 'पक्राउ परेका युवकले हत्या गरेको स्वीकार गरेका छन्,' जिल्ला प्रहरी कार्यालय पाँचथरका प्रहरी निरीक्षक अनिल कुमार पौडेलले भने, 'दुईजना युवा मिलेर सितलको हत्या गरेको पाइयो। हत्यामा संलग्न अर्का एक युवकको खोजि भइरहेको छ।' फाल्गुनन्द गाउँपालिका २ पात्ले भञ्ज्याङका अन्दाजी २० वर्षीय पदम तामाङलाई प्रहरीले खोजी गरिरहेको हो। तामाङकै योजनामा सितलको हत्या गरिएको बास्तोलाले प्रहरीसमक्ष बयान दिएका छन्। तामाङ र सितलबीच विगत एक वर्षदेखि प्रेम सम्बन्ध रहेको र एक महिना यता प्रेममा खटपाट आएको अनुसन्धानबाट खुलेको छ। सितलसँगको प्रेम सम्बन्धमा खटपट आएपछि तामाङको साथ लागेर आफू पनि सितलको गाउँ आएको बाँस्तोलाले प्रहरीलाई बयान दिएका छन्। सितलको हत्या गर्ने उद्देश्यले नै तामाङ र बाँस्तोलाले घरबाटै चक्कु बोकेर गएको अनुसन्धानबाट खुलेको छ। बास्तोला र तामाङ सितलको हत्या गर्ने उद्देश्यले २४ गते घरबाट निस्किएका थिए। सितलको गाउँमा पुगेको तीन दिनपछि उनीहरुले किशोरीको हत्या गरेका हुन्।आइतबार बिहान १० बजे तामाङ र बाँस्तोलाले सितललाई भेटेका थिए। उनीहरुले बेलुका आफूहरुलाई भेट्न सितललाई आग्रह गरेका थिए। विद्यालयबाट घर फर्किपछि सितल उनीहरुलाई भेट्न आफ्नो घरमाथिको खाली घरमा गएकी थिइन्। आफूहरु बसेको स्थानमा सितल आएपछि तामाङले सितललाई बलात्कार गर्न खोजेको र सितलले नमानेपछि पक्रेर घाँटी रेटेर मारेको बास्तोलाले प्रहरीलाई बयान दिएका छन्।बयानमा आफूले सितललाई समाएको र तामाङले सितलको घाँटी रेटेर मारेको बताएका छन्।घटनाको प्रकृति हेर्दा सितलको बलात्कारपछि हत्या भएको हुनसक्ने भन्दै स्थानीयले थप अनुसन्धानका लागि माग गरेका छन्।"
दियो सल्केर आगलागी,"राजविराज : पूजा गर्न बालेको दियोबाट सल्किएको आगोले खड्क नगरपालिका ७ स्थित सत्यनारायण अग्रवालको घर पसलमा आगलागी भएको छ। घरको तल्लो तल्लामा रहेको गोयल वस्त्रालय पसलमा पूजा गर्न बालेको दियोबाट सल्केको आगो फैलिएर घरसहित नगद, लत्ताकपडा गरी ६० लाख मूल्य बराबरको क्षति भएको इलाका प्रहरी कार्यालय कल्याणपुरले जनाएको छ। बारुणयन्त्रको सहयोगमा साढे दुई घण्टाको प्रयासपछि नेपाल प्रहरी, नेपाली सेना, सशस्त्र प्रहरी, स्थानीयवासीले आगो नियन्त्रणमा लिएको इन्स्पेक्टर विष्णुप्रदीप बस्यालले बताए।"
हिंसा न्यूनिकरणका लागि संयुक्त लालपूर्जा,"उदयपुर : महिलाको सम्पति हकमा पहुँच पुर्याउन उदयपुरमा संयुक्त लालपुर्जा अभियानलाई तीव्रता दिइएको छ। महिलासँग सम्पतिको हक नहुँदा घरेलु हिंसा बढ्दै जान थालेपछि हिंसा न्युनिकरण र सम्पतिमा बराबरी बनाउन अभियान सुरु गरिएको हो।यसबाट परिवारमा भएको अचल सम्पति भूमिमा श्रीमान् र श्रीमती दुबैको समान हक स्थापित हुने विश्वास गरिएको छ। भूमि अधिकारको क्षेत्रमा लामो समयदेखि क्रियाशिल भूमि अधिकार मञ्चले अभियान सुरु गरेको हो। घरायसी काम र धन्दा गर्ने महिलाको पहुँच जमिनमा बढाउन र सम्पतिमा महिलाको अधिकार स्थापित गर्न अभियान चलाइएको मञ्चले जनाएको छ । अभियानमार्फत अहिलेसम्म डेढ सय श्रीमान् श्रीमतीले संयुक्त पूर्जा बनाइसकेका छन्। 'यसले घरेलु हिँसालाई न्यूनिकरण गर्दै पारिवारिक सम्पतिको सुरक्षा समेत हुन्छ, अभियन्ता पूर्णबहादुर सुनारले भने, 'वृद्धावस्थामा पाउने दुःख समेत न्यूनिकरण हुने र घरेलु काम धन्दामा रमाउने महिलाको आत्मस्वाभिमान बढ्ने भएकाले यो अभियानलाई महत्वपूर्ण रुपमा लिएको छ।' महिलासँग सम्पतिको अधिकार नहुँदा महिला पारिवारिक हिंसामा पर्ने गरेको, दिनहुँजसो कुटपिट, घर छोडन बाध्य बनाउने जस्ता कार्यहरु हुन थालेपछि सरकारले यो व्यवस्थालाई संविधानमै ग्यारेन्टी गरेको संविधानसभा सदस्य मन्जुकुमारी चौधरीले बताइन्। उनले भनिन्, 'मलाई विश्वास छ, सम्पति बराबर हुनासाथ कोही पनि महिलाले श्रीमान्को कुटाई खाने छैनन् र घरबाटसमेत निस्कने छैनन्।' महिलामाथि हुने घरेलु हिँसा, अन्याय र उत्पीडन न्यूनिकरण गर्न अभियान सुरु गरिएको अभियन्ता सुनारले बताए।'संयुक्त पूर्जा बनाइसकेपछि श्रीमतीसँग सल्लाह नै नगरी श्रीमान्को एकलौटी निर्णयले जमिन बिक्री गर्ने काम बन्द हुँदो रहेछ, पाँच महिना अघि संयुक्त पूर्जा बनाएकी त्रियुगा नगरपालिका १३ की श्रीदेवी चौधरीले भनिन्, 'संयुक्त निर्णय नभई जमिन बेच्न नमिल्ने भएकोले सल्लाह गर्नैपर्ने बाध्यता हुँदोरहेछ।' त्रियुगा नगरपालिका९ राजाबासकी सरिता विकले भनिन, 'श्रीमानलाई कन्भिन्स गरेर मैले संयुक्त लालपुर्जा पाएकी हुँ, यसले हामी दुवैको जीवनलाई अगाडी बढाउनेछ।' सरिताका श्रीमान चन्द्रले भने, 'करकापले नभई महिला र पुरुष एकै रथका दुई पांग्रा हुन् भन्ने उखानलाई समाजलाई प्रमाणित गरिदिएको हुँ।' महिलामा जमिनको हक स्थापित गर्न संयुक्त पूर्जा अभियान सशक्त माध्यम हुने अधिकारकर्मी दिलिप विकले बताए।नेपालको संविधान २०७२ को भाग ३ को धारा ३८ मा सम्पति तथा पारिवारिक मामलामा दम्पतिको समान अधिकार कायम हुने उल्लेख छ। २०७४ मा बनेको संयुक्त पूर्जा कार्यविधि र संयुक्त पूर्जा निर्माण गर्दा १ सय रुपैयाँ मात्रै राजश्व तिर्नुपर्ने सरकारी सहुलियतले यो अभियानलाई सजिलो बनाइदिएको उनको भनाई छ। तर, मालपोत कार्यालयका कतिपय कर्मचारीले यसलाई झन्झटिलो प्रक्रिया भन्दै दु:ख समेत दिने गरेको अभियन्ता सन्तोषी विकको अनुभव छ। सम्पतिमा दम्पतिको समान अधिकार स्थापित भए घरेलु हिंसा स्वत: घटेर जाने सहयोगी संस्था रेस्फेक फत्तेपुरका संयोजक मदनराज कटुवालले बताए। आर्थिक सशक्तिकरणका लागि समेत भूमिमा महिलाको स्वामित्व हुन जरुरी रहेकाले अभियानलाई गाउँगाउँमा पुर्याउन आवश्यक रहेको अधिकारकर्मी तथा गैरसरकारी संस्था महासंघका केन्द्रीय सदस्य महेश्वरी राईले बताइन्। संविधान प्रदत्त महिलाको अधिकार स्थापित गर्ने अभियानलाई सरकारी स्तरबाटसमेत सहयोगको जरुरी रहेको उनको भनाइ छ ।उनले भूमिमा महिला र पुरुषको हकअधिकार बराबर बनाउन यो अभियानले सार्थक पाउने बताइन्। महिलाको नाममा मात्र लालपूर्जा बनाउँदा अधिकार उसले पाए पनि कतिपय अवस्थामा अपसी मनमुटाव सृजना हुने र त्यसैका कारण अलगअलग हुनुपर्ने परिस्थितिसमेत देखा परेकाले हकअधिकार बराबर बनाउन यो अभियान सान्र्दभिक रहेको बताइन्। अधिकार बराबर भएपछि एकले अर्काको सल्लाहबिना बिक्री गर्न पनि नसक्ने भएकाले यसबाट दुबैपक्षलाई फाइदा पुग्ने उनले बताइन्।"
प्रहरी प्रमुखको कुर्सीमा कसरी पुगे म्यानपावर व्यवसायी ? डीएसपीमाथि छानबिन सुरु,"बिर्तामोड : इलाका प्रहरी कार्यालय बिर्तामोडका प्रमुख डीएसपी बस्ने कुर्सीमा अर्कै मान्छे बसेको तस्बिर सहित समाचार सार्वजनिक भएपछि डीएसपी सुवास खड्का विराटनगर तानिएका छन्। डीएसपी बस्ने कुर्सीमा विभिन्न अभियोग लागेका हर्क गुरुङ बसेर फोटो खिच्दै प्रहरीको मान्छे भनेर स्थानीयलाई धम्क्याएको तथा कुटपिट गरेको खुलेपछि डीएसपी खड्कालाई १ नम्बर प्रदेश प्रहरी कार्यालय, बिराटनगर तानेर विभागीय छानविन सुरु गरिएको हो। प्रदेश प्रहरी प्रमुख डीआइजी केदार रिजालका अनुसार डीएसपी खड्काले इलाका प्रहरी कार्यालय भित्रको आफ्नै कुर्सी सुरक्षित गर्न नसकेको र प्रहरी प्रशासन माथि आँच आउने काम गरेकाले छानविनका लागि विराटनगर तानिएको हो। यो प्रकरणमा डीएसपी खड्का दोषी देखिए प्रदेश प्रहरीले निलम्बन गरेर थप कारवाही गर्न सक्ने छ। यस अघि सोही इलाका प्रहरी कार्यालय बिर्तामोडको हिरासतमा मेचिनगरका १५ वर्षीय किरण कार्की ढोली मृत भेटिएपछि पनि डीएसपी विवादमा तानिएका थिए। सो घटनाको विषयमा राष्ट्रिय मानवअधिकार आयोगले अहिले पनि छानविन गरिरहेको छ। भएको के हो ? इलाका प्रहरी कार्यालय बिर्तामोडका प्रमुख डीएसपी बस्ने कुर्सीमा बसेको फोटो देखाउँदै झापाका स्थानीय युवा तथा होटल सञ्चालकलाई धम्क्याउने र कुटपिट गर्दै हिँड्ने हर्क गुरुङलाई प्रहरीले आइतबार साँझ ६ बजे पक्राउ गरेको थियो। डीएसपी सुवास खड्का बस्ने कुर्सीमा बसेको फोटो खिची 'म प्रहरीको मान्छे हुँ' भन्दै धम्क्याउने र कुटपिट गर्ने गुरुङ मेनपावर सञ्चालक रहेको प्रहरीको प्रारम्भिक अनुसन्धानबाट खुलेको छ। गुरुङ बिर्तामोडको शनिश्चरे रोडमा रहेको केआर म्यानपावरका सञ्चालक रहेको प्रहरीले जनाएको छ। उनले प्रहरीसँग आफ्नो घर झापाको दमकमा भएको बताएका छन्। प्रहरीका अनुसार उनीसँग भारतीय नागरिकता पनि रहेको खुलेको छ। बिर्तामोडको शनिश्चरे रोडमा रहेको तेह्रथुम सेकुवा कर्नरका सञ्चालक रुद्र कन्दङवा र व्यवसायी चरिन्द्रकुमार चोम्बाङलाई कुटपिट गरेको जाहेरीका आधारमा गुरुङ पक्राउ परेका हुन्। गत शुक्रबार राति गुरुङसहित १५ भन्दा बढी युवाले जन्मदिनको पार्टी गर्ने भन्दै होटलमा खानपिन गरेका थिए। खानपिनकै क्रममा उनीहरु बीच कुटपिट सुरु भएपछि होटल सञ्चालक कन्दङवाले झगडा नगर्न आग्रह गर्दा गुरुङले कोकको बोतल प्रहार गर्दै कुटपिट गरेका थिए। गुरुङको कुटपिट र बोतल प्रहारबाट घाइते भएका होटल सञ्चालक कन्दङवाको बिर्तामोडस्थित बिएण्डसी अस्पतालमा उपचार भइरहेको छ। उनको टाउकोमा गहिरो चोट लागेको उपचारमा संलग्न चिकित्सकले बताएका छन्। यससम्बन्धी विस्तृत समाचार अन्नपूर्ण पोस्टमा छ। कसरी पुगे डीएसपीको कुर्सीमा ? इलाका प्रहरी कार्यालय बिर्तामोडका प्रमुख डीएसपी बस्ने कक्षमा जो कोही सहजै पुग्न सक्दैनन्। प्रहरी कार्यालयको पुच्छार तलामानै रहेको प्रमुखको कार्यकक्षसम्म पुग्न सुरुवातमा गेटमा सुरक्षार्थ खटिएका प्रहरीले केको लागि आउनुभएको भन्दै सोधपुछ गर्ने गर्छन्। त्यसपछि भित्र पस्नु अघिको ढोकामा नै सुरक्षाका लागि प्रहरी खटाइएको हुन्छ। प्रमुखको कार्यकक्ष छिर्ने प्यासेजको दायाँ तर्फ हिरासत कक्ष रहेको र हिरासतमा रहेकालाई सहजै देख्न र भेट्न सक्ने स्थान भएकाले प्यासेज हुँदै भित्र पस्नेलाई सुरक्षामा खटिएका प्रहरीले काम र उद्देश्यबारे धेरै केरकार गर्छन्। त्यतिमात्र होइन प्यासेजमा पुग्नसाथ भित्र प्रमुखको कार्यकक्ष अघि हिरासतमा भेट्न आउनेको नाम टिप्न र सोध्न कम्तिमा दुईजना प्रहरी खटाइएको हुन्छ। उनीहरुले पनि प्रमुखलाई भेट्नुको उद्देश्यबारे सोधेपछि मात्रै डीएसपीको कार्यकक्ष पुग्न सकिन्छ। डीएसपीलाई नै भेट्नुपर्ने भए मात्र सो कोठामा पठाउने अन्यथा प्यासेजको देब्रेपट्टी रहेको इन्सपेक्टरले नागरिकको गुनासो र भनाईको सम्बोधन गर्ने गरिएको छ। तर, यतिको सोधपुच्छ भएर मात्र पुग्न सकिने डीएसपीको कक्षमा पुगी गुरुङले कुर्सीमा नै बसेर फोटो खिचेका छन्। उक्त फोटो खिच्न गुरुङ मात्र नभई उनको अन्य कोही साथी पनि सो कोठामा पुगेको उक्त फोटोबाट प्रष्ट हुन्छ। सो फोटो उनले सेल्फी नभई कसैलाई खिच्न लगाएका छन्। यो घटनाले उनी इलाका प्रहरी कार्यालय गइरहने र डीएसपी बस्ने स्थानमा पुगिरहेको हुनसक्ने प्रहरी प्रवक्ता महेन्द्रकुमार श्रेष्ठले बताए। यसरी फेला पर्यो फोटो शुक्रबारको झगडा पछि गुरुङले प्रहरीमा जाहेरी नदिन पीडित होटल सञ्चालक रुद्र कन्दङवा र उनका परिवारलाई बारम्बार धम्क्याएको प्रहरी अनुसन्धानबाट खुलेको छ। सोही क्रममा गुरुङ आफू प्रहरीको मान्छे भएको भन्दै पीडितलाई डीएसपीकै कुर्सीमा बसेको फोटो देखाएर त्रसित पारेका थिए। घाइते अवस्थामा अस्पतालमा उपचार गरिरहेका होटल सञ्चालक रुद्र कन्दङवा र उनकी श्रीमतीलाई अस्पताल पुगेरनै शनिबार पनि धम्की दिएपछि उनीहरुले जाहेरी दिएनन् तर कन्दङ्वाका छिमेकी व्यवसायी चरिन्द्र कुमार चोङबाङ र उनकी श्रीमतीलाई पनि शुक्रबारको झगडा हेर्न किन आएको म प्रहरीको मान्छे हो भन्दै धम्क्याउँदै कुटपिट गरेपछि उनीहरुले प्रहरीलाई जाहेरी दिएका थिए। 'फोटो हेर्दा डीएसपीकै कुर्सीमा बसेको छ, वा डीएसपीकै मान्छेपो होकी भने डर पनि भयो तर पनि जाहेरी दिएका हौं,' पीडित चोङबाङले भने। जाहेरी पछि मात्र गुरुङले डीएसपी बस्ने कुर्सीमा फोटो खिचेको र धम्क्याउने गरेको रहस्य खुलेको प्रहरी प्रवक्ता श्रेष्ठ बताउँछन्। गुरुङ डीएसपी नभएको समयमा सो कोठामा पुगि फोटो खिचेको अनुसन्धानका क्रममा खुलेको श्रेष्ठको भनाई छ। गुरुङले डीएसपीको कुर्सीमा बसेको फोटो फेसबुक र म्यासेन्जरबाट अन्य व्यक्तिलाई समेत पठाएर धम्क्याउने गरेको भेटिएकाले विद्युतीय कारोबार ऐन अन्तर्गत कारवाही गरिने साथै कुटपिट र अभद्र व्यवहारअन्तर्गत पनि मुद्धा चलाइने श्रेष्ठले बताए। गुरुङले आफ्नो घर दमक बताउने गरेपनि भारतीय नागरिक भएको सूचना आएकाले अनुसन्धान भइरहेको प्रहरीको भनाई छ।"
डिएसपीको कुर्सीमा बसेको फोटो देखाएर कुटपिट र धम्की दिने पक्राउ,"बिर्तामोड : इलाका प्रहरी कार्यालय बिर्तामोडका प्रमुख डिएसपी बस्ने कुर्सीमा आफू बसेको फोटो देखाएर झापाका स्थानीय युवा तथा होटल सञ्चालकलाई धम्क्याउने र कुटपिट गर्दै हिंड्ने एकजनालाई प्रहरीले पक्राउ गरेको छ। डिएसपी सुवास खड्का बस्ने कुर्सीमा बसेको फोटो खिची 'म प्रहरीको मान्छे हो' भन्दै धम्क्याउने र कुटपिट गर्ने मेनपावर सञ्चालक हर्क गुरुङलाई प्रहरीले पक्राउ गरेको हो। गुरुङले आफ्नो ठेगाना झापा दमक बताए पनि उनी भारतीय नागरिक भएको प्रहरीले जनाएको छ। बिर्तामोडको शनिश्चरे रोडमा रहेको तेह्रथुम सेकुवा कर्नरका सञ्चालक रुद्र कन्दङवा र व्यवसायी चरिन्द्रकुमार चोम्बाङलाई कुटपिट गरेको जाहेरीका आधारमा गुरुङ पक्राउ परेका हुन्। गत शुक्रबार राति गुरुङसहित १५ भन्दा बढी युवाले जन्मदिनको पार्टी गर्ने भन्दै होटलमा खानपिन गरेका थिए। खानपिनकै क्रममा उनीहरु बीच कुटपिट सुरु भएपछि होटल सञ्चालक कन्दङवाले झगडा नगर्न आग्रह गर्दा गुरुङले कोकको बोतल प्रहार गर्दै कुटपिट गरेका थिए। गुरुङको कुटपिट र बोतल प्रहारबाट घाइते भएका होटल सञ्चालक कन्दङवाको बिर्तामोडस्थित बिएण्डसी अस्पतालमा उपचार भइरहेको छ। उनको टाउकोमा गहिरो चोट लागेको उपचारमा संलग्न चिकित्सकले बताएका छन्। गुरुङको टोलीले कुटपिट पछि होटलमा समेत तोडफोड गरेको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए। शुक्रबार राति कन्दङ्वाको होटलमा झगडा परिरहेको बेला हेर्न गएको भन्दै गुरुङले आइतबार बिहान होटल नजिकै व्यवसाय गर्दै आएका चरिन्द्र कुमार चोम्बाङ र उनकी श्रीमतीलाई समेत हातपात गरेका थिए।त्यसपछि गुरुङलाई प्रहरीले जाहेरीका आधारमा नियन्त्रणमा लिएको हो। कसरी पुगे डिएसपीको कुर्सीमा ? इलाका प्रहरी कार्यालय बिर्तामोडका प्रमुख डिएसपी बस्ने कक्षमा जो कोही सहजै पुग्न सक्दैनन्। प्रहरी कार्यालयको पुच्छार तलामानै रहेको प्रमुखको कार्यकक्षसम्म पुग्न सुरुवातमा गेटमा सुरक्षार्थ खटिएका प्रहरीले केको लागि आउनुभएको भन्दै सोधपुछ गर्ने गर्छन्। त्यसपछि भित्र पस्नु अघिको ढोकामा नै सुरक्षाका लागि प्रहरी खटाइएको हुन्छ।प्रमुखको कार्यकक्ष छिर्ने प्यासेजको दायाँ तर्फ हिरासत कक्ष रहेको र हिरासतमा रहेकालाई सहजै देख्न र भेट्न सक्ने स्थान भएकाले प्यासेज हुँदै भित्र पस्नेलाई सुरक्षामा खटिएका प्रहरीले काम र उद्धेश्यबारे धेरै केरकार गर्छन्। त्यतिमात्र होइन प्यासेजमा पुग्नसाथ भित्र प्रमुखको कार्यकक्ष अघि हिरासतमा भेट्न आउनेको नाम टिप्न र सोध्न कम्तिमा दुईजना प्रहरी खटाइएको हुन्छ। उनीहरुले पनि प्रमुखलाई भेट्नुको उद्देश्यबारे सोधेपछि मात्रै डिएसपीको कार्यकक्ष पुग्न सकिन्छ। डिएसपीलाई नै भेट्नुपर्ने भए मात्र सो कोठामा पठाउने अन्यथा प्यासेजको देब्रेपट्टी रहेको इन्सपेक्टरले नागरिकको गुनासो र भनाईको सम्बोधन गर्ने गरिएको छ। तर, यतिको सोधपुच्छ भएर मात्र पुग्न सकिने डिएसपीको कक्षमा पुगी गुरुङले कुर्सीमा नै बसेर फोटो खिचेका छन्। उक्त फोटो खिच्न गुरुङ मात्र नभई उनको अन्य कोही साथी पनि सो कोठामा पुगेको उक्त फोटोबाट प्रष्ठ हुन्छ। सो फोटो उनले सेल्फी नभई कसैलाई खिच्न लगाएका छन्। यो घटनाले उनी इलाका प्रहरी कार्यालय गइरहने र डिएसपी बस्ने स्थानमा पुगिरहेको हुनसक्ने प्रहरी प्रवक्ता महेन्द्रकुमार श्रेष्ठले बताए। यसरी फेला पर्यो फोटो शुक्रबारको झगडा पछि गुरुङले प्रहरीमा जाहेरी नदिन पीडित होटल सञ्चालक रुद्र कन्दङवा र उनका परिवारलाई बारम्बार धम्क्याएको प्रहरी अनुसन्धानबाट खुलेको छ। सोहि क्रममा गुरुङ आफू प्रहरीको मान्छे भएको भन्दै पीडितलाई डिएसपीकै कुर्सीमा बसेको फोटो देखाएर झनै त्रसित पारेका थिए। घाइते अवस्थामा अस्पतालमा उपचार गरिरहेका होटल सञ्चालक रुद्र कन्दङवा र उनकी श्रीमतीलाई अस्पताल पुगेरनै शनिबार पनि धम्की दिएपछि उनीहरुले जाहेरी दिएनन् तर कन्दङ्वाका छिमेकी व्यवसायी चरिन्द्र कुमार चोङबाङ र उनकी श्रीमतीलाई पनि शुक्रबारको झगडा हेर्न किन आएको म प्रहरीको मान्छे हो भन्दै धम्क्याउँदै कुटपिट गरेपछि उनीहरुले प्रहरीलाई जाहेरी दिएका थिए। 'फोटो हेर्दा डिएसपीकै कुर्सीमा बसेको छ, बा डिएसपीकै मान्छेपो होकी भने डर पनि भयो तर पनि जाहेरी दिएका हौं,' पीडित चोङबाङले भने। जाहेरी पछि मात्र गुरुङले डिएसपी बस्ने कुर्सीमा फोटो खिचेको र धम्क्याउने गरेको रहस्य खुलेको प्रहरी प्रवक्ता श्रेष्ठ बताउँछन्। गुरुङ् डिएसपी नभएको समयमा सो कोठामा पुगि फोटो खिचेको अनुसन्धानका क्रममा खुलेको श्रेष्ठको भनाई छ। गुरुङले डिएसपीको कुर्सीमा बसेको फोटो फेसबुक र म्यासेन्जरबाट अन्य व्यक्तिलाई समेत पठाएर धम्क्याउने गरेको भेटिएकाले विद्युतीय कारोबार ऐन अन्तर्गत कारवाही गरिने साथै कुटपिट र अभद्र व्यवहारअन्तर्गत पनि मुद्धा चलाइने श्रेष्ठले बताए। गुरुङले आफ्नो घर दमक बताउने गरेपनि भारतीय नागरिक भएको सूचना आएकाले अनुसन्धान भइरहेको प्रहरीको भनाई छ ।"
"अस्पतालको विषयलाई लिएर जनप्रतिनिधिमाथि ढुंगामुडा, वडाअध्यक्ष घाइते","परासी : अस्पताल निर्माणको विषयलाई लिएर सुनवल नगरपालिका ७ र ८ का स्थानीयले जनप्रतिनिधिमाथि ढुंगामुडा प्रहार गरेका छन्। त्यस क्रममा प्रहरीको गाडी र एक वडाअध्यक्षको गाडीमा क्षति पुगेको छ। ढुंगा प्रहारबाट वडा १३ का अध्यक्ष एवं नगरपालिकाका प्रवक्ता कृष्ण देवकोटा घाइते भएका छन्। नगरपालिकाको चौथो नगरसभा सञ्चालन भइरहेको अवस्थामा वडा ७ का अध्यक्ष वसन्तराज दाहाल र वडा ८ का अध्यक्ष नीलकण्ठ गैरेको नेतृत्वमा पुगेको स्थानीयको जुलुसले नगरसभा परिसरमा पुगेर अस्पताल अन्यन्त्र सार्न लागेको भन्दै विरोध गरेको थियो। उनीहरुले वडा ८ मा निर्माण हुनुपर्ने अस्पताल अन्यन्त्र सार्न लागेको जनाउँदै विरोध गरेका हुन्।नगरसभा सकिएर बाहिर निस्केका नगरप्रमुख भीमबहादुर थापा, उपप्रमुख दधिराम अर्याल र प्रवक्ता देवकोटालाई सुरक्षा दिएर प्रहरीको गाडीमा लैजाने क्रममा स्थानीयले ढुंगामुडा गरेका हुन्। त्यसक्रममा वडाअध्यक्ष एवं प्रवक्ता देवकोटा घाइते भएको नगरपालिकाले जनाएको छ। ढुंगा प्रहारबाट प्रहरीको गाडीसमेत क्षतिग्रस्त भएको छ। आक्रोशित स्थानीयले वडा१२ का अध्यक्ष यमलाल पाण्डे र महिला सदस्य चढेको गाडीमाथि समेत ढुंगा प्रहार गरी क्षतिग्रस्त बनाइदिएको नगरपालिकाले जनाएको छ। वडा ७ र ८ का स्थानीयले वडा ८ मा रहेको स्वास्थ्य चौकीलाई स्तरोन्नति गरेर अस्पताल निर्माणका लागि आएको बजेट अन्य वडामा सारेको आरोप लगाएका छन्। नगरपालिकाले भने सबै नगरवासीका लागि पायक पर्ने स्थानमा अस्पताल निर्माण गर्न लागेको जनाएको छ। वडा ३ र ५ मा पर्ने वनकट्टीमा १५ शैयाको अस्पताल निर्माण गर्न नगरपालिकाले कार्यपालिकाको बैठकमार्फत प्रकृया अघि बढाएको नगरप्रमुख भीमबहादुर थापाले बताए। नेपाल सरकारले देशका सबै स्थानीय तहमा १५ शैयाको अस्पताल निर्माण गर्ने निर्णय गरेअनुसार नगरपालिकाले अस्पताल निर्माण गर्न लागेको नगरप्रमुख थापाले बताए। नगर कार्यपालिकाको २०७५ असोज १ गतेको बैठकले वडा ३ र ५ मा रहेका २ बिघा क्षेत्रफलमा अस्पताल निर्माण गर्ने निर्णय गरेको थियो। सोही निर्णयअनुसार स्वास्थ्य तथा जनसंख्या मन्त्रालयमा पत्रचार गरेको र अस्पताल निर्माणको प्रकृया अघि बढाइएको नगरप्रमुख थापाले जानकारी दिए। केही व्यक्तिले स्थानीयलाई अनावश्य रुपमा उचालेर अस्पताल निर्माण कार्यलाई अवरुद्ध गर्न खोजेको थापाको आरोप छ। जुलुसको नेतृत्व गरेका वडाअध्यक्षद्वयले आक्रोशित स्थानीय मध्येका केहीलाई रोक्न खोज्दा खोज्दै गाडीमाथि आक्रमण भएको भन्दै दुःख व्यक्त गरेका छन्। जनताको मागअनुसार अस्पताल निर्माण अन्यन्त्र सार्न नहुने उनीहरुको जोड छ। यसैबीच अस्पताल निर्माणको विषयलाई लिएर भएको घटनाप्रति नगरपालिकाकाले विज्ञप्ती निकालेर तोडफोड र आक्रमणमा संलग्नलाई कारबाही गर्न सरकारसँग माग माग गरेको छ। नगरपालिकाका प्रवक्ता देवकोटाद्वारा जारी विज्ञप्तिमा अस्पताल निर्माणका बारेमा स्थानीयलाई सबै जानकारी गराए पनि केही स्थानीयले नगरसभा नै विथोल्ने गरी जनप्रतिनिधि र सवारीसाधनमाथि तोडफोड गरेको कार्यप्रति भर्सना गरिएको छ। विरोधका बाबजुद आइतबार सम्पन्न नगरसभाले सम्झौता हुन नसकेका र समयमा काम हुन नसकेका योजनालाई रकमान्तर गरी अन्य योजना सञ्चालन गर्ने निर्णय गरेको नगरपालिकाले जनाएको छ।"
हावाहुरी पीडितलाई प्रदेश१ सरकारको एक करोड सहयोग,जनकपुरधाम : प्रदेश१ को सरकारले प्रदेश२ सरकारलाई एक करोड सहयोगको चेक हस्तान्तरण गरिएको छ। प्रदेश१का मुख्यमन्त्री शेरधन राइले सोमबार प्रदेश २ को मुख्यमन्त्री लालबाबु राउतलाई राहत रकमको चेक हस्तान्तरण गरेका हुन्। बारा र पर्साको हवाहुरी पीडितलाई राहत प्रदान गर्न मुख्यमन्त्री तथा मन्त्रिपरिषद्को कार्यालयमा आयोजित कार्यक्रममा प्रदेश १ का मुख्यमन्त्री राईले हावाहुरीले निम्त्याएको विपदमा सानो सहयोग गरेर प्रदेश२ को विपदमा हामी सबै एकजुट रहेको सन्देश दिन खोजेको बताए। कार्यक्रममा प्रदेश२का मुख्यमन्त्री लालबाबु राउतले प्रदेश १ को सहयोग प्रति आभार व्यक्त गर्दै मुलुक संघीय संरचनामा गएपछि प्रदेश प्रदेश बीचको सहकार्य र सम्बन्धमा मजबुत बनाउने आधार प्रारम्भ गरेको बताए। बारा पर्सामा चैत्र १८ गते आएको हावाहुरी २९ जनाको मृत्यु भएको हो भने करोडौको धनमालको क्षति भएको छ।
हुरीले भत्काएको घरले किचेर एकको मृत्यु,विराटनगर : अचानक आएको हावाहुरीले भत्काएको घरले किचेर मोरङको कटहरी गाउँपालिकामा एकजनाको मृत्यु भएको छ। कटहरी१ का ५२ वर्षीय चन्द्र दासको आफ्नै घरले किचेर मृत्यु भएको मोरङ प्रहरी प्रमुख एसपी मनोजकुमार केसीले बताए। उनका अनुसार टिनको छानो भएको र टाटीले बारेको पुरानो कच्ची घरमा आइतबार राति दास एक्लै बसेका थिए। राति ११ बजेतिर आएको हावाहुरीले घर भत्काएको र त्यसैले किचेर उनको मृत्यु भएको केसीको भनाइ छ। प्रहरीका अनुसार परिवारका अन्य सदस्य त्यहीं रहेको अर्को घरमा बसेका थिए। परिवारका सदस्यले भत्किएको घरले किचिरहेको अवस्थामा सोमबार बिहान शव देखेपछि प्रहरीलाई खबर गरेका थिए। शवलाई पोस्टमार्टमका लागि विराटनगरको कोसी अस्पतालमा राखिएको र घटनाका बारेमा अनुसन्धान सुरु गरिएको एसपी केसीले बताए। हुरीले भत्काएपछि घरमा पूर्ण रुपमा क्षति पुगेको । टाटीले बारेको घर मक्किएको अवस्थामा रहेको र हुरीले भत्काइदिएको प्रहरीले जनाएको छ।
प्रदेश बस सेवा सञ्चालन अन्यौलमा,"धनगढी : सुदूरपश्चिम प्रदेश सरकारले चालु आर्थिक वर्ष भित्रै सञ्चालन गर्ने भनेको प्रदेश बस सेवा सञ्चालन अन्यौलमा परेको छ।आर्थिक वर्ष २०७५७६ को नीति तथा कार्यक्रममै समेटिएको प्रदेश बस सञ्चालन अहिलेसम्म सञ्चालनमा ल्याउन सकेको छैन्। नीति तथा कार्यक्रम प्रस्तुत गर्दा तीन महिनाभित्रै बस सेवा सञ्चालन गर्ने भनेर उद्घोष गरेको प्रदेश सरकारले चालु आर्थिक वर्ष सकिन डेढ महिना मात्रै बाँकी रहँदा काम अगाडि बढाउन नसकेको हो। बस सञ्चालनका लागि सोमबार धनगढीमा यातायात पूर्वाधार निर्देशनालय डोटीले गरेको अन्र्तक्रिया कार्यक्रममा ग्रिड कन्सलटेन्सीका टिम लिडर डा प्रदिपकुमार श्रेष्ठले अध्ययन प्रतिवेदन प्रस्तुत गरे। उनले सरकारी बस सञ्चालनका लागि विश्वमा भएका प्रयास र सुदूरपश्चिमको वस्तुस्थितका बारेमा प्रस्तुत गरे। प्रदेश सरकारले नीति तथा कार्यक्रम प्रस्तुत हुँदा तीन महिनाभित्रै बस सञ्चालन गर्ने उद्घोष गरेको प्रदेश सरकारले बल्ल अध्ययन प्रतिवेदन प्रस्तुत गरेको हो। मन्त्रालयका सचिव इन्द्रदेव भट्टले बस सञ्चालनसम्बन्धी ऐन, सडकको अवस्थामा अध्ययन र कार्ययोजना नबनेसम्म बस सेवा सञ्चालन हुन नसक्ने बताए। 'प्रदेश बस सञ्चालन गर्नु भनेजस्तो सजिलो छैन, यहाँको हकमा विद्युतीय बस चलाउनु त झन् गाह्रो छ, उनले भने, 'जुनसुकै बस चलाएपनि आवश्यक तयारी चाहिन्छ, त्यो अहिलेसम्म हुन सकेको छैन, लागिरहेकै छौं ।' सुरुका तीन महिनामै बस सेवा सञ्चालन गर्ने जनाएको प्रदेश सरकारसँग अहिलेसम्म त्यससम्बन्धी कुनै योजना छैन। प्रदेश सरकारले चालू आर्थिक वर्षमा प्रदेश बस सेवा सञ्चालनका लागि २० करोड बजेटसमेत विनियोजन गरेको छ। चालू आर्थिक वर्ष सकिन अब डेढ महिना बाँकी छ। प्रदेश बस सञ्चालनका लागि प्रयास जारी रहेको यातायात पूर्वाधार निर्देशनालय डोटीका निमित्त निर्देशक प्रेमदत्त भट्टले बताए 'प्रदेश बस सञ्चालन गर्न सजिलो काम होइन,' उनले भने, 'कसैले पनि यसमा हात हाल्न चाहेनन्, बल्ल एकजना व्यक्ति सम्पर्कमा आउनुभएको छ।'उनले अध्ययन प्रतिवेदन हात परेपछि कसरी बस सञ्चालन गर्न सकिन्छ भनेर भन्न सकिने बताए। प्रदेश बस सञ्चालन प्रदेशका वटै जिल्लामा सञ्चालन गर्ने कार्यनीति छ। तर, अहिले यो कार्यक्रमलाई सूचारु गर्नका लागि कैलाली र कञ्चनपुरमा मात्रै सञ्चालन गर्ने कि भन्ने कोणबाट पनि छलफल भइरहेको भौतिक पूर्वाधार मन्त्रालयका सचिव भट्टले बताए। कञ्चनपुरको गड्डाचौकीदेखि चिसापानीसम्म विद्युतीय चार्जिङ स्टेसन राखेर बस सेवा सञ्चालन गर्ने गरी छलफलसमेत भएको बताइएको छ। बस सञ्चालका लागि पहिलो भरणमा अध्ययन भएको अध्ययन कर्ता डाप्रतिपकुमार श्रेष्ठले बताए। मन्त्रालयका अनुसार प्रदेश बस सेवा सञ्चालनका लागि काठमाडौंको साझा यातायातले पनि प्रस्ताव गरिरहेको जनाएको छ। मन्त्रालयका सचिव भट्टले अहिले नै कसैलाई यसबारे निर्णय नदिइसकेको बताए। यसअघि बस सेवा सञ्चालनका लागि मन्त्रीले चासो दिइरहेको भएपनि कर्मचारीले वास्ता नगर्दा यो कार्यक्रम सुरुवात हुन नसकेको गुनासो आएको थियो। कर्मचारी अभावले गर्दा कामकाज सम्हाल्न समस्या भएकाले यो कार्यक्रम पनि प्रभावित हुन पुगेको मन्त्रालयका कर्मचारी बताउँछन्।"
करेन्ट लागेर मृत्यु,फिदिम : पाँचथरको काबेली खोलामा निर्माणधिन काबेली बी वान जलविद्युत आयोजनामा कार्यरत एकजना मेकानिकको करेन्ट लागेर मृत्यु भएको छ। पाल्पा घर भएका सञ्जय श्रेष्ठको सोमबार दिउँसो करेन्ट लागेर मृत्यु भएको जिल्ला प्रहरी कार्यालय पाँचथरका प्रहरी निरीक्षक अनिल कुमार पौडेलले जानकारी दिए। ११ हजार भेल्टेज करेन्ट प्रवाह भइरहेको तारमा हुक गर्ने क्रममा करेन्ट लागेर श्रेष्ठको मृत्यु भएको जलविद्युत आयोजनाका कर्मचारी डिल्लीराम सुबेदीले जानकारी दिए।श्रेष्ठको शव पोष्टमार्टका लागि जिल्ला अस्पताल फिदिम ल्याइएको छ।
हुलाकका कर्मचारीको तलब ६ हजार मात्रै !,"नुवाकोट : जिल्लाको हुलाक कार्यालयमा अधिकांश कर्मचारीले न्युन तलबमा काम गर्न वाध्य छन्। अतिरिक्त समूहका १ सय ८१ र करार सेवाका २८ जना कर्मचारीले वर्षौदेखि न्युन तलबमा काम गरिरहेको पाइएको छ। विदुरस्थित हुलाक कार्यालयमा कार्यरत अतिरिक्त समूहका १ सय ८१ जनाले मासिक ६ हजार ६२ देखि ६ हजार ९ सय २५ र करार सेवामा रहेका २८ जना कर्मचारीले ८ हजार रुपैयाँका भरमा काम गरिरहेको हुलाक प्रमुख नारायणप्रसाद चापागाइले जानकारी दिए। उनका अनुसार अतिरिक्त र करार सेवाका कर्मचारीले आफूहरुको रोजगारीको सुनिश्चितता नभएको र उचित पारिश्रमिक नपाएको गुनासो गरेका छन्।हाल जिल्ला हुलाकसहित मातहतमा १३ स्थानमा इलाका हुलाक कार्यालय र ५० स्थानमा अतिरिक्त हुलाक कार्यालयमार्फत सेवा दिँदै आएको छ। ती कार्यालयमा कार्यरत ७२ कर्मचारीले मासिक ६ हजार ६२ र ४९ जनाले मासिक ६ हजार ९ सय २५ रुपैयाँ मात्र पारिश्रमिक पाउँदै आएकाले तलब वृद्धि र स्थायी हुने प्रक्रिया मिलाउन उनीहरुले माग गरेका छन्। हुलाक अधिकृत नारायणप्रसाद चापागाईंका अनुसार कार्यालयले हाल चिठीपत्र र हुलाक टिकट बिक्रीको कार्य गर्दै आएको छ । विगतमा लोकप्रिय रहेको हुलाक बचत बैंकको कर्जा लगानी र नयाँ सदस्य विस्तार, पाँच स्थानमा रहेका टेलिसेन्टर, लोकसेवाले माग गरेका विज्ञापनमा आवेदन संकलनलगायतका सेवा हाल बन्द भएका छन्। उनीहरुले स्थलगत अनुगमनमा आएका सञ्चार तथा सूचना प्रविधिमन्त्री गोकुलप्रसाद बाँस्कोटासमक्ष तलब तथा पारिश्रमिक वृद्धिको माग गरे। उनले कर्मचारीका मागलाई सकारात्मक रुपमा लिँदै सरकारले हुलाक सेवालाई समय सान्दर्भिक बनाएर सञ्चालनमा ल्याउन सरकार प्रतिबद्ध रहेको बताए। जिल्ला हुलाक कार्यालय नुवाकोटको स्थलगत अनुगमन निरीक्षण पछि उनले सञ्चार क्षेत्रको पुरानो माध्यम हुलाक सेवालाई आधुनिक, प्रतिस्पर्धी र विश्वसनीय बनाउन सरकार सकारात्मक रहेको बताए। 'हुलाक भन्ने वित्तिकै कर्मचारीले नाक खुम्चाउने र सेवाग्राहीले विकल्प खोज्ने गरेका छन्।' उनले भने, 'बदलिंदो परिवेशअनुसार प्रतिस्पर्धी बनाउन सरकारले बजेट तथा कार्यक्रमका लागि आवश्यक व्यवस्था अघि बढाउने तयारी गरेको छ।'"
डिग्री पास गरेर बेरोजगार,"रूपन्देही : प्रधामन्त्री रोजगार कार्यक्रमअन्तर्गत चैत १ गतेदेखि वडा कार्यालयमा बेरोजगार फारम संकलन भइरहेको छ। फारम भर्नेमा अशिक्षितभन्दा शिक्षितको संख्या धेरै छ। बुटवल उपमहानगरमा ९ सय जनाले फारम भरेका छन्। १५ जनाभन्दा बढी स्नातकोत्तर (मास्टर डिग्री) पास छन्। ३९ जना स्नातक पास छन्। यसले शैक्षिक बेरोजगारीको अवस्था देखाउँछ। कक्षा १० र १२ कक्षा उत्तीर्ण केही बढी छन्। १० कक्षा पनि पास नगरेकाहरूको संख्या अत्यधिक छ। पढेर प्रमाणपत्र हात पार्दा पनि बेरोजगार हुनुपरेको तीतो उनीहरूले फारममा दर्शाएका छन्। बुटवल७ की फेमा न्यौपानेले नेपालीमा स्नातकोत्तर गरेकी छन्। आफ्नो स्तरअनुसारको काम पाइन्छ कि भनेर फारम भरेको उनको भनाइ छ। नेपालीमा डिग्री पास गरेको हो, उनले भनिन्, तर, जागिर पाउनै गाह्रो भयो। फेमाकै वडाका अन्य दुई जना डिग्री पासले पनि फारम भरेका छन्। उपमहानगरका रोजगार संयोजक अरवीन्द्र पाण्डेले मानविकी र शिक्षा संकाय पढेकाहरूले फारम भरेको बताए। फारम भर्नेमा एमए र एमएड गरेकाहरू छन्, उनले भने, केही अंग्रेजी र अलिक बढी नेपाली विषय लिएकाहरू छन्। तिलोत्तमा नगरपालिकामा पनि शिक्षित बेरोजगार देखिएका छन्। ९ सयजति फारम संकलन भएकामा उच्च शिक्षा पढेकाहरूका भेटिएका छन्। १० देखि १५ जनासम्म स्नातकोत्तर गरेकाले फारम भरेको तिलोत्तमाका रोजगार संयोजक देवेन्द्र ज्ञवालीले बताए। केही डिग्री गरेका हुनुहुन्छ, अलिक बढी स्नातक गरेका छन्। १२ कक्षा उत्तीर्ण धेरै हुनुहुन्छ, उनले भने, शिक्षक लाइसेन्स भएका, नर्सिङ पढेका, विभिन्न सेक्टरमा काम गरेकाहरूले पनि फारम भरेका छन्। चैतसम्म फारम भर्ने म्याद तोकिएकामा वैशाखसम्म थप भएको छ। फारमसँग नागरिकताको प्रतिलिपि, फोटो, शैक्षिक योग्यताको प्रमाणपत्र, तालिम वा अनुभवको प्रमाणपत्र बुझाउनुपर्छ। फारम भर्न झन्झट बेरोजगार फारम भर्न स्थायी ठेगाना भएकै ठाउँमा पुग्नुपर्ने हुँदा केही झन्झट छ। बुटवलमै घर बनाएर बसोबास गरेकामध्ये केहीको नागरिकतामा स्थायी ठेगाना अन्य जिल्लामा छ। बसाइसराइ दर्ता नगरेका कारण उपमहानगरस्थित रोजगार संयोजकको कार्यालयमा फारम रुजु गरिएको छैन। रुजु नभएका फारम वडा कार्यालयमा फिर्ता पठाइएको छ। बुटवल११ मा सबैभन्दा बढी बेरोजगार फारम फिर्ता भएको छ। २ सय ६३ फारम संकलन भएकामा ९५ वटा मात्र रुजु भएको छ। १ वटा ६८ वटा प्रक्रिया नपुगेको भन्दै वडामै फिर्ता पठाइएको छ। यही वडामा धेरै जनसंख्या छ। घर बनाएर बुटवलमै बस्ने तर मतदान गर्न आफ्नै गाउँठाउँमा जानेको संख्या धेरै रहेको वडाध्यक्ष रामचन्द्र खनाल क्षेत्रीले बताए। घर बनाएरै बसोबास गर्नुभएको छ तर बसाइसराइ दर्ता गर्नुभएको छैन। मतदाता नामावली पुरानै घरतिर रहेछ, उनले भने, त्यस्तो संख्या वडामा २५ प्रतिशतको हाराहारीमा होला। त्यसको प्रभाव बेरोजगार फारममा पनि देखिएको उनले बताए।"
खोला व्यवस्थापनको बहानामा नदीजन्य पदार्थको उत्खनन्,"परासी : बर्दघाट नगरपालिकाको वन क्षेत्रमा पर्ने मर्चा खोलामा अवैध रुपमा नदीजन्य पदार्थको उत्खनन् भइरहेको छ। खोला व्यवस्थापनका नाउँमा स्थानीय पारिजात सामुदायिक वनले स्क्याभेटर प्रयोग गरेर नदीजन्य पदार्थ उत्खनन् गरेको हो। वन क्षेत्रमा पर्ने खोलाको नदीजन्य पदार्थ व्यवस्थापन गर्ने स्थानीय तहले समेत वन कार्यालयको अनुमति लिनुपर्ने प्रावधान छ। तर स्थानीय तहले वन कार्यालयसँग समन्वय नगरी आफूखुसी उत्खनन् गर्न मौखिक सहमति दिएका हुन्। कानुनी झण्झटमा पर्ने भएकाले स्थानीय तहले लिखित रुपमा उत्खनन्को अनुमति नदिएको वन कार्यालयका एक कर्मचारीले बताए। स्थानीय तहको मौखिक निर्देशनपछि सामुदायिक वनले उत्खनन् गर्न सुरु गरेको हो। खोलाबाट निकालिएका नदीजन्य पदार्थ सार्वजनिक बाटो र उपभोक्ताबाट सञ्चालित योजनामा न्यून लागत खर्च लिएर बिक्री गर्ने गरिएको सामुदायिक वनका अध्यक्ष चुडामणी भण्डारीले बताए। तर त्यसरी उपभोक्ता समितिका नाउँमा पठाइएका नदीजन्य पदार्थ अन्यन्त्र बिक्री भइरहेको स्थानीयको आरोप छ।स्थानीय तहको समन्वयमा नदीजन्य पदार्थ निकालिएको भण्डारीको भनाई छ। अन्यत्र बिक्री भएको कुरा निराधार रहेको भण्डारीले बताए।'कुनै ठाउँमा बिक्री भएको प्रमाण ल्याउनुस् हामी कारबाही भोग्न तयार छौं। यो निराधार आरोप हो,' अध्यक्ष भण्डारीले भने। उक्त खोला वडा २ र ४ को साँध भएर बगेको छ। डिभिजन वन कार्यालय पश्चिम नवलपरासीका डिभिजनल अधिकृत अजित कर्णले वन क्षेत्रको नदीजन्य पदार्थ व्यवस्थित गर्न कार्यालयसँग अनुमति लिनुपर्ने बताए।उनले उक्त खोलामा कसैले पनि अनुमति नमागेको कर्णले जानकारी दिए। खोलाको बीचमा नदीजन्य पदार्थ थुपारिएकाले त्यसलाई व्यवस्थित गराउन सामुदायिक वनले नदीजन्जय पदार्थ उत्खनन् गरेको बर्दघाट नगरपालिकाका प्रमुख धीरज शर्माले बताए। उनले स्थानीय तहले अनुमति नदिए पनि वडा कार्यालयको समन्वयमा नदीजन्य पदार्थ निकालेको बताए। सामुदायिक वनले सार्वजनिक सडक निर्माण र तटबन्धन कार्यमा नदीजन्य पदार्थको प्रयोग गरिरहेको उनको दाबी छ। वडा नं ४ का अध्यक्ष रविन्द्र विक्रम हमालले खोलामा रहेका नदीजन्य पदार्थ ननिकाले बस्ती र खेती योग्य जमिन कटानमा पर्ने भएकाले व्यवहारिक रुपमा सामुदायिक वनलाई व्यवस्थापन गर्न लगाएको बताए। विकास निर्माणमा प्रयोग भएका नदीजन्य पदार्थ बिक्री भएको प्रमाण पाएमा आफूले पद बाटै राजिनामा दिने हमालले बताए। अनावश्यक आरोप लगाएर कसैले पनि विकास निर्माणमा अवरोध नगर्न उनले आग्रह गरे।"
यौन व्यवसायमा संलग्न १ सय २५ जना पक्राउ,"काठमाडौ : नेपाल प्रहरीले काठमाडौंका विभिन्न भागबाट यौन व्यवसायमा संलग्न रहेको आरोपमा १सय२५ जनालाई पक्राउ गरेको छ। महानगरीय प्रहरी परिसर काठमाडौंले नयाँ बसपार्क, गौशाला, पुरानो बसपार्क, बागबजार, चावहिललगायतका क्षेत्रमा बाटोमा बसेर महिलालाई फकाएर विभिन्न होटल तथा रेष्टुरेन्टमा लगेर अनैतिक क्रियाकलाप गर्न खोज्ने १सय२५ जनालाई पक्राउ गरेको हो । महानगरीय प्रहरी परिसर काठमाडौंका प्रमुख प्रहरी वरिष्ठ उपरीक्षक उत्तमराज सुवेदीले अनैतिक क्रियाकलाप हुने ठाउँलाई मध्यनजर राख्दै प्रहरीले उक्त क्षेत्रमा छापा मारेको जानकारी दिदैं 'काठमाडौं मा हुने अनैतिक क्रियाकलापलाई रोक्नका लागि प्रहरीले उक्त अभियान सञ्चालन गरेको बताए। महिला प्रहरीलाई सादा पोशाकमा उक्त क्षेत्रमा परिचालन गरेको थियो। पक्राउ परेकालाई म्याद थप गरी अनुसन्धान गरिरहेको परिसरले जनाएको छ। रासस"
लागुऔषधसहित सिरहामा एकैदिन ६ पक्राउ,"सिरहा : पछिल्लो समय सिरहामा प्रहरीले सक्रियता बढाएपछि दिनहुँ लागुऔषध कारोबारी र सेवनकर्ता पक्राउ पर्न थालेका छन्। प्रहरीले आइतबार एकैदिनमा तीन स्थानबाट ६ जनालाई पक्राउ गरेका छन्। यी ६ जनाको साथबाट बरामद भएको लागुऔषध परिमाणले उनीहरु सेवनकर्ता हुनसक्ने प्रहरीको भनाई छ। प्रहरी चौकी खिरौनाले सिरहा नगरपालिका १४ स्थित पेट्रोल पम्प नजिकैबाट सोही नगरपालिका ७ का अनिल मण्डल, प्रविणकुमार यादव, वडा नम्बर ८ का सरोज कुशवाहा र कल्याणपुर नगरपालिका १२ मुस्तफा हुसैनलाई नाइट्रोभेट ३० ट्याब्लेटसहित पक्राउ गरेका छन्। यसैगरी, इलाका प्रहरी कार्यालय महेशपुरले लक्ष्मीपुर पतारी गाउँपालिका ३ बाट लागुऔषधसहित लहान नगरपालिका १३ का प्रवेशकुमार सिंह दनुवारलाई नाइट्रोभेट २१ ट्याब्लेट, फेन्सिडिल २ बोतल, रेकसकफ डिएस १ बोतलसहित पक्राउ गरेका छन्। त्यस्तै, प्रहरी चौकी ठाडीले सीमावर्ती भगवानपुर गाउँपालिका ३ मरिकटोलबाट २२ वर्षीय नागेन्द्र चौधरीलाई नाइट्रोभेट १५ ट्याब्लेटसहित पक्राउ गरेको छ। चौधरी सवार स९प ४१०४ नम्बरको मोटरसाइकल चेकजाँच गर्दा उनी पक्राउ परेका छन्। दुईदिन अगाडी पनि प्रहरीले छुटाछुट्टै स्थानबाट लागुऔषधसहित चारजनालाई पक्राउ गरेको थियो। लहान नगरपालिका १९ स्थित कटहा चौकबाट स५प२३२४ नम्बरको मोटरसाइकलमा सवार सोही वडाका मोटरसाइकल चालक १९ वर्षीय दिपक सहनी र सप्तरीको सुरुङ्गा नगरपालिका ५ का ३१ वर्षीय पशुपति शर्मालाई फेनारगन २५० एम्पुल, डाइजेल्याब २५० एम्पुल र नुर्फिन २५० एम्पुलसहित प्रहरीले पक्राउ गरेका थिए। यसैगरी प्रहरी चौकी ठाडीले सीमावर्ती भगवानपुर गाउँपालिका ४ स्थित ठाडी बसपार्कमा स२प ५१६७ नम्बर मोटरसाइकलमा सवार उदयपुरको त्रियुगा नपा २ का १९ वर्षीय आशिष चौधरी र सोही नपा वडा ९ का २२ वर्षीय नन्दकिशोर चौधरीलाई ८ पिस नाइट्रोसन ट्याब्लेटसहित पक्राउ गरेका थिए। पक्राउ परेका सबैजनालाई अदालतबाट म्याद थप गरी अनुसन्धान बढाइएको सिरहा प्रहरी प्रवक्ता तथा डिएसपी माधवराज खरेलले जानकारी गराए।"
पानी र बिजुलीलाई महत्त्व,"पोखरा : गण्डकी प्रदेश सरकारले सुरुमै दुई घोषणा गर्यो सबैका घरमा दुई वर्षभित्र धारा जोड्ने, बस्तीबस्तीमा बिजुली पुर्याउने। बिजुली पुर्याउन विद्युत् प्राधिकरणसँग समझदारी गरी ४० करोड प्रदेशले विनियोजन गरेको छ। खानेपानी र बिजुलीलाई महत्त्व दिएको प्रदेश सरकारले स्वास्थ्य र सरसफाइमा भने कुनै घोषणा गरेको छैन। जब कि प्रदेश २ का मुख्यमन्त्री लालबाबु राउतले २५ हजार शौचालय बनाउने घोषणा गरेका छन्। गण्डकीमा शौचालयबिनाका घर नभएको प्रदेश सरकारको ठम्याइ छ। २०६८ मा तत्कालीन प्रधानमन्त्री झलनाथ खनालले मुलुकमै पहिलो पटक कास्कीलाई खुला दिसामुक्त जिल्ला घोषणा गरेका थिए। प्रदेशका ११ वटै जिल्ला खुला दिसामुक्त घोषणा भइसकेको छ। २०७४ मा मनाङ पनि खुला दिसामुक्त जिल्ला घोषणा भएको हो। प्रदेशको नीति तथा योजना आयोगले भर्खरै सार्वजनिक गरेको स्थितिपत्रमा शौचालय भएका घरका संख्या २०७४ मै ९० प्रतिशतभन्दा बढी पुगेको उल्लेख छ। प्रदेशको भौतिक पूर्वाधार विकास मन्त्रालयको सरसफाइ महाशाखा प्रमुख राजेन्द्र न्यौपानेले शौचालय निर्माणको खाँचो नदेखेरै बजेट विनियोजन नभएको बताए। त्यस्तो भेटिए वा देखिए आउँदो आर्थिक वर्षमा बजेट छुट्याउन सकिने उनको भनाइ छ। स्थितिपत्रले खानेपानी तथा ढल निकास विभाग काठमाडौंलाई उद्धृत गर्दै गण्डकी प्रदेश २०७४ मै खुला दिसामुक्त घोषणा भएको जनाएको छ। गण्डकी प्रदेशमा पक्की शौचालयको पहुँच भने पुगेको छैन। म्याग्दीका गुर्जा, लुलाङ, मुदी, मल्कवाङ, रुमजस्ता दुर्गम बस्तीका विपन्न समुदायका घरमा पक्की शौचालय छैन। खाडल खनेर मात्र बनाइएका अस्थायी प्रकृतिका शौचालयलाई पक्की बनाउन नसक्दा खुला दिसामुक्त घोषणा कार्यान्वयन हुन नसकेको मालिका३ का वडाध्यक्ष हेमबहादुर पुनले बताए। पक्की चर्पी बनाउन पहल भए पनि सफल हुन सकेको छैन, उनले भने, पक्की शौचालय र खानेपानीको सुविधा नभएसम्म खुला दिसामुक्त घोषणा कार्यान्वयनमा समस्या छ। शौचालयलाई पक्की बनाउन तत्कालीन जिविसले ०७२७३ मा तत्कालीन रुम गाविसमा ४ सयभन्दा बढी प्यान र पाइप वितरण गरेको थियो। रुम मालिका गाउँपालिकाको २ र ३ नम्बर वडामा पर्छ। प्यान, पाइप र सिमेन्ट पाएका धेरैले शौचालय नबनाई राखेको रुमका रनबहादुर घर्तीको भनाइ छ। शौचालय बनाउन आवश्यक निःशुल्क सामग्रीको दुरुपयोग भएन, उनले भने, पाएको पाइप र प्यान थन्काएर राखेका छन्। २०६९ असोज २३ गते म्याग्दीलाई नेपालको चौथो खुला दिसामुक्त जिल्ला घोषणा गरिएको थियो। घोषणाका बेला सार्वजनिक गरिएको तथ्यांकअनुसार जिल्लाका २४ हजार १४४ घरधुरीमध्ये २१ हजार ६६० घरमा पक्की शौचालय थिए। गण्डकी प्रदेश सामाजिक विकास मन्त्रालयको स्वास्थ्य महाशाखाका प्रमुख प्रकाश शर्माले शौचालय निर्माण गर्न कुनै बजेट नभएको बताए। स्वास्थ्य चौकीमै शौचालय बिग्रेभत्केको भए बनाउने कार्यक्रम रहेको तर घरघरमा शौचालयको कार्यक्रम नरहेको उनले जानकारी दिए। गण्डकीका कास्की, स्याङ्जा, पर्वत, बागलुङ, मुस्ताङ, मनाङ, गोरखा, तनहुँ, लमजुङ र नवलपुर जिल्लामा शौचालय अभाव नभएको अधिकारी बताउँछन्। कहाँ हरायो आधा करोड ? तत्कालीन गाविसस्तरीय खानेपानी, सरसफाइ तथा स्वच्छता समन्वय समितिको खातामा निष्क्रिय रहेको आधा करोड रकम कहाँ हरायो भन्ने प्रश्न उठेको छ। तत्कालीन समन्वय समितिको निष्क्रियता, सरोकारवालाको बेवास्ताले परिचालन हुन नसकेको बजेटबारे राज्य पुनःसंरचना भएर आएका कर्मचारी र जनप्रतिनिधि बेखबर छन्। गाविसलाई खुला दिसामुक्त घोषणा गर्ने क्रममा जिविसअन्तर्गतको पश्चिम नेपाल ग्रामीण खानेपानी तथा सरसफाइ परियोजनाले प्रोत्साहनबापत ४१ वटा समन्वय समितिलाई ४९ लाख ८९ हजार उपलब्ध गराएको थियो। गाविसस्तरमा खानेपानी र सरसफाइको क्षेत्रमा काम गर्न उपलब्ध गराइएको रकम वर्षौसम्म परिचालन हुन सकेको थिएन। मंगला गाउँपालिकामा कार्यरत तत्कालीन जिविसका खानेपानी तथा सरसफाइ सम्पर्क व्यक्ति राजेन्द्र आचार्यले उक्त रकम स्थानीय तहमा नआएकाले खर्च भएको मानिने बताए। गाविस हुँदासम्म खर्च हुन नसकेको रकम स्थानीय तह कार्यान्वयनसँगै खर्च भएको देखिने तर सरोकारवाला बेखबर हुँदा दुरुपयोग भएको आशंका गरिएको छ। कच्ची शौचालयको स्तरवृद्धि, खानेपानी र सरसफाइको पहुँच विस्तारमा परिचालन गर्न रकम उपलब्ध गराइएको थियो। जिल्ला समन्वय समिति म्याग्दीका प्रमुख देवेन्द्र केसीले स्थानीय तहले उक्त बजेट कहाँ कसरी खर्च भएको हो भन्ने विषयमा खोजी गर्नुपर्ने बताए।"
गुठीका जग्गा नम्बरी बनाइँदै,"काठमाडौं : सरकारले यस्तो कानुन बनाएको छ, जसले गुठीका जग्गा नम्बरी बनाउन सजिलो पार्छ। गुठी संस्थान खारेज गरेर राष्ट्रिय गुठी प्राधिकरणको अवधारणा ल्याएको सरकारले गुठी तैनाथी जग्गा व्यक्तिको नाम दर्ता गराउने बाटो ऐनमार्फत नै खुला गर्न खोजेको छ। गुठीसम्बन्धी कानुन एकीकरण र संशोधन गर्न बनेको विधेयकको दफा ५३ र ५६ जस्ताको त्यस्तै पारित भए गुठीको जग्गा सीधै व्यक्तिको नाममा ल्याउन सजिलो हुनेछ। भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले विधेयक संघीय संसदमा पेस गरेकी छन्। सरकार अतिक्रमित सरकारी र सार्वजनिक जग्गा खोजेर फिर्ता गराउने हल्लामा रमाइरहेको छ। तर अर्काेतिर गुठीको जग्गा भने कानुन बनाएरै सिध्याउने ध्याउन्नमा लागेकोे देखिन्छ। दफा ५३ ले गुठी तैनाथी जग्गालाई रैतानी नम्बरीमा परिणत गर्ने व्यवस्था गरेको छ। प्रस्तावित ऐनमा भनिएको छ, तैनाथी जग्गामा कसैले आफ्नै पुँजी लगाई घर बनाएर बसेको छ भने तोकेको समयभित्र विवरणसहित त्यस्तो जग्गा गुठी रैतानी नम्बरी परिणत गर्न प्राधिकरणले तोकेको कार्यालयमा निवेदन दिनुपर्नेछ। निवेदन दिएपछि घर र त्यसले चर्चेको जग्गा गुठी रैतानी नम्बरीमा परिणत गर्न सक्नेछ। यो व्यवस्थाले गुठीको जग्गा धमाधम अतिक्रमण हुँदै जाने विज्ञहरूको भनाइ छ। भूमाफियाको चलखेलमा सरकारले यो विधेयक ल्याउन लागेको उनीहरूको दाबी छ। प्रस्तावित ऐनले गुठीको जग्गा र मठमन्दिरको अस्तित्व नै समाप्त हुने संस्कृतिविद् डा गोविन्दप्रसाद टण्डनले बताए। गुठीको जग्गा व्यक्तिको नाममा लैजाने बाटो खोलिदिएको उनको भनाइ छ। यो ऐन साह्रै प्रतिगामी छ, यसले गुठी नै समाप्त हुन्छ, उनले भने। जनकपुरदेखि देशभरका गुठीको जग्गा सरकारी कार्यालय र व्यक्तिको नाममा ल्याउन यो विधेयक ल्याइएको उनको दाबी छ। विधेयकको दफा ५३ र ५६ लाई संशोधन नगरे गुठी भन्ने कुरा एकदेशको कथा हुने गुठीका पूर्वसहप्रशासक दीपक पाण्डेले बताए। व्यक्तिलाई न्यून मूल्यमा बेच्न पाइने प्रस्तावित ऐनमा गुठी अधीनस्थ जग्गालाई मोही कायम गर्दै व्यक्तिको नाममा लैजाने व्यवस्था गरिएको छ। ऐनको दफा ५६ मा गुठी संस्थान र मोहीबीच दोहोरो लिखत कबुलियत भई २०५३ साल पुस २४ अघिदेखि गुठी जग्गा भोगचलन गर्ने व्यक्तिले मोहियानी हक पाउने व्यवस्था गरिएको छ। स्थानीय तहको सिफारिसका आधारमा मोहियानी हक कायम गरिनेछ। गुठी संस्थान ऐन २०३३ बमोजिम सम्बन्धित भूमिसुधार कार्यालयमा निवेदन दिएको रहेछ भने निवेदनकलाई त्यस्तो गुठी अधीनस्थ जग्गामा प्रचलित कानुनको अधीनमा रही मोहियानी हक प्राप्त हुनेछ। मोही लागेको जग्गाको मोहियानी हक निजको शेषपछि हकवालालाई प्राप्त हुनेछ। मोही लागेको गुठी जग्गा मोही र गुठीलाई आधाआधा हुने गरी बाँटफाँट हुनेछ। विज्ञ भन्छन् भूमाफियाको चलखेलमा सरकारले विधेयक ल्याउन लागेको छ। नयाँ व्यवस्थाले गुठीको जग्गा अतिक्रमण हुँदै जान्छ। मोहीको भागमा पर्न आउने आधा जग्गा मोहीको नाममा रैतानी नम्बरीमा परिणत हुनेछ। गुठीको भागको आधा जग्गा गुठी तैनाथी जग्गाको लगतमा दर्ता गर्ने प्रावधान ऐनले गरेको छ। जग्गा बाँटफाँट गर्दा गुठीको भागमा परेको आधा जग्गासमेत मोहीले गुठी रैतान नम्बरीमा जग्गामा परिणत गराउन सक्ने व्यवस्था ऐनमा छ। नम्बरी परिणत गराउन चाहे त्यसको रजिस्ट्रेसन प्रयोजनका लागि प्रचलित कानुनबमोजिम निर्धारण गरिएको न्यूनतम मूल्यबराबरको रकमको २५ प्रतिशत नगदै रकम वा त्योबराबरको बैंक जमानत दाखिला गरी प्राधिकरणमा निवेदन दिन सकिनेछ। निवेदन परेको ३५ दिनभित्र प्राधिकरणले त्यस्तो रकम लिई उक्त जग्गा निवेदकको नाम गुठी रैतानी जग्गामा परिणत गरिदिनेछ। मोही र गुठीको नाममा जग्गा बाँटफाँट नहुँदै पनि गुठीको भाग पर्ने आधा जग्गा पनि नम्बरीमा बनाउन सकिनेछ। त्यसका लागि रकम दाखिला गरी निवेदन दिएपछि त्यस्तो जग्गा मोहीले पाउने आधा भाग र गुठीको नाममा कायम हुने आधा भाग जग्गा एकै पटक प्राधिकरणले मोहीको नाममा गुठी रैतानी जग्गामा परिणत गरिदिनुपर्नेछ, प्रस्तावित ऐनमा उल्लेख छ। गुठीको जग्गा संरक्षण हुन नसकेपछि न्यूनतम मूल्यमा मोही र किसानलाई उपलब्ध गराउन कानुन बनाउन लागिएको भए पनि त्यो प्रभावकारी नहुने गुठी संस्थानका पूर्वअध्यक्ष लक्ष्मण ज्ञवाली बताउँछन्। गुठीले प्रस्ताव गरेको भन्दा भिन्न विधेयक आएको समेत उनको भनाइ छ। हामीले पेसको गरेको भन्दा धेरै फरक विधेयक आएको छ, उनले भने, हामी पठाएको कुरा विधेयकमा छैन। यसरी उपलब्ध रकमबाट अक्षयकोष स्थापना गरी पर्वपूजा, जात्रामेलामा चलाउने उद्देश्य रहे पनि सहज नभएको ज्ञवालीले बताए। जग्गाको व्यवस्थान र गुठीका मठमन्दिरको व्यवस्थापन फरकफरक निकायले गर्नुपर्ने उनको सुझाव छ। स्थानीयले मिचे सार्वजनिक जग्गा सार्वजनिक जग्गा बिक्रीविरुद्ध स्थानीय जात्रा लाग्ने सार्वजनिक जग्गा माफियाको चंगुलमा सार्वजनिक जग्गा व्यक्ति र संस्थालाई वितरण तीन बिघा सार्वजनिक जग्गा व्यक्तिका नाममा सार्वजनिक जग्गा व्यक्तिको नाम गर्ने चार कर्मचारीविरुद्ध मुद्दा मुठीमा गुठी : जनकपुरमा मठमन्दिरका अर्बौंका जमिन गायब पशुपतिमा गुठीको गोलमाल गुठीमा मुद्दैमुद्दा अख्तियार तातेपछि गुठीका जग्गा खोज्न मन्त्रालयको समिति गुठीको करोडौंको जग्गामा भूमाफियाको चलखेल मालपोतको संलग्नतामा गुठीको जग्गा बिक्री थला पर्दै गुठी, सरकारले नै तिरेन मुआब्जा गुठी संस्थान खारेज हुँदै गुठीको जग्गामा रजाइँ न्यूनतम मूल्यमा गुठीको जग्गा मोहीलाई दिने व्यवस्थाले गुठीको जग्गा संरक्षण हुन नसक्ने उनको निष्कर्ष छ। प्रस्तावित ऐनमा गुठीको जग्गा रैकरमा परिणत गर्न बढी जोड दिइएको ज्ञवालीले बताए। गुठी संरक्षणभन्दा पनि विधेयकले मोही किसानलाई प्राथमिकता दिएको उनको दाबी छ। गुठी संस्थानका प्रवक्ता सरोज थपलियाले पनि संस्थानको प्रस्तावनाभन्दा पृथक् रूपमा विधेयक आएको प्रतिक्रिया दिए। हामीले गुठीको संरक्षणलाई महŒव दिएर प्रस्तावना पठाएका थियौं, तर विधेयक मोही र किसानको पक्षमा धेरै देखियो, उनले भने। मठमन्दिर बनाउन पनि स्वीकृति मठमन्दिर बनाउनसमेत स्वीकृति लिनुपर्ने प्रावधान ल्याउन लागिएको छ। हिन्दूधर्मसँग जोडिएको गुठीको ऐतिहासिकता पनि ऐनले समेट्न नसकेको संस्कृतिविद् टण्डन बताउँछन्। विधेयक पास भए हिन्दू धर्ममाथि प्रहार हुने उनको भनाइ छ। तसर्थ गुठी मातहत रहेको मठमन्दिर पनि बेसहारा भएको उनले बताए। गुठी ध्वस्त गर्ने अभिप्रायले विधेयक आएको उनको दाबी छ।"
खुला दिसा उन्मुक्त : शौचालय छ तर बाहिरै दिसापिसाब,"धनगढी : सुदूरपश्चिम प्रदेश एक वर्षअघि खुला दिसामुक्त भएको थियो। तर, अभियान प्रभावकारी नहुँदा यहाँका सहरबजार दुर्गन्धित भएका छन्। प्रदेश सदरमुकाममा सार्वजनिक शौचालय छैन। अन्य जिल्लाको अवस्था पनि उस्तै छ। अछामबाट सुरु भएको खुला दिसामुक्त क्षेत्र घोषणा अभियान कैलालीमा आएर टुंगिएको थियो। अभियानले पहाडी जिल्लामा सार्थकता नपाउनुमा पानी मुख्य कारण मानिएको छ। खुला दिसामुक्त घोषणा गरे पनि अनुगमन नहुँदा शौचालय प्रयोगविहीन बनेका छन्। स्थानीय तहले सरसफाइका क्षेत्रमा रणनीति नबनाउँदा अभियानले सार्थकता पाउन नसकेको जिसस कैलालीका संयोजक सूर्यबहादुर थापाले बताए। मुख्यमन्त्री त्रिलोचन भट्टले तामझामका साथ कैलाली खुला दिसामुक्त घोषणा गरेका थिए। तर, अझै सार्वजनिक शौचालय नबनाइएको धनगढी उपमहानगर२ सरस्वतीनगरका प्रेम बीसीले बताए। प्रदेशकै पहिलो खुला दिसामुक्त जिल्ला अछाममा सुरुका दिनमा शौचालय बनाउन ध्यान दिइएको थियो। तर, अनुगमन नहुँदा स्थानीय अझै खुला ठाउँमा शौच गर्ने गरेका छन्। चेतना कमीका कारण अझै अधिकांशले शौचालय प्रयोग गरेका छैनन्। २०६८ को जनगणनाअनुसार अछाममा ४८ हजार ३ सय ५१ घरधुरी छन्, जसमा ४७ हजारले शौचालय बनाएको दाबी गरिएको छ। गाउँतिर अझै खुला ठाउँ दिसापिसाब गर्ने गरेको मेल्लेख४ कुस्कोटका प्रेम साउदले बताए। गाउँपालिकाकै कार्यालय वरिपरि दिसापिसाब गरेको देखिन्छ, उनले भने। अनुगमन नहुँदा शौचालय प्रयोगविहीन भएको सरसफाइको क्षेत्रमा कार्यरत ललित बोगटीले बताए। अनुगमन कसले गर्ने भन्ने यकिन छैन, उनले भने, बजारहरूका खोलाछेउछाउ दिसापिसाब देखिन्छ। स्थानीय सरकारले यस विषयमा कार्ययोजना र रणनीति बनाउन सकेका छैनन्। पानी नहुँदा समस्या बैतडीका अधिकांश क्षेत्रमा पानी अभावका कारण शौचालय प्रयोगविहीन छन्। खानेपानीकै जोहो गर्न मुस्किल हुन्छ। स्थानीयमा अझै चेतनाको कमी छ। यसले खुला दिसामुक्त क्षेत्र घोषणा प्रभावकारी रूपमा कार्यान्वयन हुन सकेको छैन, मेलौलीका केशवसिंह भाटले भने, बजार क्षेत्रमा सार्वजनिक शौचालय छैन। पानी अभावमा घरमा भएका चर्पी पनि प्रयोगविहीन छन्। पाटन नगरपालिका५ वसन्तपुरमा पनि पानीकै अभावमा शौचालय प्रयोगमा आउन सकेका छैनन्। वडा कार्यालयले पूर्ण सरसफाइका कार्यक्रम अघि बढाए पनि पानीकै अभाव रहेको वडा नम्बर ५ का अध्यक्ष फुनीसिंह बोहराले बताए। हामीले जसरी भए पनि पानीको जोहो गर्नुपर्छ भनेका छौं, उनले भने, शौचालयका लागि पनि पानी व्यवस्था गर्नुपर्छ। हाम्रो सोच परिवर्तन हुनु आवश्यक छ। घोषणापछिका कार्यक्रम सञ्चालन गर्न नसक्दा केही समस्या देखिएको खानेपानी तथा सरसफाइ डिभिजन कार्यालय नम्बर १ बैतडीका प्राविधिक दीपक केसीले बताए। सरसफाइका सबै कार्यक्रम स्थानीय तहले सञ्चालन गर्ने भनेको छ, उनले भने, खुला दिसामुक्त क्षेत्र घोषणापछिका कार्यक्रम सञ्चालन गर्न नसक्दा केही समस्या देखिएको छ। कतिपय विद्यालय तथा स्वास्थ्य संस्थामा पनि शौचालय सञ्चालनमा आउन सकेका छैनन्। नयाँ घर बनाउनेले पनि सँगै शौचालय नबनाउँदा खुला दिसामुक्त क्षेत्रलाई निरन्तरता दिन गाह्रो भइरहेको छ। पानी अभावमा कतिपय ठाउँमा शौचालय प्रयोगविहीन छन् भने कतिपय ठाउँमा चेतनाकै अभाव रहेको पाइएको छ, चौखाम स्वास्थ्य चौकीका इन्चार्ज हेमन्तसिंह साउदले भने, खुला ठाउँमा दिसा गर्दा विभिन्न रोग लाग्छन् भन्ने थाहा छ तर कार्यान्वयनमा चुनौती देखिएको छ। राष्ट्रिय जनगणना २०६८ अनुसार बैतडीमा ४५ हजार एक ९१ घरधुरी छन्। काठमाडौं नै खुला दिसामुक्त घोषणा बाँकी हतारमा लटरपटर जनप्रतिनिधिकै घरमा छैन शौचालय पानी र बिजुलीलाई महत्त्व"
जनप्रतिनिधिकै घरमा छैन शौचालय,"बुटवल : प्रदेश ५ का १२ जिल्लामध्ये कपिलवस्तुका पाँच स्थानीय तह मात्र खुला दिसामुक्त घोषणा हुन बाँकी छन्। कपिलवस्तुका कृष्णनगर, कपिलवस्तु नगरपालिका तथा यशोधरा र शुद्धोधन गाउँपालिका खुला दिसामुक्त भएका छैनन्। महाराजगन्ज नगरपालिका खुला दिसामुक्त क्षेत्र घोषणाको तयारी छ। कपिलवस्तुमा ५ हजार ६ सय शौचालय बनाउन बाँकी छ। कृष्णनगर१, ४ र ११ मा जनप्रतिनिधिकै घरमा शौचालय छैन। खानेपानी तथा सरसफाइ डिभिजन कार्यालय रूपन्देहीका प्राविधिक ईश्वरीप्रसाद आचार्यले कपिलवस्तुलाई असोजभित्र खुला दिसामुक्त बनाउने अभियान चलिरहेको बताए। प्रदेश मातहतको कार्यालयमा बजेट भने शून्य छ। प्रदेशले आगामी वर्षभित्र प्रदेशलाई खुला दिसामुक्त क्षेत्र घोषणा गर्ने जनाएको छ। तर, सरसफाइको क्षेत्रमा बजेट छुट्याइएको छैन। यो प्रदेशका जिल्लामा शौचालय बनाइए पनि प्रयोगको अवस्था दयनीय छ। रुपन्देही गत पुसमा खुला दिसामुक्त घोषणा भयो। तर, बुटवल उपमहानगर मात्र होइन, दक्षिणी क्षेत्रका अधिकांश स्थानीय तहका बासिन्दा शौचालय प्रयोग गर्दैनन्। जति भने पनि लाग्दैन, अभियन्ता अभिनव लोधले भने, ट्वाइलेटमा धान राखेर खेतमा जान्छन्। कपिलवस्तु, बाँके र बर्दियाको अवस्था पनि उस्तै हो। कपिलवस्तुलाई खुला दिसामुक्त गर्न प्रहरीको सहयोग मागिएको छ। शौचालय प्रयोगको अवस्था तराईभन्दा पहाडमा केही बढी छ। प्रदेश ५ मा ०६८ को जनगणनाअनुसार ३ लाख ९८ हजार घरमा शौचालय थिएन। तर, त्यसयता सुधार भएको छ। ९५ प्रतिशत घरमा शौचालय बनेको छ। यो तथ्यांकअनुसार प्रदेशमा अझै ४० हजार घरमा शौचालय छैन। दाङ खुला दिसामुक्त हुनेमा नेपालकै तेस्रो जिल्ला हो भने प्रदेशको पहिलो। २०७१ जेठ २३ गते खुला दिसामुक्त गरिएको दाङमा पाँच वर्षको अवधि हेर्दा शौचालय प्रयोगको अवस्था घट्दै गएको छ। परम्परागत मान्यताले गर्दा शौचालय प्रयोगमा केही समस्या रहेको खानेपानी डिभिजन कार्यालयका इन्जिनियर तिलक न्यौपानेको भनाइ छ। दाङमा बढीमा ९५ प्रतिशत होलान् शौचालय प्रयोगकर्ता, उनले भने। कतिपय अवस्थामा पानीको समस्याले पनि शौचालय प्रयोगमा कमी देखाउने गरेको छ। खानेपानी डिभिजन कार्यालय दाङका प्रमुख गुणनिधि पोख्रेलले सरसफाइको जिम्मा स्थानीय तहमा गएकाले त्यहाँबाटै व्यवस्थापन गरिनु उपयुक्त हुने बताए।बर्दियाका ९५ प्रतिशत शौचालय फोहोर छन्। खानेपानी तथा सरसफाइ उपभोक्ता महासंघ बर्दियाकी अध्यक्ष टीका संसेलीले शौचालय सफाइको अवस्था दयनीय भएको बताइन्। स्थानीय तहले सरसफाइमा चासो देखाएका छैनन्। पाल्पामा सार्वजनिक शौचालय छैन। खुला दिसामुक्त क्षेत्र घोषणा गरिए पनि सार्वजनिक शौचालय बनाउन जनप्रतिनिधिको ध्यान गएको छैन।"
सत्यमोहन १०० वर्षमा,"ललितपुर : शताब्दी पुरुष सत्यमोहन जोशीको एक सयौं जन्मोत्सवमा सोमबार ललितपुर महानगरपालिकाले विशेष कार्यक्रम आयोजना गर्दै छ । जोशीलाई बग्गीमा राखेर मंगलबजारदेखि ईटी, कुमारीपाटी, जाउलाखेल हुँदै पुल्चोक पुर्याउने कार्यक्रम रहेको महानगरपालिकाले जनाएको छ । जोशीको एक सयौं जन्मोत्सव भव्यताका साथ मनाउन ललितपुर महानगर र गोदावरी नगरपालिकाले सार्वजनिक बिदा घोषणा गरेका छन् । बिहान साढे ११ बजे र्याली सुरु हुनेछ । कार्यक्रममा उपप्रधानमन्त्री ईश्वर पोखरेल उपस्थित हुनेछन् । नेपाली सेना, नेपाल प्रहरी र सशस्त्र प्रहरीका ब्यान्डले जन्मोत्सवको माहौल थप रमाईलो बनाउनेछन् । पाटनवासीले काः बाजा, धीमे बाजा, नेकु बाजालगायतका ४० प्रकारका परम्परागत बाजा बजाउनेछन् । सत्यमोहनको एक सयौं जन्म दिन मनाउन महानगरका मेयर चिरीबाबु महर्जनको अध्यक्षतामा एक सय ११ सदस्यीय जन्मोत्सह मूल आयोजक समिति गठन गरिएको थियो । तस्बिर सुनीता डंगोल शताब्दी पुरुषको जन्मदिनमा सार्वजनिक बिदा सत्यमोहन जोशीको सम्मानमा बिदा दिइने सय वर्षेको चटारो जसको बिहे भएकै ८१ वर्ष पुग्यो : उस्तै छ खुसी"
काठमाडौं नै खुला दिसामुक्त घोषणा बाँकी,"हेटौंडा : प्रदेश ३ का आठ जिल्ला खुला दिसामुक्त घोषणा गरिएका छन्। तर, निरन्तर अनुगमन हुन नसक्दा पूर्ण सरसफाइतर्फ अघि बढ्न समस्या भएको छ। कतिपय गाउँघरमा पानीको समस्या छ, यसले शौचालय प्रयोगमा प्रभाव पार्नु स्वाभाविकै हो, जिल्ला समन्वय समिति चितवनका प्रमुख कृष्णकुमार डल्लाकोटीले भने, सहरी क्षेत्रमा यसको प्रभाव राम्रो छ, ग्रामीण भेगमा केही समस्या छ। धादिङलाई २०७५ चैतमा खुला दिसामुक्त घोषणा गरिएको थियो। तर, गाउँस्तरीय सरसफाइ तथा स्वच्छता समितिहरू क्रियाशील नहुँदा पूर्ण सरसफाइको अभियानले गति लिन सकेको छैन। जिल्लालाई खुला दिसामुक्त घोषणा गरियो, जिल्ला समन्वय समिति धादिङका प्रमुख जगन्नाथ नेपालले भने, पूर्ण सरसफाइमा अघि बढ्न गाउँस्तरीय सरसफाइ समितिहरूलाई क्रियाशील बनाउन लागिरहेका छौं। जिविस हुँदा गाविसमा गैरसरकारी संस्थासँगको सहकार्यमा अभियान चलाइएको थियो। तर, जिविस जिससमा परिणत भएपछि यो अभियानको प्रभावकारिता कमजोर बन्दै गएको हो। खुला दिसामुक्त घोषणाका क्रममा बनेका जिल्लास्तरीय खानेपानी तथा सरसफाइ समन्वय समिति प्रायः निष्क्रिय छन्। मकवानपुरलाई २०७० साउन ४ गते खुला दिसामुक्त घोषणा गरिएको थियो। पूर्ण सरसफाइयुक्त जिल्ला घोषणा अभियान सुस्त छ। कतिपय गाउँपालिकामा समिति बनेको छ तर काम भएको छैन, जिल्लास्तरीय खानेपानी तथा सरसफाइ समन्वय समितिका सदस्य भानुभक्त आचार्यले भने, गाउँपालिकाले चासो नदिँदा पूर्ण सरसफाइतर्फ अघि बढ्न सकिएको छैन। नुवाकोटलाई २०७४ मा खुला दिसामुक्त घोषणा गरिएको थियो। तर, त्यसपछि अनुगमन र पूर्ण सरसफाइतर्फको अभियान अघि बढ्न सकेको छैन। जिल्ला समन्वय समिति प्रमुख सन्तमान तामाङले गाउँपालिकामार्फत पूर्ण सरसफाइ अभियानको काम भइरहेको बताए। मकवानपुरको थाहा नगरपालिका चित्लाङमा निर्माणाधीन शौचालय। संघीय राजधानी रहेको काठमाडौं नै खुला दिसामुक्त जिल्ला घोषणा भएको छैन। सिन्धुपाल्चोक र काभ्रेलाई घोषणा गर्ने अन्तिम चरणमा रहेको प्रदेश ३ का भौतिक पूर्वाधार मन्त्रालयअन्तर्गत खानेपानी तथा सरसफाइ महाशाखा प्रमुख मनिना वैद्यले बताइन्। सिन्धुपाल्चोकलाई २०७५ वैशाख १५ गते खुला दिसामुक्त जिल्ला घोषणा गर्ने तय भएको थियो। तर, भूकम्पले घरसँगै अधिकांश शौचालयमा क्षति पुर्याएपछि घोषणा हुन सकेको छैन। भूकम्पपछि हामी फेरि तंग्रिएका छौं, खुला दिसामुक्त जिल्ला घोषणाको तयारी अन्तिम चरणमा छ, जिल्ला समन्वय समिति प्रमुख गोपाल तामाङले भने, जेठ २ गते बैठक बसेर मिति तोक्ने योजना बनाएका छौं। समितिका अनुसार भूकम्पअघि ६८ हजार घरधुरी रहेकामा पुनर्निर्माणको लाभग्राही परिवार ८७ हजार छ। काभ्रेमा भने प्रदेश सरकारले अनुगमनमा ढिलाइ गर्दा घोषणाको मिति तय हुन सकेको छैन। १३ वटै स्थानीय तह खुला दिसामुक्त घोषणा भइसकेका छन्, जिल्ला खानेपानी सरसफाइ तथा स्वच्छता समितिका सम्पर्क व्यक्ति राजकाजी काफ्लेले भने, प्रदेश सरकारले अनुगमन गरेलगत्तै हामी घोषणाको मिति तोक्छौं। प्रदेश समिति नहुँदा समस्या प्रदेशमा खानेपानी सरसफाइ तथा स्वच्छता समिति गठन हुन सकेको छैन। समिति नहुँदा खानेपानी र सरसफाइमा काम गर्न, भएका कामको अनुगमन गर्न कठिनाइ भएको भौतिक पूर्वाधार मन्त्रालयको खानेपानी सरसफाइ महाशाखा प्रमुख वैद्यले बताइन्। यो समिति गठन भएपछि काममा केही सहज हुनेछ, उनले भनिन्।"
वर्ष ११७,"नुवाकोट : ककनी८ नुवाकोट थानसिङ छापमा एउटा घर छ। जहाँ पुग्दा तपाईंलाई छुट्याउन गाह्रो पर्छ यो घर हो कि मन्दिर ? दैनिकजसो नयाँनयाँ भक्तजन जसरी मानिस आउँछन्। आशीर्वाद लिन्छन्। र जान्छन्। यी सबैकी कारण हुन् ११७ वर्षीया वृद्धा बाटुली लामिछाने। त्यो घरमा उनी आस्था र श्रद्धाको प्रतीक बनेकी छिन्। बाटुली आमाको जीवनबाट जोकोही लोभिन्छन्। चार वर्ष अघिसम्म उनी को थिइन्, छिमेकीबाहेक कसैलाई थाहा थिएन। उनी गाउँमै गुमनाम थिइन्। तर पछिल्लो समय उनी नुवाकोटकै पहिचान बनेकी छिन्। बाटुली देशकै जेठी आमा हुन्। उनको दीर्घायुको कामना गर्न र यति लामो जीवन कसरी स्वस्थ्य रूपमा जिउन सकिन् भन्ने बुझ्न दिनहुँ उनको घरमा नयाँनयाँ व्यक्ति आउँछन्। यसरी सोधीखोजी गर्दैै घरसम्म आएरै दीर्घायुको कामना गर्नेप्रति बाटुली आमा हर्षविभोर हुन्छिन्। सिन्धुपाल्चोकको गिरानचौरमा १९५९ मा जन्मेकी उनले छविलाल लामिछानेसँग बिहे गरेकी हुन्। उनीसँग एक छोरा, चार नातिनी, पाँच पनाति, पाँच पनातिनी र एक जनाति छन्। उनले २०७० सालमा मात्रै उनले नागरिकता लिएकी हुन्। काठको सामान्य दुई तले त्यो पनि बाहिर मात्रै सिमेन्ट लगाएको माटोकै टहरो जस्तो घरमा उनी बस्छिन्। भूकम्पले भत्किएको घर एक वर्षअघि मात्रै यो रूपमा ठडिएको हो। बाहिर पिँढीमै सुत्छिन् उनी। घरसँगै गोठ छ। डाँडाकाँडा हरियाली हेर्दै बित्छन् उनको दिन। उनले यही घरमा ६३ वर्ष बिताइसकिन्। उनको जीवन सुखद भने भएन। छोराछोरी जन्मिएपछि पति छविलाल कामको खोजीमा कतै गए, तर फर्की आएनन्। चार छोरामध्ये तीन जना बाँचेनन् पनि। परिवारको पालनपोषणदेखि घर व्यवहारका सबै जिम्मेवारी बाटुलीको काँधमा आयो। श्रीमान्को पीडाले उनी मानसिक रोगी पनि भइन्। तर पछि सामान्य अवस्थामा फर्किइन्। मजदुरी गरी परिवार पालिन्। जीवनका हरेक संघर्षबाट हरेस खाइनन्। चिन्ता नलिईकन जीवन अगाडि बढाउन सिकिन्। त्यसैले त बाटुली स्वस्थ छिन्। शनिबार मात्रै उनको पहिलो पटक रगत परीक्षण गरियो। बूढानीलकण्ठ नगरपालिकाअन्तर्गतको स्वास्थ्य सेवा विभागको एक टोलीले उनको घरमै पुगेर स्वास्थ्य जाँच गरेको हो। रगतको परीक्षण रिपोर्ट आउन बाँकी छ। मुटु, मिर्गौलाको अवस्था केकस्तो छ भनेर परिवारको आग्रहमा स्वास्थ्य जाँच गरेका हौं, डा सविना अर्यालले भनिन्, रक्तचाप र शरीरका अन्य भागमा केही समस्या नरहेको रहेको पाइयो। बाटुलीका कान्छा छोरा नै ७८ वर्ष पुगे। उनी आमाको स्याहारसुसारमा खटिन्छन्। आमा बिरामी भएर हस्पिटल लगेको मैलाई थाहा छैन, छोरा नेत्रप्रसाद लामिछानेले भने। सामान्य ज्वरो आउने र खोकी लाग्नेबाहेक स्वास्थ्य समस्या नरहेको उनको भनाइ छ। अग्र्यानिक तरकारी र घरकै दही, दूध र मही बाटुलीका प्रिय खानेकुरा हुन्। पहिले उनी आफैं गाई पाल्थिन्। चार वर्षअघिसम्म उनले गाईलाई घाँस काटेर खुवाउने गरेको नेत्रप्रसादले जानकारी दिए। बाटुली आमाले एक छाक मात्रै दूधभात खान्छिन्। घर वरपर हिँडडुल गर्छिन्। हामीले जस्तो सम्पत्ति कमाउने पीर भएन बाटुलीलाई, जे छ त्यसैमा रमाइन्, स्थानीय ७० वर्षीय वृद्ध विष्णुप्रसाद भण्डारीले भने। आध्यामिक स्वाभव छ बाटुलीको। नियमित पूजा गरी मात्रै खाने गर्छिन्। शाकाहारी जीवनशैलीले उनलाई दीर्घजीवी रहन सघाएको जानकारहरू बताउँछन्। आध्यामिक स्वाभव छ बाटुलीको। नियमित पूजा गरी मात्रै खाना खान्छिन्। शाकाहारी जीवनशैलीले उनलाई दीर्घजीवी बनायो। आमाको स्याहार र संरक्षणमा रातदिन खटिनुपर्छ उनका छोराबुहारीलाई। आमाको स्याहारसुसारको कामलाई बोझका रूपमा लिएका छैनन्। छोराबुहारी आफंै बिरामी छन्। तर पनि सेवामा कन्जुस्याइँ गरेका छैनन्। आमा कहिलेकाहीँ राति निदाउनुहुन्न। हामी पनि जागराम बस्छौं, छोरा नेत्रप्रसादले भने। आमाको स्याहार र संरक्षण गर्नु आफूहरूको कर्तव्य रहेको उनले बताए। आमाकै कारण चिनिने मौका पनि पाइयो। यसैमा हामी सन्तुष्ट छांै, बाटुलीकी बुहारी ईश्वरी लामिछानेले भनिन्। परिवारले बोझ नठानी निकै सचेत रूपमा बाटुलीको स्याहार र संरक्षण गरेकाले दीर्घजीवनमा सघाएको स्थानीय वृद्ध विष्णुप्रसादले भने। ककनी गाउँपालिकाकी उपाध्यक्ष सीता खतिवडाले पनि बाटुलीको परिवार सिंगो समाजका लागि नै प्रेरणा रहेको बताइन्। मन्त्रीले गरिन् सम्मान बाटुलीलाई महिला, बालबालिका तथा ज्येष्ठ नागरिक मन्त्रालयले सम्मान गरेको छ। उनलाई शनिबार मन्त्री थममाया थापाले दोसल्ला, प्रमाणपत्र र नगद २५ हजार रुपैयाँले सम्मान गरिन्। आमा तपाईंसँग छोराबुहारी र नातिनातिना मात्रै छैनन्, स्याहार र संरक्षणका लागि सरकार पनि साथमै छ, मन्त्री थापाले भनिन्, चिन्ता नलिनुस् अझ धेरै वर्ष बाँच्नुस्। हाम्रो प्रार्थना छ। दीर्घजीवन बाँचेकी बाटुली सबैकी प्रेरणा र देशकै लागि गौरव रहेको भन्दै मन्त्रालयले सम्मान गरेको हो। परिवारका सदस्यको स्याहारसुसारले आधुनिक पुस्ताका लागि समेत सन्देश दिने काम गरेको छ, मन्त्रालयका सहसचिव वीरबहादुर राईले भने। बाटुलीको स्याहार एवं संरक्षणका लागि गतिलो घर निर्माणदेखि उनको नाम गिनिज बुक अफ वल्र्ड रेकर्डमा लेखाउनेसम्मका काममा भने कसैले जिम्मेवारी लिएको छैन। बाटुली विश्वकै जेठो व्यक्ति भनिए पनि त्यसलाई आधिकारिकता दिन ढिला भइसकेको छ। गिनिज बुकको वेबसाइटका अनुसार जापानकी यासुतारो कोइदी विश्वकी सबैभन्दा जेठी व्यक्ति हुन्। उनी अहिले एक सय १६ वर्षकी भइन्। केही समय अगाडिसम्म पनि स्थानीय गाउँपालिकाले बाटुलीको बारेमा चासो लिएकै थिएन। तर एक महिनाअगाडि मात्रै गाउँपालिकाको बैठकले निर्णय गरी उनलाई मासिक १० हजार दिने निर्णय गरेको छ।"

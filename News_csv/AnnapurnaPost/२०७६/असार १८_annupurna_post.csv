शीर्षक,विवरण
बिचौलियाको कब्जा,"आम नेपालीका निम्ति बिचौलिया नयाँ शब्दावली होइन। बिचौलियाको उपस्थिति र बिगबिगी नरहेको सरकारी कार्यालय बिरलै पाइएला। कार्यालयमा सेवा प्रवाह झन्झटिलो मात्र पारिँदैन, बिचौलिया प्रयोग गर्नुपर्ने बाध्यतामा पारिन्छ, सेवाग्राहीलाई। गुर्जुधारास्थित यातायात कार्यालयको आइतबारको दृश्यले त्यही इंगित गर्छ। कार्यालय परिसरबाहिर होस् या भित्र होस्, बिचौलियाले सेवाग्राहीलाई घेरिहाल्छन्। काम सहजीकरण गरेवापत अतिरिक्त पैसा लिन्छन्। बिचौलियामार्फत काम गराउँदा सेवाग्राहीले पनि राहत महसुस गर्छन्। बिचौलियाको बिगबिगी हुने यातायात कार्यालय अपवाद होइन, श्रम विभाग, मालपोत कार्यालय, कम्पनी रजिस्ट्रार कार्यालय, जिल्ला प्रशासन कार्यालयलगायत सेवाग्राहीको चाप हुने ठाउँमा तिनै बिचौलिया सेवाग्राहीसँग मोलमोलाइ गरिरहेका भेटिन्छन्। उनीहरू कर्मचारीको सेटिङमै काम गर्छन् भन्ने स्पष्टजस्तै छ। बिचौलियामार्फत गएका फाइल रोकिँदैनन्, सेवाग्राही सीधै जाँदा अप्ठ्यारो पारिन्छ। त्यसवापत सेवाग्राहीबाट लिएको अतिरिक्त रकममध्ये केही कर्मचारीलाई बुझाउने गरिएको स्वयं बिचौलिया नै बताउँछन्। यस्ता क्रियाकलाप रोक्न नसकेसम्म सरकार नागरिकमैत्री बन्न सक्दैन। सरकारी कार्यालयमा हुने सेवा प्रवाहका क्रममा सेवाग्राहीबाट रकम उठाउनेदेखि ठूलाठूला खरिदका काममा समेत बिचौलियाको संलग्नता रहन्छ। उपभोक्ता र बिक्रेताका बीचमा निश्चित लाभ लिएर सेटिङमा काम गर्ने बिचौलियाका कारण राज्यका सबैजसो निकायप्रति नागरिकको विश्वास घट्दो छ। झन्झटिलो सेवा प्रवाह, कर्मचारीको रूखो बोली, असहयोगी व्यवहार, छिटो काम गर्नेभन्दा ससाना कमजोरी देखाएर फाइल अड्काउने प्रवृत्तिले सेवाग्राही बिचौलियाको भर पर्न बाध्य छन्। जुन प्रक्रिया बालुवाटार जग्गा प्रकरणमा पनि देखिइसकेको छ। सरकारले पटकपटक सार्वजनिक सेवालाई वैज्ञानिक, प्रभावकारी, आधुनिक र नागरिकमैत्री बनाउन अनके किसिमका कार्यविधि, निर्देशिका, मार्गदर्शन प्रयोगमा ल्याएको छ। तर आकर्षक भनिने त्यस्ता नीति कागजमा मात्रै सीमित छन्। सार्वजनिक सेवा नागरिकमैत्री हुन नसक्दा बिचौलियाले काम पाइरहेका छन् भने नागरिकले अतिरिक्त पैसा तिर्नुपर्ने बाध्यता छ। सरकार तथा उसका निकायले वस्तु तथा सेवा खरिद गर्दा बिचौलियाले अनावश्यक रूपमा त्यस्तो वस्तु तथा सेवाको मूल्य बढाएर लाभ लिने गरेका छन्। त्यसको सबैभन्दा बढी मार सर्वसाधारणमा पर्छ। सरकारले वस्तु तथा सेवा खरिद गर्दा कतिपय अवस्थामा बिचौलिया जरुरी हुने तर्क पनि गर्ने गरेको सुनिन्छ। खासगरी सरकारी निकायले विदेशी व्यापारिक संस्थाहरूसँग गर्ने सामान खरिदमा यस्ता बिचौलिया प्रयोग भइरहेका छन्। सरकारलाई आफैंले खरिद प्रक्रिया अघि बढाउन केले रोकेको छ ? सरकार र व्यापारिक फर्मबीचको खरिदमा बिचौलियाको प्रयोगलाई निरुत्साही गरी मूल्य बढ्ने प्रक्रियालाई रोक्न सक्नुपर्छ। बिचौलियाले कर्मचारीसँगको मिलेमतोमा सरकारी निकाय नियन्त्रणमै लिएका हुन्छन्। तिनै बिचौलिया कालान्तरमा शक्ति र अवैध धन जम्मा गर्दै माफियाकरणतिर मोडिन्छन्। माफियाकरणमा तिनले सरकारी संयन्त्रमा आफ्नो कब्जा जमाउँछन् र आफूले चाहेअनुसारको नियमकानुन बनाउन बाध्य बनाउँछ न्। सार्वजनिक सेवा प्रवाहमा हुने बिचौलिया कम गर्ने अर्काे उपयुक्त उपायको खोजी हुनुपर्छ। परराष्ट्र मन्त्रालयले हतारोमा भन्दै फरकफरक दस्तुर तय गरेको छ। सामान्य अवस्थामा पासपोर्ट बनाउने हो भने पाँच हजार राजस्व तिरे हुन्छ। तीन दिनमै पासपोर्ट लिन १० हजार राजस्व तिर्नुपर्छ। र, १५ हजार राजस्व तिर्ने हो भने एकै दिनमा पासपोर्ट पाइन्छ। लाइसेन्स नवीकरण गरिने यातायात व्यवस्था कार्यालयमा पनि यो व्यवस्था लागू गरे उचित हुन्छ। यो विधि सार्वजनिक सेवा प्रवाह हुने अन्य कार्यालयमा समेत लागू गरे सेवाग्राहीको समय बचत मात्र हुने छैन राजस्व पनि बढी नै प्राप्त हुन्छ। सार्वजनिक सेवामा हुने बिचौलिया र माफियाकरण रोकेर नागरिकमैत्री बन्न नसके शक्तिशाली भनिएको सरकारले जनसमर्थन क्रमशः गुमाउँदै जानेछ।"
३१७ वर्ष पूरा भयो ङातापोल,"भक्तपुर : नेपालकै सबैभन्दा अग्लो प्यागोडा शैलीको भक्तपुर टौमढी क्षेत्रस्थित ङातापोल (पाँचतले) मन्दिरको उमेर तीनसय १७ पुगेको छ। मन्दिर निर्माण गरेको तीनसय १७ वर्ष पूरा भएको अवसरमा बुधबार मन्दिरमा वर्ष बन्धन (भुसाराङ्ग) पूजासँगै झण्डोत्तोलन गरिएको हो। तत्कालीन मल्ल राजा भूपतीन्द्र मल्लले बनाउन लगाएको ङातापोल नेपाल संवत् ८२२ असार शुक्ल प्रतिपदामा निर्माण पूरा भएको अभिलेख छ। उक्त अभिलेखमा मन्दिर निर्माण पूरा भएको असार शुक्ल प्रतिपदाका दिन पहिलो वर्ष बन्धन पूजा गरेकोसमेत उल्लेख छ। मन्दिरको सरसफाइ र मर्मतसम्भार गर्ने उद्देश्यले राजा भूपतीन्द्र मल्लले वर्षमा एक पटक वर्ष बन्धन पूजाको परम्परा बसाएको संस्कृतिविद् ओमप्रसाद धौभडेल बताउँछन्। सोही परम्पराअनुसार प्रत्येक वर्ष असार शुक्ल प्रतिपदाका दिन ङातापोलको वर्षबन्धन पूजा नियमित रुपमा चल्दै आएको छ। भक्तपुर तलेजुका जोशी, कर्माचार्य, राजोपाध्याय र ताल्चाभँडेल जातका पुजारीहरुले तान्त्रिक विधिअनुसार ङातापोल मन्दिरभित्र रहेकी सिद्धि लक्ष्मी देवीको पूजासँगै मन्दिरको वर्ष बन्धन पूजा गरिएको छ। उक्त पूजाको लागि आवश्यक सम्पूर्ण व्यवस्था गुठी संस्थानबाट हुँदै आएको छ। मन्दिरका पुजारी यज्ञमान कर्माचार्यले मन्दिरमा वर्षबन्धन पूजामा मात्रै बलि पूजा हुने जानकारी दिए। उक्त पूजासँगै भक्तपुर नपा ६ तुछिमला निवासी अवालहरुले मन्दिरको गजुरमा झण्डोत्तोलन गरेका छन्। जसअनुसार यसवर्ष पनि तुछिमला टोलसुधार समितिका अध्यक्ष हरिशरण अवालको नेतृत्वमा सवा दुई मिटर सेतो कपडामा रातो कपडाको अर्धचन्द्र अंकित ध्वजा फहराइएको हो। अति अग्लो पाँचतले मन्दिरमा गएर ध्वजा फहराउनु अत्यन्त जोखिमपूर्ण मानिन्छ। त्यसैले गुठी संस्थानले पहिलेदेखि नै घर निर्माणमा डकर्मीको काम गर्दै आएका साहसी अवाल जातिहरुलाई उक्त काम गर्ने जिम्मा दिँदै आएको छ। यस वर्ष झण्डोत्तोलन गरेका अवालहरुलाई गुठी संस्थानले १० हजार रुपैयाँ उपलब्ध गराएको छ। गएको वर्ष गुठी संस्थानले कम रकम दिएको विरोधस्वरुप मन्दिरको पहिलो तलाको छानामै झण्डोत्तोलन गरिएको थियो। गत वर्ष गुठी संस्थानले जम्मा चार हजार रुपैयाँमात्रै उपलब्ध गराएको थियो। मन्दिरका पाँच तलामध्ये दुई तलासम्म मन्दिरभित्रबाटै माथि जान सकिन्छ तर गजुरमा पुग्न मन्दिरका बाँकी तीन तला चढ्न बाहिर छानामा आउनुपर्छ। त्यसको लागि मन्दिरको पछाडितिरको छानामा प्वालको व्यवस्था गरिएको छ। २०७२ बैशाख १२ गतेको विनाशकारी भूकम्पले मन्दिरको सबैभन्दा माथिल्लो तलामा सामान्य क्षति पुर्याएको छ। तैपनि सुरक्षित साथ झण्डोत्तोलन गरिएको मन्दिरका पुजारी कर्माचार्यले जानकारी दिए। उनका अनुसार भूकम्पले क्षति पुर्याएको मन्दिरको माथिल्लो तलाको मर्मतको लागि भक्तपुर नपाले बजेट विनियोजन गरिसकेको छ। भक्तपुर नपाको जारी पाँचौं नगरसभाले ङातापोल मन्दिर जीर्णोद्धारको लागि ५० लाख रुपैयाँ विनियोजन गरेको छ। ङातापोल मन्दिरमा ध्वजा फहराएपछि बोकाको बलि दिएर वर्षबन्धन पूजा गर्दा राज्यबाट विघ्न बाधा हट्ने जनविश्वास रहेको भक्तपुर तलेजुका मूल नाइके नरेन्द्रप्रसाद जोशी बताउँछन्। ङातापोल मन्दिर भक्तपुर तलेजुकै एक भाग हो। तलेजुका मूल नाइकेको सिफारिसमा ङातापोलका पुजारी नियुक्ति हुने व्यवस्था रहेको छ। विसं १९९० सालको भूकम्पमा सबैभन्दा माथिको एकतलामात्रै भत्केको ङातापोल मन्दिरको भक्तपुर नगरपालिकाले २०५५ सालमा पूर्ण रुपमा जीर्णोद्धार गरेको थियो।"
"मुढा पल्टाउँदा किशोरीको मृत्यु, मुढा पल्टाउने चारजना प्रहरी नियन्त्रणमा","बागलुङ : बागलुङको बडीगाड गाउँपालिका६ चिच्चौरमा काठको मुढा पल्टाउने क्रममा एक किशोरीको ज्यान गएको छ । जगंलमा काठ काटेर भीरबाट मुढा पल्टाउने क्रममा मुढाले लागेर १७ वर्षीया सुमना थापाको घटनास्थलमै मृत्यु भएको हो । खरबारीमा बाख्रा चराउन गएको अवस्थामा मुढाले लागेर किशोरीको घटनास्थलमै मृत्यु भएको इलाका प्रहरी कार्यलय बुर्तिबाङका प्रमुख प्रहरी निरीक्षक ओमप्रकाश यादवले जानकारी दिए । मृतक थापाको शव बुर्तिवाङ प्राथमिक स्वास्थ्य केन्द्रमा पोस्टमार्टम गरी परिवारलाई बुझाइएको र पोस्टमार्टम रिपोर्ट आएपछि थप अनुसन्धान गरिने यादवले बताए । मुढा पल्टाउने कार्यमा संलग्न रहेका बडीगाड६ का २८ वर्षीय मोहलाल पुन, २१ वर्षीय सुमन केसी, बडीगाड ७ का ३२ वर्षीय तिलक गुरुङ र बडीगाड९ का २६ वर्षीय नरबहादुर माकिमलाई प्रहरीले नियन्त्रणमा लिएको छ । उनीहरु सबैलाई थप अनुसन्धानको लागि जिल्ला सदरमुकाम बागलुङ पठाइएको छ ।"
"सप्तरीमा ६ महिनाको अवधिमा २३ बलात्कृत, ७ को हत्या","राजविराज : सप्तरीमा ६ महिनाको अवधिमा सात जनाको हत्या भएको तथ्य सार्वजनिक गरेको छ । २०७५ पुस १७ देखि २०७६ असार १५ गतेसम्म भएका घटनामा राज्य पक्षबाट एक युवकको इनकाउण्टरमा हत्या र गैरराज्य पक्षबाट ६ जनाको हत्या भएको ईन्सेक प्रतिवेदन बुधबार सार्वजनिक भएको हो । यसरी हत्या हुनेमा अज्ञात पक्षबाट एक ज्येष्ठ नागरिक दम्पत्ति, छोराबाट एक ज्येष्ठ नागरिक, बुवाआमाबाट एक बालिका, पतिसहित परिवारका सदस्यबाट एक महिला र युवाहरुको समूहबाट एक शिक्षक गरी सातजनाको हत्याको घटना भएको प्रस्तुत प्रतिवेदनमा उल्लेख छ । नेपाल मानवअधिकार वर्षपुस्तक २०२० को प्रकाशन पूर्व बुधबार राजविराजमा आयोजित अर्धवार्षिक समीक्षा गोष्ठिमा प्रस्तुत प्रतिवेदनअनुसार सन् २०१९ को सुरुको ६ महिनाको अवधिमा बालिका बलात्कारका १६, महिला बलात्कारका सात, घरेलु हिंसाका २५, बहुविवाहका आठ, बालिका बलात्कार प्रयासका तीनसहित बाल यौन दुव्र्यवहार, बालबालिका विरुद्धको कसुर, बालबालिका दुरुपयोग, महिला बलात्कार प्रयास, गोली प्रहार, बम विष्फोटका एकएक घटना गरी ८५ वटा मानव अधिकार उल्लङ्घन तथा ज्यादतीका घटना भएको प्रतिवेदनमा उल्लेख छ । कालाजारका एक बिरामीले उपचार नपाएको घटनासहित सरकारी कार्यालय भवन र सवारी साधन तोडफोडका घटनाहरु आर्थिक, सामाजिक तथा सांस्कृतिक अधिकारअन्तर्गत अभिलेख गरिएको छ ।"
त्रिवि सेवा आयोग अध्यक्षसहित १० विरुद्ध मुद्दा दायर,"काठमाडौं : त्रिभुवन विश्वविद्यालय सेवा आयोगका अध्यक्ष चैतन्यप्रसाद शर्मासहित १० जना विरुद्ध मुद्दा दायर भएको छ। अख्तियार दुरुयोग अनुसन्धान आयोगले परीक्षाको नतिजा फेरबदल गरेको आरोपमा सेवा आयोगका अध्यक्ष शर्मासहित १० विरुद्ध बुधबार विशेष अदालतमा मुद्दा दायर गरेको अख्तियारका सहप्रवक्ता मदन कोइरालाले जानकारी दिए। 'सेवा आयोगका अध्यक्ष चैतन्यप्रसाद शर्मा, सदस्य चिन्तामणि पोखरेल, प्रशासन प्रमुख परशुराम कोइराला, मुख्य कार्यालय सहायक बच्चुराम पाण्डे, आयोगका कर्मचारी ईन्दिरा तिवारी भन्तना, त्रिभुवन विश्वविद्यालयका प्राध्यापक टेकनाथ ढकाल, प्राध्यापक गोविन्द ढकाल, सहप्राध्यापक राजेश्वर न्यौपाने, सहप्राध्यापक तारा प्रकाश पौडेल र रामबहादुर पाण्डे क्षत्री गरी दश जनाले पदीय मर्यादा अनुरुप पूरा गर्नुपर्ने दायित्व पुरा नगरी उक्त पदहरूको लिखित परीक्षाको परिणाममा फेरबदल गरे गराएको देखिन आएको' अख्तियारले जनाएको छ। 'निजहरूको उक्त कार्य भ्रष्टाचार निवारण ऐन २०५९ को दफा १३ को कसूर अपराध हुँदा ऐनको दफा २४ बमोजिम थप सजायको समेत मागदाबी लिई विशेष अदालतमा आरोपपत्र दायर गरिएको', अख्तियारले जनाएको छ। त्रिभुवन विश्वविद्यालय सेवा आयोगको २०७३ फागुन २८ गते प्रकाशित विज्ञापन नं १८२०७३०७४ अन्तर्गत विभिन्न १६ किसिमका प्रशासनिक तथा प्राविधिक पदहरूका लागि विज्ञापन गरी परीक्षा सञ्चालन भएकोमा शाखा अधिकृत, लेखा अधिकृत, सहायक कानुनी सल्लाहकार, मुख्य लेखा सहायक, मुख्य कार्यालय सहायक र कार्यालय सहायक गरी ६ वटा पदहरूको लिखित परीक्षा सञ्चालनको क्रममा उत्तरपुस्तिका परीक्षणमा अनियमितता भएको अख्तियारको ठहर छ। शाखा अधिकृत पदको लागि कूल पदसंख्या २४ का लागि भएको लिखित परीक्षामा सम्मिलित परीक्षार्थीहरूमध्ये ६ जनाको उत्तर पुस्तिकामा शंकास्पद किसिमले केरमेट गरेर अङ्क थपघट गरी परीक्षाको परिणाम फेरबदल गराएको अनुसन्धानका क्रममा भेटिएको अख्तियारले जनाएको छ। 'विज्ञापन अन्तर्गतका प्राविधिक तथा प्रशासनिक तर्फका विभिन्न १६ पदहरूमध्ये शाखा अधिकृत, लेखा अधिकृत, सहायक कानुनी सल्लाहकार, मुख्य लेखा सहायक, मुख्य कार्यालय सहायक र कार्यालय सहायक गरी छ पदहरूका स्थायी पदपुर्तिका लागि भएको लिखित परीक्षा सञ्चालनतर्फ ३५ थान उत्तरपुस्तिकाको कोडिङडिकोडिङ, परीक्षण, संपरीक्षण, रुजु लगायत नतिजा प्रकाशनमा समेत थुप्रै अनियमितताहरू भएको देखिन आएकोमा यस अनियमिततामा त्रिवि सेवा आयोगका पदाधिकारीहरू, सेवा आयोगका कर्मचारी, परीक्षक तथा संपरीक्षकहरू संलग्न रहेको संकलित प्रमाणहरूबाट पुष्टि हुन आयो', अख्तियारले प्रेस नोटमा भनेको छ। कसको के मा संलग्नता ? यी मध्ये एक परीक्षार्थीको प्रथम पत्रमा १७ र तृतीय पत्रमा १६ अङ्क थपेर पास गराएको, अर्को परीक्षार्थीको द्वितीय पत्रमा ४ अङ्क थपेर पास गराएको, अर्को परीक्षार्थीको तृतीय पत्रमा १४ अङ्क थपेर मेरिटमा ल्याएको,अर्को परीक्षार्थीको द्वितीय पत्रमा ६ अङ्क थपेर मेरिटमा ल्याएको गरी ४ जनाको अङ्क थपेर उत्तीर्ण गराएको पाइयो भने १ जना परीक्षार्थी पास हुनुपर्नेमा नाम छुटाई अनुत्तीर्ण गराएको र अर्को एकजना परीक्षार्थीको प्रथम पत्रमा ९ र तृतीय पत्रमा १४ अङ्क घटाएर अनुत्तिर्ण गराएको पाइयो। यस कार्यमा उत्तरपुस्तिका परीक्षक गोविन्द ढकाल र टेकनाथ ढकालको प्रत्यक्ष संलग्नता देखिन आएको। लेखा अधिकृत पदको लागि कूल पदसंख्या २४ का लागि भएको लिखित परीक्षामा सम्मिलित परीक्षार्थीहरूमध्ये एक जनाको द्वितीय पत्रमा ९ अङ्क थपी मेरिटमा पारेको, अर्को परीक्षार्थीको द्वितीय पत्रमा१० अङ्क थपी मेरिटमा पारेको, अर्को परीक्षार्थीको द्वितीय पत्रमा३ अङ्क थपी मेरिटमा पारेको,अर्को परीक्षार्थीको द्वितीय पत्रमा ७ अङ्क थपी मेरिटमा पारेको, अर्को परीक्षार्थीको द्वितीय पत्रमा २ अङ्क थपी मेरिटमा पारेको, अर्को परीक्षार्थीको द्वितीय पत्रमा परीक्षकले ३ अङ्क थपेको र संपरीक्षण गर्ने परीक्षकले ९अङ्क घटाई मेरिटमा तल पारेको र अर्को परीक्षार्थीको द्वितीय पत्रमा २ अङ्क थपी मेरिटमा पारेको गरी ७ जनाको उत्तर पुस्तिकामा शंकास्पद किसिमले केरमेट गरेर अङ्क थपघट गरी परीक्षाको परिणाम फेरबदल गराएको पाइयो।यी मध्ये सबै जनाको दोश्रो पत्रको उत्तरपुस्तिकामा २ देखि १० अङ्क सम्म थप गरी उत्तीर्ण गराइएको। यस कार्यमा उत्तरपुस्तिका परीक्षक राजेश्वर न्यौपाने र संपरीक्षक टेकनाथ ढकालको प्रत्यक्ष संलग्नता रहेको देखिन आयो। सहायक कानुनी सल्लाहकार पदको लागि पदसंख्या १ का लागि भएको लिखित परीक्षामा सम्मिलित परीक्षार्थीहरूमध्ये एक परीक्षार्थीको द्वितीयपत्रमा १५ अङ्क थपी पाँचौलाई पहिलो मेरिटमा पारेको, अर्को परीक्षार्थीको द्वितीयपत्रमा २ अङ्क घटाई दोश्रोलाई चौथो मेरिटमा पारेको र अर्को परीक्षार्थीको द्वितीयपत्रमा ८ अङ्क घटाई पहिलोलाई दोश्रो मेरिटमा पारेको गरी ३ जनाको उत्तर पुस्तिकामा शंकास्पद किसिमले केरमेट गरेर अङ्क थपघट गरी परीक्षाको परिणाम फेरबदल गराएको। यी मध्ये सबै जनाको दोश्रो पत्रको उत्तरपुस्तिकामा अङ्क सम्म थपघट गरी नतिजामा फेरबदल गरी यी तीनजना मध्ये एकजना ३७ अङ्क आएकोलाई १५ अङ्क थपिदिएर ५२ पुर्या एको र अन्य दूईजनाको प्राप्ताङ्क घटाई ५० मा झारेको देखिन आयो। यस कार्यमा संपरीक्षक तारा प्रकाश पौडेलको प्रत्यक्ष संलग्नता रहेको देखिन आयो। मुख्य लेखा सहायक पदको लागि कूल पद संख्या २४ का लागि भएको लिखित परीक्षामा सम्मिलित परीक्षार्थीहरूमध्ये एक जना परिक्षार्थीको प्रथम पत्रमा १५ र द्वितीय पत्रमा १३ अङ्क थपी उत्तीर्ण गराएको, अर्को परीक्षार्थीको द्वितीय पत्रमा १३ अङ्क थपी उत्तीर्ण गराएको,अर्को परीक्षार्थीको द्वितीय पत्रमा १० अङ्क थपी उत्तीर्ण गराएको, अर्को परीक्षार्थीको द्वितीय पत्रमा ६ अङ्क घटाएर अनुत्तीर्ण गराएको, अर्को परीक्षार्थीको द्वितीय पत्रमा १४ अङ्क घटाएर अनुत्तिर्ण गराएको, अर्को परीक्षार्थीको द्वितीय पत्रमा १४ अङ्क घटाएर अनुत्तिर्ण गराएको गरी ६ जनाको उत्तर पुस्तिकामा शंकास्पद किसिमले केरमेट गरेर अङ्क थपघट गरी परीक्षाको परिणाम फेरबदल गराएको। यी मध्ये एक जनाको प्रथम र दोश्रो दुवै पत्रमा अङ्क थपेको पाईयो भने अन्य ५ जनाको दोश्रो पत्रको उत्तरपुस्तिकामा ६ देखि १५ अङ्क सम्म थपघट गरी नतिजा फेरबदल गराएको पाईयो। यस कार्यमा उत्तरपुस्तिका परीक्षक राजेश्वर न्यौपाने र संपरीक्षक टेकनाथ ढकालको प्रत्यक्ष संलग्नता रहेको देखिन आयो। मुख्य कार्यालय सहायक पदको लागि कूल पदसंख्या १२ का लागि भएको लिखित परीक्षामा सम्मिलित परीक्षार्थीहरूमध्ये एक परीक्षार्थीको द्वितीय पत्रमा ४ अङ्क थपी उत्तीर्ण गराएको, अर्को परीक्षार्थीको द्वितीय पत्रमा ४ अङ्क थपी उत्तीर्ण गराएको, अर्को परीक्षार्थीको द्वितीय पत्रमा ५ अङ्क थपी उत्तीर्ण गराएको, अर्को परीक्षार्थीको द्वितीय पत्रमा ३ अङ्क थपी उत्तीर्ण गराएको, अर्को परीक्षार्थीको द्वितीय पत्रमा २ अङ्क थपी उत्तीर्ण गराएको, अर्को परीक्षार्थीको द्वितीय पत्रमा परीक्षकले ५ र सं प ले ११ अङ्क थपी उत्तीर्ण गराएको, अर्को परीक्षार्थीको द्वितीय पत्रमा ५ अङ्क थपी उत्तीर्ण गराएको, अर्को परीक्षार्थीको द्वितीय पत्रमा ८ अङ्क थपी उत्तीर्ण गराएको, अर्को परीक्षार्थीको द्वितीयपत्रमा संपले २२ अङ्क थपी उत्तीर्ण गराएको,अर्को परीक्षार्थीको परीक्षकले ५ पटकसम्म अङ्क सच्याई फेललाई उत्तीर्ण गराएको र अर्को परीक्षार्थीको संप ले १० अङ्क घटाई मेरिटमा नपारेको गरी ११ जनाको उत्तर पुस्तिकामा शंकास्पद किसिमले केरमेट गरेर अङ्क थपघट गरी परीक्षाको परिणाम फेरबदल गराएको। यी मध्ये २ जनाको प्रथम र दोश्रो दुवै पत्रमा अङ्क थपेको पाइयो भने अन्य ८ जनाको दोश्रो पत्रको उत्तरपुस्तिकामा २ देखि ३० अङ्क सम्म थप गरी नतिजा फेरबदल गराएको पाइयो। एकजनालाई १० अङ्क घटाई नियतवस मेरिटबाट हटाई अनुत्तीर्ण गराएको देखिन आयो। यस कार्यमा उत्तरपुस्तिका परीक्षक रामबहादुर पाण्डे र संपरीक्षक टेकनाथ ढकालको प्रत्यक्ष संलग्नता रहेको देखिन आएको। कार्यालय सहायक पदको लागि कूल पदसंख्या १४ का लागि भएको लिखित परीक्षामा सम्मिलित परीक्षार्थीमध्ये दुई जना परीक्षार्थीको खुलामा नआउनेलाई अङ्क थपी मेरिटमा ल्याइ २ जनाको उत्तर पुस्तिकामा शंकास्पद किसिमले केरमेट गरेर अङ्क थप गरी परीक्षाको परिणाम फेरबदल गरी दुवै जनाको दोश्रो पत्रको उत्तरपुस्तिकामा ४ देखि ५ अङ्क सम्म थप गरी नतिजा फेरबदल गराएको पाईयो। यस कार्यमा उत्तरपुस्तिका परीक्षक टेकनाथ ढकालको प्रत्यक्ष संलग्नता रहेको देखिन आएको। रुजु गर्ने काममा समेत त्रुटि उत्तरपुस्तिका परीक्षण गर्दा परीक्षकले कुल प्राप्ताङ्क केरमेट नगरी लेख्नुपर्ने, केरमेट गर्नुपर्ने नै भएमा सुरु अङ्क बुझिने गरी एकपटक मात्र काटेर अक्षरमा समेत लेखी दस्तखत गर्नुपर्ने, भित्रबाट बाहिर अङ्क सार्दा केरमेट नगरी फरक नपारी उतार्नुपर्ने भन्ने कुरा उत्तरपुस्तिका परीक्षकलाई दिईएको नियुक्तिपत्रमा स्पष्ट उल्लेख हुँदा हुँदै त्यस विपरीत परीक्षकले जथाभावी अङ्क केरमेट गरेको देखिनु र त्यस्तो केरमेट गरी सच्याउने काम सबैजसो उत्तीर्ण भएका परीक्षार्थीहरूका उत्तरपुस्तिकामा भएको देखिनुले परीक्षकले एकपटक उत्तरपुस्तिका परीक्षण गरेर बुझाईसकेपछि डिकोडिङ पश्चात पास गराउनुपर्ने ब्यक्तिलाई तिनीहरूका उत्तरपुस्तिकामा अङ्क थपघट गरी नतिजा फेरबदल गराएको भन्ने पुष्टि हुन आयो। केरमेट गरिएकोमा पनि अधिकांश उत्तरपुस्तिकाहरूको सुरुमा दिएको अङ्क नबुझिने गरी केरिएको, केरमेट भएकोमा परीक्षकको दस्तखत नभएको, उत्तरपुस्तिकाको भित्र दिएको अङ्क र बाहिर उतारिएको अङ्क फरक परेको, अङ्क फेरबदल भएकोमा सबै ठाउँमा अक्षरमा नलेखिएको जस्ता तथ्यहरूले परीक्षकले आफ्नो कर्तब्य र दायित्व पूरा गर्न नसकी अनियमिततामा संलग्न भएको स्पष्ट हुन आयो। परीक्षकबाट परीक्षण भई प्राप्त भएका उत्तर पुस्तिकाहरू रुजु गर्दा कुनै त्रुटी देखिएमा वा शंकास्पद लागेमा त्यस्ता उत्तर पुस्तिकाहरू मध्ये सबै वा त्रुटी देखिएका उत्तरपुस्तिकाहरूको संपरीक्षण गराउने र सामान्यत: कम्तिमा ३३ प्रतिशत उत्तर पुस्तिकाहरू संपरीक्षण गराउनुपर्ने भन्ने त्रिभुवन विश्वविद्यालय सेवा आयोग, सेवा आयोगको आन्तरिक कार्यविधिको दफा १९ मा भएको ब्यवस्था विपरित शंकास्पद सबै वा रुजु गर्दा त्रुटी देखिएका उत्तरपुस्तिकाहरूको संपरीक्षण नगराएको र ३३ प्रतिशत उत्तर पुस्तिकाहरू संपरीक्षण गराउनुपर्नेमा केही मात्र उत्तरपुस्तिकाहरूको संपरीक्षण गराएको देखियो। आयोगको आन्तरिक कार्यविधिको दफा १८ मा भएको ब्यवस्था बमोजिम परीक्षकबाट परीक्षण भई प्राप्त भएका उत्तरपुस्तिकाहरू निश्चित आधारमा रुजु गराउने र रुजु गर्दा केही छुट देखिएमा सम्बन्धित परीक्षकलाई नै बोलाई सच्याउन लगाउनु पर्ने, कथंकदाचित सम्बन्धित परीक्षक उपलब्ध नभएमा संपरीक्षण समितिलाई जानकारी गराई सच्याउन लगाउनु पर्नेछ भन्ने स्पष्ट ब्यवस्था हँदाहुँदै यसका बावजुद आयोगद्वारा उत्तरपुस्तिका रुजु गराइएको कुनै आधिकारिक निर्णय नदेखिएको, रुजु गरिएको अङ्क पेन्सिलले लेखिएको पाइएको र रुजु गर्दा छुट देखिएको अङ्क सम्बन्धित परीक्षक वा सम्परीक्षण समितिलाई जानकारी गराई सच्याउन लगाउनु पर्नेमा सो नगरी आयोगको कुनै आधिकारिक निर्णयबिना सोझै लेजरमा सारी नतिजा प्रकाशन गरिएको देखिंदा रुजु गर्ने काममा समेत त्रुटि भएको देखिन आयो। परीक्षाको विश्वसनियता र गोपनियता आयोगको आन्तरिक कार्यविधिको दफा ३६ मा भएको ब्यवस्था बमोजिम आयोगमा कार्यरत कुनै शिक्षककर्मचारीको कुनै नातेदार वा आफु स्वयं आयोगद्वारा संचालन हुने कुनै विज्ञापनमा उम्मेदवार भएमा सो को लिखित जानकारी सम्बन्धित शिक्षककर्मचारीले अध्यक्ष समक्ष अनिवार्य रुपमा दिनु पर्नेछ र यस बमोजिम सूचना प्राप्त भएमा त्यस्तो कर्मचारीलाई त्यस्तो परीक्षा संचालन सम्बन्धी कामबाट अलग राख्ने ब्यवस्था गर्नुपर्नेछ भन्ने ब्यहोरा उल्लेख भएकोमा सो को पालना भएको नपाइएको। यस विज्ञापनमा डबल कोडिङ्ग गरेको देखिए ता पनि उनै ब्यक्तिहरू दुवै कोडिङ्गमा संलग्न भएको देखिन आएकोले डबल कोडिङ्ग गर्नुको कुनै औचित्य नरहेको लिखित परीक्षाको विश्वसनियता र गोपनियता कायम रहेको देखिएन।"
"गुल्मीमा भ्यान दुर्घटना, चार यात्रु घाइते","गुल्मी : गुल्मीदरवार गाउँपालिका३ राजा गुल्मीमा भ्यान बुधबार दुर्घटना हुँदा चारजना घाइते भएका छन् । लु १ ज ३०१९ नम्बरको भ्यान ब्रेक फेल भएर घुम्टीमा अनियन्त्रित भइ दुर्घटना भएको बताइएको छ । गाडीमा सातजना यात्रु थिए । घाइते हुनेमा रेसुंगा नगरपालिका१ निवासी ४० वर्षीया सीता भुषाल, सोही नगरपालिकाका ४० वर्षीय चेतनारायण श्रेष्ठ, अर्घाखाँचीका ४० वर्षीय डिल्लीराज पौडेल र लम्जुङ सुन्दरबजारका ४० वर्षीय चेतराज योगी छन् । घाइतेहरुको लुम्बिनी मेडिकल कलेज पाल्पामा उपचार भइरहेको छ । गाडी चालक प्रहरीको नियन्त्रणमा रहेको जिल्ला प्रहरी कार्यालय गुल्मीका प्रहरी निरिक्षक रवीन्द्र खड्काले जानकारी दिए ।"
म्याग्दी नदीमा दुई बालक बेपत्ता,"बेनी : म्याग्दी नदीमा दुई बालक बेपत्ता भएका छन् । बेनी नगरपालिका ३ दूधेखोला स्थित म्याग्दी नदीमा खेल्ले क्रममा बेपत्ता भएका उनीहरुको बुधबार दिनभर खोजी गरिए पनि भेटिएका छैनन् । बेनी नगरपालिका ३ भकिम्ली हलेगौडाका ८ वर्षीय प्रदिप रोका र बागलुङ घर भएर हाल बेनपा ३ दुधेखोलामा डेरा गरी बस्ने डम्बर काउचाका छोरा ९ वर्षीय डेविड काउचा बेपत्ता भएको जिल्ला प्रहरी कार्यालय म्याग्दीले जानकारी दिएको छ । मंगलबार साँझ बेपत्ता भएका उनीहरुको बुधबार अपराहन्नसम्म नेपाल प्रहरी, शसस्त्र प्रहरी र नेपाली सेना र आफन्तहरुले खोजी गरे पनि नभेटिएको प्रनाउ महेन्द्रप्रसाद मरासीले बताए ।"
जुवाको खालबाट वडाध्यक्षसहित पाँच पक्राउ,"इटहरी : जुवाको खालबाट इटहरीका वडाध्यक्षसहित पाँच जना पक्राउ परेका छन्। जुवा खेलिरहेको अवस्थामा प्रहरीले इटहरी उपमहानगरपालिका १५ का वडाध्यक्ष श्रवणकुमार चौधरीसहित पाँच जनालाई नियन्त्रणमा लिएको हो। दुहबी १२ मा रहेको गंगा चौधरीको घरबाट चौधरीसहित अन्य पाँच जनालाई दुई लाख ८५ हजार रुपैयाँ नगदसहित पक्राउ गरिएको प्रहरीले जनाएको छ। पक्राउ पर्नेमा वडाध्यक्ष चौधरीसहित मोरङको ग्रामथान गाउँपालिका ६ का ४० वर्षीय रुपेशकुमार तामाङ, ग्रामथान ५ का ४० वर्षीय लालबहादुर चौधरी, गढी गाउँपालिका ३ का ४२ वर्षीय रमेश चौधरी र ३९ वर्षीय जोगेन्द्र उराव रहेका छन्। ठूलो रकमका साथ जुवा खेलिरहेको सुराकी पाउनासाथ प्रहरी परिचालित भएको थियो। उनीहरुका सम्बन्धमा अनुसन्धान भइरहेको जिल्ला प्रहरी कार्यालय सुनसरीले जानकारी दिएको छ।"
बैतडीमा ८ वर्षीया बालिका स्कुलबाटै वेपत्ता,बैतडी : बैतडीको दशरथचन्द नगरपालिका४ बमरोडाबाट ८ वर्षीया बालिका मंगलबारदेखि वेपत्ता भएकी छन् । दोगडाकेदार गाउँपालिका२ ढिकगाड स्थायी घर भइ दशरथचन्द नगरपालिका बस्दैआएका खडक सार्कीकी ८ वर्षीया छोरी कलावती सार्की वेपत्ता भएकी हुन् । जिल्ला प्रहरी कार्यालयका प्रवक्ता प्रहरी निरीक्षक दीपक पातलीका अनुसार बावु खडकसँगै बस्दैआएकी कलावती १ कक्षामा पढ्छिन् । बावु खडकले नै मंगलबार बिहान ईश्वर आधारभुत स्कुल पुर्याएका थिए । स्कुल नखुलेकाले कलावतीलाई उनले गेटमै छोडेर आएका थिए । सत्तरी वर्षीय खडकले मजदुरी गरेर छोरी र आफ्नो गुजार गर्दैआएका छन् । साँझसम्म छोरी नफर्केपछि उनले प्रहरीलाई खबर गरेका हुन् । खडकले खबर गरेलगत्तै प्रहरीले बालिकाको खोजी कार्य जारी राखेको बताएको छ ।
सर्लाही गोलीकाण्ड : चार दिनपछि परिवारले बुझे शव,"मलंगवा : पूर्व पश्चिम राजमार्ग अवरुद्ध गर्ने क्रममा प्रहरीको गोली लागी मृत्यु भएका युवकको शव परिवारले ४ दिनपछि बुझेका छन् । परिवारले शव बुझेपछि सर्लाहीको स्थिति सामान्य बनेको छ । बाँके खोलाको खाल्डोमा डुबी मृत्यु भएका बालकको शव पनि बालकको परिवारले बुधवार नै बुझेको हो। स्थानीय सरकार र पीडित परिवारबीच १४ बुंदे सहमति भएपछि मृतक परिवारले बुधवार साँझ शव बुझेको प्रदेशसभा सदस्य उपेन्द्र महतोले जानकारी दिए । विभिन्न माग राखी पीडित पक्ष आन्दोलनमा उत्रेपछि ४ दिनदेखि ईश्वरपुर १३ श्रीनगरका सरोजनारायण सिंह र १२ वर्षीय बालक अमित रायको शव सर्लाही अस्पतालमै राखिएको थियो । ईश्वरपुर नगरपालिकाका प्रमुख मनोजकुमार देवकोटाको अध्यक्षता गरिएको छलफलमा गोली लागेर मृत्यु भएका सरोजनारायण सिंहलाई शहीद घोषणा गर्न स्थानीय सरकारमार्फत पहल गर्ने, डुबेर मृत्यु भएका बालकका परिवारलाई राहत स्वरुप पाँच लाख उपलब्ध गराउन नगरपालिका मार्फत पहल गर्ने, दुवै मृतकका परिवारलाई किरिया खर्चबापत २५२५ हजार प्रदान गर्ने, गोली लागेर घाइते भएका राजकुमार महरालाई औषधोपचार स्वरुप ५० हजार उपलब्ध गराउन पहल गर्ने, गोली लागेर मृत्यु भएका सरोजनारायणको श्रीमतीलाई ईश्वरपुर नगरपालिकाको वडा नं १३ को कार्यालयमा कार्यालय सहयोगीको रोजगारी दिने, मृतक सिंहको छोरालाई निः शुल्क शिक्षाको दिलाउने, मृतक सिंहको शालिक बाँके चौकमा निर्माण गर्ने, महोत्तरी र सर्लाहीको सीमाना छुट्याउनका लागि प्रदेश सरकारलाई अनुरोध गर्ने, मापदण्ड विपरित उत्खन्न गरिने कार्यलाई रोक लागाउने, अनावश्यक रुपमा उत्खन्न गरिएका खाल्डोहरु पुर्ने, लगायतका मागमा सहमति बनेपछि पीडित परिवारले शव बुझेको प्रदेश सभा सदस्य महतोले जानकारी दिएका छन् । गत शनिवार दिउँसो सर्लाही र महोत्तरीको सीमा भएर बग्ने बाँके खोलामा बालुवा गिट्टी निकाल्न क्रसर उद्योगले खनेको खाल्डोमा जमेको पानीमा डुबेर १२ वर्षीय बालक अमित रायको मृत्यु भएको थियो । रायको मृत्यु भएपछि आक्रोशित बनेका स्थानीयहरु आइतवार पूर्व पश्चिम राजमार्ग अवरुद्ध गर्न गएका थिए । अवरुद्ध राजमार्ग खोलाउने क्रममा प्रहरी र प्रदर्शनकारीबीच झडप हुँदा प्रहरीको गोली लागी सरोजनारायण सिंहको मृत्यु भएको थियो ।"
रसुवागढी नाकामा संयुक्त सुरक्षा कमाण्ड सञ्चालन सहमति,"त्रिशूली, नुवाकोट : रसुवागढी नाकामा पहिलो पटक संयुक्त सुरक्षा कमाण्ड केन्द्र स्थापना गर्न नेपालचीन दुवै देशका सुरक्षा अधिकारीले सहमति जनाएका छन् । रसुवागढी नाका व्यवस्थापन सम्बन्धमा नेपाल र चीनका सुरक्षा अधिकारीबीच रसुवाको स्याफ्रुबेंसी बुधबार भएको बैठकमा सहमति जुटेको हो । सहभागीहरुले संयुक्त सुरक्षा केन्द्रले दुवै देशको सुरक्षामा प्रभावकारी भूमिका खेल्ने बताएका छन् । बैठकले रसुवागढी नाकामा संयुक्त कमाण्ड सेन्टर स्थापना, महिला ओसारपसार, सुन तस्कारी नियन्त्रण तथा केरुङ प्रवेशका लागि सर्वसाधारणलाई 'वन डे पास' र रसुवा बाहिरका ट्रक, कन्टेनर चालकलाई १५ दिने प्रवेश पासको विषयमा छलफल गरिएको रसुवाका प्रमुख जिल्ला अधिकारी अर्जुन भण्डारीले जानकारी दिए । चीनको केरुङ सीमा सुरक्षा प्रशासन प्रमुख गाहाओ हुआईको नेतृत्वमा चार जना चिनीया सुरक्षा टोलीसँग प्रजिअ भण्डारीसहित सात जना नेपाली टोलीले बैठक गरेको हो । बैठकमा रसुवागढी नाकामा संयुक्त कमाण्ड सेन्टर स्थापना भएपछि नाकाबाट मानव बेचबिखन, लागूपदार्थ ओसारपसार, वन्यजन्तुका अंगहरु निकासी, बहमूल्य जडीबुटी तथा अवैध सुन लगायतका सामाग्रीको ओसार पसार नियन्त्रण हुने भएका कारण यसलाई स्थापना गर्न दुवै देशका अधिकारीबीच सहमती भएको हो । सहमतिसहितको बैठकका निर्णयहरु, दुवै देशका प्रतिनिधिले एक महिनाभित्र आआफना निकायबाट स्वीकृत गराई कार्यान्वयन गरिने जनाइएको छ । यसले नाकामा विविध समस्या तत्काल समाधान गर्न दुवै देशका अधिकारीलाई सहज हुने अपेक्षा गरिएको छ । बैठकमा रसुवागढी नाकामा प्रभावकारी र नमुनायोग्य सुरक्षा कार्य गर्ने सहमती भएको प्रजिअ भण्डारीले जानकारी दिए। ढिलोमा मेरो कार्यकालमा संयुक्त कमाण्ड सेन्टर स्थापना गरिसक्ने छु', प्रजिअ भण्डारीले भने । काठमाडौंदेखि नजिक भएका कारण पछिल्लो समय तस्करले रसुवागढी नाकाको प्रगोग गर्न थालेपछि नियन्त्रण गर्न संयुक्त बैठकमा नेपाली पक्षले चिनियाँ अधिकारीहरूलाई अनुरोध गरेको प्रजिअ भण्डारीले बताए । सुन लगायत सामग्रीको चोरी तस्करी नियन्त्रण गर्न चिनियाँ पक्षले सहयोग गर्ने प्रतिबद्वता जनाएको छ, उनले भने । नाकाबाट हुन सक्ने चोरी तस्करी नियन्त्रण गर्न सीमा क्षेत्रमा चेकजाँच अझै कडा गरिने विषयमा बैठकमा सहभागी चिनियाँ अधिकारीले प्रतिबद्धता जनाएको भण्डारीले बताए । सहमतिपत्रको ड्राफ्ट तयार भएको र गृह मन्त्रालयबाट अनुमति लिएर सहमति पत्रमा हस्ताक्षर हुने जानकारी उनले दिए । रसुवागढीबाट २४ किलोमिटर दुरीमा रहेको केरुङसम्म जानका लागि जिल्ला बाहिरका बासिन्दालाई एकदिने पास र व्यवसायीलाई बिजनेस पासको व्यवस्था लागू गर्न नेपाली पक्षले बैठकमा पुनः चिनियाँ अधिकारीहरूलाई अनुरोध गरेको छ । एक दिने पास लागू गर्ने विषयमा माथिल्लो निकायमा जानकारी गराउनु पर्ने चिनियाँ पक्षले बैठकमा बताएका छन् । वन डे पासको व्यवस्था नहुँदा रसुवा जिल्लाबाहिरका व्यापारीलाई केरुङ पुगेर व्यापार व्यवसाय गर्न असहज भएको छ । रसुवा बाहिरका व्यापारी केरुङ जान पाइरहेका छैनन् । रसुवागढी नाकाबाट आवतजावत हुने ट्रक, कन्टेनर चालकलाई १५ दिनको पास दिने विषयमा चिनियाँ अधिकारीहरू सकारात्मक भएका छन् । रसुवा न्दा बाहिरका व्यापारीले एकदिने पासको व्यवस्था नहुँदा केरुङसम्म जान नसकेको गुनासो गर्दै आएका छन् ।"
माैलिक ढुंगेधारा र कुवा संरक्षण गर्ने छबिसपाथी भेरा गाउँपालिकाकाे प्रतिवद्धता,"बझाङ : जिल्लाभर परम्परागत धारा पँधेरा र कुवा लोप भइरहेका बेला छबिसपाथी भेरा गाउँपालिकाले भने यस्ता ढुंगेधारा, कुवा र पँधेराको संरक्षण गर्ने प्रतिवद्धता जनाएको छ । गाउँपालिकाले गत आर्थिक वर्षको बजेट छुट्याएरै गाउँपालिकाभित्रका सबै वडा, टोल, बस्तीमा रहेका परम्परागत कुवा र ढुंगे धाराको पुनर्निर्माणमा पहल गरेको थियो ।गाउँपालिका अध्यक्ष अक्कल बहादुर धामीले आजकाल खानेपानीका योजनाले यस्ता प्राचिन कुवा पँधेरा बेवारिसे अवस्थामा पुगेको भन्दै मौलिक पँधेरा जोगाउने बताएका छन् । गाउँपालिकाले सोही अनुसार योजना ल्याएको उनको भनाइ छ । पालिकाभित्रका झण्डै एक दर्जन कुवा, पँधेराको संरक्षण गर्ने आफूहरुको योजना रहेको प्रतिवद्धता जनाएका छन् ।"
सरकारले बनाएका घरमा बस्दैनन् हलिया,"टीकापुर : टीकापुर नगरपालिका ३ रामपुरमा हलियाका लागि निर्माण गरिएका घर खाली छन्। भूमि सुधार तथा मालपोत कार्यालय धनगढीले २०७४ सालमा रामपुरमा २० हलिया परिवारका लागि जग्गासहित निर्माण गरेका घर खाली रहेका हुन्। कैलालीको मोहन्याल र पण्डौन क्षेत्रबाट मुक्त घोषणा भएका २० हलिया परिवारका लागि कार्यालयले १५ धुर प्रतिपरिवार जग्गा उपलब्ध गराएको थियो। कार्यालयले हलियालाई घर निर्माणका लागि दुई किस्तामा २ लाख २५ हजार रुपैयाँ उपलब्ध गराएको थियो। सरकारले ठूलो रकम खर्च गरी बनाएका घरमा मुक्तहलिया भने बस्दैनन्। रामपुरमा निर्माण गरिएका २० घरमध्ये चार परिवार मात्र बसोबास गर्दै आएका छन्। ४ परिवारले पहिलो किस्ताको रकम बुझे पनि घर निर्माण गरेका छैनन् भने बनेका घरमा समेत मुक्त हलिया बसेका छैनन्। आफूहरूले पाएको जग्गामा बाटो नभएको गुनासो गर्दै रामपुरमा बसोबास गर्दै आएका ७० वर्षीय हलिया खैरे कामीले जग्गाले मात्र खान नपुगेपछि बसोबास गर्न समस्या भएको बताए। १५ धुर जग्गा त हामीले पाएका छौं, त्यसमै घर बनाएका छौं, खानका लागि पनि यहाँ बस्न सकिने अवस्था छैन कामीले भने, परिवार पाल्नका लागि समेत हामीले अन्यत्र काम गर्न जानुपरेका कारणले बस्न सकेका छैनौं। घर बनाएका ठाउँमा अहिले पनि विद्युत, शौचालय र आउजाऊ गर्नका लागि सडक नहुँदा हलिया परिवारलाई घरमा बसोबास गर्न समस्या भइरहेको चक्र कामीले बताए। यस्तो गर्मी छ, वर्षायाम सर्प, किराहरूको डर हुन्छ, यहाँ बत्ती पनि छैन, शौचालयपनि छैन उनले भने, सडकसँग जोडिएको बाटो समेत नहुँदा हामीलाई बसोबास गर्न समस्या छ। उनले सरकारले जग्गा दिएको भए पनि आफूहरू कामको खोजीमा भारतका विभिन्न ठाउँमा जानुपर्ने भएकाले घरमा सबै नबसेको बताए। सरकारले निर्माण गरिदिएका घर कुर्नका लागि कहिलेकाहिँ आउने गरेको भए पनि कतिपय हलिया भने पूरानै ठाउँमा बस्ने गरेको अर्का हलिया जगभान दमाईले बताए। कहिले काहीं घर कुर्न आउने गरेका छन्, कतिपय त पुरानै गाउँमा बस्दै आएका छन् उनले भने, 'यहाँ काम पाइँदैन, किनेर खानुपर्ने समस्याका कारण पनि हामीलाई यहाँ बस्न समस्या छ। भूमि सुधार तथा मालपोत कार्यालय धनगढीका प्रमुख प्रेमसिंह कुँवरले घर निर्माण गरेका हलियाहरू समेत पुरानै ठाउँमा बस्ने गरेको स्वीकारे। कुँवरले भने, हामीले पनि सुनेका छौं, हलियाहरू सरकारले दिएको जग्गामा घर निर्माण गरेर पनि पुरानै ठाउँमा बसेका छन्। उनले कार्यालयले जग्गा दिँदा बाटो भएको, घरको निश्चित मापदण्ड बनाएर मात्रै पहिलो किस्ताको रकमदिने गरेको बताए। घर निर्माण सम्पन्न भएपछि मात्रै भुक्तानी दिने हुँदा सबै ठाउँमा घर निर्माण भएको बताए। उनले भने, कामनपाएर अन्यत्र बस्नु फरक कुरा हो, तर घर निर्माण गरेको ठाउँमा बस्नु नै पर्छ। सरकारले २०६५ भदौ २२ गते सुदूरपश्चिमको पहाडी क्षेत्रमा व्याप्त हलिया प्रथा मुक्त घोषणा गरेको थियो। सुदूरपश्चिममा मात्रै १९ हजार ५९ जना हलियाहरू सरकारको घोषणापछि मुक्त भएका थिए। उनीहरूले घोषणा भएको लामो समयपछि २०७४ सालमा जग्गा पाएका थिए।"
३१७ वर्ष पूरा भयो ङातापोल,"भक्तपुर : नेपालकै सबैभन्दा अग्लो प्यागोडा शैलीको भक्तपुर टौमढी क्षेत्रस्थित ङातापोल (पाँचतले) मन्दिरको उमेर तीनसय १७ पुगेको छ। मन्दिर निर्माण गरेको तीनसय १७ वर्ष पूरा भएको अवसरमा बुधबार मन्दिरमा वर्ष बन्धन (भुसाराङ्ग) पूजासँगै झण्डोत्तोलन गरिएको हो। तत्कालीन मल्ल राजा भूपतीन्द्र मल्लले बनाउन लगाएको ङातापोल नेपाल संवत् ८२२ असार शुक्ल प्रतिपदामा निर्माण पूरा भएको अभिलेख छ। उक्त अभिलेखमा मन्दिर निर्माण पूरा भएको असार शुक्ल प्रतिपदाका दिन पहिलो वर्ष बन्धन पूजा गरेकोसमेत उल्लेख छ। मन्दिरको सरसफाइ र मर्मतसम्भार गर्ने उद्देश्यले राजा भूपतीन्द्र मल्लले वर्षमा एक पटक वर्ष बन्धन पूजाको परम्परा बसाएको संस्कृतिविद् ओमप्रसाद धौभडेल बताउँछन्। सोही परम्पराअनुसार प्रत्येक वर्ष असार शुक्ल प्रतिपदाका दिन ङातापोलको वर्षबन्धन पूजा नियमित रुपमा चल्दै आएको छ। भक्तपुर तलेजुका जोशी, कर्माचार्य, राजोपाध्याय र ताल्चाभँडेल जातका पुजारीहरुले तान्त्रिक विधिअनुसार ङातापोल मन्दिरभित्र रहेकी सिद्धि लक्ष्मी देवीको पूजासँगै मन्दिरको वर्ष बन्धन पूजा गरिएको छ। उक्त पूजाको लागि आवश्यक सम्पूर्ण व्यवस्था गुठी संस्थानबाट हुँदै आएको छ। मन्दिरका पुजारी यज्ञमान कर्माचार्यले मन्दिरमा वर्षबन्धन पूजामा मात्रै बलि पूजा हुने जानकारी दिए। उक्त पूजासँगै भक्तपुर नपा ६ तुछिमला निवासी अवालहरुले मन्दिरको गजुरमा झण्डोत्तोलन गरेका छन्। जसअनुसार यसवर्ष पनि तुछिमला टोलसुधार समितिका अध्यक्ष हरिशरण अवालको नेतृत्वमा सवा दुई मिटर सेतो कपडामा रातो कपडाको अर्धचन्द्र अंकित ध्वजा फहराइएको हो। अति अग्लो पाँचतले मन्दिरमा गएर ध्वजा फहराउनु अत्यन्त जोखिमपूर्ण मानिन्छ। त्यसैले गुठी संस्थानले पहिलेदेखि नै घर निर्माणमा डकर्मीको काम गर्दै आएका साहसी अवाल जातिहरुलाई उक्त काम गर्ने जिम्मा दिँदै आएको छ। यस वर्ष झण्डोत्तोलन गरेका अवालहरुलाई गुठी संस्थानले १० हजार रुपैयाँ उपलब्ध गराएको छ। गएको वर्ष गुठी संस्थानले कम रकम दिएको विरोधस्वरुप मन्दिरको पहिलो तलाको छानामै झण्डोत्तोलन गरिएको थियो। गत वर्ष गुठी संस्थानले जम्मा चार हजार रुपैयाँमात्रै उपलब्ध गराएको थियो। मन्दिरका पाँच तलामध्ये दुई तलासम्म मन्दिरभित्रबाटै माथि जान सकिन्छ तर गजुरमा पुग्न मन्दिरका बाँकी तीन तला चढ्न बाहिर छानामा आउनुपर्छ। त्यसको लागि मन्दिरको पछाडितिरको छानामा प्वालको व्यवस्था गरिएको छ। २०७२ बैशाख १२ गतेको विनाशकारी भूकम्पले मन्दिरको सबैभन्दा माथिल्लो तलामा सामान्य क्षति पुर्याएको छ। तैपनि सुरक्षित साथ झण्डोत्तोलन गरिएको मन्दिरका पुजारी कर्माचार्यले जानकारी दिए। उनका अनुसार भूकम्पले क्षति पुर्याएको मन्दिरको माथिल्लो तलाको मर्मतको लागि भक्तपुर नपाले बजेट विनियोजन गरिसकेको छ। भक्तपुर नपाको जारी पाँचौं नगरसभाले ङातापोल मन्दिर जीर्णोद्धारको लागि ५० लाख रुपैयाँ विनियोजन गरेको छ। ङातापोल मन्दिरमा ध्वजा फहराएपछि बोकाको बलि दिएर वर्षबन्धन पूजा गर्दा राज्यबाट विघ्न बाधा हट्ने जनविश्वास रहेको भक्तपुर तलेजुका मूल नाइके नरेन्द्रप्रसाद जोशी बताउँछन्। ङातापोल मन्दिर भक्तपुर तलेजुकै एक भाग हो। तलेजुका मूल नाइकेको सिफारिसमा ङातापोलका पुजारी नियुक्ति हुने व्यवस्था रहेको छ। विसं १९९० सालको भूकम्पमा सबैभन्दा माथिको एकतलामात्रै भत्केको ङातापोल मन्दिरको भक्तपुर नगरपालिकाले २०५५ सालमा पूर्ण रुपमा जीर्णोद्धार गरेको थियो।"
किशोरी हत्या आशंकामा ३ जना प्रहरी नियन्त्रणमा,"बझाङ : जिल्लाको बुंगोल नगरपालिका२ दहबगरबस्ती घर भएकी २० वर्षीया ललिता धामीको मृत्यु प्रकरणमा कालंगा हाइड्रो प्रालीमा काम गर्ने तीनजनालाई प्रहरीले थप अनुसन्धानका लागि नियन्त्रणमा लिएको छ। हाइड्रो प्रालीका जेसीपीका चालक माधव बोहरा र सहचालक गोपाल बोहरासहित खडक विष्टलाई घटनामा संलग्न भएको आशंकामा प्रहरीले नियन्त्रणमा लिएको हो। तीनैजनालाई बुधबार जिल्ला प्रहरी कार्यालयमा राखिएको प्रहरी नायब उपरीक्षक सूर्यबहादुर केसीले जानकारी दिए। स्थानीय महेन्द्र उमावी गिरौमा कक्षा १२ मा पढ्ने ललिता धामी मंगलबार दहबगरको खोचेगडा भन्ने स्थानमा मृतक भेटिएपछि यो घटना रहस्यमय भएको भन्दै प्रहरीले शंकास्पद व्यक्तिको खोजी जारी गरेको थियो। प्रहरीका अनुसार जेसीपी चालकसँग मृतक ललिताको प्रेम सम्बन्ध रहेको बुझिएको छ। मृतक ललिताको शव पोष्टमार्टमका लागि जिल्ला अस्पताल ल्याएको र घटनाको सत्यतथ्य छानविनका लागि स्थानीयले प्रहरी प्रशासनलाई दवाव दिएका छन्। मृतको अनुहार, टाउको र छातीमा चोट छ। आक्रोशित मृतका आफन्तले मंगलबार हाइड्रो प्रालीका तीनवटा टिपरमा ढुंगा मुडा गरेर क्षति गरेका छन्।"
सर्पले टोकेर डोटीमा एक महिलाको मृत्यु,डोटी : डोटीमा सर्पले टोकेर एक महिलाको मृत्यु भएको छ। शिखर नगरपालिका २ मुडेगाउँ कालागाडमा ४२ वर्षीया जमुनादेवी कार्कीको सर्पले टोकेर मृत्यु भएको उनका श्रीमान् रामकार्कीले जानकारी दिएका छन्। बुधबार बिहान १० बजेतिर घर नजिकैको खेतमा काम गर्न जाने क्रममा सर्पले टोकेपछि उनलाई उपचारका लागि सुजङ्घ अस्पताल राजपुर डोटीमा लगिएको थियो। त्यहाँ उपचार सम्भव नभएपछि थप उपचारका लागि सुदुरपश्चिम पृतना अस्पताल राजपुर डोटीको सर्पदंश केन्द्रमा उपचारका क्रममा कार्कीको मृत्यु भएको जिल्ला प्रहरी कार्यालयका प्रहरी नायब उपरीक्षक लालबहादुर धामीले जानकारी दिए।
पशुपतिका मूर्ति गायब,"काठमाडौं : ग्वल अर्थात् पौराणिक पाशुपत क्षेत्र ! नौवटा चोक, नौवटा डबली, नौवटा धारा, नौवटा कुवा, नौवटा इनार, नौवटा शक्तिपीठ, नौवटा क्षेत्रपाल, नौवटा पोखरी र नौवटै जातीय सम्प्रदायको संयोजनबाट बन्यो पाशुपत क्षेत्र। गोलाकार भएका कारण यस क्षेत्रलाई लिच्छविकालअगाडि ग्वल भनियो। पछिल्ला दशक पालैपालो ऐतिहासिक मूर्ति एवं पुरातात्त्विक महत्त्वका सम्पदा हराउन थालेका छन्। गोलाकार रूपमा फैलिएको पाशुपतको अस्तित्व खतरामा पर्न थालेको छ। पाशुपत क्षेत्रका नौ शक्तिपीठमध्येका महत्त्वपूर्ण दुई शक्तिपीठ कोटेश्वरी र झम्केश्वरीका मूर्ति हराइसकेका छन्, पशुपतिनाथ सेवक संघका अध्यक्ष केदारमान भण्डारीले अन्नपूर्णसँग भने, हराएका अरू मूर्तिको त हिसाबकिताबै छैन। यो ऐतिहासिक सम्पदा बचाउने जिम्मा कसले लिने ? २०४४ सालमा स्थापित पशुपतिनाथ विकास कोषको अध्यक्ष पर्यटन तथा नागरिक उड्डयनमन्त्री र संरक्षक प्रधानमन्त्री हुने व्यवस्था छ। पाशुपत क्षेत्रका पुरातात्त्िवक सम्पदाको सुरक्षा गर्ने जिम्मा कोषको हो। तर, कोष गठन भएपछि झन् धेरै मूर्ति, सत्तलजस्ता सम्पदा हराउन थालेको भण्डारी बताउँछन्। पाशुपत क्षेत्रका पुरातात्त्विक महत्त्वका मूर्ति कसरी हराउँछन् भन्ने एउटा उदाहरण हो, राजराजेश्वरी घाटमा अवस्थित बुद्ध मूर्ति। घाटको दक्षिणतर्फको उक्त मूर्ति मर्मतका लागि भन्दै कोषले ०६८ सालमा त्यहाँबाट निकाल्यो। तर, तीन वर्षसम्म त्यो मूर्ति फिर्ता नगरिएको भण्डारीको भनाइ छ। पशुपतिका सांस्कृतिक सम्पदा विषयमा विद्यावारिधि गरेका कोषका पूर्वसदस्यसचिव डा गोविन्द टण्डनका अनुसार महास्नान घरको पूर्वपट्टिको शंकरनारायणको मूर्ति, रुद्रगाडेश्वरबाट राम र पर्शुरामको मूर्ति हराएको छ। उनले भने, भष्मेश्वर घाटबाट उमामहेश्वरको मूर्ति हराएको छ भने आर्यघाट पारी पुलैछेउमा चारमुखे भूतेश्वरको शिवलिंग हराएको छ। पञ्चदेवको दक्षिणपूर्वी कुनामा रहेको शिवलिंग पनि हराएको छ। भारतीय मूलका अमेरिकी विद्वान् पिपालले द आर्ट अफ नेपाल नामक किताबमा वनकालीबाट पनि भूतेश्वरको मूर्ति हराएको लेखेका छन्। लैनसिंह बाङ्देलले लेखेको द स्टोलन इमेजेज अफ नेपाल मा हराएका भनिएका यी दुई मूर्ति नहराएको उल्लेख छ। पुस्तकमा मृगस्थली जाँदा देखिने ब्रह्माको मूर्ति गोश्वारामा रहेको उल्लेख छ। टण्डनका अनुसार अर्को ब्रह्माको मूर्ति हरायो भने पनि बागमती नदी किनारामा फेला पारेर गौशाला प्रहरी वृत्तमा राखिएको करिब १५ वर्ष भयो। शिवलिंग चोरिएपछि खाली ठाउँमा कोचिएको नरिवलको जटा । यसैगरी नवाली टोलमा मायादेवीको मूर्ति हराएपछि फेला पारेर छाउनीस्थित संग्रहालयमा राखिएको टण्डनको भनाइ छ। उनका अनुसार कोषमा वसन्त चौधरी रहेका बेला शंकरनारायणको मूर्ति हराएपछि सुरक्षा गार्ड राख्न थालिएको हो। सम्पदाप्रेमीको चर्को दबाबपछि कोषले ०७० सालतिर मूर्ति झिकेको ठाउँमा त्यस्तै मूर्तिको प्रतिरूप राख्यो। प्रज्ञा प्रतिष्ठानका उपकुलपति डा जगमान गुरुङले राष्ट्र, राष्ट्रियता र सर्वधर्म समभावका प्रतीक भगवान् श्रीपशुपतिनाथ कार्यपत्रमा यो मूर्तिको महत्त्वबारे प्रस्ट पारेका छन्। पाशुपत क्षेत्रमा राजराजेश्वरी घाटको बुद्ध मूर्ति उल्लेखनीय छ। यो बुद्ध मूर्तिले नेपालका बुद्ध मूर्तिहरूको कलाशैलीको सीमारेखाको काम गर्दछ। इस्वी पाँचौंछैटौं शताब्दीसम्मका बुद्ध मूर्तिहरू दुवै हात तलपट्टि झारेको अवस्थामा हुन्छन्, गुरुङले लेखेका छन्, यस्ता शैलीका बुद्ध मूर्तिमा पुतलीसडकको बुद्ध मूर्ति नेपालकै पहिलो हो। त्यसपछि राजराजेश्वरी घाटको बुद्ध मूर्तिको क्रम आउँछ। राजराजेश्वरी घाटको बुद्ध मूर्ति त एउटा उदाहरण मात्र हो। यस्ता कैयन् महत्त्वपूर्ण मूर्ति हराएपछि त्यसमा नक्कली मूर्ति पुनस्र्थापना गरिएका छन्। त्यस्तै एउटा मूर्ति हो, साक्षी गणेशको। मूल मन्दिरछेवैमा पश्चिमतर्फ रहेको यो मूर्ति हराएपछि कोषले योजस्तै देखिने अर्को त्यहाँ राखिदिएको कोषकै एक सदस्यले जानकारी दिए। त्यतिमात्र होइन, जयवागेश्वरी मन्दिरको सुनधारामा ऐतिहासिक मायादेवी र लोकेश्वरीको मूर्ति हराएपछि नक्कली मूर्ति राखिएको संघका अध्यक्ष भण्डारीले जानकारी दिए। पाशुपत क्षेत्रबाट पुराना मूर्ति हराएर नयाँ मूर्ति राखिएका उदाहरण कति छन्, किटान गर्न सकिँदैन, उनी भन्छन्, चोरी हुनबाट बचेका मूर्तिको सुरक्षा कोषले गर्नुपर्ने हो तर त्यतातिर कसैको ध्यान गएको छैन। आजसम्म पाशुपत क्षेत्रबाट हराएका मूर्तिको अभिलेखसमेत कोषमा छैन। पशुपति मन्दिरछेवैमा पश्चिमतर्फ रहेको अर्को महत्त्वपूर्ण मूर्ति पनि गायब छ। छैटौं शताब्दीको भनिने शंकरनारायणको मूर्ति ०५८ सालपछि हराएको हो। आधा शिव र आधा नारायण भएको यो मूर्ति दुर्लभ मानिन्छ। तर अहिले यो मूर्ति राखिएको ठाउँमा झार पलाएको छ। त्यहाँ फोहर थुपार्ने स्थल बनेको छ। यस्तै पछिल्लो समय जयवागेश्वरीबाट ऐतिहासिक सिंहनारायणको मूर्ति हराएको वैद्य समाजका उपाध्यक्ष मुकुन्दराज वैद्यले जानकारी दिए। पशुपति क्षेत्र पुरातात्त्िवक महत्त्वको हो। त्यसैले यहाँबाट हराउने सबै कुरा बहुमूल्य हुन्छन्, मूर्तिको त कुरै नगरौं, वैद्यले भने, महत्त्वपूर्ण मूर्तिहरू कति हराए कति भनेर साध्य छैन। केही महत्त्वपूर्ण शिवलिंग हराए पनि त्यसको लेखाजोखा नभएको सरोकारवालाको भनाइ छ। कोषसँग छैन रेकर्ड पाशुपत क्षेत्रबाट हराएका मूर्तिको यकिन विवरण पशुपतिनाथ विकास कोषसँग छैन। हराएका मूर्तिबारे आधिकारिक जानकारी माग्दा कोषले दिन सकेन। कोषसँग हराएका मूर्ति तथा अन्य सम्पत्ति विवरण पूर्ण विवरण नै नभएको कार्यालयका एक कर्मचारीले जानकारी दिए। कोषले बनाइरहेको बृहत् गुरुयोजनामा पाशुपत क्षेत्रका मूर्तअमूर्त सांस्कृतिक सम्पदाबारे तथ्यांक संकलन गर्ने काम भइरहे पनि कोषले विवरण दिन चाहेन। मूर्तिहरू अहिलेदेखि हराउन थालेका होइनन्। मूर्तिबारे कोषसँगै सबै विवरण छैन, ती कर्मचारीले भने, हराएका मूर्तिबारे यतैका स्थानीयलाई बढी जानकारी हुन्छ, अहिलेसम्म हराएका सबै मूर्तिको विवरण कोषले तयार पारेको त मलाई थाहा छैन। पाशुपत क्षेत्रलाई चार थरीका सुरक्षाकर्मीले सुरक्षा दिन्छन्। सशस्त्र प्रहरीले बाहिरी सुरक्षा दिँदै आएको छ भने जनपद प्रहरी बाहिर र भित्र दुवै स्थलमा खटिएको छ। मन्दिरभित्रको सुरक्षाको जिम्मा पहरा गणले लिएको छ। कोषका पनि आफ्नै सुरक्षा गार्ड छन्। यति कडा सुरक्षा घेराभित्र बाहिरी चोर पसेर कोर एरियाकै मूर्ति चोर्नु असम्भवजस्तै हो, संघका अध्यक्ष भण्डारीले भने, पशुपतिका मूर्ति चोर्ने चोर भित्रकै पनि हुन सक्छन्। कोषले यहाँको सम्पदा संरक्षण गर्नुको साटो विनाश गरिहरहेको समेत भण्डारी प्रस्ट पार्छन्। गर्छुगर्छु भन्ने तर नगर्ने कोष नेतृत्वमा आउनेको प्रवृत्ति हो, उनी भन्छन्, यहाँका मूर्ति मठमन्दिरबारे त कोषले रेकर्ड राख्न सकेको छैन, अरू के गर्छ ? मूर्तिहरू लथालिंग अगाडि टिनको छाप्रो, पछाडि पार्किङ। बीचमा खुम्चिएको छ पुरातात्त्विक महत्त्वको मूर्ति। तिलगंगाबाट आर्यघाट जाँदा भेटिने टहराको माझबाट एउटा सानो गल्ली भित्र छिर्छ। त्यही गल्लीबाट ५० मिटरअगाडि बेवारिसे अवस्थामा छ, ऐतिहासिक त्रिविक्रमको मूर्ति। पाशुपत क्षेत्रमा लथालिंग रहेका पुरातात्त्विक मूर्तिहरु। संस्कृतिविद् टण्डनका अनुसार लिच्छिविकालमा बनेको उक्त मूर्ति नेपालकै पहिलो शिलालेखसहितको मूर्ति हो। यो संरक्षण अभावमा फोहर फाल्ने ठाउँमा थन्किएको छ। मूर्तिको टाउकापट्टि सानो बाटो छ। कंक्रिट सानो घेराभित्र उक्त मूर्ति राखिएको छ। मूर्तिको महत्त्व नबुझाइएका कारण खासै पूजा हँदैन। यति मात्र होइन, पुरानो मूर्तिमा सुरक्षाको बन्दोबस्ती छैन। कोषले समेत महत्त्व नदिएकाले स्थानीय पनि साक्षी मात्र छन्। मूर्तिको इतिहास र महत्त्वबारे उनीहरू अनभिज्ञ छन्। कहिलेकाहीं बार र पर्व परेका बेला एकदुई भक्त पूजा गर्न आउँछन्। यो मूर्तिबारे हामीलाई केही थाहा छैन, स्थानीय संगीता थापा भन्छिन्, कहिलेकाहीं मूर्तिको माथिसम्म पनि पानी भरिएको हुन्छ, कति पुरानो मूर्ति हो भन्ने कुरा हामीलाई थाहै छैन। त्रिविक्रमको मूर्ति शिलालेख कुँदिएको नेपालको पहिलो मूर्ति हो यो तर यस मूर्तिको महत्त्व धेरैलाई थाहा छैन। त्यसैले यसको संरक्षण पनि हुन सकेको छैन, टण्डन भन्छन्, यस्ता पुरातात्त्िवक महत्त्वको मूर्तिलाई समयमै संरक्षण गर्न सकिएन भने चोरी हुन सक्छ। यस्तो बेवारिसे अवस्थामा फालिएकाले चोरलाई पनि यो मूर्ति महत्त्वपूर्ण हो जस्तो लागेको छैन। यस्तै लथालिंग परेको अर्को महत्त्वपूर्ण मूर्ति हो, विश्वरूपको। गुम्बज शैलीमा निर्माण गरिएको यो मूर्ति २० मिटर अग्लो छ। मगृस्थली आसपासमा अष्टधातुबाट बनेको यो मूर्तिमा झार पलाएको छ। भूकम्प गएदेखि जीर्ण बनेको मूर्ति संरक्षणमा कोषले ध्यान दिन सकेको छैन। पाशुपत क्षेत्रको पूर्वीदक्षिण कुनामा रहेको ऐतिहासिक विश्वदीपको मूर्ति पनि कहाँ छ, कोषलाई पत्तो छैन। मूर्तिमा लगाइएका गरगहना उहिल्यै चोरी भइसकेका छन्। पछिल्लो समय मूर्ति पनि कता छ थाहा छैन। मूर्तिको आकार ठूलो भएकाले चोरले त्यतिकै फालेर हिँडेको थियो, संघका अध्यक्ष भण्डारीले भने, मन्दिरभित्रबाट निकालिएको ब्रह्माको मूर्ति गौशाला प्रहरी वृत्तको आँगनमा छ। राजराजेश्वरी घाटबाट हराएको ऐतिहासिक बुद्ध मूर्ति । यो मूर्ति मर्मतका लागि भन्दै निकालिएको थियो । पछिल्लो समय यसको ठाउँमा हुबहु देखिने अर्को मूर्ति राखिएको छ। पाशुपत क्षेत्रमा रहेको २० मिटर अग्लो विश्वरुपाको यो मूर्ति अष्ट धातुबाट बनेको छ । पछिल्लो समय पुरातात्विक महत्वको यो मूर्ति संरक्षणविहीन छ । पशुपतिनाथको २३१ रोपनी जग्गा कसले खायो ? पशुपतिनाथको जग्गा खै ? पशुपतिनाथको कमाइ सवा अर्ब पशुपतिनाथमा नौ किलो सुन ! पशुपतिमा गुठीको जग्गा ११ हजार रोपनी पशुपतिको सुन गायब : ५६ वर्षमा जम्मा ९ किलो पशुपतिको सुन कहाँ गयो ? पशुपतिको सम्पत्तिमा रजाइँ पशुपतिको मूल ढुकुटीमा के छ ?"
"बर्खा लाग्यो, मुस्ताङ घुम्न जाने होइन? (फोटो फिचर)","इतिहासले ठग्यो भनु भने, सहिदको गाथा छ। भुगोलले ठग्यो भनु भने, सर्वोच्च सगरमाथा छ। मुस्ताङ : यी कविताका हरफले नेपालको विविधता, सम्भावना र गौरवमय इतिहासलाई प्रतिबिम्बित गर्दछ। भौगोलिक दुरता र विकटताले कहिलेकाहीँ ठगिएजस्तो महुशुस गर्ने हामीले यहाँको अथाह सम्भावनालाई बोध गर्न नसकेको प्रतित हुन्छ। नपत्याए हिमाल पारिको जिल्ला मुस्ताङ पुग्नुस्। जहाँ प्रकृतिको अनुपम छटाले भरिपूर्ण छ। स्वर्गको एक टुक्राजस्तो आभाष हुने यो जिल्लाका हर ठाउँमा पछिल्ला दुई तीन वर्षयता विकास र परिवर्तनमा उल्लेख्य परिवर्तन आएको देखिन्छ। मुस्ताङ कहिले घुम्ने ? सामान्यतयाः धेरैको जवाफ हुन्छ, असोज या कात्तिकमा।तर मुस्ताङ घुम्ने सबैभन्दा उपर्युक्त मौसम भने असार मानिन्छ। यतिबेला तराई पहाडमा गर्मीले आकुल व्याकुल बनाइरहेको अवस्थामा यहाँ भने त्यसको कुनै आभाष हुँदैन। 'न शरीर काप्ने जाडो, न असिनपसिन हुने गर्मी, सबैभन्दा उपर्युक्त मौसम असार साउनमै हो,' लामो समयदेखि जोमसोममा व्यवसाय गर्दै आएका टेकबहादुर विक भन्छन्, 'घुम्नका लागि असोज कात्तिकमै बढी पर्यटक आउँछन्, तर अहिले मुस्ताङ घुम्नका लागि उपर्युक्त मौसम हो भन्ने धेरैलाई जानकारी नै छैन।' बर्खाको समयमा आउँदाजाँदा बाटामा केही सकस भएपनि यहाँ ठूलो पानी नपर्ने भएकाले यो मौसमले ठूलै समस्या ननिम्त्याउने उनको भनाई छ। मुस्ताङमा हिन्दु र बौद्धमार्गीको अनुपम तीर्थस्थल मुक्तिनाथ मन्दिरदेखि उपल्लो मुस्ताङको लोमान्थाङ दरबार र माटाले बनेका घर गाउँहरु निकै आकर्षक र लोभ लाग्दा देखिन्छन्।हिमाल पारीको जिल्ला मुस्ताङको जोमसोम, ठिनी गाउँ, धुम्बा ताल, मुक्तिनाथ सेरोफेरोमा लिइएका सुन्दर तस्बिर।"
बहुविवाह मुद्दाका फरार अभियुक्त तीन वर्षपछि पक्राउ,जाजरकोट : बहुविवाह मुद्दाका फरा अभियुक्त तीन वर्षपछि पक्राउ परेका छन्।छेडागाड५ का २२ वर्षीय अमर रावतलाई सुर्खेत भेरीगंगा नगरपालिका१२ छिन्चुबाट प्रहरीले पक्राउ गरी जाजरकोट प्रहरीलाई बुझाएको हो। बहुविवाह कसुरमा जिल्ला अदालतले २०७३ साल चैत १५ गते २ वर्ष ६ महिना कैद र २५ हजार जरिबानाको फैसला सुनाएको थियो। घरमा श्रीमती हुँदाहुँदै दोस्रो विवाह गरेपछि उनकी श्रीमतीले पतिविरुद्ध बहुविवाह मुद्धा दर्ता गराएकी थिइन्।प्रहरीले रावतलाई जिल्ला अदालतमा दाखिला गराएपछि अदालतले जिल्ला कारागार चलानका लागि पुनः आदेश दिएको हो।
जाजरकोटका सुन्तला किसानलाई अनुदान,"जाजरकोट : प्रधानमन्त्री कृषि आधुनिकीकरण परियोजनाले किसानलाई प्रोत्साहन अनुदान रकम तथा कृषि उपकरण वितरण गरेको छ। परियोजनाले सुन्तला उत्पादनका लागि कुशे गाउँपालिका, भेरी नगरपालिका२ र नलगाड नगरपालिका३का ५१२ किसानलाई ५० भन्दा बढी सुन्तलाका बोट लगाए प्रोत्साहन अनुदान र कृषि उपकरण वितरण गरेको हो। परियोजनाले कुशेका ३ सय २०, भेरीका ९६ र नलगाडका १ सय २६ सुन्तला उत्पादक किसानलाई अनुदान अन्र्तगत ७ लाख रुपैयाँ समेत वितरण गरेको छ। ५० भन्दा धेरै सुन्तलाका बिरुवा लगाएका किसानलाई ५ सय देखि ९ हजारसम्म प्रोत्साहन रकम वितरण गरेको सुन्तला जात जाजरकोट जोनका प्रमुख टंकप्रसाद रिजालले बताए। त्यस्तै परियोजनाले सुन्तला खेती गरिरहेका किसानलाई २० लाख रुपैयाँमा कृषि औजार वितरण गरेको छ। कृषकलाई पावर, सिकेचर, स्प्रेयर, ट्र्याक्टर, खाल्डा खन्ने मेसिन, फुट स्प्रेयर, भर्याङ, आरी, कैंची, जुसर मेसिन, तौल मेसिन, स्प्रिंकलर लगायत कृषि औजार वितरण गरिएको कृषि प्राविधिक विश्वा मित्र शर्माले बताए। उनका अनुसार कस्टम हाइरिङ सेन्टर र पोस्ट हारभेस्ट सेन्टर कार्यक्रमको रकमबाट किसानलाई कृषि औजार वितरण गरिएको हो। कृषि औजार ५० प्रतिशत अनुदानमा वितरण गरिएको छ।"
अत्तरिया उद्योग वाणिज्य संघका अध्यक्षसहित तीन पक्राउ,"धनगढी : कैलालीको अत्तरिया उद्योग वाणिज्य संघका अध्यक्ष अशोक देवकोटासहित तीनजनालाई प्रहरीले पक्राउ गरेको छ। बुधबार बिहान अत्तरियामा रहेको उद्योग वाणिज्य संघको सभाकक्षमा पत्रकार सम्मेलन गरिरहेका बेला इलाका प्रहरी कार्यालय मालाखेतीका डीएसपी ज्ञानबहादुर विष्ट नेतृत्वमा गएको प्रहरी टोलीले अध्यक्ष देवकोटा, कार्यसमिति सदस्य विपिन साउदसहित तीनजनालाई पक्राउ गरेको हो। जिल्ला प्रहरी कार्यालय कैलालीले देवकोटासहितका ८ जनाविरुद्ध सार्वजनिक हित विपरितको क्रियाकलाप गरेको किटानी जाहेरी परेकाले पक्राउ गरेको जनाएको छ। गोदावरी नगरपालिकाले असार १० आयोजना गरेको नगर परिषद्को उद्घाटन समारोहमा माइक तोडफोड गरेको, माइकको तार काटेको र कार्यक्रम विथोल्ने प्रयास गरेको भन्दै नगरपालिकाले देवकोटासहितका ८ जनाविरुद्ध किटानी दिएकाले पक्राउ गरिएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले बताए। पक्राउ गरिएका तीनैजनालाई जिल्ला प्रहरी कार्यालय कैलालीमा राखिएको छ। असार १० गते नेकपाका स्थायी कमिटि सदस्य लेखराज भट्ट प्रमुख अथिति र सुदूरपश्चिम प्रदेशका सामाजिक विकासमन्त्री कृष्णराज सुबेदी विशिष्ठ अथिति रहेको नगर परिषद्मा आफूहरुलाई बोल्न नदिएको भन्दै देवकोटासहितका केही व्यक्तिले विरोध गर्दै माइकको तार काटनुका साथै जेनेरेटर तोडफोड गरेको गोदावरी नगरपालिकाले जनाएको छ। उद्घाटन कार्यक्रम विथोल्ने र अथितिमाथि दुर्व्यवहार गरेको भन्दै गोदावरी नगरपालिकाको कार्यपालिका बैठकले निर्णय नै गरेर असार ११ गते इलाका प्रहरी कार्यालय मालाखेतीमा अध्यक्ष देवकोटासहितका ८ जनाविरुद्ध किटानी दिएको थियो। किटानीपछि प्रहरीले खोजी गर्न थालेपछि अध्यक्ष देवकोटासहितको कार्यसमितिले मंगलबार बिहान ८ बजे आफ्नो धारणा राख्न अत्तरियामा पत्रकार सम्मेलनको आयोजना गरेको थियो।"
'प्रहरी हुँ' भन्दै गाडी चालकसँग रकम असुल्ने दुई पक्राउ,बागलुङ : जिल्ला प्रहरी कार्यालय बागलुङले प्रहरी बनेर ठगी गर्ने दुई युवकलाई पक्राउ गरेको छ।ताराखोला गाउँपालिका ३ का २४ वर्षीय अम्मर खत्री र बागलुङ नगरपालिका ३ का २१ वर्षीय रुपेश रुचालले नक्कली प्रहरी बनेर बागलुङ बजार नजिकै गाडी चालकबाट पैसा असुली गरेको आरोपमा पक्राउ गरिएको प्रहरीले जनाएको छ। गत असार १६ र १७ गते बागलुङ नगरपालिका६ धारापानी मसरामा यातायातका साधन रोकी चेकजाँच गर्ने र रकम असुल गरेकाले पक्राउ गरी आवश्यक अनुसन्धान अघि बढाइएको जिल्ला प्रहरी कार्यालय बागलुङका प्रहरी नायव उपरीक्षक झपिन्द्र प्रसाद भट्टराईले जानकारी दिए। खत्री र रुचाललाई सिभिल पोसाकमा बसी गाडी चेकजाँच गरिरहेको अवस्थामा प्रहरीले पक्राउ गरेको हो। स्थानीयले दिएको जानकारीका आधारमा उनीहरुलाई नियन्त्रणमा लिने क्रममा प्रहरीसँग विवाद र हातपात समेत भएको भट्टराईले बताए। खत्री र रुचालविरुद्ध प्रहरीले सार्वजनिक मुद्धा दर्ता गरिएको प्रहरीले जनाएको छ।
नेपालले अमेरिकाबाट सगरमाथा डायलग सुरु गर्ने,काठमाडौं : नेपालले जलवायु परिवर्तन र त्यसका असर न्यूनीकरण तथा प्रभावहरुबारे अन्तर्राष्ट्रिय फोरम संचालन गर्ने भएको छ। उक्त फोरमको नाम सगरमाथा डायलग दिइएको छ। गत २९ र ३० जुनमा संयुक्त अरब इमिरेट्स (यूएई) मा भएको यूएन क्लाइमेट एक्सन समिट२०१९ को मन्त्रीस्तरीय तयारी बैठकका क्रममा वन तथा वातावरण मन्त्री शक्तिबहादुर बस्नेतले उक्त घोषणा गरेका थिए। उनका अनुसार आगामी सेप्टेम्बरमा अमेरिकाको न्यूयोर्कमा हुने यूएन क्लाइमेट एक्सन समिट मा उक्त कार्यक्रमको सुरुवात गरिनेछ। समिटमा वातावरणीय परिवर्तन र असरबारे विश्वसमुदायका प्रतिनिधिहरुसँग अन्तक्र्रिया हुनेछ। त्यसपछि हरेक वर्ष नेपालमै समिटको आयोजना हुने भएको छ। जलवायु परिवर्तनको असर न्यूनीकरणका लागि हिन्दकुश हिमालयन मुलुकहरुको सामूहिक प्रयास बढाउने उद्देश्यका साथ साइड इभेन्ट गर्न लागिएको उनले बताए। यस्तै नेपालले आगामी सन् २०२० मा जलवायु परिवर्तनको असर घटाउने सम्बन्धी राष्ट्रिय प्रतिवद्धता(एनडिसी) अद्यावधिक गर्ने सम्बन्धी प्रस्ताव तयार भइरहेको जानकारी पनि बैठकमा दिए। नेपालले सन् २०१६ मा उक्त प्रस्ताव जर्मनीको बोनस्थित जलवायु परिवर्तन सम्बन्धी महासन्धिको मुख्यालयमा प्रस्तुत गरेको थियो। जलवायु परिवर्तन सम्बन्धी पेरिस सम्झौताका पक्ष राष्ट्रले हरेक पाँच वर्षमा महासन्धिको मुख्यालयमा प्रतिबद्धतापत्र बुझाउनु पर्छ। नेपाल महासन्धिको संस्थापक पक्ष राष्ट्र हो। मन्त्रीस्तरीय राउण्ड टेबल बैठकमा मन्त्री बस्नेतले जलवायु परिवर्तनमा नेपालको योगदान नगण्य (००२७) प्रतिशत रहेको भए पनि प्रभावित मुलुकको अग्रपंक्तिमा पर्ने भन्दै वातावरणीय प्रदूषण बढाउन योगदान गर्ने राष्ट्रहरुले नेपालजस्ता मुलुकमा भइरहेको नकारात्मक प्रभाव न्यूनीकरणका लागि बजेट व्यवस्था गर्नुपर्ने प्रस्ताव राखे।
९ करोड मुल्य बराबरको सेतक चिनी गोदाममै थन्कियो,"जाजरकोट : समयमा निकासी पूर्जी नपाउँदा जाजरकोटमा करीब ९ करोडको सेतक चिनी गोदाममै थन्किएको छ। प्रति क्वीन्टल ६० हजारमा बिक्री हुने करीब एक हजार पाँच सय क्वीन्टल सेतक चिनीले छुट पूर्जी नपाउँदा गोदाममै थन्किएको हो। हालसम्म संकलन तथा छुट पूर्जी पाउने आसमा रहेका व्यापारीले यस आर्थिक वर्षमा नपाउने निश्चित भएको छ। वातावरणीय प्रभाव मूल्यांकन (ईआईए) नबनाएको र सामुदायिक वनको कार्य योजना हालसम्म स्वीकृत नभएका कारण जिल्ला बाहिर निकासीका लागि व्यापारीले छुट पूर्जी पाउन नसकेका हुन्। छुट पूर्जी नपाउँदा लाखौं लगानी गरेर सेतक चिनी खरीद गरेका व्यापारी चिन्तामा परेका छन्। वर्षात्को समयमा संकलित सेतक चिनी कुहिने डर उनीहरुलाई छ। डिभिजन वन कार्यालयले भदौअघि छुट पूर्जी दिन सकिने अवस्था नभएको बताएपछि व्यापारी निराश भएर फर्केका छन्। जिल्लाका विभिन्न जंगलमा पाइने सेतक चिनी संकलन तथा निकासी पूर्जीका लागि डिभिजन वन कार्यालय जाजरकोटमा गत कार्तिकमै व्यापारीले करीब ६ हजार क्वीन्टलको अनुमति मागेका थिए। सेतक चिनी पाइने सामुदायिक तथा राष्ट्रिय वनको कार्ययोजना र वातावरणीय प्रभाव मूल्यांकन (ईआईए) नभएपछि डिभिजन वन कार्यालयले संकलन तथा निकासी पूर्जी दिन सकेन। तर, बारेकोट गाउँपालिकाले वन ऐनविपरीत ६५ जना व्यापारीबाट दुई लाख रुपैयाँ धरौटी लिएर संकलन पूर्जी दियो। गाउँपालिकाकै अनुमतिका आधारमा व्यापारीले स्थानीय बासिन्दालाई सेतकचिनी (खिरौलो) संकलन गर्न लगाए। करीब ६ हजार क्वीन्टल सेतक चिनी संकलन भएको व्यापारीले भनाई छ। उक्त सेतक चिनी निकासीका लागि करीब दुई सय व्यापारीले डिभिजन वन कार्यालयमा निवेदन दिए। प्रारम्भिक वातावरणीय प्रभाव मूल्यांकन(आईईए) गरेका कारण पाँच सय क्वीन्टलसम्मको संकलन तथा निकासी पूर्जी दिने अधिकार डिभिजन वन कार्यालयले पायो। पाँच सयभन्दा बढीको अनुमति दिन ईआईए गर्नुपर्ने प्रावधान छ। तर, कार्यालयले हालसम्म ईआईए गर्न सकेको छैन। एक्सन फर इन्जिनियरिङ्ग सोलुसनले जाजरकोटका वनको वातावरणीय प्रभाव मुल्याकंनको जिम्मा लिएको थियो तर समयमा उक्त कार्य नगर्दा समस्या देखिएको हो। ईआईए नगर्दा व्यापारीले हालसम्म संकलन तथा छुट पूर्जी पाउन नसकेका हुन् । यद्यपी, व्यापारीले अवैध तरीकाले संकलित सेतक चिनी नै निकासी गरेका छन्। केही व्यापारीले जाजरकोटबाट छुट पूर्जी नपाउँदा रुकुम र डोल्पाबाट अनुमति लिएर निकासी गरेका छन् भने कतिपयले अवैध तरीकाले नै निकासी गरेको पाईएको छ। संकलित सेतक चिनीले निकासी पूर्जी नपाउँदा गोदाममा कुहिन थालेको छ। छुटपूर्जी नपाउँदा जिल्लाका रिम्ना, कालीमाटी र घाटमा सेतकचिनी अलपत्र अवस्थामा छ। व्यापारीले डिभिजन वन कार्यालय, जाजरकोटवाट समयमा संकलन तथा छुट पूर्जी दिन नसक्दा सरकारलाई करोडौको राजश्व घाटा लागेको छ। व्यापारीले पनि अवैध तरीकाले लुकिचोरी संकलन र निकासी गर्न बाध्य भएका छन्। असोजको अन्तिम सातादेखि मंसिरको पहिलो सातासम्म जिल्लाको बारेकोट गाँउपालिकाका विभिन्न पाटनमा बहुमुल्य सेतक चिनी (खिरौलो) खन्ने गरिन्छ। सेतक चिनी संकलन तथा निकासी पूर्जी लिनलाई कार्यालय धाउन थालेको नौ महिना वितिसक्दा पनि पाउन नसकेको व्यापारी गोरखबहादुर शाहीले बताए। कार्यालयले छुट पूर्जी नदिएपछि सेतक चिनी संकलनमा गरेको लाखौ रुपैयाँ लगानी गरिसकेका डुब्न थालेको उनको भनाई छ । सामुदायिक वनको कार्ययोजना स्वीकृति नभएको र वातावरणीय प्रभाव मूल्याकंन नभएका कारण सेतक चिनी लगायतका जडिबुटीको संकलन तथा निकासी पूर्जी दिन नसकिएको डिभिजन वन कार्यालय, जाजरकोटका प्रमुख महेश कुमाईले जानकारी दिए। विभागबाट कार्ययोजना स्वीकृती नहुँदासम्म कुनै प्रकारको पूर्जी दिन नमिल्ने भएकाले व्यापारीले उक्त पूर्जी पाउन नसकेको उनको भनाई रहेको छ। यतिबेला संकलन पूर्जी दिने समय नभएकाले अब भदौमा मात्र दिन सकिने उनले बताए। व्यापारीले सुरुमा धेरै सेतक चिनी भएको बताए पनि हाल करीब एक हजार पाँच सय क्वीन्टल जति स्टक रहेको बताए।"
वाणिज्य संघका अध्यक्ष पक्राउको विरोधमा बजार बन्द,"धनगढी : अत्तरिया उद्योग वाणिज्य संघका अध्यक्ष अशोक देवकोटासहित तीनजना व्यापारी पक्राउको विरोधमा स्थानीय व्यापारीले बजार बन्द गराएका छन्। बुधबार दिउँसोबाट स्थानीय व्यापारीले अध्यक्ष देवकोटासहित ३ जनालाई पत्रकार सम्मेलनबाट प्रहरीले पक्राउ गरेपछि बजार बन्द गराएका हुन्। व्यापारीका समस्या नगरपरिषद्मा राख्न नदिएपछि भएको असहमतिमा सार्वजनिक मुद्दा दायर गरिनु र आफ्ना धारणा राख्न उद्योग वाणिज्य संघको हलमा गरिएको पत्रकार सम्मेलनबाटै पक्राउ गरिनु गलत भएको भन्दै व्यापारीले बजार बन्द गरेर आन्दोलनमा उत्रिएको अत्तरिया उद्योग वाणिज्य संघका महासचिव यज्ञराज जोशीले बताए। 'आफ्ना धारणा राख्दै गर्दा प्रहरी पठाएर पक्राउ गरिनु वाक स्वतन्त्रताको विरुद्ध हो,' उनले भने, 'झुटा मुद्दा लगाएर व्यापारीलाई फसाउन खोजियो।' उद्योग वाणिज्य संघका पदाधिकारीसहितका व्यापारीले पनि आफ्ना क्रियाकलापलाई सच्चाउँदै जानुपर्ने गोदावरी नगरपालिकाका मेयर हरिसिंह साउँदले बताए। उनले भने, 'हामी यो विवादको सहजीकरणमा छौँ, तर व्यापारीले पनि आफ्नो क्रियाकलापलाई सुधार्दै जानुपर्छ।' आवेशमा आएर व्यापारीले नगरपालिकाको नीति तथा कार्यक्रममै गुण्डागर्दी शैली अपनाएको भन्दै उनले खेद व्यक्त गरे। कैलालीको गोदावरी नगरपालिकाले असार १० आयोजना गरेको नगर परिषद्को उद्घाटन समारोहमा कार्यक्रम विथोल्ने र अतिथिमाथि दुव्र्यवहार गरेको भन्दै कार्यपालिका बैठकले निर्णय गरेर असार ११ गते इलाका प्रहरी कार्यालय मालाखेतीमा अध्यक्ष देवकोटासहितका ८ जनाविरुद्ध किटानी दिएको थियो। नगर परिषद्को उद्घाटन समारोहमा माइक तोडफोड गरेको, माइकको तार काटेको र कार्यक्रम विथोल्ने प्रयास गरेको भन्दै किटानी दिएकाले पक्राउ गरिएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले बताए। पक्राउ गरिएका तीनैजनालाई जिल्ला प्रहरी कार्यालय कैलालीमा राखिएको छ।"
हुम्लाको बाग्गेश्वरी स्कुलमा शंकास्पद वस्तु फेला,सिमकोट : खार्पुनाथ गाउँपालिकाको बाग्गेश्वरी आधारभुत विद्यालयमा शंकास्पद वस्तु भेटिएको छ। विद्यालयमा शंकास्पद वस्तु भेटिएको जिल्ला प्रहरी कार्यालयका निमित्त प्रमुख राजेन्द्रबहादुर सिंहले जानकारी दिए। उनका अनुसार विद्यालयमा भेटिएको उक्त वस्तुबारे बुझ्न अहिले जिल्ला प्रहरी कार्यालयको निर्देशनमा प्रहरी चौकी ठेहेको टोली त्यसतर्फ प्रस्थान गरेको छ। निमित्त प्रहरी प्रमुख सिंहका अनुसार विद्यालयका शिक्षकले घटनाबारे खबर गरेपछि प्रहरी टोली त्यसतर्फ गएको हो।
भोजपुरकाे एक वडा कार्यालयमा तोडफोड र आगजनी,"भोजपुर : टेम्के मैयुङ गाउँपालिका१ तिम्मास्थित वडा कार्यालयमा अज्ञात समूहले तोडफोड तथा आगजनी गरेको छ। सदरमुकामदेखि २१ किलोमिटर दुरीमा पर्ने वडा कार्यालयको ताला फोडेर मंगलबार राति कार्यालयका महत्वपूर्ण कागजातमा आगजनी गरिएको हो। अज्ञात समुहले वडाध्यक्ष र वडा सचिवको कार्यकक्षमा पसेर कम्प्यूटर, टेबुल, कुर्सी, प्रिन्टर, ईन्टरनेटका सामाग्री, महत्वपूर्ण कागजातहरु जलाएको ईन्सेपेक्टर पाण्डव राजवंशीले जानकारी दिए। सोहि वडाको परिसरभित्रै बम जस्तो देखिने शंकास्पद बस्तु भने निष्क्रिय गरिएको प्रहरीले जनाएको छ। तोडफोड गर्ने समूहले कार्यालयमा रहेको एउटा ल्यापटप पनि साथमै लिएर गएको बताइएको छ। घटनापछि उक्त स्थानमा सुरक्षा अवस्था कडा पारिएको प्रमुख जिल्ला अधिकारी नुरहरी खतिवडाले बताए। उक्त घटनास्थलमा बुधबार विहानबाटै नेपाल प्रहरी र शसस्त्र प्रहरीको टोलीलाई खटाइएको छ।"
मुगुमा एक सुत्केरीको मृत्यु,मुगु : कार्मारोङ्ग गाँउपालिका१ चिताई गाँउकी एक सुत्केरी महिलाको मृत्यु भएको छ। बच्चा जन्माए पनि साल अड्कीएपछि मंगलबार ३५ वर्षे पासाङ फुटिक तामाङको मृत्यु भएको हो। तामाङले सोमबार आप्नै घरमा छोरा जन्माएकी थिइन्। बच्चा जन्माइसकेपछि साल नझरेको र धेरै रगत बगेपछि उनको मृत्य भएको प्रहरीले जनाएको छ। गाउँमा स्वास्थ्यकर्मी नहुँदा स्थानीय महिलाले उनलाई सुत्केरी गराएका थिए। आमाको मृत्यु भएपछि जिवित नवजात शिशुको बिचल्ली भएको छ। मृतक सुत्केरी तामाङका अन्य तीन सन्तान पनि छन्। स्थानीयहरु यो गाउँबाट स्वास्थ्य सेवा लिन एक दिन टाढा डोल्फु गाउँ जानुपर्छ। स्वास्थ्य संस्था एकदिन टाढा भएपनि त्यहाँ स्वास्थ्यकर्मी छैनन। उपचार गराउन अन्य ठाउँ लैजान गाँउमा पुरुषहरु पनि छैनन्। सबै पुरुषहरु यार्सा संकलन गर्न पाटनतिर गएका छन्।
पकेट क्षेत्रमै आँप महँगो,"सिरहा : आँप उत्पादनमा पकेट क्षेत्र मानिने सिरहामा यस वर्ष आँपको मूल्य आकासिएको छ। अघिल्ला वर्ष जस्तो यसवर्ष आँप फलेको छैन। गाउँगाउँका आँप बगैंचा रित्तौ छन्। आँपको उत्पादन घटेसँगै मूल्य ह्वातै बढेको छ। आँप नफलेपछि किसान मारमा परेका छन्। यसवर्ष जिल्लाका मुख्य बजार लहान, गोलबजार, मिर्चैया, चोहर्वा र सिरहासहितका स्थानमा सिजनको सुरुमै मालदह, बमबई आँप प्रतिकिलो सय रुपैयाँभन्दा बढीमा खरिदबिक्री हुने गरेको छ। सुरुमै आँप महँगो भएकाले अन्तिम समयसम्म बढ्नसक्ने स्थानीय व्यापारी बताउँछन्। आँपको उत्पादनमा कमी आएका कारण बढी मूल्यमा बेच्नु परेको व्यापारीको भनाइ छ। थोरै फलेकाले गाउँगाउँमा आँप खोज्न जानुपर्छ, एक व्यापारीले भने,बजारसम्म आँप पुयाउन लागत बढी लाग्ने गर्दा महँगोमा बेच्नुपरेको छ। मौसमी असरका कारण यो वर्ष सिरहामा आँप निकै कम उत्पादन भएको छ। गत वर्ष रूखमा लटरम्म आँप फलेर लाखौंको आँप बिक्री गरेका किसान यो वर्ष निराश भएको लहान नगरपालिका २४ झुटकी गाउँका आँप किसान कमल यादव सुनाउँछन्। कमलले आफ्नो दुई बिघा जग्गामा आँपखेती गरेका छन्। सिँचाइ असुविधा हुँदा अन्य बाली छाडेर आँप लगाए, उनले भने,यस वर्ष त आँप फलेकै छैन्। गत वर्ष उनको बगैंचामा फालाफाल आँप फलेको थियो। सस्तोमै बेचे पनि ७५ हजार आम्दानी भएको उनले बताए। यसवर्ष आफ्नै घरमा खानसमेत नपुगेको उनले सुनाए। यसपालि आँपमा मजुरा(फूल) नै कम लागेको थियो, वस्तीपुरका सफिजा मियाँले भने,त्यो पनि हावाहुरीले झायो। किसानलाई आँपलाई कसरी हावाहुरी, रोगबाट बचाउनेबारे जनचेतना अभाव रहेको उनले बताए। भगवान भरोसे आँपखेती हुने गरेको उनी सुनाउँछन्। आँप प्रत्येक वर्ष नभएर वर्ष बिराएर फल्ने फलका रूपमा हेर्ने गरिएको उनको भनाइ छ। गतवर्ष आँप बढी उत्पादन हुँदा सस्तोमा बिक्री भयो, यस वर्ष कम फल्दा बढी मूल्यमा बिक्री हुँदैछ, अर्का किसान हरिचन साहले भने,बढी फलेको आँपलाई राख्ने ठाउँ सित भण्डार भइदिए किसानलाई राहत हुन्थ्यो। आँपमा लाग्ने रोग नियन्त्रण गर्ने उपाय किसानसँग नहुँदा उत्पादन गर्न समस्या भएको बताए।"
बढ्यो भिसा शुल्क : साउन १ देखि कार्यान्वयन,"काठमाडौं : सरकारले झन्डै १० वर्षपछि प्रवेशाज्ञा (भिसा) शुल्क बढाएको छ। बढेको शुल्क साउन १ गतेदेखि कार्यान्वयनमा आउनेछ। मन्त्रिपरिषद्ले पर्यटक, अध्ययन, गैरपर्यटकीय, व्यावसायिक र आवासीय भिसा दस्तुर बढाउने निर्णय गरेको थियो। सोही निर्णयअनुसार गृह मन्त्रालयले परिवर्तित भिसा शुल्क लागू गर्न लागेको हो। अध्यागमन विभागले नयाँ भिसा शुल्क कार्यान्वयन गर्ने तयारी गरेको छ। गृहले पछिल्लोपटक २०६५ साउन १ गतेदेखि नयाँ भिसा शुल्क कार्यान्वयनमा ल्याएको थियो। झन्डै १० वर्षपछि नेकपा अध्यक्ष केपी ओली नेतृत्वको सरकारले भिसा शुल्क बढाउने निर्णय गरेको हो। विभागका महानिर्देशक ईश्वरराज पौडेलले परिवर्तित भिसा शुल्क साउन १ देखि कार्यान्वयनमा आउने बताए। महानिर्देशक पौडेलले अन्नपूर्णसँग भने, भिसा शुल्क समयसापेक्ष पारिएको छ। अन्तर्राष्ट्रिय अभ्यासको समेत अध्ययन गरेर भिसा शुल्क बढाउने निर्णयमा पुगेका हौं। गृह मन्त्रालयले पर्यटकीय भिसाअन्तर्गत १५ दिनको बहुप्रवेशी भिसा दस्तुर ३० डलर पुर्याएको छ। यसअघि १५ दिनको बहुप्रवेशी भिसा शुल्क २५ डलर तिर्नुपथ्र्यो। त्यस्तै ३० दिनको बहुप्रवेशी भिसा शुल्कमा १० डलर बढाएर ५० अमेरिकी डलर पुर्याएको छ। पर्यटकले यसअघि ३० दिनको बहुप्रवेशी भिसाको ४० डलर तिर्दै आएका थिए। गृह मन्त्रालयले ९० दिनको बहुप्रवेशी भिसा शुल्क ९० बाट बढाएर १ सय २५ डलर पुर्याएको छ। गृहले ९० दिनको बहुप्रवेशी भिसामा ३५ अमेरिकी डलर बढाएको छ। यसअघि ९० डलर तिर्दा ९० दिनको बहुप्रवेशी भिसा पाइन्थ्यो। पर्यटक भिसाको म्याद थप गर्दा भिसा अवधिभित्र प्रतिदिन ३ अमेरिकी डलर तिर्नुपर्नेछ। म्याद गुज्रिएपछि भिसा थप गर्दा बेग्लै जरिबाना तिर्नुपर्छ। पर्यटकले बहुप्रवेशी भिसा थप्दा अब २५ अमेरिकी डलर तिर्नुपर्नेछ। यसअघि सोही प्रयोजनमा २० डलर मात्र तिर्नुपथ्र्यो। शैक्षिक उपाधि प्राप्त हुने गरी अध्ययनरत विद्यार्थी र आश्रित परिवारले प्रतिमहिना ३० डलर तिर्नुपर्नेछ। यसअघि उनीहरूले २० डलर तिर्नुपथ्र्यो। शैक्षिक उपाधि नपाउनेका लागि २५ अमेरिकी डलरबाट बढाएर प्रतिमहिना ७५ डलर पुर्याएको छ। यसअघि उनीहरूले ५० डलर तिर्दै आएका थिए। तर भुटानका विद्यार्थीका लागि भने उक्त शुल्क लागू हुँदैन। भुटानी विद्यार्थी र उनीहरूका आ िश्रत परिवारका लागि ५ डलर बढाएर प्रतिमहिना १५ डलर पुर्याएको छ। अध्ययनअनुसन्धान गर्न आउने अन्य विदेशी र आश्रित परिवारका लागि १० डलर भिसा शुल्क बढाएर ५० डलर पुर्याइएको छ। उनीहरूले यसअघि प्रतिमहिना ४० डलर तिर्दै आएका थिए। गैरपर्यटकीय भिसाअन्तर्गत पत्रकार र आश्रित परिवारको भिसा शुल्क ५ डलर बढाएर १५ डलर पुर्याइएको छ। यसअघि उनीहरूले प्रतिमहिना १० डलर तिर्नुपथ्र्यो। दातृराष्ट्रको लगानीमा सञ्चालित गैरसरकारी संस्थामा कार्यरत विदेशी र आश्रित परिवारले प्रतिमहिना ५० डलर तिर्नुपर्ने भएको छ। यसअघि उनीहरूले प्रतिमहिना ३० डलर तिर्दै आएका थिए। गृह मन्त्रालयले उनीहरूको भिसा शुल्कमा २० अमेरिकी डलर बढाएको हो। व्यावसायिक भिसाअन्तर्गत एक करोड रुपयाँभन्दा वढी व्यक्तिगत लगानी गर्ने विदेशी र आश्रित परिवार वा संस्थाका अधिकृत प्रतिनिधिले वार्षिक बहुप्रवेशी भिसाका लागि दुई सय अमेरिकी डलर भिसा शुल्क तिर्नुपर्ने भएको छ। उनीहरूले यसअघि वार्षिक एक सय अमेरिकी डलर तिर्दै आएका थिए। एक करोड रुपैयाँभन्दा बढी व्यक्तिगत लगानी गर्ने विदेशी र आश्रित परिवार वा संस्थाका अधिकृत प्रतिनिधिलाई एक वर्षभन्दा कम अवधिको बहुप्रवेशी भिसाबापत २० डलर तिर्नुपर्नेछ। गृह मन्त्रालयले उनीहरूका लागि १० डलर बढाएको हो। यसअघि उनीहरूले १० डलर तिर्दै आएका थिए। एक करोडभन्दा कम लगानी गर्ने र एक वर्षभन्दा कम अवधिको बहुप्रवेशी भिसाका लागि ३५ डलर तिर्नुपर्नेछ। गृह मन्त्रालयले उनीहरूका लागि ५ डलर बढाएर ३५ डलर पुर्याएको हो। एक करोड रुपैयाँभन्दा बढी व्यक्तिगत लगानी गर्ने विदेशी र आश्रित परिवार वा संस्थाका अधिकृत प्रतिनिधिले ५ वर्षको बहुप्रवेशी भिसा शुल्कबापत ५ सय अमेरिकी डलर तिर्नुपर्ने भएको छ। यसअघि उनीहरुले २०० अमेरिकी डलर तिर्दै आएका थिए। गृह मन्त्रालयले उनीहरूका लागि एकैपटक २ सय अमेरिकी डलर बढाएको हो। एक करोड रुपैयाँ र सोभन्दा कम व्यक्तिगत लगानी गर्ने विदेशी वा तिनका आश्रित परिवार वा संस्थाका अधिकृत प्रतिनिधिले वार्षिक रूपमा बहुप्रवेशी भिसाबापत चार सय अमेरिकी डलर तिर्नुपर्ने भएको छ। उनीहरूका लागि सरकारले एक सय डलर बढाएको हो। यसअघि उनीहरूले तीन सय अमेरिकी डलर तिर्दै आएका थिए। आवासीय भिसाअन्तर्गत बहुप्रवेशी भिसा सुविधासहित पहिलोपटक पाँच सय अमेरिकी डलर तिर्नुपर्ने भएको छ। गृहले उनीहरूका लागि तीन सय अमेरिकी डलर बढाएको छ। यसअघि उनीहरूले २ सय अमेरिकी डलर तिर्दै आएका थिए। आवासीय भिसा नवीकरण गर्दा बहुप्रवेशी सुविधासहितको भिसा शुल्कसमेत बढेको छ। नवीकरण गर्दा अब वार्षिक रूपमा दुई सय अमेरिकी डलर तिर्नुपर्ने भएको छ। यसअघि उनीहरूले एक सय डलर तिर्दै आएका थिए।"
खोलो तर्काएर बाँध,"विराटनगर : विराटनगगर महानगरपालिका र कटहरी गाउँपालिकाको सीमा भएर बग्ने सिंघिया खोलाको प्राकृतिक बहावलाई थुन्ने गरी बाँध निर्माण गरेपछि दुईवटा वडा जोखिममा परेका छन्। वडा नम्बर १ र २ का दुई सय परिवार बाढीको जोखिममा छन्। खोला बगेकै स्थानलाई नम्बरी जग्गा भएको बताउँदै स्थानीय गोकर्ण माझीले तारजाली लगाएर बाँध बनाएपछि खोलाको धार परिवर्तन भएको छ। खोलाले धार परिवर्तन गरी बग्न थालेपछि गाउँमा पानी पसेको भन्दै स्थानीय आक्रोशित बनेका छन्। बाँध बनाएपछि खोलाले बहाव परिवर्तन गरेको छ, अहिलेनै पनि पानी गाउँमा पस्छ स्थानीय पंकज बर्माले भने, वर्षातमा गाउँ नै डुबानमा पर्ने जोखिम बढ्यो। खोलाको जलाधार क्षेत्रमा बाँध बनाएर जग्गा अतिक्रमण गर्न खोजिए पनि जनप्रनिधिले कुनै चासो नदिएको बर्माले गुनासो गरे। खोलाको पश्चिमतर्फ विराटनगर महानगरपालिका र पूर्वतर्फ कटहरी गाउँपालिका छ। विराटनगर१ गंगा टोलकी लक्ष्मी रायले खोलाको पूर्वपट्टी बनाइएको बाँधले खोलाले धार परिवर्तन गरेको र आफूहरु अब डुबानमा पर्ने निश्चित भएको बताइन्। वर्षौँदेखि बग्ने खोलाको धार परिवर्तन गरेर बाँध बनाउँदा विराटनगर महानगरपालिका१ का ५० भन्दा बढी सुखुम्बासीको घर र २ का नम्बरी जग्गामा बनाएको एक सय १० घर डुवानमा पर्ने उनी बताउँछिन्। सिंघिया खोलाको पूर्वउत्तरतर्फ ढुंगा र तारजाली प्रयोग गरेर एक सय ६५ मिटरको बाँध गोकर्ण माझीले निर्माण गरेका हुन्। समयमै समस्याको समाधान नभए विराटनगर महानगरपालिकाले ठूलो क्षति बेहर्नुपर्ने स्थानीय बताउँछन्। विराटनगर२ का वडाध्यक्ष कुमार पोखरेलले बाँधका कारण पश्चिमतर्फका वासिन्दा बढि प्रभावित हुने देखिएको बताए। स्थानीयको गुनासोपछि आपूले स्थलगत निरीक्षण गरेको उनको भनाइ छ। सम्बन्धित वडाका वडा अध्यक्षसँग सवन्वय गरेर नियन्त्रणका लागि निर्णय गर्ने पोखरेलले बताए। कसैको अनुमती नलिएर बाँध बनाएको पाइयो, खोला क्षेत्रको जग्गा छुट्याउन छानविन गर्नुपर्छ। अमिन लगाएर जग्गा छुट्याउने तयारी गरेका छौं उनले भने। खोलाको पूर्वतफको बाँध भएको स्थानमा विभिन्न ८ जनाको नाममा ४९ कट्ठा जग्गा रहेको बताइएको छ। बाँध निर्माण गरेका गोकर्ण माझीले २०५० सालमा समूहगत जग्गा खरिद गरेको बताएका छन्। उनले आफ्नो नम्बरी जग्गामा बाँध बनाएको बताए। आफूहरुले खरीद गरेको अढाई बिगाह जग्गामध्ये खोलाले कटान गरेका कारण हाल ४३ कट्ठामात्र बाँकी रहेको जानकारी दिए। बाँकी रहेको जग्गा संरक्षणका लागि बाँध बनाएको माझीको भनाइ छ। राजेश साफकोटा, अमरनाथ झा, ज्ञानशुल्क अधिकारी, महेन्द्र यादव, राजेन्द्र चौधरी, धनेश्वर साह, हेम नारायण आचार्यसहित समूहमा जग्गा किनेको माझीको दाबी छ। उनिहरुले सस्तोमा किनेर खोलाको प्राकृतिक बहावलाई प्रभावित गर्दै पल्टीङ गर्ने काम गर्ने गरेको स्थानीयको आरोप छ। हाल उक्त जग्गा ४ लाख रुपैयाँ धुरका दरले बिक्री गर्दै आएका छन्।"
हेलिकप्टरबाट सुत्केरी र नवजात शिशुको उद्धार,"बागलुङ : जिल्लाको ढोरपाटन नगरपालिकाकी एक सुत्केरी आमा र नवजात शिशुको हेलिकप्टरमार्फत उद्धार गरिएको छ। ढोरपाटन नगरपालिका ९ मर्माका टेकबहादुर विककी २१ वर्षीया श्रीमती कोपिलाको बुर्तिबाङ प्राथमिक स्वास्थ्य केन्द्रमा शल्यक्रिया गरी प्रसूति गराइएको थियो। तर, बच्चा र आमा दुवैको स्वास्थ्यमा थप समस्या देखिएपछि ढोरपाटन नगरपालिकाका मेयर देवकुमार नेपालीको विशेष पहलमा हेलिकप्टर चार्टर गरेर थप उपचारका लागि पश्चिमाञ्चल क्षेत्रीय अस्पताल पोखरा पठाइएको छ। सुत्केरी व्यथा लागेर प्राथमिक स्वास्थ्य केन्द्रमा भर्ना गरिएकी विकको भिडियो एक्सरेमा गर्भमा रहेको बच्चाको मुटुको धड्कन निकै कम देखिएकाले तत्काल शल्यक्रिया गरिएको थियो। शल्यक्रियापश्चात प्रसूति गराउन सफल भएपनि बच्चाको स्वास्थ्यमा सुधार नभएपछि रिफर गर्नु परेको स्वास्थ्य केन्द्रका मेडिकल अधिकृत डा कृष्णहरी श्रेष्ठले जानकारी दिए। बच्चाको श्वासप्रश्वासमा समस्या देखिएकाले एनआईसीयूको आवश्यकता भएको र धेरै रक्तश्रावका कारण आमाको स्वास्थ्य पनि जोखिममा भएकाले स्वास्थ्य केन्द्रमा उपचार सम्भव नभएको डाश्रेष्ठले बताए। ढोरपाटन नगरपालिकाका नगर प्रमुख नेपालीले गण्डकी प्रदेशको सामाजिक विकास मन्त्रालय सँगको समन्वयमा सुत्केरी आमा र बच्चाको थप उपचारका लागि निशुल्क हेलिकप्टरको व्यवस्था गरी आकस्मिक उद्धार गर्न सम्भव भएको डाक्टर श्रेष्ठले बताए। मंगलबार अपरान्ह ४ बजेको समयमा प्रभु कम्पनीको हेलीकप्टरमार्फत उद्धार गरिएको थियो। नगर प्रमुख नेपालीले आमा र बच्चाको शीघ्र स्वास्थ्य लाभको कामना गर्दै उपचारमा सहयोग पुर्याउन नगद रकम समेत सहयोग गरेको विकका श्रीमान टेकबहादुरले बताए। सुत्केरी विक र उनका बच्चालाई पोखरास्थित पश्चिमाञ्चल क्षेत्रीय अस्पतालमा भर्ना गरिएको र थप उपचार भइरहेको डा दिलिप कोजुले जानकारी दिए।"
"अछाममा बस दुर्घटना, १८ घाइते, दुईको अवस्था गम्भीर",अछाम : अछामको साँफेबगर नगरपालिका २ को झकालेमा बस दुर्घटना भएको छ। दुर्घटनामा १८ जना घाइते भएका छन्। झकालेको मोडमा विपरित दिशाबाट आइरहेको गाडीलाई साइड दिन खोज्दा बस दुर्घटना भएको प्रहरी निरीक्षक मोहन साउदले जानकारी दिए। महेन्द्रनगरबाट बाजुराका लागि छुटेको पवनदुतको ना ७ ख २५६४ नम्बरको उक्त बस बुधबार बिहान सडकबाट करिब ५० मिटर तल खसेको छ। घाइतेको उद्धार गरी उपचारका लागि न्याय हेल्थ बयलपाटा अस्पताल लगिएको प्रहरी निरीक्षक साउदले जानकारी दिए। घाइतेमध्ये कोहलपुरका शान्त धिताल र बाजुराका पदम कुमालको अवस्था भने गम्भीर रहेको साउदले बताए।
बिरामीको विश्वास गुमाउँदै अञ्चल अस्पताल,"धनगढी : घटना १ : डडेल्धुराको विकट क्षेत्र पर्शुराम नगरपालिका६ की २२ वर्षीया गर्भवती राधा नाथको २०७५ भदौ २० गते सेती अञ्चल अस्पतालमा शल्यक्रियाका क्रममा मृत्यु भयो। छोरो पाएकी उनको शल्यक्रियापछि होस खुलेन्। चिकित्सकको टीमले उनलाई मुटुको बाथ रोग (रेपिड हर्ट डिजिज, आरएचडी) का कारण मृत्यु भएको बताए। नवजात छोरो र श्रीमतीको शव बोकेर उनका श्रीमान घरतिर लागे। घटना २ : कञ्चनपुरको शुक्लाफाँटा नगरपालिका११ की २३ वर्षीया तुलसीदेवी धामीको २०७५ साल कात्तिक १७ गते सेती अञ्चल अस्पतालमै मृत्यु भयो। १५ गते अस्पतालमा भर्ना गरिएकी उनको सोही दिन शल्यक्रिया त भयो तर उनलाई इन्फेक्सन भएको भन्दै डाक्टरले मृत्युको कारण लेखे। मेडिकल भाषामा उनको मृत्युलाई सेफ्टिक सक भनियो। धामीले पनि छोरो पाएकी थिइन। शल्यक्रिया गरेदेखि नै इन्फेक्सन देखिएको भन्दै चिकित्सकले उनलाई आईसीयूमा राखे तर जोगाउन सकेनन्। घटना ३ : धनगढी उपमहानगरपालिका१२ जुगेडाकी २२ वर्षीया रेखा थापाको पनि सुत्केरीकै क्रममा २०७५ चैत ७ गते मृत्यु भयो। २ गते सेती अञ्चल अस्पताल भर्ना गरिएकी उनको चैत ४ गते शल्यक्रिया गरी छोरो जन्मियो। छोरो जन्माएको केही घण्टापछि टाउँको दुख्न सुरु भयो। भदौ र कात्तिकमा दुईजना आमाको मृत्यु भइसकेपछि आत्तिएका चिकित्सकले रेखालाई रेफर गरे। बाँकेको कोहलपुर लैजाने क्रममा रेखाको बाटोमै मृत्यु भयो। रेखाका आफन्तले अस्पताल परिसरमा तोडफोड गरे। बजार बन्दसमेत गरे। प्रदेश सरकार, अस्पताल प्रशासन र आफन्तको सहभागितामा नवजात शिशुको १६ वर्ष सम्मको सम्पूर्ण औषधि उपचार अस्पतालले निःशुल्क गर्ने, १६ वर्षसम्म सामाजिक विकास मन्त्रालयले उनको शिक्षा र भरणपोषणा गर्ने सहमतिपछि पीडितले आन्दोलन रोके। सेती अञ्चल अस्पतालमा रेखाका नवजात शिशुको फाइल बनाएर अलग्गै राखिएको छ। घटना ४ : कञ्चनपुर जिल्लाको कृष्णपुर नगरपालिका४ गुलरियाकी २१ वर्षकी मालती चौधरीको सेती अञ्चल अस्पतालमै २०७६ जेठ ३ गते सुत्केरीकै क्रममा मृत्यु भयो। उनले शल्यक्रिया गरी छोरी जन्माइन्। पहिलो सन्तानका रूपमा छोरी पाएकी मालतीले छोरीको मुख हेर्न नपाउँदै ज्यान गुमाईन। उनको मृत्यु सिकलसेल एनेमियाका कारण भएको चिकित्सकले निर्णय सुनाए। नवजात छोरी र आमाको शव बोक्दै उनका आफन्त घर फर्किए। घटना ५ : बैतडीको दशरथचन्द नगरपालिका४ की ३० वर्षकी दुर्गा जोशीको पनि सुत्केरीकै क्रममा मृत्यु भयो। सेती अञ्चल अस्पतालमा भर्ना गरिएकी उनले पनि छोरो जन्माएकी थिइन। शल्यक्रिया गरी छोरो जन्माएकी उनको हाईपोटेन्सन भएर मृत्यु भएको चिकित्सकले बताए। छोरो जन्मिएपछि अस्पतालमै मिठाइ बाँडेका उनका परिवारको खुसी केही घण्टा पनि रहेन। ८ गते शल्यक्रिया गरी बच्चा पाएकी उनलाई ९ गते बिहान हाईपोटेन्सन भयो भनेर रेफर गरियो। उनलाई भारतको बरेली लगियो। भारतमा पनि उनको ब्रेन ह्यामरेज भइसकेको र शल्यक्रिया गरे पनि नबाँच्ने भनि फर्काएपछि घर ल्याउने क्रममा बाटोमै मृत्यु भयो। सुदूरपश्चिम प्रदेश सदरमुकाम धनगढीमा रहेको सेती अञ्चल अस्पतालको कथा हो यो। त्यहाँ अहिले आधा दर्जन स्त्री तथा प्रसुति रोग विषेशज्ञ चिकित्सक छन्। तर जेठसम्म पाँचजना आमाको ज्यान गइसकेको छ। जेठ ९ गते ज्यान गुमाएकी दुर्गा जोशीका आफन्तले भने सरकारी अस्पतालमा चरम लापरवाही हुने गरेकाले यसरी कलिलै उमेरका आमाको ज्यान गइरहेको आरोप लगाएका छन्। प्रेसर बढी भएकाले, ब्रेन ह्यामरेज भयो भनिएको छ तर त्यो कुरा शल्यक्रिया अगाडि किन बताइएन, त्यस्तो अवस्था थियो भने शल्यक्रिया लगत्तै किन आईसीयूमा लगिएन वा रेफर गरिएन ? मृतकका दाजु तपराज जोशीले भने, सेती अञ्चल अस्पतालमा लापरवाही धेरै भइहेको छ सेती अञ्चल अस्पतालमा सबै भन्दा बढी बिरामीको चाप सुत्केरी वार्डमा हुन्छ। महाकाली अञ्चल अस्पताल र सुदूरपश्चिमका पहाडी जिल्लामा पनि मेजर खालको शल्याक्रिया नहुने भएकाले गर्भवती महिला सुत्केरी हुन सेतीमा आउने गर्छन्। २०७५ फागुन मसान्त सम्मको तथ्यांक अनुसार सेती अञ्चल अस्पतालमा पाँच हजार दुई सय ६७ महिला सुत्केरी भएका छन्। बिरामीको विश्वास उठ्दै सेती अञ्चल अस्पतालमा कार्यरत अधिकांश चिकित्सक निजी क्लिनिकमा आवद्ध छन्। कसैका आफ्नै निजी क्लिनीक छन् भने केही चिकित्सा धनगढीमा खुलेका अस्पतालमा काम गर्छन्। निजीमा पनि सहजै भेटिने हुँदा धेरैजसो त्यहीं जाने गरेका छन्। कमजोर आर्थिक अवस्था भएकाहरू सरकारी अस्पताल गए पनि चिकित्सक नभेटिँदा अस्पतालप्रति विश्वास घट्दो छ। सरकारी अस्पतालमा उपचार हुँदैन भन्दै फर्काएका बिरामीको तीनै चिकित्सकले निजी अस्पतालमा राम्रो शल्यक्रिया गर्छन। निजीको शल्यक्रिया किन सफल हुन्छन ? तारादत्त जोशीले भने। सेती अञ्चल अस्पतालमा ५ जना स्त्री तथा प्रसुती रोग विषेशज्ञ कार्यरत छन्। सेती अञ्पताल बाहिर डाक्टर खगेन्द्र भट्टको उग्रतारा क्लिनिक छ भने अर्का स्त्री तथा प्रसुती रोग विषेशज्ञ डाक्टर सञ्जना अस्पताल गेट नजिकै रहेको कैलाली अस्पतालमा पनि काम गर्छिन्। स्त्री तथा प्रसुती रोग विषेशज्ञ डाक्टर प्रतिक्षा सिंह राठौर कञ्चल मेडिकलमा, सलीना खडका गौरव मेडिकलमा र शारदा गुरुङ कामना मेडिकलमा पनि बिरामी जाँच्छन्। बिरामीका आफन्तले, सरकारीमा विषेशज्ञ डाक्टर नभेटिने र उनैलाई भेटन पनि निजी अस्पताल वा क्लिनिकमा जानुपर्ने बाध्यता रहेको गुनासो गर्छन्। शिशुको मृत्यु दर पनि उत्तिकै सेती अञ्चल अस्पतालमा चालु आर्थिक वर्षको फागुनसम्म ८४ जना शिशुको मृत्यु भएको छ। ६४ जना पेटमै मरेको निकालिएको, १८ जना जन्मने वित्तिकै मरेको र २ जना जन्मेको ७ दिनमा मरेको अस्पतालका मेडिकल सुपरिटेन्डेन्ट डाक्टर हेमराज पाण्डेले बताए। गत आर्थिक वर्षमा १३६ जना शिशुको मृत्यु भएको थियो।"

शीर्षक,विवरण
पहिरोले कर्णाली राजमार्ग अवरुद्ध,"कालिकोट : तिलागुफा नगरपालिका८ तलीवन र खाँडाचक्र नगरपालिका१० चौखोलामा पहिरो जाँदा कर्णाली राजमार्ग अवरुद्ध भएको छ। शुक्रबार राति कर्णाली राजमार्गको सुर्खेत जुम्ला सडकखण्ड अन्तरगत तलीवन र चौखोलामा पहिरो गएपछि राजमार्ग अवरुद्ध भएको जिल्ला प्रहरी कार्यालय कालिकोटका इन्सपेक्टर देवेन्द्रकुमार मल्लले जानकारी दिए। मल्लका अनुसार चौखोलामा सानो पहिरो गएको छ भने तलीवनमा ठुलो पहिरो गएको छ । पहिरो स्थलमा प्रहरीको टोली र डिभिजन सडक कार्यालय जुम्लाका प्राविधिकहरु गएर डोजरमार्फत पहिरो पन्छाउने प्रयास भइरहेको छ । शनिबार बिहानदेखि राजमार्ग पूर्ण रुपमा अवरुद्ध छ । जिल्ला प्रहरी कार्यालय प्रमूख डिएसपी बिनोद शर्माले कर्णाली राजमार्गको घट्टेखोला, दहिखोला, गगनेखोला, कालेखोला, सुनारखोला, मोल्फा बजार, पिली, चौखोला, खल्लागाड, तलीवन लगायतका दर्जनौँ ठाँउमा दैनिक रुपमा पहिरो गइ सडक अवरुद्ध हुँदा निकै सास्ती भएको बताए । उनले भने, 'विगतका वर्षहरुमा हप्तौंसम्म सडक अवरुद्ध हुन्थ्यो । यो वर्ष हामीले लगातार एक हप्ता राजमार्ग बन्द हुन दिएका छैनौँ । तर दैनिक रुपमा कुनै न कुनै ठाँउमा पहिरो जाँदा प्रहरी प्रशासन र यात्रुहरुलाई निकै सास्ती भएको छ।' कालिकोटका प्रमूख जिल्ला अधिकारी चन्द्रबहादुर कार्कीले जिल्लामा विपद् प्रतिकार्य योजना गर्न सुरु गरिएको बताए । उनले भने, 'जिल्लामा विपद् आइहाल्ला भनेर नेपाल प्रहरी, नेपाली सेना, सशस्त्र प्रहरी बल र रेडक्रसकर्मीहरुसँग भएको खोज तथा उद्धार टोली तयारी अवस्थामा राखिएको छ । जिल्लामा हुन सक्ने विपद्हरुका विषयमा पूर्ण रुपमा सूचना संकलन तथा त्यसको रोकथामका लागि जिल्ला प्रशासन कार्यालयको नेतृत्वमा जिल्ला स्तरीय समितिले विपद् प्रतिकार्य योजना पनि अद्यावधिक गर्दैछौँ ।'"
पौडिएको बालापन (फोटोभिडियो),काठमाडौं : गर्मी बढे पनि राजधानीमा पौडी खेल्न मिल्ने सार्वजनिक पोखरी थोरैमात्र छन्। यद्यपि कहिलेकाही बालबालिका बाग्मतीकै पानीमा पौडी खेल्दै गरेका दृश्य पनि देखिन्छन्। सफा पानी भए पनि कतिपय सार्वजनिक पोखरीमा भने पौडी खेल्ने अनुमति हुँदैन। शनिबार पाटनको बंगलामुखी मन्दिर अगाडिको पोखरीमा बालबालिका पौडी खेल्दै रमाइरहेका थिए। तिनै दृश्यलाई अन्नपूर्णका लागि दिपेन श्रेष्ठले आफ्नो लेन्समा कभर गरेका छन्।
न्याय माग्न जाँदा प्रहरीले थुनेको आरोप,"वीरगन्ज : जंगबहादुर चौरसियाले न्याय माग्न जाँदा प्रहरीले आफ्नो छोरोलाई थुनामा राखेको आरोप लगाएका छन्। पर्साको विन्दवासीनी गाँउपालिका ४ मधवलका चौरसियाले अपहरणकारीको चंगुलबाट भागेर घर फर्किएका आफ्ना छोरा उपनेश चौरसिया न्यायको लागि प्रहरी चौकी जाँदा प्रहरीले थुनेर राखेको आरोप लगाएका हुन्। वीरगन्जमा शनिबार पत्रकार सम्मेलन गरेर जंगबहादुरले प्रहरीले अपहरणकारीलाई पक्राउ गर्नुको सट्टा छोरा उपेनशलाई थुनामा राखेर सार्वजनिक अपराधको मुद्धा चलाएको बताए। गत मङ्गलबार वीरगन्जबाट अपहरणमा परेर भारतमा पुर्याइएका तरुण दलका कार्यकर्ता उपनेश, अपहरणरीको चंगलुबाट भागेर बिहीबार परिवारको सम्पर्कमा आएपछि प्रहरीले भने आफू अपहरणमा परेको भनेर उपनेशले झुठो हल्ला फिजाएकाले उनलाई पक्राउ गरेर त्यहि दिन सार्वजनिक अपराधको मुद्धा दर्ता गरेको थियो। प्रहरीले उपनेशसँगै मधवलकै २१ वर्षीय सनुप दास तत्वालाई पनि पक्रेर प्रहरी थुनामा राखेको छ। दुवै जना अहिले जिल्ला प्रहरी कार्यालय पर्साको हिरासतमा छन्। उपनेशका बुबा जंगबहादुरले भने अपहरणकारीबाट भागेर बिहीबार परिवारको सम्पर्कमा आएका उपनेशलाई लिएर त्यहि दिन जिल्ला प्रहरी कार्यालय पर्सामा न्याय माग्न जाँदा प्रहरी उपरीक्षक सोमेन्द्र सिंह राठौरले उपनेशलाई नै प्रहरी थुनामा राखिदिएको बताए। गाउँकै निरन्जन भनिने उत्तम तिवारी र एजाजलु मिया अन्सारीले उपनेशलाई लेनदेनको हिसाब गर्ने बहानामा गत मंगलबार वीरगन्जको घण्टाघर चोकबाट मोटरसाइकलमा चढाएर रक्सौल पुर्याएको र रक्सौलको श्यामा इनटरनेशनल होटलमा केहि घण्टा राखेर त्यहाँबाट बलजफती गाडीमा राखेर भारतकै अपरिचित स्थानमा लगेर राखेको जंगबहादुरले पत्रकार सम्मेलनमा बताए। तिवारी र मियासहितका चारजनाले छोरा उपनेशलाई कुटपिट गर्दै पेस्तोल तेर्स्याएर ज्यान मार्ने धम्की दिएको भन्दै जंगबहादुरले उपनेशका साथी सनुपलाई ७० लाख फिरौती दिए मात्र उपनेशलाई मुक्त गरिदिने खबर घरमा पुर्याइदिनु भन्दै वीरगन्जमा पठाएको बताए। सनुपले उपनेश अपहरणमा परेको खबर दिएकै दिन बुधबार रक्सौलको होटलमा गएर खोज्दा त्यहाँ फेला नपरेको भन्दै उपनेशका बुबा जंगबहादुरले अन्य स्थानमा उनको खोजतलाश गर्दै गरेको बेला बिहीबार उनी अपहरणकारीको चंगुलबाट भागेर सीमावर्ती भिस्वा बजारमा आएर फोन गरी परिवारको सम्पर्कमा आएको बताए। अपहरणकारीले रक्सौलबाट गाडीमा हालेपछि उपनेशलाई कुटपिट गर्दै नशालु सुइ लगाएर बेहोश बनाएका थिए। उनको मुख र आँखमा पट्टी बाँधेर अज्ञात स्थलतर्फ लगी एउटा घरमा राखेका थिए। राति अपहरणकारी सुतेको मौका छापेर उनी भाग्न सफल भएको बुबा जंगबहादुरले बताए। श आफैँले झुठो अपहरणको योजना बनाएको भन्ने प्रहरीको आरोप निराधार रहेको भन्दै जंगबहादुरले आफ्नो छोरा निर्दोष रहेको दाबी गरे। उनले प्रहरी हिरासतमा रहेका छोरा उपनेशलाई विनाशर्त रिहा गर्न माग गर्दै अपहरणमा संलग्न तिवारी र मियालाई पक्राउ गरी कार्वाही गर्नु पर्ने बताए। पर्साका प्रहरी उपरीक्षक राठौरले साथीहरुसंग लिएको ऋण तिर्न नसकेपछि उपनेशले घरपरिवारबाट पैसा माग्नका लागि सनुप, निरन्जन र एजाजुलको सहयोग लिएर आफू अपहरणमा परेको योजना बनाइ झुठो हल्ला फिजाएकाले उपनेश र उनका साथी सनुपलाई पक्राउ गरी सार्वजनिक अपराधको मुद्धा चलाएको बताए। घटनामा संलग्न तिवारी र मियाँ फरार रहेकाले उनीहरुको खोजी भइरहेको प्रहरी उपरीक्षक राठौरले जानकारी दिए।"
धरानमा नयाँ मेयरको खोजी : ठूला दलका आकांक्षी धेरै,"धरान : निर्वाचन आयोगले उपनिर्वाचनको तयारी थालेसँगै धरान उपमहानगरपालिकामा मेयरको खोजी सुरु भएको छ। मेयर तारा सुब्बाको २०७५ साउन १ गते निधन भएपछि धरान उपमहानगरपालिकाका नेतृत्व बिहिन छ। मेयर नभएकै कारण धरानमा विकास निर्माणले गति लिन सकेको छैन भने महत्वपूर्ण निर्णय गर्न अन्य जनप्रतिनिधिले सकेका छैनन्। मेयरको चुनाव हुने भएपछि नेकपा र कांग्रेसका स्थानीय नेताले टिकटका लागि राजनीतिक लविङ सुरु गरेका हुन्। बिहीबार निर्वाचन आयोगले संसदमा प्रतिनिधित्व गर्ने राजनीतिक दलसँगको छलफल पश्चात मंसिर पहिलो साता रिक्त स्थानमा उपनिर्वाचन गर्न सुझाव दिएका थिए। राजनीतिक दलको सुझाव अनुसार आयोगले मंसिर पहिलो साता देशभरका प्रतिनिधिसभा, प्रदेशसभा र स्थानीय तहको निर्वाचन एकैचोटी गर्ने तयारी थाले लगत्तै धरानमा भावी मेयरको खोजी सुरु भएको हो। धरानमा प्रमुख दल नेकपा, कांग्रेस र संघीय समाजवादी फोरमले भावी मेयरको खोजी सुरु गरेका छन्। गत स्थानीय निर्वाचनमा तत्कालीन एमाले र माओवादीका उम्मेदवारले मेयर, उपमेयरसहित धरानका २० वडामध्ये १५ मा विजयी हासिल गरेको थियो। पाँच वडामा कांग्रेस उमेद्वार निर्वाचित भएका थिए। निर्वाचन आयोगले उपनिर्वाचन गरेसँगै कांग्रेस सुनसरीले धरान उपमहानगरपालिकाको मेयरको उमेद्वारको खोजी सुरु गरिसकेको जिल्ला सभापति राजीव कोइरालाले बताए। उनले विधि प्रकृया ढंगबाट नै उमेद्वार छनोट गरिने जानकारी दिदै संभावित उमेद्वारलाई पार्टीका गतिविधि जनता समक्ष पुर्याउन निर्देशन दिइ सकिएको बताए। नेकपा धरानका अध्यक्ष नारायण सुवेदीले पनि उपनिर्वाचनका लागि पार्टीले योग्य उमेद्वार छनोट र निर्वाचनको आन्तरिक तयारी सुरु गरिसकेको बताए। उनले उपनिर्वाचनमा समेत आफ्नो पार्टीका उमेद्वारलाई जिताउन नगरका २० वडामा कार्यकर्तालाई जागरुक बनाई सकेको बताए। समाजवादी पार्टी धरानका अध्यक्ष ताजुव लिमबुले उपनिर्वाचनको तयारीसँगै आफ्नो पार्टीले मेयरको उमेद्वारको खोजी सुरु गरिसकेको बताए। उपनिर्वाचनको तयारी सुरु गरेसँगै धरानको भावी मेयरका लागि कांग्रेस भन्दा बढी नेकपाका उम्मेदवार आकांक्षी बढी देखिएका छन्। नेकपामा (पूर्व एमालेका तर्फबाट) प्रदेशसभा सदस्य समेत रहेका पूर्वमेयर मनोज मेन्याङवो, जिल्ला सचिव रमेश बस्नेत, जिल्ला सदस्य प्रकाश राई, पदम लिम्बुले दाबेदारी प्रस्तुत गरेका छन्। त्यस्तै पूर्वमाओवादीका तर्फबाट मुक्साहाङ मेन्याङवो, चोत्लुङ लिम्बु र अइद्रविक्रम बेघाले मेयरको उमेद्वारका लागि आकांक्षा देखाएका छन्। पार्टी एकीकरण हुनुभन्दा पहिला धरान पूर्वएमालेको पकेट क्षेत्र हो। मेयरको टिकट पनि उतैका उमद्वारहरुले पाउने सम्भावना देखिन्छ। कांग्रेसमा मेयरको उमेद्वारको आकांक्षीमा नगरसभापति तिलक राई, पूर्वनगर सभापति किशोर राई र जिल्ला सचिव सुजेन्द्र तामाङले उमेद्वार बन्ने आकांक्षा देखाएका छन्। तामाङ हाल बीपी कोइराला स्वास्थ्य विज्ञान प्रतिष्ठान धरानका नासु सोसरहका कर्मचारी भएकाले तिलक र किशोरमध्ये एकले टिकट पाउने संभावना छ। तिलक गत चुनावका एमालेका तारा सुब्बासँग पराजित भएका थिए। समाजवादीमा केन्द्रीय सदस्य भीम राई, दुर्गामाया लिम्बु, गजेन्द्र इस्वो र नगर अध्यक्ष ताजुव लिम्बुले मेयरको उमेदवारका रुपमा आफूलाई प्रस्तुत गरेका छन्। महेन्द्र क्याम्पस धरानका प्राडा राजेन्द्र शर्माले धरानलाई नेतृत्व दिन सक्ने योग्य व्यक्तिलाई मात्र राजनीतिक दलले टिकट दिए धरानको विकासले गति लिन सक्ने विश्वास व्यक्त गरेका छन्।"
"१० दिनमा सात फरार अभियुक्त पक्राउ, भारतीय पनि परे","उदयपुर : जिल्ला प्रहरी कार्यालय उदयपुरले १० दिनमा ७ जना फरार प्रतिवादीलाई पक्राउ गरेको छ । घटना लगत्तै फरार भएका र मुद्दा फैसलापछि कैद भुक्तान नगरी फरार रहेका प्रतिवादीलाई प्रहरीले पक्राउ गरेको हो । प्रहरीले फरार प्रतिवादी पक्राउ अभियान सञ्चालन गरेपछि प्रतिवादीहरु धमाधम पक्राउ पर्न थालेको जिल्ला प्रहरी कार्यालय उदयपुरका प्रहरी प्रमुख एसपी वीरबहादुर बुढामगरले जानकारी दिए । उनका अनुसार ०७६ असार ४ गते १४ वर्षीया बालिकालाई बलात्कारपछि फरार रहेका त्रियुगा नगरपालिका८ बोकेढीकका २० वर्षीय सञ्जय राउत शनिबार दिउँसो त्रिनपा ११ संगमटोलबाट पक्राउ परेका छन् । यस्तै ०७५ मंसिर २१ गते सप्तरीको साविक पिप्रापश्चिम गाबिस ९ का ३५ वर्षीया किसनवती यादवलाई गोली हानी हत्या गरेर फरार रहेका सोही ठाउँका ६० वर्षीय खुलाल मगरलाई प्रहरीले शुक्रबार साँझ पक्राउ गरेको छ । सिकार खेल्ने क्रममा उदयपुरको त्रिनपा ५ खारखोला जंगलमा मगरले घाँस काटन गएकी यादवलाई भरुवा बन्दुकबाट गोली हानी हत्या गरी शव जलाएर फरार भएका थिए । फरार प्रतिबादीलाई शुक्रबार इलाका प्रहरी कार्यालय भेडिया सप्तरीसँग समन्वय गरी घरबाट पक्राउ गरिएको एसपी मगरले बताए । घटनासँगै रहेका अर्का सोही ठाउँका खड्गबहादुर मगर हालसम्म फरार छन् । १५ वर्षीया बालिकालाई बलात्कार गरी फरार रहेको आरोपमा उदयपुरगढी गाउँपालिका ५ मौवासेका ६१ वर्षीय कृष्णबहादुर दर्जीलाई पनि प्रहरीले शुक्रबार पक्राउ गरेको छ । ०७६ असार १४ गते बलात्कार गरी फरार रहेका आरोपितलाई प्रहरी निरीक्षक ज्ञानबहादुर माझीको नेतृत्वमा गएको टोलीले पक्राउ गरेको हो । १२ वर्षीया बालिका बलात्कारपछि फरार रहेका त्रियुगा नगरपालिका १५ वेतेनीका ५१ वर्षीय कृष्णबहादुर मगरलाई पनि बिहीबार जिल्ला प्रहरी कार्यालयबाट खटिएको टोलीले पक्राउ गरेको छ । ०७६ असार ५ गते राति १० बजे बलात्कार गरी फरार रहेका प्रतिबादीलाई प्रहरीले राति १० बजे सोही वडाको रानीबासबाट पक्राउ गरेको हो । यस्तै चोरी अभियोगमा ३२ वर्षीय भारतीय नागरिक मोतिहारी जिल्ला झारौखर थाना, विजावनी पञ्चायत११ अठमोहानका सुरेश साहलाई पनि प्रहरीले पक्राउ गरेको हो । साहले भारतीय नागरिक जावेद आलम, भाग अन्सारी, अंगेश कुमार, नइम आलम, भोला सहनी, संजय सहनी, फर्याज आलमको सहयोगमा पसल फुटाएर ३९ लाख ८३ हजार १ सय ५३ रुपैँया मुल्य बराबरको मोबाइल चोरी गरेको आरोप छ । अन्य आरोपित अझै फरार छन् । हत्या अभियोगका फरार अभियुक्त ३५ वर्षीय मोहन बुढाथोकी, ३३ वर्षीय होमबादुर कार्की, लागुऔषध अभियोगका २३ वर्षीय मिलन खतिवडालाई पनि प्रहरीले पक्राउ गरेको छ ।"
च्याउ खाँदा एकै परिवारका पाँच बिरामी,"मलंगवा : विषालु च्याउ खाँदा सर्लाहीको बागमतीमा एकै परिवारका पाँचजना बिरामी परेका छन्। जंगलबाट टिपेर ल्याएको च्याउ खाँदा एकै परिवारका पाँचजना बिरामी परेका हुन्। बिरामी पर्नेमा बागमती नगरपालिका १२ का ४० वर्षीया राजकुमारी बोट र उनका छोराहरु १८ वर्षीय कृष्ण बोट, अमन बोट, करण बोट र बुहारी सुनिता बोट बिरामी भएको इलाका प्रहरी कार्यालय हरिवनले जनाएको छ। च्याउ खाएर बिरामी भएकाको हरिवनस्थित स्वाभिमान अस्पतालमा उपचार भइरहेको प्रहरीले जनाएको छ।"
दुई कटुवा पेस्तोल र अफिमसहित चारजना पक्राउ,"टिकाराम खनाल रुकुम : रुकुम (पश्चिम)मा दुई थान कटुवा पेस्तोल र अफिमसहित चार जना पक्राउ परेका छन्। बाँकेको कोहलपुर नगरपालिका१, कौशिलानगरका १९ वर्षिय गोरे थापा मगर र दैलेख दुल्लु नगरपालिका१३, लम्सका ३४ वर्षीय खड्कबहादुर विकलाई पक्राउ गरिएको जिल्ला प्रहरी कार्यालयका प्रमुख प्रहरी नायव उपरीक्षक सुमित खड्काले जानकारी दिए। उनीहरुको साथबाट एक थान कटुवा पेस्तोल, एकथान भरूवा बन्दुकबाट निर्माण गरिएको मध्यम आकारको कटुवा पेस्तोल फेला परेको खड्काले जानकारी दिए। अवैध हतियारसहित बसेका व्यक्तिहरुले लुकेर केही दिनदेखि अवैध काम गरिरहेको गोप्य सूचना आएपछि प्रहरी गस्ती बढाइएको उनको भनाइ छ। शुक्रबार साँझ गस्तीमा गएको प्रहरी टोलीले उनीहरूलाई पक्राउ गरेको हो। हतियारसहित रहेका उनीहरूलाई नियन्त्रणमा लिन खोज्दा प्रहरीलाई आक्रमण गर्ने प्रयाससमेत गरेको डिएसपी खड्काले बताए। प्रहरीले सानो हतियारबाट पाँच राउण्ड गोली हवाइफायर गरेर उनीहरूलाई पक्राउ गरेको बताइएको छ। उक्त समूहमा रहेका दुईजना भने फरार रहेको डिएसपी खड्काले बताए। उनीहरूको खोजी कार्य जारी रहेको बताइएको छ। उनीहरूले रुकुमका साथै डोल्पा, जाजरकोटलगायतका ठाउँबाट अवैध रूपमा जडिबुटी तथा यार्साको कारोबार गर्नुका साथै व्यापारी र स्थानीयलाई हतियार देखाउँदै चन्दा तथा फिरौती रकम माग गर्ने गरेको प्रारम्भिक अनुसन्धानबाट खुलेको प्रहरीको भनाइ छ। पक्राउ परेकाविरूद्ध हातहतियार खरखजाना सम्बन्घि कसुरमा मुद्दा दर्ता गरिएको छ। आवश्यक अनुसन्धानको लागि दुवैजनालाई जिल्ला प्रहरी कार्यालयको हिरासतमा राखिएको छ। यसैबिच अवैध लागूऔषध अफिमसहित दुई जनालाई प्रहरीले पक्राउ गरेको छ। जिल्लोको मुसीकोट नगरपालिका १ को होटेलबाट लागूऔषध नियन्त्रण ब्युरो काठमाण्डौंबाट आएको प्रहरी टोलीले दाङको बङ्गलाचुली गाउँपालिका४, काभ्रेका २७ वर्षीय लेखराज केसी र घोराही उपमहानगरपालिका१ का तिलक घर्तीलाई पक्राउ गरेको डिएसपी खड्काले जानकारी दिए।"
आफूलाई टेण्डर नपरेपछि ललितपुर महानगरको पार्किङ कब्जा,"ललितपुर : त्रिपद्म स्कुल पुलचोकको पूर्वतर्फ रहेको खाली जग्गामा साउन १ गतेदेखी नःटोलबासी धर्नामा छन्। ललितपुर महानगरपालिकाले साउन १ गतेदेखि नयाँ टेण्डरमा लगाएको थियो। स्थानीयले टेण्डर रद्ध गर्नुपर्ने र याथाशीघ्र पोखरी बनाउनुपर्ने माग राख्दै धर्ना सुरु गरे। यसअघि खाली ठाउँमा पर्यटकका सवारी पार्किङ हुन्थे। नःत्वा पलेस्वा पुखु संरक्षण समितिले २०७३ सालदेखि टेण्डर पारेर थियो। समितिका संचालक बाबुराजा महर्जन हुन्। मंका छे (गुठी घर) का बाबुराजा र कदमलाल महर्जनले उक्त ठाउँ पर्यटक बसपार्ककका रुपमा चलाउँदै आएका थिए। तर गत असार ३१ मा उनीहरुको टेण्डरको म्याद सकिएपछि महानगरपालिकाले पुनः टेन्डर लगायो। साउन १ गतेदेखि लागु हुनेगरी पाँच वर्षका लागि वडा नम्बर ८ का विनोद महर्जनलाई टेण्डर पर्यो। तर नःटोलबासी, पोखरी संरक्षण समिति मंका छेंका अध्यक्षलगायतले उक्त टेण्डर बदर हुनुपर्ने माग गर्दै धर्ना सुरु गरेका हुन्। महानगरपालिकाका प्रमुख चिरिबाबु महर्जनले कदमलाल र बाबुराजा महर्जनले आफूलाई टेण्डर नपरेको झोंकमा यो विवाद निम्त्याएको आरोप लगाए। उक्त ठाउँ टेण्डरमा लगाएर वषौंदेखी आर्थिक लाभ लिदैआएकाले विरोधमा उत्रिएको भन्दै उनी रुष्ट छन्। कदमलाल महर्जन नगर प्रहरी ललितपुरका प्रमुख साथै नःटोल सुुधार समितिका अध्यक्ष पनि हुन्। नगरपालिका सेवा सञ्चालन सम्बन्धी कार्यविधि २०६७ को नियम ५५ र ५६ अनुसारको कसुर गरेको भन्दै महानगरपालिकाको ६ गते निलम्बन गरेको थियो। महानगरपालिकाका, राजश्व प्रशासन महाशाखाका प्रमुख, डिल्लीराज शाक्यका अनुसार पोखरी संरक्षण समिति र नःटोल सुधार समितिले तत्कालीन समयमा मासिक ४१ हजार बुझाउने सहमतिमा ०७६ साल असार मसान्तसम्मका लागि टेण्डर पारेको थियो। दोस्रो र तेस्रो वर्ष मासिक शुल्कमा २० प्रतिशत भाडा वृद्धि हुने भनिएको थियो। सोही सहमति स्वरुप उनीहरुले मासिक ६० हजार बुझाउँथे। शाक्यले भने, तर नयाँ टेण्डरमा मासिक एक लाख ६१ हजार रुपैयाँ महानगरपालिकालाई आम्दानी हुन्छ। स्थानीयले साउन १ गते पोखरीको शिलान्याससमेत गरिसकेका छन्। महानगरपालिकाले पाँच वर्षका लागि पुनःटेण्डर लगाए पनि स्थानीय सरकारलाई आवश्यक परेको खण्डमा पूर्वसूचना दिएर सम्झौता रद्ध गर्न सकिने मेयर महर्जनको भनाइ छ। उनका अनुसार यो वर्ष पर्यटनमार्फत महानगरपालिकाले १४ करोड आम्दानी गरेको थियो। तर स्थानीयले धर्ना बस्न थालेपछि पर्यटकको सवारी पार्किङ समस्या बनेको छ। पर्यटककका गाडी साझा बस पार्क तिर पठाउन थालेका छौं, उनले भने, घुम्न आउने पर्यटकलाई असर नपरोस भनेर भ्रमणवर्ष नसकिन्जेल यो ठाउँ पार्किङस्थल बनाउन चाहेको हुँ। आफूलाई सम्पदा र समुदाय विरोधी बनाएर आलोचना गरेको गुनासो महर्जनले गरे, म भन्दा सम्पदाप्रेमी, नेवाप्रेमी को होला ? समाचार एकतर्फी आएकोप्रति मेयर महर्जनले आपत्ति जनाए। ललितपुरका सबै पोखरीलाई संरक्षण गर्न लागिपरेको बताउँदै पींबहालको काम सकिसकेको साथै पूर्णचण्डी, सप्तपाताल, न्यहुँपोखरी लगनखेललगायतका ठाउँमा धमाधम काम भइरहेको उनको भनाइ छ। नगर प्रहरी प्रमुख कदमलालले पोखरीको दक्षिणतिरको करिब ६ आना जग्गा मिचेर गुठीको भवन बनाएको आरोपसमेत मेयरले लगाए। तर कदमलालले मेयर महर्जनले लगाएको आरोपमा सत्यता नभएको बताए। पोखरी संरक्षण गर्न सिंगो टोल लागेको उनको भनाइ छ। नःटोलबासीको पिण्ड चोख्याउने ठाउँ भएकाले पोखरी बनाउने पहल ०२६ सालदेखि अग्रजले गर्दैआएको उनको भनाइ छ। ५० वर्ष पहिला पोखरी रहेको ठाउँ एक जना स्थानीयको नाममा रहेकाले त्यहाँ घर बनाउन पाउँ भनेका थिए। तर सर्वोच्चले पोखरी कायम राख्नुपर्ने फैसला गरेको दृष्टान्त उनले सुनाए। सर्वोच्च अदालतका निर्णयहरु अंशवन्डा गर्न क्रममा र घर सर्दा हराएकाले भेट्टाउन सकिएको छैन। फैसला सर्वोच्चमा पक्कै हुनुपर्छ खोज्ने क्रममा छौं, महर्जनले भने। विवाद लम्बिएपछि हाललाई वार्ताका लागि टोली बनाइएको छ। जसका लागि ज्यापु समाजले समन्वय गरिरहेको छ। नःटोलका सात, ज्यापु समाजका सात र महानगरपालिकाका पाँच जनाको वार्ता टोली बनेको महानगरपालिकाले बताएको छ। वार्ताले सकारात्मक परिणाम ल्याउने कदमलाल महर्जनले आशा राखेको बताए। विवादलाई सुरक्षित अवतरण गराउने विषयमा छलफल गरिरहेका छौं, कदमलालले भने, वार्ता नबिथोलियोस्। धर्नामा सामेल भएकी ६६ वर्षीया भिन्नमाया महर्जनले पनि सम्पदा बचाउन का लागि एक्यवद्धता जनाउन आएको बताइन्।"
रक्सी भनेर तेल खाँदा एकको मृत्यु,ओखलढुंगा : मोलुङ गाउँपालिका७ पात्लेमा मछिनोको तेल खाँदा एक जनाएको मृत्यु भएको छ। शनिबार रक्सी भनेर मछिनोको तेल खाँदा ३९ वर्षीय मकर तामाङको मृत्यु भएको हो। वडा अध्यक्ष हेमबहादुर सुनुवारले मदिरा भनेर मछिनोको तेल खाँदा ज्यान गएको जानकारी दिए। शुक्रबार साँझदेखि नै मदिराले मातेका कुमारले शनिबार बिहान तेल खाएको हुन सक्ने सुनुवारको अनुमान छ। मृतक तामाङ नौ वर्षदेखि पात्लेमा मछिनो उद्योग चलाउँदै आएका थिए। उनले प्लाष्टिकको बोतलमा राखेको मछिनोको तेललाई मदिरा भनेर पिउँदा बिरामी भएका थिए। उपचारका लागि अस्पताल लाने क्रममा बाटोमै मृत्यु भएको सुनुवारको भनाइ छ। शव पोष्टमाटमका लागि रुम्जाटार अस्पताल पठाइएको छ। तामाङका दुई छोरा र दुई छोरी छन्। मछिनोको तेल वशेष गरी हातखुट्टा ठोक्किएको र मर्किएको भागमा लगाएर मालिस गर्न प्रयोग गरिन्छ।
मन्दिरमा माग्न नपाइने,"बागलुङ : बागलुङ कालिका भगवती मन्दिर परिसरमा माग्न नपाइने भएको छ। कालिका भगवति गुठीको निर्णयअनुसार प्रशासनको सहयोगमा शनिबार मन्दिर परिसरमा माग्न बसेकालाई हटाइ अब त्यहाँ माग्न नपाइने बनाइएको हो। पहिला मन्दिरमा मागेर जीवन गुजारा गरिरहेका केही विपन्नलाई उद्धार गरी जिल्ला सरदुमकाम स्थित मानव सेवा आश्रममा राखिएको छ। प्रमुख जिल्ला अधिकारी लुकबहादुर क्षत्री, प्रहरी प्रमुख नवराज भट्ट, गुठीका पदाधिकारी, आश्रमका सञ्चालक, अभियन्ता र पत्रकारको उपस्थितिमा मागेर गुजारा गरिरहेका मानिसलाई आश्रममा राखिएको हो। मन्दिरमा बसेर माग्ने साधुहरुले भने आश्रममा जान अस्वीकार गरेका छन्। उनीहरु मन्दिरमा माग्न नदिए अन्य जिल्लाका मन्दिरमा जाने भन्दै परिसरबाट बाहिरिएका थिए। मन्दिरमा बस्दै आएका साधु सन्तले लागूऔषध सेवन गर्ने, भक्तजनलाई दुव्र्यवहार गर्नेजस्ता क्रियाकलाप बढेपछि मन्दिरबाट हटाइएको गुठीले जनाएको छ। मन्दिर परिसरमा नक्कली साधु सन्त बढी रहेको र बिकृति मौलाउँदै गएकाले मागेर बस्ने साधु सन्तसहित सबैलाई हटाइएको कालिका भगवति गुठीका अध्यक्ष राजु खड्काले बताए। मन्दिर प्रवेश गर्ने स्थानदेखि नै माग्नेहरु बस्ने र दान पैसा नदिए मनपरी गाली गर्दा नकरात्मक सन्देश गइरहेकाले यस्तो कदम चालिएको अध्यक्ष खड्काको भनाइ छ। मानव सेवा आश्रमसँगको समन्वयमा मन्दिर परिसरमा अबदेखि कोही पनि मगन्तेलाई बस्न नदिने निर्णय गरिएको उनले जानकारी दिए। मन्दिरबाट उद्धार गरिएकाहरुको दैनिक भोजन मन्दिरले नै व्यवस्थापन गर्ने जनाएको छ। पहिला आश्रममा असक्त, बेसाहारा, मानसिक रोगीले आश्रय लिइरहेका थिए। अबको एक वर्षमा बागलुङलाई 'सहयोगापेक्षी सडक मानवरहित जिल्ला' बनाउने लक्ष्य राखेर मठमन्दिर, सडक र सार्वजनिक स्थानमा बस्नेलाई उद्दार गर्ने अभियान सञ्चालन गरिएको छ। मानिस सडकमा मागेर बस्ने अवस्थाको अन्त्यका लागि अभियान तीव्र बनाइएको मानव सेवा आश्रमकी संयोजक सुमिरा लामाले बताइन्। गण्डकी प्रदेश सरकारले कालिका मन्दिरलाई पर्यटकीय गन्त्व्यको सूचिमा राखेको छ। यस मन्दिरमा मुक्तिनाथ जाने भारतीय तीर्थयात्रुका साथै मुलुकभरबाट वर्षेनी हजारौँ श्रद्धालु भक्तजन र पर्यटकले दर्शन गर्ने गरेका छन्।"
"चोकमा बल्छी थाप्ने होइन, अनियमितता गर्नेमाथि फणा उठाउनू","गोरखा : गण्डकी प्रदेश प्रहरी कार्यालयका प्रमुख डीआईजी विनोद शर्मा घिमिरेले नियम कानुन मिच्नेविरुद्ध फणा उठाउन माताहतका प्रहरीलाई निर्देशन दिएका छन्। शनिबार गोरखामा आयोजित समुदाय ट्राफिक प्रहरी तथा सरोकारवालाको सम्मेलनमा बोल्दै उनले प्रहरीको धर्म भनेकै अनियमितताविरुद्ध गर्जन भएको बताए। जसले अनियमितता गर्छ, उसमाथि फणा उठाउनू, तर ठुँगीचाहिँ नहाल्नू, उनले भने, जसरी पहाडका खोलानालाको सुन्दरता भनेको गड्गडाउनु हो, त्यसरी नै प्रहरीको सुन्दरता भनेको नियम कानुन मिच्नेविरुद्ध खनिनु हो। चोक र गल्लीमा बल्छी थाप्ने काम बन्द गर्न पनि उनले माताहतका प्रहरीलाई निर्देशन दिए। बल्छी थाप्ने प्रहरी अब प्रहरी सेवामा अट्दैन, उनले भने, प्रहरीमा आइसकेको घटना अब मिलापत्र हुनेछैन। प्रहरीमा आइसकेपछि मुद्धा दर्ता गरेर अनुसन्धान गर्नुपर्छ। सानो सवारी साधन र ठूलो सवारी साधन ठक्कर खाएमा अनुसन्धान नगरी ठूला सवारी साधनलाई मात्र कारबाही गर्ने प्रथा अब बन्द हुने उनको भनाइ छ। ठूला सवारी साधन र साना सवारी साधन ठोक्किए भने जसले गल्ती गर्छ, उसले कारबाही खान्छ, डीआईजी घिमिरेले भने।"
पूर्ण सक्रिय मनसुन केही दिनमा नेपाल आउने,"काठमाडौं : पूर्ण सक्रिय मनसुन नेपाल आउने केही दिन लाग्ने भएको छ। हाल मनसुनी न्यून चापीय रेखा (वर्षा गराउने वायु) नेपालको तराई भूभागभन्दा दक्षिणतिर छ। आजबाट विस्तारै उत्तरतिर (नेपाल) सर्दै जाने क्रम सुरु भएकाले नेपालसम्म आइपुग्न अझै केही दिन लाग्ने जल तथा मौसम पूर्वानुमान महाशाखाले जनाएको छ। उक्त मनसुनी न्यून चापीय वायु नेपालतर्फ सर्ने क्रम सुरु भएकाले सोमबारसम्ममा मनसुन पूर्ण सक्रिय हुने मौसमविद् समीर श्रेष्ठले जानकारी दिए। उनले भने, 'मनसुन एकैचोटी पूर्ण सक्रिय हुने छैन, विस्तारै क्रमिक रुपमा सक्रिय हुँदै जाने छ।' उक्त रेखा नेपालको उत्तरतिर सर्ने क्रम सुरु भइसकेकाले आज देशभर आंशिकदेखि सामान्य बदली रही भोलि हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ। आज राति देशभर आंशिकदेखि सामान्य बदली रही देशका केही स्थानमा मेघ गर्जन र चट्याङसहित हल्कादेखि मध्यम वर्षाको सम्भावना रहेको मौसम महाशाखाले जनाएको छ। आइतबार देशैभर आंशिकदेखि सामान्य बदली रही मेघगर्जनसहित वर्षाको सम्भावना रहेको बताइएको छ। महाशाखाका अनुसार आइतबार देशका पश्चिमी भूभागका केही स्थानमा तथा मध्य र पूर्वका एकदुई स्थानमा हल्कादेखि मध्यम वर्षाको सम्भावना रहेको छ। महाशाखाले आगामी २४ घण्टाको मौसम पूर्वानुमान जारी गर्दै देशका केही स्थानमा मेघगर्जन तथा चट्याङ पर्ने सम्भावना रहेको र पहाडी भूभागका एक वा दुई स्थानमा भारी वर्षाको सम्भावना रेहकाले सतर्कता अपाउन आग्रह गरेको छ।"
विद्युत अनियमित हुँदा सेवाग्राही मर्कामा,"बाजुरा : मार्तडीमाको त्रिवेणी साना जलविद्युत् केन्द्रको जेनेरेटरमा बिग्रिएपछि बाजुरा सदरमुकामबासी एक हप्तादेखि अँध्यारोमा बस्न बाध्य भएका छन्। साउन ८ गतेदेखि विद्युत् सेवा अवरुद्ध हुँदा १ हजार ३ सय बढी ग्राहकले नियमितरूपमा बत्ती बाल्न पाएका छैनन्। एकाएक जेनेरेटरमा खराबी आएपछि अवरुद्ध बनेको विद्युत् सामान्यरूपमा सञ्चालन भए पनि जेनेरेटरले कम विद्युत् उत्पादन गर्ने भएकाले विद्युत् सेवा नियमति हुन नसकेको जलविद्युत् केन्द्रका व्यवस्थापक दयाराम पण्डितले जानकारी दिए। विद्युत्गृहमा रहेको उक्त मेसिन बनाउन भारतबाट दक्षकर्मी ल्याइसकेकाले नियमित विद्युत् सञ्चालन हुन अझ एक साता लाग्ने पण्डितको भनाइ छ। विद्युत् सेवा अवरुद्ध हुँदा जिल्लामा सरकारी तथा गैरसरकारी संस्थाका दैनिक काम र जिल्लामा सञ्चालन हुँदै आएका विद्युतीय सञ्चारमाध्यममा समेत बाधा पुगेको छ। २०४६ सालमा निर्माण भएको विद्युत् पुरानो भएर सामानहरु जीर्ण भएपछि लोडसेडिङ हुँदै आएको छ। त्रिवेणी बचत तथा ऋण सहकारी संस्थाद्वारा संचालित बाजुरा साना जलविद्युत केन्द्रले आपूर्ति हुँदै आएको विद्युत् कम हुँदा सदरमुकाम आसपास लगायत बडिमालिका नरपालिकाका वडाहरूमा लोडसेडिङ हुने गरेको छ। थेग्न नसक्ने ग्राहक संख्या र पुराना मेसिनले कम उत्पादन गरेपछि अधिकांश ग्राहाकले बिजुली नबाली महसुल तिर्ने गरेको बताएका छन्। बडिमालिका नगरपालिका मार्तडी बजारमा मोबाइल ग्यालरी संचालन गरेका शेरबहादुर रावतले जानकारी दिए। उनले भने, 'दैनिक लोडसेडिङमा कतिखेर विद्युत् आउँछ, जान्छ पत्तो हुँदैन। विद्युत् नबालेरै हाम्रो पैसा जान्छ, वैकल्पिक ऊर्जा सोलार र दियालोको जोहो गर्ने परम्परागत समस्या जस्ताको तस्तै हुने गरेको छ। दिनमा बिजुली नहुँदा मोबाइल बनाउन आएका ग्राहकलाईसमेत मर्का परेको छ भने ब्यापारमा घाटा ब्यहोर्नु परेको छ।' सदरमुकाममा एसईई पुरक परीक्षा र अन्य अतिरिक्त शिक्षा तयारीका लागि आएका हजारौँ विद्यार्थीहरु लोडसेडिङको मुख्य मारमा परेका छन्। उद्योग सञ्चालनमा सकस भएको छ। लोडसेडिङले अध्ययनमा समस्या उत्पन्न भएको बाजुरा क्याम्पसमा अध्यायनरत बुढिगंगा नगरपालिका ७ का सुरेश खड्काले बताए।"
दोलखामा पहिरोले पुर्दा २ जना बेपत्ता,"चरिकोट : उत्तरी दोलखाको गौरीशंकर गाउँपालिका१, जूँगुमा पहिरोमा पुरिएर २ जना वेपत्ता भएका छन् । गएराति आएको पहिरोमा पुरिएर गौरीशंकर गाउँपालिका१, जूँगुका करिब ५५ वर्षीय जीतबहादुर खत्री र वडा नं २ का करिब १९ वर्षीय निशान खड्का वेपत्ता भएको दोलखा प्रहरीले जनाएको छ । गएराति सिताको थानजूँगु सडकखण्डमा एक सवारी साधन पहिरो पुरिएको थियो । सोही सवारी निकाल्ने क्रममा थप पहिरो आई पुरिएर दुईजना बेपत्ता भएको स्थानीयलाई उद्धृत गर्दै दोलखाका प्रहरी प्रवक्ता प्रहरी निरीक्षक रेशम बोहराले जानकारी दिए । पहिरोको कारण निजी सवारी साधनमा यात्रा गरिरहेका अन्य ५ जना घाइते भएका छन् । उनीहरुको स्थानीय स्वास्थ्य चौकीमा उपचार भइरहेको प्रहरीले जनाएको छ । प्रहरीकाअनुसार स्थानीयले पहिरोमा बेपत्ता भएकाको खोजी गरिरहेका छन् । जिरी र मैनापोखरीको प्रहरी टोली घटनास्थलतर्फ लागेको भएपनि जूँगु खोला बढेर पुग्न ढिलाई भएको र थप विवरण आउँन बाँकी रहेको जिल्ला प्रहरी कार्यालयले जनाएको छ ।"
लुम्बिनीमा मापदण्डविपरीत संरचना,"बुटवल : बुद्ध जन्मस्थल लुम्बिनी विश्वको ध्यान केन्द्रीत गर्ने महत्वपूर्ण स्थान हो। बौद्ध धर्मालम्वीको आस्थाको केन्द्र त हो नै यो विश्व शान्तिको मुहानका रुपमा पनि परिचित छ तर लुम्बिनीमा भइरहेको विकास निर्माण र आसपासका क्षेत्रमा बनिरहेका औद्योगिक संरचनाले लुम्बिनी खतरामा पर्दै गएको छ। विश्वसम्पदा सूचिमा रहेको लुम्बिनीलाई बचाउन संयुक्त राष्ट्रसंघीय शैक्षिक, वैज्ञानिक तथा सांस्कृतिक संगठन (युनेस्को)ले आग्रह गरिरहेको छ। तापनि लुम्बिनीमा जथाभावी संरचना निर्माण एवं प्रदुषण रोकिएको छैन। केही समयअघि सर्वाेच्च अदालतले लुम्बिनी क्षेत्रको १५ किलोमिटर दुरीमा रहेका उद्योगहरु हटाउन र नयाँ नखोल्न सरकारलाई आदेश दिएको छ। लुम्बिनी क्षेत्र पछिल्लो समय मुलुककै सबभन्दा प्रदुषण हुने क्षेत्र बनेको छ। यहाँ रहेका उद्योग र बन्दै गरेका विकास निर्माणले प्रदुषण उच्च बनाएको हो। भारतीय सीमावर्ती क्षेत्रका उद्योग समेत लुम्बिनीका लागि चुनौति बनेका छन्। लुम्बिनीको महत्वपूर्ण प्रमाण अशोक स्तम्भ क्षयिकरणले यो अत्याधिक जोखिममा रहेको पुष्टि गरेको छ। सन् २०१३ मै युनस्कोले जापानिज बैज्ञानिकमार्फत अशोक स्तम्भको अध्ययन गर्दै क्षयीकरण भइरहेको प्रतिबेदन नेपाललाई बुझाएको थियो। पिलरमा प्रदुषणको धुलो टासिदा क्षति भइरहेको भन्दै त्यसलाई रोक्नुपर्ने प्रतिवेदनमा उल्लेख थियो। आधा दशक हुँदा समेत अशोक पिलर संरक्षणका लागि उपाय थालिएको छैन। धुलोमा जिप्सम नामक केमिकल उत्पादन भई अशोक पिल्लरमा टासिने गरेको देखिएको छ। सन् २०१३ को अध्ययन टोलीमध्येका एक पुरातत्वविद बसन्त विडारी भन्छन, त्यो केमिकलले ढुंगालाई खियाउँदै लान्छ। फ्रुस्रे ढुंगाबाट बनेको सो पिल्लरमा तत्काल क्षतिभन्दा पनि आयु कम हुने विडारीको भनाइ छ। हामीले संरक्षणमा चासो दिएनौं भने अझै जोखिम बढ्ने छ, बिडारी भन्छन्। लुम्बिनीमा प्रदुषणसंगै त्यहाँ निर्माण भइरहेका भौतिक संरचना पुरातत्वका चुनौति बनेका छन्। गुरुयोजना विपरीत लुम्बिनीमा कैयौं संरचना निर्माण भएका छन्। विकास कोषमा राजनीतिक नियुक्ती पाउने पदाधिकारीको स्वार्थका कारण त्यस्ता संरचना जथाभावी थपिने गरेका छन्। कोरियन विहारको उचाई, बेबी बुद्ध, संग्राहलय अगाडीको घण्ट राख्ने स्थान, सडकमा कालोपत्रे गुरुयोजनामा नभएका संचरनामा पर्छ। पछिल्लो समय ५ हजार क्षमताको हल र अस्थायी हल निर्माण गरिँदै छ। यी संरचनालाई युनेस्कोले मापदण्डविपरीत भन्दै आएको छ। केही दिन अघिमात्रै अजरबैजानको बाकुमा भएको विश्वसम्पदा समितिको ४३ औं बैठकमा संयुक्त राष्ट्रसंघीय शैक्षिक, वैज्ञानिक तथा सांस्कृतिक संगठन (युनेस्को)ले लुम्बिनीको बस्तुस्थितिसहित प्रतिवेदन पेश गरेको थियो। त्यो प्रतिवेदनलाई बैठकले जस्ताको तस्तै पारित गरेको थियो। युनेस्कोले प्रतिवेदनमा लुम्बिनीमा भइरहेका संरचना निर्माणमा रोक, वातावरणीय प्रभाव मुल्याकन तथा बढ्दो औद्योगिकरणको विषय उल्लेख छन्। विश्वसम्पदा समितिका अध्यक्ष अबुलफास गारायभको अध्यक्षतामा भएको बैठकले लुम्बिनीको विषयमा छलफल नै नगरी प्रतिवेदन पारित गरेको थियो। युनेस्कोले लुम्बिनीको पवित्र उद्यान (वफर जोन) क्षेत्रमा भएका विकास निर्माण रोक्न निर्देशन दिएको छ। युनेस्कोले लुम्बिनीमा निर्माण भएको अस्थायी हल, ५ हजार क्षमताको हल र श्रीराम सिमेन्ट उद्योगको विषयमा खबरदारी गरिरहेको छ। ५ हजार क्षमताको हल गतवर्ष राष्ट्रपति विद्यादेवी भण्डारी र प्रधानमन्त्री केपी ओलीबाट शिलान्यास भएको हो। अर्काे अस्थायी हल प्रधानमन्त्री ओलीको निर्देशनमा सेनाले निर्माण गरेको थियो। यी संरचना निर्माणमा वातावरणीय प्रभाव मुल्यांकन गरिएको छैन। विश्वसम्पदा सूचिमा परेको क्षेत्रमा कुनै पनि संरचना निर्माण गर्दा युनेस्कोलाई जानकारी गराउनुपर्ने प्रावधान छ। तर लुम्बिनीमा पछिल्लो समय निर्माण गरिएका संरचनाका विषयमा जानकारी गराइएको छैन। सम्पदा समितिको बैठकमा पेश गरेको प्रतिवेदनमा युनेस्कोले यी निर्माणलाई गम्भिर रुपमा लिएको छ। प्रतिवेदनमा विश्वसम्पदामा सूचिकृत स्थानमा कुनै परिवर्तन गर्न परे अपरेशसनल गाइडलाइन्सको अनुच्छेद नम्बर १७२ अनुसार यूनेस्कोलाई जानकारी गराउनुपर्ने भए पनि नेपालले जानकारी नगराएको उल्लेख छ। राज्यले कुनै पनि जानकारी नदिई लुम्बिनीमा केन्जो टाँगेको गुरुयोजनाभित्र र पवित्र उद्यान वरपर अस्थायी बैठक, श्रीराम सिमेण्ट उद्योग निर्माण र ५ हजार क्षमताको बौद्ध ध्यान केन्द निर्माण गरिरहेको छ। यूनेस्कोको वेवसाइटमा राखिएको प्रतिवेदनमा भनिएको छ, लुम्बिनी क्षेत्रमा निर्माण गरिएको संरचनाको विषयमा जानकारी दिइएको छैन। यसलाई तत्काल रोक्नुपर्छ। युनेस्कोले लुम्बिनीमा भइरहेको निर्माणको प्रभाव मुल्यांकन विवरण दिन आग्रह पनि गरेको छ। यसअघि गरिएको यस्ता आग्रहलाई पनि वेवास्ता गरिएिको थियो। लुम्बिनी विश्व शान्ति शहर परियोजना बारेमा चिन्ता व्यक्त गरिएको छ। बैठकले दिएको निर्देशनलाई लुम्बिनी विकास कोषले सामान्य रुपमा लिएको छ। विकास कोषका उपाध्यक्ष भिक्षु मेत्तेयले युनेस्कोमा कुरा उठ्नु सामान्य भएको बताए। ५ हजार क्षमताको हल निर्माणमा भने केही परिवर्तन गरिएको उनको भनाइ छ। हल वफरजोनभन्दा निकै टाढा छ, उनले भने। प्रदेश ५ को नाम लुम्बिनी राख्न सिफारिस, राजधानी रुपन्देही कि दाङ ? बौद्ध धर्मावलम्बीलाई लुम्बिनी भ्रमणको निम्तो गुमनाम यो लुम्बिनी का परिकल्पनाकार लुम्बिनीमा बुद्ध जयन्तीको तामझाम लुम्बिनीमा बुद्ध जयन्तीको रमझम (फोटो फिचर) बुद्ध जयन्तीमै लुम्बिनीको पोखरीमा भातैभात ! बुद्धको जन्मस्थल लुम्बिनीलाई छुट्याइएको बजेट अपुग लुम्बिनीमा बजेट अपुग लुम्बिनीमा बुद्धका मूर्ति तोडफोड"
प्रधानमन्त्री ओली उपचारका लागि सिंगापुर जाँदै,"काठमाडौं : प्रधानमन्त्री केपी शर्मा ओली शनिबार उपचारका लागि सिंगापुर उड्दैछन्। राति ९:५० बजे पत्नी राधिका शाक्यसहित ९ जनाको टोली लिएर प्रधानमन्त्री सिंगापुर जान लागेका हुन्। टोलीमा प्रधानमन्त्रीका प्रमुख राजनीतिक सल्लाहकार विष्णु रिमाल, प्रमुख स्वकीय सचिव राजेश बज्राचार्य, निजी चिकित्सक प्रा डा दिब्या सिंहसहित ९ जना रहने प्रधानमन्त्री ओलीका प्रेस संयोजक चेतन अधिकारीले जानकारी दिए। ओलीको सिंगापुरको नेशनल युनिभर्सिटी हस्पिटलमा उपचार हुनेछ। यसअघि उनको थाइल्यान्डको बैंककस्थित बुमरुनग्र्याड अन्तर्राष्ट्रिय अस्पतालमा उपचार हुँदै आएको थियो। पछिल्लोपटक २०७४ पुस अन्तिम साता उनको यही अस्पतालमा 'फलोअप चेकअप' भएको थियो। छातिमा संक्रमण भएपछि २०७५ कात्तिकमा ओली पाँच दिन त्रिवि शिक्षण अस्पताल भर्ना भएका थिए। एक साताअघि उनको छाउनीस्थित वीरेन्द्र सैनिक अस्पतालमा नियमित स्वास्थ्य परीक्षण गरिएको थियो। ओलीको २०६४ साल असारमा भारतमा मिर्गौला प्रत्यारोपण गरिएको थियो। प्रधानमन्त्री ओली उपचार सकेर आउँदो शनिबार स्वदेश फर्कनेछन्।"
रामेछापको भिरपानी वडा कार्यालयमा सिलिन्डर विष्फोट,"रामेछाप : रामेछापको खाँडादेवी गाउँपालिकाको वडा नम्बर ३ भिरपानीको वडा कार्यालयमा अज्ञात समूहले ग्यास सिलिन्डर विष्फोट गराएका छन्। शुक्रबार राति गराएको विस्फोटबाट वडा कार्यालयको एउटा कम्प्युटर, तीनवटा दराजमा रहेको कागजपत्रमा क्षति भएको भिरपानीका वडा अध्यक्ष पुष्करकुमार कार्कीले जानकारी दिए। 'वडा कार्यालय भवनमा सामान्य क्षति भएको छ।' उनले भने,'वडाध्यक्षको कार्यकक्षमा केहि भएको छैन।' कार्यालयको छानाको जस्ताबाट भित्र पसेर कार्यालयको बीचमा पर्ने गरी अज्ञात समूहले विष्फोट गराएको वडा अध्यक्ष कार्कीले बताए। जिल्ला प्रहरी कार्यालय रामेछापका प्रवक्ता शेख अदालतले अज्ञात समुहले गराएको विस्फोट बम नभई ग्यास सिलिन्डर रहेको जानकारी दिए। उनले विस्फोट घटनाको थप अनुसन्धान र क्षतिबारे अध्ययन भइरहेको बताए। गयराति २ बजेतिर विष्फोट भएको आवाज सुनिएको स्थानीयले बताएका छन्। अछामका दुई वडा कार्यालयमा आगजनी ज्याला नपाएपछि वडा कार्यालयमा मजदुरले गरिदिए तालाबन्दी भोजपुरकाे एक वडा कार्यालयमा तोडफोड र आगजनी अछामका १२ वडा कार्यालयमा विप्लवको तालाबन्दी गेरुवा गाउँपालिकाको वडा कार्यालयमा आगजनी अज्ञात समूहद्वारा वडा कार्यालयमा आगजनी अज्ञात समूहद्वारा वडा कार्यालयमा आगजनी वडा कार्यालयमा पेट्रोल बम प्रहार गरी आगजनी"
आजको मौसम : मेघ गर्जनसहित वर्षा हुने,काठमाडौं : हाल देशभर सामान्यतया बदली भई पूर्व र मध्य पहाडी भूभागका केही स्थानमा हल्का वर्षा भइरहेको छ। केहि दिनदेखि सक्रिय नभएको मनसुनी गतिविधि अझ बढ्ने अनुमान जल तथा मौसम पूर्वानुमान महाशाखाले गरेको छ। मनसुनको न्यून चापिय रेखा नेपालको तराई भूभागभन्दा दक्षिणतिर अवस्थित भएको र बिस्तारै उत्तरतिर (नेपाल तर्फ) सर्दै जाने देखिएको मौसमविद्ले बताएका छन्। महाशाखाले शनिबार बिहान ६ बजे प्रकाशन गरेको बुलेटिनअनुसार देशभर सामान्य बदली भई केहि स्थानहरुमा मेघ गर्जनचट्याङसहित हल्का वर्षा हुने सम्भावना रहेको छ। राति पनि देशका केही स्थानमा मेघगर्जन चट्याङसहित वर्षा हुने हल्कादेखि मध्यम वर्षा हुने सम्भावना छ।
"दिनभर डराउँदै घरमा बस्छन्, राति बास खोज्न हिँड्छन्","धनकुटा : दुई वर्षअघि तीन लाख रुपैयाँ ऋण काढेर बनाएको घर आफ्नै अगाडि भत्किँदा साँगुरीगढी गाउँपालिका ६ मझुवाका अमतृबहादुर घागा मगरको आँखा ओभाएका छैनन्। बस्ती नजिकै रहेको साचा खोलाको पहिरोले घरसहित खेतबारी बस्नै नहुने गरी जोखिम भएपछि उनले सोमबार घर भत्काए। आफन्त र छरछिमेकको सहयोगमा उनले घर भत्काएका हुन्। गहभरी आँसु पार्दै उनले भने, अझैं १ लाख तिर्न बाँकी छ। ऋण तिर्न नपाउँदै बास उठ्यो। घरसहित उनको ९ रोपनी जग्गा पोहिरोले धस्किएको छ। घरभन्दा माथि रहेको मकै बारी पनि पहिरोले लगेको छ। अहिले उनी साँझ पर्ने बित्तिकै बास खोज्न गाउँतिर पस्छन्। उनीमात्र होइन घरका श्रीमती, छोराछोरी पनि साँझ परेपछि बास खोज्न अयन्त्र जान्छन्। दिनभर सबैजना भग्नावशेष बनेको घरमा डराइडराइ बस्छन्। एक सातादेखि यही चलिरहेको छ। कुखुरा गाईवस्तु घरमै छोडेका छन्। दिउँसो डर मानीमानी आउँछु उनले भने, राती बास खोज्दै अरुको घर चहार्छु। बनाउँदा लागेको ऋण तिर्न नपाउँदै घर भत्किएपछि चिन्तित अमृत घागा मगर। फोटोः हरिबहादुर लम्जेलअन्नपूर्ण सोही गाउँका ज्ञानबहादुर घागा मगरले पनि घर छाडेको १५ दिन भन्दा बढी भइसक्यो। उनी छोरीज्वाईंको घरमा बस्दै आइरहेका छन्। पहिरोपछि उनको पनि निन्द्रा हराएको छ। घर सहितको बारी पहिरोले धस्काएपछि उनी विस्थापित भएका छन्। भन्छन् भएको एउटा घर पनि पहिरोले लैजाने भएपछि राम्रोसँग सुत्न र खान सकेको छुइनँ। मझुवा गाउँमा २७ घरको बसोबास छ। यी मध्ये १३ घर पहिरोको उच्च जोखिममा छन्। दुई घरपरिवार विस्थापित भइसकेका ६ नम्बर वडाका वडाध्यक्ष दीपक मगरले बताए। उनका अनुसार जोखिम भएका केही घरका परिवार अहिले आफन्त तथा छिमेकीको शरणमा बसिरहेका छन्। गाँवै पहिरोको उच्च जोखिममा छ, उनले भने, गाउँ रहेको क्षेत्र भासिएको छ। चर्किएको ठाउँवाट भित्रभित्र पानी बगिरहेको छ। पहिरो पीडितलाई सुरक्षित स्थानमा बसोबास गराउने तयारीमा आफूहरू रहेको उनले बताए। पहिरोकै कारण मझुवा गाउँ पुग्ने कच्ची सडक समेत चर्किएर चिराचिरा परेको छ। जसका कारण गाउँसँग सडक सम्पर्क टुटेको छ। पहिरो कै कारण भेडेटाररवि राँके सडक समेत उच्च जोखिममा परेको छ। पहिरोको जोखिमपछि आफन्त तथा छिमेकीको सहयोगमा अमृत घागा मगरको घर भत्काइँदै। फोटो लामो समयसम्म वर्षात भइरहे गाउँ नै धस्सिएर खोलामा पुग्ने स्थानीय सरोज घागा मगरले बताए। उनका अनुसार सानो खालको पहिरो गाउँका खोला खोल्सामा पहिल्यै पनि गइरहन्थ्यो। यसरी ठूलो रुपमा पहिरो खस्न थालेको दुई वर्ष भएको उनले बताए। सबैभन्दा ठूलो पहिरो चार दिन अघि मात्रै गएको थियो, उनले भने। पहिरोले फैलिँदै गएमा बाँकी घरपरिवारसमेत विस्थापित भएर अयन्त्र जानुको विकल्प नहुने रहेको उनले बताए। स्थानीयवासीले पहिरोले विस्थापित हुन लागेका परिवारलाई सुरक्षित स्थानमा स्थानान्तरण गर्न स्थानीय सरकारसँग माग गरेका छन्। यसैबीच मझुवाका पहिरो पीडित १० घरपरिवारलाई जिल्ला प्रशासन कार्यालय धनकुटाले प्रतिपरिवार ५ हजार र एकएक थान त्रिपाल, साँगुरीगढी गाउँपालिकाले प्रतिपरिवार नगद ५ हजार रुपैयाँ राहत प्रदान गरेका छन्। नेपाली सेनाको वरख गणले पनि प्रत्येक परिवारलाई ब्ल्याङ्केट र म्याट तथा नेपाल रेडक्रस सोसाइटीले पनि ७ घरपरिवारलाई १५ थान त्रिपाल प्रदान गरेको छ।"
पानीमा डुबेर दुईजनाको मृत्यु,झापा : झापाका दुई छुट्टछुट्टै स्थानमा पानीमा डुबेर दुईजनाको मृत्यु भएको छ। भारत फुलबरीया घर भई गौरीगञ्ज गाउँपालिका वडा नम्बर ६ तिनटोलीया मामा घरमा बस्दै आएका ६ वर्षीय बालकको स्थानीय गेउरिया खोलामा डुबेर मृत्यु भएको छ। जिल्ला प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठका अनुसार विष्णु महतोका छोरा आकाशको गेउरिया खोलामा डुबेर मृत्यु भएको हो। पानीमा डुबेको देखेलगत्तै उद्दार गरी उपचारका लागि दमकको लाइफ लाइन अस्पताल पुर्याएलगत्तै उनको मृत्यु भएको प्रवक्ता श्रेष्ठले बताए। झापाको मेचीनगर १३ स्थित सडकमा रहेको खाल्डोमा जमेको पानीमा डुबेको अवस्थामा एक युवकको शव फेला परेको छ। मेचीनगर नगरपालिका १३ स्थित सिमसार क्षेत्रमा चाराली चन्द्रगढी सडक किनारमा अन्दाजी ३५ वर्षका अपरिचित युवकको शव फेला परेको हो। स्थानीय सडक पेटीको नालामा स्थानीयबासीले शव देखेपछि प्रहरीलाई खबर गरेका थिए। शवको शुक्रबार रातिसम्म पहिचान हुन नसकेको प्रहरीले जनाएको छ। शव पोस्टमार्टमका लागि मेची अञ्चल अस्पताल भद्रपुर लगिएको श्रेष्ठले बताए।
मन्त्रीले नै पालना गरेनन् निर्देशिका,"काठमाडौं : शिक्षा, विज्ञान तथा प्रविधि मन्त्रालयले गत वर्ष सामाजिक सञ्जाल र मोबाइल फोन सञ्चालन तथा प्रयोगसम्बन्धी मार्गनिर्देशन जारी गरेको थियो। त्यहीअनुरूप मन्त्री गिरिराजमणि पोखरेललै चलेका छैनन्। उनी केही समयअघि युनेस्कोको शिक्षासम्बन्धी कार्यक्रममा भाग लिन स्वकीय सचिवहरूसहित अमेरिका पुगे। उनको फोटो सामाजिक सञ्जालमा छाएको छ, आफैंले जारी गरेको मार्गनिर्देशनविपरीत। मार्गनिर्देशनको बुँदा च मा सरकारी कर्मचारीले कार्यसम्पादनका सिलसिलामा खिचिएका तस्बिर तथा घटना व्यक्तिगत काम गरेजसरी सामाजिक सञ्जालमा राख्न, टिप्पणी गर्न, लाइक र सेयर गर्न नपाइने उल्लेख छ। त्यही बुँदामै अर्को व्यवस्था छ। कार्यालयको खर्चमा भ्रमण गर्ने व्यक्तिले व्यक्तिगत रूपमा खिचेको धार्मिक स्थल, बाटो, ताल तलैया वा भ्रमण गरिएको स्थानको फोटो सामाजिक सञ्जालमा राख्न पाइने स्पष्ट उल्लेख छ। मन्त्रीका प्रेस संयोजक सुनील खड्काले पोखरेलसहित मन्त्रालयका उपसचिव र पोखरेलका स्वकीय सचिव पुष्पराज ढकालसहितको फोटो फेसबुकमा पोस्ट गरेका छन्। उनले उक्त फोटो मन्त्री पोखरेललाई पनि ट्याग गरेका छन्। मार्गनिर्देशन जारी गरेपछि मन्त्रीको आलोचना भएको थियो। त्यसको पालना नगरेपछि सामाजिक सञ्जालमा नकारात्मक टिप्पणी भएको छ। यो मार्गनिर्देशन गत कात्तिक १३ गते मन्त्रीस्तरीय निर्णयबाट स्वीकृत भएको थियो। मन्त्रालय र यसअन्तर्गतका निकायबाट सेवाप्रवाहमा भएगरेका कामकारबाही, नीति तथा कार्यक्रममाथिका छलफल तुरुन्तै सार्वजनिक हुने, अमर्यादित भाषामा टीकाटिप्पणी हुनेजस्ता क्रियाकलाप बढेपछि मन्त्रालयले यस्तो व्यवस्था गरेको थियो। युनेस्कोले आयोजना गरेको दिगो विकास लक्ष्यसम्बन्धी उच्चस्तरीय मञ्चमा सहभागी हुन पोखरेल टोलीसहित अमेरिका गएका थिए। यात्राका धेरै तस्बिर उनले स्वकीय सचिवमार्फत सार्वजनिक गरेका छन्। यो उनी आफैंले स्वीकृत गरेको मार्गनिर्देशनविपरीत छ। मार्गनिर्देशन जारी गर्नु गलत थियो। पालना गर्नै नसक्ने नियम बनाएपछि यस्तै हुन्छ, मन्त्रालयका एक उच्च अधिकारीले भने, जे जस्तो भए पनि नियम बनेपछि सबैले पालना गर्नुपर्छ। प्रेस संयोजक खड्काले भने मन्त्रीको तस्बिर पोस्ट गरिएको विषयमा कुनै विवाद नआएको बताए।"
झुक्याउँछन् ट्राफिक लाइटले,"काठमाडौं : नयाँ बानेश्वरको ट्राफिक लाइट नियाल्दा अनौठो दृश्य देखिन्छ। एकोहोरो पहेंलो मात्र बलेको देखिन्छ। लाइटको निर्देशन मान्ने हो भने चालक तयार मात्र रहनुपर्छ। हिँड्न पाउँदैनन्। पहेंलो बत्ती बले तयार रहने, हरियो बले हिँड्ने र रातो बले रोकिनुपर्छ। यो नियम यहाँ लागू भएको देखिँदैन किनकि लाइट बेकामे भएको छ। यसले सही संकेत नगरेपछि ट्राफिक प्रहरी हातले निर्देशन गरिरहेका हुन्छन्। यो समस्या गौशाला, पुतलीसडक, सिंहदरबार अगाडि, कालिमाटी, चक्रपथ, पुरानो बानेश्वर, पद्मोदय विद्यालय अगाडिको चोक, मित्रपार्कलगायत ठाउँमा पनि देखिन्छ। सबै ठाउँमा लाइट छ तर त्यसले काम गर्दैन। निर्देशन सधैं एउटै दिन्छ। सबै ठाउँमा लाइटभन्दा ट्राफिक प्रहरीको हातको निर्देशन चल्छ। पुराना हटाउने, मर्मत गर्ने, नयाँ फेर्ने काम सडक विभागको हो। विभागले समयमा ध्यान नपुर्याउँदा सवारी साधन चालकलाई हैरानी छ। लाइटमा समस्या भएको सडक पूर्वाधार तथा ट्राफिक महाशाखा प्रमुख दीप बराहीले स्वीकार गरे। धेरै ठाउँमा मर्मत सकिएर चालु हुने अवस्थामा रहेको उनको भनाइ छ। कालिमाटी, तीनकुने, सिंहदरबार, पद्मोदय, बागबजार, पुरानो बानेश्वर, गौशाला, मित्रपार्कलगायत नौ ठाउँमा मर्मत सकिएको छ, उनले भने, काम सकिए पनि बत्ती सुचारु भएको छैन। ट्राफिक प्रहरी र सवारी साधनलाई यसमा अभ्यस्त पार्न दिनमा दुई घण्टा चलाउने गरिएको उनले सुनाए। एकै पल्ट चालु गर्दा सबै अभ्यस्त नहुन सकिन्छ। केही समय ट्राफिक प्रहरीलाई पनि ट्रेनिङ दिएपछि पूर्णरूपमा सुचारु हुन्छ, उनले अन्नपूर्णसँग भने। थापाथली, माइतीघर, चावहिललगायत ठाउँमा भने बत्तीले कुनै संकेत देखाउँदैनन्। यी ठाउँका ट्राफिक लाइट बिग्रिएको लामो समय हुँदा पनि विभागले मर्मत गरेको छैन। बाँकी ठाउँमा चाँडै मर्मत गर्ने योजना बनेको उनले बताए। मर्मत गर्दा चल्ने ठाउँका बत्ती चाँडो बनाइन्छ, उनले भने, पूर्णरूपले नचल्ने भएको रहेछ भने नयाँ सिस्टमको बत्ती जडान गरिन्छ।"
विद्युत् माग्दै झरो आन्दोलन,"प्रकाश उपाध्यायजुम्ला : सदरमुकाम खलंगामा विगत एक महिनादेखि विद्युत् तहुँदा अँध्यारोमा छ। पटकपटक विद्युत् आपूर्तिको माग गर्दा पनि सम्बोधन नभएपछि जुम्ली युवाहरु आन्दोलनमा उत्रिएका छन्। वर्षौंदेखि झरो (देवदेयारको काठबाट बनेको दियालो) को भरमा घर उज्यालो बनाउँदै आएका स्थानीयले विद्युत् उपभोग गर्न नपाएको भन्दै आन्दोलन गरेका हुन्। शुक्ररबार स्थानीय युवाहरुले हातमा झरो सल्काई सदरमुकाममा राँके जुलुश नै निकाले, तीन वर्षदेखि दैनिक १८ घण्टासम्मको लोडसेडिङ हुँदै आएको खलंगामा एक महिनादेखि पूर्ण रुपमा विद्युत् बन्द छ। पावर हाउस निर्माणका लागि आएको भारतीय ठेकेदार भागेपछि खलंगा अँध्यारोमा छ। विद्युत आपूर्तिका लागि प्रशासन गम्भीर नभएको भन्दै युवाहरुले झरो बाल्दै जुलुश निकालेका हुन्। लामो समयसम्म विद्युत् बन्द हुँदा पनि सरोकारवाला निकाय मौन छन् चन्दननाथ५ का स्थानीय युवा गोविन्द सुनारले भने, स्मार्ट सीटीको अवधारणा लिएकार नगरपालिका सँधै अँध्यारोमा छ, न जनप्रतिनिधि जिम्मेवार बने न प्रशासन नै। उनले विद्युत्को विषयबाट सुरु भएको आन्दोलन अन्य अनैतिक कार्यका विरुद्ध पनि गरिने बताए। आर्थिक हैसियत हुनेले त जनेरेटरको प्रयोग गरेका छन्। तर गरिबका घर सँधै अँध्यारोमा हुँदा नेतृत्वमा बसेकाहरु जिम्मेवार हुनुपर्दैन ? उनले प्रश्न गरे। विद्युत् नभएकै कारण सरकारी कार्यालयमा आउने सेवाग्राही कार्यालयबाट सेवा नपाएरै फर्किने गरेका छन्। एक दशकदेखि खलंगामा विद्युत् आपूर्ति सहज छैन। दैनिक २० घण्टासम्म पनि लोडसेडिङ झेल्नुपर्यो चन्दननाथ१० का प्रकाशचन्द्र देवकोटाले भने, नगरपालिका र विद्युत्बीचमा के कुराको विवादले विद्युत् आपूर्ति बन्द भएको हो जानकारी दिनुपर्छ। अति भएपछि दवावमुलक झरो बाल्दै जुलुशमा उत्रिएका हौं। हरिस रोकायाले ४० वर्षपहिले निर्माण भएको विद्युत् अहिलेसम्म स्रोन्नती नहुनुले स्मार्ट सीटिको खिल्ली उडाएको बताए। विद्युत् नहुँदा कम्प्यूटरबाट सेवा प्रवाह हुने कार्यालयमा आउने सेवाग्राहीले सास्ती भोग्नुपरेको उनको भनाइ छ। महिनौंसम्म अँध्यारोमुनि जनतालाई बस्न बाध्य बनाउने विद्युत् उपभोक्ता समितिलाई प्रशासनले कारबाही गर्नुपर्ने युवाले माग गरेका छन्।"
झापामा पानीमा डुबेर २ जनाको मृत्यु,झापा : झापाका दुई छुट्टछुट्टै स्थानमा पानीमा डुबेर २ जनाको मृत्यु भएको छ। जिल्ला प्रहरी कार्यालय झापाकाअनुसार गौरीगञ्जमा एक बालकको गेउरिया खोलामा डुबेर र मेचीनगरमा सडकको खाल्डोमा जमेको पानीमा डुबेर एक युवकको मृत्यु भएको हो। भारत फुलबरीया घर भई गौरीगञ्ज गाउँपालिका६ तिनटोलीया मामा घरमा बस्दै आएका ६ वर्षीया आकाश महतोको मृत्यु भएको जिल्ला प्रहरी कार्यालय झापाका प्रहरी नायब उपरीक्षक महेन्द्रकुमार श्रेष्ठले जानकारी दिए। स्थानीयले पानीमा डुबेको देखेलगतै बालकको उद्धार गरेका थिए। उद्धार गरी उपचारका लागि दमकको लाइफ लाइन अस्पताल पुर्याएलगत्तै उनको मृत्यु भएको प्रहरी नायब उपरीक्षक श्रेष्ठले बताए। त्यसैगरी झापाको मेचीनगर१३ स्थित सडकको खाल्टोको जमेको पानीमा डुवेको अवस्थामा १ युवकको शव फेला परेको छ। मेचीनगर नगरपालिका१३ स्थित सिमसार क्षेत्रमा चाराली चन्द्रगढी सडक किनारमा अन्दाजी ३५ वर्षका युवकको शव फेला परेको प्रहरीले जनाएको छ। स्थानीयले डुवेको अवस्थामा शव देखेपछि प्रहरीलाई खबर गरेका थिए। शुक्रबार रातिसम्म शवको पहिचान हुन नसकेको प्रहरी प्रहरी नायब उपरीक्षक श्रेष्ठले बताए। शवको पोष्टमार्टमका लागि मेची अञ्चल अस्पताल भद्रपुर लगिएको छ। स्थानीय सडक पेटीको नालामा स्थानीयबासीले शव देखेपछि प्रहरीलाई खबर गरेका थिए। शवको शुक्रबार रातिसम्म पहिचान हुन नसकेको प्रहरीले जनाएको छ। शवको पोष्टमार्टमका लागि मेची अञ्चल अस्पताल भद्रपुर लगिएको श्रेष्ठले बताए ।
मदन भण्डारी लोकमार्गको निर्माण नसकिँदै कालोपत्रे उप्कियो,"सिन्धुली : मदन भण्डारी लोकमार्ग पश्चिम खण्डको निर्माण कार्य नसकिँदै कालोपत्रे उप्किन थालेको छ । वर्षाको समयमा सडक निर्माण गरिएको कारण सडकको सिन्धुलीहेटौंडा खण्डमा क्षति पुगेको हो । असारको अन्तिम साता आएको वर्षातले लोकगर्माको रिटेरिङ वाल, नाला, ग्याभिन तथा कालोपत्रेमै क्षति पुर्याएको स्थानीयले बताएका छन् । सडकको बिचभागमै कालोपत्रे सबै उप्किएर सडक बिग्रिएको छ । अधिकांश कालोपत्रे पानीले बगाएको छ । पानीले सडकमा क्षति पुर्याउँदा अहिले गाडी संचालनमै समस्या भएको हरिहरपुरगढीका स्थानीयबासी रुद्रमान मोक्तान बताउँछन् । ठाउँठाउँमा भर्खरै बनाएको कालोपत्रे नै उप्किएर बगेको छ । अधिकांश ठाउँका नाला र वाल भत्किएका छन्,उनले अन्नपूर्णलाई भने । हरिहरपुरगढी गाउँपालिकाका अध्यक्ष कारसाङ लामा पनि सडकमा धेरै क्षति भएको बताउँछन् । उनले भने, वर्षातको पानीले वाल र नालासंगै कालोपत्रे पनि भत्किएर खाल्टैखाल्टा पारेको छ। मदन भण्डारी लोकमार्गको सिन्धुलीहेटौँडाको पश्चिम खण्ड निर्माणको जिम्मा कालिका कन्स्ट्रक्सनले लिएको छ । सिन्धुली सदरमुकाम सिन्धुलीमाढीबाट हेटौंडासम्मको १ सय १५ किलोमिटर सडक निर्माण गर्दै आएको कन्स्ट्रक्सनले सिन्धुली जिल्लातर्फ १७ किलो मिटर र हेटौंडातर्फ १७ किलोमिटर कालोपत्रेसमेत गरिसकेको थियो । एक साताको वर्षातले नै सडकमा क्षति पुगेपछि स्थानीयले भने निर्माण कम्पनीको लापरबाही भएको आरोप लगाएका छन् । आकासको पानीले नै बगाउने कालोपत्रे गुणस्तरहीन छ कि भन्ने शंका पैदा भएको छ । यस विषयमा आयोजनाले ध्यान दिनुपर्ने हुन्छ, हरिहरपुरगढीका एक स्थानीयले बताए । तर, निर्माण कम्पनीका प्रोजेक्ट म्यानेजर उज्ज्वल प्रसाईं भने काम गुणस्तरहीन भएको स्विकार्दैनन् । लगातारको वर्षाका कारण सडकको कालोपत्रेदेखि वाल, नाला, ग्याभिन लगायत अन्य फाउण्डेशनका सबै काममा क्षति पुगेको छ । वर्षातले करोडौंको क्षति भए पनि काम गुणस्तरहीन भएको हैन।' सडकको पश्चिम खण्डमा पुल, कजवे, ह्युमपाइप, बक्स कल्भर्ट र स्ल्याब कल्भर्ट लगाएतको संरचना निर्माणको काम धमाधम भइरहेको छ । १ सय १५ किलोमिटर सडक आयोजनामा ३३ पुल, ५७ कजवे, ३ सय ९७ ह्युमपाइप, १९ बक्स कल्भर्ट, ४ स्ल्याब कल्भर्ट निर्माण गरिने छ । निर्माण कम्पनीले तीनवर्षभित्र निर्माण सम्पन्न गर्ने गरी ९ सय करोड रुपैयाँमा २०७३ कात्तिक २२ गते ठेक्का सम्झौता लिएको थियो ।"
तरकारी र फलफूलको विषादी जाँचिदैन अचेल,"विराटनगर : सरकारले भारतसहित तेस्रो मुलुकबाट आउने तरकारी तथा फलफूललको विषादी परीक्षण थाल्नासाथ प्रदेश १ सरकारले विराटनगरमा विषादी अवशेष द्रुत विश्लेषण प्रयोगशाला सञ्चालनमा ल्यायो। प्रदेश सरकारले प्रयोगशाला सञ्चालन गर्दा सबैलाई लागेको थियो, अब जोगबनी नाका हुँदै आउने तरकारी र फलफूललको विषादी यहीं परीक्षण हुन्छ र बजार भित्रन्छ। तर, अहिले विराटनगरस्थित प्रयोगशालाका कर्मचारी कामविहीन भएका छन्। प्रयोगशाला सञ्चालनमा आएपछि विराटनगर भन्सार हुँदै जोगबनीबाट नेपाल भित्रिने तरकारी तथा फलफूललको परीक्षण एकपटक पनि भएको छैन। प्रयोगशालाका कर्मचारी विराटनगरका बजारमा गएर बिक्रीका लागि राखिएको तरकारी र फलफूललको नमुना ल्याउँछन् र परीक्षण गरेर औपचारिकता पूरा गर्छन्। कामै नहुँदा बिहान एकछिन खोलेर बन्द गर्ने गरेको प्रयोगशालाका प्राविधिक सहायक घनश्याम बराल बताउँछन्। कहिलेकाहीं सुनसरीको भन्टाबारी नाकाबाट नमुना आउँछ, नत्र हामी विराटनगरकै बजारमा गएर नमुना संकलन गरी परीक्षण गर्छौं, जोगबनीको आएकै छैन, बरालले भने। प्रदेश १ का लागि संघीय सरकारले तीन वर्षअघि झापाको बिर्तामोडमा स्थापना गरेको विषादी अवशेष द्रुत विश्लेषण प्रयोगशालाका कर्मचारीलाई भने भ्याइनभ्याइ छ। सुनसरी र काँकडभिट्टा नाकाबाट नमुना परीक्षणका लागि आउनेको लाइन हुन्छ। दैनिक ३०३५ वटा सम्म नमुना परीक्षण गर्नुपर्ने हुँदा बस्न, खाजा खान र आराम गर्न फुर्सद हुँदैन, बिर्तामोडकी प्राविधिक सहायक अञ्जु आचार्यले भनिन्। सर्वोच्च अदालतको आदेशपछि असार २७ गतेबाटै झापाको काँकडभिट्टा र सुनसरीको भन्टाबारीबाट भित्रिने तरकारी तथा फलफूललको विषादी मापन पुनः सुरु गरिँदा नमुना परीक्षणका लागि बिर्तामोडमा व्यापारीको दैनिक भीड बढ्ने गरेको छ। नमुना परीक्षणका लागि आउनेलाई सकेसम्म एकै दिनमा नत्र भोलिपल्ट बिहानसम्ममा नमुना परीक्षणको पत्र दिने गरेको प्राविधिक सहायक आचार्य बताउँछिन्। काँकडभिट्टा भन्सारबाट ठूलो परिमाणमा तरकारी र फलफूलल भित्रने हुँदा बिर्तामोडको प्रयोगशालामा भीड बढेको मेची भन्सार कार्यालय काँकडभिट्टाका प्रमुख भन्सार अधिकृत टेकबहादुर अर्यालले बताए। तरकारीका सवारीसाधन भन्सार यार्ड मा नभई यात्रु शाखामा राखिने गरेको छ। यात्रु शाखाबाट भन्सारको पत्रसहित प्रयोगशालामा तरकारी तथा फलफूलका नमुना पठाइने गरिएको छ, अधिकृत अर्यालले भने। भन्सारले टेरेन सर्वोच्चको आदेश विषादी मापन नरोक्नू भन्ने सर्वोच्च अदालतको दोस्रो आदेश मेची भन्सार र सुनसरी भन्सारले कार्यान्वयन गरे पनि विराटनगर भन्सारले बेवास्ता गरेको छ। सर्वोच्चको आदेशपछि मेची भन्सार कार्यालय हुँदै काँकडभिट्टा नाका र सुनसरी भन्सार हुँदै भन्टाबारी नाकाबाट आयात हुने तरकारी तथा फलफूललको विषादी मापन गत असार २७ बाट पुनः सुरु हुँदा विराटनगर भन्सारले बिनाजाँच दैनिक सैयौं ट्रक नेपाल भित्र्याइरहेको छ। सरकारले भन्सारलाई पुनः विषादी मापन गरेर मात्रै आयात गर्न पत्राचार नगरेकाले विषादी मापन नगरिएको विराटनगर भन्सार कार्यालयका प्रमुख भन्सार अधिकृत मीमांश अधिकारीले बताए। अरु भन्सारले कुन आधारमा विषादी परीक्षण गराएर मात्रै भित्र्याएका हुन् थाहा भएन, तर, हामीले सरकारको पत्र नआई रोक्न मिल्दैन, उनले भने। काँकडभिट्टा र सुनसरी भन्सार प्रमुखले भने सर्वोच्चले आदेश दिनासाथ भन्सार पनि सरकारी निकाय भएकाले आफ्नै कर्तव्य ठानी परीक्षण गराएर मात्रै नेपाल प्रवेश गर्न दिएको बताएका छन्। तर, विराटनगर भन्सारका कर्मचारी भने पत्रको बहाना बनाएर विषादी युक्त तरकारी नेपाल पठाउनमा आफंै लागिपरेको देखिन्छ। सर्वोच्चले भन्सारलाई नभई सरकारलाई आदेश दिएको र सरकारले भन्सारलाई पत्र नपठाएसम्म तरकारी तथा फलफूलल बोकेका ट्रक नरोक्ने प्रमुख भन्सार अधिकृत अधिकारीको तर्क छ। पत्र आए सोहीअनुसार हुन्छ, नत्र रोक्न मिल्दैन, भन्सार प्रमुख अधिकारी भन्छन्। भारतबाट तरकारी तथा फलफूलल आयात गर्ने नेपाली तथा भारतीय व्यापारीको दबाब र प्रभावका कारण विराटनगर भन्सारले परीक्षण नगरी नेपाल भिœयाएको काँकडभिट्टा र सुनसरी नाकाबाट आयात गर्ने व्यापारी बताउँछन्। पहिले विषादी मापन गर्दा धेरै दिन ट्रक रोकिए, त्यो नाकाबाट भारतीय ठूला व्यापारीले नै तरकारी र फलफूलल भिœयाउँछन्। उनीहरुको प्रभाव र दबाब पनि भन्सारमा ठूलै हुन्छ, सुनसरीका व्यापारी उद्धव यादव बताउँछन्। अन्य भन्सारले विषादी मापन गरेर मात्रै पठाउने र विराटनगरले नगरी खुलेआम पठाउनु आश्चर्यजनक भएको उनले बताए। सर्वोच्चको पहिलो आदेश आउनसाथ भन्सार कार्यालयकै सक्रियतामा विषादी मापन गरेरमात्रै नेपाल भित्र्याउन थालेको सुनसरी भन्सार कार्यालयका प्रमुख प्रमोद दासले बताए। सर्वोच्चले आदेश दिएको सबैलाई थाहा छ। पहिले गरेकै कामलाई निरन्तरता दिनू भन्ने आदेश भएकाले हामीले नाकाबाट आउने तरकारी तथा फलफूललको परीक्षण गरेर मात्र आयात गरेका हौं, प्रमुख दासले भने। भन्सार पनि सरकारी कार्यालय भएकैले पत्र नपर्खी काम गरेको दासको भनाइ छ। सुनसरी भन्सार कार्यालय हुँदै भन्टाबारी नाकाबाट दैनिक ८ देखि १० वटा तरकारी तथा फलफूलल बोकेको ट्रक नेपाल भित्रने र तिनीहरूको नमुना बिर्तामोड लगेर परीक्षण गर्ने गरिएको सुनसरी भन्सार कार्यालयका प्रमुख प्रमोद दासले बताए। धेरै आउने काँकडभिट्टा र विराटनगर हो, यहाँबाट दैनिक ८१० ट्रक आउँछ। हामीले सर्वोच्चले आदेश दिनासाथ नमुना परीक्षणपछि मात्र भित्र्याउन सुरु गरेका छौं, दासले भने। विराटनगरमा हालै सुरु भएको विषादी अवशेष द्रुत विश्लेषण प्रयोगशालामा दैनिक ८० वटासम्म नमुना परीक्षण गर्न सक्षम रहे पनि सरकारको आदेश नआएको भन्दै विराटनगर भन्सारले नमुना संकलन गर्न पठाएको छैन।"
जसले दिन्छ भूकम्पको पूर्वसूचना,"नेपालगन्ज : बाँकेका कोहलपुर र वैजनाथवासीले भूकम्प जान लागेको सूचना पाउने भएका छन्। भूकम्पको पूर्वसूचना दिने सेन्सर मुलुकमै पहिलो पटक दुवै स्थानीय तहका ६६ स्थानमा जडान गरिएको छ। सेन्सरले भूकम्प आउनुभन्दा ५० सेकेन्डअगावै जानकारी दिन्छ, ताइवानको नेसनल साइन्स एन्ड टेक्नोलोजी सेन्टर फर डिजास्टर रिडक्सन (एनसीडीआर)का महासचिव डब्लू लीले भने, यस्तो जानकारी भूकम्पको इपिसेन्टरको दूरीमा निर्भर हुन्छ। इपिसेन्टरमै रहेको सेन्सरले भने भूकम्पबारे पूर्वजानकारी दिन सक्दैन। यो सूचनाका आधारमा व्यक्तिले सावधानी अपनाउन सक्छ। भूकम्प आउनुभन्दा पहिले इपिसेन्टरको दूरीका आधारमा २० देखि ५० सेकेन्डको बीचमा सेन्सरले जानकारी दिँदै साइरन बजाउने कोहलपुर नगरपालिकाका विपद् व्यवस्थापन फोकल पर्सन अग्नि आचार्यले बताए। ३ रेक्टर स्केलभन्दा माथिको भूकम्पका बेला मात्र साइरन बज्नेछ, फोकल पर्सन आचार्यले भने, हामी घना बस्ती भएका स्थानमा साइरन फिट गर्दै छौं। सर्वसाधारणले मोबाइल एपमार्फत पनि भूकम्पको सूचना पाउनेछन्। महासचिव ली स्थानीय जनप्रतिनिधि तथा कर्मचारीलाई विपद् जोखिम व्यवस्थापन कार्ययोजना निर्माण तालिम दिन आएका हुन्। सेन्सर जडान गर्न एनसीडीआरले आर्थिक सहयोग गरेको छ। वातावरण तथा ग्रामीण विकास केन्द्र (इन्रुडेक) बाँकेले यसमा समन्वय गरेको हो। पूर्वपश्चिम राजमार्गको उत्तरदक्षिणमा रहेका यी दुई स्थानीय तह भूकम्पीय दृष्टिले जोखिमपूर्ण मानिन्छन्। विपद् व्यवस्थापन विज्ञ गोविन्द वाग्लेका अनुसार पोखराबाट पश्चिममा चुरे भावर क्षेत्रको दक्षिणमा ५ सय वर्षभन्दा लामो समयदेखि ठूलो भूकम्प आएको छैन। जति धेरै ठूलो भूकम्प गयो। त्यो ठाउँमा जोखिम कम हुँदै जाने हो, उनले भने, पश्चिम क्षेत्रमा ठूलो भूकम्पै नआएकाले शक्ति सञ्चय भएको छ। जुनसुकै बेला भूकम्प जाने खतरा हुन्छ। इपी सेन्टर जहाँ पनि पर्न सक्छ। कोहलपुर नगरपालिकाका तीन वडा कार्यालय, दुई विद्यालय र एक मध्यवर्ती सामुदायिक वन अनि वैजनाथ गाउँपालिकाका सामुदायिक विद्यालय र सार्वजनिक स्थलमा सेन्सर राखिएको छ। यसले हावापानीको अवस्था पनि मापन गर्छ। कोहलपुर र वैजनाथ गाउँपालिकाका बासिन्दाले जल तथा मौसम विज्ञान विभागको तथ्यांक पर्खिनु पर्दैन। कति वर्षा हुँदा मान खोलामा बाढी आउँछ भन्ने पूर्वसूचना सेन्सरबाटै थाहा हुनेछ। कति वर्षालाई खतराको संकेत मान्ने भन्ने सेटिङ गरेपछि भारी वर्षा हुँदा र ठूलो हावा चल्दा सेन्सरले साइरन बजाउनेछ। कन्ट्रोल रुम कोहलपुर नगरपालिकामा राखिएको छ। जहाँबाट सबै सेन्सरको सूचना संकलन गरी सर्वसाधारणलाई जानकारी दिने व्यवस्था मिलाइएको छ। सेन्सर जडानपछि विपद्को पूर्वअनुमानबाट सम्भावित जोखिम न्यूनीकरणमा मद्दत मिल्ने इन्रुडेक बाँकेका अध्यक्ष धर्मलाल रोकायले बताए। बाँकेको वैजनाथ गाउँपालिकामा सेन्सर जडान गरिँदै।"
टीकापुरबाट विप्लव कार्यकर्ता पक्राउ,धनगढी : कैलालीको टिकापुरबाट नेत्रविक्रम चन्द विप्लवका कार्यकर्ता पक्राउ परेका छन्। शनिबार दिउँसो टीकापुर नगरपालिका ३ शंकरपुरबाट जानकी गाउँपालिका इन्चार्ज राम विकलाई प्रहरीले पक्राउ गरेको हो। यस अघि शंकास्पद गतिविधिमा संलग्न रहेको भन्दै प्रहरीले शुक्रबार राति चौमाला क्षेत्रबाट विप्लव समूहका मिडिया एरिया इन्चार्ज नन्दबहादुर बमलाई पक्राउ गरिएको थियो। विप्लव स्रोतले पक्राउ परेको पुष्टि गरे पनि प्रहरीले भने केही बताएको छैन।
मुस्ताङका स्कुलमा भोट भाषा पढाइ सुरु,"मुस्ताङ : मुस्ताङको वारागुङ मूक्तिक्षेत्र गाउँपालिकाले चालु शैक्षिक सत्रबाट भोट भाषा शिक्षण सुरु गरेको छ। विद्यालयमा स्थानीय भाषा नहुँदा सरकारी स्कुलमा वर्षेनी विद्यार्थी संख्या खस्कँदै गएकाले गाउँपालिकाले यस्तो नीति ल्याएको हो। गाउँपालिकाले आर्थिक वर्ष २०७६०७७ को वार्षिक बजेटमै भाषिक शिक्षा उत्थानका लागि बजेट विनियोजन गरेको प्रमुख प्रशासकीय अधिकृत दिपक रेग्मीले उल्लेख गरे। स्थानीय भोट भाषाको संरक्षण तथा संम्वर्द्धन गर्ने उद्देश्यले यस्तो नीति ल्याएको उनले बताए। वारागुङ मूक्तिक्षेत्रमा १ मावि सहित १४ सरकारी स्कुल छन्। वारागुङले पहिलो चरणमा ३ विद्यालयमा स्थानीय शिक्षा अनिवार्य गराएको हो। गापाले ११ जना स्थानीय भोट भाषा शिक्षकलाई तलब भत्ता उपलब्ध गराउने गरी कागबेनीको जनशान्ति मावि, जननर्मल छुसाङ र मुक्तिनाथ आधारभुत विद्यालय झारकोटमा उक्त शिक्षा लागु गरेको हो। यस्तै वडा नं १ को लुप्रा आधारभुत विद्यालय लुप्राले पनि निजी श्रोतमै स्थानीय भोट मातृभाषा शिक्षण संञ्चालन गरेको प्रशासकीय अधिकृत रेग्मीले जनाए। मुस्ताङमा ५४ सरकारी स्कुल, ८ गुम्बा स्कुल र ४ निजी स्कुल छन्। जिल्लामा सरकारीभन्दा गुम्बा र निजी स्कुल राम्ररी फस्टाएका छन्। गुम्बा र निजी स्कुलले भोट मातृभाषा तथा बौद्ध धर्मसहितको शिक्षा दिएकाले सामूदायिक स्कुलमा विद्यार्थी संख्या खस्किएको शिक्षा विकास तथा समन्वय इकाइ प्रमुख टंकराज बरालले उल्लेख गरे। अधिकांश बौद्ध धर्मालम्बी तथा जनजातिहरुको बाहुल्यता रहेकाले मुस्ताङमा भाषिक शिक्षाको प्रभाव परेको उनले बताए। उनले सरकारी स्कुलमा स्थानीय मातृभाषा लागु गर्न शिक्षक अभाव रहेको बताए।"

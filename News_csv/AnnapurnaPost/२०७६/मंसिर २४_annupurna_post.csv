शीर्षक,विवरण
"जिम्मेवारी फरक, पीडा उस्तै","हेटौंडा : विहान सबैरै उठेर घरधन्दा। विद्यालय जाने छोरीका लागि खाजा र खानाको बन्दोवस्त गरेपछि बल्ल निर्मला राईलाई घर बाहिर निस्कने बाटो खुल्छ। २९ वर्षीया उनी एकल महिला हुन्। मकवानपुरको बकैया गाउँ कार्यपालिका सदस्य निर्मला दुई छोरी छन्। सानै उमेरमा विवाह गरेकी उनको श्रीमान् बितेपछि जीवन र दैनिकी निकै कष्टपूर्ण बनेको छ। श्रीमान् बितेपछि परिवार र समाजको थप निगरानी। कानेखुसी। तापनि उनले यी सब कुराको परवाह नगरी सामाजिक काममा सक्रिय हुँदै राजनीतिमा लागेकी हुन्। वडा सदस्य हुँदै गाउँपालिका सदस्यको जिम्मेवारी निर्वाह गरेकी उनले भनिन्, गाउँघरमा कुरा काट्ने मानिस हुन्छन्। कहाँ गई ? कति बेला आई ? अनेक कुरा गर्छन्। महिला त्यसमाथि सानै उमेरमा एकल भएर समाजमा पुरुषसँगै प्रतिस्पर्धा गर्नु चुनौती छ। उनीमात्र होइन, भान्सा र घरायसी कामका लागि अधिकांस जनप्रतिनिधि महिला एक्लै हुन्छन्। जस्तै कार्यक्रम परे पनि घरको काम सकेर बच्चालाई स्कूल पठाएर मात्र निस्कन्छु, बकैया गाउँपालिकाकी उपाध्यक्ष सरला बोलखेले भनिन्, फरक जिम्मेवारीले पनि घरको कामबाट उम्कन मुश्किल पर्छ। जनप्रतिनिधि महिलाले घरायसी काम, आफ्नो जिम्मेवारीसहित राजनीति तथा सामाजिक कामलाई ध्यान दिनुपरेको छ। काम सकेर राति जतिबेला घर पुगे पनि भान्सामा नबसी भात पाक्दैन, जिल्ला समन्वय समिति मकवानपुरकी उपप्रमुख भगवती पुडासैनीले भनिन्, जुन पदमा पुगे पनि घरमा गएपछि बुहारी, श्रीमति नै हो। परिवारबाट जति सहयोग भए पनि महिलालाई सजिलो छैन। संघ, प्रदेश र स्थानीय तीनै तहको सरकारमा महिला सहभागितालाई संविधानले सुनिश्चित गरेको छ। तर, कतिपय व्यवहारिक, सामाजिक एवं सांस्कृतिक कारणले महिला अघि बढ्न समस्या रहेको नेकपा मकवानपुरकी नेतृ लक्ष्मी माझीले बताइन्। राजनीतिमा महिलालाई सहजै स्वीकार गरिँदैन। उनीहरुसँग विचार र तर्क छ भनेर विश्वास गरिँदैन, उनले भनिन्, जुन पदमा पुगे पनि, जतिसुकै व्यस्त भए पनि घरायसी काममा महिलाकै अपेक्षा गरिन्छ। शुभलक्ष्मी विश्वकर्मा"
२७ वर्षदेखि ४ सन्तान कोठाभित्र,"उदयपुर : त्रियुगा नगरपालिका ७ स्थित चुहाडे बजारदेखि १ किलोमिटर परको दूरीमा एउटा झुप्रो घर भेटिन्छ। एउटा मात्र कोठा रहेको घरभित्र तीनवटा ढुंगा गाडेर बनाएको अगेनो, एकछेउमा भात पकाउने कसुडी, छेउमा दुईवटा खाट जोडेर बनाएको ओछ्यान छ। बाहिरबाट ढोकाको चुकुल लागेको छ, भित्र चार दाजुभाइ नांगै खेलिरहेको दृश्य प्वालबाट सहजै देख्न सकिन्छ। बाहिर निस्कने बेला मात्र उनीहरूलाई कपडा लगाएर निकालिन्छ। त्यहीभित्र खेल्ने र दिसापिसाब गर्ने गर्दछन्। यो समस्या चुहाडेका जीतबहादुर दनुवारको हो। भएका चार सन्तान सबै सुस्त ! त्यसमा पनि स्यहारसुसार गर्ने आमा नहुनु। मानिसको व्यक्तिगत जीवनमा योभन्दा कहालीलाग्दो अरू के नै हुन सक्छ र ? त्यो पनि सम्पत्तिको नाममा जम्मा ५ धुर जग्गा। त्यसभित्र निर्मित एक कोठे झुप्रो घर। २७ वर्षदेखि एउटै कोठामा छोराहरूले गरेको दिसापिसाब सरसफाई गर्दै जीतबहादुर जीवन बिताउने गर्दछन्। ६ जनाको परिवारमध्ये पत्नीको तीन वर्षअघि मृत्यु भएको थियो, चार छोरा रोगबाट ग्रसित छन्। आर्थिक अवस्था कमजोर रहेको दनुवार परिवार २७ वर्षीय भरत, २५ वर्षीय पर्वत, २२ वर्षीय जयराम र १८ वर्षीय सितारामलाई एउटै कोठामा थुनेर दुई छाक टार्न बनिबुतो गर्न बाध्य छन्। उपचार खर्चका लागि आर्थिक अवस्था कमजोर भएपछि घरमा थुन्न बाध्य भएको उनको भनाइ छ। पत्नीले संसार छाडेर गइहाली, भक्कानिँदै जितबहादुर भन्छन्, दैव लागेर भएका चारवटै छोरा मानसिक रोगी भए। उपचार गर्ने पैसा छैन। जस्तोसुकै रोग लागे पनि सन्तान आफ्नै भएकाले जसरी पनि पालनपोषण गर्नु परेको उनको भनाइ छ। उनले भने, उपचार गर्ने पैसा छैन, कसलाई के भनौं ? एक वर्ष अघिदेखि नधोएका ओढ्ने ओछ्याउने उनले देखाए। मानसिक अस्पताल पाटन लगायतका विभिन्न अस्पतालमा लगेर उपचार गराएकोमा नियमित औषधि सेवन तथा जाँच गराउन नसक्दा रोग निको नभएको जितबहादुरले बताए। उनले भने, नेतादेखि ठूला मान्छे सबैलाई सुनाएँ कसैले केही गरेनन्। सोही वडाका वडाध्यक्षले त्यस्ता बिरामीका लागि वडाको तर्फबाट वार्षिक रूपमै प्याकेज बनाई सहयोग गर्ने तयारी गरेको बताए।"
'हिसाबकिताब' मिलाउँदै कांग्रेस,"काठमाडौं : मुलुकका प्रायः सबै दलको खर्च प्रणाली पारदर्शी छैन। पार्टीको नियमित स्रोतबाहेकको खर्च मूल लेखा प्रणालीमा समेटिँदैन। पार्टी सञ्चालनका नाममा होस् या अधिवेशनदेखि निर्वाचनका बेला, शुभेच्छुकदेखि व्यापारीबाट उठाइने सहयोग (चन्दा) सीधै नेताको गोजीमा पुग्छ। नेताले त्यो रकम आफूखुसी खर्च गर्ने प्रवृत्ति संस्थागत छ। पार्टीहरू व्यवसायीको चन्दाबाट चल्छन् भन्ने आमबुझाइ छ। खर्च प्रणाली अन्य पार्टीभन्दा कांग्रेसको झनै भद्रगोल छ। सीमित आयस्रोत र अपारदर्शी खर्च प्रणालीलाई कांग्रेसले अब व्यवस्थित गर्ने भएको छ। कांग्रेसले पार्टीका नियमित कार्यक्रमको खर्च आन्तरिक स्रोतबाटै व्यवस्थापन गर्न शुभेच्छुकबाट नियमित सहयोग लिने गरी नयाँ व्यवस्था गर्न लागेको छ। कांग्रेसमा क्रियाशील सदस्य र सांसदबाट आउने लेबीबाहेक अन्य नियमित आयस्रोत छैन। कांग्रेस केन्द्रीय सदस्य श्याम घिमिरे संयोजक रहेको लेखा समितिले पार्टीको आर्थिक स्रोतलाई व्यवस्थित गर्न आर्थिक व्यवस्थापन तथा पारदर्शिता निर्देशिकालाई अन्तिम रूप दिन लागेको हो। पार्टीको नियमावलीमा प्रस्ट व्यवस्था छैन तर शुभेच्छुकको नियमित आम्दानी छ, उनीहरूबाट नियमित रूपमा स्वैच्छिक सहयोग लिने व्यवस्था हामीले गरेका छौं, लेखा समिति संयोजक घिमिरेले भने, यसले एकातिर उनीहरूलाई ठूलो आर्थिक भार पर्दैन भने अर्काेतर्फ पार्टीप्रतिको अपनत्व पनि बढ्छ। स्वैच्छिक रूपमा लिइने सहयोग पार्टीको नियमित आम्दानीको ठूलो स्रोत हुने उनको दाबी छ। यसो भयो भने साना कार्यक्रम गर्न पनि चन्दादाताकहाँ धाउनुपर्ने, व्यापारी गुहार्नुपर्ने अवस्था आउँदैन, समिति संयोजक घिमिरेले थपे, अर्काे हो पटके सहयोग। यो सहयोग पार्टी अफिस बनाउन, निर्वाचनका बेला, अधिवेशनका बेला उठाउने रकम हो। निर्देशिकामा आर्थिक स्रोतको व्यवस्थापन, खर्च प्रणाली पारदर्शिता र खर्च गर्ने विधिमा जोड दिइएको छ। पार्टीभित्रका आर्थिक स्रोतलाई मूल लेखा प्रणालीभित्र ल्याउन सहज छैन। निर्देशिका केन्द्रीय समितिबाट अनुमोदन भए भद्रगोल खर्च प्रणालीलाई व्यवस्थित बताउन सघाउ पुग्ने लेखा समितिको विश्वास छ। चन्दा रकम नेतालाई नभई पार्टीको आधिकारिक व्यवस्थाअनुसार गरिनुपर्नेमा निर्देशिकाको जोड छ। पार्टीलाई सहयोग गरेकै आधारमा लाभका पदमा व्यापारीलाई अवसर दिनुपर्ने बाध्यता राजनीतिक दललाई रहेको टिप्पणी हुँदै आएको छ। यो प्रवृत्ति सबै राजनीतिक दलभित्र हाबी छ। निर्देशिकाले पार्टीभित्र खर्चको रेखांकन पनि स्पष्ट गरेको छ। कार्यालय सचिव, कोषाध्यक्ष र सभापतिले कतिसम्म खर्च गर्न पाउने भन्ने व्यवस्था गर्दै छौं, घिमिरेले भने, केन्द्र, प्रदेश, जिल्लासम्म रकम फरकफरक हुन सक्छ। ठूलो रकम खर्च गर्नुपर्ने भए सम्बन्धित समितिबाट पारित गर्नुपर्ने बाध्यकारी प्रबन्ध निर्देशिकामा समेटिएको छ। समितिले रकम भने तोकिसकेको छैन। पार्टीले वार्षिक बजेट बनाउनुपर्ने नयाँ व्यवस्था निर्देशिकामा गरिएको छ भने अहिले केन्द्रमा मात्र गरिने लेखा परीक्षणलाई जिल्ला तहसम्म गर्नुपर्ने अनिवार्य व्यवस्था थपिएको छ। वडादेखि क्षेत्रीय समितिले आर्थिक विवरण जिल्लालाई पठाउनुपर्ने र जिल्लाले अडिट रिपोर्ट प्रदेशमार्फत केन्द्रमा पठाउनुपर्ने व्यवस्था गरिएको छ। यसअघि कांग्रेसमा जिल्ला कार्यसमितिले खर्चको लेखा परीक्षण गर्नुपर्ने बाध्यकारी व्यवस्था थिएन। २६ मंसिरमा बस्ने केन्द्रीय समिति बैठकमा निर्देशिका पेस गर्ने समितिको तयारी छ। विगतमा लेखा परीक्षण समिति भनिने गरेकामा कांग्रेसको संशोधित विधानमा लेखा समितिको व्यवस्था गरिएको हो। घिमिरे संयोजक बनेपछि समिति सक्रिय भएको छ। तीन सदस्यीय समितिलाई पाँच सदस्यीय बनाइने संयोजक घिमिरेले जानकारी दिए। एक वर्षअघि गठित लेखा समितिले निर्देशिका निर्माण अन्तिम चरणमा पुर्याइसके पनि नियमावली भने प्रकाशन भएको छैन।"
अख्तियारको पाँचवर्षे योजना : भ्रष्टाचार सूचकांकमा १० अंकको सुधार,"काठमाडौं : अख्तियारले पाँच वर्षभित्र भ्रष्टाचार न्यूनीकरणमा व्यापक सुधार गर्ने लक्ष्यसहित रणनीतिक योजना सार्वजनिक गरेको छ। भ्रष्टाचार अनुभूति सूचकांकको स्थिति ३१ बाट सुधार गरी ४१ अंक पुर्याउने लक्ष्य रहेको अख्तियारका प्रमुख आयुक्त नवीनकुमार घिमिरेको भनाइ छ। उनका अनुसार यो सूचकांक अहिलेसम्म ३१ भन्दा माथि गएको छैन। यसमा जति सुधार हुन्छ उत्ति नै भ्रष्टाचार घटेको मानिन्छ। उपप्रधान एवं रक्षामन्त्री ईश्वर पोखरेलले २०७६७७ देखि २०८०८१ सम्मको रणनीतिक योजना सोमबार सार्वजनिक गरेका हुन्। राष्ट्रिय विकास र सार्वजनिक सेवामा जनताको पहुँच हुने गरी भ्रष्टाचार न्यूनीकरण गर्ने लक्ष्य छ। संस्थागत सुदृढीकरण र निरोधात्मक, प्रवद्र्धनात्मक एवं उपचारात्मक विधि अपनाई भ्रष्टाचार न्यूनीकरण एवं सदाचार प्रवद्र्धन गरिने अख्तियारले जनाएको छ। राष्ट्रिय गौरवकासहित सबै तहमा छानिएका आयोजनाको कार्यसम्पादनको अध्ययनअनुसन्धान गर्ने योजना अख्तियारले बनाएको छ। १ हजार ८ सय ४८ रुग्ण आयोजनाको अध्ययनपछि परिणाम देखिन थालेको प्रमुख आयुक्त घिमिरेले बताए। अख्तियारले गौरवका तथा रुग्ण आयोजना निगरानीलाई प्राथमिकता दिएको छ। मन्त्रालय वा तल्ला तहबाट हुनुपर्ने प्रशासनिक तथा सार्वजनिक खरिदसम्बन्धी निर्णयसमेत मन्त्रिपरिषद्मा पेस गरी निर्णय गर्ने परिपाटी निरुत्साहन गर्न पहल गर्ने लक्ष्य छ। महालेखापरीक्षक कार्यालय र सम्बन्धित निकायसँगको समन्वयमा सार्वजनिक निर्माणका ठेक्का तथा खर्च प्रक्रियाबारे अध्ययनअनुसन्धान गरी आवश्यक कारबाहीका लागि सिफारिस गर्ने रणनीतिक योजनामा उल्लेख छ। कानुनी तथा संगठनात्मक संरचनाको सुदृढीकरण एवं परिचालनमा सम्बद्ध पक्षलाई जिम्मेवार बनाउने योजना छ। सरकारका तीनै तहमा सदाचार नीति तर्जुमा र कार्यान्वयनका लागि प्रोत्साहन गरिने भएको छ। कर्मचारीलाई सादगी व्यवहार र आफ्ना पेसागत निष्ठासहित सार्वजनिक सेवाप्रवाह गर्न प्रेरित गर्ने योजना छ। भ्रष्टाचार न्यूनीकरणका लागि असल शासन स्केल माइनस ०७८ बाट १ मा पुर्याउने लक्ष्य छ। पछिल्लो १२ महिनामा सरकारी कर्मचारीसँग कम्तीमा एकपटक सम्पर्क भएको र उनीहरूलाई घुस दिएका वा सरकारी अधिकारीद्वारा घुस माग गरिएका व्यक्तिको अनुपात १५ मा झार्ने उद्देश्य छ। हाल घुस माग गरिएका व्यक्तिको अनुपात ३३१ छ। भ्रष्टाचारबारे जनताको धारणा (भ्रष्टाचार सूचकांक स्कोर अंकलाई २९ बाट १५ मा झार्ने लक्ष्य छ। अख्तियारको पक्षमा ७८ प्रतिशत फैसला हुँदै आएको छ। यसलाई ८८ प्रतिशत पुर्याइने भएको छ। उजुरी फस्र्योट प्रतिशतलाई ८० पुर्याइनेछ। हाल फस्र्योट प्रतिशत ६४४७ पुर्याउने भनिएको थियो। तीन वर्षभित्रै पुराना उजुरी फस्र्योटलाई निमिट्यान्न बनाउने लक्ष्यसमेत छ। यस्तै अख्तियारको काममा नागरिकको सन्तुष्टि दरमा सुधार गरिनेछ। यसलाई ७५ बाट ८५ बनाउने लक्ष्य छ। अख्तियारको संस्थागत एवं अनुसन्धान प्रणालीमा सुदृढीकरण गरिने भएको छ। भ्रष्टाचार निगरानी प्रणाली, इन्टेलिजेन्स इकाइ, अफिस अटोमेसन सिस्टम र सूचना सञ्जालीकरण तथा सञ्जाल विस्तार गर्न लागिएको प्रमुख आयुक्त घिमिरेले बताए। उनका अनुसार कार्यालय भवन ५ वटाबाट ८ मा विस्तार गरिनेछ। प्रयोगशाला, थुनुवाघर, बयान कक्ष थप गरिने भएको छ। अख्तियारका दुइवटा मात्रै थुनुवाघर छन् त्यसलाई आठवटा बनाइनेछ। भ्रष्टाचारमा लाग्ने नेतालाई संरक्षण हुँदैन उपप्रधान एवं रक्षामन्त्री ईश्वर पोखरेलले भ्रष्टाचार गर्ने नेतालाई संरक्षण नगरिने बताएका छन्। भ्रष्टाचारविरुद्धको अन्तर्राष्ट्रिय दिवसका अवसरमा उपप्रधानमन्त्री पोखरेलले राजनीतिक संरक्षणमा हुने भ्रष्टाचारलाई निरुत्साहित गरिने बताए। माथिल्लो तहको राजनीतिक भ्रष्टाचारलाई पनि छुट नहुने उनले प्रस्ट पारे। भ्रष्टाचारमा लाग्ने नेतालाई राजनीतिक संरक्षण हुँदैन। पैरवी पनि हुँदैन। यो मेरो उद्घोष हो, उनले भने, माथिल्लो राजनीतिक तहमा छ भने पनि त्यसले छुट पाउनेछैन, आँखा चिम्लिनेछैन। राजनीतिको आडमा भ्रष्टाचार गरे कारबाही गर्न अख्तियारलाई निर्देशन दिए। आफू भ्रष्टाचार नगर्न र अरूलाई पनि गर्न नदिन उनले अपिल गरे। उनले भ्रष्टाचारविरुद्ध साझा प्रतिबद्धता जाहेर गर्न आह्वानसमेत गरे। भ्रष्टाचारमा शून्य सहनशीलता नअपनाएसम्म समृद्ध नेपाल, सुखी नेपालीको सपना साकार नहुने उनको भनाइ थियो। अख्तियारका प्रमुख आयुक्त नवीनकुमार घिमिरेले डिसेम्बर ९ मा मनाइने यस दिवसलाई भ्रष्टाचारविरुद्ध ऊर्जा नवीकरण गर्ने दिनको संज्ञा दिए। भ्रष्टाचार हुने कार्यालयका कर्मचारी मात्र नभई प्रमुख, विभागीय प्रमुख र मन्त्रालयका सचिवसम्म कारबाहीको दायरामा ल्याउने तयारी रहेको उनले सुनाए। कार्यालयमा हुने भ्रष्टाचार, घुस लेनदेनमा कार्यालय प्रमुख हुँदै विभागीय प्रमुख र सचिवसम्म जिम्मेवार हुने उनले बताए। उनीहरूमा आफू मातहतका कर्मचारीलाई उत्तरदायी बनाउने दायित्व छ, उनले भने, कार्यालयमा हुने घुस लेनदेन र भ्रष्टाचारमा उनी (कार्यालय प्रमुख) चोखो बन्न सक्दैन। प्रधानमन्त्रीले नमुना कार्यालय भनेर घोषणा गरेकै कार्यालयका १०१२ जना कर्मचराीलाई घुसको कारोबारमा कारबाही गर्नुपरेको दृष्टान्त उनले सुनाए। उनका अनुसार अख्तियारको २९ वर्षको इतिहासमा अघिल्लो वर्षलाई मुद्दा दायर र अदालतको फैसलामा आयोगले पाएको सफलताका आधारमा सफलतम वर्षका रूपमा हेरिएको छ। गत वर्ष सर्वाधिक ३ सय ५१ मुद्दा विशेष अदालतमा दर्ता भएका थिए। साउनयता १ सय १२ दिनमा १ सय ७० वटा मुद्दा दर्ता भएका छन्। १५ सय उजुरीको विस्तृत अनुसन्धान भइरहेको उनले बताए। उनले स्टिङ अपरेसन र र्यापिड टास्क फोर्सको प्रारम्भिक परिणामबाट मुलुकको प्रशासनको अवस्था सन्तोषजनक नदेखिएको बताए। भ्रष्टाचारलाई सानाठूला नभनी मूल्यका आधारमा जुनसुकै तह वा स्तरको भ्रष्टाचारलाई कानुनी दायरामा ल्याइने उनले स्पष्ट पारे। स्थानीय तहमा भएको वा हुन सक्ने अनियमितताका सम्बन्धमा आयोगले हालै ६१ बुँदे सुझाव दिएको उनले उल्लेख गरे। यसमा सबै पक्षको सक्रिय एवं समन्वयात्मक सहयोग रहनुपर्ने उनले बताए। मुख्य सचिव लोकदर्शन रेग्मीले भ्रष्टाचारमुक्त समृद्ध राष्ट्र निर्माणमा प्रतिबद्धता जनाए। सुशासन, विकास र सभ्य समाज निर्माणमा सहयोग गर्नेलाई पुरस्कृत र भ्रष्टाचार तथा अनियमितता गर्ने दण्डित हुने प्रणाली स्थापित गर्न सबै एकजुट हुनुपर्ने उनको भनाइ थियो। ट्रान्सपरेन्सी इन्टरनेसनल नेपालका अध्यक्ष खेमराज रेग्मीले भ्रष्टाचार अनुभूति सूचकांकमा नेपालको स्थान अन्य देशको तुलनामा कमजोर रहेको स्मरण गराए। प्रतिबद्धतालाई व्यवहारमा उतार्न सके मात्र सुशासन स्थापना हुन सक्ने उनको भनाइ थियो। अख्तियारका सचिव महेश्वर न्यौपानेले नेपाल संयुक्त राष्ट्रसंघको सदस्य राष्ट्र र भ्रष्टाचारविरुद्धको अन्तर्राष्ट्रिय पक्ष राष्ट्रसमेत भएकाले नेपालको दिगो विकास लक्ष्यको परिमाणात्मक लक्ष्यमध्ये भ्रष्टाचार नियन्त्रण पनि एक रहेको बताए। राज्यका सम्पूर्ण अवयवको भ्रष्टाचार नियन्त्रणमा सक्रिय सहभागिता हुनुपर्ने उनले बताए। खस्किँदो प्रशासनिक संस्कारलाई सुदृढ गरी जनतामा प्रभावकारी सार्वजनिक सेवाप्रवाह गर्न नसक्दा राज्यको सार्थकतामै प्रश्न उठ्न सक्ने उनको भनाइ थियो। भ्रष्टाचार नियन्त्रण गरी सुशासन स्थापनामा सरोकारवाला पक्ष एकजुट हुनुपर्ने धारणा उनले व्यक्त गरे। राष्ट्रिय तथा अन्तर्राष्ट्रिय गैरसरकारी संस्था, निजी र सहकारी क्षेत्रमा हुने भ्रष्टाचारजन्य कार्यको अनुसन्धानलाई आफ्नो क्षेत्राधिकारभित्र ल्याउन पहल गरिने अख्तियारले जनाएको छ।"
जन्ती गएका भरत ६ दिनदेखि बेपत्ता,"गोरखा : छिमेकीको बिहेमा जन्ती गएका निर्माण व्यवसायी संघ गोरखाका कार्यालय सहयोगी भरत अम्गाई पाँच दिनदेखि बेपत्ता भएका छन्। अम्गाई गत बिहिबार साँझ साँढे सात बजेदेखि सम्पर्कविहिन भएको परिवारस्रोतलाई उदृत गर्दै संघका कार्यालय सचिव उमेश अर्यालले जानकारी दिए। गोरखा नगरपालिका६ आयुर्वेदिक मार्ग निवासी ४७ वर्षीय अम्गाई गत मंसिर १९ गते स्थानीय शिव श्रेष्ठको विवाहमा रत्ननगर टाँडी चितवनमा जन्ती गएका थिए। खाना खानेबेलासम्म उनी सम्पर्कमा रहेछन्, परिवारस्रोतलाई हवला दिँदै अर्यालले भने, खाना खाएर को कता गए, कसैले याद गरेनन्। उनले सात बजेर ३७ मिनेटमा घरमा श्रीमतीलाई फोन गरेर बेखर्ची भएँ। अलपत्र भएँ भनेका रहेछन्। त्यसबेलादेखि सम्र्पकबिहिन भएका छन् टेलिफोन गरेको लोकेशन चितवनको दासढुंगा भेटिएको उनले बताए। भरत यसअघि होटल बिसौनीमा कार्यरतसमेत थिए। केही वर्षदेखि होटल छाडेर संघको जागिर र आफै होटल सञ्चालन गर्दै आएका थिए। परिवार, टोलबासी, निर्माण व्यवसायी संघ, गोरखा प्रहरी र चितवन प्रहरीले उनको दिनदिनै खोजी गरिरहेको अर्यालले बताए। कसैले उनलाई फेला पारेमा आफ्नो मोबाइल नम्बर ९८४६३००५०० मा सम्पर्क गरिदिन श्रीमती गीता अम्गाईले अनुरोध गरेकी छिन्।"
जुनारको रसले सर्किएर मृत्यु,भोजपुर : जुनारको रस पिउने क्रममा सर्किएर एकजनाको ज्यान गएको छ । षडानन्द नगरपालिका १२ देउराली सुनखानीस्थित जुनारको रस सर्किदा स्थानीय ५० वर्षीय मानबहादुर घिसिङको ज्यान गएको हो । जिल्ला प्रहरी कार्यालय भोजपुरका अनुसार सोमबार स्थानीय तारा राईको बारीमा फलेको जुनार खाँदा रसले सर्किएर घिसिङको मृत्यु भएको हो। घटनाबारे प्रहरीले अनुसन्धान थालेको छ।
कोठाभित्र आमा छोरीको शव भेटियो,वीरगन्ज : वीरगन्ज महानगरपालिका१२ मुर्लीको नयाँ टोलको एक घरमा आमा र छोरीको शव कुहिएको अवस्थामा फेला परेको छ । नयाँ टोल निवासी मोहन झाको घरमा डेरामा बस्ने बाराको कलैया उपमहानगरपालिका२६ सिसुवा महेशपुरका पवन साहकी अन्दाजी २२ वर्षीया पत्नि र अढाइ वर्षीया नाबालिक छोरी मृत अवस्थामा भेटिएका हुन् । एक सातादेखि बन्द रहेको कोठाबट दुर्गन्ध फैलिएपछि घरबेटी झाले सोमबार बेलुकी वडा प्रहरी कार्यालय श्रीपुरमा खबर गरेका थिए । वडा प्रहरी कार्यालय श्रीपुरका प्रहरी निरीक्षक चक्रबहादुर मल्ल नेतृत्वको टोलीले सोमबार बेलुकी ताल्चा फुटाएर कोठामा प्रवेश गर्दा आमा छोरी दुवैको शव कपडामा बेरिएको अवस्थामा फेला परेको थियो । आमाको शव कोठाभित्र रहेको काठको मुनि र छोरीको शव कोठाको कुनामा भेटिएको प्रहरी निरीक्षक मल्लले जानकारी दिए । मृतक आमा छोरीको नाम भने खुल्न सकेको छैन । शवको प्रकृति हेर्दा केही दिन पहिले नै हत्या गरेर छाडेको जस्तो देखिएको प्रहरीले जनाएको छ । पेन्टिङको काम गर्दै आएका मृतक महिलाका श्रीमान् पवन भने फरार छन् । दुवै शव पोष्टमार्टमका लागि नारायणी अस्पतालमा पठाइएको प्रहरी निरीक्षक मल्लले जानकारी दिए । घरबेटी झाका भनाइ अनुसार पेन्टिंगको काम गर्दै आएका पवन एक सातादेखि फरार रहेको र उनको मोबाइल पनि स्वीच अफ रहेको छ । फरार रहेका पवनको खोजी भइरहेको र घटनाको सम्बन्धमा अनुसन्धान भइरहेको पर्साका प्रहरी नायव उपरीक्षक विरेन्द्रबहादुर शाहीले बताए ।
"इरान र अफगानिस्तानको वायु नेपालतर्फ, चिसोसँगै हिमपात","काठमाडौं : चार दिनसम्म चिसो झनै बढ्ने भएको छ। हाल पूर्वी इरान र अफगानिस्तान माथि रहेको पश्चिमी वायुको प्रणाली बुधबार नेपाल भित्रिएसँगै शनिबारसम्म चिसो बढ्ने मौसम पूर्वानुमान महाशाखाले जनाएको छ। उक्त प्रणालीका कारण नेपालका पश्चिमी उच्च पहाडी र हिमाली भूभागमा भारी हिमपात हुने सम्भावना छ। यो प्रणाली बिहीबार अझै सशक्त भई देशका मध्ये र पूर्वका उच्च पहाडी र हिमाली भूभागमा समेत हिमपातको सम्भावना रहेको महाशाखाले जनाएको छ। मौसम पूर्वानुमान महाशाखाकी मौसमविद् मञ्जु बासीका अनुसार आज काठमाडौंको मौसम सामान्य रहेपनि भित्रिदै गरेको वायु प्रणालीका कारण नेपालका पश्चिमी उच्च पहाडी र हिमाली भूभागमा भारी हिमपात हुने सम्भावना छ। 'उक्त प्रणाली बिहीबारबाट अझैं सक्रिय हुनेछ।यसले देशका मध्य र पूर्वका उच्च पहाडी र हिमाली भूभागमा हिमपातको सम्भावना छ, उनले भनिन्,' शनिबारसम्म वायुका कारण मुलुकभरको मौसम प्रभावित रहनेछ।' यो प्रणालीका कारण देशैभरी बदली भइ अधिकतम र न्युनतम तापक्रममा गिरावट आउने र देशैभरी चिसो बढ्ने संभावना छ। साथै यस प्रणालीका कारण देशका पश्चिमी भूभागका धेरै स्थानमा र मध्य र पूर्वी भूभागका केही स्थानमा हल्का वर्षाको सम्भावना समेत रहेको छ। बुधबारबाट सुरू हुने यो मौसमी प्रणाली शनिबार अन्त्य हुनेछ। उच्च पहाडी र हिमाली भूभागमा भारी हिमपात हुनसक्ने जनाइएको छ।पहाडी भेगमा वर्षा हुने र साथसाथै तापक्रममा गिरावट हुने सम्भावना रहेकाले सतर्कता अपनाउन सर्वसाधारणमा शाखाको अनुरोध छ। मंगलबार बिहान काठमाडौं उपत्यकाको न्यूनतम तापक्रम ५ डिग्री सेल्सियस पुगेको छ।यस्तै जुम्लाको तापक्रम भने माइनस ३३ डिग्री सेल्सियस छ। यस्तो छ तीन दिनको मौसम मंसिर २४ गते मंगलबार दिउँसो देशको पहाडी भू(भागमा आंशिक बदलि रही बाँकी भूभागमा मौसम सामान्यतया सफा रहनेछ । राती देशको पहाडी भू(भागमा आंशिक देखि सामान्य बदलि रही बाँकी भूभागमा आंशिक बदलि रहनेछ । मंसिर २५ गते बुधबार दिउँसो देशको पश्चिमि भूभागलगायत मध्य र पूर्वी पहाडी भूभागमा आंशिकदेखि सामान्य बदलि रही उच्च पहाडि तथा हिमालि भूभागका थोरै स्थानमा हल्का हिमपात हुने तथा बाँकी भूभागमा मौसम आंशिक बदलि रहनेछ। राती देशको पश्चिमि भूभागलगायत मध्य र पूर्वी पहाडी भूभागमा सामान्य बदलि रही थोरै स्थानमा हल्कादेखि मध्ययम हिमपात हुने तथा बाँकी भूभागमा आंशिक बदलि रहनेछ । मंसीर २६ गते बिहीबार दिउँसो देशभर सामान्यदेखि पूर्ण बदली रही पश्चिम भेगका धेरै स्थान र मध्य तथा पूर्वका केहि स्थानमा हल्का वर्षा हुने सम्भावना छ । साथै उच्च हिमाली भूभाग हरुमा हल्कादेखि मध्यम हिमपातको सम्भावना रहेको छ । राती देशभर सामान्यदेखि पूर्ण बदली रही पश्चिम भेगका धेरै स्थानहरु र मध्य तथा पूर्वका केहि स्थानमा हल्का वर्षा हुने सम्भावना छ । साथै उच्च हिमाली भूभागमा हल्कादेखि मध्यम हिमपातको सम्भावना रहेको छ।"
गुडविभमा नयाँ कार्य समिति,"काठमाडौं : नेपालको गलैंचा उद्योगलाई बाल श्रममुक्त बनाउने अभियानमा सक्रिय नेपाल गुडविभ फाउण्डेसनको साधारण सभाले नयाँ कार्यसमिति चयन गरेको छ । गलैंचा उद्यमी समिकविक्रम शाहको नेतृत्वमा रहेको उक्त कार्यसमितिमा उपाध्यक्ष युवराज विद्रोही, महासचिव किरण थापा, कोषाध्यक्ष दावा शेर्पालाई चयन गरेको छ । यस्तै सदस्यमा लिलाधर भण्डारी, कृष्णेश्वरी हाडा, बलराम गुरुङ, धनबहादुर तामाङ चयन भएका छन् । प्रत्येक दुई वर्षमा आयोजना हुने साधारण सभामा ४ जना गलैंचा क्षेत्रका व्यवसायी र ४ जना बालअधिकारका क्षेत्रमा कार्यरत संस्थाका प्रतिनिधि चयन हुने व्यवस्था संस्थाको विधानअनुसार पदाधिकारी र सदस्य चयन गरिएको हो । एकजना सदस्य कार्यसमितिको पहिलो बैठकले मनोनित गर्ने व्यवस्था रहेको छ । नेपालमा गलैंचा कारखानामा बाल श्रममुक्त बनाउने अभियानअन्तर्गत व्यवसायी र गैरसरकारी संस्थाका प्रतिनिधिको साझा प्रतिनिधित्व हुने गरी गुडविभको कार्यक्रम सञ्चालनमा रहँदै आएको छ । प्रदेश सांसद रामबहादुर गुरुङले उद्घाटन गरेका अधिवेशनमा गलैंचा उद्योगी, बालअधिकारसँग सम्बन्धित संस्थाका प्रतिनिधि, बालबालिका, सरकारी निकायलगायतका प्रतिनिधिले बाल श्रमरहित गलैंचा उत्पादन र गलैचा व्यवसायलाई प्रवद्र्धन गर्नका लागि सरकारको ध्यानाकर्षण गराएका थिए । कार्यक्रममा वरिष्ठ अधिवक्ता तथा बालअधिकारकर्मी बिनोद कार्कीले बाल श्रम अन्त्यका लागि आगामी दिनमा नयाँ कार्यदिशा सहित कार्यक्रम संचालन गर्नुपर्ने धारणा राखे । कार्यक्रममा राष्ट्रिय बालअधिकार परिषद्का प्रशासकीय प्रमुख कृष्ण प्रसाद भुषाल, कागेश्वरी मनोहराका मेयर र प्रदेश सभाका सांसद गुरुङले सरकारले बाल श्रम अन्त्यका लागि योजनासहित कार्यक्रम संचालन गर्ने प्रतिवद्धता जनाए । निवर्तमान अध्यक्ष सपुतबहादुर कार्कीले नेपालको कार्पेट क्षेत्रलाई बाल श्रममुक्त बनाउनका लागि गुडविभले महत्वपूर्ण भूमिका निभाएको बताए ।"
"सुनको मूल्य ओरालोतिर, कति पुग्यो तोलाको ?",काठमाडौं : नेपाली बजारमा सुनको मूल्य घट्ने क्रम जारी छ। मंगलबार छापावाल सुन तोलामा २ सयले घटेर सुन तोलाको ७० हजार ८ सय रुपैयाँमा कारोबार भइरहेको महासंघले जनाएको छ। तेजावी सुन घटेर तोलाको ७० हजार ५ सय रुपैयाँमा कारोबार भइरहेको छ । तेजावी सुन पनि तोलामा २ सयले घटेको छ । बजारमा चाँदी ८ सय ३० रुपैयाँमा कारोबार भइरहेको छ। सोमबार नेपाली बजारमा छापावाल सुन तोलाको ७१ हजार र तेजावी सुन ७० हजार ७ सय रुपैयाँमा कारोबार भएको थियो । चाँदी सोमबार ८ सय ३५ रुपैयाँमा कारोबार भएको थियो।
प्रेममा धोका पाएको भन्दै प्रेमीको लिंग काटिदिएपछि,"काठमाडौं : राजधानीको बौद्धमा एक युवतीले प्रेममा धोका पाएको भन्दै प्रेमीको गुप्तांग (लिंग) काटिदिएकी छिन्। महानगरीय प्रहरीले ती युवतीलाई पक्राउ गरेको छ। महानगरीय प्रहरी वृत्त बौद्धका प्रमुख डीएसपी रमेश सिंहका अनुसार १९ वर्षीया युवतीले २१ वर्षीया सुनुवार थरका व्यक्तिको लिंग काटिदिएकी हुन्। घाइते सुनुवारको ओम अस्पतालमा आईसीयूमा भर्ना भएर उपचार गराइरहेका छन्। घाइते सुनुवार एक होटलमा काम गर्ने कर्मचारी हुन्। एक वर्षदेखिको प्रेममा धोका पाएको भन्दै यस्तो हर्कत अपनाएको युवतीले प्रहरीसँग बयान दिएकी छिन्। डीएसपी सिंहका अनुसार युवतीले प्रयोग गरेको चक्कु बरामद भएको छ। युवतीमाथि ज्यान मार्ने उद्योगमा मुद्दामा म्याद थपेर अनुसन्धान थालिएको जानकारी सिंहले दिए। उनले भने, प्रारम्भिक अनुसन्धानमा प्रेममा धोका पाएपछि युवतीले यस्तो हर्तक देखाएको देखिन्छ। हामी थप अनुसन्धान गर्दैछौं।"
११ किलो चरेससहित वृद्ध पक्राउ,वीरगन्ज : वीरगन्जको गण्डक चोकबाट प्रहरीले लागुऔषध चरेससहित एक वृद्धलाई पक्राउ गरेको छ । पक्राउ पर्नेमा वीरगन्ज महानगरपालिका १९ का ६० वर्षीय रामबालक वैठा रहेका छन् । उनको साथबाट ११ किलो ८ सय ग्राम चरेस बरामद गरिएको प्रहरीले जनाएको छ । प्रहरी चौकी गण्डकबाट खटिएको प्रहरी टोलीले गण्डक चोकमा चेकजाँच गर्ने क्रममा जितपुरबाट वीरगन्जतर्फ साइकलमा आउँदै गरेका वैठालाई चरेससहित पक्राउ गरेको हो । पक्राउ परेका बैठालाई जिल्ला प्रहरी कार्यालय पर्साको हिरासतमा राखेर अनुसन्धान भइरहेको पर्साका प्रहरी नायव उपरीक्षक वीरेन्द्रबहादुर शाहीले जानकारी दिए।
२० लाख घुस लिँदालिँदै दुई इन्जिनियर पक्राउ,काठमाडौं : सडक डिभिजन कार्यालय चकचके प्युठानमा कार्यरत दुई इन्जिनियर २० लाख घुससहित पक्राउ परेका छन्। डिभिजन कार्यालय प्रमुख (सीडीई) धुब्रकुमार श्रेष्ठ र इन्जिनियर निरज महर्जन मंगलबार पक्राउ परेका हुन्। सेवाग्राहीसँग रनिङ बिल भुक्तानी गरिदिएवापत २० लाख घुस लिएपछि उनीहरु पक्राउ परेका हुन्। विशेष सूचनाका आधारमा अख्तियार दुरुपयोग अनुसनधान आयोगको टोलीले नयाँ बानेश्वरस्थित एलिनाज बेकरी क्याफेबाट श्रेष्ठ र महर्जनलाई पक्राउ गरेको हो। अख्तियारका प्रवक्ता प्रदिपकुमार कोइरालाका अनुसार पक्राउ परेका इन्जिनियरमाथि अनुसन्धान सुरु भएको छ। २० लाख रकमसहित पक्राउ परेका उनीहरुमाथि भ्रष्टाचार निवारण ऐन अन्तर्गत कारबाही प्रक्रिया अगाडि बढ्नेछ।
दोलखाका प्रजिअ रिजाल निलम्बित,"दोलखा : अभियुक्तलाई धरौटीमा रिहा गर्न घुस लिएका दोलखाका तत्कालीन प्रमुख जिल्ला अधिकारी खगेन्द्रप्रसाद रिजाल निलम्बित भएका छन् । दोलखाका तत्कालीन प्रमुख जिल्ला अधिकारी उपसचिव खगेन्द्रप्रसाद रिजालले आफ्नो क्षेत्राधिकार भित्रका मुद्दाका अभियुक्तलाई धरौटीमा रिहा गर्न घुस लिएको आरोपमा अनुसन्धान भइरहेको जनाउँदै अख्तियार दुरुपयोग अनुसन्धान आयोगको मंगलबारको सिफारिसअनुसार गृह मन्त्रालयले निलम्बन गरेको हो। अभियुक्तसँग घुस रकम लिएको भन्ने सूचना एवं पत्रपत्रिकामा प्रकाशित समाचारमाथि आयोगबाट अनुसन्धान भइरहेको र रिजाल पदमा बहाल रहिरहदा आफ्नो विरुद्धको प्रमाण लोप तथा नष्ट गर्ने वा अनुसन्धान र तहकिकातमा बाधा व्यवधान पुर्याउन सक्ने भएको भन्दै अख्तियार दुरुपयोग अनुसन्धान आयोग ऐन, २०४८ को दफा १९ को उफदफा (३) बमोजिम निलम्बन गर्न गृह मन्त्रालयमा सिफारिस गरिएको आयोगका प्रवक्ता प्रदीपकुमार कोइरालाले जानकारी दिए । बुहारीलाई तातो पानी खन्याएर पोलिदिएको आरोपमा सार्वजनिक मुद्दा खेपिरहेका बाबुछोरा उदिम तामाङ र इन्द्रबहादुर तामाङ तथा जनप्रतिनिधिलाई कुटपिट गरेको आरोपमा सार्वजनिक मुद्दा खेपिरहेका कुमार लामा मोक्तानलाई धरौटीमा रिहा गर्न प्रजिअ रिजालले १ लाख २५ हजार घुस लिएका थिए । कालिञ्चोक गाउँपालिका १, कालिञ्चोकका तामाङ बाबुछोरासँग मंसिर १७ गते ३५ हजार र मेलुङ गाउँपालिका ४, भेड्पुका कुमार लामा मोक्तानसँग मंसिर १८ गते ९ हजार गरी कुल १ लाख २५ हजार घुस लिएका थिए। कालिञ्चोक गाउँपालिका १, कालिञ्चोकका उदिम तामाङ र इन्द्रबहादुर तामाङलाई सार्वजनिक सुरक्षा मुद्दामा आवश्यक अनुसन्धान पछि प्रहरीले मंसिर १७ गते मंगलबार प्रशासनमा मुद्दा बुझाएको थियो ।"
"सागको टिकट लिन जानेलाई प्रहरीको दुर्व्यवहार, पत्रकार पनि कुटिए",काठमाडौं : दशरथ रंगशालामा १३औं दक्षिण एसियाली खेकूदको समापन कार्यक्रम हेर्नका लागि टिकट काट्न गएका सर्वसाधारणलाई प्रहरीले दुर्व्यवहार गरेको छ । यसै क्रममा एक पत्रकारलाई पनि प्रहरीले कुटपिट गरेको छ। सर्वसाधारणमाथि प्रहरीले कुटपिट गरिरहेको फोटो खिच्न खोज्दा नागरिकका पत्रकार सुमन चापागाईलाई पनि प्रहरीले कुटपिट गरेको हो। टिकट लिने ठाउँमा भीडभाड थियो । टिकट लिन आएकाहरुलाई प्रहरीले दुर्व्यवहार गरेको देखेर पत्रकार चापागाईले सम्झाउन खोजेका थिए । प्रहरीले कुटपिट जारी राखे। त्यसपछि फोटो खिच्न लागेका बेला आफूलाई कुटपिट गरेको चापागाईले बताए । भिडियो
गर्भपतन गराउँदा महिलाको मृत्यु,"राजविराज : असुरक्षित गर्भपतन गराउँदा सप्तरीमा एक महिलाको मृत्यु भएको छ। गर्भपतनको औषधी सेवन गरी असुरक्षित गर्भपतन गराउँदा तिरहुत गाउँपालिका ५ लोहजराकी ३० वर्षीया अन्जुदेवी महतोको मृत्यु भयो। गर्भपतनपछि अत्यधिक रक्तश्राव भइ अवस्था गम्भीर बनेपछि अन्जुलाई उनका श्रीमान महेन्द्र महतोले राजविराजस्थित गजेन्द्रनारायण सिंह अस्पताल भर्ना गरे। उनको उपचारकै क्रममा मृत्यु भयो। इलाका प्रहरी कार्यालय कञ्चनरुपका डीएसपी मकेन्द्रकुमार मिश्रका अनुसार आर्थिक अवस्था अत्यन्त कमजोर रहेका महतो दम्पतिका एउटा अपाङ्गता भएका १२ वर्षीय छोरा तथा सात, पाँच र दुई वर्षका तीन छोरी छन्। गर्भ बसेपछि उनले औषधी सेवन गरी असुरक्षित गर्भपतन गराएकी रहिछन्, डिएसपी मिश्रले भने, गर्भपतनपछि अत्यधिक रक्तश्राव भइ महिलाको स्वास्थ्य स्थिति बिग्रिएछ, राजविराजमा उपचार गराउँदा महिलाको मृत्यु भयो। सरकारले असुरक्षित गर्भपतनबाट हुने मातृमृत्युमा कमी ल्याउन विभिन्न कार्यक्रम सञ्चालन गर्दै आएको छ। गर्भपतनलाई कानुनी रुपमा अझ सुधार गरेर सुरक्षित बनाउन सुरक्षित मातृत्व तथा प्रजनन् स्वास्थ्य अधिकार ऐन, २०७५ स्विकृत गरेको छ। गर्भपतन सेवा प्रदान गर्न तीन हजार सात सयभन्दा धेरै स्वास्थ्यकर्मीहरू तालिम प्राप्त छन्। एक हजार तीन सयभन्दा बढी सुरक्षित गर्भपतन प्रदान गर्ने केन्द्र छ। नेपालको ७७ वटै जिल्लामा सुरक्षित गर्भपतन सेवा उपलब्ध छ। तर जानकारी र पहुँचको अभावमा सुरक्षित गर्भपतनको सेवा लिन नसक्दा महिलाहरुको मृत्युको क्रम नरोकिएको सिनियर स्टाफ नर्स लक्ष्मी चौधरीले बताइन्। अबको गन्तव्यः असुरक्षित गर्भपतनको अन्त्य नाराका साथ सुरक्षित गर्भपतनको सूचना र जानकारी दिएर मातृमृत्यु दर घटाउने सरकारले लक्ष्य लिए पनि जानकारी अभावका कारण असुरक्षित गर्भपतन गर्ने महिलाको संख्या ठूलो छ। सरकारले असुरक्षित गर्भपतनको बारेमा प्रचारप्रसार र सेवा बढाए पनि प्रादेशिक तथा स्थानीयस्तरमा यस सेवाबारे जानकारीमा कमी रहेको कारण मृत्यु दर बढेको तिरहुत ४ का बिजय यादव बताउँछन्। नेपालमा सरकारले गर्भपतनका लागि सूचीकरण गरेको स्वास्थ्य संस्थामा महिलाको मञ्जुरीमा दक्ष स्वास्थ्यकर्मीद्वारा १२ हप्तासम्मको गर्भ सुरक्षित तरिकाले गर्भपतन गर्न सकिने कानूनी व्यवस्था छ। विशेष अवस्थामा गर्भवती महिलाको मञ्जुरीले २८ हप्तासम्मको गर्भ सुरक्षित तरिकाले गर्भपतन गराउन सकिने व्यवस्था सुरक्षित मातृत्व तथा प्रजनन स्वास्थ्य अधिकार ऐन २०७५ को दफा १५ मा उल्लेख छ। तर जानकारी अभाव र सामाजिक मान्यताका कारण तराईका सीमावर्ती क्षेत्रमा निजी क्लिनिक र भारतमा गई गोप्य ढंगले असुरक्षित गर्भपतन गर्ने प्रचलनसमेत रहेको छ।"
पुरातत्वसँग छैन प्राचीन ढुंगेधाराको अभिलेख,"काठमाडौं : पुरातत्व विभागसँग प्राचीन ढुंगेधाराको कुनै अभिलेख छैन। प्राचीन ढुंगेधाराको संरक्षण, प्रवद्र्धन र तथ्यगत विवरण राख्ने दायित्व पुरातत्व विभागकै हो। उपत्यकामा सांस्कृतिक तथा धार्मिक सम्पदासँग ढुंगेधाराको इतिहास र संस्कृति जोडिएर आउँछ। नगर विकास समितिले ०३९ सालमा काठमाडौं नगर क्षेत्रको इन्भेन्ट्री तयार पारेको थियो। जसमा पोखरी १७ छन् भने ढुंगेधारा १ सय १९ थिए। भक्तपुर नगर क्षेत्रको इन्भेन्ट्री ०४८ मा भने पोखरी ३१ र ढुंगेधारा ५७ वटा भएको देखिन्छ। ललितपुर क्षेत्र अझैसम्म अभिलेख बनेकै छैन। यसैको आधारमा पुरातत्वले ढुंगेधाराको विवरण पेस गर्ने गरेको छ। उपत्यकामा पानी आपूर्तिको मुख्य स्रोत रहेको ढुंगेधारा १५ वर्षदेखि पुरातत्वको निगरानीमा छैन। पुरातत्व विभागका प्रवक्ता रामबहादुर कुँवर विभागले ढुंगेधाराको कुनै अभिलेख राख्ने नगरेको बताउँछन्। धार्मिक एवं सांस्कृतिक सम्पदाको संरक्षणमा काम भएको छ, कुँवरले भने, तर ढुंगेधारा संरक्षण हाम्रो प्राथमिकतामा पर्दैन। पुरातत्वलगायत स्थानीय सरकारले ढुंगेधारालाई नगरको सम्पदाभित्र नअटाउँदा उपत्यकाका अधिकांश धारा मासिएका छन्। भक्तपुर वडा नं ४ मा नारायण तथा गरुडको मूर्ति स्थापना गरिएको सुन्दर ढुंगेधारा छ। यो धाराको नाम मला हिति हो। हितिमा पानी नआएको वर्षौं भइसक्यो। धाराको पूर्व, पश्चिम र उत्तरतर्फ पक्की सडक बनिसके। पानी रसाउने प्राकृतिक जमिन मासिएको छ। स्थानीय बासिन्दा डिप बोरिङ गरेर दैनिक पानीको आवश्यकता पूर्ति गरिरहेका छन्। लुगा धुनको साथै पानी पिउनसमेत मिल्ने काठमाडौं वडा नं १८ को पुलांहिति (पुरानो ढुंगेधारो) संरक्षण अभावमा झारपातले ढाकिएको छ। पानी आउन छाड्दा सरसफाइमा स्थानीयले ध्यान दिएका छैनन्। सडक तहभन्दा करिब १० फिट मुनि रहेको यो धाराको वरिपरि कंक्रिटका घर तथा ठूला भवन निर्माण भएका छन्। ढुंगेधाराका साथै उपत्यकामा पोखरीको महत्व पनि उत्तिकै छ। पानी अभाव हुन नदिन विभिन्न मुहानबाट उपत्यकामा पानी आपूर्ति गरिन्थ्यो। त्यसका लागि पोखरी, ढुंगेधारा निर्माण गरिन्थे। प्रत्येक नगर प्रवेशद्वारको भित्र वा बाहिर ढुंगेधारा अनिवार्य राखिन्थ्यो। पोखरी नगरभित्र चोकचोकमा हुन्थे। तर, प्रायः पोखरी सुकेर जाँदा डम्पिङ साइड बनेका छन्। धारा जीर्ण बनेका छन्। कतिपय निजी घरमा गाभिसके। कतिपय जमिन मुनि पुरिएका छन्। केही दिनअगाडि काठमाडौं वडा नं १ हात्तीसारमा लिच्छविकालीन ढुंगेधारा भएको तथ्य फेला पर्यो। उत्खननमा स्थानीय युवा जुटे। निकै गहिराइसम्म खन्दा ढुंगेधारा भएको अवशेष भेटियो। तर, धारा चोरी भइसकेको थियो। बीस वर्षअगाडि सोही ढुंगेधाराको पानी जम्मा गरेर पौडी खेलेको सम्झन्छन् स्थानीय सचिनकुमार तन्दुकार। सहरी विकाससँगै नजिकको टुकुचा हरायो। आँखैअगाडि नै ढुंगेधारा मासियो, तन्दुकारले भने। स्थानीयको सांस्कृतिक सम्पदा रहेको ढुंगेधारा मासिन थालेपछि केही सम्पदाप्रेमीले ठाउँठाउँमा उत्खनन गरी ढुंगेधारा ब्युँत्याउने प्रयास गरेका छन्। सम्पदा संरक्षक अभियान्ता यादवलाल कायस्थ भन्छन्, यो सहरबाट सम्पदा हरायो भने सहरको आत्मा मर्छ। ढुंगेधारा हाम्रो सम्पदा हो। यसको संरक्षण सबै मिलेर गर्नुपर्छ। पछिल्लो समय देखिने गरेर हालको आरसिटी भवन रहेको स्थानबाट झङ्ग थकुंः हिति हराइसक्यो। भोटाहिति, थंः हिति पुरिएको छ। सातौं शताब्दीमा बनेको सोह्रा हिति फोहोरको डुङ्गुरमा परिणत भएको छ। भोटाहिटी सबवेमा रहेको न्हेँरा हिति (सप्तधारा) गायब पारिएको छ।"
'ढुंगेधाराको पानी पर्यटकलाई मसला',"ललितपुर : ललितपुर महानगर प्रमुख चिरीबाबु महर्जनले ढुंगेधारामा पानी खसाल्न सके पर्यटकका लागि मसला हुने बताएका छन्। भ्रमण वर्ष २०२० लाई लक्ष्य गर्दै महानगरले ढुंगेधारामा पानी खसाल्ने जमर्को गरेको जानकारी दिए। पाटन दरबार घुम्न आउने पर्यटकलाई आकर्षित गर्न ढुंगेधारामा पानी ल्याउन आवश्यक रहेको जनाए। उनी एक पटक आएको पर्यटकलाई बारम्बार आउने वातावरण बनाउन लागिपरेको अभिव्यक्ति दिँदै आएका छन्। महर्जनका अनुसार पहिलो चरणमा पाटनका तीन वटा धारामा पानी ल्याउने काम अगाडि बढेको छ। यस विषयमा बुधबार बैठक सम्पन्न भएको थियो। सुन्धारा, भनीमण्डल र सिन्चा हिटीमा पानी तुरुन्तै पानी ल्याउने र अन्यमा पनि यथाशीघ्र पानी ल्याइने उनले दाबी गरे। विशेषज्ञले पाटनका ११ वटा धारामा पानी झारिदिने बचन दिएका छन्, महर्जनले भने, सुरुमा तीन वटाको पानी आएपछि मात्र अन्य आठ वटामा ल्याइनेछ। त्यसपछि बाँकी रहेका अन्य धारामा पानी ल्याउने प्रक्रिया सुरु गरिनेछ। ललितपुर महानगरमा ४७ वटा ढुंगेधारा छन्। तीमध्ये वडा ६ मा सुन्धारा, वडा १७ मा भनीमण्डल र सिन्चाहिटी छन्। तर, तीनै वटा धाराका मुहान मासिएका कारण लामो समयदेखि पानी आएको छैन। यी धाराका मुहान वडा १५ को नाय्ख्यमा छ। नाय्ख्यमा राजकुलोबाट आएको पानी जम्मा भएर ढुंगेधारासम्म पुग्छ। तर, वर्षौंदेखि ढुंगेधारामा पानी आउन सकेको छैन। राजकुलोको अवस्था पनि लथालिंग छ। टीकाभैरवबाट सुनाकोठी हुँदै बनाइएको राजकुलो सुनाकोठीसम्म ठीकै छ। यद्यपि, सुनाकोठीभन्दा अगाडिका राजकुलो मासिएको छ। यस विषयमा कानुन बनाएर अगाडि बढ्नुपर्ने वडा १५ का अध्यक्ष सुदर्शन मि श्रले बताए। उनले भने, कानुन निर्माण गरेर दण्डित र पुरस्कृत गर्नुपर्छ। मेयर महर्जन ढुंगेधारा सम्पदाको एउटा महत्वपूर्ण पाटो रहेकाले यसलाई बचाउन आवश्यक रहेको बताउँछन्।। ललितपुरका मूर्त तथा अमूर्त सम्पदा संरक्षणमा आफू सधैं तत्पर रहेको उनले बताए। यतिबेला विशेषज्ञको टोलीले ढुंगेधारामा पानी ल्याउन निकै कसरत गरिरहेका छन्। त्यसमध्येका प्रयागलाल जोशीले पानीको मुहान मासिसकेको र संरक्षण नगरेकाले पुनर्जीवित गर्न आवश्यक रहेको बताए। ढुंगेधारामा पानी ल्याउने विषयमा स्थानीयसँग विभिन्न चरणका बैठक बसेको र उपभोक्ता समितिसमेत गठन गरेको मेयर महर्जनले जानकारी दिए।"
सीमा अतिक्रमणको विरोधमा धर्ना,"बेनी : मानव अधिकार तथा शान्ति समाज जिल्ला शाखा म्याग्दीले सीमा अतिक्रमणको विरोधमा मंगलबार जिल्ला प्रशासन कार्यालयमा धर्ना बसेको छ । अन्तर्राष्ट्रिय मानव अधिकार दिवसको अवसर पारेर नेपाली भूभागमाथि भारतीय अतिक्रमणको विरोधमा दिउँसो ११ देखि ११३० बजेसम्म धर्ना बसेको हो। भारतले नेपाली कालीपानी, लिपुलेक र लिम्पीयाधुरा समेटेर हालै प्रकाशन गरेको नक्सा सच्याउन तथा नेपाली भूभागबाट भारतीय सेना तत्काल फिर्ता गराउनुपर्ने माग सहित धर्ना बसेका थिए । देशव्यापी कार्यक्रम अन्तरगत म्याग्दीमा धर्ना कार्यक्रम आयोजना गरिएको शाखा सभापति नवराज पौडेलले बताए । काठमाडौंमा भारतीय राजदुतावास अगाडि धर्ना बस्ने कार्यक्रम रहेको पनि उनले जानकारी दिए । समाजका पूर्व वरिष्ठ उपसभापति राम्जीप्रसाद सुवेदीले सरकारले नक्सा सच्चाउन भारतसंग गरेको कुटनीतिक पहलको वेवास्ता गरेमा अन्तराष्ट्रिय समुदायको साथ लिनुपर्ने बताए ।"
सामुदायिक वनमा तेहरो कर,"काठमाडौं : सामुदायिक वन उपभोक्ता समूह तेहरो करको मारमा छन्। वन पैदावार बिक्रीबाट हुने कुल आम्दानीको ९० प्रतिशत कर तिर्नुपर्ने भएपछि उनीहरू चरणबद्ध आन्दोलनमा छन्। सामुदायिक वनले केन्द्र, प्रदेश र स्थानीय सरकारलाई छुट्टाछुट्टै रूपमा कर बुझाउनुपर्ने कानुन बनेको छ। व्यावसायिक कम्पनीभन्दा बढी सामुदायिक वनलाई लगाइएको करको विरोध गरिरहेको सामुदायिक वन उपभोक्ता महासंघ अध्यक्ष भारती पाठकको भनाइ छ। कर फिर्ता नलिएसम्म विरोध कार्यक्रम जारी रहने उनी बताउँछिन्। हामी १५ प्रतिशतसम्म कर तिर्न तयार छौं, उनी भन्छिन्, तीनै तहको सरकारले लगाएको कर संघीयताको भावना र सामुदायिक वन अभियानको मर्मविपरीत छ। महासंघले सरकारलाई ज्ञापनपत्र बुझाउनेदेखि प्रदेशस्तरीय विरोधसभा गर्दै आएको छ। सामुदायिक वनमा तीनै तहले कर लगाउनु उपयुक्त नभएको वन तथा वातावरण मन्त्रालयले स्वीकार गरेको छ। बढीमा १५ प्रतिशत कर लगाउनु उपयुक्त हुने मन्त्रालयका प्रवक्ता सिन्धुप्रसाद ढुंगाना बताउँछन्। उनका अनुसार यही सुझाव अर्थ मन्त्रालयलाई दिइएको छ। वन समूहले गरेको आम्दानीबाट स्वयं जनतामै खर्च गरिने भएकाले कर आवश्यक नरहेको उनको भनाइ छ। समुदायको पहलमा हुर्काइएको वनबाट विश्वले फाइदा लिइरहेको छ, प्रवक्ता ढुंगाना भन्छन्, तीनै तहको सरकारले कर लिने कुरा जायज छैन। केन्द्र सरकारले १५ प्रतिशतसम्म कर उठाएर प्रदेश र स्थानीय सरकारलाई बाँड्न सकिने उनी बताउँछन्। उपभोक्ता समूहले साल र खयरको काठ बिक्री (समूहबाहिर)बापत १५ प्रतिशत कर सञ्चित कोषमा तिर्दै आएको छ। स्थानीय सरकार सञ्चालन ऐनअनुसार आम्दानीको १० प्रतिशत कर स्थानीय तहलाई बुझाउनुपर्छ। आयकर ऐन अनुसार समूहले बचतबाट २५ प्रतिशत आयकर तिर्नुपर्छ। मूल्य अभिवृद्धि कर १३ प्रतिशत तिर्नुपर्छ। प्रदेश ३ ले २५ प्रतिशत कर र २ प्रतिशत सेवाशुल्क तोकेको छ। समूहले समुदायमा सेवा, वन पैदावार उपयोग, सामाजिक विकास, विकास निर्माणको काम गर्दै आएको छ। हरियाली प्रवद्र्धन, सामाजिक तथा आर्थिक सशक्तीकरण, समावेशी लोकतन्त्र स्थापना, सुदृढीकरणमा सामुदायिक वन समूहले महत्वपूर्ण भूमिका निर्वाह गर्दै आएको छ। वनका माध्यमबाट हैसियत गुमेका र खाली जमिनलाई हराभरा बनाउन योगदान पुर्याउँदै महासंघले जनाएको छ। समूहले कुल आम्दानीबाट २५ प्रतिशत वन विकासमा, ३५ प्रतिशत गरिब तथा विपन्नको जीविकोपार्जनमा र ४० प्रतिशत सामाजिक विकासमा खर्च गर्दै आएको जनाइएको छ। २२ हजार २ सय ६६ वन उपभोक्ता समूह छन्। यी समूहले २२ लाख ३७ हजार ६ सय ७० हेक्टर क्षेत्रको वन व्यवस्थापन गरिरहेका छन्। वन क्षेत्रमध्ये सामुदायिकको हिस्सा ३७ प्रतिशत छ। २९ लाख ७ हजार ८ सय ७१ घरधुरी आवद्ध रहेको महासंघले जनाएको छ।"
दसगजामै खेती,"टीकापुर : भारतले सीमा मिचेको चर्चा चलिरहेका बेला कैलालीको भारतीय सीमा क्षेत्रमा भने दुवै देशका स्थानीयले दसगजामै खेती गर्ने गरेका छन्। दुई देशको सिमाना छुट्याउन तोकिएका पिलरबाट दसदस गज दायाँबायाँको जमिन छाड्नुपर्ने नियम मिचेर उनीहरूले दसगजामै खेती गर्ने गरेका हुन्। कैलालीको भजनी नगरपालिका वडा नम्बर ३ कुसुमघाट, वडा नम्बर ५ कौवाखेडा क्षेत्रका स्थानीयले दुवैतर्फ खेती गर्दै आएका छन्। यसरी खेती गर्नेमा नेपाली र भारतीय दुवै छन्। भारततर्फको दसगजामा लामो समयदेखि भारतीयहरूले र नेपालतर्फ नेपालीहरूले नै खेती गर्ने गरेका छन्। कुसुमघाट र कौवाखेडा क्षेत्रमा नेपालभारत सीमा विवाद छ। भारतले सीमा स्तम्भ सारेकोबारे प्रहरी प्रशासनलाई बारम्बार जानकारी गराउँदासमेत बेवास्ता गरेको आरोप स्थानीयले लगाउँदै आएका छन्। कैलालीको भारतीय सीमामा रहेका ५३ जंगे (मुख्य) र २ सय २९ सहायक सीमा स्तम्भमध्ये एक सय ३२ स्तम्भ गायब छन्। २० जंगे (मुख्य) र १ सय ३ सहायक सीमा स्तम्भ मात्र बाँकी रहेको बताइन्छ। कतिपय स्तम्भ सीमा हुँदै बग्ने मोहना नदीले बगाएको छ। भजनी नगरपालिका३ कुसुमघाटका स्थानीय मानबहादुर साउदले ०५० सालतिर ११० नम्बरको जंगे पिलर मोहना नदीले बगाएपछि भारतले एकलौटी ढंगले सीमाका पिलर सार्ने गरेको बताए। ०२४ सालदेखि सो क्षेत्रमा बस्दै आएका उनले ०६३ सालपछि १०९ नम्बरको जंगे पिलरसँगै रहेका सहायक पिलर भारतले एकलौटी सार्न थालेपछि सीमा विवाद सुरु भएको बताए। पहिले पनि ससाना सहायक पिलरहरू थिए, मोहना नदीले बगाएको ११० नम्बरको जंगे पिलर भारतले एकलौटी रुपमा सारेर त्यसकै आधारमा नयाँ पिलर राख्न थाल्यो, साउदले भने, त्यसपछि हामीले सीमा सच्याउन माग गर्दै विरोधस्वरुप खेती गरिरहेका छौं। स्थानीय समाजसेवी हर्क साउदले भारतले बनाएका नयाँ सहायक पिलरले नेपाली भूमि मिचिएको दाबी गर्दै जग्गा नछाडेसम्म आफूले दसगजामा खेती गर्न नछाड्ने बताए। भारतको एकलौटी निर्णयका कारण हाम्रो सयौं बिघा नेपाली भूमिमा भारतीयले खेतीपाती गर्दै आइरहेका छन्, उनले भने, हाम्रो जमिन छाडेलगत्तै हामी पनि दसगजामा खेती गर्न छाड्छौं। ०४० सालसम्म नेपालीले खेती गर्दै आएको जमिनमा भारतीयले अहिले आफ्नो दाबी गर्दै खेती गरिरहेका छन्। सीमावर्ती क्षेत्रमा नेपाल र भारत दुवैतर्फ ऐलानी जग्गा छ। गत वर्ष दुई देशका सीमाविद्हरूको टोलीले कुसुमघाटमा सहायक पिलर निर्माण गर्न खोज्दा विवाद भएको थियो। स्थानीयको चर्को विरोधपछि सो क्षेत्रमा सहायक पिलर निर्माण भए पनि दसगजा क्षेत्र खाली भएको छैन। समाजसेवी हर्कका अनुसार पटकपटक भारतीय र नेपाली सुरक्षाकर्मीले दसगजा छाड्न दबाब दिए पनि स्थानीयले आफ्नो जमिन भारतले फिर्ता नगरुन्जेल नछाड्ने अडान लिँदै आएका छन्। हामीले आफ्नो भूमि जोगाउनकै लागि दसगजामा खेती गर्न थालेका हौं, हर्कले भने, नत्र भारतले रातारात हाम्रा जग्गा आफ्नो भन्दै कब्जा गर्न बेर लाउँदैन। स्थानीयका अनुसार भारततर्फको दसगजामा भारतीय हर्मन्तसिंह सरदारले खेती गर्दै आएका छन्। भारतले दसगजा नजिकैको नेपाली बस्ती हटाउन खोजेपछि स्थानीयले सीमा स्तम्भ सारिएको थाहा पाएका थिए। उनीहरूले भारतीयको प्रतिकार गर्दा झडपसमेत हुने गरेको छ। स्थानीय दुर्गा माविका शिक्षक रमेश बोहराले मोहना नदीले सीमा स्तम्भ बगाएपछि दुई देशको सीमा छुट्याउने आधार हराएको बताए। उनका अनुसार सोही आधारमा भारतीय पक्षले नेपाली भूमि कब्जा गरेको हो। भारततर्फ गएको सो जमिनसमेत स्थानीयले खनजोत गर्न पाएका छैनन्, उनले भने, नदीले सीमा स्तम्भ बगाएपछि हामी पनि चुप लाग्न बाध्य छौं। ०२४ सालदेखि सो क्षेत्रमा बस्दै आएका नेपालीको घरसमेत मोहना नदी पारी थियो। नदीले सीमा स्तम्भ बगाएपछि भारतीयहरूले दुःख दिन थालेकाले नेपालीहरू नदी वारी बसाइ सरेका थिए। झन्डै ५ सय घरपरिवार नदी पारी बस्दै आएका थिए। नदीले सीमा स्तम्भ बगायो, भारतीयले दुःख दिन थाले, शिक्षक बोहराले भने, त्यसपछि कुसुमघाट भन्ने स्थानमा बस्न थालेका हौं।"
हाँसीहाँसी आऊन् उनी,"कोहलपुर : भान्सामा सिमीको दाल पाक्दै थियो। स्कुल जान ढिलो भयो भनेर भोकै स्कुल गई। नयाँ ज्याकेट लगाएकी थिई। फर्कीफर्की हेर्दै थिई। ट्रकले ठक्कर दियो। बेहोस भई। खुट्टा काट्नुपर्छ भनिरहेका छन्, आइतबार बाँकेको कोहलपुर नगरपालिका१० मा ट्रकको ठक्करबाट दुवै खुट्टा गुमाएकी १२ वर्षीया प्रकृति चन्दकी माइली दिदी पुष्पाले बैनी स्कुल जाँदाको क्षणबारे सञ्चारकर्मीसँग भनिन्, मेरी बैनीको जीवनमाथि ट्रकवालाले खेलवाड गर्न पाउँछ ? मेरो बैनी जसरी हाँसीहाँसी स्कुल गएकी थिई। त्यस्तै चाहिन्छ। कोहलपुरको एनटीभी रोडस्थित प्रकृृतिको घरकटेजमा सोमबार बिहान पुष्पालाई दुईजना साथीले सम्हालिरहेका थिए। उनी भक्कानिँदै बहिनीका पक्षमा बोलिरहेकी थिइन्, ऊ घरको पनि बेस्ट हो। स्कुलको पनि बेस्ट हो। प्रकृति परिवारमा मात्र होइन, विद्यालयमा शिक्षक र विद्यार्थीमाझ प्यारी छिन्। उनी त्रिभुवन माविमा वैशाख १८ गते कक्षा ७ मा भर्ना भएकी थिइन्। शिक्षकका अनुसार प्रकृति अनुशासित छिन्। स्वास्थ्य र नैतिक विषयका शिक्षक हरिबहादुर चन्द सबैभन्दा सानी भएकाले प्रकृतिलाई सधैं पहिलो बेन्चमा राख्ने गरेको बताउँछन्। ५० जना विद्यार्थीमा उनी टप टेनमा पर्छिन्। शिक्षक चन्दले अनुभव भने, अनुशासित प्रकृति सधैं पहिलो बेन्चमै बस्थिन्। पढाइमा टप टेनमा पर्छिन्। प्रकृतिको खुट्टाको ग्वार्कोस्थित बीएन्डबी अस्पतालमा आइतबार साँझ शल्यक्रिया गरिएको छ। उनका दुवै खुट्टा काटिएको छ। बिहान जुस खाई, दिउँसो चियाबिस्कुट खुयायौं, प्रकृतिकी आमा भगवतीले टेलिफोनमा अन्नपूर्णसँग भनिन्, उनलाई अस्पतालमा दिनभर भेट्न आउनेको लर्को लाग्यो। अस्पतालमा बाँके १ का प्रतिनिधिसभा सदस्य महेश्वर गहतराज अथक पनि भेट्न पुगेका थिए। अब तिमी चाँडो निको भएर तिमी स्कुल जान पाउँछौ नानी भनेर माननीयले भन्नुभयो, भगवतीले भनिन्। परिवारलाई छोरीको भविष्यको चिन्ता छ। आमा भगवती भन्छिन्, हामी जिउँदो छँदा त छोरीको स्याहार गरौंला। त्यसपछि के होला हामीलाई यही चिन्ता छ। कमजोर आर्थिक अवस्था प्रकृतिका बुवा नरेन्द्र चन्द नेपाल प्रहरीमा जागिरे थिए। ०५९ सालमा तत्कालीन विद्रोही माओवादीले जुम्ला सदरमुकाममा आक्रमण गर्दा नरेन्द्रले ज्यान जोगाए। जागिर खान थालेको ८ वर्षमै छाडे। प्रहरीमा छँदै उनले दुई पत्नी बिहे गरे। कान्छीबाट तीन छोरी र एक छोरा छन्। भगवती उनकी कान्छी पत्नी हुन्। भगवतीबाट पूजा, पुष्पा र प्रकृति तीन छोरी र सबैभन्दा कान्छो छोरा प्रभात छन्। पूजा कोहलपुर मोडेल कलेजमा बीबीएस तेस्रो वर्षमा पढ्छिन्। पुष्पा बागेश्वरी बहुमुखी क्याम्पसमा कक्षा १२ मा पढ्छिन्। जेठी पत्नी विष्णुतर्फका एक छोरा र छोरी छन्। उनीहरु राप्ती सोनारी८ शम्शेरगन्जमै बस्छन्। नरेन्द्रको सम्पत्तिको नाममा शमशेरगन्जमा चार कठ्ठा जग्गा छ। आम्दानीको स्रोत एनटीभीको पूजा कटेज हो। मासिक सात हजार रुपैयाँ भाडामा तिर्ने गरी उनले तीन वर्षदेखि टिनको टहरोमा कटेज सञ्चालन गरेका छन्। कटेजको उत्तरी कुनामा निवास छ। जहाँ ६ जनाको परिवार बस्छ। नरेन्द्र बिहान कोहलपुर मोडेल कलेजमा क्यान्टिन चलाउँछन्। राप्ती सोनारी गाउँपालिका८ का वडा अध्यक्ष खुमबहादुर बस्नेतले चन्दको परिवारको आर्थिक अवस्था कमजोर भएको बताए। दिनभर शान्त, साँझ अशान्त कोहलपुर सोमबार बिहानदेखि शान्त थियो। एकाध चोकमा टायर बालेर बसेका थिए। साढे तीन बजे बाँकेका प्रमुख जिल्ला अधिकारी कुमारबहादुर खड्काको अध्यक्षतामा सर्वपक्षीय बैठक बस्यो। बैठकले घटनाबारे न्यायिक छानबिनका लागि गृह मन्त्रालयलाई आग्रह गर्ने, सरोकारवाला सम्मिलित समिति गठन गरेर क्षतिको विवरण संकलन गरेर क्षतिपूर्तिका लागि पहल गर्ने र दुर्घटनामा खुट्टा गुमाएकी छात्रा प्रकृति चन्दको उपचार खर्च राज्यकोषबाट गर्ने र उनको शिक्षादीक्षा र जीवनयापनका लागि उचित व्यवस्था गर्ने लगायतका ६ बुँदे निर्णय गरिएको थियो। अपराह्न ४ बजे कोहलपुरमा सद्भाव याली निकालेर आइतबार दिउँसोदेखि घोषणा गरिएको निषेधाज्ञा तोड्ने सहमति भएको थियो। पौने ४ बजेतिर नै कोहलपुरतिरमा हातहातमा लाठा बोकेर आएका युवा विद्यार्थीको जमातले इलाका प्रहरी कार्यालय कोहलपुरका डीएसपी हेमबहादुर शाहीविरुद्ध नारा लगाएर सद्भाव याली बिथोलेको थियो। बाँके प्रहरी प्रमुख प्रहरी उपरीक्षक वीरबहादुर ओलीले डीएसपी शाहीलाई अन्यत्र काममा लगाइने आश्वस्त पार्न खोजे पनि प्रदर्शनकारीले लिखित निर्णय माग गरेका थिए।"

शीर्षक,विवरण
विप्लवका गतिविधि निस्तेज पार्न गृहमन्त्रीको निर्देशन,"काठमाडौं : गृह मन्त्रालयले मंसिर १४ मा हुने उपनिर्वाचनको सुरक्षा योजनाबारे छलफल सुरु गरेको छ। गृहमन्त्री रामबहादुर थापाले शुक्रबार सुरक्षा निकायका प्रमुखलाई मन्त्रालयमा डाकेर सुरक्षा योजनाबारे छलफल गरेका हुन्। गृहमन्त्री थापाले चुनाव विथोल्न नेत्रविक्रम चन्द विप्लव नेतृत्वको नेकपाले भूमिका खेल्न सक्नेतर्फ सचेत हुन सुरक्षा निकायलाई निर्देशन दिएका छन्। छलफलमा सहभागी प्रहरी महानिरीक्षक सर्वेन्द्र खनालले निर्वाचनलाई शान्तिपूर्ण रूपमा सम्पन्न गराउन सुरक्षा कार्ययोजनाअनुसार प्रहरी परिचालन गरिने बिफ्रिङ गृहमन्त्री थापालाई गरेका थिए। चारवटै सुरक्षा निकाय सम्मिलित उपनिर्वाचन सुरक्षा कार्ययोजना बनिसकेको छ। उपनिर्वाचनमा फेरि पनि विप्लवले विथोल्न सक्ने सबै प्रकारका कार्यशैली निस्तेज पार्ने गरी सुरक्षा योजना बनाउन थापाले निर्देशन दिएका थिए। विगतका निर्वाचनमा सम्बन्धित जिल्लाबाट पक्राउ परेर छुटेका विप्लवका कार्यकर्तामाथि निगरानी बढाउने र आवश्यक परे पक्राउ गर्ने रणनीति प्रहरीले बनाएको छ। गृहमन्त्रीका प्रेस संयोजक किरण भट्टराईका अनुसार छलफलमा गृह सचिव प्रेमकुमार राई, प्रहरी महानिरीक्षक खनालसँगै सशस्त्र प्रहरी महानिरीक्षक शैलेन्द्र खनाल, राष्ट्रिय अनुसन्धान विभागका प्रमुख गणेश अधिकारी र नेपाली सेनाका रथी गौरव तण्डुललगायतको सहभागिता थियो। गृहमन्त्री थापाले चुनाव विथोल्ने अन्य शक्तिमाथि समेत निगरानी बढाउन सुरक्षा निकायलाई निर्देशन दिएका थिए। उनले भयरहित र शान्तिपूर्ण तवरमा उपनिर्वाचन सम्पन्न गराउन सुरक्षा निकायका प्रमुखलाई निर्देशन दिएका थिए। उपमहानगरपालिका प्रमुख १, गाउँपालिका अध्यक्ष ३, उपाध्यक्ष १, गाउँपालिका तथा नगरवडाध्यक्ष ४१, प्रदेशसभा सदस्य ३ र प्रतिनिधिसभा सदस्य १ गरी ५० पदका लागि उपनिर्वाचन हुँदैछ। यसैबीच सरकारले गत फागुन २९ गतेबाट विप्लवको नेकपालाई प्रतिवन्ध लगाएको थियो। पार्टी प्रतिबन्धपछि नौ सय ५६ जना नेकपाका केन्द्रीय नेतादेखि कार्यकर्तासम्मलाई पक्राउ गरिसकेको छ। यी मध्ये नौ सयलाई मुद्दा दर्ता नै गरेर अनुसन्धान गर्दा सात सय १८ जना छुटिसके। अहिले एक सय १५ जना पुर्पक्षमा कारागार चलान भएका छन्। ६८ जना अहिले पनि प्रहरी अनुसन्धानमै छ। प्रहरी प्रधान कार्यालयका अनुसार प्रदेश पाँचमा धेरै विप्लवका कार्यकता पक्राउ परेका छन्। गत फागुनदेखि हाल कात्तिक १५ गतेसम्म प्रदेश पाँचबाट मात्रै एक सय ९६ जना पक्राउ परिसकेका छन्।"
दलितका लागि छुट्टै घाट,"जनकपुरधाम वीरगन्ज : चार दिनसम्म मनाइने छठ पर्वको पहिलो दिन नुहाएर चोखो खाने चलन छ। दोस्रो दिन खरना दिन हो। दिनभरि व्रत बसेर बेलुका गुद, घिउ र दुधमा थोरै चामल हालेर पकाएको खानेकुरा खाइन्छ। तेस्रो दिन दिनभरि व्रत बसेर साँझ अस्ताउँदो सूर्यलाई अर्घ दिइन्छ। चौथो दिनमा बिहानै उदाउँदो सूर्यलाई अर्घ दिएर पूजा गरेपछि छठ सम्पन्न हुन्छ। यसपटक शनिबार साँझ अस्ताउँदो सूर्य र आइतबार बिहाउन उदाउँदो सूर्यलाई अर्घ दिइन्छ। छठ समावेशी पर्व हो। छठमा डोम जातिले बनाउने सुपलीदेखि किसानको सुथनीसमेत छठ पर्वका लागि प्रयोगमा ल्याइन्छ। तर जलाशयमा दलित समुदायका लागि छुट्टै घाट निर्धारण गरिएको हुन्छ। दलितले एउटा कुनामा ठाउँ पाउँछन्। एकै ठाउँमा बसेर छठ मनाउने छुट नरहेको डोम समुदायका दिनेश मलिक बताउँछन्। बाजेको पालादेखि हामीलाई पोखरीको एक कुनामा छठ मनाउन ठाउँ दिइँदै आएको छ, मलिकले भने, हाम्रो घाटमा अन्य जातिका मानिस आउँदैनन्। दिनेश र उनको समुदायका करिब ३० जनाले महराज सागरमा छठ पर्व मनाउँदै आएका छन्। हाम्रो हातबाटै बनेको डाला, चगेरा, सुपलीमा सबै जातकाले छठको सामग्री सजाउँछन्, किरण मलिकले भनिन्, हाम्रो शरीरमा के लागेको छ र यत्तिको भेदभाव गरिन्छ ? सबै ब्रतालुले जलाशयमै उभिएर सूर्यलाई अर्घ दिन्छन्। पानी नछोए पनि घाटमा भने दलितसँग छुवाछुत गर्ने गरिएको रामप्रीत मलिक बताउँछन्। भगवान्ले सबैलाई एकनास मानेको छ, उनी भन्छन्, तर, मानिसले भेदभाव गरेका छन्। भाषणमा समान व्यवहारको कुरा गरे पनि प्रवृत्ति पुरानै छ। गत वर्षसम्म डोम समुदायका लागि छुट्याइएको घाटमा सरसफाइ र सजावट पनि सोही समुदायका व्यक्तिले गर्थे। तर, यस वर्ष सबैले सरसफाइ गरेको फेकन मलिकले बताए। भड्किलो बन्दै छठ तराई मधेसमा श्रद्धापूर्वक मनाइने छठ केही वर्षदेखि खर्चिलो बन्दै गएको छ। छठघाट सरसफाइ, सजावट र शृंगारका नाममा लाखौं रुपैयाँ खर्च हुने गरेको छ। वीरगन्ज महानगरपालिकाका प्रमुख विजय सरावगीका अनुसार महानगरमा यसपालि ९० भन्दा बढी स्थानमा छठघाट बनाइएको छ। महानगरमा ३२ वडा छन्। गत वर्ष ६० को हाराहारीमा छठघाट बनाइएको थियो, शुक्रबार घडीअर्वा छठघाटमा भेटिएका सरावगीले भने, यसपालि ९० भन्दा बढी बनाइएका छन्। ती सबै छठघाटको सरसफाइ र व्यवस्थापनका लागि महानगरपालिकाले २० देखि २२ लाख रुपैयाँ खर्च गरेको उनले बताए। त्यसमा अपुग खर्च स्थानीय छठपूजा व्यवस्थापन समिति र क्लबहरूले चन्दा संकलन गरेर जुटाएका छन्। वीरगन्जमा एउटा छठघाटको सरसफाइ, सजावट र शृंगारमा चारदेखि १२ लाखसम्म खर्च गरिएको छ। औसतमा एउटा छठ घाटको सजावट खर्च ६ लाख रुपैयाँ मान्ने हो भने वीरगन्जमा यसपालिको छठघाट सजावटमा पाँच करोडभन्दा बढी रकम खर्च गरिएको छ। एक दशकअघिसम्म घडीअर्वा पोखरी, रानीघाटको सिर्सिया नदी, नगवा पोखरी, मुर्ली पोखरी, छपकैया पोखरी, इनर्वा पोखरी, लक्ष्मणवाको पोखरी, जिल्ला प्रहरी कार्यालय छेउको पोखरी, बहुअरी गरी एक दर्जन जलाशयमा मात्र छठघाट बनाइन्थ्यो। महानगरको एउटै वडामा नौ स्थानमा छठघाट नगर प्रमुख सरावगीले बताए। उनका अनुसार केही वडामा दलितका लागि छट्टै छठघाट बनाइएको छ। एउटै टोलमा पनि छुट्टाछुट्टै छठघाट बनाएर छठपूजा मनाउने होडबाजी चलेका कारण पनि खर्चिलो बन्दै गएको हो। छठघाटमा पण्डाल हाल्ने, झिलिमिली बत्ती बाल्ने, विभिन्न प्रकारका फूलले सजाउने र साउन्ड सिस्टम जडान गर्ने प्रतिस्पर्धा बढ्दै गएको छ। ओझेलमा मौलिकता छठलाई पर्वभन्दा उत्सव र मेलाका रुपमा मनाउने प्रवृत्ति बढेको भोजपुरी भाषा र संस्कृतिविद् उमाशंकर द्विवेदी बताउँछन्। छठी माताका लागि गरिबधनी सबै समान हुन्छन्। तर, पछिल्लो समय छठघाट सजाउने नाममा होडबाजी गरेर लाखौं खर्च गर्न थालिएको छ। यो विकृति हो, उनी भन्छन्, छठलाई मेलाका रूपमा मनाउन थालिएको छ। यसरी छठको मौलिकता ओझेलमा पर्दै गएको छ। भोजपुरी भाषामा विद्यावारिधि गरेका विश्वम्भर शर्मा पनि छठ पूजा भड्किलो र खर्चिलो बन्दै गएको बताउँछन्। छठपूजा कुनै उत्सव होइन यो विशुद्ध प्रकृतिको पूजा गर्ने पर्व हो, शर्माले भने। देखावटी सजावट गरेर मौलिकता जोगाउन नसकिने उनको भनाइ छ।"
माथिल्लो त्रिशुलीलाई ५१ अर्ब,"काठमाडौं : २१६ मेगावाटको माथिल्लो त्रिशुली १ जलविद्युत् आयोजना बनाउन विभिन्न नौ वटा विदेशी संस्थाले करिब ५१ अर्ब रुपैयाँ (४५ करोड ३१ लाख ४० हजार अमेरिकी डलर) लगानी गर्ने भएका छन्। रसुवामा निर्माण हुन लागेको यो आयोजना बनाउन लगानीकर्ता र आयोजना विकासकर्ता नेपाल वाटर एन्ड इनर्जी डेभलपमेन्ट कम्पनीबीच शुक्रबार ऋण लगानी सम्झौता भएको छ। अर्थमन्त्री युवराज खतिवडा र ऊर्जा जलस्रोत तथा सिँचाइमन्त्री वर्षमान पुनको उपस्थितिमा नौ वटै अन्तर्राष्ट्रिय वित्तीय साझेदारबीच सम्झौता भएको हो। सम्झौतामा नेपाल वाटर एन्ड इनर्जी डेभलपमेन्ट कम्पनीका प्रमुख कार्यकारी अधिकृत र सम्बन्धित विदेशी लगानीकर्ता कम्पनीका प्रतिनिधिबीच हस्ताक्षर भएको हो। कोरियाली कम्पनी र नेपालबीचको साझेदारीमा बन्न लागेको यो आयोजनामा आन्तरिक खपतको निम्ति बन्ने प्रत्यक्ष विदेशी लगानीको अहिलेसम्मकै ठूलो जलविद्युत् आयोजना भएको उल्लेख छ। कोरियाली कम्पनी डलिम इन्ड्रस्टियल कम्पनी लिमिटेड र क्येर्योङ कन्स्ट्रक्सन इन्डस्ट्रियलले संयुक्त रूपमा इन्जिनियरिङ, खरिद र निर्माण (ईपीसी) मोडलमा यो आयोजना बनाउनेछ। यो आयोजना प्रवद्र्धक कम्पनी नेपाल वाटर एन्ड इनर्जी डेभलपमेन्ट कम्पनीमा कोरियन कम्पनी कोएनको ५० प्रतिशत, डेलिमको १५ प्रतिशत तथा क्येर्योङको १० प्रतिशत, आईएफसीको १५ प्रतिशत र नेपाली साझेदारको १० प्रतिशत सेयर लगानी छ। यो जलविद्युत् आयोजनाबाट वार्षिक एक अर्ब ५३ करोड ३१ लाख युनिट ऊर्जा उत्पादन हुनेछ। यो आयोजनामा ७० प्रतिशत ऋण र ३० प्रतिशत स्वपँुजी रहने भएको छ। कुल अनुमानित लागत रकम ६४ करोड ७३ लाख अमेरिकी डलर रहेको यो आयोजना बनाउन एकैपटक नौ विदेशी संस्थाले उक्त रकम ऋण लगानी गर्ने समझदारीपत्रमा हस्ताक्षर गरेका हुन्। सन् २०२० बाट निर्माण सुरु गरेर र पाँच वर्षभित्रै सम्पन्न हुने यो आयोजनामा ४५ करोड ३२ लाख अमेरिकी डलर ऋणबाट जुटाइएको भए पनि बाँकी रकम भने स्वपुँजीबाट जुटाइने आयोजनाले जानकारी दिएको छ। यस आयोजनमा बनाउन विश्व बैंकअन्तर्गतको अन्तर्राष्ट्रिय वित्त निगम (आईएफसी)ले १६ कारोड १३ लाख, एसियाली विकास बैंकले ६ करोड, एसियाली पूर्वाधार लगानी बैंकले तीन करोड ९६ लाख, कोरियाली निर्यात आयात बैंकले १० करोड कोरिया डेभलपमेन्ट बैंकले तीन करोड आठ लाख अमेरिकी डलर लगानी गर्ने सम्झौता गरेका छन्। यस्तै सीडीसी इन्भेस्टमेन्ट वर्क ग्रुपले दुई करोड १९ लाख, नेदरल्यान्ड डेभलपमेन्ट फाइनान्स कम्पनीको एक करोड ५४ लाख, फ्रेन्च डेभलपमेन्ट फाइनान्सियल इन्स्टिच्युसनको एक करोड १० लाख र अन्तर्राष्ट्रिय विकासका लािग ओपेक फन्डको एक करोड ३२ लाख अमेरिकी डलर लगानी यस आयोजनामा हुने भएको छ। यस आयोजना बनाउन द बैंक अफ न्युयोर्क मेलनले अफसोर एकाउन्ट र नेपाल इन्भेस्टमेन्ट बैंकले अनसोर अकाउन्ट बैंकको रूपमा काम गर्ने तय भएको छ। यो जलविद्युत् आयोजनाबाट वार्षिक एक अर्ब ५३ करोड ३१ लाख युनिट ऊर्जा उत्पादन हुनेछ। आयोजनाबाट कुल वार्षिक ऊर्जामध्ये ३८७५ प्रतिशत हिउँदयाममा र ६१२५ प्रतिशत बिजुली वर्षायाममा उत्पादन हुने अनुमान गरिएको छ। यो आयोजनाबाट उत्पादन भएको ऊर्जा नेपाल विद्युत् प्राधिकरणले निर्माण गरिरहेको त्रिशुली थ्रीबी हब सबस्टेसनमार्फत राष्ट्रिय प्रसारणमा जोडिनेछ। यो आयोजनाका लागि नेपाल सरकार र नेपाल वाटर एन्ड इनर्जीबीच १४ पुस २०७३ मा आयोजना विकास सम्झौता (पीडीए) भइसकेको छ। प्राधिकरण र कम्पनीबीच २०७४ को माघमा नै विद्युत् खरिदबिक्री सम्झौता (पीपीए) भएको थियो। यो आयोजनाको विद्युत् खरिद गरेबापत अधिकतम् १० वर्ष वा व्यावसायिक विद्युत् उत्पादन सुरु दिनदेखि ऋण चुक्ता अवधि जुन अघि हुन्छ सो अवधिसम्मका लागि ऋणको अंशमा मात्रै डलरमा भुक्तानी हुने भएको छ। उक्त अवधि सकिएपछि बाँकी पीपीए अवधिभर सबै रकम नेपाली रुपैयाँमा भुक्तानी हुने व्यवस्था गरिएको उल्लेख छ। यो आयोजनाबाट उत्पादित बिजुली सुख्खायाममा ८ रुपैयाँ ४० पैसा र वर्षायाममा चार रुपैयाँ ८० पैसा प्रतियुनिटमा प्राधिकरणले खरिद गर्नेछ। प्राधिकरणले डलरमा रकम भुक्तानी गर्दा विदेशी विनिमय जोखिम परे वा नपरे पनि यसबाट व्यावसायिक रूपमा बिजुली उत्पादन भएको १४ वर्षदेखि २६ वर्षसम्म तीन अर्ब २६ करोड ५४ लाख युनिट निःशुल्क दिने उल्लेख छ। जसको मूल्य पाँच अर्ब ६५ करोड रुपैयाँ बराबरको हुने पनि उल्लेख छ। सम्झौता कार्यक्रममा अर्थमन्त्री युवराज खतिवडाले नेपालमा विदेशी लगानीमा भित्रिएको जलविद्युत्को मेगा प्रोजेक्टले लगानीकर्तालाई विश्वास दिलाउन सक्ने बताए। उनका अनुसार जलविद्युत्मा लगानीकर्ताका लागि सम्भावना देखिएको आयोजनाको रूपमा यसलाई अगाडि बढाउँदा भोलीका दिनमा सकारात्मक सन्देश प्रवाह भएर थप लाभ लिन सकिन्छ। ऊर्जामन्त्री वर्षामान पुनले यो आयोजना गेम चेन्जर भएको तर्क गरे। यो निर्माणपछि अर्थतन्त्रमा १० गुणा बढी योगदान गर्न सक्ने पनि मन्त्री पुनको बुझाइ छ। नेपालका लागि कोरियाली राजदूत पार्क योङ सिकले नेपालमा निर्माण हुन लागेको यो आयोजनाले समग्र नेपालीलाई लाभ दिने बताए। उनका अनुसार आयोजना निर्माणमा प्रतिबद्ध हुने र तोकिएको पाँच वर्ष अवधिमा नै निर्माण सक्ने जानकारी योङले दिए।"
कांग्रेस बैठक : उम्मेदवार छान्ने जिम्मा पदाधिकारीलाई,"काठमाडौं : प्रमुख प्रतिपक्षी कांग्रेस केन्द्रीय कार्यसमितिले उपनिर्वाचनमा उम्मेदवार चयन गर्ने जिम्मा पदाधिकारीलाई दिएको छ। कांग्रेस विधानअनुसार उम्मेदवार चयनको अधिकार संसदीय बोर्डलाई छ। तर बोर्ड गठन नभएपछि शुक्रबार बसेको कांग्रेस केन्द्रीय कार्यसमितिले पदाधिकारीलाई उम्मेदवार टुंग्याउने जिम्मा दिएको हो । दुई वर्षअघि सम्पन्न संघ र प्रदेशसभा निर्वाचनमा पार्टी पराजित भएपछि कांग्रेस सभापति शेरबहादुर देउवाले संसदीय बोर्ड खारेज गरेका थिए। त्यसपछि बोर्ड गठन हुन सकेको छैन। उपनिर्वाचनमा मनोनयन दर्ताको समय एक साता पनि छैन। कांग्रेसको शुक्रबारको बैठकमा महामन्त्री डा शशांक कोइरालाले उपनिर्वाचनमा उम्मेदवार चयनबारे प्रस्ताव पेस गरेका थिए। बैठकले वरिष्ठ नेता रामचन्द्र पौडेल र अर्का नेता कृष्णप्रसाद सिटौलासहित पदाधिकारीलाई उम्मेदवार चयनको अधिकार दिएको हो। पदाधिकारी बैठकले उम्मेदवार चयन गरी घोषणा गर्ने र उम्मेदवार मनोनयन दाखिल गर्ने व्यवस्था गर्ने निर्णय गर्दछ, कांग्रेस केन्द्रीय कार्यालयद्वारा जारी विज्ञप्तिमा उल्लेख छ । बैठकमा अधिकांश केन्द्रीय सदस्यहरूले पदाधिकारीलाई उम्मेदवारको चयनको अधिकार दिइनु विधानविपरीत हुने भन्दै असहमति जनाएका थिए। केन्द्रीय सदस्यहरू गोपालमान श्रेष्ठ, प्रकाशमान सिंह, बलबहादुर केसी, अर्जुननरसिंह केसी, महेश आचार्यलगायतले विमति जनाएका हुन्। उनीहरूले पार्टी विधानमा उम्मेदवार चयनको जिम्मा संसदीय बोर्डलाई नै भएको भन्दै पदाधिकारीका नाममा आफू अनुकूल निर्णय गर्न खोजिएको आरोप लगाए। उम्मेदवार चयन पदाधिकारीले गर्ने व्यवस्था विधानमा छैन। हिजो पनि संसदीय बोर्ड नबनाई उम्मेदवार चयन गरियो। अहिले पनि बोर्ड नबनाईकन विधान मिचेर पदाधिकारीका नाममा विधान उल्लंघन गरिएको छ, केन्द्रीय सदस्य बलबहादुर केसीले भने, विधि र प्रक्रिया मिचेर आफूअनुकूल अगाडि बढ्न खोज्ने कार्यमा स्वीकार्य हुन सक्दैन। बोर्ड नभएको अवस्थामा पदाधिकारीलाई नै पदेन सदस्य भनेर काम गर्न सकिन्छ तर पदाधिकारीलाई नै उम्मेदवार चयन गर्ने अधिकार विधानले दिएको छैन । अर्का केन्द्रीय सदस्य अर्जुननरसिंह केसीले पनि पदाधिकारीलाई उम्मेदवार चयनको जिम्मेवारी दिनु विधानविपरीत भएको बताए। उनले उम्मेदवार मनोनयनको समय नजिकिएकाले बोर्ड गठन सम्भव नभए पनि निश्चित मापदण्ड बनाएर मात्र पदाधिकारीले उम्मेदवार चयन गर्नुपर्ने सुझाव दिए। हामीसँग समय एकदमै कम छ। अन्तिम समय भएकाले असहमतिका बाबजुत निश्चित मापदण्ड बनाएर उम्मेदवार गरिनुपर्छ, नेता केसीले भने। उनले सरकार एकपछि अर्का ठूला काण्डमा फस्दै गएको भन्दै सरकारविरुद्ध जनताका बीचमा कांग्रेस एक ढिक्का भएर जानुपर्ने बताएका थिए। केन्द्रीय सदस्य महेन्द्र यादवले भने सहमतिबाट सर्वसम्मत उम्मेदवार चयन गर्नुपर्ने बताए। उनले बोर्ड गठन नभएकाले पदाधिकारीलाई उम्मेदवार चयनको जिम्मा दिइएको बताए । सबै नेताहरूबीच सहमतिमा उम्मेदवार तय हुनुपर्छ। गुटका आधारमा होइन, कार्यकर्ता र मतदाताबीच लोकप्रिय व्यक्तिलाई टिकट दिनुपर्छ, उनले भने, पहिलो र दोस्रो चरणको जागरण अभियानबाट मतदातामा कांग्रेसप्रति आकर्षण छ। सरकारप्रति वितृष्णा छ। यही विषयलाई हामीले जनताका बीचमा लैजानुपर्छ । केन्द्रीय सदस्य एनपी साउदले पनि पदाधिकारीलाई उम्मेदवार चयनको जिम्मा दिनुपर्ने महामन्त्रीको प्रस्तावका पक्षमा धारणा राखेका थिए। यसअघि दुई पटक कांग्रेस पदाधिकारी बैठक बसे पनि उम्मेदवार तय गर्न सकेको थिएन । कांग्रेस प्रवक्ता विश्वप्रकाश शर्माले आइतबार कांग्रेसले उम्मेदवारको टुंगो लगाउने जानकारी दिए। उनले केन्द्रीय समितिको सुझावका आधारमा पदाधिकारी बैठकले उम्मेदवार चयन गर्ने बताए । उपनिर्वाचन मंसिर १४ मा हुँदै छ। संघ र प्रदेशतर्फ मनोनयनका लागि कात्तिक २१ गतेको समय दिएको छ। कास्की निर्वाचन क्षेत्र २ मा प्रतिनिधिसभा, बागलुङ, भक्तपुर र दाङमा गरी तीन क्षेत्रमा प्रदेशसभाका लागि लागि उपनिर्वाचन हुँदै छ । कार्यकर्तासँग जंगिए देउवा केन्द्रीय कार्यसमितिको बैठक शुक्रबार दिउँसो एक बजेका लागि बोलाइएको थियो। केन्द्रीय नेताहरू आउने क्रम जारी थियो। एक बज्नुअघि नै नेपाल विद्यार्थी संघ आबद्ध केही नेताकार्यकर्ता पार्टी कार्यालयको मूल गेटमा नाराबाजी गरिरहेका थिए। उनीहरूले हातमा प्लेकार्ड बोकेका थिए। नेविसंघ नेतृत्वमा ३२ वर्षमुनिका नेतालाई ल्याउनुपर्ने माग गर्दै नाराबाजी भइरहेको थियो। नेविसंघका पूर्वअध्यक्षहरूको तस्बिरसहितका प्लेकार्डमा लेखिएको थियो, अबको अध्यक्ष कति वर्षको ? उनीहरूले यो प्रश्न सोध्नुको प्रमुख कारण थियो, पार्टी सभापति शेरबहादुर देउवाले नेविसंघको अध्यक्षमा राजीव ढुंगानाको नाम प्रस्ताव गर्नु। नेविसंघ विधानमा ३२ वर्षको उमेर हद लगाइए पनि सभापति देउवाले चालिस वर्ष कटेकालाई संघको अध्यक्ष बनाउन खोजेको भन्दै नेविसंघका केही नेताकार्यकता पार्टी मुख्यालय पुगेर नाराबाजी गरिरहेका थिए। त्यही बेला सभापति देउवा कार्यालय पुगे। उनी गाडीबाट उत्रनेबित्तिकै नेविसंघका नेताकार्यकर्ताले चर्काे नाराबाजी गरे। विधान मिच्न पाइँदैन, टिके प्रथा खारेज गर जस्ता नाराबाजी गर्न थालेपछि देउवा आक्रोशित देखिए। उनी नाराबाजी गरिरहेका कार्यकर्तातर्फ अघि बढे। गाली गर्न थाले। तिमीहरूलाई एकएक गरेर कारबाही गर्छु, कसैलाई पनि छाड्दिनँ आक्रोशित देउवाले भने, हुलहुज्जत गर्ने। जे पनि गर्ने । देउवा आक्रोशित भएपछि नेविसंघका कार्यकर्ताले झन् चर्काे स्वरमा नाराबाजी गर्न थाले। एकातिर देउवाको आक्रोश, अर्काेतर्फ कार्यकर्ताको नाराबाजी चर्काे हुन थालेपछि सुरक्षाकर्मीले देउवालाई घेरा हालेर कार्यालयभित्र छिराएका थिए। देउवा कार्यालय छिर्ने बेला पनि निकै आक्रोशित मुद्रामा देखिएका थिए। उनी नाराबाजी गर्ने विद्यार्थी नेता कार्यकर्तालाई हप्काइरहेका थिए। उहाँ झर्र्नेबित्तिकै आक्रोशित हुनुभयो, त्यसले साथीहरूलाई उत्तेजित बनाएको हो। तर सभापतिज्यूलाई अवरोध गर्ने हाम्रो मनसाय थिएन, पार्टी कार्यालयमा भएको नाराबाजीको नेतृत्व गरेका नेविसंघ नेता नवराज त्रिपाठीले भने, हामी त विधान कार्यान्वयन गराउन पार्टीका केन्द्रीय सदस्यको ध्यानाकर्षण गराउन गएका थियौं । उनले यसअघि सभापति देउवालाई निवासमै भेटेर विधान उल्लंघन नगर्न ध्यानाकर्षण गराए पनि विधानविपरीत संघको नेतृत्व ल्याउन लागेपछि पार्टी कार्यालयमा नाराबाजी गर्नुपरेको जनाए । आक्रोशित देउवाले कार्यकर्तालाई अपशब्द प्रयोग गर्दै गाली गरेको आरोप लगाइएको छ। तर विद्यार्थी नेता त्रिपाठीले भने आफूहरूले अपशब्द नसुनेको बताए। हामीले छाडा शब्दमा गाली गरेको सुनेनौं, तर सभापतिले अपशब्द बोलेको चर्चा पछि सुन्यौं, उनले भने ।"
केराले बजार ढाक्यो,"राजविराज : केरा उत्पादनका लागि सप्तरीको भारदह प्रसिद्ध रहे पनि छठलगायत चाडपर्वका बेला माग पूरा गर्न बाहिरी जिल्ला र भारतको भर पर्नु परेको छ। स्थानीय जहाजी, उलियन हाइब्रिड, चिनी चम्पा, टिसु, मानकी जातका केरा उत्पादन भए पनि भारदहको केरा खेती राज्यको प्राथमिकतामा नपर्दा केरा बाहिरबाट ल्याउनुपर्ने बाध्यता रहेको केरा व्यापारी राजविराज १ का बच्चालाल साह बताउँछन्। छठ पर्वमा अर्घका रूपमा केरालाई प्रयोग गरिन्छ। छठमा केराको माग उच्च हुने तर उत्पादन घट्दै गएकाले सप्तरीका फलफूल व्यापारीले भारतको बंगाल, सिलगढी, चम्पारण, हाजिपुर, समदालगायत केरा ल्याउने गरेको साहले बताए। नेपालको झापास्थित बिर्तामोड, शनिश्चरे, उदयपुरको बेल्टार, मोरङको लेटाङबाटसमेत प्रशस्त मात्रामा केरा ल्याई बिक्री गर्ने गरिएको केरा व्यापारी जागेश्वर चौधरीले बताए। मागअनुसार उत्पादन नभएपछि बाहिरबाट केरा मगाउनु परेको चौधरीको भनाइ छ। बजारमा केराको मागअनुसार आपूर्ति हुन नसकेका कारण खुद्रा व्यापारीले मनमौजी मूल्य निर्धारण गरेर बिक्री गर्ने गर्छन् बच्चालाल साहले भने। केराको माग उच्च हुँदा उपभोक्ता भने महँगो मूल्य हाल्न बाध्य छन्। बजारमा केरा किन्नेको भीड लागेको छ। प्रतिघरी चार सयदेखि एक हजार पाँच सयसम्म बिक्री हुन्छ। राजविराजमा मात्र छठका बेला करिब दुई करोडको केरा बिक्रीवितरण हुने गरेको केदार देवको भनाइ छ। भारदहमा उत्पादनले नपुगेपछि बाहिरबाट ल्याइएका केराले सप्तरीको बजार ढाकेको छ। शुक्रबारदेखि सुरु भएको छठ पर्वका अवसरमा स्थानीय बजारमा केराको कारोबारमा वृद्धि भएको छ। छठपर्वमा केराको घरी अनिवार्य मानिएकाले केरा बिक्रीवितरणमा वृद्धि भएको हो। सदरमुकाम राजविराज, भारदह, बोदेबर्साइन, कञ्चनरुप, फत्तेपुर, कल्याणपुर, शम्भुनाथ, रुपनी, हनुमानगरलगायत बजारमा केराको कारोबार बढेको पाइएको छ। मधेस आन्दोलनअघि भारदहमा दुई हजार बिघा जग्गामा केरा खेती हुने गरेको थियो। मधेस आन्दोलनमा लामो समयसम्म भएको बन्द हड्तालका कारण केरा निर्यात हुन नसकी बोटमै कुहिएपछि ऋणमा परेका किसानले केरा खेती छाड्दै गएको भारदहका केरा व्यावसायी सूर्यनारायण विश्वासले बताए। उनका अनुसार अहिले पनि तीन सय किसानले एक हजार बिघामा केरा खेती गर्दै आएका छन्। जसबाट बर्सेनि २० करोड उत्पादन हुने गरेको विश्वासको अनुमान छ। बर्सेनिको बाढी, बेलाबेलामा आउने हुरीबतास, कोशी टप्पुको जंगली हात्ती, बँदेल, वनघोडाले केरा खेती प्रभावित बनेपछि पाँच सय किसानले केरा खेती छाडी अन्य व्यवसाय गर्न थालेको कंकालिनी केरा उत्पादक कृषक समूहका अध्यक्ष बच्चालाल मण्डलले बताए। उनले पाँच बिघामा गर्दै आएको खेती साढे दुई बिघामा सीमित गरेका छन्। भारतबाट सस्तो दरमा आउने केराले थप मारमा पारेको उनको भनाइ छ। भारतले किसानका लागि मलखाद्यमा सहुलियत दिने र विभिन्न प्याकेज प्रदान गर्ने भएकाले उताका किसानको लागत कम पर्ने भारदहका किसानको भनाइ छ। केरामा आत्मनिर्भर बन्ने सम्भावना हुँदा हुँदै पनि राज्यको ध्यान नपुग्दा कृषकले केरा खेती छाडदै गएको र उत्पादन बढाउन नसकेको कृषक भैरव इशरको भनाइ छ। तीनै तहको सरकारबाट कुनै सहयोग नपाएको गुनासो गर्दै इशरले बगानसम्म बाटो बनाउन र मलखाद्यमा सहुलियत दिन माग गरे। छठका बेला बजारमा ६ सयदेखि एक हजार मूल्य पर्ने केराको घरी भारदहको बगानमा तीन सयमै पाइन्छ। भारदहको केरा राजविराज, लहान, जनकपुर, वीरगन्ज, बाग्लुङ, काठमाडौं, पोखरासम्म जाने गरेकोमा कृषक निरुत्साहित हुँदै गएपछि केराको अभाव सिर्जना भएको छ। कृषक समूहका अध्यक्ष बच्चालाल मण्डलले भने, केरा खेतीलाई प्रोत्साहन गर्नुका साथै मलखाद्य, किटनाशक औषधि, प्राविधिक सहयोग, बाटो र बजार व्यवस्थापनमा सरकारले ध्यान दिनसके प्रदेश २ कै आर्थिक समृद्धिमा मद्दत मिल्नेछ।"
छठ उल्लास (तस्बिर),जनकपुर : तराईको महान पर्व छठ उल्लासमय बनेको छ । शनिबार साँझ अस्ताउँदै गरेको सूर्यलाई अर्घ दिएपछि अहिले छठको उल्लास बढेको हो । आइतबार बिहान उदाउँदो सूर्यलाई अर्घ दिएपछि यस वर्षको छठ विधिवत रुपमा सकिनेछ । महोत्तरीको बर्दिबासस्थित पोखरी घाटमा शनिबार साँझ छठ पूजा अन्र्तगत अस्ताउँदो सूर्यलाई अर्घ दिदैं गरेका ब्रतालु । आइतबार बिहान उदाउँदो सूर्यलाई अर्घ दिएपछि यसवर्षको अर्घ विधिवतरुपमा समाप्न हुनेछ । तस्बिर : राजकरण महतो
मधेसमा सामाजिक सद्भाव जोड्दै छठ (१२ तस्बिर),"बारा : मधेसको हिन्दू समुदायमा धुमधामले मनाइने छठ पर्वलाई बारामा साझा पर्वका रुपमा मनाउन थालिएको छ । सबै समुदायले उत्साहका साथ यो पर्व मनाउन थालेका छन् । मधेसी समुदायसँगै यहाँका पहाडी समुदाय पनि यस पर्वमा रमाउन थालेका हुन् । कतिपय स्थानमा त पहाडी समुदायकै अगुवाइमा छठघाटको निर्माण समेत हुन थालेको छ । त्यसो त, यसअघि दशैँ र भाइटीका पनि मधेसी समुदायले पहाडी समुदायले झैँ मनाए । चाडपर्वले सामाजिक सद्भाव जोड्न थालेको छ । दशैँ, तिहार र छठ साझा पर्वजस्तै भइसके, जीतपुरस्थित छठघाटमा भेटिएका उमेश साहले भने सबै समुदायले एकै ठाउँमा बसेर पर्व मनाउँदा खुसी लाग्ने रहेछ । छठको उत्साह बाराको विभिन्न स्थानमा रहेका जलाशयमा शनिबार साँझ अस्ताउँदो सूर्यको पूजा गरियो । बिहीबारदेखि विधिवत रुपमा सुरु भएको छठको तेस्रो दिन जलाशयमा पुगेर भक्तालुले अस्ताउँदो सूर्यको पूजा गरेका हुन् । जिल्लाको पथलैया, सिमरा, जीतपुर, अमलेखगञ्ज, निजगढ, कलैया, परवानीपुर, सिम्रौनगढ लगायत स्थानमा रहेको जलायशमा भक्तजनको भीड लागेको थियो । अस्ताउँदो सूर्यलाई अर्घ दिएपछि भक्तालु जलायश नजिक बनाइएको छठघाटमा पूजा गरेका थिए । दलित समुदायले पनि सँगै गरे पूजा बाराको जीतपुरसिमरा उपमहानगरपालिकाको जलाशयमामा बनाइएको छठघाटमा दलित समुदायले पनि अन्य भक्तालुसँगै बसेर पूजा गरेका छन् । यसअघि छठघाटमा दलित समुदायका लागि छुट्टै घाट बन्ने गरेको थियो । दलित समुदायले अन्यका लागि बनाएको घाटमा प्रवेश पाउने गरेका थिएनन् । उनीहरु आफ्नो लागि बनाएको घाटमा पूजा गर्न बाध्य थिए । उपमहानगरपालिकाले यस वर्ष दलित समुदायको छुट्टै घाट बन्न नदिन जनप्रतिनिधि र समुदायलाई आह्वान गरेको थियो । तस्बिर : दिवाकर"
वीरगन्जको घडीअर्वा पोखरीमा छठको रमझम (तस्बिर),छठ पूजाको मुख्य दिन शबिार वीरगन्जको घडीअर्वा पोखरी ब्रतालुले भरिएको छ। घडीअर्वा पोखरी छठघाटमा सूर्य भगवान र छठी मातालाई अर्घ दिएर पूजा गर्ने ब्रतालुलाई क्रान्ति शाहले आफ्नो क्यामेरामा कैद गरेका छन्।
"रोपिन्छन् बिरुवा, संरक्षण हुँदैन","काठमाडौं : काठमाडौं महानगरले ग्रिन सिटी बनाउने भन्दै प्रत्येक वर्ष लाखौं बजेट छुट्याउने गर्छ। नयाँ बिरुवा रोप्ने विशेष योजना महानगरले आफ्नो नीतिमै राखेको छ। नीतिअनुरूप वर्षैपिच्छे हजारौं संख्यामा बिरुवा किन्दै रोपिँदै गर्छन्। तर, संरक्षण अभावमा बिरुवा हुर्किन नपाउँदै सुकेर या उखेलिएर मर्छन्। ग्रिन सिटी बनाउने भन्दै यस वर्ष पनि सडछेउमा, सार्वजनिक जमिन, नदी किनारलगायत खाली क्षेत्रमा महानगरले सरदर ३ हजार संख्यामा बोटबिरुवा रोपेको छ। भदौ २४ गते महानगरले संविधान दिवसको अवसर पारेर सेना, वन मन्त्रालय र वातावरण विभागको सहकार्यमा बिरुवा रोप्ने कार्यक्रम आयोजना गयो। त्रिपुरेश्वरदेखि दरबारमार्गसम्म सडकको दायाँ बायाँ बिरुवा रोप्यो। सबैले प्रशंसा पनि गरे। तर, संरक्षण भने भएन। रोपिएका बिरुवा संरक्षणका लागि ट्रि गार्ड लगाइएको थिएन। रोपेको दुईचार दिनमै पैदलयात्रुले चँुड्नेउखेल्ने गरे। कतिपय बिरुवा पानी नभएर मरे। अहिले सडछेउबाट हिँड्दा बिरुवा रोपिएको ढ्वाङमा फोहोर प्लास्टिक, खाली बोतल, चुरोट र मधु तथा सुर्तीका खोलले भरिएका छन्। ती ढ्वाङमा बिरुवा भेटिँदैनन्। महानगरले यस वर्ष मात्र विभिन्न ठाउँमा २२ सय ५० वटा सिजनल फूल रोप्यो। त्यस्तै, ५ सय ५२ वटा रूख र डेकोरेसन प्रकृतिका बिरुवा खरिद गयो। तर, रोपिएका बिरुवाको संरक्षणमा ध्यान दिएन। भर्खर रोपेका मात्र नभई पुराना बिरुवाको संरक्षण र गोडमेलसम्म भएको छैन। अहिले त्रिपुरेश्वर, सुन्धारा, रत्नपार्क, सिंहदरबार बाहिरपट्टि र धोबीखोलाको दुई किनारलगायत ठाउँमा रोपिएका बिरुवा पनि संरक्षण नभएको वातावरण विभाग प्रमुख हरिकुमार श्रेष्ठ स्विकार्छन्। अहिले सडकपेटीमा रोपिएका बिरुवाको संरक्षण गर्न सकिएको छैन, उनले भने, ट्रि गार्ड बनाउन ढिला भयो। तर, अहिले हामीले बनाउन दिइसकेका छौँ। चाडैँ यसको प्रयोग गर्छौं। बोटबिरुवा संरक्षणमा आममानिस आफैँ सचेत भए सहज हुने उनले बताए। अहिले रोपिएका बिरुवा उखेल्नेचुँड्नेलाई कारबाही गर्ने योजना बनाउन लागेको जानकारी दिए। हामीले मात्र संरक्षण गरेर हुन्न, उनले भने, आममानिस पनि उत्तिकै सचेत हुनुपर्छ। रोपिएका बिरुवा चुँड्नेउखेल्नेलाई हामीले जरिवानासमेत गर्ने योजना बनाएका छौँ। महानगरले सडक किनारमा बगैँचा निर्माण, बोटविरुवा रूखमौसमी पूल खरिद, बोटबिरुवामा राख्ने कीटनाशक औषधि खरिद, बिरुवाको काँटछाँट तथा सौन्दर्यीकरण गर्न बर्सेनि बजेट छुट्याउँछ। यस वर्ष यी तीन शीर्षकमा मात्र करिब ४७ लाख बजेट छुट्याएको छ। बोटबिरुवा खरिदमा मात्र २५ लाख छुट्याएको छ। अघिल्लो वर्ष पनि यही शीर्षकमा ३० लाख रुपैयाँ बजेट छुट्याएको थियो। बोटबिरुवा खरिद गर्ने, रोप्ने तर संरक्षण नगर्ने प्रवृत्तिले बजेटसमेत दुरुपयोग भइरहेको छ।"
झापामा करेन्ट लागेर दुई जनाको मृत्यु,"झापा : झापामा जंगली हात्ती रोक्न लगाइएको तारबाट करेन्ट लाग्दा स्थानीय दुई जनाको मृत्यु भएको छ। बुद्धशान्ति गाउँपालिका ४ स्थित नवज्योति सामुदायिक वन समूहको कार्यालय छेउमा तारबाट करेन्ट प्रवाह भएको हो। करेन्ट लागेर स्थानीय १८ वर्षीय अभिनास राई र भोजपुरबाट पाउना आएका उनका मामा अन्दाजी ३५ वर्षीय मनिराम राईको मृत्यु भएको जिल्ला प्रहरी कार्यालय झापाका प्रवक्ता महेन्द्र कुमार श्रेष्ठले जानकारी दिए। 'हात्ती प्रभावित क्षेत्र भएकोले स्थानीयहरुले आफ्नोआफ्नो जग्गामा तार लगाएका छन्।', 'प्रवक्ता श्रेष्ठले भने,' त्यो तारमा करेन्ट छोडिने गर्छ। करेन्ट सप्लाई भइरहेको तारमा छोएर उनीहरुको मृत्यू भएको हुनसक्छ।' शनिबार बिहान माछा मार्ने क्रममा हात्तीलाई रोक्न लगाएको तारबाट करेन्ट सप्लाई हुँदा उनीहरुको मृत्यू भएको प्रहरीले जानकारी दिएको छ। यता नवज्योति सामुदायिक वन समूहका अध्यक्ष मानबहादुर साँवाले जंगली हात्ती घरमा जानबाट रोक्न लगाइएको विद्युत जडित तारका विषयमा आफुलाई जानकारी नभएको बताए।"
राजधानीमा छठको रमझम (फोटो फिचर),काठमाडौं : सुरुमा तराईंमा मात्र मनाइले छठ पर्व पछिल्ला वर्षमा राजधानीमासमेत तामझामका साथ मनाउन थालिएको छ । राजधानीका विभिन्न पोखरी र नदी किनार छठको पूजापााठका लागि सजाइएका छन् । छठमा छठिमैयाको पूजा गरिन्छ । छठिमैयाको पूजा गर्नाले विभिन्न रोगबाट मुक्ति मिल्ने विश्वास रहेको छ । शनिबार साँझ छठको प्रमुख दिन अस्ताउँदो सूर्यलाई अर्घ दिइएको छ । आइतबार उदाउँदो सूर्यलाई अर्घ दिएर ब्रत समापन गरिन्छ । शनिबार राष्ट्रपति विद्यादेवी भण्डारी कमल पोखरीमा आयोजित छठको विशेष कार्यक्रममा सहभागी भएकी छन् । कमल पोखरी पुगेर दिपेन श्रेष्ठले कैद गरेका छठ उल्लासका तस्बिर :
जनकपुरमा यसरी मनाइँदैछ छठ (फोटोभिडियो),"जनकपुरधाम : यतिबेला तराई मधेस छठ पूजामा होमिएको छ। अन्य ठाउँ जस्तै जनकपुरधाममा पनि सामाजिक सद्भावको उत्कृष्ट पर्वको रुपमा छठ मनाइएको हो। शनिबार छठ पर्वको तेस्रो दिन साँझ सूर्यास्तसँगै अर्घको तयारी स्वरुप जनकपुरधामका विभिन्न पोखरी, तलाउ, कुवा तथा इनारमा छठका सामग्री राखिएका छन्। अहिंसाप्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने छठ सम्पूर्ण सामग्रीसहित ब्रतालुहरु घाटमा पुगेका हुन्। जानकपुरस्थित छठ घाट पुगेर गोविन्द महताेले कैद गरेका तस्बिर :"
"सप्तरीमा बस र ट्रक ठोक्किए, चालकको मृत्यु, २० यात्रु घाइते","राजविराज : सप्तरीको रूपनीमा बस र ट्रक ठोक्किदा चालकको मृत्यु भएको छ। शुक्रबार राति भएको दर्घटनामा २० जना यात्रु घाइते भएका छन्। झापाको काँकडभिट्टाबाट भैरहवा जाँदै गरेको लु १ ख ८२१४ नम्बरको बस र विपरित दिशाबाट पूर्वतर्फ गइरहेको ना ८ ख ५९०३ नम्बरको ट्रक राति ११ बजे रूपनी गाउँपालिका१स्थित पूर्वपश्चिम राजमार्गमा ठोक्किएका थिए। दुर्घटनामा बस चालक स्याङ्जाका ४० वर्षे नोमराज न्यौपानेको उपचारका क्रममा मृत्यु भएको सप्तरी प्रहरीले जनाएको छ। गम्भीर घाइते न्यौपानेको उपचारका क्रममा राजविराजस्थित गजेन्द्रनारायण सिंह अस्पतालमा मृत्यु भएको डीएसपी तिलक भारतीले बताए। सवारी दुर्घटनामा बुटबल३ का ४२ वर्षे धनबहादुर शिरिष, नबलपुर काबासोती ८ का ४८ वर्षे ढोलराज सुबेदी, रूपन्देही बेलबास ३ का चन्द्र थापाको छोरा दुई वर्षे सोमराज थापा, झापा बिर्तामोड ६ का २५ वर्षीय निर्मल खतिवडा, सोही ठाउँका १६ वर्षे गणेश खतिवडा र भारतको दार्जलिङ्गका २६ वर्षे प्रवेश गुरुङ गम्भीर घाइते भएका छन्। घाइतेहरूको सप्तरीको रूपनी, राजविराज, मोरङ्गको विराटनगर र सुनसरीको धरानमा उपचार भइरहेको छ। ट्रक चालकलाई जिल्ला प्रहरी कार्यालय सप्तरीले नियन्त्रणमा लिएको छ।"
छठ पूजा : घस्रिएर घाट जाँदै विराटनगरका मेयर,विराटनगर : नगरवासीको सुख र शान्तिको कामना गर्दै विराटनगर महानगरपालिकाका प्रमुख भीम पराजुलीले साष्टांग दंडवत प्रणाम गर्दै घस्रिएर घाटसम्मको यात्रा सुरु गरेका छन्। ब्रत बसेर शनिबार बिहान साडे १० बजेदेखि विराटनगर ३ ठूलोमिल चोकमा रहेको शिव पञ्चायन मन्दिरबाट पराजुलीले सिंघिया घाटसम्मको साढे २ किलोमिटर घस्रिएर यात्रा गर्न लागेका हुन्। प्रमुख पराजुलीलाई पत्नी रञ्जिता पराजुली र भतिजा प्रमेश पराजुलीले दण्डप्रणाम गर्दै घाटको यात्रामा साथ दिएका छन्। विराटनगर महानगरपालिकाको प्रमुखमा निर्वाचित हुनुपूर्व परिवारको कामना गर्दै यसरी नै घस्रिएर घाटसम्मको यात्रा गर्ने गर्थे। मेयरमा निर्वाचित भएपश्चात आफूले नगरवासीको शान्ति र समृद्धिका लागि साष्टांग दण्डप्रणाम यात्रा गर्न थालेको उपराजुलीले बताए। यो यात्रा १६ औं पटकका रहेको पनि उनले जानकारी दिए। साढे २ किलोमिटरको दूरी तय गर्न उनलाई चार घण्टा लाग्ने लाग्छ।
चाडपर्वमा फोहोर उठेन,"काठमाडौं : काठमाडौं महानगरपालिकाका सयौं ठाउँमा अहिले फोहोरको डंगुर थुप्रिएको छ। राजधानीका कालीमाटी, बसपार्कसहित विभिन्न भित्री ठाउँमा फोहोर धेरै जम्मा भएको हो। महानगरको वातावरण विभागले चाडपर्वको समयमा फोहोर उठाउन नपठाउँदा धेरै फोहोर थुप्रिएको स्थानीय बताउँछन्। कालीमाटीमा तिहार सुरु हुनुभन्दा केही समय अघिदेखि नै फोहोर नउठाइको स्थानीय व्यापारी रमिला श्रेष्ठले बताइन्। पहिलेभन्दा अहिले समयमा फोहोर उठाउन थालेको भए पनि, उनले भने, तर, चाडपर्वमा भने समयमा उठाउन आउँदैन। समयमा फोहोर नउठाउँदा दुर्गन्ध बढ्न थालेको छ। दसैंतिहार जस्ता चाडपर्वमा सामान्य दिनमा उत्पादन हुने फोहोरभन्दा दुईतीन गुणा बढी फोहोर उत्पादन हुन्छ। तर त्यो फोहोर व्यवस्थापन गर्न नसक्दा भने समस्या हुने गरेको छ। काठमाडौं महानगरपालिकाका प्रवक्ता ईश्वरीमान डंगोलले चाडपर्वमा पनि फोहोर उठाउने कर्मचारीको बिदा नभएको हुँदा फोहोर उठाउने काम भइरहेको बताए। वातावरण विभागअन्तर्गतका फोहोर उठाउने कर्मचारी काम गरिरहेका छन, उनले भने, सधैं उनीहरूले दुई सिफ्ट काम गर्थे। अहिले एक सिफ्ट मात्र गरिरहेका छन्। जसले केही समस्या भएको होला। नत्र फोहोर उठाउने काम रोकिएको छैन। चाडपर्वमा कर्मचारीले एक समयमा मात्र काम गर्ने भएकाले धेरै ठाउँको फोहोर उठाउन नसकिएको प्रवक्ता डंगोलले बताए। अब चार्डपर्व सकिएकाले समयमा फोहोर नउठ्ने समस्या नहुने उनको दाबी छ। अब चाडपर्व सकियो, उनले भने, कर्मचारीले भोलिबाट दुई सिफ्टमा काम गर्छन्। फोहोर सबै ठाउँको उठ्छ। ट्रान्सफर्मर स्टेसनमा फोहोर जम्मा काठमाडौं महानगरपालिकाले वातावरण विभागअन्तर्गत फोहोर ट्रान्सफर्मर स्टेसनबाट गएको दुई सबै फोहोर हटाएको थियो। फोहोर हटाएपछि अब स्टेसनमा धेरै फोहोर जम्मा हुन नदिने महानगरका प्रमुख प्रशासकिय अधिकृत केदार न्यौपानेले बताएका थिए। तर १० दिन नबित्दै स्टेसनमा फोहोरको डंगुर लागेको छ। अहिले तिहारको बिदाको समयले गर्दा फोहोर ट्रान्सर्फमर स्टेसनमा जम्मा भएको प्रवक्ता ईश्वरीमान डंगोलले बताए। बिदा सकिएलगत्तै फोहोर ट्रान्सर्फमर केन्द्रबाट हटाइने उनको भनाइ छ। स्टेसनमा फोहोर चाडले गर्दा केही दिन रहेको हो, उनले भने, तर अब चाड सकिएको छ। अब स्टेसनबाट हटाइनेछ।"
विवादमा हतियारकाण्ड : तरुण दलका नेतालाई अवैध हातहतियार तथा खरखजना मुद्दा,"नेपालगन्ज : तरुण दलका नेपालगन्ज नगर कमिटी अध्यक्ष सन्दिपजंग शाहसहित चार जनालाई प्रहरीले हातहतियार तथा खरखजाना मुद्दामा अनुसन्धान गरिरहेको छ । इलाका प्रहरी कार्यालय कोहलपुरको टोलीले बिहीबार राति साढे ८ बजेतिर नेपालगन्जको गनापुरस्थित नमस्ते भिलेज रिसोर्टमा अध्यक्ष शाहसँगै प्रितम थापा, माधव नेपाली, यामबहादुर बुढामगरसहित ६ जनालाई गाडीमा लुकाएर राखेको अवस्थामा एक थान अमेरिकी अटोमेटिक पेस्तोल, २ राउण्ड गोली र त्यसको म्याग्जिनसहित पक्राउ गरेको थियो। पक्राउ परेका दुई जनालाई संलग्नता नरहेको भन्दै रिहा गरिएको इलाका प्रहरी कार्यालय कोहलपुरका डीएसपी हेमबहादुर शाहीले बताए । उनले भने, चार जनालाई अवैध हातहतियार तथा खरखजाना सम्बन्धी मुद्दाका लागि जिल्ला अदालत बाँकेबाट अनुसन्धानका लागि थुनामा राख्न सात दिन म्याद थप गरिएको छ । तरुण दल बाँकेले शुक्रबार विज्ञप्ति जारी गरी अध्यक्ष शाहलाई नियोजित ढंगले फसाउन खोजेको जिकिर गरेको छ । तरुण दलका बाँके अध्यक्ष वीरेन्द्रबहादुर शाह र सचिव विनोद रिजालद्वारा जारी गरिएको विज्ञप्तीमा प्रहरीले विगत केही महिना यता कांग्रेस नेता कार्यकर्तालाई सुनियोजित रुपमा फसाउन खोजेको उल्लेख गर्दै बिना सर्त रिहाइको माग गरिएको छ । घटनाको कांग्रेस बाँकेले पनि आपत्ति जनाएको छ । घटना लगत्तै डीएसपी शाह र सन्दिपजंग शाहबीचको अडियो सार्वजनिक भएपछि यो घटना झन् विवादित बनेको छ । डीएसपी शाहीले अवैध हतियारको घटनालाई ढाकछोप गर्न प्रपञ्च रचिएको बताए । उनले आफूमाथि लगाएको आरोपमाथि पनि छानबिन गर्न माग गरेका छन् । बाँके प्रहरी प्रमुख वीरबहादुर ओलीले हातहतियारसहित शाह पक्राउ गरिएको बताए । उनले डीएसपी शाहीसँग भएको टेलिफोन संवाद भने आफूलाई कुनै जानकारी नभएको बताए । उनले भने, मैले पनि सुनेको छु । के कुरा भएको छ भन्ने बारे बुझ्न पाएको छैन । त्यस विषयमा छानबिन हुनेछ ।"
सूचनाको हकबारे नागरिक जागरुक हुनुपर्छ,"काठमाडौँ : सूचनाको हकको बारेमा नागरिक जागरुक हुनुपर्नेमा सरोकारवालाले जोड दिएका छन्। शनिबार सकारात्मक विकास सञ्चार केन्द्रले आयोजना गरेको सूचनाको हकको प्रवलीकरण र स्थानीय तहको भूमिका विषयक प्रशिक्षण तथा छलफल कार्यक्रममा सरोकारवालाले यस्तो बताएका हुन्। कार्यक्रमलाई सम्बोधनगर्दै राष्ट्रिय सूचना आयोगका सूचना प्रमुख आयुक्त कृष्णहरि बाँस्कोटाले सूचनाको हकले स्थानीय क्षेत्रको विकासमा प्रभाव पर्ने भएकाले आम जनसमुदाय सूचनाको हकप्रति सचेत हुनुपर्र्नेमा जोड दिए। संघीय संसदका सांसद कृष्ण राईले सूचनाको हक संविधान प्रदत्त अधिकार भएको उल्लेख गरे। त्यस्तै गोकर्णेश्वर नगरपालिकाका प्रमुख सन्तोष चालिसेले संविधानले दिएको अधिकारबारे जनसमुदायमा सचेतनाको अभाव भएकोले सूचनाको हकको प्रवलीकरण कार्यक्रमबाट जनचेतना अभिवृद्धि गर्न सहयोग पुग्ने विश्वास व्यक्त गरे। नागरिक समाजका तर्फबाट बोल्दै कलाकार श्रीकृष्ण सिम्खडाले ऐनामा दाग लागेपछि अनुहार प्रष्ट नदेखिएको भन्दै सामाजिक अभियन्ता विकास कार्यकर्ता, पत्रकार, बुद्धिजिवी दाग नलागेको ऐना जस्तै हुनुपर्ने बताए। सकारात्मक विकास सञ्चार केन्द्रका अध्यक्ष भीम लामाले स्थानीय तहका गतिविधि पारदर्शी बनाउन जनचेतना जगाउनु आवश्यक भएको बताए।"
किसान र शिल्पकारको पर्व,"सिरहा : तराईमधेसमा छठपर्वको उल्लास छ। मानिसहरू सामग्री किनमेलमा व्यस्त छन्। कोही प्रसादको तयारीमा व्यस्त छन्। छठ किसान र शिल्पकारको पर्व हो। छठमा किसानले उब्जाएका भण्टा, मूला, बेसार, अदुवा, उखु, केरा, नरिवल, सुथनी, पानको पात, फलफूल चढाइन्छ। यसैगरी डोम र कुमाल समुदायले उत्पादन गरेको बाँसको ढकिया, नाङ्लो, कोनिया, माटोको भाँडो, माटाकै कलात्मक हात्तीलाई पूजा सामग्रीका रूपमा प्रयोग गरिन्छ। माटोले बनाइएको हात्तीको अग्रभागमा दियो बालिन्छ। मिठाई, ठेकुवा, भुसुवा, केरा, खजुरिया पनि प्रसादका रुपमा चढाइन्छ। छठमा विपन्न डोम समुदायले बनाएको बाँसका सामान, कुमालले बनाएको माटोका सामग्री र किसानले उब्जाएको कृषि सामग्री प्रयोग हुन्छ। सामाजिक अगुवा राजकुमार राउत कुर्मीका अनुसार डोम र कुमाल समुदाय शिल्पकारका रूपमा चिनिन्छन्। छठमा उनीहरुले बनाएको बाँस र माटोका सामग्री प्रयोग हुन्छ।"
वीरगन्जमा छठ पूजा (फोटोफिचर),"वीरगन्ज : छठ पर्वको मुख्य दिन आज। वीरगन्जको घडीअर्वा पोखरी छठ घाटमा ब्रतालुहरुले सुर्य भगवान र छठी मातालाइ अर्घ दिएर पूजा गरेका छन्। तराइ मधेसको महान् पर्व मानियो यो पूजा महाभारतकालमा द्रौपतिसहित पाण्डवहरुले अज्ञात वासमा रहदा गुप्तवास सफल होस् भनी सूर्यदेवको आराधना गरेको र सोही समयदेखि सुरु भएको मानिन्छ। । पारिवारिक सुख, शान्ति, कल्याण, रोगबाट मुक्ति तथा विभिन्न मनोकांक्षा पूरा होस् भन्ने उद्देश्यले सूर्यको उपसना गरी यो पर्व मनाउने गरिन्छ। यसै अवसरमा अनिबार वीरगन्जको घडीअर्वा पोखरी छठ घाटमा सूर्य भगवान र छठी मातालाइ अर्घ दिएर पूजा गर्दै ब्रतालुहरु :"
कटेरोमा प्रहरीचौकी,"ताप्लेजुङ : कञ्चनजङ्घा हिमालको प्रवेशद्वारसँगै चीन र भारतको सीमा नजिकको बजार घुन्सामा पर्यटकको आगमन बढ्दो छ। सुविधासम्पन्न घर र होटेलहरू खुलेका छन्। ग्रामीण बस्ती विस्तारै सहरीकरण हुँदैछ। समाज सुरक्षाको दायित्व लिएका सुरक्षाकर्मी बस्ने घर भने खण्डहरझैं छन्। ३ हजार ५ सय मिटर उचाइमा रहेको प्रहरीचौकीले न हिँउ छल्छ, न शीत नै। काठको छानो हालिएको घरमा सामान्य पानी पनि बग्दैन। गोठजस्तो देखिने टहरामा प्रहरीले आवासदेखि कार्यालय सञ्चालन गरेका छन्। ओछ््यानदेखि अगेनोसम्म हिँउ पर्छ, एक प्रहरीले भने, थाङ्नाले प्वाल टालेर जोगिन्छौं। वरीपरी हिमाल रहेकाले बाह्रै महिना चिसो हुने उनले सुनाए। घर परिवार नभनी ड्युटीमा खटिएका प्रहरीको अवस्था कुनै निकायले बुझ्न नखोजेको उनको गुनासो छ। समान्य सहकारीको भवनभन्दा सुरक्षा निकाय बस्ने संरचना दयनिय भएको स्थानीय बताउँछन्। जिल्लाको सबैभन्दा ठूलो कार्यक्षेत्र भएको प्रहरीचौकी हो यो। फक्ताङलुङ गाउँपालिका६ आम्जिलेसादेखि कञ्चनजङ्घा आधार शिविर, तिब्बत र सिक्किम सीमानसम्म यही चौकीले हेर्छ। सीमा क्षेत्रमा हुने चोरी तस्करी रोक्न यहीबाट खटिनुपर्छ। कञ्चनजङ्घा संरक्षण क्षेत्रमा पर्ने हुँदा प्रहरीको कार्य बोझ झनै बढी रहेको संरक्षण क्षेत्र अन्तर्गत समृद्ध पहाडका कार्यक्रम संयोजक सुदिप श्रेष्ठले बताए। प्रहरी नायव निरीक्षकको नेतृत्वमा २२ जनाको दरबन्दी छ। तर बस्ने ठाउँ नभएपछि लामो समयदेखि हवल्दारकै कमाण्डमा प्रहरी पहरा दिइरहेको स्थानीय टासीतेञ्जिङ शेर्पाले सुनाए। दुई महिनायता असई मेघराज अधिकारी गएका छन्। सरकारले हिमाली क्षेत्रका लागि दुर्गमभत्ता पनि पर्याप्त नरहेको प्रहरीको गुनासो छ। एकपटक दिएको पोसाकले न चिसो धान्छ न त सुत्ने कोठाले शीत ओताउन सक्छ, अर्का प्रहरी जवानले भने, कठ््यांग्रीदै पहरा दिइरहेका छौं। स्थानीय सानुडण्डु शेर्पाका अनुसार प्रहरीचौकी रहेको घरमा ३० वर्षअघि घरधनि बस्थे। त्यसयता खाली थियो। द्वन्द्वमा तत्कालीन माओवादीले प्रहरीचौकी जलाएपछि जीर्ण भवनमा राखिएको हो। चौकीले मासिक २५ हजार रुपैयाँ घरभाडासमेत तिर्नुपर्छ। नजिकै प्रहरीको ३ रोपनी बढी जग्गा छ, सानुडण्डुले भने, त्यो जग्गा खाली छ, उता भाडा तिरेर बसिरहेका छन्। प्रहरीचौकीको बारेमा आफूहरूले बारम्बार कुरा उठाए पनि सुनुवाइ नभएको घुन्सा आधारभूत विद्यालय व्यवस्थापन समितिका अध्यक्ष हिमाली चुङ्दा शेर्पाले बताए। त्यतिखेर चौकी जलाउने अहिले सत्ताको नेतृत्वमा छन्, प्रहरी भने रातभर चिसोमा कठ््यांग्रीएका छन्, हिमालीले भने, भत्काउन सक्नेले बनाउनुपर्छ की पर्दैन ? घुन्सा मात्रै होइन, जिल्लाका अधिकांश प्रहरीचौकीका संरचना जीर्ण छन्। मेरिङ्देन गाउँपालिका५ मा रहेको थुकीमा चौकी पनि जीर्ण छ। कतिबेला भत्किन्छ भन्ने पिरलोमा बस्नुपरेको प्रहरी बताउँछन्। कञ्चनजङ्घा पदमार्गमा पर्ने काँडेभञ्ज्याङ चौकी भवन पनि भत्किने अवस्थामा पुगेको छ। जिल्ला प्रहरी कार्यालयका अनुसार जिल्लामा ३५ प्रहरी युनिट छन्। यीमध्ये १० अस्थायी र २५ स्थायी हुन्। व्यक्तिगत प्रयोजनका लागि बनाइएका घरमा प्रहरीको कार्यालय छ । संरचना व्यवस्थित नहुँदा सेवा प्रवाहमा कठिनाइ भएको प्रहरी नायव उपरीक्षक ज्ञानेन्द्र फुँयाल बताउँछन्। गाउँमा दैनिक सानातीना घटना भइरहन्छन्। प्रहरीका लागि बनाइएका भौतिक संरचनाको अवस्था भने दयनिय छन्। प्रहरीलाई सुरक्षा सामग्री जोगाउन पनि मुस्किल पर्ने गरेको छ। संरचना पर्याप्त नहुँदा अनुसन्धान गर्न र दुईतर्फी झगडीयालाई बयान लिन समस्या हुने फुँयालले बताए। जिल्लामा झन्डै साढे चार सय प्रहरीको दरबन्दी छ । इलाका प्रहरी कार्यालय दोभानसहित थुम्वेदिन र खेवाङ चौकीको भवन निर्माण भइरहेको छ। घुन्साको भवन निर्माणका लागि गाउँपालिकासँग समन्वय भइरहेको प्रहरी प्रमुख फुँयालको भनाइ छ। संघीय सरकार र प्रदेश सरकारको दायित्व भएकाले स्थानीय तहमार्फत बजेट नछुट््याइएको फक्ताङलुङ गाउँपालिकाका प्रवक्ता छेतेन वालुङले बताए।"
पहाडी समुदायको बढ्दो आकर्षण,"चितवन : चितवनको नारायणी किनारामा २०२२ सालतिर छठपूजा सुरु भएको मानिन्छ। नारायणगढको लीलाचोकमा तराईबाट आएका सात जनाले छठ पूजा सुरुवात गरेका थिए। केही वर्षयता छठमा नारायणगढस्थित नदी किनारमा दसौं हजारको संख्यामा श्रद्धालुको उपस्थिति हुने गरेको छ। पूजा गर्नेको संख्या बर्सेनि बढ्दो छ। चितवनमा छठपूजा सुरु गर्नेमध्येका एक तराई सामुदायिक सेवा समितिका संस्थापक उपाध्यक्ष राजकुमार गुप्ता हुन्। त्यति बेला छठी माईको महिमा नबुझ्दा संख्या कम थियो, उनले भने, बर्सेनि संख्या बढ्दो छ। अहिले सबैको पर्व भएको छ। अस्ताउँदो सूर्यलाई अर्घ दिन नारायणगढको नारायणी नदीकिनारमा ठूलो संख्यामा भक्तजन भेला हुन्छन। तिहार सकिएलगत्तै चितवनमा छठको उल्लास बढेको छ। पहाडी समुदायबाट विधिपूर्वक पूजा गर्नेको संख्या भने अझै कम छ। गुञ्जनगरकी ७० वर्षीया पूजन घिमिरे विगत १० वर्षदेखि छठ पूजा गर्दै आएकी छन्। भाकल पूरा भएपछि बर्सेनि पूजा गर्न थालेको उनले बताइन्। भाकल माग गरी छठीमाईको पूजा गर्दा मनोकामना पूरा भएपछि मलाई छठीमाईप्रति विश्वास लागेको छ, घिमिरेले भनिन्, कठोर नभए पनि चोखो बसेर दर्शन गर्न आउँछु। नारायणगढमा पूजा व्यवस्थापन तराई सामुदायिक सेवा समितिले गर्दै आएको छ। सहभागी बढेपछि यसपटक क्षेत्र फराकिलो बनाइएको छ। नदी किनारमा टेन्ट टाँगिएको छ। भक्तजनको भीड लागेपछि व्यवस्थापन चुस्त पारिएको छ, तराई सामुदायिक सेवा समिति नारायणगढका अध्यक्ष गोपालजी गुप्ताले भने, अहिले कुनै समुदायमा मात्रै सीमित रहेन यो पर्व सबैको भएको छ।"
टिकट नपाउँदा सास्ती,"धनबहादुर भण्डारी । डडेल्धुरा : तिहारपछि यात्रुको चाप ह्वात्तै बढेपछि टिकट पाउनै मुस्किल परेको छ। यात्रुको तुलनामा सवारी साधन कम हुँदा यात्रुले गन्तव्यसम्म पुग्न टिकट नै पाउन सकेका छैनन्। डडेलधुरासहित बैतडी, डोटी लगायत जिल्लाका यात्रुहरू पनि अन्यत्र जान डडेलधुरा समदुमकाम नै आउँछन्। यात्रुको भिड धेरै भएको र सवारी कम हुँदा भनेको समयमा टिकट पाउन मुस्किल छ। सवारी नपाउँदा बिहीबारदेखि केही यात्रु बसपार्कमै अलपत्र परेका छन्। छोटो दूरीमा सहज रूपमा गाडी पाए पनि लामो दूरीमा भने उभिनुको विकल्प छैन। दसंै मनाउन घर आएका अजयमेरू२ का मानबहादुर ऐर भारत जान बसपार्कमा पुगेका थिए। बिहीबार दिनभर बस्दा पनि टिकट नपाएपछि शुक्रबार महेन्द्रनगरतर्फ हिँडेको बताए। घरबिदा पनि सकिसक्यो। समयमै पुगेन भने तलब कट्टी हुन्छ, उनले भने, यहाँबाट जान सजिलो हुन्छ। तर टिकट नै पाइएन, अब महेन्द्रनगर हुँदै जानुपर्छ। अन्य समयको तुलनामा यसपटक सवारी संख्या बढाएको भने पनि यात्रुको चाप अनुसार पुगेको छैन। यात्रु धेरै हुँदा संख्यात्मक बढेको सवारीले पनि थेग्न नसकेको डडेलधुरास्थित उग्रतारा यातायात व्यावसायी समितिले जनाएको छ। यस्तै काठमाडौं जाने यात्रुको हालत पनि उस्तै छ। दैनिक दुईवटा रात्री बस छुटाए पनि यात्रुले सिट पाउन सकेका छैनन्। नवदुर्गा५ बेलापुरका मोहन साउदले भने, १५ गते नै काठमाडौं पुग्नुपर्ने हो, अहिलेसम्म टिकट पाइको छैन, बजारमा हुनेले अग्रिम बुकिङ गरिसकेछन्। हामी गाउँबाट आएकाले कसरी टिकट पाउनु ? डडेलधुरा बसपार्कका काउन्टरमा २१ गतेसम्मका लागि पूर्ण रूपमा टिकट बुकिङ भइसकेको छ। केही यात्रु उभिएरै भए पनि यात्रा गरेका छन् भने केही टिकट पाउने आशले धनगढी तथा महेन्द्रनगरतर्फ लागेका छन्।"
सप्तरीमा छठ पूजा (तस्बिर),"राजविराज : सूर्य उपासना परम्पराको मोहक पद्धति मानिएको छठ पर्वको मुख्य षष्ठीका दिन शनिबार साँझ ब्रतालुले अस्ताउँदो सूर्यलाई अर्घ दिएका छन्। राजधानीसहित तराईका जिल्लाको पोखरी, तलाउ, खोला, नदी, जलाशयमा पसेर ब्रतालुले अस्ताउँदो सूर्यको आराधना गर्दै अर्घ दिएका हुन् । छठ पर्वमा तयार पारिएको गहुँको पिठो र शख्खर मिश्रित ठेकुवा तथा भुसुवाको लड्डु, मौसमी फलफूल एवं तरकारीका साथ बाँसको कोनिया सजाइएको छ। घरमा पूजा गरेपछि ती सामग्रीलाई ढकियामा राखेर समूहबद्ध भएर परिवारका सम्पूर्ण सदस्यका साथ विभिन्न भक्ति एवम् लोकगीत गाउँदै निर्धारित जलाशय किनारमा पुगेका छन्। शनिबार साँझ जलाशयमा उभिएका मुख्य ब्रतालुको हातमा पालैपालो परिवारका अन्य सदस्यले ती सामग्री राख्दै जल र दूधको अर्घका साथ सूर्यकै नारी रूप छठ परमेश्वरीलाई अर्पण गरेका छन्। राजविराजसहित सप्तरीको विभिन्न पोखरी, नदी जलाशयमा ब्रतालुले सन्ध्याकालीन अर्थात् अस्ताउन लागेको सूर्यलाई प्रसादस्वरुप अर्घ दिन पानीमा पसेर सूर्य अस्ताउन्जेलसम्म आराधना गरे। राजविराजस्थित भगवती, तुरुन्ती र कल्टु दास पोखरीमा निर्मित छठ घाटमा ब्रतालुले भगवान सूर्य र छठी मातालाई अर्घ दिएर पूजा गरेका छन्।"
सद्भाव बढाउँदै छठ,"हेटौंडा : राजेन्द्रप्रसाद सेनोरियालाई वीरगन्जमा गएर छठपूजा गरेको हिजोजस्तो लाग्छ। उनी ५६ वर्षको हुँदा परिवारसाथ छठपूजा गर्न वीरगन्ज जान्थे। उनी हेटौंडामा बढे। त्यतै पढे र व्यवसाय सुरु गरे। अनि उनको परिवारले नै हेटौंडामा छठपूजा सुरु गर्यो। हाम्रो बुवा आमासहित ४५ घर मिलेर राप्ती खोला नजिक स्वर्गलोकमा रहेको जरुवा खोलामा छठपूजा सुरु गर्नुभएको थियो, ५८ वर्षीय सेनोरियाले भने, बिस्तारै छठपूजा गर्नेको संख्या बढ्दै गयो। सेनोरियाकी ७० वर्षीय भाउजू गोदावरीदेवी छठपूजाको तयारीमा व्यस्त छिन्। हामीले नै हेटौंडामा छठपूजा सुरुवात गरेका थियौं। अहिले यसमा लाखौं मानिस सहभागी भएको देख्दा खुसी लाग्छ, उनले भनिन्। हेटौंडामा सीमित मारवाडी समुदाय र तराईबाट बसाइँ सरेर आएकाहरुले मात्र छठपूजा गर्थे। तर अहिले छठ पहाडी समुदायको पनि प्रमुख पर्व बन्न पुगेको छ। हेटौंडा४ की गीता न्यौपानेले छठको व्रत लिन थालेको एक दशक बितेको छ। व्रत बस्दा रोग निको हुने र मनले चिताएको पूरा हुने धार्मिक विश्वासले नियमित व्रत बस्ने गरेको न्यौपानेले बताइन्। तराईबासीको उपस्थिति बाक्लिँदै गएको हेटौंडामा छठको उल्लास बढ्दै गएको व्यवसायी नन्दलाल दासले बताए। तराईबासी र पहाडी समुदायले एकसाथ जम्मा भएर छठ पर्व मनाउँछन्, उनले भने, यसले संस्कृतिक पक्षको जर्गेनासँगै सद्भाव पनि बढाएको छ। छठ पूजा समारोह समिति हेटौंडाका उपाध्यक्ष रवि गुप्ताले प्रत्येक वर्ष छठ पर्व मनाउनेहरुको संख्या बढ्दै गएको बताए। यस वर्ष एक लाख बढी श्रद्धालु पूजामा सहभागी हुन राप्ती तटमा पुग्ने हाम्रो अनुमान छ, उनले भने। हेटौंडा१० स्थित राप्तीतटमा पण्डाल बनाइनुका साथै बगर सम्याउने र सरसफाइको काम भइरहेको गुप्ताले बताए।"
मिठा बनाउन भ्याईनभ्याई,"जनकपुरधाम : जनकपुरका किसान उखु पेलेर सख्खर बनाउन व्यस्त छन्। छठमा मिठा (सख्खर) बाट बनाइएको परिकार मात्र प्रसाद चढाइने भएकाले उनीहरू उखु पेलेर सख्खर बनाउन जुटेका हुन्। एक महिनादेखि बजारमा मिठाको माग बढ्छ। राम्रो मूल्य पाएपछि उखु उत्पादक किसान सख्खर बनाएर बेच्न आकर्षित भएका हुन्। स्थानीय जातका उखुबाट घरेलु प्रविधिमा बनाइने सख्खरको माग धान्न मुस्किल पर्ने गरेको महोत्तरी गौशाला नगरपालिका४ सुर्ती विकास चोकका मिठा उत्पादक उपेन्द्र साह बताउँछन्। उनी भन्छन्, छठ पर्वमा घरघरमा मिठा चाहिन्छ। सबैभन्दा उच्च माग यही बेला हुने भएकाले हामी मिठा उत्पादन गर्छौं। ठेकुवा, भुसुवा, खिर बनाउन सख्खर चाहिने भएकाले उत्पादन गरी बिक्रवितरण गर्न किसानलाई भ्याईनभ्याइ भएको अर्का महोत्तरी गौशाला नगरपालिका११ कालिपुरका लक्ष्मी महतो बताउँछन्। उनी भन्छन्, उखु उत्पादन गरेर काट्ने बेलामा चिनी मिलले न उखु काट्ने पुर्जी दिन्छ, न त समयमै उखुको भुक्तानी दिन्छ। त्यही भएर यस वर्ष उखु पेलेर सख्खर बनाएर बेच्न थालेको छु। एक क्विन्टल सख्खर बनाउन १२ देखि १४ क्विन्टल उखु चाहिन्छ। यसरी उखुको जातअनुसार उखुको तौलमा घटबढ हुने तथा उखु कलिलो भएका कारण बढी उखु लाग्ने गरेको सख्खबर कारिगर मो जुमराती अन्सारीले बताए। उनले भने, नौ क्विन्टल छिप्पिएको उखुमा एक क्विन्टल मिठा तयार हुन्छ। तर अहिले उखु कलिलो भएर झन्डै १४ क्विन्टल उखुमा एक क्विन्टल मिठा तयार हुन्छ। अन्य बेला मिठा प्रतिकिलो ६० रुपैयाँ हाराहारीमा बिक्री हुन्छ। छठमा माग बढ्दा प्रतिकिलो दुई सय रुपैयाँ पुगेको छ।"
महँगी अचाक्ली,"विराटनगर : छठ पर्वका लागि आवश्यक फलपूलसहितका सामग्रीको मूल्य अत्यधिक बढेको उपभोक्ताले गुनासो गरेका छन्। छठलाई आवश्यक पर्ने सबै सामानको भाउ महँगो छ। एउटा परिवारले २३ हजारको सामानले छठलाई पुर्याउन नसक्ने अवस्था छ, गुद्री बजारमा भेटिएकी उपभोक्ता रमिला ठाकुरले भनिन्, यो वर्ष महँगी अचाक्ली छ। छठमा नभईनहुने केरा, नरिवल, उखु, मिठाईको भाउ उच्च छ। छठ पर्वमा चाहिने हो भने किनिहाल्छन् भनेर दोब्बरसम्म भाउ बढाएका छन्। केरा, उखु र स्याउको भाउ ५० देखि ७० रुपैयाँसम्म बढीमा बिक्री भइरहेको छ, विराटनगर२ का स्थानीय अजात आलमले भने। छठमा बाँसका ढक्की, कुनियालगायतका सामग्री पनि बढी बिक्री हुन्छ। छठ सकिएपछि ती सामग्री नबिक्ने भएकाले मौका छोपेर व्यापारीले भाउ बढाएको उपभोक्ता बताउँछन्। ढाकी, कुनिया, उखु र नरिवल छठपछि बिक्री कम हुन्छ। अहिले ती सामानको भाउ छोइनसक्नु छ, विराटनगर१४ की सरस्वती चौधरीले भनिन्। महँगीकै कारण उपभोक्ताले अघिल्लो वर्षको जस्तो धेरै सामग्री खरिद नगरेको व्यापारी बताउँछन्। महँगो भन्छन्। हामीले खरिद गरेकोमा केही दाम राखेर बेच्ने हो। धेरै नबढाए पनि बिक्री सोचेजस्तो छैन, गुद्री बजारका व्यवसायी जितेन्द्र देवले भने। केरा र नरिवल स्थानीय रुपमा उपलब्ध भए पनि उखुलगायत अन्य फलफूल भने भारतबाट आयात गरिएकोछ। सामान मात्र नभई व्यापारीसमेत भारतबाटै आएका छन्। अधिकांश सामानको मूल्य उच्च रहे पनि यसपटक भारतबाट सस्तो नरिवल आयात भएकाले नरिवलको मूल्य भने प्रतिगोटा ५० रुपैयाँमा झरेको छ। गत वर्ष नरिवलको मूल्य सय रुपैयाँ थियो। बिचौलियाका कारण बाँसका सामग्रीको मूल्य बढेको उपभोक्ता बताउँछन्। बनाउनेले नै ल्याउने हो भने आधा सस्तोमा पाइन्छ। व्यापारीले खरिद गरेर बनाउनेलाई बजारसम्म पुग्न नदिएकै कारण ढाकी र कुनियाको दाम दोब्बर छ, विराटनगर२ का विष्णु कामतले भने। जति खर्च भए पनि आवश्यक सबै सामान र फलपूल किनेर पूजा गर्ने गरिएको विराटनगर१४ का स्थानीय सूर्य राजवंशी बताउँछन्। महँगो भनेर नकिन्ने कुरा भएन। सबै सामान जुटाउनैपर्यो, उनले भने। छठमा गुद्री बजारबाट १ करोड रुपैयाँ बराबरको केरा, नरिवल, उखु, तथा अन्य सामग्री किनबेच हुने व्यापारी बताउँछन्।"
११ दिनसम्म पनि पक्राउ परेनन् खुकुरी हान्ने,"धनगढी : प्रदेशको राजधानी धनगढीमा वडा प्रहरी कार्यालयदेखि दुई सय मिटरमै युवकमाथि हमला भएको ११ दिन बितिसक्दासमेत प्रहरीले आक्रमणमा संलग्न समूहलाई नियन्त्रणमा लिन सकेको छैन। धनगढी उपमहानगरपालिका४ उत्तरवेहडीका २२ वर्षीय एसपी भट्टमाथि धनगढी उपमहानगरपालिकाको शिवनगरका युवाले कार्तिक ६ गते राति खुकुरी प्रहार गरेका थिए। कात्तिक ६ गते राति धनगढीको शुभश्री प्यालेसमा भइरहेको मिस सुदूरपश्चिमको कार्यक्रम हेरेर फर्किरहेका बेला, हसनपुर भन्ने स्थानमा भट्टमाथि ६७ जनाको समूहले खुकुरी प्रहार गरी गम्भीर घाइते बनाएका थिए। भट्टको टाउकोमा १८ वटा टाँका लागेका छन् भने उनको नाडीको आधाभाग काटिएको छ। उनको कान्छी औला छिनेको छ। भट्टका आफन्तले घटनामा संग्लन रहेको भन्दै धनगढीकै सन्तोष शाह, विराट बोगटी र अनिष रावलविरुद्ध किटानी जाहेरी दिएका छन्। तर प्रहरीले किटानी दिएको एक हप्तसम्म पनि आक्रमणका संलग्नलाई पक्राउ गरेको छैन। घाइते भट्टको धनगढीको निसर्ग अस्पतालमा उपचार हुन नसकेपछि नेपालगञ्ज मेडिकल कलेज रिफर गरिएको थियो। छोराको चार दिनसम्म अस्पतालमा उपचार गराएपछि धनगढी फर्किने बित्तिकै जिल्ला प्रहरी कार्यालय कैलालीमा कात्तिक १० गते किटानी दिएका थियौँ, बुबा घटश्याम भट्टले भने, घटनामा संग्लन खुला घुमिरहेका छन्, तिहार मनाएको फोटो फेसबुकमै हालिरहेका छन्, तर प्रहरीले पक्राउ गर्न चाँसो दिएको छैन्। छोरामाथि आक्रमण भएकै राति वडा प्रहरी कार्यालयलाई समेत जानकारी गराइएको उनले बताए। यता जिल्ला प्रहरी कार्यालय कैलालीका प्रमुख प्रहरी उपरीक्षक सुदिप गिरीले घटनामा संग्लनको खोजी भइरहेको बताए।"
"डोटीमा बस दुर्घटना, ३० घाइते","डोटी : डोटीमा बस दुर्घटना हुँदा ३० जना घाइते भएका छन्। कञ्चनपुरको महेन्द्रनगरबाट बाजुरा जाँदै गरेको ना ७ ख ६१८१ नम्बरको महाकाली यातायातको रात्रीकालिन बस शनिबार बिहान साढे चार बजे डोटीको शिखर नगरपालिका१ गेरुपानीमा दुर्घटना भएको जिल्ला प्रहरी कार्यालय डोटीले जानकारी दिएको छ। घाइतेमध्ये १११२ जनाको अवस्था गम्भीर रहेको जिल्ला प्रहरी कार्यालयका सूचना अधिकारी इन्सपेक्टर कर्ण बहादुर बोहराले जानकारी दिए। बस सडकबाट करिब ३५ मिटर तल खेतमा खसेको छ। घाइतेको नेपाल प्रहरी, सशस्त्र प्रहरी र स्थानीयले उद्दार गरेका छन्। उनीहरुको शैलेश्वरी अस्पताल दिपायल र सुजङ अस्पताल राजपुरमा उपचार भइरहेको छ। बसमा कति जना सवार थिए र कसरी दुर्घटना भयो खुल्न बाँकी रहेकाले अनुसन्धान भइरहेको प्रहरीले जनाएको छ।"
भाकल पूरा गर्न हात्तीको मूर्ति,"बर्दिबास : सर्लाही मंलगवाका ४७ वर्षीय विनोदकुमार कर्ण छठपूजामा हात्तीको मूर्ति चढाउने तयारीमा छन्। हात्तीको शिरमा दीप बालेर अस्ताउँदो र उदाउँदो सूर्यलाई अर्य दिँदा भाकल पूरा हुने उनले बताए। बर्दिबासका ६० वर्षीय मनी बैठा भन्छन्, सन्तानको सुःखशान्तिका लागि परिवारले छठमा हात्ती चढाउँदै आएको छ। हात्तीको मूर्तिमा चामलको पिठो र हातको पन्जाको छाप लगाइन्छ। मनीका छिमेकी तपेश्वर महतोका अनुसार छठ पूजा गर्ने सबैले हात्ती चढाउँदैनन्। उनले भने, जसले भाकल गरेको हुन्छ, उसैले हात्रीको शिरमा दियो बालेर अर्घ दिने गर्छन्। छठ पूजामा सबै प्रसाद शाकाहारी हुन्छ। हात्ती पनि शाकाहारी नै हो। हात्तीलाई समृद्धि को प्रतीक मानिन्छ। उसको शिरमा बालेको दिप लाई ज्ञान र विवेकको रुप रुपमा मानिन्छ, टिप्पणीकार चन्द्रकिशोरले भने, गरिब धनी भएपछि घमण्ड बढ्न सक्छ। उसले कमाएको धन लोककल्याणकारी काममा खर्च होस् भनेर हात्तीको शिरमा दीप बालेर कामना गरिन्छ। तराईमा छठको तयारी छठ मनाउन साडी र पिठो पाएपछि खुशी छठ पर्वको चहलपहल (फोटो फिचर) छठको पूजा समाग्रीमा डोमको सुपलीदेखी किसानको सुथनीसम्म प्रदूषित नदीका कारण दर्जनौ गाउँको छठ प्रभावित फरक समुदाय जोड्दै छठ तराईमा सीमित रहेन छठ छठका लागि जनकपुरमा पोखरी सजाइयो (तस्बिर) छठका ब्रतालुले सुरु गरे निर्जल ब्रत (तस्बिर)"
दलितका लागि छुट्टै घाट,"जनकपुरधाम वीरगन्ज : चार दिनसम्म मनाइने छठ पर्वको पहिलो दिन नुहाएर चोखो खाने चलन छ। दोस्रो दिन खरना दिन हो। दिनभरि व्रत बसेर बेलुका गुद, घिउ र दुधमा थोरै चामल हालेर पकाएको खानेकुरा खाइन्छ। तेस्रो दिन दिनभरि व्रत बसेर साँझ अस्ताउँदो सूर्यलाई अर्घ दिइन्छ। चौथो दिनमा बिहानै उदाउँदो सूर्यलाई अर्घ दिएर पूजा गरेपछि छठ सम्पन्न हुन्छ। यसपटक शनिबार साँझ अस्ताउँदो सूर्य र आइतबार बिहाउन उदाउँदो सूर्यलाई अर्घ दिइन्छ। छठ समावेशी पर्व हो। छठमा डोम जातिले बनाउने सुपलीदेखि किसानको सुथनीसमेत छठ पर्वका लागि प्रयोगमा ल्याइन्छ। तर जलाशयमा दलित समुदायका लागि छुट्टै घाट निर्धारण गरिएको हुन्छ। दलितले एउटा कुनामा ठाउँ पाउँछन्। एकै ठाउँमा बसेर छठ मनाउने छुट नरहेको डोम समुदायका दिनेश मलिक बताउँछन्। बाजेको पालादेखि हामीलाई पोखरीको एक कुनामा छठ मनाउन ठाउँ दिइँदै आएको छ, मलिकले भने, हाम्रो घाटमा अन्य जातिका मानिस आउँदैनन्। दिनेश र उनको समुदायका करिब ३० जनाले महराज सागरमा छठ पर्व मनाउँदै आएका छन्। हाम्रो हातबाटै बनेको डाला, चगेरा, सुपलीमा सबै जातकाले छठको सामग्री सजाउँछन्, किरण मलिकले भनिन्, हाम्रो शरीरमा के लागेको छ र यत्तिको भेदभाव गरिन्छ ? सबै ब्रतालुले जलाशयमै उभिएर सूर्यलाई अर्घ दिन्छन्। पानी नछोए पनि घाटमा भने दलितसँग छुवाछुत गर्ने गरिएको रामप्रीत मलिक बताउँछन्। भगवान्ले सबैलाई एकनास मानेको छ, उनी भन्छन्, तर, मानिसले भेदभाव गरेका छन्। भाषणमा समान व्यवहारको कुरा गरे पनि प्रवृत्ति पुरानै छ। गत वर्षसम्म डोम समुदायका लागि छुट्याइएको घाटमा सरसफाइ र सजावट पनि सोही समुदायका व्यक्तिले गर्थे। तर, यस वर्ष सबैले सरसफाइ गरेको फेकन मलिकले बताए। भड्किलो बन्दै छठ तराई मधेसमा श्रद्धापूर्वक मनाइने छठ केही वर्षदेखि खर्चिलो बन्दै गएको छ। छठघाट सरसफाइ, सजावट र शृंगारका नाममा लाखौं रुपैयाँ खर्च हुने गरेको छ। वीरगन्ज महानगरपालिकाका प्रमुख विजय सरावगीका अनुसार महानगरमा यसपालि ९० भन्दा बढी स्थानमा छठघाट बनाइएको छ। महानगरमा ३२ वडा छन्। गत वर्ष ६० को हाराहारीमा छठघाट बनाइएको थियो, शुक्रबार घडीअर्वा छठघाटमा भेटिएका सरावगीले भने, यसपालि ९० भन्दा बढी बनाइएका छन्। ती सबै छठघाटको सरसफाइ र व्यवस्थापनका लागि महानगरपालिकाले २० देखि २२ लाख रुपैयाँ खर्च गरेको उनले बताए। त्यसमा अपुग खर्च स्थानीय छठपूजा व्यवस्थापन समिति र क्लबहरूले चन्दा संकलन गरेर जुटाएका छन्। वीरगन्जमा एउटा छठघाटको सरसफाइ, सजावट र शृंगारमा चारदेखि १२ लाखसम्म खर्च गरिएको छ। औसतमा एउटा छठ घाटको सजावट खर्च ६ लाख रुपैयाँ मान्ने हो भने वीरगन्जमा यसपालिको छठघाट सजावटमा पाँच करोडभन्दा बढी रकम खर्च गरिएको छ। एक दशकअघिसम्म घडीअर्वा पोखरी, रानीघाटको सिर्सिया नदी, नगवा पोखरी, मुर्ली पोखरी, छपकैया पोखरी, इनर्वा पोखरी, लक्ष्मणवाको पोखरी, जिल्ला प्रहरी कार्यालय छेउको पोखरी, बहुअरी गरी एक दर्जन जलाशयमा मात्र छठघाट बनाइन्थ्यो। महानगरको एउटै वडामा नौ स्थानमा छठघाट नगर प्रमुख सरावगीले बताए। उनका अनुसार केही वडामा दलितका लागि छट्टै छठघाट बनाइएको छ। एउटै टोलमा पनि छुट्टाछुट्टै छठघाट बनाएर छठपूजा मनाउने होडबाजी चलेका कारण पनि खर्चिलो बन्दै गएको हो। छठघाटमा पण्डाल हाल्ने, झिलिमिली बत्ती बाल्ने, विभिन्न प्रकारका फूलले सजाउने र साउन्ड सिस्टम जडान गर्ने प्रतिस्पर्धा बढ्दै गएको छ। ओझेलमा मौलिकता छठलाई पर्वभन्दा उत्सव र मेलाका रुपमा मनाउने प्रवृत्ति बढेको भोजपुरी भाषा र संस्कृतिविद् उमाशंकर द्विवेदी बताउँछन्। छठी माताका लागि गरिबधनी सबै समान हुन्छन्। तर, पछिल्लो समय छठघाट सजाउने नाममा होडबाजी गरेर लाखौं खर्च गर्न थालिएको छ। यो विकृति हो, उनी भन्छन्, छठलाई मेलाका रूपमा मनाउन थालिएको छ। यसरी छठको मौलिकता ओझेलमा पर्दै गएको छ। भोजपुरी भाषामा विद्यावारिधि गरेका विश्वम्भर शर्मा पनि छठ पूजा भड्किलो र खर्चिलो बन्दै गएको बताउँछन्। छठपूजा कुनै उत्सव होइन यो विशुद्ध प्रकृतिको पूजा गर्ने पर्व हो, शर्माले भने। देखावटी सजावट गरेर मौलिकता जोगाउन नसकिने उनको भनाइ छ।"
बाथका बिरामीलाई पञ्चकर्म सेवा,"बैतडी : दशरथचन्द नगरपालिका१ की हरिप्रिया भट्ट मुस्याचोरस्थित आयुर्वेद औषधालयमा बाथरोगको उपचार गराइरहेकी छन्। औषधालयले चैतमा सुरु गरेको स्वदेन र स्नेहन (बिरामीको सेकाइमार्फत उपचार गर्ने विधि) सेवाले उनलाई बाथरोगको उपचारमा सजिलो भयो। जिल्लाको पाटन नगरपालिका५ का ६० वर्षीय बहादुर ठगुन्ना पनि औषधालयमा स्वदेन र स्नेहन सेवाबाट बाथरोगको उपचार गराइरहेका थिए। तर, एक्कासी सो सेवा बन्द भएपछि उपचारका लागि भारतको भर पर्नु परेको छ। उनले भने, हामीले औषधिका लागि भारतको पिथौरागढ, धनगढी, कोहलपुरलगायत ठाउँमा धाउनुपथ्र्यो। घर नजिकै आयुर्वेदिक उपचार पद्धतिबाट बाथरोगको उपचार हुन थालेपछि सजिलो भएको छ। बन्द हुँदा समस्या साउनदेखि औषधालयमा स्वदेन र स्नेहन सेवा बन्द भएपछि बिरामीलाई उपचारमा समस्या भएको हो। बाथरोगबाट ग्रसितको उपचार गर्ने उद्देश्यले आयुर्वेद औषधालय मुस्याचोरमा पञ्चकर्म उपचार पद्धतिअन्तर्गत स्वदेन र स्नेहन सेवा अर्थात् सेकाइबाट उपचार सेवा सुरु गरिएको थियो। तर, पछिल्लो समय बजेट र औषधि अभाव देखाउँदै सो सेवा बन्द गरिएको छ। मुस्याचौरमा मात्रै सय जनाभन्दा बढीले यो सेवाबाट उपचार गराइरहेका थिए। समयमा कार्यक्रम र बजेट नआएकाले स्वदेन र स्नेहन सेवा बन्द भएको वरिष्ठ वैद्य नरेन्द्र कलौनीले बताए। उनले भने, सुरुमा कार्यक्रम नआएकाले स्वदेन र स्नेहन सेवालाई निरन्तरता दिन सकेनौं। अब तिहारपछि यो सेवा पुनः सञ्चालन गर्छौं। स्वदेन र स्नेहनले बाथरोगका बिरामीलाई निकै सजिलो हुन्छ। जटिल खालको बाथरोगसमेत यसबाट निको हुन्छ। यो पञ्चकर्मभित्रकै उपचार पद्धति हो। पञ्चकर्म सेवा अन्तर्गतको स्वदेन र स्नेहन सेवा बन्द भएपछि आयुर्वेद औषधालयमा पुग्ने बिरामी निरास भएर फर्किने गरेका छन्। सुरुमा सेकाइ विधिबाट रोग निको हुँदै गरेकाहरू औषधालय पुग्छन्। तर, सेवा सुचारु नहुँदा निरास भई फर्किने गरेका छन्, आयुर्वेद औषधालय मुस्याचोरका कर्मचारी रामदत्त भट्टले भने। आयुर्वेद औषधिको साइडइफेक्ट नहुने भएकाले पछिल्लो समय आयुर्वेदिक उपचार पद्धतिमा आकर्षण बढ्दै गएको उनी बताउँछन्।"
"काभ्रेमा टिपर दुर्घटना, चालकको मृत्यु","काभ्रे : बिपी राजमार्गखण्डको धुलिखेल नगरपालिका११ पात्लेखेतमा टिपर दुर्घटना हुँदा चालकको घटनास्थलमै मृत्यु भएको छ। भकुण्डेबाट धुलिखेलतर्फ आउँदै गरेको बा ४ ख ९४८५ नं को टिपर दुर्घटना भएको ज़िल्ला प्रहरी प्रमुख एसपी जयराज सापकोटाले जानकारी दिए। दुर्घटनामा टिपर चालक सिन्धुलीका २४ वर्षीय गणेशबहादुर कार्कीको घटनास्थलमै उनले बताए। टिपर सटकबाट अन्दाजी १५० मिटर तल खोचमा खसेको छ। बालुवा लिएर आएको टिपर, चालक निदाएर दुर्घटना भएको हुनसक़्ने प्रहरीले आशंका गरेको छ । घटनाको थप अनुसन्धान भइरहेको एसपी सापकोटाले बताए।"

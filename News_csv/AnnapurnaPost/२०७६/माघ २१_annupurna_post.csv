शीर्षक,विवरण
क्यान्सरविरुद्ध जनचेतना आवश्यक,"नसर्ने रोगमध्येको प्रमुख मानिने क्यान्सर उपचारपछि निको हुन्छ। समयमै रोगको निदान गरी उपचार गरे रोग निको पारेका क्यान्सर विजेताहरू बढ्दै गएका छन्। यस रोगको लक्षण देखिनेबित्तिकै स्वास्थ्य जाँच र उपचार सुरु गर्ने हो पुनर्जीवन पाउन सकिन्छ। उपचारका लागि विदेश जानु पर्दैन। स्वदेशमै रहेका सुविधासम्पन्न स्वास्थ्य संस्था र दक्ष चिकित्सकसँगको उपचारपछि सयौंले स्वास्थ्य लाभ लिइरहेका छन्। नेपालीको औसत उमेर बढेको छ। उमेर बढ्ने क्रमसँगै क्यान्सरले थलिएका बिरामीको संख्या पनि बढेको छ। बर्सेनि ३० देखि ३५ हजार नयाँ क्यान्सरका बिरामी थपिने गरेका छन्। क्यान्सर रोग विशेषज्ञका अनुसार, औसत उमेर बढ्दै गएकाले क्यान्सरका बिरामी पनि बढ्दै गएका छन्। धूमपान, मद्यपान, सडेगलेका तथा ढुसी परेका खानपान, पोलेको मासु सेवन गर्नेहरूका कारण पनि क्यान्सरका बिरामी बढिरहेका छन्। स्वच्छ, सफा खाद्यपदार्थको अभाव र व्यायाम नगर्ने जीवनशैली पनि क्यान्सर निम्त्याउन सहयोगी बनेको छ। आफ्नो स्वास्थ्यप्रति चेतनशील हुने र नियमित स्वास्थ्य परीक्षण गरे रोग लाग्नै पाउँदैन। विगतका दशकमा झाडापखाला, टाइफाइड, दादुरा, औलो, कालाजारलगायत संक्रामक रोगले धेरैलाई सताउँथे। तर, हाल क्यान्सर, हृदयाघात, दमजस्ता नसर्ने रोगको भार बढेको छ। क्यान्सरले बालबालिकादेखि ज्येष्ठ नागरिकसम्मलाई पिरोलिरहेको छ। बालबालिकामा ब्लड क्यान्सर र लिम्फोमा क्यान्सर बढी देखिएको छ। पुरुषहरूमा फोक्सो, पेट, आन्द्रा, मुख, घाँटीका क्यान्सरका पीडितहरूको संख्या धेरै छ। त्यस्तै महिलामा स्तन, पाठेघरको मुख र गर्भाशयको क्यान्सर बढी देखिएको छ। यी रोगबाट ज्येष्ठ नागरिक बढी प्रभावित छन्। क्यान्सर उपचारका लागि स्वदेशमै सरकारी, सामुदायिक र निजी क्षेत्रका स्वास्थ्य संस्थाले गुणस्तरीय उपचार सेवा प्रवाह गरिरहेका छन्। तर, अहिलेसम्म क्यान्सर नियन्त्रणका लागि समग्र पक्षलाई समेटेर राष्ट्रिय नीति बनेको छैन। क्यान्सरजन्य समस्या र चुनौतीको व्यवस्थापन गरी गुणस्तरीय स्वास्थ्य सेवा प्रवाहको लागि नीति बन्न अत्यावश्यक छ। क्यान्सरको उपचारतर्फ शल्यक्रिया, केमोथेरापी, रेडियोथेरापी, हर्मोनथेरापी र इम्युनोथेरापी प्रचलित छन्। यी सेवालाई थप विस्तार गर्दै गुणस्तरीय र प्रभावकारी बनाउन जरुरी छ। अझ रोग लागेर उपचार गर्नुभन्दा रोग लाग्नै नदिनु राम्रो मानिन्छ। क्यान्सर निदानका विभिन्न उपाय छन्। रोगको पहिचान र उपचार सुविधा मुलुकभित्रै भए पनि विदेशमा उपचार गर्न जानेहरू अझै छन्। रोगको पहिचान भए पनि उपचार गर्दासम्म ढिलो भइसकेको हुन्छ। त्यसैले राज्यले नागरिकका चेतना अभिवृद्धि गर्नेतर्फ ध्यान दिनुपर्छ। विश्व क्यान्सर दिवसमा मात्र जनचेतनामूलक कार्यक्रम सञ्चालन गरेर पुग्दैन। नागरिकहरू शारीरिक, सामाजिक, मानसिक र भावनात्मकरूपमा स्वस्थ भए मात्र गुणस्तरीय जीवनयापनका लागि सक्षम हुन्छन्। आधारभूत मानव अधिकारका रूपमा रहेको स्वास्थ्य अधिकार सुनिश्चित गर्न स्वास्थ्यमा सबैको पहुँच वृद्धि गर्नुपर्छ। जवाफदेही स्वास्थ्य सेवा प्रणालीको माध्यमबाट गुणस्तरीय सेवा प्रवाह गर्नुपर्छ। त्यति भए क्यान्सरसँग डराउनै पर्दैन।"
"कोटा अनाथ, पढ्छन् बाठाका सन्तान","काठमाडौं : अनाथ बालबालिकाका लागि छुट्याइएको शिक्षा कोटामा बाल मन्दिरका पदाधिकारीले रजाइँ गरिरहेको पाइएको छ।निजी विद्यालयले अनाथ बालबालिकाका छुट्याएको निःशुल्क अध्ययन कोटा र विभिन्न माध्यमबाट आएको सहयोगमा बाल मन्दिरकै पदाधिकारीका सन्तान पढिरहेका छन्। बृहस्पति विद्या सदनले काठमाडौं टंगालस्थित बाल मन्दिरको १३ रोपनी १२ आना जमिन लिजमा लिएको छ। दुवै पक्षबीच बाल मन्दिरका २० अनाथ बालबालिकालाई निःशुल्क पढाउने सम्झौता भएको थियो। तर, पछिल्लो समय अनाथ बालबालिकाको कोटामा बाल मन्दिरका पदाधिकारीका छोराछोरी पढिरहेका छन्। बाल मन्दिर सञ्चालन गर्ने संस्था नेपाल बाल संगठनका केन्द्रीय महासचिव गणेशभक्त श्रेष्ठले यो बेथिति मौलाएको स्वीकार गरे। संसद्को महिला तथा सामाजिक समिति बैठकमा सोमबार श्रेष्ठले भने, त्यहाँ पदाधिकारीका छोराछोरी पनि पढिरहेका छन्। अनाथ बालबालिकालाई बोडर्स गर्नेसम्मको अनुदान बाल मन्दिरमा आउँछ। तर, त्यस्तो अनुदानमा बाल मन्दिरका कर्मचारीले आफ्ना छोराछोरी पढाउने गरेका छन्। पछिल्लो समय बृहस्पति विद्या सदनमा बाल मन्दिरको अनाथ कोटाका १२ जना विद्यार्थीले अध्ययन गरिरहेका छन्। ती विद्यार्थीमा इशा गिरी, गरिस्मा मगर, भाग्य श्री राई, सरु बालिका, सृष्टि बालिका, सपना गोले, विनिता खड्का, इसारा मगर, कुवेर राई, हरिमाया रावल, अनुप बालक र विनिता थामी छन्। महासचिव श्रेष्ठले भने, सम्झौता हुँदादेखि नै यी बालबालिका बाल मन्दिरमै थिए। पछि उनीहरूका अभिभावक नै यहाँका पदाधिकारी हुन पुगे। महिला समिति सभापति निरुदेवी पालले बाल मन्दिरका पदाधिकारीले अनाथ बालबालिकाका नाममा आएको अनुदान आफ्ना छोराछोरीमाथि खर्च गरिरहेको बताइन्। उनले भनिन्, बाल मन्दिर आमाबाबा नहुनेका लागि हो, हामी त्यत्तिकै बोल्दैनौं। समाजका प्रभुत्वशाली व्यक्तिकै छोराछोरीले अनाथ कोटामा पढिरहेको उजुरी समितिमा परेको छ। सांसद खेमप्रसाद लोहनीले भने, बाल मन्दिर कुनै समय एकदमै महत्वपूर्ण मानिन्थ्यो। तर अहिले बेथिति भरिएको छ, उनले भने, यो व्यवस्थापन असफल भइसक्यो अब, नयाँ व्यवस्थापनले काम गर्नुपर्छ।बाल मन्दिरका पदाधिकारीको नीतिगत दुराशयका कारण यहाँ बेथितिको गन्ध आइरहेको सांसद नारायणप्रसाद खतिवडाले बताए। सरकारी स्वामित्वमा ल्याउन निर्देशन महिला तथा सामाजिक समितिले नेपाल बाल संगठन स्वामित्वमा ल्याउन सरकारलाई निर्देशन दिएको छ। संगठनको चलअचल सबै सम्पत्ति र बालबालिकाको संरक्षण सरकार मातहत ल्याउन सोमबार बसेको समिति बैठकले निर्देशन दिएको हो। पाँच दशक लामो इतिहास भएको नेपाल बाल संगठनले असहाय बालिबालिकाको संरक्षकत्व गर्दै आए पनि परिवर्तित शासन प्रणालीअनुरूप परिमार्जन हुन नसकेको भन्दै समितिले सम्पूर्ण बाल संरक्षणसम्बन्धी संरचनालाई बालमैत्री बनाउन, न्यूनतम मापदण्ड पूरा गरेर मात्र खोल्न, स्वास्थ्य, शिक्षालगायतका न्यूनतम आधारभूत आवश्यकता पूरा गर्नसमेत सरकारलाई निर्देशन दिएको छ। निर्णयमा लेखिएको छ, नेपाल बाल संगठनको चल, अचल सम्पत्ति एवं बालबालिकाको संरक्षकत्व तत्काल नेपाल सरकार महिला बालबालिका तथा ज्येष्ठ नागरिक मन्त्रालय मातहत ल्याई यथाशीघ्र प्रदेशगत एवं स्थानीय तहगत रुपमा बालबालिकाको संरक्षण गर्ने व्यवस्था मिलाउन समिति बैठक निर्देश गर्दछ। समितिले परोपकारको आवरणमा व्यापार चलाउने संस्था पहिचान गरी तत्काल बन्द गराउन निर्देशन दिएको छ।"
सेनाले विस्फोटकको मूल्य घटायो,काठमाडौं : नेपाली सेनाले विस्फोटक पदार्थको मूल्य प्रतिकिलो १० रुपैयाँ घटाएको छ। एक किलोको मूल्य १ सय ८८ रुपैयाँ कायम गरिएको सेनाले जनाएको छ। यसअघि १ सय ९८ रुपैयाँ थियो। सैनिक प्रवक्ता विज्ञानदेव पाण्डेले घटाइएको मूल्य कार्यान्वयनमा आइसकेको बताए। विभिन्न परियोजनाका सञ्चालकले सेनाले उत्पादन गरेको विस्फोटक महँगो भएको गुनासो गरेका थिए। त्यसपछि प्रधानसेनापति पूर्णचन्द्र थापाले सम्बन्धित निकायलाई मूल्य घटाउन निर्देशन दिएका थिए। विस्फोटकको मूल्य के कसरी घटाउन सकिन्छ भन्दै त्यसको उपाय खोज्न सैनिक कल्याणकारी कोष र सैनिक सामग्री उत्पादन निर्देशनालयलाई प्रधानसेनापति थापाले निर्देश गरेका थिए। ती निकायले निर्देशनबमोजिम मूल्य घटाउने विषयमा छलफल गरेका थिए। सेनाले कल्याणकारी कोषको लगानीमा मकवानपुरको सुनाचुरीमा विस्फोटक पदार्थ उत्पादन गर्दै आएको छ। त्यसको व्यवस्थापन भने निर्देशनालयले गर्छ। इमल्सन एक्सप्लोसिभको मूल्य निर्धारण गर्न गठित बोर्डले मूल्य घटाउने निर्णय गरेको थियो। भारतबाट विस्फोटक पदार्थ आयात गर्दै आएका केही व्यवसायीले सेनाले उत्पादन गरेको विस्फोटक महँगो भएको आरोप लगाउँदै आएका थिए। सेनाले इमल्सन प्लान्टबाट विस्फोटक पदार्थ उत्पादन गर्दै आएको छ। सुनाचुरीमा दुई प्लान्ट सञ्चालित छन्। पछिल्लो पटक चीनबाट ल्याएको नयाँ प्लान्ट जडान भएपछि विस्फोटक पदार्थको गुणस्तर बढेको जनाइएको छ। नयाँ प्लान्टले वार्षिक २ हजार ४ सय टन विस्फोटक पदार्थ उत्पादन गर्न सक्छ। सेनाले विस्फोटक पदार्थमा आत्मनिर्भर हुने उद्देश्यले चीनबाट नयाँ प्लान्ट खरिद गरेको हो। नेपालमा बर्सेनि ५ देखि ७ हजार मेट्रिक टन विस्फोटक खपत हुँदै आएको छ। सेनाले परियोजनालाई तीन महिनापछि विस्फोटकसँगै २८ लाख थान डेटोनेटरसमेत उपलब्ध गराउने भएको छ। त्यसले गर्दा आयातीतभन्दा सेनाले उत्पादन गरेको विस्फोटकको मूल्यमा कमी आउने सैनिक स्रोतले जनाएको छ। विस्फोटक पड्काउन डेटोनेटर प्रयोग गरिन्छ। भारतीय कम्पनीमार्फत डेटोनेटर किन्न लागिएको सेनाले जनाएको छ।
कोरोना प्रभाव : सीमावर्ती गाउँमा खाद्यान्न संकट,"ताप्लेजुङ : चीनले किमाथांका र ओलाङचुङगोला नाका बन्द गरेपछि सीमावर्ती गाउँमा खाद्यान्न संकट भएको छ। चिनियाँ बजारमा आ िश्रत संखुवासभा भोटखोला गाउँपालिकास्थित किमाथांकामा दैनिक उपभोग्य वस्तु अभाव देखिएको छ। दुई दिनभित्र वैकल्पिक व्यवस्था नभए हाहाकारै हुने वडाध्यक्ष तेन्छेवी शेर्पा बताउँछन्। कोरोना भाइरसको कारण देखाउँदै चीनले माघ ५ गतेदेखि नाका ठप्प पारेको छ, शेर्पाले टेलिफोनमा अन्नपूर्णसँग भने, अहिलेसम्म स्टकले धान्यौं, अब यहाँका १ सय २० घर भोकभोकै बस्नुपर्ने अवस्था आयो। चामल, नुन र तेल अभाव भएको उनले सुनाए। उनका अनुसार किमाथांका र चीनको चाँगा बजार बीचमा पर्ने कामु खोला पुलमा रहेको गेटमा ताला लगाएर चिनियाँ सुरक्षाकर्मी बसेका छन्। खाद्यान्न खरिदका लागि खोलिदिन प्रस्ताव गर्दा अस्वीकार गरेको उनले सुनाए। किमाथांका जिल्ला सदरमुकाम खाँदबारीबाट ३० कोस टाढा पर्छ। स्थानीयवासी दैनिक उपभोग्य वस्तुका लागि तिब्बतको चाँगा बजारमा निर्भर छन्। सशस्त्र प्रहरीको सीमा सुरक्षा पोस्ट, प्रहरी चौकी, स्वास्थ्य चौकीलगायत कार्यालयका कर्मचारीलाई पनि समस्या भएको गाउँपालिका उपाध्यक्ष पान्जम भोटेले बताइन्। नाकासँगै चीनले चाँगा, रिउ, ल्हासालगायत बजार पसलसमेत बन्द गरेको छ। त्यहाँ चिनियाँ नागरिकलाई नै हिँडडुलमा रोक लगाएको जनाइएको छ। भोटखोलासम्म सडक पुगेको छ। त्यहाँसम्म ट्र्याक्टरबाट ढुवानी गर्न सकिने भए पनि त्यसभन्दा माथि लैजान सक्ने अवस्था छैन। बीचको अग्लो पहाडमा हिमपात हुने भएकाले मंसिरदेखि वैशाखसम्म आवतजावत ठप्प हुन्छ। त्यसैले आइतबार वडा समिति र सार्वदलीय बैठक बसी गाउँपालिका र जिल्ला प्रशासन कार्यालयलाई हेलिकोप्टरबाट खाद्यान्न ढुवानीका लागि अनुरोध गरेका छौं, वडाध्यक्ष शेर्पाले भने। २ हजार २ सय ४८ मिटर उचाइमा रहेको किमाथांकामा कोदो र मकैबाहेक खाद्यान्न उत्पादन हुँदैन। अधिकांश स्थानीय चिनियाँ बजारमा मजदुरी गरेरै पेट पाल्छन्। नाका खुला रहँदा दैनिक ५०६० जना नियमित काम गर्न पारि जाने गरेको उपाध्यक्ष पान्जमले सुनाइन्। यहाँ रोजगारी छैन, स्थानीय उत्पादनले एक महिना धान्दैन, उनले भनिन्, लेबर कामका लागि भए पनि चीन नगई उपाय छैन। गाउँ कार्यपालिकाको सोमबार बसेको बैठकले किमाथांकावासीलाई खाद्यान्न उपलब्ध गराउने निर्णय गरेको गाउँपालिका अध्यक्ष तेम्बा भोटेले बताए। प्रत्येक घरलाई एक महिनासम्म पुग्ने खाद्यान्न ढुवानीमा पहल गर्ने निर्णय गरेका छौं, अध्यक्ष भोटेले भने, अब हेलिकप्टरको प्रबन्ध मिलाइदिन प्रशासनमा अनुरोध गर्छौं। ताप्लेजुङको ओलाङचुङगोला नाका पनि बन्द छ। ओलाङचुङगोलामा जनवरी ३० मा पत्र आएको फक्ताङलुङ गाउँपालिकाका प्रवक्ता छेतेन वालुङले सुनाए। ओलाङलुङगोलामा नेपालतर्फ सडक खन्न आएका आफ्ना नागरिक फर्किएपछि चीनबाट अनिश्चितकालसम्म नाका बन्द भएको पत्र आयो, प्रवक्ता वालुङले भने। नाका बन्द भए पनि ओलाङचुङगोला र याङ्मामा केही दिन खाद्यान्न अभाव नहुने वडाध्यक्ष छेतेन भोटेको भनाइ छ। चीनमै रोकिए १४ नेपाली चाँगा बजारमा काम गर्न गएका १४ नेपाली उतै रोकिएका छन्। वडाध्यक्ष शेर्पाका अनुसार १२ जना संखुवासभाका र २ जना ताप्लेजुङ मिक्वाखोला गाउँपालिका५ पापुङका छन्। चार जना पसल गर्ने र १० जना होटलमा काम गर्ने मजदुर हुन्। ताप्लेजुङका दुवै महिला हुन्, उनले भने, काठमाडौंमा राम्रो काम नपाएपछि तिब्बत पुगेका रहेछन्। उनीहरूलाई नेपाल फर्काउन पहल भइरहेको उनले सुनाए। चीनमा कोरोना भाइरसको महामारी फैलिएपछि सचेतना अपनाइएको भोटखोला गाउँपालिका अध्यक्ष तेम्बाले बताए। अहिले नै डराउनुपर्ने अवस्था छैन तर स्वास्थ्य चौकीका कर्मचारीसँग कुरा गरेका छौं, नागरिकलाई सचेत रहन अनुरोध गर्छौं, उनले भने, तिब्बतमा पनि भाइरस फैलियो भने चाहिँ डराउनै पर्ने अवस्था हुन्छ।"
एमसीसीमा नेकपाको बटमलाइन : परिमार्जनपछि कार्यान्वयन,"काठमाडौं : नेकपा केन्द्रीय समिति बैठक आरम्भ गर्दैगर्दा प्रभावशाली नेताहरू भीम रावल, देव गुरुङ र लीलामणि पोखरेल अमेरिकी मिलेनियम च्यालेन्ज कर्पाेरेसन (एमसीसी) पारित गर्नै नहुने पक्षमा थिए । केन्द्रीय सदस्य नारायण शर्मालगायतले एमसीसी खारेज अभियान चलाइरहेका थिए । प्रधानमन्त्री केपी ओली पक्षधर नेताहरू परियोजना धेरै अगाडि बढिसकेकाले रोक्नै नहुनेमा थिए । प्रधानमन्त्री ओलीले एमसीसीलाई संसद्बाट छिटो पारित गरेर कार्यान्वयनमा लैजान पार्टीभित्र सक्रियता नै बढाएका थिए । २१ महिनासम्म पार्टी बैठक नबोलाइएकोमा आलोचनाको निसाना छँदै थियो । एमसीसीका विषयमा चर्किएको विवादको सहज अवतरण पनि अध्यक्ष ओली र अर्का अध्यक्ष पुष्पकमल दाहालका लागि सहज थिएन । अध्यक्ष दाहालका अनुसार दुई अध्यक्षबीच केन्द्रीय सदस्यले बैठकमा राख्ने सम्भावित प्रस्तुतिबारे छलफल भयो । त्यही कारण राजनीतिक दस्तावेजमा दाहालले एमसीसीका विषयमा कुनै शब्दै उल्लेख गरेनन् । दाहालले त्यसको स्वीकारोक्ति पार्टी बैठकमा गरेका थिए । प्रतिवेदनमा एमसीसी भनेर उल्लेख गरिएको थिएन । सचेततापूर्वक नै दस्तावेजमा नराखिएको हो, दाहालले भनेका थिए, वाक्य हेर्दा एमसीसीको पनि सम्बन्धसूत्र त देखिन्छ । तर प्रधानमन्त्रीले आफ्नो कुरा राखिसकेपछि कार्यसूची पारित गर्ने क्रममा सीमा विवाद र एमसीसी राख्नुपर्ने माग उठ्योे । मैले प्रतिवेदनको हिस्साभित्रै पर्छ भनेको थिएँ । तपाईंहरूको सुझावअनुसार कार्यदल बनेको छ । तपाईंहरूलाई बधाई ! पार्टी बैठकमा प्रतिवेदनमाथि सुझाव राख्न दिएका १५ वटै समूहबाट एमसीसीमा अध्ययन गर्नुपर्ने आवाज उठ्यो । त्यसपछि नेकपा सचिवालयले अध्ययन कार्यदल गठन गर्ने मध्यमार्गी बाटो लिएको हो । नेकपाका एक सचिवालय सदस्यका अनुसार प्रधानमन्त्री ओली एमसीसी अध्ययनका लागि कार्यदल गठनबारे त्यति सकारात्मक थिएनन् । तर सचिवालयका बहुसंख्यक सदस्यका अगाडि ओलीको जोर चल्ने अवस्था थिएन। अन्ततः पार्टी सदस्यलाई चुप लगाउनुपर्ने, बैठकको मैजारो सहज रूपमा गर्नुपर्ने र बीचको बाटो खोज्र्नेपर्ने दबाबमा नेकपा नेतृत्व पुग्यो । त्यसपछि बन्यो वरिष्ठ नेता झलनाथ खनालको संयोजकत्वमा नेताहरू भीम रावल र प्रदीप ज्ञवाली संलग्न तीन सदस्यीय अध्ययन कार्यदल । खनाल एमसीसी सम्झौता परिमार्जनका पक्षमा, ज्ञवाली पारित गर्नुपर्ने र रावल यथास्थितिमा परित गर्ने नहुने पक्षका नेता हुन् । नेकपाले कार्यदलसँगै परियोजना अगाडि बढाउने तर केही विषयमा परिमार्जन गर्ने बाटो खोजेको छ । कार्यदलको कार्यविधि पारित कार्यदलको सोमबार पहिलो बैठक वसेर कार्यविधि तय गरेको छ । हामीले पहिलो बैठक गरिसक्यौं । बैठकले एमसीसीसँग सम्बन्धित सबै सरसामग्री संकलन गर्ने, अध्ययन गर्ने र सुझावसहितको प्रतिवेदन सचिवालयलाई दिने गरी कार्यविधि बनाएका छौं, कार्यदल संयोजकसमेत रहेका नेकपा वरिष्ठ नेता खनालले अन्नपूर्णसँग भने, हामी जस्ताको तस्तै स्वीकार गर्नुपर्छ भन्ने तरिकाबाट जाँदैनौं । अस्वीकार गर्नुपर्छ भन्ने पक्षमा पनि छैनौं । कहीं न कहीं बीचको बाटो खोज्छौं । कार्य दलले नेतृत्वलाई प्रतिवेदन दिएपछि सचिवालयले त्यसमा छलफल गरेर निर्णय लिने नेकपाले जनाएको छ । संशोधन, परिमार्जन, आवश्यक परे अमेरिकासँगै संवाद केके गर्नुपर्ने हो, सबै कार्यदलले दिएको सुझावका आधारमा निर्णय लिने भन्ने छ, अध्यक्ष दाहालले एमसीसीबारे पार्टी बैठकमा भनेका थिए । दाहालको यो भनाइले पनि पुष्टि हुन्छ नेकपा एमसीसीमा परिमार्जनपछि मात्र अगाडि बढ्न चाहन्छ । संशोधन गरे भविष्य अन्योलमा एमसीसीका नेपाल प्रमुख खडकबहादुर बिष्टले भने सम्झौता संशोधन गर्न खोज्दा एमसीसीकै भविष्य अन्योलमा पर्न सक्ने बताउँछन् । संशोधन गर्ने हो भने यसलाई अमेरिकी सिनेटमै लैजानुपर्ने हुन सक्छ । उता (अमेरिका) को प्रोसेस पनि लामो छ, विष्टले अन्नपूर्णसँग भने । झलनाथ खनाल, अध्ययन कार्यदल संयोजक कार्यदलको काम कसरी गर्दै हुनुहुन्छ ? हामीले पहिलो बैठक गरिसक्यौं । बैठकले सरसामग्री संकलन गर्ने, एमसीसीको उदय, विकास र वर्तमान अवस्था के छ ? सम्झौताको प्रकृति के हो ? भन्ने बारेमा सम्पूर्ण दस्तावेज अध्ययन गर्ने र छलफलको कार्यसूची अगाडि बढाउने निर्णय गरेका छौं । कार्यदलको कार्यविधि बनाउनुभयो त ? हो । पहिलो बैठकमै हामीले अध्ययन कार्यदलको कार्यविधि तय गर्यौं । अब त्यसैका आधारमा अगाडि बढ्छौं । कार्यदलले १० दिन समय पाएको छ, यो कत्तिको पर्याप्त हुन्छ ? सकभर हामीले पाएको समयभित्रै सबै दस्तावेज अध्ययन गरेर सुझावसहितको प्रतिवेदन तयार पारिसक्छौं । कथंकदाचित सकिएन भने सचिवालयलाई जानकारी गराएर भए पनि काम गरेर प्रतिवेदन बुझाउँछौं । एमसीसी परिमार्जन भयो भने मात्र अगाडि जानुपर्छ भन्ने सन्देश हो ? यसमा अध्ययन छलफल गरिसकेपछि सचिवालयले निर्णय लिने कुरा हो । अहिले बोल्नु हतार हुन्छ । हामी दुवै एक्स्ट्रिमबाट जादैनौं । यो चाहिँ पक्का हो । अर्थात् हामी जस्ताको तस्तै स्वीकार गर्नुपर्छ भन्ने पक्षमा छैनौं । यस्तै यसलाई अस्वीकार गर्नुपर्छ भन्नेमा पनि छैनौं । केही न केही परिमार्जनचाहिँ हुनैपर्छ ।"
विश्वविद्यालयमा पदाधिकारी नियुक्ति ढिलाइ : तुरुन्त नियुक्त गर्न आग्रह,"काठमाडौं : विश्वविद्यालयहरुमा पदाधिकारी नियुक्तिमा भएको ढिलाइप्रति पूर्व उपकुलपतिहरुले आपत्ति जनाएका छन् । विश्वविद्यालयलाई नेतृत्व दिनसक्ने योग्य व्यक्तिलाई तुरुन्त नियुक्त गर्न उनीहरूले सरकारलाई आग्रह गरेका छन् । पूर्व भीसी क्लबले मंगलबार राजधानीमा पत्रकार सम्मलेन गरेर राजनीतिक आस्थाको आधारमा नियुक्ति नगर्न पनि सरकारलाई ध्यानाकर्षण गराए । त्रिभुवन विश्वविद्यालयका पूर्व उपकुलपति केदारभक्त माथेमाले विश्वविद्यालयजस्तो प्राज्ञिक संस्थालाई सात महिनादेखि नेतृत्वविहीन बनाएर राख्नु गलत भएको बताए । यसरी विविलाई उपकुलपति तथा अन्य पदाधिकारीविहीन बनाएर राख्नुले राम्रो सन्देश दिँदैन, माथेमाले भने, विविजस्तो स्वायत्त संस्थालाई प्राज्ञिक व्यक्तिको खाँचो छ । त्रिविकै पूर्व उपकुलपति महेशकुमार उपाध्यायले विश्वविद्यालय अन्य संस्थाजस्तो राजनीतिक नियुक्ति गर्ने संस्था नभएको बताए । यसका आफ्नै विश्वव्यापी मूल्य र मान्यता छन् । सरकारले यसको मूल्याङ्कन गर्न सकेन, उपाध्यायले भने । मुलुकका ११ वटा विश्वविद्यालयमध्ये अहिले ६ वटामा उपकुलपति तथा अन्य पदाधिकारी छैनन् । अहिले पूर्वाञ्चल, पोखरा, कृषि तथा वन, सुदुरपश्चिमाञ्चल, मध्यपश्चिमाञ्चल र नेपाल संस्कृत विश्वविद्यालयमा उपकुलपति पद रिक्त छ । नेपाल संस्कृत र पूर्वाञ्चल विश्वविद्यालयमा सेवा आयोगका अध्यक्ष र सदस्य तथा त्रिभुवन विश्वविद्यालयमा शिक्षाध्यक्ष पद पनि रिक्त छ । यी पद गत भदौदेखि रिक्त छन् । यी विश्वविद्यालय निमित्त उपकुलपतिको भरमा चलिरहेका छन् ।"
अजिता हत्या आरोपी १८ दिनमा पक्राउ,"हेटौंडा : गत माघ ४ गते बिहान हेटौंडाको क्याम्पाडाँडामा मृत फेला परेकी तेस्रो लिङ्गी अजिता भुजेलको हत्यामा संलग्न भएको आरोपमा ५ जनालाई मकवानपुर प्रहरीले सार्वजनिक गरेको छ । उनी मृत फेला परेको १८ औं दिनमा हत्यामा संग्लन भएको भन्दै जिल्ला प्रहरी कार्यालय मकवानपुरले हेटौंडा ११ बस्ने २० वर्षीया एलिसा पाख्रिन, हेटौंडा ४ की २४ वर्षीय आशिष बल, हेटौंडा१४ कार्ष २१ वर्षीय बुद्ध लामा , हेटौंडा ९ का १८ वर्षीय सिमोन परियार र हेटौंडा ४ का २५ वर्षीय शुसिल थापा मगरलाई सार्वजनिक गरेको हो। 'हेटौंडा ११ थानाभ्याङमा सिमोन परियारले ल्याएको ना ६ ख ६५२७ नम्बरको ट्रक मृतक अजितासँग हत्यामा संग्लन ४ जनाले यौन सम्पर्क गर्ने सहमति गरेको अनुसन्धानमा खुलेको छ,' मकवानपुर प्रहरी प्रमुख शुसिलसिं राठौरले भने, 'अजिताले पैसा नलिइ नछोड्ने भनेपछि विवाद हुँदा बिजुलीको तारले घाँटी कसेर हत्या गरी हेटौंडा ६ क्याम्डाडामा सडक किनारमा फालेको पत्ता लागेको छ ।' हत्यामा संग्लन हुनेलाई मुलुकी अपराध (संहिता) ऐन २०७४ को परिच्छेद १२ को ज्यान सम्बन्धी कसुर अन्तर्गत कसुर गरेको हुँदा जन्मकैद समेत हुनसक्ने कानुनी प्रावधान रहेको छ । अजिताले बोक्ने मोबाइल अन भएपछि प्रहरीलाई अनुसन्धामा सहयोग भएको छ । 'अजिताको हराएको ओप्पो मोबाइल हत्यामा संलग्न परियारले बुद्ध लामालाई दिएको र बुद्ध लामाले साथी आशिषलाई दिएको अनुसन्धानबाट पत्ता लाग्यो,' मकवानपुर प्रहरी प्रमुख राठौरले भने, 'आशिषले आफ्नी श्रीमती एलिसालाई दिएपछि मोबाइल अन भयो र हामीले अनुसन्धानलाई त्यसतर्फ केन्द्रित गर्यौं ।' उनका अनुसार घटनामा संलग्न २ जना फरार रहेका छन्। तेस्रो लिङ्गीको हकहितमा काम गर्दै आएको संस्था निलहिरा समाज (ब्लु डाइमण्ड सोसाइटी) ले हत्यामा संलग्नलाई कडा कारबाहीको माग गरको छ।"
चीनमा रोकिएका १४ नेपाली स्वदेश फिर्ता,"अनिष विष्टसीताराम गुरागाईं संखुवासभाताप्लेजुङ : किमाथांका नाकाबाट चीनमा काम गर्न भएका एक बालकसहित १४ नेपाली कामदार १६ दिनपछि नेपाल फर्किएका छन्। चाँगा बजारमा काम गर्न भएका नेपाली कामदार चीनले नाका बन्द गरेपछि उतै रोकिएका थिए। कोरोना भाइरसका कारण चीनले किमाथांका र ओलाङचुङगगोला नाका बन्द गरेको हो। चाँगामा काम गर्न गएका संखुवासभाका १२ जनालाई मंगलबार किमाथांकाबाट नेपाल फर्काइएको सहायक प्रमुख जिल्ला अधिकारी मोहनमणि घिमिरेले जानकारी दिए। स्थानिय प्रशासन, सीमा प्रहरी चौकी, सशस्त्र प्रहरी सीमा सुरक्षा पोष्ट, भोटखोला गाउँपालिकाको पहलमा करिव डेढ घण्टाका लागि नाका खुला गरी चाँगामा रहेका नेपालीकालाई स्वदेश फर्काइएको सहायक प्रजिअ घिमिरेले बताए। ताप्लेजुङका दुई महिलालाई भने भोटखोलाकै रिदकबाट ताप्लेजुङ पठाइएको छ। चाँगामा रोकिएका नेपाली पसल गर्ने र होटलमा ज्इालादारी काम गर्दै आएको खुलेको छ। भोटखोला गाउँपालिका१ का वडाध्यक्ष तेन्छेवी शेर्पा, सशस्त्र प्रहरी सीमा सुरक्षा पोष्टका इन्स्पेक्टर देवकुमार राई, नेपाल प्रहरी र स्वास्थ्य चौकी किमाथांकाको टोलीले मंगलबार दिउँसो जिम्मा बुझेको हो। सीमानामा रहेको गेटमा हामी स्वास्थ्यकर्मीसमेत लिएर गयौं, उताबाट पनि चिकित्सकसँगै आए, दुवै तर्फबाट स्वास्थ्यपरीक्षण गरेर लिएर आयौं, वडाध्यक्ष शेर्पाले भने। कोरोना प्रभाव : सीमावर्ती गाउँमा खाद्यान्न संकट कोरोनाले नाका बन्द : चीनमै रोकिए १४ नेपाली फर्काइएकामा भोटखोला गाउँपालिकाको विभिन्न वडाका छन्। एक बालक पनि छन्। उनीहरुलाई केही दिन किमाथांकामै स्वास्थ्यकर्मीको निगरानीमा राखिने छ। हालसम्म उनीहरुका कुनै स्वास्थ्य समस्या नदेखिएको स्वास्थ्य चौकी प्रमुख फुटिक भोटियाले बताइन्।"
छोरीलाई बलात्कार गरेको आरोपमा बुबा पक्राउ,"वीरगन्ज : छोरीलाई बलात्कार गरेको आरोपमा ४० वर्षीय पुरुषलाई प्रहरीले पक्राउ गरेको छ। पर्साकी १६ वर्षीया किशोरीलाई बलात्कार गरेको आरोपमा प्रहरीले उनका बुबालाई पक्राउ गरेको हो। गत शुक्रबारदेखि आफ्नै घरमा बन्धक बनाएर छोरीलाई पटक पटक बलात्कार गरेको आरोपमा ४० वर्षीय पुरुषलाई नियन्त्रणमा लिइएको इलाका प्रहरी कार्यालय पोखरीयाका प्रहरी नायव निरीक्षक उपेन्द्र यादवले जानकारी दए। बलात्कारको आरोप लगाउने पीडित किशोरी, आरोपितकी कान्छी श्रीमतीतपट्टीकी छोरी हुन्। पीडित भनिएकी किशोरीले आफुलाई गत शुक्रबारदेखि घरभित्र बन्धक बनाएर आफ्ना बुबाले पटकपटक बलात्कार गरेको आरोप लगाएको प्रहरी नायव निरीक्षक यादवले जानकारी दिए। मंगलबार बिहान इलाका प्रहरी कार्यालय पोखरीयामा एक्लै आइपुगेकी किशोरीले आफुसँग आफ्नै बुबाले दुष्कर्म गरेको बताएपछि कार्यालयबाट खटिएको प्रहरीको टोलीले मङगलबार ९ बजे किशोरीका बुबालाई नियन्त्रणमा लिएको हो। आफूलाई बुवाले घरमा बन्धक बनाएर बलात्कार गर्दै आएको किशोरीको आरोपको आधारमा अनुसन्धान गर्न आरोपित बुवालाई पक्राउ गरिएको प्रहरी नायव निरीक्षक यादवले बताए। मङगलबार बिहान गाँउमा कालगतिले एक जनाको मृत्यु भएपछि बुवा मलामी गएको र त्यही मौका छोपेर आफू घरबाट निस्किएर प्रहरी कार्यालयमा आउन सकेको बयान किशोरीले दिएको प्रहरी नायव निरीक्षक यादवले जानकारी दिए। पक्राउ परेका आरोपितलाई आवश्यक अनुसन्धानका लागि जिल्ला प्रहरी कार्यालय पर्सामा पठाइएको जानकारी पनि यादवले दिए। बयानका लागि पीडित भनिएकी किशोरी र उनकी आमालाई पनि जिल्ला प्रहरी कार्यालयमा पठाइएको उनले बताए। जिल्ला प्रहरी कार्यालय पर्साका प्रहरी नायव उपरीक्षक गौतम मिश्रले भने आरोपित र आरोपी दुवैलाई प्रहरी कार्यालयको महिला तथा बालबालिका सेलमा राखेर सोधपुछ भइरहेको जानकारी दिए। 'आफ्नै बुबाले बलात्कार गरेको आरोप किशोरीको छ', उनले भने,कसैको लहलहैमा लागेर पनि आरोप लगाएको हुन सक्छ , त्यसैले छोरी, बुबा र उनकी आमालाई महिला सेलमा राखेर प्रहरीले सोधपुछ गरिरहेको छ।'"
चीनबाट नेपाली फर्काउन दुई वायुसेवाका विमान तयार अवस्थामा,"पेइजिङः चीनको हुबे प्रान्तमा छरिएर रहेका नेपालीलाई स्वदेश फर्काउने बन्दोबस्त आफ्नो तर्फबाट लगभग पूरा भएको बेइजिङस्थित नेपाली राजदूतावासले बताएको छ । चीनमा रहेका नेपाली नागरिकले घर फिर्ता ल्याउन नेपाल सरकारलाई गुहार गरेका थिए । चीनमा ७ हजार नेपाली नागरिक रहेको नेपाली दूतावासले जनाएको छ । ती मध्ये भाइरस प्रभावित हुबेइको वरपर करीब १०० नेपाली रहेका छन् । भाइरसको कारण मानिसहरु आफ्नो घरबाट निस्किन पनि डराएका छन् । नेपालीहरु त्यहाँबाट घर फर्किन चाहन्छन् । चीनमा रहेका नेपालीले घर फर्काउन आग्रह गरेका थिए । नेपाल सरकारले स्वदेश फर्काउने व्यवस्था मिलाउने अनुरोध र आशा राखेर नेपाली नागरिकहरु दिन गन्दै बसेका थिए । चीनमा रहेको नेपाली दूतावासका नियोग उपप्रमुख सुशीलकुमार लम्सालका अनुसार हुबेइमा रहेका १८० जना नेपालीले उद्धारका लागि आवेदन दिएका थिए । चीनमा बसोबास गर्ने नेपालीहरु वुहान र वरपरका स्थानमा बस्दै आएका छन् । वुहानबाट सुरु भएको नयाँ कोरोना भाइरसको प्रकोप फैलिएपछि चीनमा अहिलेसम्म ४२५ जनाको मृत्यु भइसकेको छ भने २० हजार मानिस संक्रमित भएका छन् । भाइरसका कारण चीन बाहिर फिलिपिन्समा एक र हङ्कङमा एक जनाको मृत्यु भएको छ । अन्य एक दर्जनभन्दा बढी देशका १५० भन्दा बढी मानिसमा संक्रमण भएको बताइएको हो । नेपाल नागरिक उड्डयन प्राधिकरणका प्रवक्ता राजकुमार क्षेत्रीका अनुसार नेपाल वायुसेवा निगम र हिमालय एअरलाइन्सका दुई विमान चीनको वुहानबाट नेपालीको उद्धार गर्न तम्तयार अवस्थामा छन्। यसअघि अमेरिका, ब्रिटेन, अस्ट्रेलिया, भारत र अन्य देशले वुहान र वरपर रहेका आफ्ना नागरिकलाई फिर्ता लगेका थिए। ताइवानले पनि वुहानबाट आफ्ना झन्डै ५०० नागरिकको उद्धार गरेको छ ।"
कोरोनाले नाका बन्द : चीनमै रोकिए १४ नेपाली,"ताप्लेजुङ : चाँगा बजारमा काम गर्न गएका १४ नेपाली उतै रोकिएका छन्। चिनियाँ बजारमा आश्रित संखुवासभा भोटखोला गाउँपालिका १ वडाध्यक्ष तेन्छेवी शेर्पाका अनुसार १२ जना संखुवासभाका र २ जना ताप्लेजुङ मिक्वाखोला गाउँपालिका५ पापुङका छन्। चार जना पसल गर्ने र १० जना होटलमा काम गर्ने मजदुर हुन्। ताप्लेजुङका दुवै महिला हुन्, उनले भने, काठमाडौंमा राम्रो काम नपाएपछि तिब्बत पुगेका रहेछन्। उनीहरूलाई नेपाल फर्काउन पहल भइरहेको उनले सुनाए। चीनमा रोकिएका नेपालीको उद्धारका लागि प्रदेश र केन्द्र सरकारसँग कुरा भइसकको स्थानीय जनप्रतिनिधिले बताएका छन्। प्रदेश र संघीय सरकारलाई यो विषय औपचारिक जानकारी भइसकेको वडाध्यक्ष शेर्पाले बताए। नाका बन्द भएपछि उद्धारमा समस्या भएपछि हेलिकप्टरको सहायतामासमेत उद्धारको प्रयास भइरहेको उनले बताए। चीनमा कोरोना भाइरसको महामारी फैलिएपछि सचेतना अपनाइएको भोटखोला गाउँपालिका अध्यक्ष तेम्बा भोटेले बताए। अहिले नै डराउनुपर्ने अवस्था छैन तर स्वास्थ्य चौकीका कर्मचारीसँग कुरा गरेका छौं, नागरिकलाई सचेत रहन अनुरोध गर्छौं, उनले भने, तिब्बतमा पनि भाइरस फैलियो भने चाहिँ डराउनै पर्ने अवस्था हुन्छ। त्यसैगरी चीनले किमाथांका र ओलाङचुङगोला नाका बन्द गरेपछि सीमावर्ती गाउँमा खाद्यान्न संकट भएको छ। चिनियाँ बजारमा आश्रित संखुवासभा भोटखोला गाउँपालिकास्थित किमाथांकामा दैनिक उपभोग्य वस्तु अभाव देखिएको हो। दुई दिनभित्र वैकल्पिक व्यवस्था नभए हाहाकारै हुने स्थानीयको भनाइ छ। कोरोना भाइरसको कारण देखाउँदै चीनले माघ ५ गतेदेखि नाका ठप्प पारेको छ, शेर्पाले टेलिफोनमा अन्नपूर्णसँग भने, अहिलेसम्म स्टकले धान्यौं, अब यहाँका १ सय २० घर भोकभोकै बस्नुपर्ने अवस्था आयो। चामल, नुन र तेल अभाव भएको उनले सुनाए। उनका अनुसार किमाथांका र चीनको चाँगा बजार बीचमा पर्ने कामु खोला पुलमा रहेको गेटमा ताला लगाएर चिनियाँ सुरक्षाकर्मी बसेका छन्। खाद्यान्न खरिदका लागि खोलिदिन प्रस्ताव गर्दा अस्वीकार गरेको उनले सुनाए। किमाथांका जिल्ला सदरमुकाम खाँदबारीबाट ३० कोस टाढा पर्छ। स्थानीयवासी दैनिक उपभोग्य वस्तुका लागि तिब्बतको चाँगा बजारमा निर्भर छन्। सशस्त्र प्रहरीको सीमा सुरक्षा पोस्ट, प्रहरी चौकी, स्वास्थ्य चौकीलगायत कार्यालयका कर्मचारीलाई पनि समस्या भएको गाउँपालिका उपाध्यक्ष पान्जम भोटेले बताइन्। नाकासँगै चीनले चाँगा, रिउ, ल्हासालगायत बजार पसलसमेत बन्द गरेको छ। त्यहाँ चिनियाँ नागरिकलाई नै हिँडडुलमा रोक लगाएको जनाइएको छ। भोटखोलासम्म सडक पुगेको छ। त्यहाँसम्म ट्र्याक्टरबाट ढुवानी गर्न सकिने भए पनि त्यसभन्दा माथि लैजान सक्ने अवस्था छैन। बीचको अग्लो पहाडमा हिमपात हुने भएकाले मंसिरदेखि वैशाखसम्म आवतजावत ठप्प हुन्छ। त्यसैले आइतबार वडा समिति र सार्वदलीय बैठक बसी गाउँपालिका र जिल्ला प्रशासन कार्यालयलाई हेलिकोप्टरबाट खाद्यान्न ढुवानीका लागि अनुरोध गरेका छौं, वडाध्यक्ष शेर्पाले भने। २ हजार २ सय ४८ मिटर उचाइमा रहेको किमाथांकामा कोदो र मकैबाहेक खाद्यान्न उत्पादन हुँदैन। अधिकांश स्थानीय चिनियाँ बजारमा मजदुरी गरेरै पेट पाल्छन्। नाका खुला रहँदा दैनिक ५०६० जना नियमित काम गर्न पारि जाने गरेको उपाध्यक्ष पान्जमले सुनाइन्। यहाँ रोजगारी छैन, स्थानीय उत्पादनले एक महिना धान्दैन, उनले भनिन्, लेबर कामका लागि भए पनि चीन नगई उपाय छैन। गाउँ कार्यपालिकाको सोमबार बसेको बैठकले किमाथांकावासीलाई खाद्यान्न उपलब्ध गराउने निर्णय गरेको गाउँपालिका अध्यक्ष तेम्बा भोटेले बताए। प्रत्येक घरलाई एक महिनासम्म पुग्ने खाद्यान्न ढुवानीमा पहल गर्ने निर्णय गरेका छौं, अध्यक्ष भोटेले भने, अब हेलिकप्टरको प्रबन्ध मिलाइदिन प्रशासनमा अनुरोध गर्छौं। ताप्लेजुङको ओलाङचुङगोला नाका पनि बन्द छ। ओलाङचुङगोलामा जनवरी ३० मा पत्र आएको फक्ताङलुङ गाउँपालिकाका प्रवक्ता छेतेन वालुङले सुनाए। ओलाङलुङगोलामा नेपालतर्फ सडक खन्न आएका आफ्ना नागरिक फर्किएपछि चीनबाट अनिश्चितकालसम्म नाका बन्द भएको पत्र आयो, प्रवक्ता वालुङले भने। नाका बन्द भए पनि ओलाङचुङगोला र याङ्मामा केही दिन खाद्यान्न अभाव नहुने वडाध्यक्ष छेतेन भोटेको भनाइ छ।"
केयु समस्याबारे अध्ययन गर्न कार्यदल,"काठमाडौं : काठमाडौं विश्वविद्यालयमा उत्पन्न समस्याबारे अध्ययन गर्न कार्यदल गठन गरिएको छ । मंगलबार काठमाडौंमा सम्पन्न विश्वविद्यालयको सभाले पूर्व उपकुलपति सुरेशराज शर्माको संयोजकत्वमा सात सदस्यीय कार्यदल गठन गरेको हो । प्रधानमन्त्री तथा विश्वविद्यालयका कुलपति केपि शर्मा ओलीको अध्यक्षतामा सभा बसेको थियो । शिक्षक, कर्मचारी र व्यवस्थापनबीचको द्वन्द्वले पुस १६ गतेदेखि विश्वविद्यालयको शैक्षिक, आर्थिक तथा प्रसाशनिक काम रोकिएको छ । व्यवस्थापन र आन्दोलनकारीको विवादका कारण विश्वविद्यालयको स्कुल अफ ल, विज्ञान, इन्जिनियरिङ, व्यवस्थापन, मानविकी शास्त्र, शिक्षा र मेडिकल शिक्षा अन्तर्गतका सम्पूर्ण काम रोकिएको छ । आन्दोलनकारीले विश्वविद्यालयको परीक्षा नियन्त्रण कार्यालयमा पनि ताला लगाएका छन् । आन्दोलनकारीले ताला लगाएपछि सोही दिन प्रशासनले विश्वविद्यालयमा असहज परिस्थिति उत्पन्न भएको बताउँदै विद्यार्थीलाई अर्को सूचना नआउन्जेलको लागि पढाइ बन्द भएको जानकारी गराएको थियो । स्थापनाको तीन दशकमा विश्वविद्यालयमा भएको अहिलेसम्मकै यो सबैभन्दा ठूलो आन्दोलन हो। मंगलबार गठन गरिएको कार्यदलले विश्वविद्यालयमा क्रियाशील प्राध्यापक तथा कर्मचारीका संगठनलाई कानुनी मान्यता दिने विषयमा अध्ययन गर्ने जिम्मेवारी दिइएको छ । आन्दोलनकारीको मुख्य माग पनि आफ्नो संगठनलाई विश्वविद्यालय प्रशासनले कानुनी मान्यता दिनुपर्ने थियो । त्यसवाहेक कर्मचारी तथा प्राध्यापकको वृद्धि विकास हुनुपर्ने, लामो समयदेखि अस्थायी दरवन्दीमा कार्यरतलाई स्थायी प्रक्रियामा लैजानुपर्ने तथा दरवन्दी सिर्जना गर्नुपर्ने लगायतका माग राखिएको केयु प्राध्यापक संघका अध्यक्ष वेदमणि दाहालले बताए ।"
"जङ्गली हात्तीको आतङ्क, विचल्लीमा हात्तीपीडित","राजविराज : सप्तरीको उतरी भेगका बस्तीमा हात्ती आतङक बढेको छ। कोशी टप्पु वन्यजन्तु आरक्षबाट आउने हात्तीले जिल्लाको उत्तरी र पूर्वी भेग तथा पूर्वपश्चिम राजमार्गका विभिन्न स्थानमा बस्ने मानिसलाई सताउने गरेको हो। सोमबार बिहान सप्तरीको कंचनरुप नगरपालिका ९ रुपनगरका श्याम यादव र मुक्तिलाल यादवको घरमा रहेको धान, चिउरा, गहुँ, चामललगायतका अन्नहरु जंगली हात्तिले नष्ट गरेको छ। जंगली हात्तिले उनीहरुको धान ८ मन, चिउरा ५० किलो, चामल १०० किलो, गँहु ३ मन गरी २५ हजार बराबरको क्षति गरेको प्रहरीले जनाएको छ। यस्तै शनिबार राती र आइतबार बिहान आएको हात्तीको समूहले कंचनरुप नगरपालिका वडा नं १२ का जगतबहादुर केसीको घर तथा पूर्व मन्त्रीसमेत रहेका हेमराज तातेडको खेतमा लगाइएको अन्नपातमा क्षति पुर्याएको छ। समूहमा आएका हात्तिले कंचनरुप नगरपालिका वडा नम्बर १२ कलौनीका ७५ वर्षीय जगतबहादुर केसीको आँगनमा लगाइएको बार भत्काएर आँगनमा राखिएको ५० मन धान, एक मन मकै खाएका छन्। त्यस्तै हात्तीको समूहले शनिबार राति पूर्व मन्त्री तातेड्ले कंचनरुप नगरपालिका वडा नम्बर १२ धरमपुरस्थित खेतमा लगाएको आलुबाली, गहुबालीमा क्षती पुर्याएको जिल्ला प्रहरी कार्यालय सप्तरीले जनाएको छ। विगत एक दशकदेखि जिल्लाको पूर्वी भेगका जनता हात्ती आंतकबाट निकै त्रसित छन्। राती आउने हात्तीको समूहले घर भत्काइदिने, अन्नबाली नष्ट गर्नेदेखि व्यक्तिमाथि आक्रमणसमेत गर्दै आएका छन्। चिसोमा रात काट्न कठिनाइ भइरहेको पीडितले दुःखेसो पोखेका छन्। विगत पाँच वर्षदेखि हात्तीले दिनहुँ दुःख दिँदासमेत कसैले नियन्त्रणमा चासो नदिएको स्थानीयवासीले गुनासो गरे। पटकपटक सम्बन्धित निकाय र सरोकारवालाको ध्यानाकर्षण गराउँदासमेत सुनुवाइ नभएको हात्ती प्रभावित क्षेत्रका बासिन्दा बताउँछन्। हात्तीबाट जोगिन मौरीपालन सप्तरीको उत्तरपूर्वी भेगमा हात्तीले गर्दै आएको क्षति कम गर्न स्थानीय सरकारले मौरीपालनको योजना ल्याउन लागेको छ। कानून अभावका कारण दीर्घकालीनरूपमा जङ्गली हात्ती नियन्त्रण गर्न समस्या थपिएपछि विज्ञको सुझावमा मौरीपालनको आयोजना अघि बढाइएको अग्निसाइर कृष्णसवरन गाउँपालिकाका अध्यक्ष परशुराम चौधरीले जानकारी दिए। विज्ञले विश्वकै परिप्रेक्षमा जङ्गली हात्ती नियन्त्रण गर्न कुनै पनि ठोस विकल्प नरहेको बताउँदै प्रभावित क्षेत्रमा मौरीपालन गरेर क्षति कम हुने भएकोले सोही योजना कार्यान्वयन गर्नु उपयोगी हुने सुझाव दिए। १९ जनाले ज्यान गुमाए कोशी टप्पु वन्यजन्तु आरक्षको जङ्गली हात्ती अग्निसाईर कृष्णसवरणसहित रुपनी, तिरहुँत र महादेवा गाउँपालिका तथा सप्तकोसी, कञ्चनरूप, खडक, शम्भुनाथ र सुरुङ्गा नगरपालिकावासीको लागि अभिश्राप नै बनेको छ। पछिल्लो तथ्याङ्कअनुसार हात्तीको आक्रमणबाट हालसम्म १९ भन्दाबढी व्यक्तिले ज्यान गुमाए। हात्ती आक्रमणले घाइते हुनु, घर भत्काइदिनु, घरभित्रका अन्नपात खाइदिनु, बालीनालीमा क्षति पर्याइदिनु जस्ता घटना त्यस क्षेत्रमा बसोवास गर्नेका लागि नियमित बनेको छ। साँझ नपर्दै हात्तीको उतपात सुरु हुन्छ, अग्निसाइर कृष्णासवरण गाउँपालिका२ की कृष्णामाया राईले भनिन्,ज्यान जोगाउन गाउँभरि होहल्ला गर्दै रातभरि जाग्राम बस्नु पर्ने बध्यता छ। भयमुक्त वातावरणमा बस्न पाउने प्रत्येक नेपाली जनताको मौलिक हक हो, तर आफुहरुलाई कसले मौलिक हकको बोध गराउने भन्दै उनले समाधानतर्फ पहल गरिदिन सवैमा आग्रह गरिन्।"
सुदूरपश्चिममा स्वास्थ्य बीमा : चार वर्षमा १३ प्रतिशत मात्रै सहभागी,"धनगढी : सुदूरपश्चिम प्रदेशमा साढे दुई लाख नागरिक स्वास्थ्य बीमाको पहुँचमा पुगेका छन् । ४ वर्षमा २ लाख ५३ हजार ६ सय २० नागरिकले स्वास्थ्य बीमा गराएका हुन् । बीमा गरेकाले पनि नियमित नविकरण गरेका छैनन् । नेपाल सरकारले योगदानमा आधारित स्वास्थ्य बीमा कार्यक्रम २०७२ चैतबाट कैलालीबाट सुरु गरेको थियो । २८ लाख बढी जनसंख्या भएको सुदूरपश्चिममा १३ प्रतिशत भन्दा बढी नागरिक स्वास्थ्य बीमामा सहभागी हुन नसकेको सुदूरपश्चिम स्वास्थ्य विमा बोर्डले जानकारी दिएको छ । स्वास्थ्य बीमा कार्यक्रमको स्थायित्वका लागि प्रति परिवारबाट वार्षिक ३ हजार ५ सय मा बीमा कार्यक्रम सुरु गरेको थियो । बीमा गरे बापत राज्यले वार्षिक १ लाख रुपैयाँसम्मको सेवा दिने नीति लिएको छ ।५ जनाको परिवारलाई एउटा परिवार मान्ने गरेको छ । सुदूरपश्चिम प्रदेशमा सबैभन्दा बढी तराईका जिल्ला कैलालीमा १ लाख ३९ हजार ८ सय २० र कम दार्चुलामा ६ हजारले स्वास्थ्य बीमा गरेको सुदूरपश्चिम स्वास्थ्य विमा बोर्डका प्रदेश संयोजक जनकबहादुर साउँदले जानकारी दिए । स्वास्थ्य बीमा गर्नेमा बैतडीमा १३ हजार, अछाममा २७ हजार, बाजुरामा २६ हजार ६ सय ५०, बझाङमा ३० हजार ४ सय ५० र कञ्चनपुरमा १० हजार ७ सय नागरिक छन् । सुदूरपश्चिमका ९ जिल्ला मध्ये ७ जिल्लामा स्वास्थ्य बीमा कार्यक्रम लागू भएको छ । डोटी र डडेल्धुरामा स्वास्थ्य बीमा कार्यक्रम लागू भएको छैन् । ती जिल्लामा फागुनदेखि लागू हुने बोर्डले जनाएको छ । प्रदेशका ३१ वटा विभिन्न स्वास्थ्य संस्थाले बिमितलाई सेवा दिइरहेको प्रदेश संयोजक साउँदको बताए । 'राज्यले स्वास्थ्य बीमा बापत विपन्न परिवारका लागि छुट्टै प्याकेज दिने प्रयास गरेको छ । यो सामाजिक न्यायमा आधारित कार्यक्रम हो । 'संविधानले पनि व्यवस्था गरेको छ । आधारभूत स्वास्थ्य सेवा निःशुल्क छ, 'बार्डका सुदूरपश्चिम संयोजक साउँदले भने । सेवा प्रदायक संस्थाबाट प्रदान गरिने सेवासुविधा प्रभावकारी नहुँदा सुदूरपश्चिम प्रदेशमा ४० प्रतिशत मानिसले स्वास्थ्य बीमाको नविकरण गरेको छैनन् । नागरिकलाई स्वास्थ्यको पहुँचमा ल्याउने उद्देश्यका साथ स्वास्थ्य बीमा कार्यक्रम सुरु भएपनि प्रभावकारी बन्न सकेको छैन । नेपालको संविधानमै उल्लेख गरी सबै नेपाली जनतालाई गुणस्तरीय स्वास्थ्य सेवाको पहुँचमा पुर्याउनका लागि स्वास्थ्य सेवा सुनिश्चित गर्ने उद्देश्यले स्वास्थ्य बीमा कार्यक्रम ल्याइएको हो । स्वास्थ्य विमा कार्यक्रमलाई प्रभावकारी बनाउँन सामाजिक विकास मन्त्रालयले नीति बनाइ रहेको स्वास्थ्य महासाखा प्रमुख नरेन्द्रसिंह कार्कीले बताए । 'धेरै मुलुकमा सफल मानिएको स्वास्थ्य बीमा नेपालमा प्रभावकारी भएको देखिएको छैन्' उनले भने, मन्त्रालय बीमा कार्यक्रममा ससक्त बनाउने अभियानमा छ ।' बीमा गरेका मध्ये ६० प्रतिशतले मात्रै पुनः बीमा गरेका छन् । सेवा प्रदायक संस्थाहरु बिमितको पहुँच भन्दा टाढा भएका कारण कार्यक्रममा चुनौति थपिएको सुदूरपश्चिम स्वास्थ्य निर्देशनालयका मेडिकल अधिकृत डाक्टर भुषण मीश्रले बताए । स्वास्थ्य बीमा कार्यक्रम लागू भएका जिल्लाका हरेक वडामा दर्ता सहयोगी छन् । उनीहरू उपलब्ध नभए वडामा गएर, सम्पर्क गरेर बिमा कार्यक्रममा सहभागी हुन सक्छन् । अहिलेसम्म सहभागिता न्यून रहेको डाक्टर मीश्रले भने । स्वास्थ्य बीमा नियमवलीमा ७० वर्ष पुगेका सबै नागरिकको निःशुल्क स्वास्थ्य बीमा कार्यक्रम गराउने योजना अनुसार सुदूरपश्चिम प्रदेशमा २० हजार जेष्ठ नागरिकको बीमा गराइएको छ ।"
तल्लोसोराडमा विद्युत विस्तार,"बैतडी : जिल्लाको दुर्गम क्षेत्रको रुपमा रहेको तल्लोसोराड क्षेत्रमा विद्युतको राष्ट्रिय प्रशारण लाइन जोड्ने कार्य सुरु भएको छ । मेलौली नगरपालिका, शिवनाथ गाउँपालिका र पञ्चेश्वर गाउँपालिकामा विद्युतको राष्ट्रिय प्रशारण लाइन पुर्याउने काम सुरु भएको हो । तल्लोसोराडमा विद्युत पुर्याउनका लागि काम सुरु भएको नेपाल विद्युत प्राधिकरण प्रादेशिक कार्यालय अत्तरीयाले जनाएको छ । तल्लोसोराडमा विद्युत पुर्याउन पाटन र मेलौली सवस्टेशन निर्माणका लागि ठेक्का सम्झौता भएर काम अघि बढिसकेको नेपाल विद्युत प्राधिकरण प्रादेशिक कार्यालय अत्तरीयाका प्रमुख सतीशकुमार कर्णले बताए । दुवै ठाउँमा सवस्टेशन निर्माणका लागि आरकेइन्टरनेश्नल प्रालिसँग ठेक्का सम्झौता भएको उनले बताए । मेलौलीमा सवस्टेशन निर्माणका लागि १२ करोड र पाटनमा सवस्टेशन निर्माणका लागि साढे ११ करोडमा ठेक्का सम्झौता भएको छ, उनले भने, गत जेठमा भएको सम्झौता अनुसार एक वर्षभित्र सवस्टेशन निर्माण गरिसकिने छ । दुवै ठाउँमा सवस्टेशन निर्माण भएपछि विद्युतको राष्ट्रिय प्रशारण जोडिनेछ । यस्तै पाटनदेखि मेलौलीसम्म विद्युत लाइन विस्तारको काम सुरु भएको प्रमुख कर्णले बताए । यसका लागि अमृत इन्द्रधनु जेभीसँग २ करोड १४ लाखमा ठेक्का सम्झौता भएको छ । विद्युत लाइन विस्तारको काम पनि एक वर्षभित्रै सक्ने लक्ष्यसहित गत जेठमा सम्झौता भएको हो, प्रमुख कर्णले भनेऽ ३३ केभी प्रशारण लाइन विस्तार र सवस्टेशन निर्माणको काम सम्पन्न भएपछि विद्युतको राष्ट्रिय प्रशारण सुरु हुन्छ । तल्लोसोराड क्षेत्रमा विद्युतको राष्ट्रिय प्रशारण लाइन पुग्ने भएपछि स्थानीयवासी खुसी भएका छन् । हाम्रो ठाउँमा सडक पनि पुगिसकेको छ । विद्युतको राष्ट्रिय प्रशारण पुर्याउन काम सुरु हुँदा हामी धेरै खुसी भएका छौं, मेलौलीका लक्ष्मण पार्कीले भने, तल्लोसोराड क्षेत्रमा सडकसँगै विद्युत विस्तार हुँदा धेरै सहज हुनेछ । मेलौलीमा सवस्टेशन निर्माणको काम सम्पन्न भएपछि मेलौली नगरपालिका, शिवनाथ गाउँपालिका र पञ्चेश्वर गाउँपालिकाको विद्युतको राष्ट्रिय प्रशारणमा पहुँच पुग्ने नेपाल विद्युत प्राधिकरण बैतडीका प्रमुख मोहनदेव जोशीले बताए । उनले भने हामीले पनि विभिन्न पालिकामा विद्युत विस्तारका लागि पहल गरिरहेका छौं । तल्लोसोराडमा प्रादेशिक कार्यालयबाटै विद्युत विस्तारका लागि काम भइरहेको छ ।जिल्लाबाट पनि मेलौलीको वडा नं २ सलेनामा विद्युत विस्तार गर्ने तयारी गरेका छौं । ५ स्थानीय तह विद्युत विहीन जिल्लाका ५ स्थानीय तह अझै पनि विद्युतको राष्ट्रिय प्रशारणमा जोडिन सकेका छैनन् । स्थानीय तहहरुमा विद्युत नहुँदा दैनिक कामकाजमा समेत बाधा हुने गरेको छ । मेलौली नगरपालिका र पुर्चौंडी नगरपालिकामा लघुजलविद्युत आयोजनाको विद्युत बलेको भए पनि विद्युतको राष्ट्रिय प्रशारण पुगेको छैन। यस्तै शिवनाथ गाउँपालिका, पञ्चेश्वर गाउँपालिका र सिगास गाउँपालिका पनि विद्युतको राष्ट्रिय प्रशारणको पहुँचमा पुगेका छैनन् । विद्युत नहुँदा सोलारकै भरमा काम सञ्चालन गर्नुपर्ने बाध्यता रही आएको सिगास गाउँपालिकाका प्रमुख प्रशासकीय अधिकृत रघुनाथ अवस्थीले बताए । कार्यालयका विभिन्न काम कम्प्युटरका माध्यमबाट गर्नुपर्छ । अन्य विद्युतबाट हुने काम पनि सोलारको माध्यमबाट गरिरहेका छौं, उनले भने, गाउँपालिकाको केन्द्रमा विद्युत सेवा नहुँदा धेरै समस्या हुने गरेको छ । विद्युत नहुँदा धेरै काम प्रभावित हुने गरेका शिवनाथ गाउँपालिकाका अध्यक्ष कर्णसिंह साउदले बताए । उनले भने, विद्युत नहुँदा धेरै सेवासमेत प्रभावित हुने गरेका छन् । तल्लोसोराडमा विद्युत पुर्याउने हिसाबले काम सुरु भएकाले अबको दुई वर्षभित्र विद्युत पुग्ने आश गरेका छौं ।"
क्यान्सरविरुद्ध जनचेतनामूलक र्याली (फोटोफिचर),"झापा : विश्व क्यान्सर दिवसको अवसरमा झापाको बिर्तामोडमा मंगलबार बिहान पूर्वाञ्चल क्यान्सर अस्पतालले जनचेतनामूलक र्याली निकालेको छ । 'क्यान्सर रोग लाग्ने जोखिमका कारण के के हुन् ?, क्यान्सर पनि सामान्य रोग हो । जसलाई समयमै उपचार गर्दा निको हुन्छ', भन्ने जस्ता व्यानर बोकेर सयौंको संख्यामा चिकित्सक, नर्स, सुरक्षाकर्मी र सामाजिक व्यक्ति र्यालीमा सहभागी भए। झापामा खोलिएको अत्याधुनिक पूर्वाञ्चल क्यान्सर अस्पतालले गत पुस १६ गते बाट आफ्नो सेवा सुरु गरेको छ । ४ सय करोड लगानीमा ३ सय शैयाको उक्त अस्पताल सञ्चालनमा आएको हो ।अस्पतालमा क्यान्सरका बिरामीलाई १ मिनेटमा रेडिएसन दिन सक्ने 'ट्रयू बिम लिनियर एक्सेलेटर' मेसिनसहितको सेवा संचालनमा ल्याएको छ।"
चितुवाको आक्रमणबाट ८ घाइते,"काभ्रे : पाँचखाल नगरपालिका६ गहते फाँटमा चितुवाको आक्रमणबाट आठ जना घाइते भएका छन्। चितुवाको आक्रमणबाट कृष्ण बहादुर श्रेष्ठ, बैकुण्ठ कायस्थ, अर्जुन श्रेष्ठ, लक्ष्मी श्रेष्ठ, नारायण बडाल, तिलकुमारी सत्याल, सरस्वती कायस्था र मनोज विक घाइते हुन्। जंगलबाट गाउँ पसेका चितुवाले आइतबार र सोमबार पाँचखालमा मात्रै ८ जनालाई घाईते बनाएको छ भने भुम्लुमा तीन दिनमा १० वटा बाख्रा खाएको प्रहरीले जनाएको छ। चितुवाले घाइते बनाएको खबरसँगै नियन्त्रणमा लिन वन कार्यालय र प्रहरीको टोली घटनास्थल पुग्दा चितुवा मरेको पाइएको जिल्ला प्रहरी प्रमुख एसपी रविकुमार पौडेलले जानकारी दिए। पाँचखाल नगरपालिका६ का अध्यक्ष रामशरण दुलालले चितुवालाई नियन्त्रणमा लिन खोज्दा आक्रमण गरेपछि प्रतिकारमा मारिएको बताए। घाइते मध्ये केहीको धुलिखेल अस्पताल र केहिको काठमाडौं उपचारको लागि रिफर गरिएको छ।"
बस र माइक्रो ठोक्किँदा १९ घाइते,"दमौली : तनहुँको आँबुखैरेनीमा बस र माइक्रो ठोक्किँदा १९ जना घाइते भएका छन् । नारायणगढबाट बेसिसहर जाँदै गरेको ना ४ ख ६३५७ नम्बरको बस र पोखराबाट काठमाडौं जाँदै गरेको बा ३ ख ४२०१ नम्बरको माइक्रो बस ठोक्किँदा भएको दुर्घटनामा परी घाइतेमध्ये तीनजनाको अवस्था गम्भीर रहेको इलाका प्रहरी कार्यालय आँबुखैरेनीले जानकारी दिएको छ । घाइतेलाई आँबुखैरेनी हाडजोर्नी अस्पताल आँबुखैरेनीमा सामान्य उपचारपछि २ जनालाई काठमाडौं, १४ जनालाई भरतपुर पठाइएको छ । बाँकीको आँबुखैरेनीमा उपचार भइरहेको बताइएको छ। दुर्घटनामा माइक्रो चालक तनहुँ डुम्रे निवासी विरध्वज थापा मगर गम्भीर घाइते भएका छन्।"
पर्वत समाज अमेरिकाको अध्यक्षमा गुरुङ,"अमेरिका : पर्वत समाज अमेरिकाको अधिवेशनले धनबहादुर गुरुङको अध्यक्षतामा नयाँ कार्यसमिति चयन गरेको छ । आइतबार मेरिल्याण्ड बाल्टिमोरमा सम्पन्न चौथो अधिवेशनले वरिष्ठ उपाध्यक्षमा गोपाल लामिछाने, उपाध्यक्षमा कृष्णकुमार जोशी, महासचिवमा रमेश सुवेदी, सचिवमा दिपक रिजाल र कोषाध्यक्षमा श्याम गुरुङलाई सर्वसम्मत चयन गरेको छ । यस्तै सदस्यहरुमा रमेश शर्मा, रामचन्द्र बराल, शुनिल पौडेल, तुलसी पौडेल, सम्झना श्रेष्ठ,सकुन्तला पुरी,भिम पुनलगायत रहेका छन्।२३ सदस्यीय कार्यसमिति चयन गरेको नवनिर्वाचित सचिव दिपक रिजालले जानकारी दिएका छन् । यस्तै सल्लाहकारमा रोशन पौडेल चयन भएका छन् । कार्यक्रममा लोकगायक भगवान भण्डारी, श्रीजन ताम्राकार, कल्पना देवकोटा, उदय भटराई, भगवान भण्डारी, कञ्चन पुन, बाल कलाकार दिपसन रिजाललगायतका कलाकारको सांगीतिक प्रस्तूति थियो । कार्यक्रम निर्वतमान अध्यक्ष रुद्र गुरुङको अध्यक्षतामा सम्पन्न भएको थियो।"
भीरबाट लडेर एकको ज्यान गयो,दार्चुला : भीरबाट लडेर दुहुँ गाउँपालिका३ का एक पुरुषको ज्यान गएको छ। ब्रह्मदेव बाटामुनी बस्ने अन्दाजी ४५ वर्षीय धनपती कार्कीको भीरबाट लडेर ज्यान गएको जिल्ला प्रहरी कार्यालय दार्चुलाले जनाएको छ। जिल्ला सदरमुकाम खलंगाबाट घर जाने क्रममा सोमबार साँझतिर महाकाली नगरपालिका१ को कलौन भीरबाट लडेर ज्यान गएको हो। मृतक कार्कीको शव पोष्टमार्टमका लागि जिल्ला अस्पताल दार्चुलामा राखिएको जिल्ला प्रहरी कार्यालय दार्चुलाले जनाएको छ।
गाउँमा सडक पुग्दा स्थानीय हर्षित,"बैतडी : जिल्लाको मेलौली नगरपालिका १ जर्कुमा सडक पुगेपछि स्थानीयवासी खुसी भएका छन् । मेलौली नगरपालिका र वडा नं १ को कार्यालयले बजेट विनियोजन गरेर गाउँमा सडक पुर्याएको हो । नगरपालिकाको दुर्गम गाउँको रुपमा रहेको जर्कुमा सडक पुगेपछि सजिलो भएको स्थानीय धिरेन्द्र नेगीले बताए । उनले भने, गाउँमा सडक नहुँदा हामीलाई धेरै समस्या थियो । नगरपालिकाको केन्द्रसम्म हिँडेर पुग्नुपर्ने बाध्यता थियो । आजदेखि यो बाध्यताको अन्त्य भएको छ । ८० लाख ८० हजारको लागतका जर्कु टोलसम्म १० किलोमिटर सडक खनिएको नगरपालिकाका प्रवक्ता एवं वडा नं १ का वडा अध्यक्ष सुरतसिंह नेगीले बताए । उनले भने, गाउँमा सडक पुर्याउने प्रतिवद्धता गरेका थियौं । वडा नं १ को जर्कु टोलमा कच्ची सडक पुगेको छ । सडकले स्थानीयबासीलाई आवतजावतमा सजिलो हुनेछ । गाउँमा सडक पुगेपछि खुसी भएका स्थानीयले जनप्रतिनिधि, गाडीचालक, कर्मचारी र अपरेटलाई फूलमालाले स्वागत गरेको स्थानीय लक्ष्मण पार्कीले बताए । गाउँमा सडक पुगेसँगै मालसमान ढुवानीमासमेत सजिलो हुने उनले बताए । उनले भने खाद्यान्न सामग्री ढुवानीमै समेत समस्या हुने गरेको थियो । अब सडक पुगेपछि सजिलो भएको छ । गाउँमा सडक पुगेपछि बिरामी परेकालाई समयमै स्वास्थ्य संस्थामा पुर्याउन सहज हुने स्थानीय गीता नायकले बताइन् । उनले भनिन्, गाउँमा सडक पुगेपछि हामी धेरै खुसी भएका छौं । सुर्नया किनारका हामी बासिन्दालाई यातायातको धेरै समस्या थियो । सडक पुगेपछि धेरै सजिलो भएको छ ।"
ओझेलमा भक्तपुरको माधवनारायण व्रत,"भक्तपुर : एक महिनासम्म बस्ने भक्तपुरको श्रीस्वस्थानी एवं माधवनारायणको व्रत ओझेलमा पर्दै आएको छ। मल्ल राजकुमारलेसमेत व्रत बसेको भक्तपुरको माधवनारायणको व्रतले चर्चा पाउन नसकेको हो। भक्तपुरको माधवनारायण व्रत काठमाडौंको साँखुस्थित शाली नदीमा बस्ने व्रतभन्दा पुरानो मानिन्छ। तर यहाँ व्रत बस्नेको संख्या दिनानुदिन घटिरहेको छ। शाली नदीमा भने व्रतालुसँगै मेला भर्न पुग्ने भक्तजन निरन्तर बढिरहेका छन्। तर भक्तपुरमा पनि श्रीस्वस्थानी एवं माधवनारायणको व्रत बस्नेबारे धेरैलाई जानकारी छैन। हिन्दू परम्पराअनुसार पौष शुक्ल पूर्णिमादेखि माघ शुक्ल पूर्णिमासम्म हिन्दू नारीहरु माधवनारायणको एक महिना लामो कठिन व्रत बस्ने गर्छन्। जसअनुसार भक्तपुरको ऐतिहासिक एवं सांस्कृतिक हनुमानघाट तीर्थस्थलमा यो एकमहिने कठिन व्रत बस्ने प्रचलन रहँदै आएको छ। भक्तपुरको मूलबस्ती उत्तरतर्फ खासाङखुसुङ खोला र दक्षिणतर्फ हनुमन्ते खोलाले घेरिएर बीचमा शंख आकारमा बसेको छ। यसमध्ये हनुमन्ते खोला दक्षिण पूर्वबाट भद्रा र उत्तर पूर्वबाट बीरा (तब्या खुसी) नामका दुई खोला बग्दै हनुमानघाट पुगेपछि जमिन मुनिबाट उत्पत्ति भएको तमसा नदीसँग मेल भइ त्रिवेणी हुन्छ र पश्चिमतर्फ बग्दछ। पवित्र धार्मिक, साँस्कृतिक तीर्थको रुपमा रहेको त्रिवेणीमा करिब ६ सय वर्षअघि माधवनारायणको व्रत बस्न थालिएको संस्कृतिविद्हरु बताउँछन्। उनीहरुका अनुसार माधवनारायण व्रतबारे मल्ल राजा जयस्थिति मल्लपछि उनका छोराहरु धर्म मल्ल, ज्योति मल्लको संयुक्त शासनकालमा नेस ५२८ मा भक्तपुर वाकुपति नारायणको गरुडस्तम्भमा स्पष्टसँग उल्लेख गरिएको छ। उक्त स्तम्भमा उल्लेखित माघ व्रत गोष्ठी तत्कालीन समयमा माघ महिनाभरि माधवनारायणको व्रत बस्ने, भजन गर्ने जस्ता विविध सांस्कृतिक मेला भएको संस्कृतिकर्मी ओमप्रसाद धौभडेल बताउँछन्। उनका अनुसार त्यसबेला माघ व्रत गोष्ठी सञ्चालन गर्न गुठीको व्यवस्था गरिएको थियो। संस्कृतिकर्मी धौभडेलले नेसं ७२२ देखि हनुमानघाटमा अझ व्यवस्थित रुपमा माधवनारायण व्रत चलेको देखिएको जानकारी बताए। उक्त समयमा भक्तपुरका अन्तिम मल्ल राजा रणजीत मल्लको पालामा उनका छोरा अजितसिंह मल्लको अगुवाइमा हनुमानघाटमा माधवनारायण व्रत सञ्चालन भएको इतिहास पाइएको उनले उल्लेख गरे। मल्ल कालमा राजकीय तहबाटै हनुमानघाटमा हुने माधवनारायण व्रतको तयारी हुन्थ्यो, उनले भने, तर अहिले यसबारे थोरैले मात्रै चासो लिएको पाइन्छ। व्रत व्यवस्थापन गर्न भने माधवनारायण व्रत व्यवस्थापन समिति बनाइएको छ। हालसम्म सोही समितिको पहलमा व्रत निरन्तर चल्दै आएको छ। समितिका अनुसार यस वर्ष २० पुरुष र पाँच महिला गरी २५ जना व्रत बसेका छन्। संस्कृतिकर्मी धौभडेलका अनुसार साँखुको माधवनारायण व्रतभन्दा भक्तपुर हनुमानघाटको व्रत अत्यन्त कठोर मानिन्छ। यहाँ व्रत बस्नेले व्रतअवधिभर अरुलाई छुन नहुने जनविश्वास रहेको छ। त्यस्तै बाटोमा हिँड्दासमेत व्रतालुले अरुको छायाँ पर्न दिन नहुने प्रचलन रहेको उनले बताए। हनुमानघाटमा व्रत बस्नेहरुलाई कुनै वस्तु दान दिनुपरे उक्त व्यक्तिले समेत त्रिवेणीमा स्नान गरी नङ छुवाउनुपर्ने कठोर नियम रहेको छ, संस्कृतिकर्मी धौभडेलले भने, त्यसैले यहाँ व्रत बस्नेको आकर्षण घट्दै गएको छ। अन्य भक्तजन पनि कम पुग्ने गरेका छन्। साँखुका व्रतालुले जस्तै यहाँका व्रतालुले पनि भक्तपुर नगरका विशेष गरी नारायण मन्दिरमा गइ पूजाआजा गर्नुपर्छ। यहाँका व्रतालु परदेश यात्राको लागि काठमाडौंको पशुपति र काभ्रेको पनौतीसम्म पुग्छन्। त्यस्तै भक्तपुर दरबार क्षेत्रस्थित तलेजुकहाँ पनि परदेश यात्रा गर्छन्। साँखुको शालीनदीमा व्रत बस्नेहरु पनि परदेश यात्राको क्रममा पशुपतिनाथ, फर्पिङ, काभ्रेको पनौती र भक्तपुरको चाँगुनारायण पुग्छन्।"
विकास ओसार्ने पुल जिर्ण,"कालिकोट : कर्णाली राजमार्ग र कर्णाली करिडोर जोड्ने जितेबजारमा रहेको झोलुङ्गे पुल जिर्ण बनेको छ। जिल्लाको खाडाचक्र नगरपालिका र नरहरिनाथ गाउँपालिकाको सिमानामा रहेको दुई वटा राजमार्ग जोड्ने उक्त झोलुङ्गे पुल जिर्ण बनेको हो। कर्णालीको भविष्यसँग जोडिएको कर्णाली करिडोर जोड्ने खुलालु पुल नबन्दा विकास ओसार्न विकल्प बनेको उक्त झोलुङ्गे पुल जिर्ण बन्दै गएपछि विकासी सामान तथा यात्रा गर्न समस्या भएको छ। झोलुङ्गे पुलमा रहेको जाली च्यातिएको र पुलनै दिन प्रतिदिन कम्जोर हुँदै गएको छ। पुलबाट सामान लिँदा वा मानिसहरु आवतजावत गर्दा जोखिम मोलेर यात्रा गर्न बाध्य भएका छन्। दैनिक रुपमा सयौंको संख्यामा यात्रुहरु र जिल्लाका ५ वटा स्थानीय तहको विकासी सामानहरु कर्णाली तार्ने उक्त पुल जिर्ण बनेपछि सामान ढुवानी तथा आवतजावतका लागि समस्या भएको स्थानीय व्यपारी विजुत्त संज्यालले बताए। उनले भने, जिते बजारमा फेरी पनि छ। तर त्यहाँ हिउँदको समयमा गाडी मात्र तारिन्छ। गाडीमा आएको सामान त्यही झोलुङ्गे पुलबाट कर्णाली तारिन्छ। फेरीमा वर्षामा गाडी तार्न पनि बन्द हुन्छ। सुर्खेत नेपालगञ्जबाट विकास निर्माण, स्थानीय हाटबजारका लागि आएको सबै किसिमको सामानहरु झोलुङ्गे पुलबाटै तार्नु पर्ने बाध्यता छ। तर पुल जिर्ण बन्दा कसैले पनि त्यसको मर्मतका लागि पहल गरेको छैन्। जिल्लाको पलाँता गाउँपालिका, पचालझरना गाउँपालिका, रास्कोट नगरपालिका, सान्नीत्रिवेण गाउँपालिका र नरहरीनाथ गाउँपालिकामा जाने हरेक विकासी सामानहरु पनि जितेमा रहेको झोलुङ्गे पुलबाटै कर्णाली तार्नु पर्नुपर्छ। उनका सरकारी तथा निजी मोटरसाइकहरुले पनि यो पुल भएर कर्णाली करिडोर र कर्णाली राजमार्गमा आउने जाने गरेका छन्। कर्णाली करिडोर सञ्चालनमा आएपछि कर्णाली तर्ने हरेक मोटरसाईकल यात्रुहरुले यही झोलुङ्गे पुल भएर आवतजावत गर्ने गरेका छन्। मान्छे र पशुवस्तु हिड्न बनाईएको झोलुङ्गे पुलमा मोटरसाईकल, विकासी सामानहरु ओसार्दा पुल जिर्ण भएको हो। पचालझरना गाउँपालिका जाजरकोटका हार्डवेयर व्यापारी ददी बुढाले जितेबजारमा रहेको झोलुङ्गे पुल जिर्ण बनेपछि आफुहरुलाई सामान ढुवानी गर्न समस्या भएको बताए। पुल निर्माणको थालनी भएको १० वर्ष बित्तिसक्दा पनि खुलालु पुलमा जग मात्र खनिएको छ।"
मुलुकभर ८९५ पुल निर्माणाधीन,"काठमाडौं : मुलुकभर आठ सय ९५ वटा पुल निर्माणाधीन अवस्थामा छन्। सरकारको दायित्वमा १६ सय ६६ पुल छन्। बाँकी ठेकेदारको लापरवाही, डिजानको त्रुटि र आयोजनामा अबरोधले बन्न सकेका छैनन्। ठेक्का लाग्न बाँकी सात सय ८१ पुल छन्। संघीय संसद्को विकास तथा प्रविधि समितिमा सोमबार भौतिक पूर्वाधार तथा यातायात मन्त्रालयले पुलको विवरण पेस गरेको थियो। मन्त्रालयको विवरणअनुसार स्थानीय पुलको संख्या धेरै छ। स्थानीय सडक पुल मात्र नौ सय ९४ वटा छन्। यस मध्ये पाँच सय पुल मात्र पुल सामान्य रूपमा निर्माणाधीन छन्। चार सय ९४ वटा पुल निर्माण प्रक्रियामै क्रममा छन्। संघीय संरचनाअनुसार स्थानीय सडक पुल सडक विभागको क्षेत्राधिकार भित्र पर्दैन। सडकको तुलनामा पुल निर्माण महँगो हुनुका साथै समय पनि धेरै लाग्छ, सडक विभागका महानिर्देशक केशवकुमार शर्माले भने, स्थानीय सरकारको स्रोत र साधनले पुल निर्माण गर्न सम्भव नहुने भएकाले सडक विभागबाटै ती पुल निर्माण प्रक्रिया अघि बढाइएको छ। राजनीतिक पहुँच तथा प्रभावका आधारमा स्थानीय पुल बजेटमा पर्ने गरेको छ। त्यस्ता आयोजनको पूर्वतयारी र पर्याप्त बजेटको सुनिश्चिता पनि गरिएको हुँदैन। संघीय व्यवस्थाअनुसार सडक विभागको क्षेत्राधिकार राष्ट्रिय राजमार्ग हो। सडक विभागले पनि सीमित जनशक्ति र बजेटमा ती आयोजना सम्पन्न गर्नुपर्ने हुन्छ। स्थानीय सडक पुलका लागि पर्याप्त मात्रमा बजेट विनियोजन पनि भएको छैन। ती सडकका लागि औसतमा १३ लाख रुपैयाँ बजेट विनियोजन भएको शर्माले बताए। ती आयोजनालाई प्राथमिकताका साथ अघि बढाउन केही वर्ष नयाँ स्थानीय सडक पुल थप गर्नु हुने उनको भनाइ छ। अहिलेकै पुल सम्पन्न गर्न पनि विभागलाई करिब ७ वर्षको समय लाग्छ, शर्माले भने, नयाँ आयोजना थप गर्दा अझै विकराल समस्या आउनेछ। रणनीतिक सडक पुल २ सय ५८ वटा छन्। यी मध्ये एक सय ४० वटा निर्माणाधीन छन्। एक सय १८ वटा पुल निर्माण प्रक्रियामै क्रममा छन्। हुलाकी राजमार्ग निर्देशनालय अन्तर्गतका एक सय ३४ वटा पुल छन्। यी मध्ये ६० वटा पुल सामान्य रूपमा निर्माणाधीन छन्। एक सय १८ वटा पुल निर्माण प्रक्रियामै क्रममा छन्। ७४ वटा पुल निर्माण प्रक्रियामै क्रममा छन्। मदन भण्डारी राजमार्ग सडक योजना अन्तर्गत एक सय २२ पुल छन्। यी मध्ये ७८ वटा पुल सामान्य रूपमा निर्माणाधीन छन्। ४४ वटा पुल निर्माण प्रक्रियामै क्रममा छन्। मध्य पहाडी लोकमार्ग योजना अन्तर्गत ५६ वटा पुल छन्। यी मध्ये १५ वटा पुल सामान्य रूपमा निर्माणाधीन छन्। ४१ वटा पुल निर्माण प्रक्रियामै क्रममा छन्। उत्तर दक्षिण सडक योजना अन्तर्गत ६८ र वैदेशिक सहायता महाशाखा अन्तर्गत ३४ वटा पुल छन्। यी सबै निर्माणाधीन छन्। १६ सय ६६ पुलमध्येमा डिजानको प्रक्रियामा चार सय २९, डिजान सम्पन्न ६७, डिजाइन एन्ड बिल्ड मोडलमा एक सय ३, समस्याग्रस्थ ३७, निर्माण व्यवसायीसँग सम्बन्धित समस्याग्रस्थ ९६, काबु बाहिरको परिस्थितिका कारण ५१ पुल समस्याग्रस्थ छन्। सडक विभागले प्रस्तुत गरेको विवरणको जवाफ दिँदै सांसद गणेशकुमार पहाडीले अवधि सकिएका र समस्या ग्रस्थ पुलको संख्या धेरै रहेको बताए। सडक र पुल एक अर्काका परिपूरक हुन्। पुलले नै सडकको दुरी छोट्याउने हो। समस्या ग्रस्थ पुल निर्माण प्रक्रियालाई गति दिन आवश्यक परेमा सार्वजनिक खरिद ऐन पनि संशोधन गर्नुपर्ने पहाडीको भनाइ छ। हिजोको दिनमा राजनीतिक पहुँचका कारण आयोजना परेकाले पनि समस्या भएको हो। विभागले प्राथमिकताको आधारमा पुराना आयोजना अघि बढाउन उनले सुझाए। सांसद रामबहादुर बिष्ट, राजेन्द्रप्रसाद लिङ्देन, रगंमती शाही, दुर्गा पौडेल, टोपबहादुर रायमाझी, गौरीशंकर चौधरी, आशाकुमारी बिक, अनिलकुमार झालगायतले पुलको वर्तमान अवस्थाबारे मन्त्रालयका अधिकारीलाई जानकारी गराएका थिए। भौतिक पूर्वाधार तथा यातायात मन्त्रालयका सचिव देवेन्द्र कार्कीले क्षेत्राधिकार बाहिरको सडक पुल पनि विभागको दायित्वमा पर्दा समस्या देखिएको बताए। समितिका सभापति कल्याणीकुमारी खड्काले निर्माणको प्रक्रियामा रहेका र निमार्णाधीन तर बजेट अभावमा अलपत्र पुल यकिन गरी अर्थ मन्त्रालय र राष्ट्रिय योजना आयोजसँग समन्वय गरी निर्माण गर्नुपर्ने बताइन्।"
वडाध्यक्षको हत्या,"अछाम : पञ्चदेवल विनायक नगरपालिका२ का वडाध्यक्ष पदमबहादुर धामी मृतावस्थामा भेटिएका छन्। उनको शव मंगलबार विहान विनायक बजारबाट ३० मिनेटको दूरीमा रहेको गैरीगाउँको गोठमा भेटिएको हो। 'गाईवस्तु बाँध्ने गोठमा रगताम्य अवस्थामा शव फालिएको छ', घटनास्थलमा रहेका जिल्ला प्रहरी कार्यालय अछामका प्रहरी निरीक्षक रमेशदत्त अवस्थीले भने, 'प्रारम्भिक अनुसन्धानअनुसार हत्या नै भएको पुष्टि हुन्छ, तर कसले किन हत्या गरेको भन्ने कुरा खुल्न सकेको छैन, हामी अनुसन्धानमै छौँ।' उनका अनुसार घटनाका बारेमा प्रहरीलाई आज बिहान साढे ६ बजे जानकारी प्राप्त भएको थियो। जिल्ला प्रहरी प्रमुख प्रहरी नायब उपरीक्षक दीपक भारतीसहितको टोली घटनास्थलमा पुगेको छ। अनुसन्धानमा आफ्नो संयन्त्र परिचालन गरिसकिएको र धनगढीबाट तालीमप्राप्त कुकुरसहितको टोली आइरहेको उनले जानकारी दिए। मृतक धामी शिक्षक पेशाबाट राजीनामा गरी नेपाली काँग्रेसका तर्फबाट वडाध्यक्षमा निर्वाचित भएका थिए।"
डेढ लाख घुससहित जनकपुर भन्सारका सुब्बा पक्राउ,"काठमाडौं : जनकपुर भन्सार कार्यालय, धनुषामा कार्यरत नायब सुब्बा अहमद रजा अन्सारी एक लाख ५० हजार घुससहित पक्राउ परेका छन् । अख्तियार दुरुपयोग अनुसन्धान आयोगले नेपाल भारत सीमा बजारबाट घरायसी सामान ल्याउन सहज गराइदिन्छु भनी सेवाग्राहीसँग घुस लिदाँ लिँदै उनलाई पक्राउ गरेको हो । जनकपुर उपमहानगरपालिका ८ पिडारी चोकबाट नियन्त्रणमा लिइ अनुसन्धान भइरहेको अख्तियारका प्रवक्ता प्रदीपकुमार कोइरालाले जानकारी दिए ।"

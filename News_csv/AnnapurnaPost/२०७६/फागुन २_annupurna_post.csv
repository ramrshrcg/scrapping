शीर्षक,विवरण
सैनिक मुख्यालयको भ्रष्टाचार छानबिन !,"काठमाडौं : नेपाली सेनाको मुख्यालय पुनर्निर्माणका क्रममा भएको भनिएको भ्रष्टाचारमाथि प्रतिनिधिसभाको राज्य व्यवस्था तथा सुशासन समितिले चासो देखाएको छ। जंगी अड्डा मुख्यालय निर्माणका क्रममा व्यापक भ्रष्टाचार भएको उजुरीपछि समितिले चासो देखाएको हो। समितिको सुनुवाई कार्यदलले भनेको छ, के कस्ता अनियमितता भएको हो, छानबिन गरी कानुन अनुसार कारवाही गरी समितिमा जानकारी गराउन रक्षा मन्त्रालयलाई निर्देशन दिनुपर्छ। राज्य व्यवस्था समितिले सेनाको भ्रष्टाचारबारे छानबिन गरी प्रतिवेदन तयार पार्न तीन सदस्यीय उजुरी सुनुवाई कार्यदल गरेको थियो। कार्यदलले आठ महिनाभन्दा बढी समय लगाएर गुनासो तथा उजुरी छानबिन गरेको हो। सत्तारुढ नेकपाका सांसदद्वय रेखा शर्मा, नवराज सिलवाल तथा प्रमुख विपक्षी दलका सांसद दिलेन्द्रप्रसाद बडू सदस्य रहेको कार्यदलले ५० वटा उजुरी छानबिन गरी बुधबार समितिलाई प्रतिवेदन बुझाएको छ। प्रतिवेदनको २५ नम्बर बुँदामा मुख्यालयमा निर्माणका क्रममा भएको अनियमितालाई संक्षित उल्लेख गरिएको छ। उजुरी २०७६ जेठ ९ मा समितिमा परेको थियो। सैनिक अधिकृतको उजुरीमा भनिएको छ, सेनाको मुख्यालय पुनर्निर्माणको क्रममा व्यापक भ्रष्टाचार भएको छ। यसको अनुसन्धान गर्न उच्चस्तरीय छानबिन टोली गठन गरी छिटोभन्दा छिटो दोषीलाई कारवाही गरी हिनामिना गरेको रकम असुल गरी भूकम्पपीडितलाई सहयोग गर्न जोडदार माग गर्दछु। क्षेत्रीको सम्पत्ति छानबिन गर्न माग कार्यदल प्रतिवेदनले पूर्वप्रधान सेनापति राजेन्द्र क्षत्रीमाथि सम्पत्ति सुद्धिकरण विभाग र अख्तियार दुरुपयोग अनुसन्धान आयोगलाई छानबिनको लागि पत्र पठाउन समितिलाई सुझाव दिएको छ। पूर्वप्रधानसेनापति क्षत्रीविरुद्ध २०७६ भदौ १२ गते समितिमा उजुरी परेको थियो। कार्यदलले प्रतिवेदन समितिमा बुझाएपछि सांसदहरूले सेनाभित्र भइरहेको भ्रष्टाचारले नेपालको लोकतन्त्र खतरामा परेको बताए। सेनाको व्यापार मोहले मुलुकलाई नै खतरामा पारिरहेको भनाइ कांग्रेस सांसद अमरेशकुमार सिंहको छ। आर्मी सुरक्षा निकाय हो की ठेक्कापट्टा गर्ने संस्था हो। आर्मी सुरक्षा निकाय हो की भोज भतेर गर्ने पार्टी प्यालेस हो ? , उनले भने, फास्ट ट्रयाक निर्माणदेखि हेलिकप्टर खरिदसम्मका विषयमा सेनाभित्र भ्रष्टाचार भइरहेको छ। यसले नेपालको लोकतन्त्र खतरामा पार्छ। एक अर्काे प्रशंगमा सत्तारुढ नेकपाका सांसद विजय सुब्बाले नेपाल रेडक्रममा भइरहेको भ्रष्टाचारमा समिति चुप बस्न नहुने तर्क गरे। अहिले गृह मन्त्रालयमा यससम्बन्धी विधेयक बनिरहेको छ, त्यो पनि रोकिन्छ कि भन्ने डर छ, उनले भने, त्यसैले जतिसक्दो चाँडो गृहमन्त्रीलाई बोलाएर यससम्बन्धी छलफल गर्नुपर्छ। कार्यदलका सदस्य सिलवालले उजुरीहरू गम्भीर किसिमका भएकाले यसमा छिटोभन्दा छिटो अनुसन्धान हुनुपर्ने बताए। त्यस्तै अर्का सदस्य बडूले आएका उजुरीमध्ये अधिकांश बोधार्थका लागि पठाइएको र सम्बन्धित निकायमा कारबाहीका लागि पठाइएको बताए।"
असुरक्षित रिङरोड,"काठमाडौं : घटना १ अघिल्लो बिहीबार राति पौने एक बजे कलंकी अन्डरपासमा बा४ख ८५६९ नम्बरको टिपरले मोटरसाइकललाई ठक्कर दिँदा दुई जनाको मृत्यु भयो। बल्खुबाट कलंकीतर्फ जाँदै गरेको प्रदेश २०३०४ प ५५० नम्बरको मोटरसाइकलाई टिपरले ठक्कर दिँदा रौटहट गजुराका राकेशकुमार चौधरी, रौतहट कटहरियाका मुन्ना चौधरीको मृत्यु भयो। ठक्कर दिएर भागेको टिपर चालकले ललितपुर नख्खुडोल स्थित ग्यारेजमा लुकाई सिन्धुपाल्चोक चौतारा भागे। महानगरीय प्रहरी वृत्त कालिमाटीको प्रहरी टोलीले चालक अनिल लामालाई घरमै पुगेर पक्राउ गर्यो। घटना २ गएको पुस १० गते बल्खुमा बा५ख ६८१७ नम्बरको बसले बा६२प १०३२ नम्बरको स्कुटरलाई ठक्कर दियो। बसको ठक्करले स्कुटर चालक धनी राई र पछाडि बसेकी चन्द्रमाया तामाङ घाइते भए। तामाङको उपचारको क्रममा मृत्यु भयो। प्रहरीले ठक्कर दिने बसका चालक अजय लामालाई पक्राउ गरी सवारी ज्यान मुद्दा चलायो। घटना ३ गएको मंसिर १६ गते कलंकी अण्डरपास सडकमा बा२क ५७०५ नम्बरको टिपरले एक व्यक्तिलाई ठक्कर दियो। टिपरको ठक्करबाट घाइते ती व्यक्तिलाई प्रहरीले उपचारार्थ त्रिभुवन शिक्षण अस्पताल महाराजगञ्जमा पुर्यायो। तर घाइतेको मृत्यु भयो। मृतक व्यक्तिको हालसम्म पनि पहिचान हुन सकेको छैन। प्रहरीले टिपरका चालक रामेछाप खाँडादेवीका विक्रम मोक्तानलाई पक्राउ गरी ज्यान मुद्दा चलाएको थियो। रिङरोडमा भएका यी दुर्घटना प्रतिनिधि मात्रै हुन्। पछिल्ला दिनमा रिङरोड सडक खण्डमा सवारी दुर्घटनाको जोखिम बढेको छ। सडकमा हुनुपर्ने भौतिक पूर्वाधारको अभावसँगै सवारीसाधनबीच हुने तीव्र प्रतिस्पर्धाले रिङरोड जोखिमयुक्त बनेको हो। करिब २७ किलोमिटरको रिङरोड सडक खण्डमा उपत्यकाभित्र र बाहिर चल्ने सबैजसो रुटका सवारी चल्छन्। रिङरोड परिक्रमासँगै रिङरोड बाहिर विशेषगरी काठमाडौं, भक्तपुर र ललितपुरका बाहिरी रुटमा चल्ने सानादेखि ठूला सवारीसाधनको चाप धेरै छ। उपत्यका बाहिर लामा रुटका सवारी गोंगबु बसपार्कदेखि बनेपा बसपार्कसम्मका सवारी रिङरोड भएर नै बाहिरिन्छन्। महानगरीय ट्राफिक प्रहरी महाशाखाका अनुसार गत साउनदेखि पुससम्म मात्रै उपत्यकामा ६ हजार चार सय ३६ वटा सवारी दुर्घटना भए। यीमध्ये एक हजार चार सय सातवटा दुर्घटना रिङरोडमै भएको देखिन्छ। रिङरोडको बाफलदेखि बल्खुसम्म दुर्घटनाको जोखिम बढ्दो छ। असोजदेखि माघसम्ममा बाफलदेखि बल्खुसम्म भएको सवारी दुर्घटनामा पाँच जनाको मृत्यु भइसकेको छ भने २४ जना घाइते भएका छन्। दुर्घटना न्यूनीकरणका लागि ट्राफिक प्रहरीले ट्राफिक उज्यालो कार्यक्रम सञ्चालन गरेको छ। अभियानअन्तर्गत तीन महिनायता ट्राफिक प्रहरीले ४५ हजार एक सय ७४ जना पैदलयात्री, १५ हजार ६ सय ४८ जना मोटरसाइकल चालक, ६ सय १२ जना निजी सवारी चालक, ११ हजार आठ सय तीनजना भाडाका सवारी चालक, ५७ जना सरकारी सवारीसाधनका चालकलगायत ८१ हजार दुई सय ८९ जनालाई सचेतना अभिवृद्धि गराइसक्यो। तर पनि जोखिम न्यूनीकरण भने हुन सकेको छैन। ट्राफिक प्रहरीले तीन महिनायता विशेष मोबाइल कारवाही अभियानअन्तर्गत २० हजार चार सय ३३ वटा सवारीचालकलाई कारवाही गरेको छ। महाशाखाका प्रमुख एसएसपी भीम ढकालले रिङरोडमा दुर्घटना वृद्धिदर कम भए पनि जोखिम नघटेको बताए। उनले भने, दुर्घटना जोखिम बढ्नुमा सडक प्रयोगकर्तामा सचेतना अभावले हो। आकाशे पुलको प्रयोग गर्दैनन्। सवारी चाप धेरै छ। उनले रिङरोडमा सवारी चालकबीच हुने अस्वस्थ्य प्रतिस्पर्धा नै दुर्घटना जोखिमको मुख्य कारण रहेको बताए। उनले भने, उपत्यकामा चल्ने सवारीले रिङरोड अनिवार्य प्रयोग गर्नुपर्ने अवस्था छ। त्यसैले सवारी रुटको पुनर्विचार गर्नुपर्ने आवश्यकता छ। लामा रुटका सवारीको पार्किङ रिङरोड बाहिर गर्ने हो भने उपत्यकाको चापमा कमी आउने र दुर्घटना कम हुने दाबी उनको छ।"
बालविवाह रोक्न कन्या मुद्दती खाता,"नेपालगन्ज : बाँकेका दुई स्थानीय तहले बालविवाह रोक्न मुद्दती खाता र बिमा योजना ल्याएका छन्। २० वर्ष उमेर भएपछि मात्र विवाह गर्नुपर्ने कानुनी व्यवस्थालाई मूर्त रूप दिन डुडुवा गाउँपालिकाले चालु आर्थिक वर्षदेखि कन्या मुद्दती शिक्षा कोषको व्यवस्था गरेको हो। एक तथ्यांकअनुसार डुडुवा गाउँपालिकामा पुरुष बालविवाह ८३१६ प्रतिशत र महिला ५०२२ प्रतिशत छ। कोषमा २९ लाख रुपैयाँ राखिएको छ। गाउँपालिकाका स्वास्थ्य शाखा प्रमुख धनबहादुर बुढा भन्छन्, पाँच हजार रुपैयाँ गाउँपालिकाको र थप पाँच हजार रुपैयाँ अभिभावकको गरी १० हजार रुपैयाँको मुद्दती खाता खोलिन्छ। २० वर्षे मुद्दती खातामा राख्दा रकम झन्डै ७३ हजार रुपैयाँ हुन आउँछ। गाउँपालिकाले कोष सञ्चालनका लागि कन्या मुद्दती शिक्षा कोषको व्यवस्था तथा सञ्चालनसम्बन्धी कार्यविधि २०७६ स्वीकृत गरेको छ। कार्यविधिमा अभिभावक वा कन्या स्वयंले २० वर्ष नपुग्दै विवाह गरेगराएमा कोष निष्क्रिय हुने र रकम भुक्तानी नहुने व्यवस्था छ। बालिकालाई सम्पूर्ण खोप दिनुपर्ने, पाँच वर्ष पुग्नेबित्तिकै विद्यालय भर्ना गर्नुपर्ने, कम्तीमा एसईईसम्म अध्ययन गराउनुपर्ने सर्त छन्। योजनामा आबद्ध कन्याको प्राथमिक स्वास्थ्य उपचार निःशुल्क हुनेछ। गत साउनमा जन्मेका सबै कन्याले यो सुविधा पाउनेछन्। अहिलेसम्म १२ जनाले यो सुविधा लिएका छन्। नेपालगन्ज उपमहानगरपालिकाले पनि कन्या बिमा कार्यक्रमको तयारी गरिरहेको छ। २० वर्षे बिमा कार्यक्रममा उपमहानगर र अभिभावक दुवैको दायित्व हुनेछ। २० वर्षपछि छोरीलाई उच्चशिक्षा पढाउँदा वा बिहे गर्दा पैसा खाँचो हुन्छ भनेर यो योजना लागू गर्न लागेका हौं, उपप्रमुख उमा थापामगरले नेपालगन्ज२१ पुरैनामा आयोजित अभिभावक भेलामा भनिन्, तपाईं छोरीलाई बोझ नठानिदिनुस्। २० वर्ष नपुग्दै बिहे गर्ने कुरा नगर्नुस्। छोरीलाई स्कुल मात्र पठाइदिनुस्। हामी छोरीको बिमा गरेर सहयोग गर्न तयार छौं। नेपालगन्जमा १९ वर्षमुनिका महिला बालविवाह ८३१६ प्रतिशत र पुरुष बालविवाह ५२६३ प्रतिशत रहेको स्याकको बालविवाह रोकथाम परियोजना प्रबन्धक जगदीश थापा बताउँछन्। स्याकले बाँकेका आठै स्थानीय तहमा सन् २०१९ मा बालविवाहको अवस्थाबारे अध्ययन गरेको थियो। उपमहानगरपालिकाले छोरी बिमासम्बन्धी कार्यविधि बनाइरहेको छ। यसका लागि पाँच लाख रुपैयाँ विनियोजन गरेको छ। बिमाका लागि रकमको कुनै समस्या हुँदैन। यो सुविधा यही आर्थिक वर्षभित्र जन्मेका मुस्लिम र मधेसी समुदायका छोरीले मात्र पाउनेछन्, उपप्रमुख थापा मगरले भनिन्। उपमहानगरले २१ नम्बर वडाबाट योजना लागू गर्ने जनाएको छ। माघ तेस्रो सातासम्म वडामा किशोरी क्लब र बाल क्लबको सहयोगमा सातवटा बालविवाह रोकिएका थिए। नेपालगन्ज २१ का वडा अध्यक्ष रन्जित खाँ बालविवाह रोक्न अभिभावक परिवर्तन हुनुपर्ने बताउँछन्। उनले भने, उमेर नपुग्दै बिहे गरेमा आफू त फस्छौं। सन्तानलाई पनि फसाउँछौं। जिल्ला प्रहरी कार्यालय बाँकेका प्रवक्ता डीएसपी शिवबहादुर सिंहले २० वर्ष नपुग्दै बिहे गरेमा कानुनबमोजिम कारबाही गर्ने चेतावनी दिए। उनले भने, जन्ती र पुरोहितलाई पनि जेल हाल्छु। बिहे गर्नेलाई तीन वर्ष र अरूले डेढ वर्ष सजाय भोग्नुपर्छ। नगर किशोरी सञ्जालकी अध्यक्ष पूजा बर्मा बाल विवाह रोक्न कन्या मुद्दती खाता र बिमा उपयोगी हुने बताउँछिन्। उनी भन्छिन्, मुद्दती खाता र बिमाको पैसाबाट २० वर्षपछि उच्चशिक्षा र बिहे गर्न दुवैमा काम लाग्छ। जिल्लामै सबैभन्दा बढी बाल विवाह राप्ती सोनारीमा हुने गरेको छ। राप्ती सोनारीमा महिला बालविवाह ८३१६ प्रतिशत छ। पुरुष बालविवाह भने ७२६३ प्रतिशत छ। ०६८ सालको जनगणनाअनुसार बाँकेमा पुरुष बालविवाह ४९२६ र महिला ८०२ छ।"
निर्बाध नेपाल आउँछन् चिनियाँ,"काठमाडौं : चीनको वुहान सहरमा कोरोना भाइरस संक्रमणको जोखिममा रहेका नेपालीलाई स्वदेश फर्काउन आनाकानी गर्दै आएको सरकारले चिनियाँ पर्यटक भने दिनहुँ निर्बाध भित्र्याइरहेको छ। कोरोना भाइरस संक्रमणलगत्तै अमेरिका, क्यानडा, अस्ट्रेलिया र युरोपका अधिकांश मुलुकले चीनबाट सीधै प्रवेश गर्ने यात्रुलाई रोक लगाएका छन्। कतिपयले चीनमा निर्मित सामान आयातमै प्रतिबन्ध लगाएका छन्। चीन स्वयंले पनि प्रभावित प्रान्त हुपईमा आफ्नै नागरिक आवागमनमा रोक लगाएको छ। अन्य सहरमा पनि घरबाहिर ननिस्कन, हूलमूल नगर्न र मिलेसम्मका काम घरबाटै गर्न प्रोत्साहन गर्दै आएको छ। चीनका विभिन्न सहरबाट नेपालमा सातामा सय हाराहारीमा पर्यटक आउने गरेको विमान कम्पनीका सञ्चालकहरूले जनाएका छन्। कोरोना भाइरस संक्रमणका कारण नेपाल आउने चिनियाँ पर्यटकको संख्या ह्वात्तै घटे पनि आउने क्रम रोकिएको छैन। अध्यागमन विभागका महानिर्देशक ईश्वरराज पौडेलले चिनियाँ पर्यटक आइरहेको बताए। उनले भने, पर्यटक आइरहेका छन्। यकिन संख्या थाहा छैन। उनका अनुसार भाइरस संक्रमणले बढी प्रभावित वुहानबाट नेपाल आउन चीनले नै दिएको छैन। पिपुल्स हेल्थ मुभमेन्टका संयोेजक एवं जनस्वास्थ्यविद् डा शरद वन्त चीनबाट आइरहेका पर्यटकको पर्याप्त स्वास्थ्य परीक्षण गर्नुपर्ने बताउँछन्। उनले भने, हामीसँग पर्याप्त उपकरण छन्। परीक्षण हुन्छ भने चिनियाँ पर्यटक आवागमन रोक्नु पर्दैन, अन्यथा सोच्नुपर्ने हुन्छ। सरकारले नेपाली विद्यार्थीलाई उद्धारमा अनिर्णयको बन्दी हुन नहुने डा वन्तको भनाइ छ। चीनमा रहेका विद्यार्थी साँच्चिकै अप्ठेरोमा छन् भने उद्धारमा ढिलाइ गर्नु हुँदैन। राज्य अभिभावक हो। जतिसक्दो छिटो उद्धार गर्नु उसको दायित्व हो, उनले भने। चीनका विभिन्न सहरमा उडान भरिरहेका चिनियाँ एवं नेपाली विमान कम्पनीले पर्यटक ओसारिरहेका छन्। चाइना स्टर्नको साताको ११ मध्ये दुईवटा उडानबाट पर्यटक नेपाल आइरहेका छन्। त्यस्तै चाइना साउदर्नको साताको १४ वटा उडानमध्ये २ वटाबाट पर्यटक भित्रिरहेका छन्। त्रिभुवन अन्तर्राष्ट्रिय विमानस्थलका प्रवक्ता देवचन्द्रलाल कर्णका अनुसार यात्रु संख्यामा कमी आएकाले उडान प्रभावित भएको छ। तिब्बती एयरलाइन्स, सिचुवान एयरलाइन्स, चाइना स्टर्न, चाइना साउदर्न, एयर चाइना र हिमालय एयरलाइन्सले उडान कटौती गरेको विमानस्थलका प्रवक्ता कर्णले जानकारी दिए। उनले भने, पर्यटकबिनाको रित्तो उडान गर्नु भएन। यात्रु पाएका बेला उडान हुन्छ। सामान्य रुघाखोकी र ज्वरो आएका दुई चिनियाँ नागरिक उपचार गराउनुपर्ने भएपछि फरार भएको दुई साता बित्दासमेत अत्तोपत्तो छैन। चीन हुँदै नेपाल आएका साउदी अरबका नागरिक पनि जँचाउनुपर्ने भएपछि फरार छन्। कोरोना भाइरस (कोभिड १९) को आशंका गरिएका व्यक्तिहरू निगरानीमा राख्ने जानकारी पाएपछि बेपत्ता हुने क्रम बढेको छ। विश्व स्वास्थ्य संगठन (डब्लूएचओ) ले कोरोना भाइरसकै कारण अन्तर्राष्ट्रिय आवागमन एवं व्यापारमा कुनै अंकुश लगाउनुपर्ने अवस्था नआएको जनाएको छ। संगठन प्रमुख टेड्रोस एडहानोम गेहब्रेयससले संक्रमण भने जुनसुकै दिशामा जान सक्ने बताएका छन्। २४ को स्वास्थ्य परीक्षण चीनबाट आएका नेपाली र चिनियाँमध्ये शंकास्पद २४ जनाको स्वास्थ्य परीक्षण गरिएको छ। तीमध्ये २३ जनामा कोरोना भाइरस नेगेटिभ देखिएको छ। एकजना नेपालीमा पोजेटिभ देखिएको छ। स्वास्थ्य तथा जनसंख्या मन्त्रालयका प्रवक्ता महेन्द्रप्रसाद श्रेष्ठका अनुसार पोेजेटिभ देखिएका व्यक्ति चीनबाट फर्केका हुन्। उनको अवस्था सामान्य छ। श्रेष्ठले भने, हवाई मार्गबाट आउने व्यक्तिको विमानस्थलमा रहेको हेल्थ डेस्कमा परीक्षण हुन्छ। कुनै लक्षण देखिएमा वा शंकास्पद पाइएमा अस्पताल लगेर स्वास्थ्य जाँच गराइन्छ। डराइहाल्नुपर्ने अवस्था छैन। शनिबारसम्म फर्काउँछौं चीनका विभिन्न सहरमा अध्ययनरत नेपाली विद्यार्थीलाई उद्धारका लागि नेपालबाट यसै साता उडान हुने भएको छ। स्वास्थ्य तथा जनसंख्या मन्त्रालयका प्रवक्ता श्रेष्ठले भने, यति गते नै उडान गर्ने भन्ने मिति तय भइसकेको छैन। शनिबारसम्ममा उडान गर्ने योजना छ। नेपाल वायु सेवा निगमको दुई सय ४० सिट क्षमताको वाइडबडी विमान तयारी अवस्थामा छ। मंगलबार बसेको मन्त्रिपरिषद् बैठकले काठमाडौंबाट शनिबार चीनको वुहानमा उडान भर्ने निर्णय गरेको एक मन्त्रीले बताए। सोही वाइडबडीबाट एक सय ८५ नेपाली स्वदेश फर्कने मन्त्रालयले जनाएको छ। अहिलेसम्म चीनस्थित नेपाली दूतावासमा एक सय ८० नेपालीले स्वदेश फर्कनका लागि निवेदन दिएका छन्। बालबालिकासमेत गरी एक सय ८५ जना आउने तय भएको छ। विभिन्न सहरमा छरिएर रहेका नेपालीलाई शुक्रबारदेखि बसबाट वुहानमा लगिनेछ। ०० स्वास्थ्य र सुरक्षा जिम्मा सेनालाई नेपाली सेनाको नेतृत्वमा एक स्वास्थ्य टोली कोरोना भाइरस संक्रमित चीनको वुहान जाने भएको छ। शनिबार जान लागेको टोलीमा नेपाली सेना, सशस्त्र प्रहरी र नेपाल प्रहरीका चिकित्सक तथा नर्स सहभागी हुनेछन्। चीन फर्केपछि उनीहरूलाई राख्न तय गरिएको क्वारेन्टाइन पनि सेनाको संरक्षणमा रहनेछ। स्वास्थ्य मन्त्रालयको नेतृत्वमा सेना खटिन लागेको हो। सेनाको उपरथी स्तरबाट संयोजन भइरहेको छ। सैनिक प्रवक्ता विज्ञानदेव पाण्डेले भने, क्वारेन्टाइन परीक्षणमा सेनासहितको सुरक्षा निकायका चिकित्सक र नर्सहरू हुनेछन्।"
बोलेरोको ठक्करबाट डिउटीमा रहेका प्रहरीको मृत्यु,काभ्रे : भक्तपुरबाट बनेपातर्फ आउँदै गरेको बा १९ च १३२३ नम्बरको बोलेरोको ठक्करबाट प्रहरी चौकी साँगाका इन्चार्ज प्रहरी सहायक निरीक्षक (असइ) तेजबहादुर गुरुङको मृत्यु भएको छ । उनको धुलिखेल अस्पतालमा उपचारको क्रममा शुक्रबार दिउँसो मृत्यु भएको हो । डिउटीमै रहेका असइ गुरुङ बाटो काट्ने क्रममा बोलेरोले ठक्कर दिएको प्रहरीले जनाएको छ । गुरुङलाई बोलेरो जीपले प्रहरी चौकी अगाडि ठक्कर दिएको इलाका प्रहरी कार्यालय बनेपामा प्रहरी निरीक्षक योगेन्द्र तिमिल्सिनाले जानकारी दिए । तिमिल्सिनाका अनुसार ठक्कर दिने बोलोरो गाडीका चालक भक्तपुर नपा १० का बिक्रम नाकी बन्जारलाई प्रहरीले नियन्त्रणमा लिएको छ। प्रारम्भिक अनुसन्धानबाट तीव्र गतिमा रहेको बोलोरोले नियन्त्रण गुमाउँदा दुर्घटना भएको हुनसक्ने जिल्ला ट्राफिक कार्यालय काभ्रेका प्रमुख प्रहरी निरीक्षक विशाल तामाङले जानकारी दिए । शव पोष्टमार्टमका लागि टिचिङ अस्पताल लगेको प्रहरीले जनाएको छ।
भन्सारमै छैन क्वारेन्टाइन,"टीकापुर : कैलालीको दक्षिणी सीमावर्ती खक्रौलामा रहेको सत्ती छोटी भन्सार कार्यालय मुल भन्सार बनेको डेढ वर्ष बित्नै लाग्दा समेत वनस्तपति, पशु क्यारेन्टाइन तथा खाद्य प्रयोगशाला नहुँदा व्यवसायी मर्कामा परेका छन् । सत्ती भन्सारमा वनस्पति, पशु क्यारेन्टाइन र खाद्य प्रयोगशाला नहुँदा व्यवसायीलाई धनगढीको त्रिनगर भन्सारबाट क्यारेन्टाइन जाँच गर्नुपर्ने बाध्यता छ । भन्सारबाट आयातनिर्यात हुने फलफूल, तरकारीका लागि वनस्पति, पशुपंक्षीका लागि पशु क्वारेन्टाइन र खाद्य सामग्री चेकजाँचका लागि खाद्य प्रयोगशाला स्थापनाको पहल भइरहेको भएपनि सुनुवाइ नभएको सत्ती भन्सार कार्यालयका प्रमुख रामचन्द्र शर्मा ढकालले बताए । 'सत्ती भन्सारबाट सामान ल्याउन व्यवसायी तयार भएपनि प्रयोगशाला नहुँदा व्यवसायीले क्वारेन्टाइन जाँचको कागज बनाउन धनगढी जानुपर्ने बाध्यता छ,' उनले भने, 'भन्सार स्तरोन्नति भएपनि पूर्णरुपमा सञ्चालनमा आउन समेत प्रयोगशाला चाहिन्छ ।' सत्ती भन्सार कार्यालयले यस आर्थिक वर्षको साउनयता ३ करोड ४३ लाख ७८ हजार रुपैयाँ राजस्व संकलन गरेको छ । क्वारेन्टाइन नहुँदा व्यावसायीले अन्यत्र जानुपर्ने बाध्यताले समेत लक्ष्यमा असर गरेको ढकालले बताए । भन्सारमा भारतबाट लत्ता कपडा, हार्डवयर र मेसिनरी सामानका पार्टलगायतमा वस्तु आयात हुने गरेका छन् । टीकापुर उद्योग वाणिज्य संघका अध्यक्ष रामबहादुर भण्डारीले आफूहरूले सोचे जस्तो ठूला सामान ल्याउन सकिने अवस्था नरहेको बताए। 'भारतमा नेपालको भन्सारसम्म आउने सडक त्यत्ति राम्रो छैन। ठूला कन्टेनर आउन सक्दैनन्,' अध्यक्ष भण्डारीले भने, 'भन्सारमा क्वारेन्टाइन स्थापनाका लागि मन्त्रालयमा पहल भइरहेको छ भने भारततर्फ बाटो बनाउने कुरामा भारतीय पक्षसित छलफल चलिरहेको छ ।' टीकापुर बजारका व्यापारी प्रकाश तिमिल्सिनाले मूल भन्सार बनेपनि क्वारेन्टाइन नहुँदा तरकारी र फलफूलजन्य सामान ल्याउन धनगढी नै जानुपर्ने बाध्यता रहेको बताए । 'तरकारी र फलफूल त ल्याउन सकिन्थ्यो,' उनले भने, 'भन्सारमा क्वारेन्टाइन छैन, हामीले धनगढीको त्रिनगर भन्सार जानुपर्छ ।' भारतका मुख्य व्यापारिक केन्द्र दिल्ली, लखनउ, कानपुरबाट निकै नजिकको दूरीमा रहेको सत्ती भन्सार कार्यालयबाट सुदूरपश्चिम प्रदेश, कर्णाली प्रदेश र प्रदेश ५ का विभिन्न जिल्लामा सामान आयात हुने गरेको छ। सत्ती भन्सार कार्यालयको स्तरोन्नति भएपनि आवश्यक पूर्वाधार नहुँदा सञ्चालनमा समस्या भइरहेको छ ।"
भ्रूणहत्या प्रकरण संसदमा : गाउँपालिका अध्यक्षलाई कारबाहीको माग,"विराटनगर : प्रदेश १ की सांसद उमिता विश्वकर्माले पाँचथर कुम्मायक१ यासोककी दलित परिवारकी युवतीले अन्तरजातीय विवाह गरेकै कारण जबरजस्ती दबाबमा गर्भपन गराएको भन्दै पीडितलाई न्याय दिन माग गरेकी छिन् । प्रदेशसभाको शुक्रबार बसेको बैठकको शून्य समयमा बोल्दै सांसद विश्वकर्माले स्याबरुम्बाका रमेश खड्कासँग प्रेम विवाह गरेकी ती युवतीको गर्भ परिवार र स्थानीय जनप्रतिनिधिको दबाबमा फालिएपछि युवतीको बिचल्ली भएको बताइन् । 'अन्तर्जातीय विवाह गरेकी युवती गर्भवती भएकी र उनलाई रमेशका परिवारले घरमा समेत नभित्र्याएको र दबाबमा गर्भपतन गराएर युवतीलाई एक्लै छाडेको छ, उनको स्वास्थ्य अवस्था नाजुक छ, 'सांसद विश्वकर्माले भनिन्, 'गर्भपतन गराउन दबाब दिने र अन्तरजातीय विवाहकै कारण युवतीलाई हिंसा गर्नेलाई कारवाही गरोस्।' पाँचथरको कुम्मायक गाउँपालिका अध्यक्ष जयकुमार चेम्जोङ र परिवारको दबाबमा ती युवतीको २१ हप्ताको भू्णहत्या गरेको खुलेको पीडित परिवारको आरोप छ । मेघा बैंक कुम्मायक शाखामा कार्यरत कुम्मायक ५ स्याबरुम्बाका रमेश खड्का र यासोक बजारकी ती दलित युवतीले साउन २८ गते पाँचथर सदरमुकाम फिदिमको शिवालय मन्दिरमा विवाह गरेका थिए । विवाहपछि रमेशको परिवारले घरमा ल्याउन नदिएपछि रमेशले ती युवतीलाई कोठामा लिएर राखेका थिए । परिवारको दबाबपछि पुष २४ गते पाँचथर सदरमुकाम फिदिमको समर्पित अस्पतालमा लगेर २६ गते राती जबरजस्ती गर्भपतन गराइएको पीडित युवतीकी आमाको आरोप छ।२८ गते अस्पतालबाट युवतीलाई डिस्चार्ज दिइएका थियो । गर्भपतन गराएपछि रमेश सम्पर्कबिहीन छन् । पीडित युवतीले गाउँपालिका अध्यक्षसहित सातजनाविरुद्ध माघ २२ जिल्ला प्रहरी कार्यालयमा जाहेरी दिएकी छिन् । जोहेरी परेकामध्ये तीनजनालाई प्रहरीले नियन्त्रणमा लिएको छ।अध्यक्ष भने फरार छन् । पाँचथरका प्रहरी निरीक्षक रोमनराज आर्यालले फरार रहेका अध्यक्षसहितका अन्यको खोजि भइरहेको बताएका छन्। गाउँपालिका अध्यक्षको दबाबमा भ्रूणहत्या भ्रूणहत्यापछि छटपटिँदै युवती भ्रूणहत्या प्रकरण : आलुबारीमा भेटियो २१ हप्ताको भ्रूण"
कोरोना भाइरस : केरूङ नाका थप एक साता बन्द,रसुवा : कोरोना भाइरस सर्ने आशङ्काले बन्द भएको रसुवागढीदेखि केरूङसम्मको आवतजावत यथावतरूपले बन्द कायम राखिएको छ। प्रमुख जिल्ला अधिकारी अर्जुन भण्डारीका अनुसार कोरोना भाइरसको सङ्क्रमण सर्न नदिन छिमेकी अधिकारीको सहमतिमा गत पुस १५ गतेदेखि १५ दिनका लागि बन्द केरूङको आवतजावत सात दिनका लागि पुनः बन्द राख्न चिनियाँ अधिकारीलाई आग्रह गरिएको हो। रसुवागढी क्षेत्रमा स्वास्थ्यको पूर्वाधार निर्माण नभएका कारण सात दिनका लागि पुनः आवतजावत रोक्न रसुवा प्रशासनका तर्फबाट केरूङका अधिकारीलाई आग्रह गरिसकिएको बताइएको छ। चीनमा फैलिएको कोरोना भाइरसको लक्षण सीमा क्षेत्रमा हालसम्म देखा नपरेको र उक्त रोग नभित्रियोस् भन्ने उद्देश्यले केरूङ आवतजावत नगराउन आग्रह गरी सीमा क्षेत्रको टिमुरे क्षेत्रमा रोग नियन्त्रणसम्बन्धी स्वास्थ्यको चेतनामूलक कार्यक्रमसमेत सम्पन्न गरिसकिएको जिल्ला प्रशासन कार्यालयले जनाएको छ। रसुवागढी नाकामा रोग नियन्त्रणका लागि स्वास्थ्य मन्त्रालयले हालसम्म कुनै पनि कदम नचालेको स्थानीय बासिन्दाले गुनासो गरेका छन्।
मोरङको जंगलमा भेटियो बेवारिसे शव,विराटनगर : मोरङको कानेपोखरी गाउँपालिका७ स्थित जंगलमा शुक्रबार दिउँसो एक पुरुषको बेवारिसे शव फेला परेको छ । अन्दाजी ३५४० वर्षीय पुरुषको पहिचान हुन नसकेको इलाका प्रहरी कार्यालय पथरीका डीएसपी दिलिप गिरीले बताए । उनका अनुसार कान र मुखमा किरा परेको अवस्थामा भेटिएको शव सडेको छ । आक्रमण गरेर र कुटपिट गरेको कुनै चोटपटक भने शरीरमा नभेटिएको जानकारी गिरीले दिए । शव पोस्टमार्टमका लागि मंगलबारे अस्पताल लगेर घटनाका बारेमा अनुसन्धान सुरु गरिएको उनको भनाइ छ ।
८६ अर्बको रुग्ण ठेक्कामा समस्या : अख्तियार,"काठमाडौं : सार्वजनिक विकास निर्माणको काममा चरम लापरवाही भएको र तोकिएको समयमा काम नभएको पाइएको छ। त्यसमा पनि सरकारले प्रमुख प्राथमिकतामा राखेको ऊर्जा तथा जलस्रोतका क्षेत्रमा मात्रै रु ४४ अर्ब बराबरको ठेक्कामा समस्या देखिएको छ। ऊर्जा, जलस्रोत तथा सिँचाइ मन्त्रालयका जलस्रोत तथा सिँचाइ विभाग, नेपाल विद्युत् प्राधिकरणका आयोजनामा जटिलता देखिएको छ। त्यसमा ऊर्जा र जलस्रोततर्फको मात्रै रु १९ अर्ब ५० करोड र प्राधिकरणअन्तर्गतका रु २४ अर्ब ३६ करोड बराबरको ठेक्कामा समस्या देखिएको छ। अख्तियार दुरुपयोग अनुसन्धान आयोगले सार्वजनिक गरेको रुग्ण ठेक्काको व्यवस्थापन, अध्ययन तथा विश्लेषण प्रतिवेदन, २०७६ अनुसार कूल ८६ अर्ब ४४ करोड रुपैयाँ बराबरको ठेक्कामा समस्या अझै कायम रहेको छ। विशेष गरी भौतिक पूर्वाधार, शहरी विकास तथा ऊर्जा क्षेत्रसँग जोडिएका करिब एक हजार ८४८ आयोजनाको समस्यामा रहेको जनाएको थियो। रुग्ण भनिएका उक्त परिमाणको ठेक्कामा केही सुधार आए पनि देखिने गरी सुधार हुन नसकेको अवस्था छ। आयोगले सार्वजनिक गरेको रुग्ण ठेक्काको व्यवस्थापन, अध्ययन तथा विश्लेषण प्रतिवेदन, २०७६ मा रुग्णमध्ये निकै सानो सङ्ख्याका ठेक्का मात्र निर्माण सम्पन्न भएको जनाइएको छ। आयोगका अनुसार आर्थिक वर्ष २०७५७६ को मङ्सिरसम्ममा एक हजार ८४८ ठेक्का सम्झौता तोकिएको अवधिमा सम्पन्न हुन नसकी रुग्ण अवस्थामा पुगेका थिए। एक वर्षको अवधिमा उक्त रुग्ण ठेक्कामध्ये ६८१ ठेक्का सम्झौता कार्यान्वयन भएका छन्। त्यस्तै २८ वटा आयोजनाको ठेक्का सम्झौता मात्रै खारेज गरिएको छ। सरकारले ऊर्जा क्षेत्रलाई आर्थिक समृद्धिको प्रमुख आधारका रुपमा व्याख्या मात्रै गरेको छैन, सोहीअनुसारको योजनासमेत अगाडि बढाएको छ। तर ठेक्काको अवस्था हेर्दा ऊर्जा, जलस्रोत तथा सिँचाइ मन्त्रालय र मातहतका निकायले लगाएको ठेक्काको अवस्था पनि उस्तै रहेको छ। सरकारसँग काम गर्नका लागि आनै स्वामित्वको निर्माण कम्पनी नहुनु, सबै सार्वजनिक निर्माणमा निजी व्यवसायीलाई सहभागी गराउनुपर्नाका कारण पनि निर्माण क्षेत्रमा आशातित प्रगति हुन सकेको छैन। आयोगको विवरणअनुसार ऊर्जा मन्त्रालय र मातहका मात्रै १३० वटा ठेक्कामा प्रगति देखिएको छैन। ती ठेक्का २०६६ सालदेखिका पनि छन्। आयोगका अनुसार २०६६ सालमा लागेको दुई वटा ठेक्काको अझै काम पूरा भएको छ। २०७५ मंसिरसम्म ६५ वटा त्यस्ता ठेक्का रहेकामा पछिल्ला दिनमा त्यो बढेर १३० पुगेको छ। सो मन्त्रालय मातहतका रु १९ अर्ब ५० करोड बराबरको ठेक्कामा समस्या रहेको छ। आयोगको विवरणअनुसार नै हेर्ने हो भने २०६८ सालका एक, २०६९ को छ, २०७० को पाँच, २०७१ को छ, २०७२ को पाँच, २०७३ को १५, २०७४को २५ ठेक्कामा समस्या छ। बजेटगत आधारमा हेर्दा ठूलो लगानी भएका आयोजनामा समस्या बढी छन्। ऊर्जा मन्त्रालय मातहतको सिँचाइ विभागका १३० वटा ठेक्कामा समस्या देखिएको आयोगको विवरणमा उल्लेख छ। २०७५ को पुससम्म २३५ आयोजना समस्यामा रहेको भए पनि १०४ वटाको काम सम्पन्न भएको छ। आयोगको निर्देशनपछि एउटा मात्रै ठेक्का रद्द गरिएको छ। बाह्र वर्ष पहिले नै सम्पन्न हुनुपर्ने आयोजनासमेत हालसम्म पूरा भएका छैनन्। विभागले ०६९ सालमा नै सम्पन्न गर्ने भनेको छ र २०७० सालमा सक्नुपर्ने लक्ष्य राखिएको पाँच आयोजना पनि हालसम्म सम्पन्न भएको छैन। आयोगको विवरणअनुसार २०७५ सालमा सक्नुपर्ने ०६५ सिँचाइ आयोजनाको पनि म्याद थपेर लागत र समयसमेत व्यतित गरिएको छ। देशमा ऊर्जा सङ्कट नभए पनि सबैभन्दा धेरै आयोजना रहेको नेपाल विद्युत् प्राधिकरणको हालत पनि उस्तै छ। अधिकांश प्रसारण लाइनतर्फका आयोजनामा समस्या रहेको छ। निर्माणका क्रममा रहेका अधिकांश आयोजना निर्माण व्यवसायीका कारण समस्यामा रहेका छन्। प्राधिकरणका कार्यकारी निर्देशक कुलमान घिसिङले दिनरात मेहनत गरे पनि प्राधिकरणका आयोजनाले गति लिन सकेका छैनन्। प्राधिकरणका ४३ आयोजनामा अझै समस्या रहेको छ। आयोगका अनुसार प्राधिकरणको मात्रै रु २४ अर्ब ३६ करोड बराबरका आयोजनामा समस्या रहेको छ। आयोगले ती सबै सबै आयोजनालाई रुग्णको सूचीमा राखिदिएको छ। यस आधारमा हेर्दा ऊर्जातर्फको मात्रै रु ४३ अर्ब ८६ करोड बराबरको ठेक्कामा समस्या रहेको छ। प्राधिकरणअन्तर्गत २०७५ को मङ्सिर मसान्तसम्म ९१ आयोजना समस्यामा रहेको भए पनि एक वर्षमा मात्रै ४६ आयोजना सकिएका छन्। पछिल्लो एक वर्षको अवधिमा मात्रै दुई वटा आयोजनाको ठेक्का तोडिएको छ। प्राधिकरणले रुग्णमा राखेको माथिल्लो त्रिशूली थ्री ए, कुलेखानी तेस्रोलगायतका केही आयोजना सम्पन्न गरेको छ। केही प्रसारण लाइन पनि यस अवधिमा सकिएका छन्। रमाइलो त के छ भने २०६८ सालमा सम्पन्न गर्ने लक्ष्य राखिएको आयोजनासमेत सम्पन्न भएका छैनन्। विवरणअनुसार २०६८ र ०६९ मा शुरु भएका भएका एकएक आयोजना अझै सकिएका छैनन्। आयोगको विवरणअनुसार अझै रुग्ण ठेक्कामध्ये रु ८६ अर्ब ४४ करोड बराबरका एक हजार २०२ ठेक्का सम्झौता कार्यान्वयन भए पनि पूरा हुन सकेको छैन। क्रमागत अवस्थामा रहेकामध्ये ४९ ठेक्का सम्झौताको म्याद थप भएको र अन्य सम्झौताको म्याद थपसम्बन्धी कुनै निर्णय भएको छैन। क्रमागत अवस्थामा रहेकामध्ये ४०२ ठेक्का सम्झौताको प्रगति ८० प्रतिशतको हाराहारीमा रहेको छ। यस्तै ३१५ ठेक्काको ५० प्रतिशत माथि प्रगति रहेको छ भने ४८५ ठेक्का सम्झौताको प्रगति न्यून छ। यस्तै ग्रामीण र दूर्गम क्षेत्रमा वर्थिङ सेन्टर निर्माण, खानेपानी योजना, सडक, पुल निर्माण, राजमार्ग स्तरोन्नति, विद्युत् प्रशारण लाइन निर्माणलगायत ठेक्का सबैभन्दा बढी रुग्ण रहेका छन्। रुग्ण ठेक्कालाई समयमै सम्पन्न गर्न सरकारलाई २७ बुँदे सुझाव दिएको आयोगले अझै प्रगति हुन नसक्दा विकास निर्माणमा प्रत्यक्ष प्रभाव परेको जनाएको छ।"
जीपी क्याम्पसमा प्राध्यापक संघको तालबान्दी,"काठमाडौं : प्रजातन्त्रवादी प्राध्यापक संघले जीपी कोइराला सामुदायीक क्याम्पस चाबहिलमा तलाबन्दी गरेको छ। ६ बुँदे माग राख्दै संघले शुक्रबार तालाबन्दी गरेको हो। स्थापनाकालदेखि कार्यरत प्राध्यापकलाई नियुक्तिपत्र नदिएको विरोधमा ताला लगाएको संघका अध्यक्ष ऋतु खतिवडाले जानकारी दिए। बिना मापदण्ड क्याम्पस प्रमुखले नयाँ प्राध्यापक र कर्मचारीको नियुक्ति गरेको आरोप उनीहरुको छ। स्थापनाकालदेखि कार्यरत प्राध्यापकलाई अहिलेसम्म नियुक्ति दिइएको छैन, उनले भने, तर क्याम्पस प्रशासनले नयाँ प्राध्यापकलाई त्रिवि नियमावली विपरित नियुक्ति दिएको छ। माग पूरा नभएसम्म ताला नखुल्ने अडान संघको छ। संघले शुक्रबार सार्वजनिक गरेको विज्ञप्तिमा प्राध्यापकलाई नियुक्तिपत्र दिनुपर्ने, त्रिवि नियमावली अनुसार पूर्णकालीन प्राध्यापक तथा कर्मचारीको तलब भत्ता तथा सामाजिक सुरक्षाकोषको व्यवस्था गर्नुपर्ने, त्रिवि नियमावली विपरित गरिएका नियुक्ति खारेज गर्नुपर्नेलगायत माग राखिएको छ। संघले निमित्त क्याम्पस प्रमुखको राजीनामासमेत मागेको छ।"
दिलिप हत्याकाण्ड : रिहा लगत्तै पुनः पक्राउ,"जनकपुरधाम : अवैद्य उत्खनन्को विरोध गर्दा ज्यान गुमाएका दिलिप भनिने ओमप्रकाश महतो हत्या काण्डमा मुछिएका तीनजना रिहा लगत्तै पुनः पक्राउ परेका छन्। जिल्ला अदालत धनुषाबाट गत बुधबार धरौटी तारेखमा रिहा भएका तीन जनालाई प्रहरीले पुनः पक्राउ गरेको हो। हत्या प्रकरणमा मुछिएका दिलिपका साथी रोशनकुमार यादव, सहयोगी जितेन्द्र भनिने सत्यनारायण महतो र बृजमोहन भनिने शत्रुधन महतोलाई २५२५ हजार धरौटी तारेखमा रिहा भएको एक मिनेटमै पुनः पक्राउ गरेको हो। पुनः पक्राउ परेका तीनै जनालाई शुक्रबार सार्वजनिक शान्ति सुरक्षाको कसुर अन्तर्गत जिल्ला प्रशासन कार्यालय मार्फत म्याद थप गरि थप अनुसन्धानका लागि थुनामा राखिएको जिल्ला प्रहरी कार्यालय धनुषाले जनाएको छ। धनुषाको मिथिला नगरपालिकामा टिपरले किचेर हत्या अभियोगमा पक्राउ परेका छजना मध्ये तीन जनालाई जिल्ला अदालत धनुषाले २५२५ हजार धरौटीमा रिहा गर्न आदेश दिएको थियो। अभियुक्तलाई रिहा गर्न आवश्यक कागजी प्रक्रियाको क्रममा अभियुक्तहरुले होहल्ला तथा शान्ति सुरक्षा भंग हुने कदम उठाएकोले पक्राउ गर्नुपरेको धनुषाका प्रहरी नायव उपरिक्षक रामेश्वर कार्कीले बताए। गत बुधवार अदालतले धरौटी मुलुकी फौजदारी कार्यविधि संहिता २०७४ को दफा ६८ नम्बर बमोजिम हत्यामा संलग्न विश्वास लायक प्रमाण पेश गर्न नसकेको भन्दै तीनै जनालाई धरौटी तारेखमा रिहाको आदेश दिएको थियो। जिल्ला अदालतको आदेश उपर चित नबुझेको भन्दै धनुषाले सरकारी वकिलमार्फत उच्च अदालत जाने गरेको प्रहरी नायव उपरीक्षक रामेश्वर कार्कीले जानकारी दिए।"
लडेर मजदुरको मृत्यु,नुवाकोट : चारघरेमा घर निर्माणका क्रममा लडेर एकजना मजदुरको ज्यान गाएको छ । बिदुर नगरपालिका १२ चारघरेका ५४ वर्षीय भीमसेन आलेमगरको छिमेकीको घर निर्माण गर्ने क्रममा लडेर ज्यान गएको जिल्ला प्रहरी कार्यालय नुवाकोटले जनाएको छ। स्थानीय शंकर पण्डितको निर्माण हुँदै गरेको घरमा काठको बिम राख्ने क्रममा अचानक खसेर गम्भीर घाइते भएका आलेमगरको उपचारको क्रममा मृत्यु भएको प्रहरी नायव उपरीक्षक राजेश थापाले जानकारी दिए । उनका अनुसार घटनाबारे अनुसन्धान भइरहेको छ।
ठेक्काको पेश्की श्रीमतीको खातामा,"काठमाडौं : अख्तियार दुरुपयोग अनुसन्धान आयोगले सडक डिभिजन कार्यालय, विराटनगरका तत्कालीन कार्यालय प्रमुख सिनियर डिभिजनल इन्जिनियर जितेन्द्रकुमार चौधरीविरुद्ध मुद्दा दायर गरेको छ । चौधरीविरुद्ध ३५ लाख बिगो दाबी गर्दै अख्तियारले शुक्रबार मुद्दा दर्ता गरेको हो । ठेकेदारबाट लिएको मोविलाइजेसन (पेश्की) वापतको रकम श्रीमतीको खातामा जम्मा गरेको देखिएपछि उनीविरुद्ध मुद्दा दर्ता भएको अख्तियारका प्रवक्ता प्रदीपकुमार कोइरालाले जानकारी दिए । कार्यालय प्रमुख रहँदा भूमि इन्फ्रास्ट्रक्च्चर प्रालिबाट बिभिन्न मितिमा श्रीमतीको खातामा रकम जम्मा गरेको भन्ने उजुरी सम्बन्धमा उनीविरुद्ध अख्तियारले अनुसन्धान गरेको छ । भूमि इन्फ्रास्ट्रक्च्चर र त्यसका ज्वाइन्ट भेन्चर ठेक्काका बाटो निर्माण गर्ने विभिन्न स्वीकृत आयोजनाको काम सुरु गर्दा दिइने मोविलाइजेसन रकमबाट ३५ लाख कसिमनको नाम घुस समेत लिएको अख्तियारको अनुुसन्धानबाट खुलेको छ । कमिसनको नाम लिएको रकम श्रीमतीको खातामा राख्ने गरेका चौधरीविरद्ध भ्रष्टाचार निवारण ऐन बमोजिम विशेष अदालतमा मुद्दा दायर भएको हो ।"
"मुस्लिम सभा गर्न सरकारको अनुमति, बढ्यो भारतको चासो","राजविराज : सप्तरीको बरसाईन नगरपालिका५ जाँजरमा हुने मुस्लिम समुदायको इज्तिमा कार्यक्रम अन्तर्रा्ष्ट्रियकरण नगर्ने सर्तमा गृह मन्त्रालयले पुनः अनुमति दिएको छ। गृहमन्त्रालयको निर्णयपछि भारतीय सुरक्षाकर्मीले कार्यक्रमप्रति चासो देखाएका छन्। शुक्रबार विहार राज्य मधुबनी जिल्लास्थित पुलिस स्टेसन लौकहि थानाका प्रमुख अरविन्द कमारले सप्तरीका डिएसपी तिलक भारतीसँग भेटघाट गरेका छन्। गत बिहीबार मात्रै नेपाल र भारतबाहेक अन्य मुलुकका मुस्लिम समुदायसमेत सम्मेलनमा सहभागी हुन आएको भन्दै गृहमन्त्रालयले कार्यक्रम नगर्न निर्देशन गरेको थियो। सोहि सर्त अनुसार नेपाल भारतबाहेकका नागरिकलाई फर्काउन अहिले प्रशासनले तयारी गरेको छ। त्यसका लागि ६ सय नेपाल प्रहरी र सशस्त्र प्रहरी खटाइएको छ। फागुन ३, ४ र ५ गते हुने भनिएको कार्यक्रममा २ लाख मुस्लिम समुदाय सहभागी हुने बताइएको छ। हालसम्म ३० हजार भन्दा बढी मुस्लिम समुदाय कार्यक्रमस्थलमा आइसकेका जानकारी दिइएको छ।"
अब शिक्षकले दुई सय पूर्णाङकको परीक्षा लेख्नै पर्ने,"काठमाडौं : खुल्ला प्रतिस्पर्धाबाट सरकारी विद्यालयको शिक्षक बन्न चाहनेले दुई सय पूर्णांकको परीक्षा दिनुपर्ने भएको छ। यस्ता विद्यालयका लागि शिक्षक छानेर सिफारिस गर्ने निकाय शिक्षक सेवा आयोगले परीक्षाको पाठ्यक्रम संशोधन गरेको छ। यसअघि एक सय पूर्णांकमात्रै रहेको पाठ्यक्रमलाई दुई सय पूर्णांक बनाइएको हो। आयोगका अध्यक्ष ताना गौतमले नयाँ पाठ्यक्रमबाट परीक्षा दिएर आउने शिक्षक विगतभन्दा धेरै प्रतिस्पर्धी हुने बताए। नयाँ व्यवस्थाले विषयगत रूपमा खारिएका व्यक्ति मात्र शिक्षक बन्ने आयोगको विश्वास छ। नयाँ पाठ्यक्रमअनुसार परीक्षा सञ्चालन हुँदा पहिलो पत्रमा सामान्य ज्ञानसम्बन्धी परीक्षा दिनुपर्नेछ। यो परीक्षामा सामान्य ज्ञान, भूगोल, इतिहास, सामाजिक व्यवस्था, आर्थिक, वातावरण, विज्ञान लगायतका विषयसँग सम्बन्धित प्रश्न सोधिनेछ। यो सबै वस्तुगत बहुवैकल्पिक प्रश्न हुनेछन्। दोस्रो खण्डमा विषयगत प्रश्न सोधिनेछ। यो खण्डमा जुन विषयमा प्रतिस्पर्धा गर्न लागिएको हो, त्यससँग सम्बन्धित विषयमा मात्र प्रश्न सोधिने छ। यहाँ विश्लेषणात्मक प्रश्न मात्र सोधिने आयोगले जनाएको छ। आयोगले लामो समयको तयारीपछि नयाँ पाठ्यक्रम बनाएको हो। पहिलो खण्डको परीक्षामा सफल हुने उम्मेद्वारलाई मात्र दोस्रो परीक्षामा सहभागी गराइने आयोगले जनाएको छ। पहिलो खण्डमा कूल पूर्णांकको ५० प्रतिशत अंक ल्याउनेलाई मात्र उत्तीर्ण भएको मानिनेछ। दोस्रो खण्डमा भने ४० प्रतिशत अंक ल्याए पनि उत्तीर्ण भएको मानिने छ। निजामती सेवामा कर्मचारी छनोट गर्ने निकाय लोकसेवा आयोग तथा संस्थानहरूले समेत कर्मचारी छनोटका लागि लिइने परीक्षामा कडाइ गर्न थालेपछि आयोगले पनि नयाँ व्यवस्था गरेको हो। शिक्षक छनोटका लागि आयोगमार्फत अबदेखि प्रकाशन गर्ने खुला प्रतिस्पर्धासम्बन्धी परीक्षामा संशोधित पाठ्यक्रम लागू हुनेछ। पछिल्लो समय सरकारी विद्यालयका पढाइ स्तरीय नभएको आरोप लाग्ने गरेको छ। स्तरीय नबन्नुका थुपै्र कारणमध्ये कमजोर शिक्षक पनि एउटा कारण रहेको धेरैको बुझाइ छ। कक्षा कोठामा ध्यान दिनुभन्दा पनि कार्यकर्ताकै शैलीमा राजनीतिक दलको कार्यक्रममा सरिक भएको आरोप शिक्षकमाथि लाग्ने गरेको छ। तर नयाँ पाठ्यक्रम पनि परिपक्क र दूरदर्शी नभएको यस क्षेत्रका जानकारले आरोप लगाएका छन्। लोकसेवा आयोगको मात्र देखासिकी गरेर नयाँ पाठ्यक्रम ल्याएको आयोगलाई आरोप लागेको छ। शिक्षक बन्न शिक्षाका विषयवस्तु हटाएर हावापानी, समुद्र, हिमाल पहाडका उचाइबारे घोक्न लगाउनु व्यावहारिक भएन, शिक्षा मन्त्रालयका एक अधिकारीले भने, विषयगत शिक्षकलाई यीभन्दा ज्यादा शिक्षण विधि महत्वपूर्ण हुन्छ।"
टिपरको ठक्करबाट एकको मृत्यु,धनगढी : कैलालीको गौरीगंगा नगरपालिका६ बनभेहडास्थित पूर्वपश्चिम राजमार्गमा टिपरले ठक्कर दिएर मोटरसाइकल चालकको मृत्यु भएको छ । टिपरको ठक्करबाट घोडाघोडी नगरपालिका४ रामशिखरझाला बस्ने २८ वर्षीय भुवन चन्दको मृत्यु भएको प्रहरीले जनाएको छ । दाङ गडुवा गाउँपालिका७ बस्ने ३० वर्षीय बिष्णु चौधरीले चलाएको ना १ क ८८०३ नम्बरको टिपर र विपरीत दिशाबाट आइरहेको से ७ प ३९०७ नम्बरको मोटरसाइकल ठोक्किँदा चन्दको मृत्यु भएको जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले बताए । गम्भिर घाइते भएका चन्दलाई उपचारको लागि सेती प्रादेशिक अस्पताल धनगढी ल्याइएकोमा उपचारका क्रममा उनको मृत्यु भएको हो । टिपर र टिपर चालकलाई प्रहरीले नियन्त्रणमा लिएको छ ।
पलाँतामा गाडी सरर,"कालिकोट : जिल्लाको पलाँता गाउँपालिका ५ खिन निवासी ३३ वर्षीया लोकेन्द्रबहादुर बम चामल, नुन, तेल लिनकै लागि बर्दियाको राजापुर र कैलालीको चिसापानीसम्म डोको बोकेर पुगेका छन्। जिल्लामा यातायात सेवा र हवाई सेवा नहुँदा विगत १२ वर्ष अगाडिसम्म जिल्लाका सबै नागरिकको बाध्यता यस्तै थियो। नेपाली सेनाले २०६४ साल चैत ३० गते तत्कालीन राजा ज्ञानेन्द्र शाहाको आदेशमा जिल्ला सदरमुकाम मान्ममा पहिलो पटक गाडी पुगेको थियो। जिल्ला सदरमुकामबाट २ दिनको पैदल यात्रा गरे पुगिने पलाँतामा गाडी गुड्ला भन्ने कल्पना पनि थिएन। बिहीबार पलाँता गाउँपालिकाले पलाँतामै सार्वजनिक यातायात सेवा संचालन गरी जिप गुडाएपछि उनी दंग छन्। बर्दियाको राजापुरमा देखिने गाडी र हाटबजार सुर्खेत, दैलेखको तल्लो डुगेस्वर, टुनीबगर, राकम बजार, खिड्कीज्यूला, जिते, शान्निगाट, जारकोट, घाटाचौर हुँदै पलाँतामै पुग्दा निकै खुसी लागेको छ, उनले भने, अब पलाँतामै गाडी चड्न पाइने भयो। पलाँता गाँउपालिका १ निवासी ६७ वर्षीया बिष्णु न्यौपाने पनि पलाँतामा गाडी पुगेकोमा खुसी छन्। उनले आफ्नै पालामा पलाँतामा गाडी पुग्ला भन्ने कल्पना पनि गरेका थिएनन्। प्रदेश सरकारले थिर्पुमा बेलीब्रिज बनउने योजना छ। त्यसअघि फेरिमार्फत गाडी तार्ने तयारी भइरहेको छ। पलाँता गाँउपालिकाले जनयुद्ध दिवसका अवसरमा पलाँतामा सार्वजानिक यातायात संचालन गर्ने जनताका सामु बाचा गरेकाले बाचा पुरा गर्न काठ, ड्रम र जर्किनको सहयोगमा नदीबाट २ वटा गाडी तारेरे गाउँमामा गाडी गुडाएको पलाँता गाउँपालिका अध्यक्ष लक्ष्मणबहादुर बम (पलाँती कान्छा) ले बताए। उनका अनुसार पलाँतामा हालसम्म करिब १५ करोड बराबरको लगानीमा २९ किलोमिटर सडक गाडी गुडाउन सकिने गरी ट्याग खोलिएको छ। गाउँपालिकास्थित बेल्के ढुंगा, मोहर, सैन, पुलाहा हुँदै राडुनेटा जोड्न सडकको ११ किलोमिटर, थिर्पु बेरसैनकोट सडक खण्डको ५ किलोमिटर, ओदी काँध छलाँहा सडकखण्डको ११ किलोमिटर र सैन हुँदै गाउँपालिकाको केन्द्र लोहोडे सडक खण्डको २ किलोमिटर सडकमा गाडी गुडाइनेछ। यसले पलाँताका ८० प्रतिशत घरधुरीलाई यातायात सेवा उपलब्ध हुनेछ। पलाँताले सुरुवातमा चार गाडी खरिद गरी २ वटा जुम्लाको ओदीदेखि पलाँताको खिनको जाँफ्यासम्म संचालन गर्ने र २ वटा गाडी पलाँता गाउँपालिका थिर्पुदेखि धौलागोहसम्म संचालन गर्ने उनले बताए। नुनको भारी बोकेर घर जाँदै पलाँता गाउँपालिकाको खिनका स्थानीय। तस्बिर : बिस्नप्रसाद न्यौपाने।"
मोरङमा दुईको मृत्यु,विराटनगर : हिँड्ने क्रममा डिलबाट लडेर मोरङको लेटाङ नगरपालिका१ धोवीघाटमा शुक्रबार बिहान एकजनाको मृत्यु भएको छ। बिहान ४ बजेतिर पाँचथरे खोला छेउको डिलबाट चिप्लिएर लडेपछि ६४ वर्षीय बलबहादुर लामिछाने मगरको मृत्यु भएको मोरङ प्रहरीका प्रवक्ता डीएसपी मानबहादुर राईले बताए। उनकाअनुसार चिप्लिएर लडेका मगरको घटनास्थलमै मृत्यु भएको हो। शव पोस्टमार्टमका लागि मंगलबारे अस्पतालमा लगेर घटनाको अनुसन्धान सुरु गरिएको डीएसपी राईले बताए। बसेकै ठाउँमा मृत्यु मोरङको पथरीशनिश्चरे नगरपालिका४ सम्झना चोकमा बसेकै ठाउँमा एक जनाको मृत्यु भएको छ। साप्ताहिक हाटबजार लाग्ने ठाउँमा बसिरहेका बेला बिहीबारराति ५५ वर्षीय प्रवल गिरीको मृत्यु भएको इलाका प्रहरी कार्यालय पथरीका डीएसपी दिलिप गिरीले जानकारी दिए। उनकाअनुसार प्रवलले अत्यधिक मादक पदार्थ सेवन गरेको पनि पाइएको छ। शव पोस्टमार्टमका लागि मंगलबारे अस्पतालमा लगेर घटनाको अनुसन्धान सुरु गरिएको डीएसपी गिरीले बताए।
जेटबोट बन्द : स्थानीयले मागे कमिसन,"विराटनगर : दुई वर्ष अघि देखि निरन्तररुपमा सप्तकोशी नदीमा सञ्चालनमा आएको जेटबोट (पानी जहाज) स्थानीयको अवरोधले बन्द भएको छ। स्थानीयले भाडा वापत संकलीत रकमको २० प्रतिशत नदिए पछि जहाजलाई बन्धक बनाउने र यात्रीमाथी ढुगा हान्ने लगायतका अवरोधद्धले बन्द भएको हो। स्थानीयहरुको कमिशन मागुको साथै रोजगारी दिनु पर्ने , बुकिङ्गमाअवरोध गर्नुको साथै कर्मचारी र यात्रुहरुलाई घण्टौ नियन्त्रणमा राख्न थाले पछी असुरक्षाको कारण देखाउदै व्यवसायहरुले सञ्चालन बन्द गरेको बताएका छन। सप्तकोशीमा दुई वर्षअघि पानी जहाप परीक्षण गरेर संचालनमा आएको थियो। एक वर्षदेखि भने नियमित संचालन हुने गरेको पानी जहाजमा स्थानीय केही समूहले रकम माग्ने, निःशुल्क चढ्न पाउनु पर्ने, टिकटमा कमिसन दिनुपर्ने लगायत माग राख्न थालेपछि पानी जहाज बन्द गर्नुको विकल्प नरहेको नेपाल जल यातायात व्यवसायी महासंघका अध्यक्ष विमल मान श्रेष्ठले बताए। विराटनगरमा पत्रकार सम्मेलनको आयोजना गरेर उनले भने सरकारको परिकल्पनालाई नीजी क्षेत्रले पुरा गर्ने बेला सुरक्षाको प्रत्याभुति नभएर बन्द गरेको छौं। पानी जहाजको व्यवासाय गर्दा राज्यको उपस्थिती भएन , उनले भने प्रहरीले समेत धाक धम्की दिने गरेको छ। सप्तकोशीमा चतराघाटदेखि भोजपुरको हतुवागढीको सिम्लेसम्म सातवटा पानी जहाज चल्दै आएका छन्। बराहक्षेत्र जल यातायात तथा पर्यटन सेवा प्रालि, नेपाल रिभर ट्रान्सपोर्ट प्रालि, बराहक्षेत्र मरिन एण्ड रिर्सोट प्रालि र सप्तकोशी टुरिजम एण्ड वाटर ट्रान्सपोर्टेसन प्रालिले सातवटा पानी जहाज संचालन गर्दै आएका छन्। पानी जहाज सहिदभूमिको त्रिवेणीमा रोकिएको सप्तकोशी टुरिजमका संचालक राजेन्द्र कार्कीले बताए। उनले स्थानीयको अवरुद्ध सहन नसकेर वुधवार देखि बन्द गरेको जानकारी दिए। जाहाज संचालन गर्ने वातावरण बनाउन स्थानीय प्रशासन र प्रदेश सरकारलाई पनि ध्यानाकर्षण गरिएको उनले बताए। हाल सम्म राज्यको तर्फ वाट सहयोग गर्नुको सार्टे व्यवसाय नै धरापमा पर्ने अवस्था आएको बताए। चतराबाट बराहक्षेत्र जल यातायातले चारवटा, नेपाल रिभर, बराहक्षेत्र मरिन र सप्तकोशी टुरिजमले एक एक जहाज संचालन गर्दै आएका छन्। दैनिक चारदेखि पाँचसय यात्रुले सेवा पाईरहेको बताइएको।धनकुटाको सहिद भुमि गाउँपालिका स्थित नदी किनारका त्रिवेणी र सिमलेका स्थानीय युवाहरुले कमिशन माग्नुको साथै धाक्क धम्की दिदै आएको व्यवसायीहरुले बताएका छन्। सप्तकोशीमा तीन सिटका तीन, आठ सिटका दुई, सत्तरी सिटको एक र अठार सिट क्षमताको एउटा गरी कूल सातवटा पानी जाहाज संचालन हुँदै आएका छन्। खासगरी चतराघाटबाट बराहक्षेत्र र भोजपुरका विभिन्न भागसम्म पुग्ने यात्रुलाई पानी जहाज संचालनमा आएपछि आउजाउमा सहज भएको थियो। बस र पैदलमा ६ घण्टा लाग्ने भएता पनि पानी जहाजले १५ मिनेटमा पुर्याउने गरेको छ। स्थानीयहरुले माथी वाट ढुङ्गा खसाउनुको साथै आन्तरिक तथा बाह्य प्रयर्टकलाई दुव्यवहार समेत गर्ने गरेकाले यात्रु र संचालकको सुरक्षाको ग्यारेन्टी नभए सम्म सञ्चालन नगर्ने चेतावनी दिएका छन्। जल पर्यटन प्रवर्द्धन गर्दै जेटबोट"
सिन्धुलीमा प्रहरी जवानले आफैंलाई हाने गोली (भिडियाे),"सिन्धुली : जिल्ला प्रहरी कार्यालय सिन्धुलीमा कार्यरत एक प्रहरी जवानले आफैँलाई गोली हानेका छन् । सर्लाहीका २२ वर्षीय चन्द्र किशोर रायले आफैँले पेटमा गोली हानेको जिल्ला प्रहरी कार्यालय सिन्धुलीकी प्रहरी प्रमुख (एसपी) रन्जु सिग्देलले जानकारी दिइन् । प्रहरी जवान रायले शुक्रबार बिहान साढेसात बजे एक राउण्ड आफ्नै पेटमा गोली प्रहार गरेका छन्, उनले भनिन् । गोली प्रहारबाट राय गम्भीर घाइते भएका छन् । उनको सिन्धुली अस्पतालमा उपचार सम्भव नभएपछि थप उपचारका लागि काठमाण्डौंस्थित नेपाल प्रहरी अस्पताल रिफर गरिएको छ । रायले डिउटीमा रहेका बेला नजिकैको अर्का प्रहरी जवानले बोकीरहेको लामो हतियार (राइफल) खोसेर आफैँलाई गोली प्रहार गरी आत्महत्याको प्रयास थिए । आफैँमाथी गोली प्रहार गर्नुको कारणबारे एकिन नभएपनि सँगै कार्यरत महिला प्रहरी जवानलाई प्रेमप्रस्ताव गर्दा अस्विकार गरेपछि उनले आत्महत्या गर्ने उद्देश्यले गोली हानेको हुनसक्ने अनुमान गरिएको छ । तर, एसपी सिग्देलले भने घाइते जावनले गोली प्रहार गर्नुको कारण नबताएको र अनुसन्धान पछिमात्रै थाहा हुने बताइन् । उनले भनिन्, आज प्रणय दिवसको दिन पनि भएकाले कतिपयले यही अनुमान गरेका छन् । त्यस्तै हुन पनि सक्छ । तर, उसले गोली म आफैले हानेको हुँ मात्र भनेको छ । अरुलाई कुनै दोष छैन दिएको छैन । अहिले उपचारमा पठाएका छौं । उपचारसँगै हाम्रो अुनसन्धान जारी रहन्छ । यो विषयमा पछिमात्र एकिन जानकारी आउँला ।"
जनयुद्धका घाइते भन्छन् नेताले बिर्सिए,"धनगढीअछाम : अछाम बर्दादेबीका दलबहादुर साउदको शरिरमा ५० भन्दा बढी बारूदका छर्रा छन्। अर्घाखाँची सदरमुकाम सन्धिखर्कको लडाईका बेला उनको शरिरमा छर्रा लागेको हो। सशस्त्र जनयुद्दकालमा पार्टीका लागि लडेका अहिले पूर्णरूपमा शारीरिक असक्त साउद भन्छन्, आफ्नै पार्टीको सरकार छ, तर हाम्रा लागि न हर्ष छ, न विस्मात नै। तत्कालिन जनमुक्ति सेनाका सर्वोच्च कमान्डर पुष्पकमल दाहाल, अर्घाखाँची लडाइँको मोर्चा सम्हालेका कमान्डर नन्दबहादुर पुन लगायतका केही नेतासँग भने उनको गुनासो छ। दाहाल र पुन दुईदुई पटक प्रधानमन्त्री र उपराष्ट्रपति बनेपनि आफूहरू जस्ता घाइतेका लागि पार्टीले चासो नदिएको उनले बताए। भन्छन्, हामीले ज्यानको आहुती दिएर लडेको त केवल नेताहरूलाई सत्तामा पुर्याउन र धनी बनाउन मात्र रहेछ। गोलीको छर्रा लागेपछि बाँया आँखाको पुरै दृष्टि छैन। आर्थिक अवस्था कम्जोर भएकाले उपचार गर्न सकेका छैनन्। अछामकै रामारोशन गाउँपालिकाका कम्मान साउद १४ वर्षको उमेरमा युद्दमा होमिए। अल्लारे जोस देखेर पार्टीले उनको नाम जोसिला राखेको थियो। ०६० चैत्र २५ गते रुकुमको खारामा भएको आक्रमणमा उनी घाईते भए। पश्चिम डिभिजनका कमान्डर जर्नादन शर्माको नेतृत्वमा साउद खारा खटिएका थिए। सो आक्रमणमा साउदको घाँटीका दुई ठाउँ, श्वासनली नली नजिकै र बाँया पाखुरामा लागेको छर्रा अझै बाँकी छ। बाँया खुट्टा चल्दैन, जोसिलाको जोस पनि हराएको छ। सत्तामा पुगेका नेताले बिर्सिएपछि आफूहरू जस्ता धेरैको उपचार हुन नसकेको उनले बताए। अछामकै रामारोशन गाउँपालिका५ का हर्क बुढा दुःखाई कम गर्ने औषधी नियमित प्रयोग गर्छन्। रूकुमको खारामा भएको युद्धमा उनी घाईते भएका हुन्। बुढाको बायाँ खुट्टाको पैतलाको मुनीको भाग चल्दैन। बायाँ खुट्टाको तिघ्राको गोली निकाल्न बाँकी छ। बझाङ घर भएका रतनबहादुर सिंहपनि जनमुक्ति सेनाका बटालियन कमान्डर हुन। उनले कैलालीका मसुरिया, चिसापानी, पण्डोन, दार्चुलाको गोकुलेश्वर, म्याग्दी र अछामको युद्द लडे। सिंह भन्छन, जनयुद्दको रजत महोत्सव मनाईरहँदा, त्यसको प्रारम्भीक उद्देश्य अझै पुरा नभएको जस्तो लागि रहेको छ। घाईते, अपाङ र बेपत्ता परिवारका पीडा मात्रै होईन, पार्टीमाका ईमान्दार कार्यकर्ताको उचित मूल्यांकन नहुँदा डिप्रेशन मा जानु परेको उनले बताए।"
दिलीप हत्याकाण्ड : पुर्पक्षका लागि ३ जना जेल चलान,"जनकपुर : अवैध उत्खननको विरोध गर्दा ज्यान गुमाएका दिलीप भनिने ओमप्रकाश महतोको हत्याकाण्डमा संलग्न ६ जना आरोपीमध्ये ३ जनालाई अदालतले पुर्पक्षका लागि जेल चलान गरेको छ । ३ जना भने २५२५ हजार धरौटीमा रिहा भएका छन् । मिथिला नगरपालिकामा टिपरले किचेर हत्या गरेको अभियोगमा ६ जना पक्राउ परेका थिए । धनुषा जिल्ला अदालतका न्यायाधीश केशवप्रसाद घिमिरेको इजलासले हत्यामा संलग्न टिपर चालक मुनिन्द्र महतो, लोडर रञ्जित भनिने जितेन्द्रकुमार महतो र क्रसर सञ्चालक विपिनकुमार महतोलाई पुर्पक्षका लागि जलेश्वर कारागार चलान गरेको हो । अदालतको आदेशमा मुलुकी फौजदारी कार्यविधि संहिता २०७४ को दफा ६७ बमोजिम थुनामा राखी पुर्पक्ष गर्न आदेश गरेको छ । आदेशमा दिलीप भनिने ओमप्रकाश महतोको हत्याको क्रममा वारदातमा प्रयोग भएको टिपर, बरामद सामानले समेत हत्यामा संलग्न पुष्टि भएको जनाउँदै पुर्पक्षका लागि कारागार चलान गर्न भनिएको छ । अन्य अभियुक्त दिलीपका साथी रोशनकुमार यादव, सहअभियुक्त मजदुर जितेन्द्र भनिने सत्यनारायण महतो र बृजमोहन भनिने शत्रुधन महतोलाई २५२५ हजार धरौटीमा रिहा गर्न आदेश दिएको हो । जिल्ला अदालतको आदेशउपर चित नबुझेको भन्दै जिल्ला प्रहरी कार्यालय धनुषाले सरकारी वकिलमार्फत उच्च अदालत जाने जनाएको छ । धनुषाका प्रहरी नायब उपरीक्षक रामेश्वर कार्कीले जिल्ला अदालतको आदेशले हत्याजस्तो जघन्य अपराधमा कसैलाई पनि उन्मुक्ति नदिन उच्च अदालत जाने तयारी गरेका छौं । उनले भने, अनुसन्धानको दायरालाई थप फराकिलो बनाउँदै छौं, सरकारी वकिलसँग छलफल गरेर उच्च अदालत जाने तयारी गरेका छौं ।"
२१ वर्षमै चार सन्तान !,"विराटनगर : मोरङको जहदा गाउँपालिका३ भाथीगन्जकी २१ वर्षीया मन्झा रिसिदेव चार सन्तानकी आमा बनिसकेकी छन्। अर्को गर्भ ६ महिनाको भयो। काखीमा नानी च्यापेर डोरी तान्दै सडकमा बाख्रा चराउन निस्कने गर्भवती मन्झालाई भेट्नेजतिले प्रश्न गर्छन्, यति सानैमा चार सन्तान अनि अर्को पनि ? उनको पहिलो छोरो ७ वर्षका र अरू ४, ३ र २ वर्षका छोरी छन्। विद्यालय जाने उमेरमै विवाह गरेकाले उनले २२ वर्ष नपुग्दै निरन्तर चार बच्चाको आमा बन्नुपरेको हो। श्रीमान् रमेश रिसिदेव सिकर्मी काम गर्छन्। घरकाले विवाह गरी पठाए, लगत्तै बच्चा भए, मन्झाले भनिन् के गर्ने, कसो गर्ने केही थाहा छैन। बच्चा जन्माउनु र विवाह गर्नु यस क्षेत्रका महिला आफ्नो धर्म ठान्छन्। जन्मेका बच्चालाई भगवान्को प्रसाद भन्दै ग्रहण गर्नुको विकल्प छैन। जाहदा गाउँपालिका३ भाथीगंजकै २० वर्षीया मिनिया रिसिदेवको समस्या पनि उस्तै छ। ७ वर्षअघि विवाह गरेकी उनका दुई सन्तान छन्। उनी पनि ६ महिनाकी गर्भवती छिन्। मोरङ माइती भएकी उनको वसन्ता रिसिदेवसँग मागी विवाह भएको हो। सोही बस्तीकी किरण पासवानको पनि २१ वर्षमा ३ सन्तान भए। छोराछोरीसँगै उनी खेलिरहेकी भेटिन्छिन्। मोरङको मधेसी दलित समुदायमा सानै उमेरमा बिहे गर्ने परम्परा कायमै छ। अन्य मधेसी समुदायमा यो क्रम घट्दै गए पनि दलित बस्तीमा यस्ता घटना प्रसस्त भेटिन्छन्। सरकारले कानुन बनाएर कम उमेरको विवाह रोक्न खोज्नु र चेतनामूलक कार्यक्रम ल्याउनु यस क्षेत्रका नागरिकलाई कथासरह छ। स्थानीय तहले बालविवाह गरे कानुनी कारबाही गर्नेलगायतका जागरण कार्यक्रम ल्याएपछि यो क्रम ५ प्रतिशत रोकिएको स्थानीय कलानन्द पासवानले जानकारी दिए। कलिलो उमेरमा विवाह गरेका कारण निरन्तर बच्चा र आमामा स्वास्थ्य समस्या देखिने गरेको यस क्षेत्रमा जागरणका लागि खटिएका सामाजिक अभियन्ता राजेश झाले बताए। सानै उमेरमा विवाह भएकाहरू कसैको केही वर्षमै डिभोर्ससमेत भएको भेटिन्छ, उनले भने, परिपक्क नहुँदा कुटपिट र हिंसाका घटनासमेत बढेका छन्। आफ्नै स्याहार गर्न नसक्ने उमेरमा आमा बन्दा कतिपयको मानसिक रोगसमेत देखिने गरेको छ। सोही वडाका अध्यक्ष अनिल ठाकुरले पछिल्लो दुई वर्षयता यस क्षेत्रमा बाल विवाह नभएको दाबी गरे। पहिले धेरै बालविवाह भएछन्, त्यसपछिका समस्या अहिले देखिएको छ, उनले भने, अब हामी बालविवाह हुन दिनेछैनौँ, घरघरमा पुगेर रोक्ने कार्यक्रम ल्याउँछौँ। विद्यालय जाने उमेरमै विवाह गरेकाले उनले २२ वर्ष नपुग्दै निरन्तर चार बच्चाको आमा बन्नुपरेको हो।"
सांसदलाई डेढ करोडका ल्यापटप,"जनकपुरधाम : प्रदेशसभालाई पेपरलेस बनाउ प्रदेश सांसदहरूका लागि महँगो ल्यापटप खरिद गरिएको छ। प्रदेश २ सरकारले १०७ सांसदसहित केही कर्मचारीहरूका लागि डेढ करोड खर्चेर ११८ वटा ल्यापटप खरिद गरेको हो। डेल कम्पनीको ३३९० मोडेलको टू इन वन, स्क्रिन टच ल्यापटप प्रतिथान एक लाख ३४ हजार ७४५ रुपैयाँ पर्ने गरी जम्मा एक करोड ५९ लाख प्रदेशसभा सचिवालयले खर्चेको छ। दुई वर्ष वारेन्टी दिइएका ल्यापटपसँगै एकथान सर्भर पनि खरिद गरेको संसद् सचिवालयका आइटी विभाग प्रमुख धवेन्द्र कर्णले बताए। ल्यापटप खरिद गर्न सचिवालयले गत आर्थिक वर्षमै टेन्डर गरे पनि खरिद हुन सकेको थिएन। त्यसबेला ल्यापटप र सर्भर हालकै दररेटमा आपूर्ति गर्ने भन्दै विराटनगरको मेगाटेक प्रालिले टेन्डर फारम भरे पनि पछि सम्झौता गर्न आएन। कम्पनीले जम्मा गरेको धरौटी पनि सचिवालयले जफत गरेको थियो। पछि काठमाडौंको म्याक्स इन्टरनेसनल प्रालिले स्वीकृत दररेटमा सम्झौता गरी ल्यापटप उपलब्ध गराएको हो। पहिलो चरणमा माघ २१ गते प्रदेशसभाको वार्षिकोत्सवको उपलक्ष्यमा केही थान संसदीय दलका नेताहरूलाई वितरण गरिए पनि अन्य सचिवालयको स्टोर रुममै राखिएको छ। मुख्यमन्त्री लालबाबु राउत, भौतिक पूर्वाधार विकासमन्त्री जितेन्द्र सोनल र कांग्रेस संसदीय दलका नेता रामसरोज यादवलाई ल्यापटप हस्तान्तरण गरिएको छ। ल्यापटपमा केही सफ्टवेयरहरू अपडेट गर्न बाँकी रहेको हुँदा काम सकिएलगत्तै सबै सांसदहरूलाई दिइने सचिवालयले जनाएको छ। यो ल्यापटप चलाउनु मोबाइल चलाउनु झैं सजिलो छ, आईटी प्रमुख कर्ण भन्छन्,चलाउन सिख्न चाहने माननियज्यूहरूले इच्छा व्यक्त गर्नु भो भने तालिमको पनि व्यवस्था गरिन्छ। प्रदेशसभामा विभिन्न विधेयकहरू फोटोकपी गरेर वितरण गर्न निकै खर्चिलो हुन्छ, प्रदेशसभा सचिवालयका सचिव रंजित यादव भन्छन्, ल्यापटप दिएपछि कागजको खर्च घट्छ र माननियज्यूहरू पनि प्रविधिमैत्री बन्नुहुन्छ।"
निर्बाध नेपाल आउँछन् चिनियाँ,"काठमाडौं : चीनको वुहान सहरमा कोरोना भाइरस संक्रमणको जोखिममा रहेका नेपालीलाई स्वदेश फर्काउन आनाकानी गर्दै आएको सरकारले चिनियाँ पर्यटक भने दिनहुँ निर्बाध भित्र्याइरहेको छ। कोरोना भाइरस संक्रमणलगत्तै अमेरिका, क्यानडा, अस्ट्रेलिया र युरोपका अधिकांश मुलुकले चीनबाट सीधै प्रवेश गर्ने यात्रुलाई रोक लगाएका छन्। कतिपयले चीनमा निर्मित सामान आयातमै प्रतिबन्ध लगाएका छन्। चीन स्वयंले पनि प्रभावित प्रान्त हुपईमा आफ्नै नागरिक आवागमनमा रोक लगाएको छ। अन्य सहरमा पनि घरबाहिर ननिस्कन, हूलमूल नगर्न र मिलेसम्मका काम घरबाटै गर्न प्रोत्साहन गर्दै आएको छ। चीनका विभिन्न सहरबाट नेपालमा सातामा सय हाराहारीमा पर्यटक आउने गरेको विमान कम्पनीका सञ्चालकहरूले जनाएका छन्। कोरोना भाइरस संक्रमणका कारण नेपाल आउने चिनियाँ पर्यटकको संख्या ह्वात्तै घटे पनि आउने क्रम रोकिएको छैन। अध्यागमन विभागका महानिर्देशक ईश्वरराज पौडेलले चिनियाँ पर्यटक आइरहेको बताए। उनले भने, पर्यटक आइरहेका छन्। यकिन संख्या थाहा छैन। उनका अनुसार भाइरस संक्रमणले बढी प्रभावित वुहानबाट नेपाल आउन चीनले नै दिएको छैन। पिपुल्स हेल्थ मुभमेन्टका संयोेजक एवं जनस्वास्थ्यविद् डा शरद वन्त चीनबाट आइरहेका पर्यटकको पर्याप्त स्वास्थ्य परीक्षण गर्नुपर्ने बताउँछन्। उनले भने, हामीसँग पर्याप्त उपकरण छन्। परीक्षण हुन्छ भने चिनियाँ पर्यटक आवागमन रोक्नु पर्दैन, अन्यथा सोच्नुपर्ने हुन्छ। सरकारले नेपाली विद्यार्थीलाई उद्धारमा अनिर्णयको बन्दी हुन नहुने डा वन्तको भनाइ छ। चीनमा रहेका विद्यार्थी साँच्चिकै अप्ठेरोमा छन् भने उद्धारमा ढिलाइ गर्नु हुँदैन। राज्य अभिभावक हो। जतिसक्दो छिटो उद्धार गर्नु उसको दायित्व हो, उनले भने। चीनका विभिन्न सहरमा उडान भरिरहेका चिनियाँ एवं नेपाली विमान कम्पनीले पर्यटक ओसारिरहेका छन्। चाइना स्टर्नको साताको ११ मध्ये दुईवटा उडानबाट पर्यटक नेपाल आइरहेका छन्। त्यस्तै चाइना साउदर्नको साताको १४ वटा उडानमध्ये २ वटाबाट पर्यटक भित्रिरहेका छन्। त्रिभुवन अन्तर्राष्ट्रिय विमानस्थलका प्रवक्ता देवचन्द्रलाल कर्णका अनुसार यात्रु संख्यामा कमी आएकाले उडान प्रभावित भएको छ। तिब्बती एयरलाइन्स, सिचुवान एयरलाइन्स, चाइना स्टर्न, चाइना साउदर्न, एयर चाइना र हिमालय एयरलाइन्सले उडान कटौती गरेको विमानस्थलका प्रवक्ता कर्णले जानकारी दिए। उनले भने, पर्यटकबिनाको रित्तो उडान गर्नु भएन। यात्रु पाएका बेला उडान हुन्छ। सामान्य रुघाखोकी र ज्वरो आएका दुई चिनियाँ नागरिक उपचार गराउनुपर्ने भएपछि फरार भएको दुई साता बित्दासमेत अत्तोपत्तो छैन। चीन हुँदै नेपाल आएका साउदी अरबका नागरिक पनि जँचाउनुपर्ने भएपछि फरार छन्। कोरोना भाइरस (कोभिड १९) को आशंका गरिएका व्यक्तिहरू निगरानीमा राख्ने जानकारी पाएपछि बेपत्ता हुने क्रम बढेको छ। विश्व स्वास्थ्य संगठन (डब्लूएचओ) ले कोरोना भाइरसकै कारण अन्तर्राष्ट्रिय आवागमन एवं व्यापारमा कुनै अंकुश लगाउनुपर्ने अवस्था नआएको जनाएको छ। संगठन प्रमुख टेड्रोस एडहानोम गेहब्रेयससले संक्रमण भने जुनसुकै दिशामा जान सक्ने बताएका छन्। २४ को स्वास्थ्य परीक्षण चीनबाट आएका नेपाली र चिनियाँमध्ये शंकास्पद २४ जनाको स्वास्थ्य परीक्षण गरिएको छ। तीमध्ये २३ जनामा कोरोना भाइरस नेगेटिभ देखिएको छ। एकजना नेपालीमा पोजेटिभ देखिएको छ। स्वास्थ्य तथा जनसंख्या मन्त्रालयका प्रवक्ता महेन्द्रप्रसाद श्रेष्ठका अनुसार पोेजेटिभ देखिएका व्यक्ति चीनबाट फर्केका हुन्। उनको अवस्था सामान्य छ। श्रेष्ठले भने, हवाई मार्गबाट आउने व्यक्तिको विमानस्थलमा रहेको हेल्थ डेस्कमा परीक्षण हुन्छ। कुनै लक्षण देखिएमा वा शंकास्पद पाइएमा अस्पताल लगेर स्वास्थ्य जाँच गराइन्छ। डराइहाल्नुपर्ने अवस्था छैन। शनिबारसम्म फर्काउँछौं चीनका विभिन्न सहरमा अध्ययनरत नेपाली विद्यार्थीलाई उद्धारका लागि नेपालबाट यसै साता उडान हुने भएको छ। स्वास्थ्य तथा जनसंख्या मन्त्रालयका प्रवक्ता श्रेष्ठले भने, यति गते नै उडान गर्ने भन्ने मिति तय भइसकेको छैन। शनिबारसम्ममा उडान गर्ने योजना छ। नेपाल वायु सेवा निगमको दुई सय ४० सिट क्षमताको वाइडबडी विमान तयारी अवस्थामा छ। मंगलबार बसेको मन्त्रिपरिषद् बैठकले काठमाडौंबाट शनिबार चीनको वुहानमा उडान भर्ने निर्णय गरेको एक मन्त्रीले बताए। सोही वाइडबडीबाट एक सय ८५ नेपाली स्वदेश फर्कने मन्त्रालयले जनाएको छ। अहिलेसम्म चीनस्थित नेपाली दूतावासमा एक सय ८० नेपालीले स्वदेश फर्कनका लागि निवेदन दिएका छन्। बालबालिकासमेत गरी एक सय ८५ जना आउने तय भएको छ। विभिन्न सहरमा छरिएर रहेका नेपालीलाई शुक्रबारदेखि बसबाट वुहानमा लगिनेछ। ०० स्वास्थ्य र सुरक्षा जिम्मा सेनालाई नेपाली सेनाको नेतृत्वमा एक स्वास्थ्य टोली कोरोना भाइरस संक्रमित चीनको वुहान जाने भएको छ। शनिबार जान लागेको टोलीमा नेपाली सेना, सशस्त्र प्रहरी र नेपाल प्रहरीका चिकित्सक तथा नर्स सहभागी हुनेछन्। चीन फर्केपछि उनीहरूलाई राख्न तय गरिएको क्वारेन्टाइन पनि सेनाको संरक्षणमा रहनेछ। स्वास्थ्य मन्त्रालयको नेतृत्वमा सेना खटिन लागेको हो। सेनाको उपरथी स्तरबाट संयोजन भइरहेको छ। सैनिक प्रवक्ता विज्ञानदेव पाण्डेले भने, क्वारेन्टाइन परीक्षणमा सेनासहितको सुरक्षा निकायका चिकित्सक र नर्सहरू हुनेछन्।"
नेपालगन्जमा बाक्लो हुस्सु कुहिरो (फोटो फिचर),नेपालगन्ज : नेपालगन्जमा शुक्रबार बिहानैदेखि बाक्लो हुस्सु कुहिरो लागेको छ । जल तथा मौसम विज्ञान विभागको नेपालगन्जको राँझास्थित हावापानी फिल्ड कार्यालयकी योजना बस्ताकोटीका अनुसार नेपालगन्जमा भिजिविलिटी १०० भन्दा पनि कम छ । कम भिजिविलीटी भएकै कारण विमान सेवा ठप्प छ । सवारी साधन हेडलाइट बालेर चलिरहेका छन् । विमान उड्न कम्तीमा पनि १६०० भिजिविलिटी चाहिन्छ । नेपालगन्जमा न्युनतम् तापक्रम भने १०५ रहेको छ । तस्बिर : शंकरप्रसाद खनाल
बालविवाह रोक्न कन्या मुद्दती खाता,"नेपालगन्ज : बाँकेका दुई स्थानीय तहले बालविवाह रोक्न मुद्दती खाता र बिमा योजना ल्याएका छन्। २० वर्ष उमेर भएपछि मात्र विवाह गर्नुपर्ने कानुनी व्यवस्थालाई मूर्त रूप दिन डुडुवा गाउँपालिकाले चालु आर्थिक वर्षदेखि कन्या मुद्दती शिक्षा कोषको व्यवस्था गरेको हो। एक तथ्यांकअनुसार डुडुवा गाउँपालिकामा पुरुष बालविवाह ८३१६ प्रतिशत र महिला ५०२२ प्रतिशत छ। कोषमा २९ लाख रुपैयाँ राखिएको छ। गाउँपालिकाका स्वास्थ्य शाखा प्रमुख धनबहादुर बुढा भन्छन्, पाँच हजार रुपैयाँ गाउँपालिकाको र थप पाँच हजार रुपैयाँ अभिभावकको गरी १० हजार रुपैयाँको मुद्दती खाता खोलिन्छ। २० वर्षे मुद्दती खातामा राख्दा रकम झन्डै ७३ हजार रुपैयाँ हुन आउँछ। गाउँपालिकाले कोष सञ्चालनका लागि कन्या मुद्दती शिक्षा कोषको व्यवस्था तथा सञ्चालनसम्बन्धी कार्यविधि २०७६ स्वीकृत गरेको छ। कार्यविधिमा अभिभावक वा कन्या स्वयंले २० वर्ष नपुग्दै विवाह गरेगराएमा कोष निष्क्रिय हुने र रकम भुक्तानी नहुने व्यवस्था छ। बालिकालाई सम्पूर्ण खोप दिनुपर्ने, पाँच वर्ष पुग्नेबित्तिकै विद्यालय भर्ना गर्नुपर्ने, कम्तीमा एसईईसम्म अध्ययन गराउनुपर्ने सर्त छन्। योजनामा आबद्ध कन्याको प्राथमिक स्वास्थ्य उपचार निःशुल्क हुनेछ। गत साउनमा जन्मेका सबै कन्याले यो सुविधा पाउनेछन्। अहिलेसम्म १२ जनाले यो सुविधा लिएका छन्। नेपालगन्ज उपमहानगरपालिकाले पनि कन्या बिमा कार्यक्रमको तयारी गरिरहेको छ। २० वर्षे बिमा कार्यक्रममा उपमहानगर र अभिभावक दुवैको दायित्व हुनेछ। २० वर्षपछि छोरीलाई उच्चशिक्षा पढाउँदा वा बिहे गर्दा पैसा खाँचो हुन्छ भनेर यो योजना लागू गर्न लागेका हौं, उपप्रमुख उमा थापामगरले नेपालगन्ज२१ पुरैनामा आयोजित अभिभावक भेलामा भनिन्, तपाईं छोरीलाई बोझ नठानिदिनुस्। २० वर्ष नपुग्दै बिहे गर्ने कुरा नगर्नुस्। छोरीलाई स्कुल मात्र पठाइदिनुस्। हामी छोरीको बिमा गरेर सहयोग गर्न तयार छौं। नेपालगन्जमा १९ वर्षमुनिका महिला बालविवाह ८३१६ प्रतिशत र पुरुष बालविवाह ५२६३ प्रतिशत रहेको स्याकको बालविवाह रोकथाम परियोजना प्रबन्धक जगदीश थापा बताउँछन्। स्याकले बाँकेका आठै स्थानीय तहमा सन् २०१९ मा बालविवाहको अवस्थाबारे अध्ययन गरेको थियो। उपमहानगरपालिकाले छोरी बिमासम्बन्धी कार्यविधि बनाइरहेको छ। यसका लागि पाँच लाख रुपैयाँ विनियोजन गरेको छ। बिमाका लागि रकमको कुनै समस्या हुँदैन। यो सुविधा यही आर्थिक वर्षभित्र जन्मेका मुस्लिम र मधेसी समुदायका छोरीले मात्र पाउनेछन्, उपप्रमुख थापा मगरले भनिन्। उपमहानगरले २१ नम्बर वडाबाट योजना लागू गर्ने जनाएको छ। माघ तेस्रो सातासम्म वडामा किशोरी क्लब र बाल क्लबको सहयोगमा सातवटा बालविवाह रोकिएका थिए। नेपालगन्ज २१ का वडा अध्यक्ष रन्जित खाँ बालविवाह रोक्न अभिभावक परिवर्तन हुनुपर्ने बताउँछन्। उनले भने, उमेर नपुग्दै बिहे गरेमा आफू त फस्छौं। सन्तानलाई पनि फसाउँछौं। जिल्ला प्रहरी कार्यालय बाँकेका प्रवक्ता डीएसपी शिवबहादुर सिंहले २० वर्ष नपुग्दै बिहे गरेमा कानुनबमोजिम कारबाही गर्ने चेतावनी दिए। उनले भने, जन्ती र पुरोहितलाई पनि जेल हाल्छु। बिहे गर्नेलाई तीन वर्ष र अरूले डेढ वर्ष सजाय भोग्नुपर्छ। नगर किशोरी सञ्जालकी अध्यक्ष पूजा बर्मा बाल विवाह रोक्न कन्या मुद्दती खाता र बिमा उपयोगी हुने बताउँछिन्। उनी भन्छिन्, मुद्दती खाता र बिमाको पैसाबाट २० वर्षपछि उच्चशिक्षा र बिहे गर्न दुवैमा काम लाग्छ। जिल्लामै सबैभन्दा बढी बाल विवाह राप्ती सोनारीमा हुने गरेको छ। राप्ती सोनारीमा महिला बालविवाह ८३१६ प्रतिशत छ। पुरुष बालविवाह भने ७२६३ प्रतिशत छ। ०६८ सालको जनगणनाअनुसार बाँकेमा पुरुष बालविवाह ४९२६ र महिला ८०२ छ।"
आँखा अस्पतालको केन्द्र बारामा,"सिमरा : लामो समयदेखि काठमाडौंको त्रिपुरेश्वरबाट सेवा प्रदान गरिरहेको नेपाल आँखा अस्पतालले बारामा पहिलो सेवा केन्द्र विस्तार गरेको छ। जीतपुरसिमरा उपमहानगरपालिका४ स्थित औराहमा अस्पतालले बिहीबारदेखि उपचार केन्द्र स्थापना गरी सेवा सुरु गरेको हो। सेवा केन्द्रको उद्घाटन गर्दै प्रदेशसभा सदस्य विश्वकर्माले आँगनमै स्थापना भएको अस्पतालबाट आँखाको उपचार सेवालाई सुलभ बनाउन महत्वपूर्ण सहयोग हुने बताए। उपचार केन्द्र सुरु गरेको अस्पतालले सिमरामा आधुनिक अस्पताल र रिसर्च सेन्टर बनाउने लक्ष्य लिएको छ। अस्पताल निर्माण गर्न लागि आवश्यक जग्गा स्थानीय समाजसेवी कासिम मिँयाले उपलब्ध गराएका छन्। जग्गा प्राप्तिसँगै काठमाडौं केन्द्रित सेवा जिल्लामा विस्तार गर्न लागिएको अस्पतालका प्रमुख कार्यकारी अधिकृत दमन घलेले बताए। केन्द्रबाटै पनि सबै किसिमको उपचार गर्न सकिने उनले बताए। तत्काल घर भाडामा लिएर केन्द्रले सेवा सुरु गरेको छ। मियाले दिए तीन करोडको जग्गा नेपाल आखा अस्पतालको भवन निर्माणका लागि मिँयाले तीन करोड मूल्य बराबरको पाँच कट्ठा जग्गा निःशुल्क प्रदान गरेका छन्। बारामा आँखा अस्पतालको आवश्यकता महसुस गरिरहेका थियौं, सेवा सुरु गर्ने सोँच पनि थियो, कार्यकारी अधिकृत घलेले भने, स्थानीय दाता (मिँया)ले जग्गा उपलब्ध गराएपछि हामीले तत्काल सेवा सुरु गर्ने र पछि अस्पताल निर्माण गर्ने लक्ष्य राखेका छौं। मिँयाले उलपब्ध गराएको जग्गामा करिब १५ करोडको लागतमा सुविधासम्पन्न अस्पताल निर्माण गरिने घलेको भनाइ छ। आफ्ना बुवा छिनारी मिँया र स्वर्गीय आमा फतमा खातुनको नाममा आँखा अस्पताललाई जग्गा उपलब्ध गराएको मिँयाले बताए। आँखाको समस्या भएका बुवालाई उपचार गराउन विभिन्न ठाउमा धाउनुपरेको पीडा सुनाउदै मिँयाले, यहीँ अस्पताल हुन्थ्यो भने मैले बुवाको लागि त्यति दुःख पाउनुपर्थेन। अरुले त्यस्तो दुःख पाउनु नपरोस भनेर जग्गा दिएको हुँ।"
असुरक्षित रिङरोड,"काठमाडौं : घटना १ अघिल्लो बिहीबार राति पौने एक बजे कलंकी अन्डरपासमा बा४ख ८५६९ नम्बरको टिपरले मोटरसाइकललाई ठक्कर दिँदा दुई जनाको मृत्यु भयो। बल्खुबाट कलंकीतर्फ जाँदै गरेको प्रदेश २०३०४ प ५५० नम्बरको मोटरसाइकलाई टिपरले ठक्कर दिँदा रौटहट गजुराका राकेशकुमार चौधरी, रौतहट कटहरियाका मुन्ना चौधरीको मृत्यु भयो। ठक्कर दिएर भागेको टिपर चालकले ललितपुर नख्खुडोल स्थित ग्यारेजमा लुकाई सिन्धुपाल्चोक चौतारा भागे। महानगरीय प्रहरी वृत्त कालिमाटीको प्रहरी टोलीले चालक अनिल लामालाई घरमै पुगेर पक्राउ गर्यो। घटना २ गएको पुस १० गते बल्खुमा बा५ख ६८१७ नम्बरको बसले बा६२प १०३२ नम्बरको स्कुटरलाई ठक्कर दियो। बसको ठक्करले स्कुटर चालक धनी राई र पछाडि बसेकी चन्द्रमाया तामाङ घाइते भए। तामाङको उपचारको क्रममा मृत्यु भयो। प्रहरीले ठक्कर दिने बसका चालक अजय लामालाई पक्राउ गरी सवारी ज्यान मुद्दा चलायो। घटना ३ गएको मंसिर १६ गते कलंकी अण्डरपास सडकमा बा२क ५७०५ नम्बरको टिपरले एक व्यक्तिलाई ठक्कर दियो। टिपरको ठक्करबाट घाइते ती व्यक्तिलाई प्रहरीले उपचारार्थ त्रिभुवन शिक्षण अस्पताल महाराजगञ्जमा पुर्यायो। तर घाइतेको मृत्यु भयो। मृतक व्यक्तिको हालसम्म पनि पहिचान हुन सकेको छैन। प्रहरीले टिपरका चालक रामेछाप खाँडादेवीका विक्रम मोक्तानलाई पक्राउ गरी ज्यान मुद्दा चलाएको थियो। रिङरोडमा भएका यी दुर्घटना प्रतिनिधि मात्रै हुन्। पछिल्ला दिनमा रिङरोड सडक खण्डमा सवारी दुर्घटनाको जोखिम बढेको छ। सडकमा हुनुपर्ने भौतिक पूर्वाधारको अभावसँगै सवारीसाधनबीच हुने तीव्र प्रतिस्पर्धाले रिङरोड जोखिमयुक्त बनेको हो। करिब २७ किलोमिटरको रिङरोड सडक खण्डमा उपत्यकाभित्र र बाहिर चल्ने सबैजसो रुटका सवारी चल्छन्। रिङरोड परिक्रमासँगै रिङरोड बाहिर विशेषगरी काठमाडौं, भक्तपुर र ललितपुरका बाहिरी रुटमा चल्ने सानादेखि ठूला सवारीसाधनको चाप धेरै छ। उपत्यका बाहिर लामा रुटका सवारी गोंगबु बसपार्कदेखि बनेपा बसपार्कसम्मका सवारी रिङरोड भएर नै बाहिरिन्छन्। महानगरीय ट्राफिक प्रहरी महाशाखाका अनुसार गत साउनदेखि पुससम्म मात्रै उपत्यकामा ६ हजार चार सय ३६ वटा सवारी दुर्घटना भए। यीमध्ये एक हजार चार सय सातवटा दुर्घटना रिङरोडमै भएको देखिन्छ। रिङरोडको बाफलदेखि बल्खुसम्म दुर्घटनाको जोखिम बढ्दो छ। असोजदेखि माघसम्ममा बाफलदेखि बल्खुसम्म भएको सवारी दुर्घटनामा पाँच जनाको मृत्यु भइसकेको छ भने २४ जना घाइते भएका छन्। दुर्घटना न्यूनीकरणका लागि ट्राफिक प्रहरीले ट्राफिक उज्यालो कार्यक्रम सञ्चालन गरेको छ। अभियानअन्तर्गत तीन महिनायता ट्राफिक प्रहरीले ४५ हजार एक सय ७४ जना पैदलयात्री, १५ हजार ६ सय ४८ जना मोटरसाइकल चालक, ६ सय १२ जना निजी सवारी चालक, ११ हजार आठ सय तीनजना भाडाका सवारी चालक, ५७ जना सरकारी सवारीसाधनका चालकलगायत ८१ हजार दुई सय ८९ जनालाई सचेतना अभिवृद्धि गराइसक्यो। तर पनि जोखिम न्यूनीकरण भने हुन सकेको छैन। ट्राफिक प्रहरीले तीन महिनायता विशेष मोबाइल कारवाही अभियानअन्तर्गत २० हजार चार सय ३३ वटा सवारीचालकलाई कारवाही गरेको छ। महाशाखाका प्रमुख एसएसपी भीम ढकालले रिङरोडमा दुर्घटना वृद्धिदर कम भए पनि जोखिम नघटेको बताए। उनले भने, दुर्घटना जोखिम बढ्नुमा सडक प्रयोगकर्तामा सचेतना अभावले हो। आकाशे पुलको प्रयोग गर्दैनन्। सवारी चाप धेरै छ। उनले रिङरोडमा सवारी चालकबीच हुने अस्वस्थ्य प्रतिस्पर्धा नै दुर्घटना जोखिमको मुख्य कारण रहेको बताए। उनले भने, उपत्यकामा चल्ने सवारीले रिङरोड अनिवार्य प्रयोग गर्नुपर्ने अवस्था छ। त्यसैले सवारी रुटको पुनर्विचार गर्नुपर्ने आवश्यकता छ। लामा रुटका सवारीको पार्किङ रिङरोड बाहिर गर्ने हो भने उपत्यकाको चापमा कमी आउने र दुर्घटना कम हुने दाबी उनको छ।"
यसरी समातिए बम विष्फोटका मुख्य योजनाकार,"राजविराज : इन्स्पेक्टरसहित तीन जनाको ज्यान जाने गरी भएको बम बिस्फोट घटनाका मुख्य योजनाकार प्रतिबन्धित नेकपाका प्रदेश कमिटी व्युरो सदस्य सप्तरीबाट पक्राउ परेका छन्। हत्या, बम बिस्फोट, ज्यान मार्ने उद्योग र संगठित अपराध मुद्दामा फरार रहेका धनुषाको धनुषाधाम नगरपालिका ६, सरस्वतीपुरका ३४ वर्षीय इन्दल साहलाई डरधम्की दिँदै चन्दा असुल्न गएका बेला सुरुङ्गा नगरपालिका ६ श्रीपुरबाट पक्राउ गरिएको सप्तरी प्रहरीले जनाएको छ। धनुषा जिल्लाको क्षिरेश्वरनाथ नगरपालिका५ महेन्द्रनगरस्थित भिखारी साहको घरमा मङ्सिर २७ गते राति भएको बम बिष्फोटलगायतको घटनाको मूख्य योजनाकार साह प्रहरीको मोस्ट वान्टेड सूचिमा रहेका आरोपित हुन्। साहको घरमा भएको बम विस्फोटमा परी घरधनी भिखारी साहका छोरा राजेश साह र निजको छोरा आनन्दकुमार साहको घटनास्थलमै र इलाका प्रहरी कार्यालय महेन्द्रनगरमा कार्यरत इन्स्पेक्टर अमिरकुमार दाहालको उपचारका क्रममा मङ्सिर २८ गते मृत्यु भएको थियो। बम विस्फोटमै परेर राजेशका बुवा भिखारी साह, राजेशका छोरा प्रकाश साह, राजेशकी छोरी अञ्जली साह, निक्की साह, सकिला खातुन, अकवर मन्सुर र प्रहरी जवान रिजनाथ महतो घाइते भएका थिए। घटनापछि अर्का आरोपित विप्लव समुहका केन्द्रीय सदस्य आदम राइनलाई धनुषा प्रहरीले पुस १६ गते पक्राउ गरेपछि प्रहरीबाट जोगिन साह सप्तरीमा खटिएका थिए। उनले बलान बिहुल गाउँपालिकाका अध्यक्ष दयानन्द गोइतबाट साढे एक महिना अघि कार्यकर्ता भेलाका लागि भन्दै २४ हजार सात सय चन्दा असुलेका थिए। उक्त रकम साहले आइएमईमार्फत सुरुङ्गा नगरपालिका ८ का ५५ वर्षीय मुसहरु रामबाट निकाल्न लगाए। अध्यक्ष गोइतको घरमा जेठ ३ गते राति प्रेसर कुकर बम विष्फोट भएको थियो। यसैगरी सुरुङ्गा नगरपालिका वडा नम्बर ६ को कार्यालय रहेको घरधनी केश्वर साहसँग नगद दुई हजार पाँच सय उठाएका साहले केश्वर र वडा अध्यक्ष लिलाकान्त चौधरीसँग पछिल्लो समय जनही एक लाख फिरौती माग गर्दै आएका थिए। तीन दिन अघि आएका इन्दलले चन्दा रकम नपाएपछि बुधबार पुन चन्दा रकम लिन उनी वडा कार्यालय रहेको केश्वरको घर पुगेका थिए। यता गृह मन्त्रालयको निर्देशनअनुसार प्रहरी प्रधान कार्यालय र प्रदेश प्रहरी कार्यालयबाट सप्तरीमा विप्लव समूहको चन्दा आतंक बढेको जानकारी पाएपछि सप्तरी प्रहरीले निगरानी बढाएको थियो। सादा पोशाकमा समेत परिचालित प्रहरीले सुक्ष्म निगरानी गरिरहेको बेला चन्दा लिन पुगेका साह पक्राउ परेको इलाका प्रहरी कार्यालय कडरबोनाका प्रहरी निरीक्षक रामराजा केशरीले बताए। पक्राउ परेका साहको साथबाट आइएमईमार्फत रकम उठाएको नम्बर र केश्वरले मोबाइल नम्बर लेखेर मुसहरु रामलाई दिएको कागजसमेत फेला परेको छ। सप्तरीका विभिन्न व्यक्तिलाई डर त्रास देखाउँदै चन्दा रकम असुल्न साहलाई सहयोग गर्नेहरुको खोजी भइरहेको एसपी कृष्ण प्रसाईले बताए। पक्राउ परेका साहलाई मुद्दा चलिरहेको जिल्ला प्रहरी कार्यालय धनुषा बुझाइएको छ। सरकार विरोधी पर्चा बाड्दै हिँडेको आरोपमा साह यसअघि ०७५ भदौ २८ गते गोविन्द सदा, अनिता सदा, ज्ञानुदेवी सदासँगै सिरहाको लहान नगरपालिका १३ पक्की टोलबाट पक्राउ परेका थिए।"
कुलो मासेर बनाइएको बाटो भत्काइयो,"चन्द्रपुर : जग्गा व्यवसायीले सार्वजनिक कुलो मासेर बाटो बनाएपछि विरोध भएको छ। विरोधपछि रौतहटको चन्द्रपुर नगरपालिका ६ नम्बर वडा कार्यालयले कुलो मासेर बनाएको बाटो भत्काएको छ। चन्द्रपुर६ बजार टोलबाट दक्षिणतर्फ साविक जग्गाधनी भैरब भट्टराईको घर जग्गाको पूर्वपट्टि रहेको १६ फिटको दशकौं पुरानो कुलो मासेर जग्गा व्यवसायीले बाटो बनाएका थिए। जग्गा प्लटिङ गरी पुरानो कुलो मासेर बाटो बनाएको र त्यसलाइ रोक्नका लागि केही स्थानीयले गत पुस ११ गते चन्द्रपुर नगरपालिकाको कार्यालयमा उजुरी दिएका थिए। सार्वजनिक कुलो मासेर व्यक्तिले फाइदा लिन खोजेको जानकारी पाएपछि त्यस स्थानमा पुन कुलो नै बनाउन लागिएको निमित्त वडाध्यक्ष जंगबहादुर घलानले बताए। बाटो बनाउन पुरेको माटो हटाइ कुलो बनाउन बिहीबारदेखि वडा कार्यालयले जेसीबी प्रयोग गरेको छ। वडाभित्र रहेका कुलो तथा सार्वजनिक जग्गा अतिक्रमण हुने क्रम बढेकाले त्यसको संरक्षणमा लागेको वडाध्यक्ष घलानको भनाइ छ। स्थनीय बतहु चौधरी, जयप्रकाश शाह, उदयकुमार सिंह र राजकुमार साहलगायतले कुलो मासेर बाटो बनाउन नहुने भन्दै नगरपालिकाको ध्यानाकर्षण गराएका थिए। सरकारले प्लटिङ र कित्ताकाट रोकेको समयमा व्यवसायीले नापीका कर्मचारीसँग मिलेर कागजात तयार गरी प्लटिङ गरेर जग्गा बिक्री गर्न लागेको स्थानीयको आरोप छ।"

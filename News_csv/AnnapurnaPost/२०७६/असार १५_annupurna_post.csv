शीर्षक,विवरण
सामुदायिक विद्यालय सुधार,"राजनीतिको हावाको धक्का सबैभन्दा बढी कहाँ पर्यो भनेर सोध्नुभयो भने अधिकांशबाट जवाफ आउँछ मास्टर अर्थात् शिक्षक। भावी कर्णधारको चिन्ताले भन्दा आफू आबद्ध दलको पिरलोमा हुन्छन् सामुदायिक विद्यालयका शिक्षक। आधुनिक शिक्षा, विज्ञान र प्रविधिको प्रयोग गर्नेभन्दा १०५ को जागिर कसरी पकाउने भन्ने शिक्षकहरूको मानसिकताले सामुदायिक विद्यालयको शैक्षिक अवस्था खस्किँदै गएको छ। एसईई परीक्षा नतिजाले सामुदायिक विद्यालयको शैक्षिक दुरवस्थाको चित्रण गरेको छ । मुलुक संघीय संरचनामा गएपछि सामुदायिक विद्यालयको अनुगमन र नियमनको जिम्मा दिइयो स्थानीय तहलाई। तर, राजनीतिक रङका आधारमा शिक्षक नियुक्ति र व्यवस्थापन समितिको चयनले सामुदायिक विद्यालयको अवस्थामा भने खासै फरक पार्न सकेन। स्थानीय तहमा शिक्षा क्षेत्रका लागि ठूलो धनराशि गएको छ। स्थानीय तहले विद्यालय भवन, घेरा, पर्खाल र चौर बनाउनेजस्ता संरचनात्मक निर्माणमा मात्र बजेट खर्च गरिरहेका छन्। राजनीतिक कार्यकर्तालाई रोजगार दिने उद्देश्यले छुट्ट्याइने बजेट र भौतिक संरचना निर्माणमा भएको भष्टाचार, अनियमितता र मिलेमतो पनि उदेकलाग्दो छ। स्थानीय तहले शिक्षकलाई तालिम, अनुगमन, विद्यार्थीलाई आधुनिक प्रविधिको प्रयोग, पुस्तकालय स्थापनाजस्ता शैक्षिक सुधारका कार्यक्रममा ध्यान दिन जरुरी छ। मेरो पार्टीको, मलाई भोट हालेको वा मेरा नातागोताका शिक्षक भएका कारण जे गर्दा पनि छुट दिने हो भने गरिबका छोराछोरीको भविष्यप्रति अन्याय भइरहने छ । सामुदायिक विद्यालयको मुख्य समस्या भनेकै विद्यालयलाई राजनीतिको थलो र शिक्षकहरूलाई कार्यकर्ता बनाइरहने प्रवृत्ति हो। दलका ससाना कार्यक्रममा पनि विद्यालय बन्द गर्ने, शिक्षकहरू कार्यक्रममा सहभागी हुने, विद्यार्थीलाई दलका झण्डा बोक्न लगाउने र अतिथि सत्कारमा सहभागी गराउने प्रचलन अझै हट्न सकेको छैन। सामुदायिक विद्यालयमा समयमै पुस्तक पुग्ने र नियमित पढाइ हुन सके मात्र पनि धेरै सुधार हुने छ । हालै प्रकाशित २०७५ को एसईई नतिजाले सामुदायिक विद्यालयको शैक्षिक अवस्थाले सम्बन्धित पक्षलाई झस्काएको हुनुपर्छ। ७१ प्रतिशत सामुदायिक र २९ प्रतिशत निजी विद्यालयबाट विद्यार्थीहरू एसईईमा सहभागी थिए। तर सामुदायिकतर्फको नतिजा भने विगतमा जस्तै खस्केको आयो। एकातिर राज्यको ठूलो धनराशि शिक्षा क्षेत्रमा लगानी भइरहने र अर्कोतर्फ अवस्था सुधार नहुने हो भने सामुदायिकको लगानी बालुवामा पानी मात्र हुने हो कि भन्ने चिन्ता बढेको छ । सामुदायिकतर्फ विद्यार्थीहरू संख्यात्मक रूपमा कम उत्तीर्ण त भए नै, उनीहरूले उत्तीर्ण गरेको ग्रेड पनि चित्तबुझ्दो छैन। लोकसेवा आयोगको परीक्षामा प्रतिस्पर्धा गर्न कम्तीमा दुई जीपीए ल्याउनुपर्छ। तर १२ प्रतिशत (१ लाख ५२ जना) विद्यार्थीले दुई जीपीएभन्दा कम अंक ल्याएका छन्। उनीहरू लोकसेवाको परीक्षाका लागि पनि अयोग्य छन्। यसले शैक्षिक चेतनाको ग्राफ त उकालो लाग्ला, तर गुणस्तरीय र दक्ष जनशक्ति निर्माणका लागि कुनै फाइदा पुर्याउँदैन। पहिलोपटक सातवटै प्रदेशमा अनिवार्य विषयमा छुट्टाछुट्टै प्रश्नपत्र बनाइएको थियो। तर नतिजा सन्तोषजनक छैन। स्थानीय प्रशासनको लापरबाहीका कारण दुई नम्बर प्रदेशमा त परीक्षाअगावै प्रश्नपत्र बाहिरिएको थियो। त्यसले विद्यार्थीलाई मात्र तनाव दिएन, शिक्षा क्षेत्रमा भइरहेको लापरबाहीले मुलुककै शिर निहुराएको थियो । समाजवादउन्मुख अर्थव्यवस्था अँगालेको मुलुकका लागि सामुदायिक विद्यालयको नतिजा लाजमर्दो हो। व्यवस्थापन लथालिंग र लापरबाहीका कारण सामुदायिक विद्यालयको अवस्था सुधार हुन सकेको छैन। अब शिक्षक नियुक्तिमा हुने राजनीति, पढाइमा भइरहेको लापरबाही र व्यवस्थापन समितिको अनावश्यक चलखेल बन्द गर्नैपर्छ। आफ्ना छोराछोरीलाई महँगा निजी विद्यालयमा पढाउने अनि गरिब र निमुखाका छोराछोरीको भविष्यप्रति हेलचेक्र्याइँ गर्ने जोकोहीलाई पनि छुट दिनु हुँदैन। शिक्षक, कर्मचारी र नेताका छोराछोरीलाई सामुदायिक विद्यालयमा अनिवार्य भर्ना गर्ने नीति राज्यले लिन सके सामुदायिक विद्यालयको बेथिति अन्त्य भई शैक्षिक क्षेत्र सुधार हुन सक्छ ।"
असारे भाका गाउँदै रोपियो धान,तुप्चे (नुवाकोट) : उमेरले ७९ वर्ष कट्नै लाग्दा नुवाकोटको उत्तरी भेगमा रहेको तुप्चेका मोदनाथ अधिकारीको जोश र जाँगरसहित असारे चटारोमा थिए । आफ्नो सारा जीवन नै खेती किसानी गरेर गुजारा चलाएका अधिकारीले आइतबार गाउँमा असारे भाकामा लय निकाल्दै गीत गाउन थालेपछि उनलाई स्थानीयले साथ दिए र सुरु भयो धान रोपाईं । तुप्चेकै वृद्ध बिलबहादुर थापाले असारे भाका संरक्षणका लागि सबै समुदाय एकजुट हुनु पर्ने बताए । घाँसे ठाडो भाकालाई संरक्षण नगर्दा गाउँको परम्परा नै लोप हुँदै गएको उनको भनाइ छ । रोपाईंसँगै युवा युवती पानी छ्यापाछ्याप गरिरहेका थिए । गाउँघरतिर धान रोप्ने मेलामा पर्म गराउने र तिर्ने व्यवहारले सामाजिक सम्बन्ध पनि गाढा बन्ने स्थानीयसन्तोष रिजालको भनाइ छ । असारको झमझम झरीको बीचमा हिलोबाट केहीबेर छलिँदै आलीमा टुसुक्क बसेर खाने दही चिउराको स्वाद विशेष हुन्छ ।
दशरथचन्दले सुत्केरीलाई दियो थप दुई हजार भत्ता,"बैतडी : बैतडीको दशरथचन्द नगरपालिकाले आगामी आर्थिक वर्षदेखि नगर क्षेत्रका सुत्केरी आमालाई दुई हजार थप भत्ता दिने भएको छ। नगर उपप्रमुख मातृशिशु सुरक्षा योजना अघि बढाइने छ। नीति तथा कार्यक्रममा समावेश गरेर कार्यक्रम थालिने छ। नेपाल सरकारले उपलब्ध गराउँदै आएको प्रोत्साहन भत्तामा नगरपालिकाले थप दुई हजार भत्ता दिने नगर उपप्रमुख मीना चन्दले घोषणा गरिन्। हाम्रो समुदायमा सुत्केरी भएको बेला अझै पनि नछुने चलन कायमै रहेको छ, नगरसभामा नीति तथा कार्यक्रम पेश गर्दै उनले भनिन्, सुत्केरी भएका बेला आमालाई थप पोषिलो खानेकुराको आवश्यकता पर्छ। त्यसैले पोषक तत्व जुटाउन सहज होस भनेर यो कार्यक्रम ल्याएका हौं। नगर क्षेत्रभित्रका स्वास्थ्य संस्था मार्फत सुत्केरी आमाको हातमा भत्ता पुयाइने छ। सुत्केरी आमा र नवजात शिशुको पोषणमा सुधार ल्याइ संस्थागत सुत्केरी संख्या बढाउने हाम्रो लक्ष्य हो, उनले भनिन्, सोही लक्ष्यलाई पुरा गर्न कार्यक्रम सफल बन्ने छ। नगरपालिकाले घोषणा गरेको कार्यक्रमले संस्थागत सुत्केरीको संख्या बढ्ने र आमा र शिशुको स्वास्थ्यप्रति घरपरिवारको ध्यानाकर्षण हुने स्वास्थ्य कार्यालय बैतडीकी प्रमुख निशा जोशीले बताइन्। अनाथ बालबालिकाका लागि संरक्षण केन्द्र स्थापना पनि गरिने भएको छ। प्रत्येक वडामा दुईवटा विपन्न आवास गृह निर्माणका लागि ५० हजारदेखि एकलाख सम्म बजेट विनियोजन गरिएको छ। शिक्षा क्षेत्रमा सुधार ल्याउनका लागि नमूना सामुदायिक विद्यालयको अवधारणा, स्वास्थ्य संस्थाको सबलिकरण, सडक यातायातमा सबैको पहुँच जस्ता कार्यक्रम अघि सारिएको छ। नगरपालिकाले ७४ करोड ६३ लाख ६४ हजारको बजेट सार्वजनिक गरेको हो। बजेटलाई प्रभावकारी रुपमा कार्यान्वयन गर्ने नगरप्रमुख नरेन्द्रसिंह थापाले बताए। उनले भने विगतका लोकप्रिय कार्यक्रमलाई निरन्तरता दिदै आगामी वर्षमा केही नयाँ कार्यक्रम थपेका छौं। बजेट र कार्यक्रमले नगर क्षेत्रमा सुधार ल्याउने हाम्रो विश्वास छ।"
पोखरामा पर्यटकले मनाए असार १५ (तस्बिर),"पोखरा : पोखरामा पर्यटकले धान रोपेर, हिलो खेलेर असार १५ मनाएका छन्। पर्यटकलाई नेपाली परम्परागत रुपमा धान रोप्न, हलो जोत्न र मोहीलगाउन प्रत्यक्ष सहभागी गराउँदै हिलो खेलाउने उद्देश्यले असारे रोपाईं महोत्सवको आयोजना गरिएको थियो। कृषि पर्यटनको माध्यमबाट पोखरामा पर्यटकको बसाई लम्ब्याउने उद्देश्यले यहाँ १६ औं असारे रोपाईं महोत्सव पोखराको बिरौटा फाँटमा भएको छ। पोखराका पर्यटन व्यवसायीको छाता संगठन पोखरा पर्यटन परिषदले विगत १५ वर्षदेखि परम्परागत नेपाली रोपाईको माध्यमबाट पर्यटकको बसाई लम्ब्याउन असारे रोपाई महोत्सव गर्दै आएको परिषदका महासचिव डिलप्रसाद गौतमले बताए। आन्तरिक तथा बाह्यि पर्यटकले पञ्चेबाजाको तालमा खेतमै नाचे, रंग रमाइलोका साथ दही च्यूरा खाएर रोपाईं महोत्सव मनाएका हुन्। पोखरामा हुने रोपाईं महोत्सवमा सहभागी हुन विभिन्न देशका विश्वविद्यालयका विद्यार्थी प्नि आउने गरेका छन्। बिगत ३ वर्षदेखि अमेरिकाको रोट्डम युर्निभरसिटीबाट असारे महोत्सवमा सहभागी हुन विद्यार्थी आउने गरेका छन्।"
सेफ्टी ट्यांकीमा निसास्सिएर ज्यान गुमाएका चारको सामूहिक अन्त्येष्टि,"विराटनगर : मस्जिदको सेफ्टी ट्यांकीमा निसास्सिएर मृत्यु भएका चार जनाको मोरङको सुनवर्षी नगरपालिका९ डाईनियामा आइतबार सामूहिक अत्येष्टि गरिएको छ। डाईनिया बजारको पूर्वतर्फ २ बिघा क्षेत्रफलमा रहेको कब्रिस्थानमा मुस्लिम रीतिरिवाज अनुसार अन्त्येष्टि गरिएको हो। सुनवर्षी९ डाईनियाको मुस्लिम बस्तीस्थित मर्कज मस्जिदको सेफ्टी ट्यांकीको सेट्रिङ खोल्न एकपछि अर्को गर्दै भित्र छिरेका चार जनाको शनिबार मृत्यु भएको थियो। मृत्यु हुनेमा मुस्लिम बस्तीका २० वर्षीय मोहम्मद फिरोज आलम, २५ वर्षीय सहनवाद आलम, २२ वर्षीय ओसिव आलम र ४५ वर्षीय कपिल आलम रहेका छन्। मृत्यु भएका सहनवाद र कपिल बाबु छोरा हुन्। उनीहरुको सामूहिक अन्त्येष्टिमा मुस्लिम धर्मावलम्बीको ठूलो भीड लागेको थियो। अन्त्येष्टिका क्रममा भेला भएका सबैले नमाज पढेर चारै जनाको अन्तिम विदाई गरे। एक महिना अघि चारैतिर बन्द गरेर हावा पास हुन नसक्ने गरी मस्जिदको १२ फिट गहिरो ट्यांकीको ढलाई गरिएको थियो। त्यही ढलाईको सेट्रिङ खोल्नका लागि एकपछि अर्को गर्दै गएका चारैको निसास्सिएर मृत्यु भएको हो। आफन्त र मुस्लिम अगुवाले उपचार अभावमा उनीहरुको मृत्यु भएको भन्दै आक्रोस पोखेका छन्। एउटै बस्तीका चार जनाको मृत्युपछि सिंगो मुस्लिम बस्ती शोकमा डुबेको छ। आफन्त गुमाउँदा विक्षिप्त बनेका परिवारजन सम्हालिन सकेका छैनन्।"
विरोध प्रदर्शनमा प्रहरीले गोली चलाउँदा एकको मृत्यु,मलंगवा : सर्लाहीमा स्थानीयवासीको प्रदर्शनमा प्रहरीले गोली चलाउँदा एकजनाको मृत्यु भएको छ। शनिबार भएको एक घटनापछि आक्रोशित ईश्वरपुर नगरपालिकाका स्थानीयवासीले आइतबार दिउँसो त्यसको विरोधमा जक्काजाम आयोजना गरेका थिए। जक्काजामका कारण बढेको तनावबीच प्रहरीले प्रदर्शनकारीमाथि गोली चलाउँदा एकजनाको मृत्यु भएको प्रहरीले पुष्टि गरेको छ। घटनामा एक स्थानीय घाइते भएको प्रहरीले दाबी गरेको छ। तर प्रत्यक्षदर्शीहरूले १०१२ जना घाइते भएको बताएका छन्। के हो घटना ? शनिबार बाँके खोलामा पानी जमेको खाल्डोमा डुबेर एक बालकको मृत्यु भएको थियो। यही घटनाको विरोधमा चक्काजाम गर्न पूर्व पश्चिम राजमार्ग अन्तर्गत बाँके खोला पुगेका प्रदर्शनकारी र प्रहरीबीच आज दिउसो ३ बजेतिर झडप भएको थियो। मापदण्डविपरीत बाँके खोलामा ढुङ्गा गिट्टी निकाल्ने क्रममा बनेको खाल्डोमा डुबी शनिबार स्थानीय लाले रायका अन्दाजी १२ वर्षीय छोरा अमित रायको मृत्यु भएपछि स्थानियवासी आक्रोशित बनेका थिए। झडपमा ईश्वरपुर नगरपालिका १३ का अन्दाजी २५ वर्षीय सरोजनारायण महतो (देवन) को मृत्यु भएको प्रहरी उपरीक्षक गोपालचन्द्र भट्टराईले पुष्टि गरे। उनले एकजना स्थानीय घाइते भएको बताए। उनका अनुसार ११ जना नेपाल प्रहरी र ६ जना सशस्त्र प्रहरी घाइते भएका छन्। तर प्रत्यक्षदर्शी गंगा महतोले घटनामा १०१२ जना घाइते भएको बताए। यता प्रहरी उपरीक्षक गोपालचन्द्र भट्टराईले प्रहरीमाथि प्रदर्शनकारीले ढुङ्गा बर्साउन थालेपछि आत्मरक्षाको लागि प्रहरीले गोली चलाएको दाबी गरेका छन्। उग्र बनेको भिडलाई राजमार्गबाट हटाउनका लागि प्रहरीले अश्रुग्यास र लाठीचार्ज गरेको तर प्रदर्शनकारी झन् उग्र बन्दै ढुङ्गामुढा गर्न थालेपछि बाध्य भएर प्रहरीले गोली चलाएको उनको दाबी छ। प्रदर्शनकारीको ढुङ्गा प्रहारबाट एकजना प्रहरीको दाँत समेत भाँचिएको प्रहरी उपरीक्षक भट्टराईले जानकारी दिए। मृतकको शव सर्लाही अस्पताल मलंगवामा छ। प्रदर्शनकारीले शनिबार मृत्यु भएका बालकको शव नै लिएर प्रदर्शन गरिरहेका थिए। अहिले प्रहरीले ती बालकको शव पनि अस्पतालमै ल्याएको छ। घाइतेहरूको लालबन्दी र जनकपुरमा उपचार भइरहेको छ।
महिलाको हत्या आरोपमा एक पक्राउ,"भक्तपुर : महानगरीय प्रहरी परिसर भक्तपुरले आइतबार घाटी रेटेर महिलाको हत्या गरेको आशंकामा एकजनालाई पक्राउ गरेको छ। आइतबार बिहान भक्तपुरको चाँगुनारायण नगरपालिका ७ वागेश्वरीको बाँसबारीमा एक महिलाको घाटी रेटेर हत्या भएको थियो। नेपाल विद्युत प्राधिकरणको तालिम केन्द्र पछाडि सोनाम थापामगरको एकतले घरमा डेरा गरी बस्ने सिन्धुपाल्चोक बाँडेगाउ घर भएकी अन्दाजी ६० वर्षीया सावित्री भट्टराईको अपरचित व्यक्तिले घाटीमा धारिलो हतियार प्रहार गरी हत्या गरेको थियो। भक्तपुर प्रहरीका प्रवक्ता प्रहरी नायब उपरीक्षक रेवतीरमण पोखरेलका अनुसार धारिलो हतियार प्रहारलगत्तै भट्टराईको मृत्यु भएको थियो। उक्त घटना घटाएको आशंकामा पक्राउ गरिएकाबारे भक्तपुर प्रहरीले पूर्ण जानकारी दिएको छैन। शंकाको आधारमा एकजनालाई नियन्त्रणमा लिएका हौं, प्रहरी नायब उपरीक्षक पोखरेलले भने, अनुसन्धान भइरहेको छ। उनी दोषी पनि हुन सक्छ नहुन पनि सक्छ। उक्त घटनाबारे खबर प्राप्त हुनासाथ परिसरबाट प्रहरी टोली खटी गई प्रारम्भिक अनुसन्धान कार्य गरेको प्रहरी नायब उपरीक्षक पोखरेलले जानकारी दिए। उनका अनुसार शव पोष्टमार्टमको लागि काठमाडौंको महाराजगञ्जस्थित त्रिवि शिक्षण अस्पताल पठाइएको छ। प्रहरीले घटनाबारे थप अनुसन्धान कार्य भइरहेको बताएको छ। प्रहरीका अनुसार भट्टराई कान्छी छोरी र ज्वाइँसँगै भक्तपुरमा बस्दै आएकी थिइन्। चार छोरीकी आमा भट्टराईका छोरी ज्वाइँले बाँसबारीमा नयाँ घर बनाइरहेका छन्। उक्त घरमा सर्ने क्रममै उक्त घटना भएको देखिएको भक्तपुर प्रहरीले जनाएको छ। घटना हुँदा भट्टराई एक्लै रहेको भेटियो, प्रहरी नायब उपरीक्षक पोखरेलले भने, छोरी र ज्वाइँ आआफ्नो कामले काठमाडौं गएको मौका पारी हत्या गरिएको देखिन्छ।"
"असार १५ : धान रोप्ने, हिलो छ्याप्नेदेखि डाइभ हान्नेसम्म (फोटो फिचर)",काठमाडौं : आइतबार धान दिवसको अवसरमा देशका विभिन्न ठाउँमा कार्यक्रम गरिएको छ। हिलोमा धान रोप्ने चटारो किसानलाई भइरहेका बेला बालबालिका र युवायुवती भने हिलो र पानी छ्याप्न व्यस्त देखिन्थे। कतिपय बालबालिका र युवायुवती हिलो पानीमा डाइभ हान्न व्यस्त पनि देखिए। २०६१ देखि असार १५ लाई सरकारले धान दिवसको रुपमा मनाउने निर्णय गरेको थियो। त्यसपछि हरेक वर्ष असार १५ मा देशभर महोत्सवको रुपमा धान रोप्ने चलन बढ्दै गएको छ। आइतबार १६ औं राष्ट्रिय धान दिवस देशभर कसरी मनाइयो ? तस्बिरमा हेर्नुहोस्
स्कुलको कोठा भत्किँदा एकजनाको मृत्यु,परासी : शनिबार राति लगातार परेको वर्षाका कारण विद्यालय भवनको कोठा भत्किँदा एक जनाको मृत्यु भएको छ। पश्चिम नवलपरासीको सुस्ता गाउँपालिका ३ मर्चहवामा रहेको शिवशक्ति आधारभूत विद्यालयको कोठा भत्किँदा स्थानीय ५० वर्षीया रामकिसुन विनको मृत्यु भएको जिल्ला प्रहरी कार्यालयका नायब उपरीक्षक वीरेन्द्र थापाले जानकारी दिए। उक्त भवन जीर्ण अवस्थामा रहेको र राति परेको पानीले एउटा कोठा भत्किएको थियो। मृतक विन गाउँमा मागेर जीवन निर्वाह गर्थे र रातको समयमा विद्यालयको कोठामा बस्दै आएका थिए। कोठा भत्किँदा च्यापिएर उनको मृत्यु भएको प्रहरीले जनाएको छ।
पेट्रोलियम अन्वेषण गर्न चिनियाँ टोली दैलेखमा,"सुर्खेत : पेट्रोलियम पदार्थको अन्वेषण गर्न चिनियाँ प्राविधिक र विज्ञसहितको टोली दैलेख पुगेको छ। पञ्चकोशी क्षेत्रमा बगिरहेको पेट्रोलियम पदार्थ, ग्यासको उत्खनन् र सम्भावनाका बारेमा टोलीले अध्ययन गर्नेछ। उद्योगमन्त्री मातृका यादवको नेतृत्वमा चिनियाँ प्राविधिक र खानी तथा भूगर्भ विभागको टोली आइतबार दैलेख पुगेको हो। पादुका, श्रीस्थान र नाभिस्थानमा सोमबारबाट आवश्यक अध्ययन थाल्नेछ। उद्योगमन्त्री यादवले चिनियाँ प्राविधिकको अन्वेषण प्रतिवेदनका आधारमा सरकारले उत्खनन्को प्रक्रिया अगाडी बढाउने बताए। उत्खनन् कहिलेबाट सुरु हुने भन्ने अहिले नै भन्न सकिन्न मन्त्री यादवले भने, प्राविधिकले खोज तथा अध्ययन गर्नेछन्, उनीहरुको रिपोर्टका आधारमा सरकारले काम गर्नेछ। खानी तथा भूगर्भ विभागका उपमहानिर्देशक सुधीर रजौरले अबको दुई महिनाभित्र पेट्रोलियम पदार्थ व्यावसायिक उत्पादन गर्न सकिने वा नसकिने बारे एकिन हुने बताए। उत्खनन् लागत अनुसारको व्यावसायिक उत्पादनको सम्भाव्यता एकिन गर्न अन्वेषणको काम थालिएको विभागले जनाएको छ। दैलेखकै नाभिस्थान, धुलेश्वर र पादुका क्षेत्रमा अहिले पनि बाहिरी भागमै कच्चा पेट्रोलियम पदार्थ देखिने गरेको छ। पेट्रोलियम अन्वेषणका लागि नेपालचाइना पेट्रोलियम ग्यास तथा तेल स्रोत सर्भे का लागि गत फेब्रुअरी २८ मा भूगर्भ विभाग र चाइना जियोलोजिकल सर्भेबिच सम्झौता भएको थियो। चिनियाँ र नेपालको विज्ञ र प्राविधिक टोलीले पहिलो चरणमा दैलेखमा ड्रिलिङ साइट पहिचान गर्नेछ। यसअघि प्राविधिकको टोलीले दैलेखको श्रीस्थान, पादुका र नाभिस्थानबाट बगेको पेट्रोलियम पदार्थको नमुना संकलन गरी काठमाडौ लगेको थियो।"
"एकातिर कामको चटारो, अर्कोतिर हिलो छ्याप्ने हतारो (फोटो फिचर)",धादिङ : आइतबार धान दिवसको अवसरमा देशका विभिन्न ठाउँमा विभिन्न कार्यक्रम गरिएको छ। धादिङमा विशेष ढंगले धान दिवस मनाइएको छ। हिलोमा धान रोप्ने चटारो किसानलाई भइरहेका बेला बालबालिका र युवायुवती भने हिलो र पानी छ्याप्न व्यस्त देखिन्थे। २०६१ देखि असार १५ लाई सरकारले धान दिवसको रुपमा मनाउने निर्णय गरेको थियो। त्यसपछि हरेक वर्ष असार १५ मा देशभर महोत्सवको रुपमा धान रोप्ने चलन बढ्दै गएको छ। आइतबार धादिङ पुग्दा जे देखियो त्यही खिचियो :
हिले दौडको उपाधि विकास र सोनीलाई (फोटो फिचर),"धादिङ : धादिङवेशीमा गरिएको प्रथम राष्ट्रव्यापी खुला हिले दौडको उपाधि संखुवासभाका विकास राई र धादिङ नलाङकि सोनी गुरुङले हात पारेका छन्। उनीहरूले उपाधिसँगै नगद ५० हजार रुपैयाँ, ट्रफी, मेडल र प्रमाणपत्र पनि पाए। महिला र पुरुष छुट्टाछुट्टै विधामा आयोजना गरिएको प्रतियोगितामा पुरुषतर्फ कैलालीका किरण मल्ल द्वीतीय र नेपालगन्जका खिम बहादुर खत्री तृतीय भएका छन्। त्यस्तै महिलातर्फ धादिङ धुनीवेशीकी रसिला तामाङ द्वीतीय र काठमाडौं पाटनकि निरजला ताम्राकार तृतीय भएकी छन्। उनीहरूले क्रमशः ३० हजार र २० हजार रुपैयाँ प्राप्त गरे। नीलकण्ठ नगरपालिका ७ तल्लोबेसीको फराकिलो फाँटमा युवायुवतीको रोमान्चक प्रतिस्पर्धा देखिएको थियो। धान रोप्न सम्याइएका गह्राका कान्दा उक्लिदै र औलर्दै चार सय मिटरको दौड प्रतियोगिता भएको हो। प्रतियोगितामा १८ वर्ष उमेर समूहदेखि ४० वर्षसम्मका महिला पुरुष सहभागी थिए। राष्ट्रिय लोकखेल संरक्षण तथा अनुसन्धान संघको आयोजनामा भएको खेलमा नेपालभरबाट महिलातर्फ २६ जना र पुरुष तर्फ ८७ जनाले भाग लिएका थिए। प्रथम भएकाहरू क्रमशः"
विराटनगरमा शृंखलाबद्ध चोरी,"विराटनगर : पछिल्लो समय प्रदेश १ को स्थायी राजधानी विराटनगरमा शृङ्खलाबद्ध चोरीका घटना बढेका छन्। डेढ महिनाको अवधिमा मात्रै साना तथा ठूला गरेर डेढ दर्जन बढी चोरीका घटना भएका छन्। मोरङ प्रहरीका प्रवक्ता डीएसपी घनश्याम श्रेष्ठले परिवारका सदस्य कोही नभएको र लामो समयदेखि काम विशेषले बाहिर रहेका घरमा चोरी हुने क्रम बढेको बताए। कतिपय घटनामा सुराक मिल्न नसक्दा संलग्नलाई पहिचान र पक्राउ गर्न मुस्किल परिरहेको हुन्छ, उनले भने, तर प्रहरीले विभिन्न कोणबाट अनुसन्धानलाई भने जारी राखेको छ। श्रेष्ठले सम्बन्धित धनी घर छाडेर बाहिर जाँदा सामाजिक संजालमा फोटो र विवरण पोस्ट गर्ने प्रचलन बढेको भन्दै त्यस्ता कामले पनि चोरीमा संलग्नलाई सजिलो बनाइदिएको बताए। प्रहरीका अनुसार विराटनगरको बरगाछी, जामुनगाछी, कन्चनबारी, तीनटोलिया, सरोचिया, शान्ति चोक, पिचरा लगायतका दर्जन बढी स्थानमा धेरै चोरी भएका छन्। चालु आर्थिक वर्षको हालसम्म घर तथा सार्वजनिक स्थलमा चोरी गरिएको सम्बन्धी ९७ वटा मुद्दा प्रहरीले दर्ता गरेको छ। चोरीका डेढ सय घटना भएका छन्। एक सय ५६ पुरुष र २ महिला चोरीको अभियोगमा पक्राउ परेका छन्। एसपी अधिकारीले प्रहरी उपस्थिति कम भएको ठाउँलाई केन्द्रित गरेर चोरी गर्ने गरिएको बताए। सजिलै लैजान सकिने तर बहुमूल्य सामान तथा नगदमा चोरीमा संलग्नको नजर पर्ने गरेको अधिकारीले बताए।"
दामोदरकुण्ड जाने बाटोमा भारतीय साधूको मृत्यु,जोमसोम : प्रसिद्ध धार्मिकस्थल दामोदरकुण्ड जाने क्रममा एक भारतीय साधूको मृत्यु भएको छ। साधूको लेक लागेर स्वासप्रस्वासका कारण मृत्यु भएको हुन सक्ने जिल्ला प्रहरी कार्यालय मुस्ताङका सूचना अधिकारी राजेन्द्रप्रसाद रेग्मीले जानकारी दिए। लोघेकर दामोदरकुण्ड गाउँपालिका ४ स्थित धिमी ठाटीबाट दामोदरकुण्ड जाने भिरालो बाटोमा साधूको शव भेटिएको थियो। रेग्मीका अनुसार परिचयपत्रका आधारमा उक्त शव उत्तर प्रदेश भारत गोरखपुरका जयराम दास त्यागी हो। उनी ७५ वर्षका थिए। मुस्ताङको विकट तथा मानवबस्ती समेत नरहेको स्थानमा घटना भएकोले प्रहरीले ढिलो गरी सूचना प्राप्त गरेको हो। शनिबार मात्रै प्रहरी घटना स्थल पुगेको थियो। शव पोस्टमार्टम गर्न सदरमुकाम ल्याउन सम्भव नभएपछि स्थानीय जनप्रतिनिधिहरूको रोहबरमा अन्तिम संस्कार गरिएको सूचना अधिकारी रेग्मीले बताए। मृतक साधा आफन्तसँग सम्पर्क गर्ने प्रयास भइरहेको प्रहरीको भनाई छ।
विमानस्थल अध्यागमनका सुब्बा दम्पत्तिविरुद्ध डेढ करोडको भ्रष्टाचार मुद्दा,"काठमाडौं : त्रिभुवन अन्तर्राष्ट्रिय विमानस्थल काठमाकौं अन्र्तगत अध्यागमनका नायव सुब्बा ललितकुमार झा र पत्नी सुचितादेवी झाविरुद्ध अकुत सम्पत्ति आर्जनमा मुद्दा दायर भएको छ। झा दम्पत्तिविरुद्ध १ करोड ५६ लाख ७९ हजार विगो दाबी गरेको छ। मुखियाबाट सार्वजनिक सेवामा प्रवेश गरी पदोन्नति हुँदै सुब्बाको पदमा अध्यागमन कार्यालयमा रहँदा अुकत सम्पत्ति आर्जन गरेको अख्तियारको आरोप छ। झा २०४० असार १७ गते देखि २०७६ जेठ मसान्तसम्म सार्वजनिक सेवामा कार्यरत थिए। तलब, भत्ता, कर्जा, शेयर विक्री, जग्गा विक्रीलगायत २ करोड २८ लाख ३८ आयआर्जन गरेका थिए। सोही अवधिका झा र उनकी पत्नी सुचितादेवी झासमेतका नाममा खरिदगरी राखेका एवं लगानी गरेको चल अचल सम्पत्तिमाथि अनुसन्धान भएको हो। जग्गा खरिद घर निर्माण सवारी साधन खरिद शेयर खरिद छोराछोरीको शिक्षामा लगानी तथा खर्च एवं विभिन्न बैंक तथा वित्तीय संस्थामा मौज्दात लगायतमा ३ करोड ८५ लाख ४३ हजार खर्च तथा लगानी गरेको देखिन्छ। झा र निजकी पत्नी सुचिता देवी झासमेतलाई प्रतिवादी कायम गरी विशेष अदालत मुद्दा दायर गरिएको अख्तियार प्रवक्ता एवं सहसचिव प्रदीपकुमार कोइरालाले जानकारी दिए।"
पालुङटारमा दाँदे लगाउँदै बाबुराम (फोटो फिचर),"काठमाडौं : आज असार १५। धेरै किसानहरूले धार रोप्दै मुलुकभर धान दिवस मनाएका छन्। आजकै दिन धान रोप्दै हिलो खेल्ने चलन पनि छ। आम किसानमात्र होइन, राष्ट्रिय जीवनका चर्चित पात्रहरू पनि आजका दिन रोपाईँमा रमाउँछन्। पूर्वप्रधानमन्त्री एवं समाजवादी पार्टी नेपालका अध्यक्ष डा बाबुराम भट्टराईले पनि आफ्नो गाउँमा असार गरेको फोटो फेसबुकमा राखेका छन्। पालुङटार नगरपालिका, खोप्लाङस्थित ज्यतिचौतारामा बाबुराम किसानहरूसँगै रोपाईँमा सहभागी भएका समाजवादी पार्टीका केन्द्रीय सदस्य विश्वदीप पाण्डेले जानकारी दिए। हेर्नुस् उनले फेसबुकमा राखेका फोटोहरूः"
फोहोर नउठेपछि महानगरविरुद्ध प्रदर्शन (फोटोफिचर),काठमाडौं : राजधानीको प्रदर्शनीमार्गमा फालेको फोहोर नउठेको भन्दै महानगरविरुद्ध विद्यार्थीले प्रदर्शन गरेका छन् । सडकमा फोहोर थुप्रिएको लामो समयसम्म पनि महानगरले नउठाएको भन्दै बाल्मीकी क्याम्पस अगाडि विद्यार्थीले प्रदर्शन गरेका हुन् । फोहोरकै कारण पठनपाठनमै समस्या भएको भन्दै विद्यार्थी प्रदर्शनमा उत्रिएका हुन् । सडकमा विद्यार्थीले फोहोर बालेर महानगरपालिकाविरुद्ध चर्का नारा लगाएका थिए । नाराबाजीसँगै सडकअवरुद्ध भएपछि प्रहरीले बल प्रयोग गर्नुपरेको थियो । विद्यार्थीले नाराबाजी गरिरहदा हातमा प्लेकार्ड समेत बोकेका थिए ।
पञ्चेबाजामा असारे गीत गाउँदै रोपाइँ (फोटो फिचर),"बैजनाथ : बाँके जिल्लाको बैजनाथ गाउँपालिका २ माथिल्लो पितमारीमा पञ्चेबाजासहित रोपाइँ गरियो । गाउँपालिकाको कृषि शाखाले आइतबार आयोजना गरेको १६औं राष्ट्रिय धान दिवसका अवसरमा सिम्ताली एकता समूहले बजाएको पञ्चेबाजाको धुनसँगै स्थानीयले असारे गीत गाउँदै रोपाइँ गरेका गरे। स्थानीय सिर्जनशील आमा समूहले रोपाइँको नेतृत्व गरेको थियो । बैजनाथ गाउँपालिका अध्यक्ष मानबहादुर रुचाल ठकुरी र उपाध्यक्ष शारदा रेग्मी विश्वकर्माले किसानलाई हौसला प्रदान गरेका थिए। बैजनाथ४ स्थित गोरखा पोलिटेक्निक कलेज एण्ड रिसर्च सेन्टरमा कृषिमा स्नातक तह प्रथम सेमेष्टरका विद्यार्थीले प्रयोगात्मक कार्यका लागि धान रोपेका थिए । क्याम्पस व्यवस्थापन समितिका अध्यक्ष केशरबहादुर आलेले सैद्धान्तिक रुपमा गरेको अध्ययनलाई विद्यार्थीले प्रयोगात्मक अभ्यासका रुपमा आली लगाउने, बिऊ काट्ने र रोप्ने काम गरेको बताए । कोहलपुर नगरपालिकाको खड्गवारमा प्रदेश ५ की भूमि व्यवस्था, कृषि तथा सहकारी मन्त्री आरती पौडेलले मेसिनले धान रोपेर प्रदेश स्तरीय धान दिवस कार्यक्रमको शुभारम्भ गरेकी थिइन् । कृषि ज्ञान केन्द्र बाँकेका प्रमुख सागर ढकालकाअनुसार आइतबारसम्म बाँके जिल्लामा मुस्किलले ५ प्रतिशत मात्र रोपाइँ भएको छ । जिल्लामा ३६ हजार पाँच सय हेक्टर कृषि योग्य जमिन छ ।"
जो भिडे बाघसँग,"चितवन : खेतमा चरिरहेको बाख्रा खान आएको बाघसँग माडीका इन्द्रबहादुर दूराको जम्काभेट भयो। ५० फिट पर बाघ देख्दा उनी आत्तिए। बाघले उनलाई झम्टियो। उनले बाघको घाँटीमा अठ्याए। बाघ झम्टिन्थ्यो, उनी हातले हुत्याउँथे। बाघबाट जोगिन उनलाई कम्ता सकस परेन। उनले आफ्नो जीवन यत्ति हो भन्ठाने। झन्डै तीन मिनेट उनले वयस्क बाघको सामना गरे। अन्तमा बाघलाई जितिछाडे इन्द्रबहादुरले। टीभीमा मात्रै देखेको बाघसँग प्रत्यक्ष मुठभेड हुँदा जिन्दगी सकियो भन्ने लाग्यो, उनले भने, बाघले झम्टिने, मैले हुत्याउने क्रम चलिरह्यो। शरीरभरि रगत देख्दा बेहोस हुँलाझैं भयो। तर, हिम्मत नहारी भिडिइरहें। बाघका अगाडिका खुट्टाको पञ्जाको प्रहार रोक्न उनलाई सकस भयो। देब्रे हात बाघले मुखमा हालेपछि उनले दाहिनेले त्यसको घाँटी अठ्याए। बाघले हातमै आक्रमण गर्यो। बाघको अगाडिको खुट्टा टोकेर उनले बाघलाई लडाए। कम्मरमा बाँधेको खुर्पेटोबाट हँसिया निकालेर हान्न थाले। त्यसपछि मात्र बाघ भागेको उनले सुनाए। बल र बुद्धि दुवै लगाएर बाघलाई पराजित गरेको गर्वका साथ उनले सुनाए। शारीरिक रूपमा हट्टाकट्टा भएकाले बाघसँग लडेको उनको भनाइ छ। मृत्युको मुखबाट फुत्किएर नयाँ जीवन पाएको छु, उनले खुसी हुँदै भने, बाँघसँगको त्यो लडाइँ सम्झिँदा कहाली लाग्छ। उपचार गराईरहेका ईन्द्र बहादुर दुरासँग उनकी छोरी प्रतिज्ञा दुरा। उक्त घटना असार ११ मा भएको हो। घरबाट सय मिटर दूरीमा जंगलसँगै जोडिएको खेत छ। नजिकै गोविन्देश्वर मध्यवर्ती सामुदायिक वन छ। खेतमा बाख्रा चराउन जाँदा बाघले आक्रमण गरेको थियो। सुरुमा बाघले माउ बाख्रालाई अठ्याएको देखेपछि उनी कराउन थाले। उनले खेतमा पाएसम्मको माटोका डल्ला, ढुंगाले हाने। उनको कुकुरले बाघलाई झम्टियो। कुकुर भागेर आएपछि बाघले इन्द्रबहादुरलाई आक्रमण गरेको थियो। उनी मृत्युको मुखबाट फुत्किएकाले परिवारमा खुसियाली छाएको भाउजू भोला दुराले बताइन्। बाघको मुखबाट फुत्किएर आएको कुरा सुरुमा सुन्दा कहाली लाग्यो, उनले भनिन्, नदेख्दासम्म त आशा मारेका थियौं। घाइते अवस्थामा इन्द्रबहादुरले फोन गरेका थिए। स्थानीय मेडिकलमा प्राथमिक उपचारपछि उनी भरतपुर आएका छन्। पुरानो मेडिकल कलेजमा उनको उपचार भइरहेको छ। देब्रे हातमा गम्भीर चोट लागेको छ। टाउकोमा पाँच टाका लगाइएको छ। बाघले चिथोरेको दाहिने हातमा पनि टाका लगाइएको छ। रेबिजविरुद्धको भ्याक्सिन लगाइएको छ। उनी प्रहरीका अवकाशप्राप्त हवल्दार हुन्। माडी नगरपालिका९ गोविन्द बस्तीमा उनले बाख्रापालन गरेका छन्। उनका श्रीमतीसहित एक छोरा र एक छोरी छन्। अस्पतालमा भेट्न जानेलाई उनलाई बाँचेर आएको भन्दै बधाई दिएका छन्। बाघको आक्रमणबाट उनकै गाउँका तीन जनाले ज्यान गुमाइसकेका छन्।"
ताप्लेजुङमा धान दिवस : हिलोमा रमाइलो (तस्बिर),ताप्लेजुङ : मौसमले साथ नदिए पनि ताप्लेजुङका कृषकलाई धान रोप्ने चटारो छ। खोला र कुलो लाग्ने सिम खेतमा धान रोपाईं भइरहेको छ। मानो रोपेर मुरी उब्जाउने मर्कमा व्यस्त हुँदा कृषिसँग सम्बन्धित कार्यालयले भने आइतबार धान दिवसको कार्यक्रम आयोना गरेका छन्। फुङलङ नगरपालिकाले ३ को केनिममा आयोजना गरेको रोपाईंमा जनप्रतिनिधि कार्यालय प्रमुखसहित कर्मचारी र व्यावसायी रमाएका छन्। मध्यअसार भइसक्दा ताप्लेजुङमा ३ प्रतिशत मात्रै धान रोपाईं भएको कृषि विकास निर्देशनालय विराटनगरले जनाएको छ।
ललितपुरको खुमलटारमा धान दिवस (फोटो फिचर),ललितपुर : असार १५ अर्थात् धान दिवसको अवसरमा आइतबार लतिलपुरको खुमलटारमा रेपाईं गरिएको छ । नेपाल कृषि अनुसन्धान परिषद् राष्ट्रिय कृषि अनुसन्धान प्रतिष्ठान बाली विज्ञान महाशाखाको आयोजनामा धान दिवस मनाइएको हो । १६ औं राष्ट्रिय धान दिवसको अवसरमा भएको कार्यक्रमका तस्बिर :
५ करोड बिरुवा रोपिने,"काठमाडौं : फलफूललगायत ५ करोड बिरुवा रोप्ने लक्ष्यसहित सरकारले वृक्षरोपण वर्ष आरम्भ गरेको छ । मुलुकलाई फलफूलमा आत्मनिर्भर अनि निर्यातयोग्य बनाउने योजना रहेको वन तथा वातावरण मन्त्रालयले जनाएको छ । प्रधानमन्त्री केपी ओलीले शनिबार कोटेश्वर क्षेत्रमा नासपातीको बिरुवा रोपेर वृक्षरोपण वर्ष आरम्भ गरे । अब हरेक वर्ष असार १४ लाई राष्ट्रिय वृक्षरोपण दिवसका रूपमा मनाइने भएको छ । कोटेश्वरकलंकी सडकका दायाँबायाँ क्षेत्रमा फूल, नासपाती, तेजपत्ता, कल्की, राजवृक्ष, कपुर, पावले, गिन्कोलगायत ३ हजार ३ सय बिरुवा रोपिएको मन्त्रालयका प्रवक्ता डा सिन्धुप्रसाद ढुंगानाले बताए । सरकारले गत वर्ष जुन ५ मा एक नागरिक एक फलफूल बिरुवा रोपण अभियान सुरु गरेको थियो । केही समयअघि मात्र सिंहदरबारभित्र फलफूलका बिरुवा रोपिएको थियो । अभियान सफल बनाउन सरकारी तवरबाट मात्र सम्भव छैन, प्रवक्ता ढुंगानाले भने, जनताको साथ आवश्यक छ । उनका अनुसार आवश्यक बिरुवा निजी नर्सरी, कृषि बागवानी कार्यालय र वन कार्यालयमार्फत व्यवस्था गरिनेछ । बिरुवा रोपेर मात्र नहुने भएकाले यसको संरक्षण सबै निकाय मिलेर गर्नुपर्ने उनले बताए । कोटेश्वरकलंकी क्षेत्रमा रोपिएका बिरुवा संरक्षण गर्न स्थानीय तह, प्रहरी, संघसंस्थाका प्रतिनिधिसँग कुरा गरेका छौं, उनले भने, सबैको सहयोग भए संरक्षणमा समस्या हुँदैन । सेना, प्रहरी, सशत्र प्रहरी, सरकारी निकाय, प्रदेश तथा स्थानीय तहसहित विभिन्न समिति, संस्थान, विश्वविद्यालय, विद्यालय, वन उपभोक्ता समूह, गैरसरकारी संस्थाले वृक्षरोपण अभियान सुरु गरेका छन् । लुम्बिनी क्षेत्रलगायत धार्मिक स्थल, सडक किनारा, नदी उकास क्षेत्र, हैसियत बिग्रिएका वन क्षेत्रमा पनि फलफूल तथा औषधिजन्य (हर्बल) बिरुवा रोप्न मन्त्रालयले आग्रह गरेको छ । वृक्षरोपण अभियान हरियाली प्रवद्र्धनका लागि सकारात्मक रहेको मन्त्रालयका पूर्वसचिव डा उदयराज शर्माले बताए । बिरुवा संरक्षणका लागि सरकारी तवरबाट सम्भव छैन, उनले भने, बिरुवा रोपणदेखि संरक्षणका लागि छुट्टै निकाय आवश्यक छ । वृक्षरोपण प्राधिकरण हुनु आवश्यक छ । प्रधानमन्त्रीको सुझाब'गमलामा खुर्सानी र टमाटर रोप्नुहोस्, अचार खान पुग्छ' प्रधानमन्त्री ओलीले पर्याप्त स्थान नभएको खण्डमा गमलामा भए पनि फलफूल र बिरुवा रोप्न आग्रह गरेका छन् । गमलामा भए पनि केही रोप्दा त्यसले स्वास्थ्य र वातावरण दुवैलाई फाइदा गर्ने उनले बताए । केही नभए खुर्सानी लगाउनुस् । अचार बनाउन पुग्छ । बजारमा किन्न जानुपर्दैन, उनले भने, दुइटा गमलामा खुर्सानी, दुइटामा टमाटर लगाउनुस् । अलिकति नुन थपेपछि अचार बन्छ । उनले बजारभन्दा कौसीतिर जानु राम्रो हुने बताए । झोला बोकेर हिँड्नुभन्दा टपक्क टिपेर ल्याएको खान उचित हुन्छ, उनले भने । उनका अनुसार हरित सहर, हरित सडक अभियानमा सरकार लागेको छ । चौडा गरिसकेका सडकमा मात्रै बिरुवा रोपिने उनले बताए । फेरि खन्नेभत्काउने सडकमा बिरुवा लगाउँदैनौं, उनले भने । बिरुवा सुरक्षाको जिम्मा लिन र प्रेमपूर्वक सन्तानझैं हुर्काउन उनले सबैलाई आग्रह गरे । कोटेश्वरको कार्यक्रममा गृहमन्त्री रामबहादुर थापा, वनमन्त्री शक्ति बस्नेत, शताब्दीपुरुष सत्यमोहन जोशीले पनि बिरुवा रोपेका थिए । सानेपा खण्डमा नेकपा नेता वामदेव गौतमको अगुवाइमा वृक्षरोपण गरिएको थियो । ललितपुरको चक्रपथखण्डमा शनिबार मन्त्रालयसँगको समन्वयमा ३ हजार बिरुवा रोपिएको ललितपुर महानगरपालिकाका मेयर चिरीबाबु महर्जनले बताए । उनका अनुसार महानगरको नीति तथा कार्यक्रममा हरित सहर अभियान समेटिएको छ । प्रत्येक वडाले हरियालीका लागि बजेट छुट्याउनुपर्ने उनले बताए । बिरुवा संरक्षणका लागि बनाइएका बार भने पल्टिन थालिसकेका छन् । यस्ता बार कोटेश्वर खण्डमा गहिरासम्म गाडिएको छैन । केही बार लड्ने अवस्थामा पुगिसकेका छन्, भक्तपुरबाट आएका महेश क्षेत्रीले भने, पैसाको नास मात्र भयो । काठका बार विभिन्न काष्ठ उद्योगले बनाएको देखिन्छ । विन्ध्यवासिनी सः मिल, कामना सः मिल, रिम्स काष्ठ उद्योग, कौशल काष्ठ उद्योग, माता मनकामना काष्ठ उद्योग, जाल्पादेवी फर्निचर उद्योगलगायतले बनाएका बार भरपर्दो नदेखिएको सहभागीले बताए ।"
सरकारलाई खबरदारी गर्दै सडकमै रोपियो धान,"झापा : सरकारलाई खबरदारी गराउन भन्दै झापाको भद्रपुर बिर्तामोड सडकखण्डस्थित अन्नपूर्ण टोलमा स्थानीयहरूले मुख्य राजमार्गमै धान रोपेका छन्। बिर्तामोडबाट चन्द्रगढी जाने बाटो निर्माण सुरु भएको १४ महिनामा सडक आसपासका नाला निर्माणको काम नभएपछि स्थानीयले यस्तो शैला विरोध गरेका हुन्। स्थानीयवासी सन्तोष अग्रवालले ज्यान नै धरापमा पार्ने गरी लथालिङ्ग अवस्थामा सडक खनेर छोडेपछि धान रोपेर विरोध जनाएको बताए। 'एकातिर स्मार्ट सिटी भन्ने', उनले भने, 'अर्कोतिर जनताको ज्यान नै धरापमा पार्ने गरी बाटो खनेर अस्तव्यस्त पार्ने काम मात्र भएको छ।' बिर्तामोडभद्रपुर सडकखण्ड आउँदो असोजसम्म पिच भइसक्नुपर्ने आयोजना हो। तर ठेकेदारको लापरबहीका कारण काम समयमा हुन सकेकोको छैन। बाध्य भएर राजमार्गको मुख्य सडकमै धान रोप्नुपरेको अर्का स्थानीय रामचन्द्र मैनालीले बताए। २७ करोड रुपैयाँमा ठेक्का लागेको उक्त सडकखण्डको ४ किलोमिटर सडक निर्माण पूरा गर्ने गरी आशिष प्रेरा जेभीले गत असारमा ठेक्का लिएको थियो।"
काठमाडौंको फोहोर फालिँदै आएको सिसडोलमा स्थानीय र प्रहरीबीच झडप,"नुवाकोट : काठमाडौ उपत्यकाबाट संकलित फोहोर विसर्जन गरिँदै आएको नुवाकोटको ओखरपौवास्थित सिसडोलमापुन विवाद उत्पन्न भएको छ । शनिबार स्थानीयवासी र प्रहरीबीच झडप भयो । प्रहरीले लाठीचार्ज गरी फोहोर फाल्यो । विभिन्न माग राखी फोहोर रोक्न बसेका स्थानीयमाथि प्रहरीले लाठी चार्ज गरेको थियो ।स्थानीयको जग्गा अधिग्रहण गरिनु पर्ने, सिसडोलको विकल्पमा अबदेखि वन्चरेडाँडामा फोहोर सिसर्जन केन्द्र निर्माण गरिनु पर्ने माग राख्दै स्थानीयले ५ दिनदेखि फोहोर फाल्न अबरोध पुर्याएका थिए । स्थानीयवासीको मागलाई वेवास्ता गरी प्रहरीले लाठीचार्ज गरेको ककनी वडाध्यक्ष चन्द्रबहादुर बलामीले गुनासो गरे। बलामीका अनुसार प्रहरीको लाठीचार्जबाट स्थानीयलाई घाइते भएका छन्। घाइतेहरुको काठमाडौका विभिन्न अस्पताल र स्थानीय स्वास्थ्यसंस्थामा उपचार भइरहेको उनले जानकारी दिए । स्थानीय चन्द्रमान बलामीको नेतृत्वमा गठित सिसडोल व्यवस्थापन संघर्ष समितिले सरकारले आफूहरुको माग सम्बोधन नगरी प्रहरी परिचालन गरी जनतामाथि दमन जारी राखे कडा संघर्षमा पनि उत्रिने चेतावनी दिएको छ । समितिका सदस्य उमेशमान श्रेष्ठ बलामीले प्रहरीले लाठीचार्ज गर्दा १५ जना स्थानीय घाइते भएको र २५ जनालाई प्रहरीले नियन्त्रणमा लिएको जानकारी दिए। माथिको आदेशको पालना गर्न आएको भन्दै पुगेका नेपाल र सशस्त्र प्रहरी गरी एकसय जनाको प्रहरी टोली र स्थानीयबीच झडप भएको थियो । झडपमा बालाजु प्रहरी वृत्तका प्रमुख प्रहरी नायब उपरीक्षक बालनरसिंह राणा घाइते भएको प्रहरीको भनाइ छ । प्रहरी र स्थानीयबीच झण्डै तीन घण्टा तनावपूर्ण अवस्था उत्पन्न भएको थियो । झडपपछि पक्राउ परेका केही स्थानीयलाई विदुर ल्याइएको छ भने केहीलाइ काठमाडौँ लगिएको छ । काठमाडौ उपत्यकामा संकिलत करिब दैनिक ३५० ट्रिपरले सिसडोलमा फोहोर फाल्ने गरेका छन्। दुई वर्षका लागि फोहोर फालिने भनेको सिसडोलमा १३ वर्ष बितेर डांडो नै भरिदासमेत विकल्प खोजिएको छैन। प्रहरीले फोहोर फाल्न गएको गाडीमाथि आक्रमण हुने आशंकाले सुरक्षाका लागि प्रहरी गएको र स्थानीयसँग विवाद भएको नुवाकोट प्रहरी प्रमुख तथा प्रहरी नायब उपरीक्षक कृष्णवहादुर पल्लिमगरले जानकारी दिएका छन्। प्रहरीको सहयोगमा शनिबार दुई घण्टाको अवधिमा ५६ ट्रिपर फोहोेर फालिएको मगरले बताए ।"
फर्किए यार्सा संकलक,"जाजरकोट : नलगाड३ करुवाका २० वर्षीय केशर पुन डोल्पाका विभिन्न पाटनमा यार्सा टिप्न जान थालेको सात वर्ष भयो। हरेक वर्ष ५० हजारभन्दा बढी पैसा कमाएर आउने उनी यसपालि पाटनबाट रित्तो हात घर फर्किएका छन्। महिनौं दिन डोल्पाकोे कागमारा पाटनमा यार्सा खोजे पनि अन्त्यमा रित्तै फर्किनुपर्दा निकै निरास मुद्रामा भेटिएका उनले बाटो खर्च जुटाउन मुस्किल परेको बताए। पाटन जाँदा लगेको बाटो खर्चको रकम सकिएपछि पाटनमै ऋण सापटी गरेर घर फर्किन बाध्य भएको उनको भनाइ छ। उनले भने, एक जनालाई १०१२ हजार रुपैयाँ खान खर्च लाग्छ तर त्यत्ति कमाइ पनि भएन, भेटिएका यार्सा पनि हिमपात र अत्यधिक चिसोले तुरुन्तै कालो भएर मूल्य गुम्यो। उनका अनुसार गत वर्ष प्रतियार्र्सा सात सयसम्म बिक्री गर्ने गरेका यार्सा संकलनकर्ता यस वर्ष मूल्य घटेर दुई सयसम्म प्रतियार्सा बेच्न बाध्य भए। धेरै पैसा कमाएर ल्याउने अनि सजिलै घरखर्च चलाउने उद्देश्यले एक महिना डोल्पाको पाटन बसेकी नलगाड३ करुवाकी ४० वर्षीया देउसरा बुढा पनि रित्तो हात फर्किएकी छन्। पाटनमा निकै चिसो हुने रहेछ, १५ रुपैयाँको चाउचाउलाई सय रुपैयाँमा किन्नुपर्ने, उनले भनिन्, त्यस्तो अवस्थामा मैले यार्सा खोज्न सकिनँ, निकै गाह्रो भो, पैसा कमाउने भनेर गएकी उल्टै बिरामी परेर आएँ। केशर र देउसरा मात्र होइन, यार्सा टिपेर मनग्ये आम्दानी गर्ने सोच बनाएर पाटन गएका यहाँका धेरै मानिस यसपटक रित्तै घर फर्कन बाध्य भएका छन्। यार्सा टिप्नकै लागि जाजरकोटका बारेकोट, कुशे र नलगाड नगरपालिकाबाट १० हजारभन्दा बढी मानिस एक महिनाअघि डोल्पाका विभिन्न पाटन पुगेका थिए। कोही फर्कंदै छन्। कोही जेठ अन्तिम साता फर्किसके। नलगाड नगरपालिकाका प्रमुख टेकबहादुर रावलले भने, एक महिनामै कतिपयले यार्सा टिपेर वर्षदिनका लागि घरखर्च जुटाउँथेँ तर यसपालि चिसोले यार्सा पाउन नसकेर रित्तै फर्किनुले थप पीडा भएको छ। पाटनमा यार्सा टिप्न जाँदा जाजरकोटका पाँच जनाले यस वर्ष अकालमा ज्यान गुमाएका छन्।"
सुदूरपश्चिममा ७० प्रतिशत खेतमा रोपाईं बाँकी,डडेल्धुरा : असार १५ भइसक्दा पनि सुदूरपश्चिममा करिब ७० प्रतिशत खेत अझ बाँझै छन्। कृषि विकास निर्देशनालय दिपायलका निर्देशक गोपाल लामिछाना अनुसार सुदूरपश्चिममा ३० प्रतिशत मात्रै रोपाईं सकिएको छ। लामिछानेका अनुसार अहिले सम्म पर्याप्त वर्षा नहुँदा र रसायनिक मल अभावका कारण ३० प्रतिशत मात्रै धान रोपाई भएको बताए। पहाडी जिल्लामा ४५ प्रतिशतको हाराहारीमा रोपाई भएको छ भने कैलाली र कञ्चनपुरमा १५ प्रतिशत मात्रै रोपाईं भएको छ। सुदूरपश्चिममा ४६ प्रतिशत खेतीयोग्य जग्गामा मात्रै सिँचाई सुविधा रहेको उनले बताए। समयमा रोपाईं हुन नसक्दा र विभिन्न कारणले धानको उत्पादन बढ्न नसक्दा वर्षेनी भारतबाट ठूलो मात्रामा चामल आयात हुँदै आएको छ। सुदूरपश्चिममा वार्षिक ७० हजार मेट्रिक टन भन्दा बढी खाद्यान्न नेपालको पूर्वी तराईका साथै भारतबाट आयात हुने गरेको छ। बढ्दो जनसंख्या र परम्परागत खेती प्रणालीका कारण उत्पादन बढ्न नसकेको बेला वर्षेनी खेतीपातीको समयमा हुने मल र ईन्धनको अभावले झनै समस्या बढिरहेको छ। सुदूरपश्चिमको १९ लाख ५३ हजार ९ सय हेक्टर मध्ये ३ लाख ५५ हजार हेक्टर जमिन खेतीयोग्य रहेको छ।
कारको ठक्करबाट मोटरसाइकल चालकको मृत्यु,विराटनगर : विराटनगर महानगरपालिका ४ बरगाछीमा शनिबार राति बा २० च ७४० नम्बरको कारले मोटरसाइकललाई ठक्कर दिँदा एक जनाको मृत्यु भएको छ। को ३५ प ५६३४ नम्बरको मोटरसाइकलका चालक विराटनगर महानगरपालिका१२ का १९ वर्षीय शंकरकुमार मिश्रको मृत्यु भएको मोरङ प्रहरीका प्रवक्ता डीएसपी घनश्याम श्रेष्ठले बताए। मिश्र विराटनगरका टेम्पो चालक हुन्। उत्तरबाट दक्षिणतर्फ आउँदै गरेको मोटरसाइकललाई एउटै दिशाबाट आउँदै गरेको कारले राति १०:४५ बजे ठक्कर दिएको थियो। ठक्कर दिएपछि चालकसहितको मोटरसाइकल उछिट्टिएर बरगाछीको बीच सडकमा रहेको आइल्याण्डमा बजारिएको थियो। दुर्घटनामा गम्भीर घाइते मिश्रको उपचारका क्रममा विराट नर्सिङ होममा मृत्यु भएको प्रहरीले जनाएको छ। दुर्घटनापछि फरार रहेको कारलाई प्रहरीले विराटनगर११ स्थित किरण लामाको घरबाट राति नियन्त्रणमा लिएको थियो। प्रहरीले दुर्घटना भएका बेला कार लामाले नै हाँकेका थिए कि अरु नै चालक थिए भन्ने बारेमा खुलिनसकेको बताएको छ। लामा फरार रहेका कारण खोजी तीव्र पारिएको जनाइएको छ।
"खेतमा धाँजैधाँजा, किसान निरास","काठमाडौं : मध्यअसारसम्म वर्षा नभएपछि तराईका खेतमा धाँजा फाटेका छन्। बीउ राखेको ब्याड चिराचिरा परेको छ। धानको बीउ खडेरीले सुक्न थालेको छ। पर्याप्त सिँचाइको व्यवस्था नहुँदा मुलुकको मुख्य बाली आकाशे पानीको भरमा पुगेको छ। पानी नपर्दा निरास किसान (सलमान खानभैरहवा) मध्यअसार भइसक्दा पनि रुपन्देहीका किसानले रोपाइँ गर्न पाएका छैनन्। मनसुन सक्रिय नहुँदा ब्याडमा समेत धाँजा फाटेको छ। कतै बीउ छरिएको छैन, बीउ उम्रिएको खेत चिराचिरा परेको छ। झमझम वर्षा हुने समयमा चर्काे घाम र तापक्रम ३८४० डिग्री छ। सिँचाइ गर्ने सानो टयुबेल पनि सुक्दै गएको छ। खेत बाँझै छ। वर्षा नहुँदा हामीलाई धेरै समस्या परेको छ, ओमसतिया४ वसन्तपुरमा खेतमा बीउ उखेल्दै भेटिएका किसान अमिरुल्लाह खानले भने, सिँचाइका लागि भएको एउटा सानो ट्युबेल पनि सुक्दै गएको छ। खेतीकिसानी गरेर परिवारको गुजारा नै चलाउन गाह्रो भो। लामो प्रतीक्षापछि पनि मनसुन सक्रिय नहुँदा रुपन्देहीका कृषक दुखित छन्। खेतमा पानी हालेर भए पनि रोपाइँ गर्ने सुरसार गरिरहेका कृषकका लागि भूमिगत पानी पनि सुक्दा समस्या परेको छ। छिटफुट वर्षा भइरहे पनि आधा घण्टा लामो पानी परेको छैन। रुपन्देहीमा न्यून सिँचाइ सुविधा उपलब्ध छ। मौसमकै भरमा खेतीपाती गर्नुपर्ने बाध्यता हुन्छ। अहिले पानी परेको छैन। बढी खर्च गरी रोपाइँ गरे पनि पछि धानको मूल्य पाइँदैन, किसान खानले भने। रोपाइँ गर्नेले पनि जसोतसो खेतमा भूमिगत पानी हालेर रोपाइँ गरिरहेका छन्। यो खर्चिलो हुँदा किसान मारमा छन्। रासायनिक मल उपलब्ध नहुँदा किसानलाई अर्काे चिन्ता थपिएको छ। हामी किसानलाई प्रकृतिले मात्रै ठगेको छैन, राज्यबाट पनि ठगिँदै आएका छौँ, रोहिणी गाउँपालिकाका किसान दिलीप यादवले भने, रोपाइँ गर्ने चटारो छ तर मल खरिद गर्न पाएका छैनौँ। मलमा अनुदान दिने त त्यत्तिकै हरायो। सीमावर्ती भारतीय बजारबाट बढी मूल्यमा मल किन्नुपर्ने बाध्यता हामीलाई छ, उनले भने। परम्परागत शैलीकै खेतीपातीले गर्दा यो पेसा निर्वाहमुखी मात्रै बनेको रोहिणी गाउँपालिका२ का कृषक अगुवा निजामुद्दिन पठान बताउँछन्। प्रदेश ५ सरकारले आगामी वर्षको बजेटमा कृषिमा ४ अर्ब ७ करोड रुपैयाँ विनियोजन गरेको छ। प्रदेश सरकारले कृषिलाई प्राथमिकतामा राखेर धेरै योजना ल्याए पनि कृषिमै आधारित वर्गको मूलभूत समस्यालाई यसले छुन नसकेको आवाज उठेको छ। रोपाइँको चटारो आइसक्दासमेत कृषकले मल पाउन सकेका छैनन्। अहिले डीएपी मलको चरम अभाव छ। सुक्न थाल्यो धानको ब्याड (रविन भट्टराई विराटनगर) मोरङ बूढीगंगा गाउँपालिका३ मुडेरीका सत्यनारायण राजवंशीले अघिल्लो वर्ष असार १५ मा रोपाइँ आधा सकेका थिए। धान रोप्दै असार १५ मा दही, चिउरा खाएको उनी सम्झन्छन्। उनले यस वर्ष भने रोपाइँ सुरु नै गरेका छैनन्। धानको बीउ खडेरीले सुक्न थालेको छ। अब पानी पर्यो भने पनि बीउले पुग्दैन। खेत अड्कलेर राखेको बीउ खडेरीले सुकेपछि आधा खेत पनि नभ्याउनेमा उनी चिन्तित छन्। बीउ राख्दा पानी नभएर कठिन भयो, उनले भने, अलिअलि उम्रिएको बीउ पनि सबै खडेरीले खायो। बीउ राखेको ब्याडै चिराचिरा परेको छ। वरपर धेरै किसानको खेत छ। तर, स्थलमार्ग कतैबाट पानी आउँदैन। अकासे पानीको भर पर्नुपर्ने बाध्यता छ। रंगेलीका यदुप्रसाद यादवको खेतमा धानको बेर्ना रोप्ने बेला भयो। उनले दुई दिनअघि खेतमा ट्र्याक्टर लगाए। पानी परिहाले धान रोप्न सहज हुने आसमा खेत जोतेका उनी आकाश हेर्दै दिन कटाउँछन्। पानी पर्ला कि भनेर खेत जोतेको, पानी त होइन, जोतेको खेतको माटो घामले सुक्यो, उनले भने। अघिल्लो वर्ष उनले असार १५ मा रोपाइँ सकेका थिए। मोरङ बूढीगंगा गाउँपालिका३ मुडेरीमा चिराचिरा परेको खेत। रविन भट्टराई अघिल्लो वर्ष समयमा पानी परेकाले उत्पादन पनि राम्रै भयो। तर, यसपटक मध्यअसारसम्म पनि रोपाइँको सुरसार नहुँदा आगामी वर्ष अनिकाल लाग्ला कि भन्ने चिन्ता छ। असार १५ सम्ममा धान रोपेको छैन, उनले भने, छिट्टै रोप्नुपर्ने धानको बीउ लगाएको थिएँ। तर, रोप्ने बेला पानी छैन। अब रोप्दा कम उत्पादन होला भन्ने चिन्ता छ। विराटनगर महानगरपालिका१४ का सुकलाल खातुनले पनि खडेरी लागेका कारण खेती गर्न समस्या भएको बताए। बोरिङका माध्यमबाट थोरै जग्गामा धान रोपाइँ गरेको थिएँ, उनले भने, लामो समय खडेरी लागेकाले रोपेको धान जोगाउन पनि हम्मेहम्मे भएको छ। धानको बीउ खडेरीले खेतमै सुक्न थालेको छ। धान खेतमा धाँजा फाटेको छ। बल्लतल्ल लगाएको धान खेती जोगाउन पनि गाह्रो भयो, उनले भने, न पानी पर्छ न त सिँचाइको व्यवस्था छ। अब रोपाइँ गरेको धान कसरी जोगाउने ? मोरङका अधिकांश किसान रोपाइँको तयारीमा छन्। तर, मौसमले साथ नदिँदा उनीहरू उत्पादन घट्ने र खेत बाँझै हुनेमा चिन्तित देखिन्छन्। असार १५ सम्म आधा रोपाइँ सकिनुपर्ने हो। तर, १७ प्रतिशत रोपाइँ भएको सरकारी तथ्यांक छ। कृषि विकास निर्देशनालय विराटनगरका सूचना अधिकारी प्रकाशकुमार डाँगीका अनुसार यस वर्ष मनसुन ढिला सक्रिय भएकाले यसको प्रत्यक्ष असर धान रोपाइँमा परेको हो। अघिल्लो वर्ष मोरङसहितका जिल्लामा यतिको समयमा धेरै रोपाइँ भएको थियो, उनले भने, यो वर्ष पानी नपर्दा कम रोपाइँ भएको छ। पूर्वीनेपालमा सबैभन्दा बढी धान उत्पादन झापा जिल्लामा हुन्छ। त्यसपछि दोस्रोमा मोरङ पर्छ। मोरङमा ९२ हजार ८ सय ८५ हेक्टर क्षेत्रफलमा धान खेती हुने गरेको छ। वार्षिक रूपमा ४ लाख २८ हजार ९ सय ९४ मेट्रिक टन धान उत्पादन हुन्छ। प्रदेश १ मा १७ प्रतिशत रोपाइँ प्रदेश १ का जिल्लामा यो वर्ष असार १४ सम्ममा १७४१ प्रतिशत मात्र धान रोपाइँ भएको छ। सबैभन्दा बढी भोजपुरमा ५५ प्रतिशत र कम ताप्लेजुङ र धनकुटामा ३३ प्रतिशत रोपाइँ भएको कृषि विकास निर्देशनालय विराटनगरले जनाएको छ। प्रदेश १ मा ३ लाख ४० हजार ८ सय २९ हेक्टर क्षेत्रफलमा धान खेती हुँदै आएको निर्देशनालयका सूचना अधिकारी डाँगीको भनाइ छ। ५९ हजार ३ सय ५२६ हेक्टर क्षेत्रफलमा मात्रै रोपाइँ सकिएको हो। प्रदेश १ का जिल्लामा रोपाइँ (प्रतिशतमा) ताप्लेजुङ ३ पाँचथर ८ इलाम २१ झापा २२ तेह्रथुम ७ भोजपुर ५५ धनकुटा ३ संखुवासभा १० सोलुखुम्बु २२ खोटाङ ७ ओखलढुंगा ५ मोरङ १७ सुनसरी १३ उदयपुर ७ स्रोत : कृषि विकास निर्देशनालय विराटनगर खडेरीले रोपाइँ प्रभावित सीताराम गुरागाईंताप्लेजुङ फुङलिङ नगरपालिका२ का कृष्ण लिम्बूले यस वर्ष धुले ब्याड राखे। त्यो पनि खडेरीले सुक्न थालेको छ। पहिलो पटक पानीबिनै धुले बिउ राख्न बाध्य भएँ, ६४ वर्षीय उनले भने, यस्तो खडेरी अगाडि लागेको थिएन। आठराई त्रिवेणी गाउँपालिका४ का सुकबहादुर तामाङको पनि पीडा उस्तै छ। पानी अभावमा रोप्ने बेला भएको धानको बीउ बिग्रन थालेको तामाङ बताउँछन्। बाँझो खेतमा धान रोप्न बितिसक्यो, ढिला हुँदा बीउ हुर्कने र नसर्ने समस्या हुन्छ तामाङले भने। ताप्लेजुङका किसानले लगाएको मकै र धानको बीउ खडेरीले मर्न लागेका छन्। मकै सुकेर रातै भयो, पाथीभरा याङवरक५ का बिर्ख साम्सोहाङले भने। खडेरीले गाउँमा खानेपानीसमेत अभाव हुन थालेको छ। फुङलिङ नगरपालिका नगरपालिकाको बोझेमा धान रोपिँदै । तस्बिर : सीताराम गुरागाईं मध्यअसारसम्म १३ सय मिटरभन्दा माथिको भूभागमा धान रोपाइँ सकिनुपर्ने हो। तर, पानी आभावले आधा मात्रै भएको छ। त्यो भन्दा तल्लो क्षेत्रमा साउन अन्तिमसम्मै रोपाइँ हुन्छ।फुङलिङ नगरपालिकामा करिब १५ प्रतिशत मात्रै रोपाइँ सकिएको कृषि शाखाका प्राविधिक दीपक भण्डारीले जानकारी दिए। मिक्वाखोला गाउँपालिकामा ३० प्रतिशत खेतमा कृषकले धान रोपेको कृषि शाखाका प्रमुख दीपक पोखरेलले जानकारी दिए। ताप्लेजुङमा जेठ तेस्रो सातादेखि भदौ पहिलो सातासम्म धान रोपाइँ हुन्छ। जिल्लामा धान खेती हुने क्षेत्रफल पनि बर्सेनि घट्दै गइरहेको छ। चार वर्ष अघिसम्म १० हजार ९ सय ९० हेक्टरमा हुने गरेको धान गत वर्ष ८ हजार ७ सय ३७ हेक्टरमा झरेको थियो। कृषकले धान छाडेर अलैंची, अम्लिसो, किवी, लामपाते, पाउलोनियाँजस्ता बाली र रूख रोप्ने क्रम बढेको छ। लागत कम लाग्ने तथा बढी आम्दानी हुने भएकाले नगदेबाली र रूखमा आकर्षण बढेको फुङलिङ नगरपालिका८ का चेतराज घिमिरेले बताए। किसानको कन्तबिजोग शम्भु यादवसिरहा वर्षा नहुँदा किसान धान खेत पस्न पाएका छैनन्। सिरहा लहान नगरपालिका१४ बस्तीपुरका शुक्रमान विश्वकर्माले तीन बिघा जग्गा धान खेतीका लागि ठेक्कामा लिएका छन्। बीउ तयार भए पनि पानी नपर्दा रोपाइँ गर्न पाएका छैनन्। उमारेको बीउलाई मोटरबाट पानी हालेर बचाइरहेका छन्। प्रतिकठ्ठा ४० किलो धान तिर्ने सर्तमा खेत ठेक्का लिएका उनलाई उब्जनी नभए साहुलाई कसरी धान तिर्ने चिन्ताले सताएको छ। एक साताअघि परेको पानीले उनले ४ कठ्ठा खेतमा रोपाइँ गरे। उनका छिमेकी रामप्रसाद यादवले पनि २ बिघा धान खेती गर्न बीउ उमारेका छन्। तर, उनले पनि रोपाइँ गर्न सकेको छैन। खेतमा मोटरबाट सिँचाइ सुविधा छैन। सफिद मियाँको पनि अवस्था उस्तै छ। मियाँले १० कठ्ठा खेत मोटरबाट पानी तानेर रोपाइँ गरे पनि आकाशे पानी कुर्नुपर्ने भूभाग बाँझै छ। वर्षा नहुँदा खेत तयार र बीउ उमार्ने लगानी पनि खेर जाने देखिएको शुक्रमानले सुनाए। धान खेतीमा आम्दानीभन्दा लगानी बढी लाग्ने उनले बताए। खेती गर्न मजदुर लगाउनै पर्यो, ट्र्याक्टरले खेत तयार गराउनै पर्यो, रामप्रसादले भने, मल खाद्य पनि समयमा पाइँदैन। हल गोरुले खेती गर्न सकिदैँन। सरकारले न बीउ, मल न त सिँचाइमा किसानलाई सहज बनाउन सकेको उनले गुनासो पोखे। बीउ त जसोतसो उमारियो तर रोप्ने कसरी ? सफिदले भने, १० कठ्ठामा रोपेको धान बचाउन मोटरले सिँचाइ गर्नुपरेको छ। विद्युत्को बिल तिर्दै त्यो खेतीको उब्जनीले पुग्दैन। सर्लाहीमा धानको ब्याड तयार छैन सुनील ठाकुर सर्लाही समयमा धानको ब्याड तयार हुन नसक्दा सर्लाहीको किसानका लागि यस वर्षको धान दिवस खल्लो हुने भएको छ। समयमै वर्षा नहुँदा ब्याड तयार हुन नसकेको हो। बीउ छर्ने समयमा पानी नपर्दा किसानले ढिला गरी बीउ छरेका थिए। अहिले आएर पानी पर्न थालेको छ। खेतमा ब्याड तयार छैन। ब्याड तयार नहुँदा पानीको केही अर्थ छैन। विगतमा असार १५ सम्म ५० प्रतिशतसम्म रोपाइँ सकिन्थ्यो। गत वर्ष असार १५ गतेसम्म आधी रोपाइँ गरिसक्थ्यौं। समयमा बीउ छर्न पाएको भए अहिले धमाधम रोपाइँ हुन्थ्यो। पानीको अभावमा ढिला गरी बीउ छर्यौं, रायले भने, अहिले ब्याड तयार छैन। ब्याड तयार भए रोपाइँ सुरु हुन्थ्यो। रोपाइँका लागि ४५ दिनमा तयार भएको ब्याड उपयुक्त हुन्छ। सगरदिनाका किसान रामसोगारथ ठाकुरले भने, ब्याड अहिले सानै छ। अहिले रोप्यौं भने गल्ने खतरा हुन्छ। सानो ब्याड तयारी भएको ब्याडजस्तो राम्ररी सपिँ्रदैन। गाउँघरमा अहिले मजदुरको अभाव छ। सबै जनाको ब्याड एकैचोटि तयार भएपछि खेतालाको पनि अभाव हुने मलंगवाका विवेक यादवले सुनाए। नहर मर्मत नहुँदा धान रोपाइँ प्रभावित फनि महतरौतहट रौतहटका किसानले रोपाइँको सुरसार गर्न सकेका छैनन्। बीउ राख्ने बेला नहरमा पानी थिएन। जसोतसो बीउ तयार पारेका किसान आकाशे पानीको पर्खाइमा छन्। बागमती सिँचाइ आयोजनाले रौतहटतर्फको पश्चिमी नहर मर्मत गरिरहेकाले पानी पठाएको छैन। आयोजनाले पश्चिम मूलनहरसहित रौतहटका जीर्ण शाखा नहर मर्मत गरिँदै छ। रौतहटका खेतमा धानको बीउ। तस्विर : फणि महत पानी नहुँदा किसानले धानको ब्याड समयमै राख्न नपाएकाले रोपाइँ ढिलो हुने गुजरा नगरपालिका कृषि शाखा प्रमुख उमेश चौधरीले बताए। रौतहटमा करिब ४१ हजार हेक्टर जमिनमा धानखेती हुने गरेको छ। बागमती सिँचाइ आयोजनाको नहरबाट करिब १८ हजार हेक्टर जमिनमा सिँचाइ सुविधा पुर्याउँदै आएको थियो। धान उत्पादन बढाउन रौतहटका धेरै स्थानीय तहले उन्नत जातको बीउ वितरण गरेको थियो।"
निर्माणाधिन सडकमा अव्यवस्थित विद्युतका पोल,"मुस्ताङ : कालिगण्डकी करिडोरको निर्माणधिन बेनीजोमसोमकोरला सडकखण्डमा विद्युतीय संरचना अव्यवस्थित रहँदा थप जोखिम बढेको छ। धार्मिक तथा पर्यटकीय जिल्ला मुस्ताङ आउने पर्यटकका लागि पोल अव्यवस्थित रहनाले तीर्थयात्रा जोखिम बनेको हो। निर्माणधीन सडककैबीच जताततै छरपष्ट विद्युत संरचना देख्न पाइन्छ। तर ,यो हटाउने बिषयमा सरोकारवाला निकायलाई क्षतिपूर्ति भर्ने बिषयले सकस परेको हो। यसबारे नेपाल बिद्युत प्राधिकरण र कालिगण्डकी करिडोरबीच म्याग्दीको तातोपानी र जिल्ला प्रशासन कार्यालय मुस्ताङमा पटकपटक बार्ता भएपनि दुबैपक्षबीच अझै सहमती हुन सकेको छैन। नेपाल बिद्युत प्राधिकरणले सडकको बिद्यतीय व्यवस्थित गर्न नया संरचना अनुसार क्षतिपूर्ति पाउनुपर्ने अडान लिएको छ भने ,करिडोर सडकले भने बिद्युत प्राधिकरणको क्षति अनुमान गरेर भुक्तानी दिने बताएको छ। क्षतिपूर्ति लिनेदिने बिषय टुङ्गोमा नपुगेकाले सडकमा देखिएको अव्यवस्थित बिद्युतीय संरचना समस्या ज्यूका त्यू रहेको दुबैपक्षले बताएका छन्। करिडोर सडकका आयोजना प्रमुख मुकुन्द अधिकारीले बिद्युतीय संरचना व्यवस्थित हुन नसक्दा सडकको काम र यसले दुर्घटनाको सम्भावना बढेको बताए। उनका अनुसार करिडोरले मुस्ताङ खण्डमा मात्रै करिव १ सय भन्दा बढी बिद्युत पोल व्यवस्थित गर्न प्राधिकरणसंग अनुरोध गरेको हो। तर ,क्षतिपूर्ति उपलब्ध गराउने बिषय निश्कर्षमा नपुगेपनि प्राधिकरणले थासाङ खण्डमा भने एकाध पोल हटाई दिएको उनले बताए। यता , मुस्ताङमा बिद्युत सप्लाई गर्ने निलगिरी उपभोक्ता सहकारी संस्थाका कार्यालय प्रमुख सनप्रसाद थकालीले पोल हटाउने जिम्मा प्राधिकरण भएपनि क्षतिपूर्ति कुन मापदण्डमा लिने भन्ने बिषयमा ढिलाई हुदा समस्या परेको बताए। करिडोरले लिस्टिङ गरेको बिद्युतीय संरचनाको प्राधिकरणले स्टमेट गर्ने र सोही अनुसार भुक्तानी भएमा पोल हटाउन कुनै सकस नपर्ने थकालीको भनाई छ। उनले समस्याकैबीचमा करिडोरले बिद्युतीय संरचनालाई मनपरी क्षति पारेको उल्लेख गर्दै वार्ताबाटै दुईपक्षबीच सहमती हुनुपर्ने खुलाए। मुस्ताङको थासाङ २ खन्ती , पान्डाखोला ,एक्लेभट्टी र ताङ्वे लगायतका दर्जनौ स्थानमा अव्यवस्थित रुपमा सडकबीच बिद्युतीय पोल रहदा कुनै बेला मानवीय दुर्घटना निम्तन सक्ने स्थानीयको भनाई छ।"
मोटरसाइकलमा आएका युवाले भक्तपुरमा महिलाको घाँटी रेटेर हत्या,काठमाडौं : भक्तपुरको खरिपाटीमा एक महिलाको घाँटी रेटेर हत्या भएको छ। आइतबार दिउँसो आर वान फाइप मोटरसाइकलमा चढेर आएका ३ जना युवाको समूहले खरिपाटी बस्ने ६० वर्षीया सावित्री भट्टराईको घाँटी रेटेर हत्या गरेको प्रहरीले जानकारी दिएको छ। अपराध महाशाखाका एसएसपी सहकुल थापाका अनुसार अपराध महाशाखा र भक्तपुर प्रहरी परिसरले घटनामा संलग्न युवाको खोजी भइरहेको छ। उनले भने'घटनाको अनुसन्धान गरिरहेका छौ।'
"धादिङमा बस र दुई माइक्रो ठोक्किँदा दुईको मृत्यु, ३० घाइते","काठमाडौं : धादिङ बेनिघाट रोराङ गाउँपालिका कृष्णभीरस्थित पृथ्वी लोकमार्गमा बस र माइक्रो ठोक्किँदा दुई जनाको मृत्यु भएको छ। दुर्घटनामा ३० घाइते भएका छन्। आइतबार काठमाडौंबाट चितवनतर्फ आउँदै गरेको लु १ ख ९०७९ नम्बरको बस, चितवनबाट काठमाडौं जाँदै गरेको बा ३ ख १००४ नम्बरको माइक्रो र बा २ ख ४५६७ नम्बरको माइक्रो ठोक्किँदा धादिङ महादेवस्थान ८ का २७ वर्षीय श्यामकुमार श्रेष्ठ र अर्की एक महिलाको मृत्यु भएको जिल्ला प्रहरी कार्यालय धादिङका प्रवक्ता रुपक खड्काले जानकारी दिए । मृतक दुबैको शव गजुरी अस्पतालमा राखिएको छ। जिल्ला प्रहरी कार्यालय धादिङका प्रवक्ता रुपक खड्काका अनुसार दुर्घटनामा घाइते १८ जनालाई काठमाडौं रिफर गरिएको छ । अन्य सातजनाको गजुरी अस्पताल र दुईजनाको चरौदीमा उपचार भइरहेको छ । सामान्य उपचारपछि तीनजना घर फर्किएका छन् । प्रहरी चौकी जोगिमाराले बा ३ ख १००४ नम्बरको चालक नवलपरासी मध्यबिन्दु नगरपालिका ७ का २७ वर्षीय रबिन खड्कालाई नियन्त्रणमा लिएको छ ।"

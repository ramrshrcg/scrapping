शीर्षक,विवरण
असान्दर्भिक समन्वय समिति,"किन चाहियो जिल्ला समन्वय समिति ? यो विषयमा कतै आवाज उठेको थिएन । साधारण खर्च अचाक्ली वृद्धि हुँदै गएको पृष्ठभूमिमा अधिकारविहीन संस्था किन राख्ने ? कतैबाट प्रश्न उठेकै थिएन । जिल्ला समन्वय समिति भोजपुरकी उपप्रमुख अनिशा खड्काकै गुनासो सुन्ने हो भने यो संस्था आवश्यक छैन । उनको प्रस्ताव छ, भूमिकाविहीन पदाधिकारी हुनुभन्दा पद हटाए हुन्थ्यो । अब जिल्ला समन्वय समिति राख्ने या नराख्ने विषयमा बहस हुनु आवश्यक छ । हो, गाउँ तथा नगरपालिका अधिकारविहीन हुँदा जिल्ला विकास समिति प्रभावशाली संस्था थियो । जिविसका सभापति हुन जिल्लास्तरका नेताहरूको होडबाजी चल्थ्यो । विकास खर्चमा डाडुपन्यू चलाउन पाउने हुँदा स्थानीय विकास अधिकृत (एलडीओ) बन्ने ध्याउन्नमा उपसचिवसहसचिवहरू लाग्थे । कार्यकारिणी अधिकारसम्पन्न सभापति र एलडीओको जिल्लामा सान र मान बेग्लै हुन्थ्यो । नयाँ संविधानले गाउँ र नगरलाई अधिकार सम्पन्न तुल्याउँदै प्रभावशाली स्थानीय तहमा रुपान्तरित गर्यो । सँगै जिल्ला विकास समितिहरू जिल्ला समन्वय समिति मा परिणत भए । संविधान र कानुनतः यो कार्यकारिणी भूमिकाविहीन संस्था बन्यो । गाउँनगरमा निर्वाचित जनप्रतिनिधि पहिलाको जिविसका पदाधिकारी जस्तै ठान्दै जिल्ला समन्वय समितिको पदाधिकारी बन्न गए । तर, गाउँ तथा नगर पदाधिकारी कार्यकारिणी सम्पन्न र आफूहरू चाहिँ कार्यकारिणी अधिकारविहीन भएको देखेपछि आफ्नै पदलाई असहज ठान्दैछन् । हुन पनि समन्वय समितिमा जिल्लास्तरका सक्रिय राजनीतिक नेताहरू निर्वाचित भएका छन् । तर, अधिकार, काम र भूमिका नभएपछि तिनलाई दिन काट्नै गाह्रो भएको छ । अब उनीहरू गुनासाका मुठो बनाउँदैछन् । संविधानतः गाउँ र नगरपालिकाबीच समन्वय गर्ने, विकासमा सन्तुलन हेर्ने, अनुगमन गर्ने, संघ र प्रदेश कार्यालयबीच समन्वय गर्ने अधिकार प्राप्त छ । त्यसअतिरिक्त प्रदेशले बनाएका कानुनमा आधारित रहेर काम गर्नेसम्मको व्यवस्था छ । जिल्ला समन्वय समितिका निम्ति अझसम्म पनि प्रदेशले कानुन बनाइदिएका छैनन् । समन्वय समितिलाई स्थानीय सरकार सञ्चालन ऐन २०७४ ले पनि केही अधिकार दिएको छ । उसले जिल्लाभित्रका विकास निर्माण प्रभावकारी बनाउन वर्षमा एक पटक समीक्षा गर्ने अधिकार पाएको छ । अर्काे त, उसलाई गाउँ र नगरपालिकाका कामको गुणस्तर अनुगमन गर्ने र निर्देशन दिने जिम्मेवारी प्राप्त छ । अनुमगनका क्रममा आर्थिक अनियमितता या भ्रष्टाचारका विषय हेर्ने अधिकार समन्वय समितिलाई प्राप्त छैन । त्यसकारण अनुगमन को अर्थ पनि देखिन्न । त्यसअतिरिक्त समन्वय समितिकै पदाधिकारीहरूको गुनासो छ, गाउँ र नगरपालिकाले निर्देशन पालना गर्दैनन् । जिल्लाको गाउँ तथा नगरपालिकामा जुन पार्टीको वर्चश्व हुन्छ, त्यही पार्टीका जिल्लास्तरका नेताहरू समन्वय समितिका पदाधिकारी निर्वाचित भएका हुन्छन् । तिनले आफ्नै पार्टी नेता तथा कार्यकर्ताबाट भएका कामको निष्पक्ष अनुगमन र मूल्यांकन हुन्छ भन्ने विश्वास पनि गर्न सकिन्न । तिनै पदाधिकारीले समन्वय समितिको भूमिका र काम के हो भन्ने प्रश्न उठाएको पृष्ठभूमि हाम्रासामु आएको छ । यसरी अन्यौलग्रस्त संस्था किन राख्ने, पदाधिकारी र कर्मचारी किन पाल्ने ? स्वाभाविक प्रश्न उब्जिएको छ । भूमिकाविहीन ७७ जिल्ला समन्वय समितिका पदाधिकारी, कार्यालय, पदाधिकारी र कर्मचारीका निम्ति राज्यकोषकै ठूलै रकम खर्च भइरहेको छ । हो, स्थानीय तहमा आर्थिक अनियमितता, अनुचित नियुक्ति र राजनीतिक आग्रहपूर्वाग्रहका कारण स्रोत बाँडफाँट पनि न्यायोचित हुन सकेको छैन । यस्ता विकृतिविसंगति र भ्रष्टाचार नियन्त्रण गर्न बरु जिल्ला समन्वय समिति खारेज गरी त्यो ठाउँमा अख्तियार दुरुपयोग अनुसन्धान आयोगको संरचना विस्तार गर्नु उपयुक्त देखिन्छ । किनभने आयोगको कार्यालय केन्द्र र प्रदेशस्तरीय मात्र छन् । स्थानीय तहमा आर्थिक अनियमितता, भ्रष्टाचार, राजनीतिक कार्यकर्ताहरूको भर्ती केन्द्र बनाउँदै नागरिकको करमाथि बोझ बढाएको दृश्य छताछुल्ल भइरहेका छन् । बग्रेल्ती विज्ञ भर्ती भएका छन् । तर विज्ञका रूपमा स्थानीय तहका नेताका छोराछोरी, आफन्त र कार्यकर्तालाई जागिर दिलाएका छन् । विना प्रतिस्पर्धा तोकका आधारमा भर्ती भएकाहरूको योग्यता खोजिएको छैन र जसको अनुमगमन समेत हुँदैन । यसमा नियन्त्रण गर्ने संस्था आवश्यक छ । स्थानीय सरकारलाई स्वच्छ र स्वस्थ बनाउन यसबारे संघ र प्रदेश संसद्मा गम्भीर बहस हुनुपर्छ । कामविनाको संस्थाका निम्ति राज्यको सम्पत्ति खर्चिनु हुन्न । कुनै संस्था आवश्यक छैन भने संविधान र कानुन संशोधन गरेरै भए पनि विकल्प खोज्नु उपर्युक्त हुन्छ ।"
अन्ततः हारिन् विष्णुमाया,"चितवन : क्यान्सर लागेको थाहा पाउँदा चौथो स्टेजमा पुगिसकेको थियो। यस्तो अवस्थाको क्यान्सरलाई चिकित्सकहरू अन्तिम अवस्था मान्छन्।त्यसबेला डाक्टरले विष्णुमाया खरेलको आयु तीन महिना तोकेका थिए। जब डाक्टरले त्यहाँ उनको आयु तीन महिना तोकिदिए, परिवार पूरै हतास र निराश हुन पुग्यो। त्यो घोषणाको सामना आफैंमा भयंकर पीडादायी क्षण थियो। उनले आफूलाई सम्हालेर क्यान्सरलाई चुनौती दिइन्। निधन हुनुभन्दा केही घण्टासम्म उनी मलाई केही हुँदैन भन्दै आफन्त र साथीभाइसँग रम्दै थिइन्। उनको साहस र हिम्मतले लम्बिएको आयु देखेर चिकित्सक नै दंग परे। अन्तिम स्टेज भनिएको क्यान्सरसँग झन्डै तीन वर्षसम्म उनी जुधिरहिन्। तीन महिनाको म्याद पाएकी उनी ३४ महिनासम्म क्यान्सरसँग लडिन्। अन्नतः आइतबार राति उनले क्यान्सरसँग हार खाइन्। पुरानो मेडिकल कलेजमा उनको निधन भएको हो। २०७४ वैशाखमा उनलाई चौथो स्टेजको क्यान्सर देखिएको थियो। पछिल्ला दुई महिना उनी कमजोर हुँदै गइन्। उनको अवस्थाले चिन्तित परिवारलाई उनको बोलीले राहत दिन्थ्यो। बोलीमा कमान्डिङ भ्वाइस थियो, उनका श्रीमान् डा प्रमोद लामिछानेले भने, अन्तिम अवस्थामा पनि मलाई केही हुँदैन भन्दै रोगसँग लड्ने हिम्मत गरिन्। बिरामी अवस्थामा पनि डा विष्णुमाया खरेल आफैंले सञ्चालन गरेको एलाइभ अस्पतालको व्यवस्थापनमा सक्रिय थिइन्। निधन भएकी उनी पेसाले दन्त चिकित्सक थिइन्। क्यान्सरको उपचारमा रहँदा पनि उनले बिरामीको दाँत उपचार गरिरहेकी थिइन्। उनलाई तीन चरणमा १८ सर्कलको केमो लगाइएको थियो। कतिपय बिरामीको पहिलो चरणको केमोथेरापी समेत सहन नसकी निधन हुन्छ। सबै चरणको केमोथेरापी सकिँदा पनि उनको हिम्मत कम थिएन। क्यान्सर लागेर यति लामो समय बाँचेकी उनलाई देखेर उपचारमा संलग्न चिकित्सक दंग परेका थिए। बिपी कोइराला मेमोरियल क्यान्सरका मेडिकलक अंकोलोजिस्ट डा गुरुशरण शाहले उपचारसँगै बिरामीको आत्मबलले आयु लम्बिएको बताए। चौथो स्टेजको क्यान्सर लागेर यति लामो बाँचेको देख्दा छक्क पर्यौं, उनले भने, क्यान्सर लाग्दैमा मरिने होइन, उपचारसँगै हिम्मत चाहिन्छ भन्ने कुरा समाजका लागि उहाँको जीवन अर्को उदाहरण बनेको छ। डिम्बासयमा क्यान्सर लागेको थाहा पाएपछि विष्णुमायाले दिल्लीको बीएलके अस्पतालमा उपचार गरेर बाँकी भरतपुरको सेन्ट्रल अस्पतालमा उपचार गरिन्। खरेल दम्पतीले पेटमा ११ हप्ताको बच्चा र अन्तिम स्टेजको क्यान्सर भएको एकैपटक थाहा पाएका थिए। विष्णुमायालाई देख्नेहरू चकित पर्थे।"
कोरोना प्रभाव : ठूला नाकामा मात्रै निगरानी,"परासी भैरहवा : भारतमा कोरोना संक्रमितको संख्या बढिरहेका बेला देशका दक्षिणी सीमावर्ती नाका जोखिममा छन्। यीनै नाकाबाट दैनिक सयौं नेपाली र भारतीयसहित तेस्रो देशका पर्यटक नेपाल भित्रिन्छन्। ३३ जना संक्रमित र करिब ३० हजारलाई क्वारेन्टाइनमा राखिएको भारतमा संक्रमण अझै फैलिने जोखिम छ। भारतसँग सीमा जोडिएको प्रदेश ५ त्यसको जोखिममा छ। सीमाका ५ ठूला नाकामा हेल्थ डेस्क राखेर निगरानी गरिएको छ। प्रदेशमा अन्य दजनौं साना नाका छन्। जहाँबाट भारतीय र नेपालीको निर्वाध आवतजावत भइरहेको छ। ती नाकामा निगरानी छैन। भारतीय बजारमा किनमेल गर्नसमेत नेपालीले जान छाडेका छैनन्। अहिलेसम्म रूपन्देहीको बेलहिया, नवलपरासीको महेशपुर, कपिलवस्तुको कृष्णनगर, दाङको कोइलावास र बाँकेको जमुनाहा नाकामा हेल्थ डेस्क स्थापना गरिएको छ। पर्याप्त उपकरणबिनै राखिएका यी डेस्कले प्रभावकारी काम गर्न सकेका छैनन्। स्वास्थ्यकर्मीसमेत थोरै छन्। दैनिक ३६ भन्दा बढी बस नेपाल प्रवेश गर्ने बेलहिया नाकामा २ जना मात्र स्वास्थ्यकर्मीले परीक्षण गर्छन्। थोरै जनशक्ति भएकाले परीक्षणमा कठिनाइ भइरहेको उनीहरू बताउँछन्। रूपन्देहीका सहायक सीडीओ भरत शर्माले जनशक्ति नथपिउन्जेल निगरानी खासै प्रभावकारी नहुने बताउँछन्। कोरोना भाइरस (कोभिड१९) बाट सुरक्षित रहन पश्चिम नवलपरासीका सीमा क्षेत्रमा स्वास्थ्य सहायता कक्ष (हेल्प डेस्क) स्थापना गरिएको छ। नवलपरासीमा साना नाका बन्द गर्न छलफल चलाइएको छ। जिल्लाको पश्चिमी क्षेत्र भारतको उत्तर प्रदेश र बिहारसँग जोडिएको छ। स्वास्थ्य कार्यालयको समन्वयमा नगरगाउँपालिकाले सीमामा हेल्प डेस्क स्थापना गरेका हुन्। पहिलो चरणमा सबैभन्दा बढी आवतजावत हुने प्रमुख नाका महेशपुरमा स्वास्थ्यकर्मी खटाएर परामर्श र परीक्षण सुरु गरिएको पाल्हीनन्दन गाउँपालिकाका अध्यक्ष दीपक गुप्ताले बताए। प्रमुख नाकामध्ये बिस्नुपुरा पनि भएकाले त्यहाँ पनि डेस्क स्थापनाको तयारी भएको गुप्ताले बताए। जनशक्ति अभावले हेल्प डेस्क सबै नाकामा राख्न समस्या छ। सकभर प्रमुख नाकाबाट मात्र आवतजावत गर्न सूचना निकाल्ने तयारी गरेका छौं, उनले भने। महेशपुरमा राखिएको डेस्कमा अहिलेसम्म ३ सयले परामर्श र स्वास्थ्य परीक्षण गराएको स्वास्थ्य कार्यालय प्रमुख गौरव ढकालले बताए। ती सबै भारतबाट आएका हुन्। कोरोनासँग मिल्दोजुल्दो लक्षण (ज्वरो आउने, टाउको दुख्ने, रुघा लागेका) देखिएकाको स्वास्थ्य परीक्षण गरी अस्पताल जान सुझाएको उनले बताए। सबै वडामा माइकिङ गरेर सचेतना कार्यक्रम थालेको छ। पक्लिहवामा हेल्प डेस्क स्थापनाको तयारी गरेको छ, सुस्ता गाउँपालिकाका अध्यक्ष रामप्रसाद पाण्डेले भने। अन्य सहायक नाका बन्द गरेर प्रमुख नाकामध्येका २३ वटाबाट मात्र आवतजावत गर्ने व्यवस्था मिलाउन लागिएको उनले बताए। प्रमुखमध्येको भुजहवामा पनि आइतबार हेल्प डेस्क राखेर परामर्श र परीक्षण सुरु गरिएको सरावल गाउँपालिकाका अध्यक्ष राधेश्याम चौधरीले बताए। प्रतापपुरको झोलनीपुर पनि आवतजावत गर्ने प्रमुख नाकामा पर्छ। यहाँ डेस्क स्थापना गर्न पहल भइरहेको प्रतापपुर गाउँपालिकाका अध्यक्ष राजकुमार शर्माले बताए। बस सञ्चालन जोखिममा नेपालभारत दैनिक दर्जनौं बस आवतजावत गर्छन्। भारतको राजधानी दिल्ली, लखनऊ, बनारसका लागि पोखरा, काठमाडौं, बुटवल, भैरहवा, कृष्णनगर, अर्घाखाँचीलगायत ठाउँबाट दिनहुँ दुई दर्जनभन्दा बढी बस छुट्छन्। उताबाट पनि नेपालका यी सहरका लागि बस आउँछन्। यसबाहेक सरकारी स्तरबाटै नेपालभारत मैत्री बस पनि सञ्चालनमा छन्। नेपालभारत चल्ने बसका अधिकांश यात्री नेपाली र भारतीय हुन्। यी बसमा कोरोना प्रभावितसँगै अन्य सहरबाट दैनिक हजारौँ नेपाली र भारतीय आइरहेका छन्। तर उनीहरूको स्वास्थ्य परीक्षण हुँदैन। यसबाट संक्रमणको जोखिम बढेको छ। सीमाका हेल्थ डेस्कमा तेस्रो मुलुकका नागरिकको मात्र स्वास्थ्य परीक्षण हुने गर्छ। परीक्षण नहुँदा नेपालभारत चल्ने बसबाट दुवै मुलुकमा भयावह संक्रमण हुन सक्ने देखिएको छ। जोखिम न्यून गर्न तत्काल नेपालभारत बस सेवा रोक्नुपर्ने सरोकारवाला बताउँछन्। रूपन्देहीका साना नाकामा पनि कुनै निगरानी छैन। रूपन्देहीका सीडीओ महादेव पन्थले तेस्रो मुलुकका नागरिकसँगै शंकास्पद लागेको अवस्थामा नेपाली र भारतीयको पनि सीमाका हेल्थ डेस्कमा स्वास्थ्य परीक्षण हुने बताए।"
होलीमय बुटवलको ट्राफिकचोक,रुपन्देही : तराई क्षेत्रमा मंगलबार होली मनाइएको छ । प्राय होलीको दिन बुटवलको ट्राफिकचोकमा अध्याधिक भीड हुने गर्दथ्यो । त्यहाँ हुने सांगीतिक कार्यक्रम हेर्न मानिसहरु ठूलो संख्यामा जम्मा हुने गर्दथे । जसका कारण सवारी साधन ओहोरदोहोर गर्न पनि समस्या हुन्थ्यो । तर अहिले ट्राफिकचोकमा कुनै सांगीतिक कार्यक्रम राखिएको थिएन । तर पनि होलीको रौनकले कोरोनाको त्रासलाई भूलाएको जस्तो देखिन्थ्यो । सांगीतिक कार्यक्रम नहुँदा होली खेल्नेको जमात छरिएर रहेको थियो । सडकका पेटीहरूमा रंग दलेकाको ताँती थियो । होलीमा रम्ने आकाशेपुलमा पनि उत्तिकै थिए ।
जबरजस्ती रंग दल्ने दुई महिला पक्राउ,धरान : होलीका दिन मंगलबार जबरजस्ती रंग दल्ने दुई महिला पक्राउ परेका छन् । धरान उपमहानगरपालिका १९ स्थित हरियाली सामुदायिक वन छेउमा सर्वसाधारणलाई जबरजस्ती रंग दली झगडा गर्ने महिलालाई पक्राउ गरिएको इलाका प्रहरी कार्यालय धरानका डिएसपी ढुण्डीराज न्यौपानेले बताए । पक्राउ पर्नेमा स्थानीय कुमारी राई र दिलु गौतम छन् । उनीहरूले जबरजस्ती रंग दलेर विवाद गरी झगडा गरेका कारण पक्राउ गर्नु परेको डिएसपी न्यौपानेले बताए । होलीकै दिन विना हेलमेट सवार रहेको र तीन जना सवार रहेका चारवटा मोटरसाईकल र एउटा स्कुटर नियन्त्रणमा लिएको न्यौपानले बताए । होलीका दिन सदाझैं भिडभाड देखिने धरान मंगलबार सुनसान छ । धरान बजार पूर्ण रुपमा बन्द रहे पनि सडकमा होली खेल्ने मानिस छैनन् । केहि युवायुवतीले भने सामान्य होली मनाएका छन् ।
प्रेस लेखेको मोटरसाइकलमा लागूऔषध,"सिमरा : प्रेस लेखेको मोटरसाइकलमा लागूऔषध ओसारपसार गर्ने भारतीय नागरिकसहित दुइजनालाई प्रहरीले पक्राउ गरेको छ । इलाका प्रहरी कार्यलय सिमराको प्रहरी टोलिले नौ सय थान प्रतिबन्धित लागूऔषध फेनारगन, डाइजीपाम र नुफिनसहित दुई जनलाई पक्राउ गरेको हो । पक्राउ पर्नेमा वीरगन्ज महानगरपालिका १५ का ३० वर्षीय जितेन्द्रकुमार सिंह र भारत बिहारका २२ वर्षीय नासिर आलम रहेका छन् । सिंहलाई ना ६२ प ६२६७ नम्बरको मोटरसाइकल र आलमलाई साइकलसहित नियन्त्रणमा लिइएको प्रहरी नायव उपरीक्षक गोविन्द पुरिले जानकारी दिए । लागूऔषध बिक्री गर्न ल्याइरहेको सूचना पाएपछि खटिएको प्रहरी टोलीले जाँच गर्ने क्रममा उनीहरुलाई पक्राउ गरेको डिएसपी पुरीले बताए । सिंहले प्रयोग गरेको मोटरसाइकलमा प्रेस लेखिएको छ । पक्राउ परेका सिंह भने पत्रकारिता क्षेत्रका होइनन् । उनले लागूऔषध ओसारपसार र बिक्री गर्न मोटरसाइकलमा प्रेस लेखेर दुरुपयोग गरेको देखिन्छ । प्रारम्भिक अनुसन्धानबाट राजमार्गमा चेकजाँच नहोस् भनेर प्रेस लेखेको मोटरसाइकल प्रयोग गरेको हुनसक्ने देखिएको डिएसपी पुरीले बताए । प्रेसको दुरुपयोग गरिएको मोटरसाइकल कसको नाममा दर्ता भएको अनुसन्धानबाट खुल्ने र पक्राउ परेकालाई लागूऔषध मुद्दामा कारवाही गरिने डिएसपी पुरीले जानकारी दिए ।"
गृहमन्त्रीका भाइले गरे आत्मसमर्पण,काठमाडौं : गृहमन्त्री रामबहादुर थापाका भाइ नरेश थापाले डिल्लीबजार कारागारमा आत्मसमर्पण गरेका छन्। उनले गत सोमबार जेलमै पुगेर आत्मसमर्पण गरेका हुन्। निर्माण व्यवसायी महासंघका अध्यक्ष शरद गौचनको गोली हानी हत्या गर्ने मुख्य अभियुक्त समिरमानसिंह बस्न्त्यातसँग नरेशको फोन सम्पर्क र भेटघाटपछि उनी विवादमा आएका थिए। प्रहरीको केन्द्रीय अनुसन्धान ब्यूरोले अनुसन्धान गर्दा नरेशको सम्पर्क बस्न्त्यातसँग रहेको रहस्य खुलेको थियो। फिरौती असुलीमा धम्की दिएको आरोपमा पक्राउ परेका नरेश नगरकोटी र पवन खड्कासँग समेत नरेशको भेटघाट र सम्पर्क देखिएको थियो। ब्यूरोले नरेशलाई समेत प्रतिवादी बनाएर अदालतमा मुद्दा दर्ता गरेपनि उनी छुटेका थिए। पछि उच्च अदालत पाटनले नरेशलाई पक्राउ गरेर थुनामा राख्न प्रहरीलाई आदेश दिएको थियो। फरार हुँदै आएका नरेशले गत सोमबार आफैं कारागारमा आत्मसमर्पण गरेको जानकारी डल्लीबजार कारागारले जनाएको छ।
वीरगन्जमा छैन होलीको रौनक,"वीरगन्ज: तराई मधेसमा सद्भाव र आत्मियता साटासाट गर्दै मनाइने होली पर्वको वीरगन्जमा भने पहिलेको जस्तो यसपाली रौनक देखिएको छैन। पहाडि र हिमाली जिल्लामा सोमबार नै होली पर्व मनाइएको छ भने तराई मधेसमा भने यसपाली मङगलबार र बुधबार गरी दुई दिन मनाइँदैछ । तराई मधेसमा होली पर्व तिथीले मङगलबार नै परेको भएपनि पर्सा, बारालगायतका मधेसका जिल्लामा अधिकांशले मङगलबा होली मनाएका छैनन् । उनीहरुले बुधबार मनाउने भएका छन् ।मङगलबार फाट्टफुट्टले मात्र होली मनाएका छन् । तराई मधेसमा मङगलबारका दिन माछामासु नखाने चलन छ। अधिकांशले खानपानकै कारण मङगलबार नभइ बुधबार मात्रै होली मनाउने भएका हुन् । जसका कारण वीरगन्जमा मङगलबार होलीको खासै उल्लाश र रौनक देखिएको छैन। यसका साथै कोरोना भाइरसको संत्रासले पनि तराई मधेसको होलीलाई केही प्रभाव पारेको छ । वीरगन्जमा होलीका लागि संचालनमा आएका पसल सुनसान देखिएका छन् । मिठाइ पसलमा पनि पहिलेको होलीको जस्तो कारोबार नभएको वीरगन्जको माइस्थनमा रहेको ओम स्वीट्सका सन्चालक उमेश साह बताउँछन् । वसन्त ऋतुको आगमनसँगै आपसी मेलमिलाप र सद्भावनाको सन्देश लिइ आउने फागु पर्व परम्परागत रूपमा विभिन्न रङ लगाएर र लोला खेली मनाउने चलन छ ।"
कर्णालीमा हच्किए विदेशी दाता,"सुर्खेत : पूर्वाधार विकास र सामाजिक रूपान्तरणमा लगानी गर्दै आएका अन्तर्राष्ट्रिय गैरसरकारी संस्था (आईएनजीओ) ले कर्णालीमा अनुदान घटाउन थालेका छन्। स्थानीय र प्रदेश सरकार गठन भएपछि आईएनजीओले कर्णालीबाट हात झिक्न थालेका हुन्। यसअघि आईएनजीओले आफैले योजना बनाएर लगानी गर्दै आएका थिए। स्थानीय र प्रदेशले आफ्ना योजनालाई टेवा पुग्ने गरी काम गर्न दबाब दिन थालेपछि दाता हच्किएका हुन्। दाताले अनुदान घटाएपछि कर्णालीमा क्रियाशिल गैरसरकारी संस्था (एनजीओ) संकटमा पर्न थालेका छन्। आफैंले अघि सारेका भौतिक पूर्वाधार निर्माणका क्षेत्रमा मात्र लगानी गर्न प्रदेशले एनजीओ र आईएनजीओलाई निर्देशन दिदै आएको छ। सरकार र प्रदेशको नीतिसँग आफ्ना योजना सञ्चालन गर्न नसक्ने भएपछि दाताले अनुदान घटाएका हुन्। कर्णालीको गरिबी, स्वास्थ्य, अशिक्षा र सामाजिक पछौटेपन अन्त्य गर्न दर्जनभन्दा बढी विदेशी संघसंस्थाले लगानी गर्दै आएका थिए। दाताले अनुदान घटाएपछि यहाँका एनजीओले पनि आफ्ना कार्यक्रम र कर्मचारी कटौती गरेका छन्। सुर्खेतको गैरसरकारी संस्था सुन्दर नेपालसँग दुई वर्ष अघिसम्म विभिन्न ११ कार्यक्रम थिए। सामाजिक रूपान्तरण र आयमूलक क्षेत्रमा विभिन्न जिल्लामा क्रियासिल यो संस्थामा एक सय ५८ कर्मचारी थिए। तर कर्णाली प्रदेशले स्पष्ट नीति नबनाउँदा दाताले लगानी रोके। अनुदान घटेपछि धेरै संस्थाले ठूलो संख्यामा कर्मचारी र कार्यक्रम कटौती गरे। प्रदेशले स्पष्ट नीति नबनाउँदा दाताले लगानी रोक्न थालेका सुन्दर नेपालका कार्यक्रम संयोजक खिमबहादुर रेग्मीले बताए। दैलेखमा दर्ता भएको सामाजिक सेवा केन्द्र (सोसेक) ले पनि कार्यक्रम र कर्मचारी कटौती गरेको छ। विगतमा १४ वटा कार्यक्रम सञ्चालन गर्दै आएको सो संस्थासँग हाल नौं वटा कार्यक्रम छन्। संस्थाले दैलेखसहित सुर्खेत, कालिकोट र अछामसम्म कार्यक्षेत्र विस्तार गरेको थियो। दाताको सहयोग घट्दै गएपछि हाल सोसेकसँग सीमित कार्यक्रम र कर्मचारी रहेका सो संस्थाका उपकार्यकारी निर्देशक वसन्त श्रेष्ठ बताउँछन्। प्रदेशबाट संघ संस्थालाई नियन्त्रण गर्ने खालका अभिव्यक्ति आउनु र प्रदेशको प्रस्ट नीति नबन्दा दाता हच्किएका उनको ठहर छ। जाजरकोटको पाँचतारा युवा संरक्षण मञ्चको कार्यक्षेत्र पनि खुम्चिएको छ। यसअघि जुम्ला, सुर्खेत र जाजरकोटमा कार्यक्षेत्र बनाएको मञ्च अहिले जाजरकोटमा मात्रै सीमित छ। स्थानीय तहले विकास निर्माण मात्र लगानी गर्नुपर्ने अभिव्यक्ति दिन थालेपछि दाताले लगानी घटाएको मञ्चका कार्यकारी निर्देशक छवि पन्तले बताए। गैरसरकारी संस्था महासंघ कर्णाली प्रदेशका अध्यक्ष हरिप्रसाद अधिकारी दाताले प्रदेश सरकारको नीति कुरिरहेको बताउँछन्। उनी भन्छन्, कर्णालीमा ठूलो लगानी र दाता आउन खोजिरहेका छन्, तर प्रदेशको स्पष्ट नीति नआउँदा दाता अलमलमा परेका हुन्। प्रदेश सरकारले भने दाता र एनजीओ लखेटने नीति नभएको जनाएको छ। भूमि व्यवस्था, कृषि तथा सहकारी मन्त्री विमला केसी भन्छिन्,संघसंस्था लखेट्ने हाम्रो नीति छैन, बरू प्रदेशको आवश्यकता अनुसार परिणाममुखी काम गर्नेगरी गैससहरू एकद्वार नीतिमा आउनुपर्छ। दाताको लगानी चेतनामुलक अभियान भन्दा पनि भौतिक पूर्वाधारको क्षेत्रमा केन्द्रित हुनुपर्ने उनको तर्क छ।"
कतारमा नेपालीलाई प्रतिबन्ध,"काठमाडौं : नेपालीहरुको प्रमुख श्रम गन्तव्य कतारले नेपालीसहित १४ मुलुकका नागरिकलाई कतार प्रवेशमा अस्थायी प्रतिबन्ध लगाएको छ। कोरोना भाइरसको संक्रमणको जोखिम बढेपछि कतारले नेपालसहित चीन, भारत, बंगलादेश, इजिप्ट, इरान, इराक, लेबनान, पाकिस्तान, फिलिपिन्स, दक्षिण कोरिया, श्रीलंका, सिरिया र थाइल्याण्डका नागरिकलाई आफ्नो देश प्रवेशमा प्रतिबन्ध लगाएको हो। कतारमा कोरोना संक्रमितको संख्या बढेको पुष्टी भएपछि उक्त कदम चालिएको हो। कतारमा झण्डै ४ लाख नेपाली कार्यरत छन्। कतारको राष्ट्रिय ध्वजाबहाक विमान सेवा कतार एयरवेजले भने बुकिङ पछिसार्ने सुविधा दिएको छ। कतारमा सन् २०२२ मा फिफा वल्र्डकप आयोजना हुँदै छ। नाकाबन्दीको भूमरीबाट बाहिरिँदै गरेको कतारी अर्थतन्त्र विश्व फुटबल मेलापछि पुनर्जागृत हुने अपेक्षा थियो। त्यसपछि नेपाली कामदारलाई थप अवसर सिर्जना हुने अनुमान गरिएको थियो। कतारले कामदार लिन प्रतिबन्ध लगाएपछि नेपालले त्यहाँबाट प्राप्त गर्ने रेमिट्यान्स घट्ने छ।"
दोलखामा १० बेडको आइसोलेसन कक्ष,"दोलखा : कोरोना भाइरस संक्रमणको सम्भावित जोखिम र अलग्गै उपचारका लागि सदरमुकाम चरिकोटमा १० बेड क्षमताको आइसोलेसन कक्ष निर्माण गरिने भएको छ। जिल्ला प्रशासन कार्यालयमा स्वास्थ्यकर्मी, भीमेश्वर नगरपालिका सम्मिलित जिल्ला सुरक्षा समितिको बैठकले निर्णय गरेर तत्कालीन महिला तथा बालबालिका कार्यालय रहेको भवनमा १० बेड क्षमताको अलग्गै उपचार कक्ष निर्माण गरिने भएको हो। विश्व स्वास्थ्य संगठनले नेपाललाई कोरोना भाइरस संक्रमणको उच्च जोखिममा राखेसँगै चीनसँग सीमा जोडिएको दोलखा जिल्लाले पनि उपचारका लागि अलग्गै आइसोलेसन कक्षको व्यवस्था मिलाएको हो। चरिकोट प्राथमिक स्वास्थ्य केन्द्र नजिकै प्रयोगविहीन अवस्थामा रहेको तत्कालीन महिला तथा बालबालिका कार्यालयमा शनिबारसम्म उक्त कक्ष निर्माण गरिने दोलखाका प्रमुख जिल्ला अधिकारी भीमकान्त शर्माले जानकारी दिए। भीमेश्वर नगर प्रमुख भरत केसीले वर्तमान परिस्थितिलाई ध्यानमा राखेर प्रयोगविहीन अवस्थाको सो भवनलाई अलग्गै उपचारको व्यवस्थाका लागि प्रयोग गर्न सहमति दिइएको बताए। अलग्गै उपचार गर्ने सो आइसोलेसन कक्षका लागि बेड, स्वास्थ्यकर्मी, औषधि र उपकरणको व्यवस्थापन चरिकोट अस्पतालले गर्ने प्रजिअ शर्माले जानकारी दिए। प्रशासनद्वारा शुक्रबार सूचना जारी गरी सबै नागरिकलाई सचेत रहनसमेत अनुरोध गरिएको छ। साथै, प्रशासनले अर्को निर्णय नभएसम्मका लागि सामूहिक रूपमा भेला, मेला, महोत्सव, सभा, सम्मेलन तथा होलीलगायत पर्व आयोजना नगर्न अनुरोधसमेत गरेको छ।"
मेघगर्जन र चट्याङसहित वर्षाको सम्भावना,काठमाडौं : पश्चिमी वायुको प्रभावले मंगलबार देशभर आंशिक बदली रही पहाडी भूभागका केही स्थानमा मेघगर्जन र चट्याङसहित वर्षाको सम्भावना रहेको जल तथा मौसम पूर्वानुमान महाशाखाले जनाएको छ । मौसमविद् मञ्जु बासीका अनुसार पश्चिमी वायुको प्रभावले अपरान्हपछि पूर्वी तथा मध्य पहाडी भूभागका एकदुई स्थानमा मेघगर्जन र चट्याङसहित क्षणिक वर्षाको सम्भावना रहेको छ। उक्त प्रणाली पश्चिमी भूभागबाट प्रवेश गरेकाले यसको प्रभाव पश्चिमी भेगमा बढी पर्ने बताइएको छ ।बासीका अनुसार बुधबारदेखि पश्चिमी भूभागमा पश्चिमी वायु बढी सक्रिय हुनेछ। हाल देशका केही पश्चिमी भूभागलगायत मध्य र पूर्वी पहाडी भूभागमा आंसिक बदली र अन्य स्थानमा मौसम सामान्यतया सफा रहेको छ । राति देशभर आंशिकदेखि सामान्य बदली रही पहाडी भूभागका एकदुई स्थानमा मेघगर्जन र चट्याङसहित वर्षाको सम्भावना रहेको बताइएको छ । बुधबार देशभर आंशिकदेखि सामान्य बदली भई पश्चिमी तथा मध्य भूभागका केही स्थानमा मेघगर्जन र चट्याङसहित वर्षाको सम्भावना रहेको औँल्याइएको छ । बिहीबार देशभर आंशिक बदली रही पहाडी भूभागका एकदुई स्थानमा मेघगर्जनसहित वर्षाको सम्भावना रहेको मौसम पूर्वानुमान महाशाखाले जनाएको छ । मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम ताफक्रम ११ दशमलव नौ डिग्री र अधिकतम तापक्रम २४ दशमलव आठ डिग्री सेल्सियस रहेको छ । त्यस्तै आज सबैभन्दा धेरै धनगढी अधिकतम तापक्रम २८ दशकलव सात डिग्री सेल्सियस रहेको छ ।
रोकिएन नदी दोहन : चुरे क्षेत्रबाटै ढुंगा उत्खनन,"गौर : रौतहटको विभिन्न नदी तथा खोलाबाट नदीजन्य पदार्थ उत्खनन तथा ओसारपसार नरोकिएपछि विरोध हुँदै आएको छ। गिट्टी, बालुवा तथा ढुंगा उत्खनन भइरहेको गुनासो बढेपछि सरोकारवाला निकाय, जिल्ला समन्वय समितिका पदाधिकारी तथा स्थानीय प्रशासनको टोलीले दुई साताअघि अनुगमनसमेत गरेको थियो। ठेक्का सम्झौता गरेका व्यवसायीले सम्झौताविपरीत वातावरणमा असर पर्ने गरी काम गरेको भन्ने गुनासो आएपछि जिल्ला अनुगमन समितिले स्थलगत निरीक्षण गरेको जिल्ला प्रशासन कार्यालय रौतहटले जनाएको छ। अनुगमन टोलीले बागमती नदीको चन्द्रपुरस्थित बागमतीघाट, वृन्दावन नपाको रमौली घाट, गढीमाई नपाको समनपुरघाट, चाँदी नदीको गैंडाटार नजिकको हर्दिया घाट, गुजरा नपाको लालबकैया नदीको सिम्री जंगलसहिया घाट, फतुवा विजयपुर नपाको गर्जा घाट, लक्ष्मीपुरसहितका घाटको स्थलगत निरीक्षण गरी नियमविपरीत उत्खनन नगर्न निर्देशन दिएको थियो। जिल्ला समन्वय समिति रौतहटका प्रमुख रामएकवाल यादव, उपप्रमुख रामवशिष्ठ यादव, सीडीओ वासुदेव घिमिरे, नेपाल प्रहरीका एसपी रविराज खड्का, सशस्त्र प्रहरीका एसपी रोविनराज कर्णजितलगायत नगरपालिकाका पदाधिकारीको संयुक्त टोलीले अनुगमन गरेका थिए। व्यवसायीले मापदण्डविपरीत नदीको धार परिवर्तन हुने, बस्ती जोखिममा पार्ने, बाँधलाई असर पर्ने गरी स्काभेटर प्रयोग गरेर निकासी गरेको स्थानीयको गुनासो छ। दुई वर्षयता रौतहटको विभिन्न स्थानमा दर्जन क्रसर तथा ढुंगा चाल्ने उद्योग थपिएका छन्। केही क्रसर अनुमतिबिनै सञ्चालन गरेको समेत भेटिएका छन्। बौधीमाई नपाको बंकुल, गुजरा नपाको परसवा र फतुवा विजयपुर नपाको विजयपुरमा अनुमतिबिना सञ्चालनमा रहेको तीनवटा क्रसर उद्योग बन्द गर्न अनुगमन समितिले निर्देशन दिएको छ। केही वर्षदेखि व्यवसायीले मनलाग्दी नदी उत्खनन गर्दै आएका छन्। चन्द्रपुर नपा१ बागमती र वृन्दावन नगरपालिकाको सीमामा रहेको बागमती नदीमा ठुल्ठूला खाडल बनाई बाँधलाई नै जोखिम बनाएको स्थानीयको भनाइ छ। अनुगमन टोलीले पनि केही स्थानमा सम्झौतविपरीत उत्खनन भएको पाएको र सचेत गराएको जनाएको छ। अनुगमनपछि बागमती नदीबाट उत्खनन गर्न रोक लगाइएको थियो। एक सातापछि ती स्थानबाट स्काभेटर प्रयोग गरी नदीजन्य पदार्थ निकासी भइरहेको छ। सम्झौतामा दुई मिटर मात्रै गहिरो खाडल बनाएर निकासी गर्न पाउने उल्लेख भए पनि ४ मिटरसम्म गहिरो खाडल बनाएको पाइएको छ। चन्द्रपुर नपाले बागमती नदीमा चालु वर्षका लागि १ करोड ६० लाखमा निकासी ठेक्का लगाएको छ। वातावरण प्रभाव मूल्यांकन (ईआईए) अनुसार नै काम गर्न निर्देशन दिइए पनि अनुमतिभन्दा बढी स्काभेटर प्रयोग गरी ठूला खाडल बनाइएको छ। पौराइका एक स्थानीयले भने, एउटा स्काभेटरको अनुमति पाए पनि ठेकेदारले तीन वटासम्म प्रयोग गरिरहेका छन्। चुरे क्षेत्रबाटै ढुंगा उत्खनन शम्भु यादव सिरहा : सरकारले चुरे क्षेत्रबाट ढुंगा उत्खनन गर्न रोक लगाएको छ तर सिरहामा सरोकारवाला निकाय मौन बस्दा अवैध रूपमा चुरे क्षेत्रबाट ढुंगा उत्खनन भइरहेको छ। कारोबारीले ढुंगा क्रसर उद्योगसम्म पुर्याउने गरेका छन्। लहान नगरपालिका१६ स्थित तरेगना गोविन्दपुरमा चुरेसँगै टाँसिएको झिरहरी र बलान खोलाको दोभानमा त ट्र्याक्टरले जोतेर ढुंगा उत्खनन गरिरहेका छन्। स्थानीयका अनुसार यहाँ खोलामा मात्रै होइन, माथि (चुरे)बाटै ढुंगा उत्खनन गरी निर्वाध लगिरहेका छन्। सरोकारवाला निकायको निगरानी प्रभावकारी नभएको उनीहरू सुनाउँछन्। झिरहरी र बलान खोलाको दोभानमा केही दिनयता ट्र्याक्टरले जोतेर ढुंगा उत्खनन गरिरहेका छन्, एक स्थानीयले भने, सरोकारवाला निकाय मौन छ, कारोबारीले जथाभावी उत्खनन गरिरहेका छन्। चुरेबाट ल्याएर खोला किनारमै ढुंगा जम्मा गरी रातिराति बाहिर लग्ने गरेको उनले सुनाए। खोला र चुरे क्षेत्रमा भइरहेको अवैध उत्खननले गाउँबस्तीमा पानीको मुहान सुक्न थालेको छ। वर्षातमा बाढीले दुःख दिने गरेको छ। जताततै नदी कटान हुने गरेको छ। ठूलो जनधनको क्षति व्यहोर्नुपरेको छ, अर्का स्थानीयले भने, गाउँलेले गुनासो गर्दा पनि ढुंगा उत्खनन गर्नेहरूले टेरपुच्छर लगाउँदैनन्। उल्टै झपार्छन्। पावरवालाको अगाडि केही गर्न नसकेको स्थानीयको गुनासो छ। वन कार्यालयबाट गस्तीको नाममा लाखौं खर्चिएको छ। तर, अवैध रूपमा ढुंगा उत्खनन भए पनि वन कार्यालयको गस्ती टोलीले चालु वर्षको ८ महिना बित्न लाग्दा एक ट्र्याक्टर पनि नियन्त्रणमा लिन सकेको छैन। गत आर्थिक वर्षमा कर्जन्हा र धनगढीमाई नगरपालिकाबाट ढुंगा उत्खनन गरी ल्याइरहेको अवस्थामा नियन्त्रणमा लिइएको थियो। अदालतमा मुद्दा पनि चलाएको थियो। डेढ महिनाअघि प्रहरीले चुरे क्षेत्रबाट ढुंगा ल्याइरहँदा नियन्त्रणमा लिई वनलाई बुझाएको थियो। सोही मुद्दा वनले अदालतमा चलाएको छ। वन कार्यालय लहानका प्रमुख सुभाषचन्द्र दासका अनुसार चालु वर्ष ४ वटा मुद्दा चलाएको छ। सातामा दुईदेखि चार पटक गस्ती खटिने गरेको छ। ढुंगा निकासी रोक्न एक्लै वन कार्यालयले सक्दैन। यसका लागि वन, स्थानीय तह र प्रहरी प्रशासनको एउटा संयन्त्र बनाउनुपर्छ, उनले भने, हामीलाई खोला ठेक्का लगाउने बेलामा स्थानीयले समन्वय नै गरेको छैन। त्यस्तो संयन्त्र बनाउन आफूहरूले पटकपटक प्रमुख जिल्ला अधिकारीसमक्ष माग राखेको उनको भनाइ छ। स्थानीय तहले खोला ठेक्का लगाएको छ। उत्खनन गर्ने एरिया मार्किङ कहीँ गरेको छैन। हामीले रोक्न जाँदा स्थानीय तहले अवादी क्षेत्रबाट उत्खनन गरेको देखाइदिन्छ, प्रमुख दासले भने, तर, आवादी क्षेत्र कुन स्थानीय तहमा कति छ भन्ने देखाउँदैनन्। स्थानीय तहको कमजोरीका कारण अवैध उत्खनन नियन्त्रणमा कठिनाइ भइरहेको उनले सुनाए।"
जीप दुर्घटनाका घाइते चारजनालाई हेलीकोप्टरबाट काठमाडौं पठाइयो,"गोरखा : गोरखाको सौरपानीमा जीप दुर्घटनामा परी घाइते भएका चारजनालाई हेलिकोप्टरबाट उद्धर गरिएको छ । गम्भीर घाइते भएकी बिमला गुरुङ, रमा गुरुङ, क्षेत्रकुमारी गुरुङ र सुकमाया गुरुङलाई माउण्टेन एयरको हेलिकोप्टरबाट काठमाडौंस्थित ग्रिनसिटी हस्पिटलमा लगिएको जिल्ला प्रहरी कार्यालय, गोरखाले जनाएको छ। सिटमा सुताएर लैजानुपर्ने भएकाले एकपटकमा दुईजनाका दरले दुईखेप गरी चारजनाको उद्धार गरिएको प्रहरी प्रमुख एसपी ओम अधिकारीले जानकारी दिए । बारपाक सुलीकोट ४ रञ्चोकबाट गोरखा सदरमुकामका लागि छुटेको बा १५ च १०१६ नम्बरको जीप मंगलबार बिहान सात बजे छहरेखोलाको भीरबाट खस्दा जीपमा सवार ११ जना घाइते भएका थिए । जिल्ला ट्राफिक प्रहरी कार्यालय गोरखाका अनुसार बिमला गुरुङ, रमा गुरुङ, वुद्ध गुरुङ, श्रीमान गुरुङ, क्षेत्रकुमारी गुरुङ, टेकमाया गुरुङ, सनिता गुरुङ, सुकमाया गुरुङ, विनोद गुरुङ, राजकुमारी गुरुङ र जीप चालक आनन्द गुरुङ घाइते भएका हुन् । उनीहरुमध्ये बिमला, रमा र क्षेत्रकुमारी र सुकमायाको अवस्था गम्भीर रहेको ट्राफिक प्रहरी प्रमुख सुकबहादुर विकले जानकारी दिए । उनका अनुसार जीप छहरे खोलाबाट करिब एकसय मिटर तल पुगेको थियो।"
निर्मलबस्तीमा सर्पदंश उपचार केन्द्र,"सिमरा : नेपाली सेना र ठोरी गाउँपालिकाको सहकार्यमा पर्साको निर्मलबस्तीमा सर्पदंश केन्द्र सञ्चालनमा आएको छ । सर्पको डसाइबाट स्थानीयले उपचार अभावमा अकालमै ज्यान गुमाउनु परेपछि पर्सा राष्ट्रिय निकुञ्जमा रहेको सिद्धिबक्स गणको अगुवाइमा सर्पदंश केन्द्र संचालनमा आएको हो । निकुञ्जको सुरक्षाका लागि निर्मलबस्तीमा स्थापना गरिएको सेनाको सुरक्षा गुल्मको भवनमा केन्द्र स्थापना गरिएको हो । नेपाली सेनाको २८ नम्बर बाहिनि अड्डा जीतपुरका बाहिनिपति सहायक रथि अनुपजंग थापा र ठोरी गाउँपालिकाका अध्यक्ष पिएल श्रेष्ठले केन्द्रको संयुक्तरुपमा उद्घाटन गरेका थिए । केन्द्रको उद्घाटन गर्दै सहायक रथी थापाले मानवीय संवेदनशिलतासँग जोडिएको काममा समुदाय र सेनाबीचको सहकार्यले आफूलाई निकै उत्साहित बनाएको बताए । उपचार अभावमा अकालमै ज्यान गुमाउनुपर्ने अवस्थाको अन्त्य हुनेमा आफू आशावादी रहेको भन्दै थापाले नागरिकको सेवा समर्पित हुन सेनालाई निर्देशन दिए। ठोरी गाउँपालिकाका अध्यक्ष श्रेष्ठले नागरिकको स्वास्थ्यमा सेनाले देखाएको चासोप्रति खुःशी व्यक्त गरे । सर्पदंश केन्द्र स्थापना भएपछि सर्पको डसाइबाट हुने मानवीय क्षति कम हुने श्रेष्ठको भनाइ थियो । सिद्धिबक्स गणले सर्पदंश केन्द्रका लागि प्राविधिक र शैया (बेड) को व्यवस्थापन गरेको छ भने ठोरी गाउँपालिकाले औषधि उपलब्ध गराउने भएको छ । सर्पदंश केन्द्रमा नेपाली सेनाका दुईजना प्राविधिक २४ घण्टा खटिनेछन् । केन्द्र स्थापना भएपछि निर्मलबस्तीसहित इच्चानगर, सुवर्णपूर, ठोरी, अमुवालगायत वरपर क्षेत्रका २५ हजार सर्वसाधारणले सेवा लिन सक्ने सिद्धिबक्स गणका प्रमुख सेनानी प्रकाश थापाले जानकारी दिए । 'ग्रामीण भेगका स्थानीयलाई लक्षित गरी हामीले सर्पदंश केन्द्र स्थापनाका लागि पहल थालेका थियौं । गाउँपालिकाको सहकार्यले हामीलाई अझ उत्साहित बनाएको छ, थापाले भने, 'अब यो केन्द्र सञ्चालनमा आएपछि यस भेगका सर्वसाधारण तत्काल उपचार सेवा पाउनेछन् ।' यसअघि सर्पले डसेका बिरामीलाई उपचारका लागि वीरगन्ज र चितवन लैजानुपर्ने बाध्यता थियो । समयमै उपचार नपाउँदा अकालमै मृत्यु भएका घटना बढ्न थालेपछि सर्पदंश केन्द्र संचालनमा ल्याइएको प्रमुख सेनानी थापाले बताए । सर्पदंश केन्द्र स्थापना भएपछि स्थानीय समेत खुशी देखिएका छन् । केन्द्र उद्घाटनका क्रममा पर्सा राष्ट्रिय निकुञ्जका प्रमुख संरक्षण अधिकृत अमिर महर्जन, जनप्रतिनिधि, सेनाका अधिकृत र स्थानीयको सहभागिता थियो।"
बहिरालाई मोबाइल !,"इटहरी : लाग्न सक्छ, बोल्नै नसक्ने बहिराका लागि मोबाइल के काम? तर विराटनगरका मोहन तिवारीका लागि अहिले अभिन्न अंग बनेको छ मोबाइल। पाँच वर्षदेखि मोबाइल नियमित प्रयोग गरिरहेका तिवारी मोबाइलसँगै प्रविधिको प्रयोगले कुराकानी गर्न निकै सजिलो भएको बताउँछन्। थ्रीजी चल्ने मोबाइल बोकेका उनी भिडियोबाट सांकेतिक भाषामा साथीसँग कुरा गर्छन्। पहिला कि मेसेज गर्नुपथ्र्यो, कि भेटेरै भन्नुपथ्र्यो, विराटनगर महानगरपालिका परिसरमा भेटिएका तिवारीले साँकेतिक भाषामा व्यक्त गरेको विचारलाई उल्था गरिदिँदै दोभाषे सन्तोषी घिमिरेले भनिन्, आजभोलि भिडियो कलबाट सजिलो भएको छ। उनकाअनुसार थ्रीजी मोबाइलले वाइफाइ नभएका ठाउँमा पनि कुरा गर्न सहज भएको छ। कोसी बहिरा संघका पूर्वअध्यक्षसमेत रहेका तिवारीसहित संघका धेरै लेखपढ गर्न सक्नेले मोबाइल चलाउँछन्। मोबाइलमा मेसेज पनि गर्न सकिन्छ, तर कतिले बुझ्दैनन्, बरु साँकेतिक भाषा र भिडियो नै सजिलो, राष्ट्रिय बहिरा महासंघ प्रदेश अध्यक्ष सीताराम ओझाले भने। बहिरा बोल्न सक्दैनन्। त्यसैले उनीहरूलाई आफ्ना कुरा व्यक्त गर्न र बुझाउन गाह्रो हुन्छ। उनीहरूले प्रयोग गर्ने सांकेतिक भाषा जोकोहीले बुझ्दैनन्। उनीहरूले व्यक्त गरेको सांकेतिक भाषा उल्था गरी भनिदिने मानिस पनि धेरै छैनन्, घिमिरे भन्छिन्, नेपाल भर दुई तीन दर्जन जति मात्र छौं, एउटा बहिरा स्कुलमा शिक्षकहरू हुनुहुन्छ, तर उहाँहरू विद्यार्थी पढाउनै व्यस्त हुनुहुन्छ। उनका अनुसार प्रदेश १ मा तीनचार जना मात्र दोभाषे छन्। उनीहरूको काम भने निकै धेरै छ। बहिरा सदस्यलाई परेको घरायसीदेखि संस्थागत कामका लागि उनी दिनभर हिँडिरहन्छिन्। बिहे गरेर आएपछि बहिरा देवर र देउरानीसँग कुराकानी गर्न सजिलो होस् भनेर सांकेतिक भाषा सिकेकी सन्तोषी अहिले बहिरा संघका सदस्यको सुख, दुःखको साथी बनेकी छन्। अहिले उनी संघका लागि तलबी दोभाषेको रूपमा काम गर्छिन्। धेरै दोभाष आवश्यक भए पनि रोजगार ग्यारेन्टी नभएकोले कोही इच्छुक नदेखिएको बताइन्। उनी महानगरमा दोभाषेलाई रोजगार दिनुपर्ने पक्षमा लबिङ गरिरहेकी छन्। त्यसो भयो भने महानगरमा आउने बहिरालाई काम गर्न सहज हुने थियो, उनले भनिन्। पार्किङ शुल्क उठाउने अधिकार खोसियो यसैबीच विराटनगर महानगरपालिकाले बहिराका लागि दिँदै आएको पार्किङ शुल्क उठाउने अधिकार खोसेको छ। महेन्द्र चोकमा पार्किङ शुल्क उठाउँदै आएका एक दर्जन बहिराको रोजगार खोसिएको उनीहरूले गुनासो गरेका छन्। पछिल्लो समयमा ७ जना पार्किङमा संलग्न थिए। बाटो फराकिलो भएसँगै महानगरले पार्किङ शुल्क नलिने भनेर हामीलाई नउठाउनु भनेको छ, घिमिरेले भनिन्। प्रति सवारी पाँच रुपैयाँ शुल्क उठाउँदै आएकोमा उठेको रकमको आधा उठाउनेले पाउँथे भने आधा रकममा महानगर र बहिरा संस्थाले बाँड्थे। सात जनाको रोजीरोटी गुमेको छ। वैकल्पिक पेसाका लागि सहयोग गरिदिए हुन्थ्यो, ओझाको भनाइ उधृत गर्दै घिमिरेले भनिन्।"
करोडौं खर्चिए पनि सुध्रिएन सडक,"ताप्लेजुङ : करोडौं बजेट खर्चिए पनि सिदिङ्वा गाउँपालिकालाई सदरमुकाम फुङलिङ र मध्यपहाडी लोकमार्गसँग जोड्ने सडक सुधार हुन सकेको छैन। इन्द्रावती खोलादेखि गाउँपालिकाको केन्द्र साब्लाखु भञ्ज्याङ जोड्ने सडकमा बाहै्र महिना यात्रुले सास्ती व्यहोर्नुपरेको छ। नौ किमि उक्त खण्डको स्तरोन्नतिमा ०७४ सालयता नै १ करोड २० लाख रुपैयाँ खर्च भइसकेको छ। त्यसअघि कति खर्च भयो भन्ने हिसाब छैन। जनप्रतिनिधि आउनुअघि पनि बर्सेनि सडक खन्ने गर्थे तर सडकको हालत उस्तै छ, स्थानीय किरण लिम्बूले भने। स्तरोन्नतिका नाममा सडकको भित्तो खनेर पुर्ने काम मात्रै भएको उनको भनाइ छ। लिम्बुदिनका यात्रु प्रेम लिम्बूले भने, स्थानीयले धान रोप्न र अलैँचीमा लगाउन सडकबाटै पानी कुदाउँछन्, यत्तिका वर्षसम्म नाली त बनाइएको छैन, अनि कहाँ सुध्रन्छ सडक ? फुङलिङदेखि पाँचथरको गणेशचोकसम्म मेची राजमार्ग र त्यहाँदेखि मध्यपडाडी लोकमार्गको थर्पुसम्म पक्की सडक छ। थर्पुबाट इवाकाबेली जलविद्युत् र याङवरक गाउँपालिकाले इन्द्रावती पुलसम्म कच्ची भए पनि निर्वाध सवारी चल्न सक्ने बनाएका छन्। इन्द्रावती तरेपछि ताप्लेजुङको साब्लाखु लाग्छ, त्यसपछिको सडकले भने चालक र यात्रु दुवैलाई हैरान पार्छ। ०६१ सालबाट खन्न सुरु गरिएको यो सडकखण्डमा ०६७ सालदेखि सवारी चल्न थालेको हो। हिउँदमा पनि ठाउँठाउँमा ट्याक्सी, पिकअप, मोटरसाइकलजस्ता सवारीमा ओर्लंदै ठेल्दै यात्रा गर्नुपर्ने अवस्था रहेको स्थानीय बताउँछन्। गाडीमा ढुक्कै कोदालो, गल, पाल, मार्तलजस्ता हतियार राखेर हिँड्ने गरेको चालक विष्णु राईले सुनाए। गाउँपालिकाले जनप्रतिनिधि आएको साल २० लाख र गत आवमा १ करोड रुपैयाँ छुट्याएर स्तरोन्नति गरेको थियो। उक्त बजेटले सडक चौडा पार्ने, जालीसहितको पर्खाल लगाउने काम गरिएको गाउँपालिकाका अध्यक्ष नरबहादुर कडरियाले बताए। उपभोक्ताको लापरवाहीका कारण प्रभावकारी काम हुन नसकेको गाउँपालिकाका उपप्रमुख जीवन ताम्लिङको भनाइ छ। यो गाउँपालिकाकै प्रतिष्ठासँग जोडिएको सडक हो, उनले भने, तर उपभोक्ता साथीहरूले पारदर्शी काम गर्नुभएन, त्यसैले समस्या आयो। स्थानीयकै विवादका कारण यस वर्षको बजेट कार्यान्वयनका लागि समिति नै गठन हुन नसकेको उनले बताए।"
मास्क उत्पादन गर्दै महानगर,"ललितपुर : ललितपुर महानगरपालिकाले अब आफैं मास्क उत्पादन गर्ने भएको छ। सामाजिक विकास तथा विपद् व्यवस्थापन समितिको निर्णयअनुसार महानगरका २९ वटै वडामा सिलाइबुनाइ तालिम लिएर बसेका महिलाले मास्क सिलाउने महानगरपालिकाका प्रवक्ता राजु महर्जनले जानकारी दिए। उनले भने, जुन ठाउँमा धेरै आवश्यक पर्छ, त्यहाँ मास्क सिलाउन प्राथमिकता दिइनेछ। मास्कका लागि उत्तम खालको कटनको कपडा महानगरले उपलब्ध गराउनेछ। महानगरले आफ्ना नागरिकलाई कोरोना संक्रमणको जोखिमबाट बच्नका लागि सतर्कता अपनाउन पनि अपिल गरेको छ।"
कुपोषण हटाउन रोटी,"कालिकोट : कुपोषण समस्या हटाउन तिलागुफा नगरपालिकाले पाँच वर्षमुनिका बालबालिकालाई पोसिलो रोटी खुवाउने अभियान थालिएको छ। नगर क्षेत्रमा कुपोषण समस्या न्यूनिकरण गर्र्न यस्तो अभियान सुरू भएको हो। कुपोषणका कारण बालबालिकामा पुट्कोपना, ख्याउटे, उमेर अनुसारको तौल कम हुने जस्ता समस्या बढेपछि पोसिलो अन्नका रोटी खुवाउन थालिएको तिलागुफा नगर प्रमुख रतनबहादुर शाहीले बताए। गैर सरकारी संस्थासँग हातेमालो गर्दै सुनौला हजार दिनका आमा तथा बालबालिकाका लागि रैथाने बालीका परिकार बनाएर खुवाउने तरिका प्रदर्शन गरिएको छ। आगामी पाँच वर्षभित्र नगरलाई कुपोषणमुक्त नगर बनाउने लक्ष्य अघि सारिएको छ। नगरभित्रका ग्रामिण बस्तीमा कुपोषणको समस्या अन्त्य गर्ने पहलमा छौ शुभारम्भ परियोजना संयोजक सन्ध्या सुवेदी भन्छिन्, यहाँका अधिकांश दलित तथा विपन्न समुदायका बालबालिकामा कुपोषण दर बढ्दो छ। दलित र पीछडीएका वस्तीमा पोसिलो खाना खुवाउने अभियान थालिएको उनले बताइन्। अभियान अन्तर्गत तिलागुफा नगरपालिका सवै वडामा २० देखि ३० जनाको समूह बनाइएको छ। लक्षित समुदायमा ५० वटा सम्पर्क कक्षासमेत सञ्चालन हुनेगरी समूह बनेका छन्। समूहमा स्थानीय क्षेत्रमा उत्पादित अन्न, गेडागुडी, फलफुल, तरकारी तथा मासुजन्य पदार्थ खाने तरिका सिकाइन्छ। दुध, अण्डा, पिठो, सागपात मिसाएर बन्ने पोसिलो रोटी, फर्सि र रातो चामलको खीर, घ्यू, महलगायत रैथाने उत्पादनबाट तयार हुने परिकार बनाएर खान सिकाइएको छ। तिलागुफा५ की विद्यादेवी न्यौपानेले पोसिलो रोटीलगायतका परिकार बच्चाले मन पराउने गरेको बताइन्। अर्की स्थानीय सुर्जा न्यौपानेले आफ्नी छोरीलाइ सँधै पोसिलो रोटी विद्यालय खाजाका रूपमा बनाउने गरेको बताइन्। यस अभियानपछि स्वास्थ्य संस्थामा गर्भ जाँच्ने र प्रसुति सेवा लिनेको पनि संख्या बढेको छ।"
तस्बिरमा भैरहवाको होली,"भैरहवा : आज तराईका विभिन्न जिल्लाहरुमा होली मनाइँदैछ । तर, यस वर्षको होली कोरोना प्रभावले सुनसान भएको छ । अघिल्ला वर्षका तुलनामा अहिले बजारमा चहलपहल कम देखिएको छ । भैरहवा बजारमा हुने संगातिक कार्यक्रम पनि यो होलिमा भएन । स्थानीय प्रशासनले भीडभाड गरी रंग नखेल्न अनुरोध गरेको थियो । होलीको सुरक्षालाई मध्यनजर गर्दै रुपन्देही प्रहरीले जिल्ला भरी सुरक्षा व्यवस्था पनि पारेको छ । जिल्लामा मोबाइल गस्ती, पैदल, मोटरसाइकल गस्ती लगायत प्रहरी टिमहरु विभाजन गरी जिल्ला भरी खटाइएको छ । ठाउँठाउँमा प्रहरी चेकिङ प्वाइन्ट राखिएको छ । प्रहरीले सभ्य रुपमा होली मनाउन माइकिङसमेत गरिरहेको छ । कोरोनाको त्रास रहे पनि त्यसलाई छिचोल्दै आंशिक रूपमा सर्वसाधरणले होली खेलेका छन् । एक आपसमा मित्रता, आत्मीयता, सामिप्य र सद्भाव दर्शाउन साथीभाइलाई अबिर तथा रङ लगाई होली पर्व मनाउँदै छन् । क्रिकेट खेलाडी शक्ति गौचनले पनि सर्वसाधरणलाई रंग लगाएर होली पर्व मनाएका छन् । पहाडी तथा हिमाली जिल्लामा होली मनाइएको भोलिपल्ट तराईमा होली पर्व मनाउने गरिन्छ । बजारका विभिन्न स्थानमा होलीका लागि राखिएका सामग्री विगतमा जस्तो विक्री नभएको व्यवसायीहरूको भनाइ छ । अघिल्लो वर्षहरुमा हप्ताअघि देखि नै व्यापार हुन्थ्यो तर यस वर्ष त्यति भएन भैरहवामा रंग विक्री गर्न पसल थापेर बसेका शम्भुनाथ केशरीले भने, कोरोनाको त्रासले होलीको रौनक नै देखिएन ।"
विद्युतको हाइटेन्सन मुनि नाली,"धनगढी : मोहनाअत्तरिया सडक निर्माणले गति लिएपनि सडक क्षेत्राधिकार भित्रको विद्युतको हाइटेन्सन टावर अझै हटेको छैन। ६ लेन सडक भित्रका विद्युत पोल र खानेपानी पाइप व्यवस्थापन भएपनि हाइटेन्सन हटाइएको छैन। निर्माण कम्पनीले हाइटेन्सन मुनीबाटै नाली बनाउन थालेको छ। पटकपटक विद्युत कार्यालयलाई पत्राचार गरेपनि सुनुवाइ नभएपछि बाध्य भएर नाली बनाउन थालिएको सो सडक योजना प्रमुख होमबहादुर एसीले बताए। टावर हटाउन चार पटकसम्म पत्र पठाईसकेका छौ, तर कुनै प्रतिक्रिया आएन, उनले भने, टावरमुनी पानी नजमोस भनेर काम अघि बढाएका हौं। अत्तरिया ग्रीड शाखा प्रमुख गणेश पाण्डे भने पोल कसले हटाउने भन्ने विषयमा अन्योल हुँदा समस्या भएको बताउँछन्। तर अब विद्युत कार्यालयले नै हटाउने भएपछि डेढ महिनाभित्रै टेन्डर मार्फत रोकिएको काम अघि बढ्ने उनको भनाइ छ। तीन चरणमा निर्माण भइरहेको सो सडकको भौतिक प्रगति ५५ प्रतिशतमाथि पुगेको छ। यसैवीच सडक निर्माणको म्याद सकिएपछि पुनः एक वर्ष थपिएको छ। पहिलो प्याकेज १८ महिना, दोस्रो र तेस्रो प्याकेजको अवधि २० महिना थपिएको योजना कार्यालयले जनाएको छ। दुई वर्षभित्र निर्माण सम्पन्न गर्नेगरी ०७४ जेठमा सम्झौता गरिएको सडकको म्याद दोस्रो पटक थपिएको हो। थपिएको म्यादभित्रै निर्माण सकिने निर्माण कम्पनीको दाबी छ। शर्मा अमर नार्गाजुन जेभीको म्याद ०७७ मंसिर ६ सम्म थपिएको छ भने लुम्बिनी राजेन्द्र डाँफे जेभी र लामा राजेन्द्र डाँफे जेभीको म्याद ०७७ माघ १५ सम्म थपिएको हो। अहिलेसम्म दोस्रो र तेस्रो प्याकेजको भौतिक प्रगति करिब ६० प्रतिशत पुरा भएको राजेन्द्र निर्माण सेवा कम्पनीका इन्जिनियर रोशन भट्टले बताए। मोहनापुलअत्तरिया सडकमा पर्ने पुल निर्माणका लागि डिजाईन स्वीकृत भएको छ। सडक विभागको पुल महाशाखाले सो सडक खण्डका तीन पुलको डिजाईन स्वीकृत गरेको हो। मोहना, मनहरा र सुनि खोलामा ११ मिटर चौडाई पुल निर्माण हुने योजना प्रमुख एसीले जानकारी दिए।"
शिक्षा क्षेत्रमा अनियमितता बढ्दै,"दैलेख : नौमूले गाउँपालिका१ स्थित भैरब माध्यामिक विद्यालयका प्रधानाध्यापक नगेन्द्रबहादुर सिंह ३० हजार घुस रकमसहित पक्राउ परेका छन्। सिंह र विद्यालय व्यवस्थापन समिति अध्यक्ष गगनबहादुर बस्नेतले चौमासिक तलब र दशैं खर्च वापत पटकपटक शिक्षकसँग घुस मागेको सूचनाका आधारमा उनी पक्राउ परेका हुन्। सिंहलाई नौमूले गाउँपालिका१ स्थित एनएमबी बैंकको शाखा प्रबन्धकको कार्यकक्षबाट घुस रकमसहित अख्तियार दुरुपयोग अनुसन्धान टोलीले नियन्त्रणमा लिएको हो। डुङ्गेश्वर गाउँपालिका५ का वडाध्यक्ष टेकबहादुर भण्डारीसहित चारजना विरुद्ध विशेष अदालतमा भ्रष्टाचारको मुद्दा दायर भएको छ। डुङ्गेश्वर गाउँपालिका५ स्थित पिपलचौतारा माविको राहत दरबन्दीमा निम्न माध्यामिक विद्यालय तहको सामाजिक विषयको शिक्षक पदपूर्ति परीक्षाको गोपनियता भंग गरेपछि उनीहरू विरूद्ध मुद्दा परेको हो। उनीहरूले आफू निकटकालाई उत्तिर्ण गराउन आर्थिक अनियमितता गर्दै परीक्षाको गोपनियता कायम नगरेको पुष्टी भएको छ। अख्तियारका सुर्खेत प्रवक्ता मेघनाथ सापकोटा अनुसार वडाअध्यक्ष भण्डारीसहित वडा सदस्य तथा विद्यालय व्यवस्थापन समिति अध्यक्ष भक्तबहादुर शाही, छनोटमा परेका शिक्षक घनश्याम भण्डारी र बैकल्पिक उम्मेदवार दलबहादुर विश्वकर्मा विरुद्ध मुद्दा दायर गरिएको हो। शिक्षक छनोटका लागि गाउँपालिकाले गत पुस २६मा परीक्षा लिएको थियो। वडाध्यक्ष भण्डारीको निर्देशनमा परीक्षा अगावै प्रश्नपत्र बाहिरिएको थियो। दैलेखमा शिक्षाका अनियमितता उजुरी बढ्न थालेका हुन्। शिक्षक नियुक्तिदेखि सरूवा, विद्यालय भवन, शौचालय निर्माणदेखि तारबार, विद्यालय व्यवस्थापन समिति गठन गर्ने बेलामा समेत आर्थिक लेनदेन हुन थालेको जुरुरीमा उल्लेख भएको अख्तियार कार्यालयले जनाएको छ। आर्थिक वर्ष ०७६०७७ को माघ मसान्तसम्म मात्रै कर्णालीका स्थानीय तह अन्तर्गत शिक्षा क्षेत्रमा भएका अनियमितता विरुद्ध एकसय ५५ वटा मुद्दा दर्ता भएका छन्। यी मध्ये ६८ मुद्दा फछ्र्यौट भइरहेको आयोगले जनाएको छ। आयोगका सूचना अधिकारी समेत रहेका सापकोटाले भने, यस अघि जिल्ला शिक्षा कार्यालयसँग जोडिएका भन्दा पनि अहिले स्थानीय तह र जनप्रतिनिधिसँग जोडिएका शिक्षाका उजुरी बढेका छन्।"
अनुगमनमा लापरबाही,"विराटनगर : कोरोना भाइरसको संक्रमण विश्वव्यापी बन्दै जाँदा यसबाट जोगिन लगाइने मास्क र स्यानिटाइजर अभाव भएपछि वाणिज्य, आपूर्ति तथा उपभोक्ता कार्यालय विराटनगरका प्रमुख हिमालय बरालको संयोजकत्वमा सोमबार अनुगमन टोली बजारमा निस्कियो। तर, अनुगमन टोलीका संयोजक बरालले नै मास्क र स्यानिटाइजर भेट्दा आफैं खरिद गर्न थाले। उनको यो कार्यका कारण अनुगमन प्रभावकारी बन्न सकेन भने मास्क र स्यानिटाइजरको कालोबजारी गर्नेलाई पनि बल पुग्यो। संयोजक बरालसहित औषधि व्यवस्था कार्यालय विराटनगरका सञ्जीव शर्मा कँडेल, गुणस्तर तथा नापतौल कार्यालयका प्रमोद यादव, उपभोक्ता हित संरक्षण मञ्च, पब्लिक फोरम, विराटनगर महानगरपालिका र उद्योग वाणिज्य कार्यालयका प्रतिनिधिसम्मिलित अनुगमन टोलीले एकै स्थानमा १ घण्टा बढी समय बिताउँदा अन्य पसलका सटर बन्द भएका थिए। जब टोली विराटनगर३ स्थित सर्जिकल सामान तथा औषधिको थोक बिक्रेता श्री सुर्गी इम्पेक्समा पुग्यो बजारमा अभाव मास्क एक बट्टा रहेको थाहा पाउनासाथ अनुगमन संयोजक तथा निरीक्षण अधिकृतसमेत रहेका वाणिज्य, आपूर्ति तथा उपभोक्ता कार्यालय विराटनगर कार्यालय प्रमुख बराल अनुगमन छाडेर माक्स र स्यानिटाइजर खरिदमा लागे। उनले ईम्पेक्स सञ्चालकलाई २५ वटा मास्क र दुई वटा स्यानिटाइजर आफूलाई दिन आग्रह गरे। ईम्पेक्सका सञ्चालक राजेशकुमार अग्रवालले खुद्रामा मास्क बेच्न नमिल्ने र भ्याट बिलनै काट्नुपर्ने बताएपछि उनले कार्यालयको नाममा इम्पेक्समा भेटिएको २५ मास्क र दुईवटा स्यानिटाइजरको बिल बनाएर कार्यालयमा पठाउन भने। अनुगमन संयोजक औषधिको अवस्था अनुगमन छाडेर व्यापारीले लुकाएको मास्क खरिदमा लाग्दा महानगरका प्रतिनिधिले तपाईंनै खरिदमा लाग्ने भन्दै व्यङय गरेका थिए। २ रुपैयाँ गोटा मास्क र १३० रुपैयाँ गोटा स्यानिटाइजर खरिद गरेका कार्यालय प्रमुख बरालले सञ्चारकर्मीसँग भने, यो सूचना नेपाल भर मात्रै होइन कोरोनाको संक्रमण फैलिएको देशमा पनि पुगोस, विराटनगरमा २ रुपैयाँमै मास्क र तोकिएकै मूल्यमा स्यानिटाइजर पाइन्छ। बिक्रेताले मास्क र स्यानिटाइजर सस्तो मूल्यमा संयोजक बराललाई दिएपछि अनुगमनको खातामा बजारमा उपलब्ध भएका सर्जिकल सामान सरल रुपमा उपलब्ध गराउने, मास्क न्यून रुपमा भएको पाईयो भन्ने उल्लेख गर्दै निस्किए। उनले यसो भने पनि विराटनगरका फार्मेसीमा मास्क भेटिँदैन भने स्यानिटाइजरको पनि अभाव छ। केही व्यापारीले ५१० रुपैयाँमा पाइने मास्क ४० देखि ५० रुपैयाँ सम्ममा बिक्री गरेको सेवाग्राहीको गुनासो छ। आफूलाई पुग्ने मास्कस्यानिटाइजर खरिद गरेका अनुगमन संयोजक बरालले बजारमा हल्ला भएजस्तो कालोबजारी नरहेको प्रतिक्रिया दिए। अनुगमनमा निस्कनु अघिनै फामेर्सी बन्द जिल्ला प्रशासन कार्यालयमा छलफलपछि संयोजक बराल नेतृत्वमा कोसी अस्पताल परिसरका फार्मेसी दिउँसो १ बजेबाट अनुगमन गर्ने तयारी थियो। तर, अनुगमनमा टोली ननिस्कँदै फार्मेसी र थोक बिक्रेताले सटर बन्द गरेका थिए। अनुगमन टोलीले २ बजेबाट मात्रै अनुगमन गरेको थियो। एक दर्जन सहभागी अनुगमन टोली सबै एकै स्थानमा अनुगमन गर्ने भन्दै थुप्रिँदा कुनै फामेर्सी सञ्चालक कर्मचारीलाई छाडेर फार्मेमी जिम्मा दिएका थिए भने केही सटर बन्द गरी अन्यत्र गएका थिए।"
बैतडी अस्पतालमा आइसोलेसन कक्ष,"बैतडी : जिल्ला अस्पताल बैतडीमा ३ बेडको आइसोलेसन कक्ष स्थापना गरिएको छ । कोरोनाको विश्वव्यापी संक्रमण बढिरहेका बेला शंकास्पद लक्षण भएका बिरामीका लागि आइसोलेसन कक्ष स्थापना गरिएको हो । अस्पतालभित्रै स्थापना गरिएको आइसोलेसन कक्षमा शंकास्पद बिरामीको उपचार गर्ने, बिरामीको खकार र सिंगानको नमूना संकलन गरेर केन्द्रमा पठाउने व्यवस्था मिलाइएको जिल्ला अस्पतालका मेडिकल सुपरीटेन्डेन्ट डाक्टर वसन्तराज जोशीले जानकारी दिए । 'हामीले सोमबार मात्रै जिल्ला अस्पतालभित्रै आइसोलेसन कक्ष स्थापना गरेका छौं । शंकास्पद बिरामी भेटिएको सोही कक्षमा राखेर उपचार गर्छौं,'उनले भने, 'कोरोनाको विश्वव्यापी संक्रमणलाई मध्यनजर गरेर हामीले पनि स्थानीयस्तरमा पूर्वतयारी स्वरुप आइसोलेसन कक्षको स्थापना गरेका हौं । शंकास्पद बिरामीलाई स्वास्थ्यकर्मीको निगरानी सोही कक्षमा राखेर उपचार गर्छौं ।' शंकास्पद बिरामीको खकार र सिँगानको नमूना पठाउने माध्यम पनि प्रदेश जनस्वास्थ्य प्रयोगशालाबाट मगाइसकिएको डाक्टर जोशीले बताए । कोरानाबाट बच्न पूर्व तयारी आवश्यक रहेकाले सोही अनुसार आइसोलेसन कक्ष स्थापना गरिएको उनको भनाइ छ । यसअघि प्रदेश सरकारले सबै जिल्ला अस्पतालहरुमा आइसोलेसन कक्ष स्थापना गर्न निर्देशन दिएको थियो । बैतडी भारतसँग सीमा जोडिएको जिल्ला भएकाले पनि उच्च सतर्कता अपनाइएको डा जोशीले बताए । सीमासँग सीमा जोडिएको नाका झुलाघाटमा केही दिन अघिदेखि स्वास्थ्य सहायता कक्ष स्थापना गरेर त्यहाँबाट नेपाल भित्रिने नागरिकको स्वास्थ्य परीक्षण नियमित रुपमा भइरहेको दशरथचन्द नगरपालिकाले जनाएको छ । नगरपालिका, स्वास्थ्य कार्यालय र जिल्ला अस्पतालको संयुक्त सहकार्यमा सीमा नाकामा स्वास्थ्य सहायता कक्ष सञ्चालनमा ल्याइएको दशरथचन्द नगरपालिकाका स्वास्थ्य शाखा प्रमुख दुर्गादत्त जोशीले बताए । 'हामीले सीमा नाकाको स्वास्थ्य सहायता कक्षलाई प्रभावकारी बनाउन नाका खुलेदेखि बन्द हुँदा नेपाल फर्किने नागरिकको स्वास्थ्य परीक्षण गर्ने व्यवस्था मिलाएका छौं । भारतबाट फर्किने हरेक नागरिकको स्वास्थ्य सहायता कक्षमा चेकजाँच भइरहेको छ।' झुलाघाटमा सञ्चालन भएको स्वास्थ्य सहायता कक्षमा इन्फ्रारेड थर्मामिटरको सहयोगले नेपाल भित्रिने नागरिकमा ज्वरो छ कि छैन भनेर चेकजाँच गर्ने गरिएको स्वास्थ्य कार्यालयका प्रमुख योगेशप्रसाद भट्टले बताए । सीमा नाका झुलाघाटमा सञ्चालनमा ल्याइएको स्वास्थ्य सहायता कक्षबाट अहिले ४५० बढी नागरिकको स्वास्थ्य परीक्षण गरिसकिएको नगरपालिकाका स्वास्थ्य शाखा प्रमुख दुर्गादत्त जोशीले बताए । अहिलेसम्म कसैमा कोरोनाको संक्रमण नपाएको उनले बताए । घाटमा जोखिम बढी भारतसँग सीमा जोडिएको बैतडीको झुलाघाट नाकामा कोरोना भाइरसको चेकजाँचका लागि सहायता कक्ष स्थापना गरिएको भएपनि जिल्लाका अन्य खुला घाटमा भने सहायता कक्ष सञ्चालन गरिएको छैन् । जिल्लाको तल्लोसोराड क्षेत्रमा ९ घाटबाट आवतजावत गर्ने गरिए पनि स्वास्थ्य सहायता कक्ष सञ्चालनमा आउन सकेका छैनन् । जिल्लाको मेलौली नगरपालिका, शिवनाथ गाउँपालिका र पञ्चेश्वर गाउँपालिकाका अधिकांश नागरिकले विभिन्न घाटबाट भारत आवतजावत गर्ने भएपनि सर्तकता भने अपनाइएको छैन् । महाकाली नदी किनारका घाटमा कोरोना चेकजाँचका लागि सहायता कक्षहरु सञ्चालन नगर्दा जोखिम बढ्दै गएको स्वास्थ्य कार्यालयका प्रमुख योगेशप्रसाद भट्टले जानकारी दिए ।उनले उपकरण, बजेट र स्वास्थ्यकर्मीको अभावमा तल्लोसोराडका नाकामा स्वास्थ्य सहायता कक्ष स्थापना गर्न नसकिएको बताए। महाकाली नदीसँग जोडिएका एकदर्जन बढी घाटबाट दैनिकरुपमा आवतजावत गर्ने गरिएको स्थानीय महामलसिंह साउँदले बताए । खास गरेर शिवनाथ र पञ्चेश्वर गाउँपालिकाका मानिस दैनिक उपभोग्य सामग्रीदेखि लिएर उपचारका लागि समेत डुंगामार्फत भारत आवतजावत गर्ने गरेका छन् । तर ती घाटमा स्वास्थ्य चेकजाँचको कुनै व्यवस्था गरिएको छैन् भारतसँग जोडिएका घाटमा स्वास्थ्य सहायता कक्ष स्थापनाका लागि तत्काल केही गर्न नसकिएको शिवनाथ गाउँपालिकाका अध्यक्ष कर्णसिंह साउँदले बताए । उनले भने, 'यो विषयमा छलफल गर्न बाँकी नै छ । सीमा नाकामा स्वास्थ्य सहायता कक्ष स्थापनाबारे गरिनेछ।' पञ्चेश्वर गाउँपालिकाले पनि महाकाली नदीका घाटमा स्वास्थ्य सहायता कक्ष स्थापना गर्न नसकेको जनाएको छ । घाटमा स्वास्थ्य सहायता कक्ष स्थापना गर्ने समान्य कुराकानी भएपनि थप छलफल हुन भने बाँकी रहेको गाउँपालिका उपाध्यक्ष बीना भट्टले बताइन् । शिवनाथ गाउँपालिकासँग जोडिएका ३ र पञ्चेश्वर गाउँपालिकासँग जोडिएका ६ वटा घाटमा सहायता कक्ष स्थापनाका लागि सम्बन्धित स्थानीय तहलाई आग्रह गरिएको प्रमुख जिल्ला अधिकारी आनन्द पौडेलले बताए ।"
भोकभोकै सुत्छन् दृष्टिविहीन दम्पती,"वीरगन्ज : सम्पत्तिको नाममा जायजेथा केही छैन। न सन्तान, न आफन्त। मजदुरी गरेर पेट पाल्नै धौधौ। राम्रोसँग आँखा पनि देखिँदैन। लठी टेक्दै गाउँ डुलेर भीख माग्छन् अनि मात्र उनको मुखमा बल्ल माड लाग्छ। यस्तै पीडामा बाँच्न विवश छन् पर्साको जिराभवानी गाउँपालिका१ बलुवाका ७२ वर्षीय बागडराम चमार। उनी आँखा देख्दैनन्। उमेरले ७० वर्ष नाघेकी उनकी श्रीमती ठगीया देवीको पनि बुढ्यौलीका कारण आँखाको दृष्टि गुमेको छ। दुई छोरा जन्मिएका थिए। बालखैमा दैवले खोसेर लग्यो। एउटी छोरी त छे तर ऊ पनि बिहे गरेर इन्डिया गएको वर्षौं भइसक्यो, आजसम्म भेट्न पनि आएकी छैन, ठगीया देवीले भनिन्। वयोवृद्ध चमार दम्पतीको दिनचर्या कन्तबिजोग छ। छिमेकी गौरी महराले खेतको पाखोमा खरको झुप्रो बनाइदिएका छन्। त्यही झुप्रो, वृद्धा दलित दम्पतीको ओत लाग्ने एउटा सहारा बनेको छ। चरम गरिबीको मारमा छ वृद्धा चमार दम्पती। कसैले खाने कुरा दिँदा उनीहरूको पेटमा अन्न पर्छ, नभए भोकभोकै रात काट्नुपर्छ। बागड भन्छन्, म आँखा देख्दिनँ, बुढिया (श्रीमती) को पनि त्यस्तै हालत छ, छिमेकमा माग्न नगएको दिन त भोकभोकै सुत्नुपर्छ। अन्नपूर्णकर्मी बिहीबार उनको घर पुग्दा चमार दम्पती घाम तापेर बसिरहेको थियो। उमेरले ७ दशक पार गरिसकेका वृद्धा दलित दम्पती सामाजिक सुरक्षाबाट वञ्चित छन्। डाँडापारिको डुब्नै लागेको घामजस्तै छन्, ठगीयार र बागड। तर, बुढेसकालको उमेरसम्म पनि उनीहरूले नागरिकता पाउन सकेका छैनन्। प्रमाणितको सिफारिस गरिदिने आफन्त कोही नभएकाले उनीहरूले नागरिकता पाउन नसकेका हुन्। उनका छिमेकी गौरी महरा चमारले भने, नागरिकता मात्रै पनि भइदिए दुवैले वृद्धाभत्ता पाउँथे, जीवनयापनमा थोरै भए पनि त राहत हुन्थ्यो। बागडलाई पर्साकै सन्ठी भन्ने गाउँमा जन्मिएको मात्र याद छ उनलाई। तर, जन्म कुन सालको कति गते भएको हो त्यो भने उनलाई यकिन छैन। जन्म गाउँमा दाजुभाइ खोज्न जाँदा पनि नभेटिएको बागडले बताए। सन्ठी गाउँमा जन्मिएको भन्ने मात्र थाहा छ। ६७ वर्षकै उमेरमा जन्म गाउँ छाडेर हिँडेको हुँ, उनले भने, यो गाउँमा बसेको पनि ५० वर्षभन्दा बढी भइसक्यो, बिहेबारी पनि यहीँ भएको हो, जन्मेको गाउँ सन्ठीमा अहिले कोही आफन्त भेटिँदैनन्। गाउँगाउँमै सिंहदरबार आएकोबारे अन्नपूर्णकर्मीले सुनाउँदा वृद्धा बागडले भने, हाम्रो सरकार भनेका दाल, चामल ल्याएर दिने गाउँकै दयालु छिमेकी मात्रै हुन्, अर्को कुन सरकार कहाँ छ त्यो त हामीलाई मालुम नै छैन। वडाध्यक्ष शेख नुमान आजमका अनुसार ०६३ सालमा गाउँमै नागरिकता वितरण टोली आएको भए पनि त्यसबेला वृद्धा दलित दम्पतीले नागरिकता लिन पाएनन्। टोली गाउँमा आएका बेला चमार दम्पती दमको उपचारका लागि भारतको बेतीया गएका थिए। स्थानीय तहको निर्वाचनपछि मैले पनि प्रयास गरेको थिएँ। तर, सर्जमिन मुचुल्का गर्न गाउँका कोही तयार भएनन्, वडाध्यक्ष आजमले भने, जिल्ला प्रशासन कार्यालयमा पनि गएँ तर सीडीओ साबले सर्जमिन मुचुल्का अनिवार्य चाहिन्छ भन्नुभयो। त्यसैले वृद्ध दम्पतीको नागरिकता बन्न सकेको छैन। उनले बेसहाराको जीवनयापनको जिम्मा राज्यले लिनुपर्नेमा जोड दिए।"
वन अधिकृतविरुद्ध घुस मुद्दा,"काठमाडौं : डिभिजन वन कार्यालय नवलपुर, नवलपरासी (वर्दघाट सुस्ता पूर्व) का सहायक वन अधिकृत (तत्कालीन निमित्त कार्यालय प्रमुख कृष्णबहादुर देवकोटाविरुद्ध मुद्दा दायर भएको छ। अख्तियार दुरुपयोग अनुसन्धान आयोगले कार्यालय सहयोगीमार्फत टेण्डरको काठ उठाए बापत सेवाग्राहीसँग २ लाख घुस लिएको आरोपमा उनीविरुद्ध विशेष अदालतमा मुद्दा दायर गरेको हो। सहायक वन अधिकृत देवकोटा र कार्यालय सहयोगी प्रमोद कुमार तेलीलाई दुई लाख लिइसकेको अवस्थामा नियन्त्रणमा लिइएको थियो। उनीविरुद्ध भ्रष्टाचार निवारण ऐन बमोजिम जरिवाना र कैद सजायको मागसहित विशेष अदालतमा आरोपपत्र दायर गरीएको छ।"
निगमले गर्यो कतार उडान स्थगित,"काठमाडौं : नेपाल वायुसेवा निगम (नेपाल एयरलाइन्स)ले कतारको दोहामा गर्दै आएको नियमित उडान स्थगन गरेको छ। कोरोना भाइरस (कोभिड१९) को सन्त्रासका कारण निगमले मंगलबारदेखि लागू हुनेगरी दोहा गन्तव्यको उडान स्थगन गर्ने निर्णय गरेको हो। कतारले कोरोना भाइरसको सङ्क्रमण जोखिमलाई न्यूनीकरण गर्न नेपालसहित विभिन्न १४ मुलुकका नागरिकलाई कतारमा प्रवेश गर्न अस्थायी प्रतिबन्ध लगाएपछि निगमले उक्त मुलुकको उडान स्थगन गर्नुपरेको निगमले विज्ञप्तिमार्फत जनाएको छ। कतारले अस्थायी प्रतिबन्ध लगाएका १४ देशमध्ये नेपाल पनि एक भएकाले नेपालीले पनि हाललाई कतार प्रवेश गर्न नपाउने भएकाले दोहाको नियमित उडान हाललाई १० मार्च २०२० बाट अर्को निर्णय नहुन्जेल स्थगन गर्नुपरेको हो, निगमको विज्ञप्तिमा भनिएको छ। निगमले २०७६ फागुन २६ गते र सो भन्दा पछिका उडानका टिकट खरिद गरेका यात्रुलाई टिकट फिर्ता गर्दा भुक्तानी गरेको रकम पूरै उपलब्ध गराइने जनाएको छ। त्यस्तै टिकटको उडानको मिति दुई पटकसम्म परिवर्तन गर्न शुल्क नलाग्ने व्यवस्था गरिएको जनाएको छ। निगमले हालसम्म दोहाका लागि हप्तामा सातै दिन उडान गर्दै आएको थियो। यसअघि हिमालय एयरलाइन्सले सोमबारदेखि लागू हुनेगरी दोहा गन्तव्यको उडान रोक्ने निर्णय गरेको थियो। कतारले नेपालसहित १४ देशका नागरिकलाई प्रवेशमा अस्थायी प्रतिबन्ध लगाएकाले अर्को सूचना जारी नभएसम्मका लागि हाललाई दोहा उडान स्थगन गरिएको कम्पनीका सेवा सुधार शाखा प्रमुख उज्ज्वला दलीले बताए। रासस"
कोरोनाले छेक्न नसकेको न्यूरोडको होली (फोटो फिचर),"नेपालगन्ज : सहरका सडक र गल्लीमा अघिल्ला वर्षको तुलनामा निकै कम चहलपहल थियो। नेपालगन्जको सुर्खेत रोडमा होली खेलेकाभन्दा सुकिला मुकिलाको संख्या बाक्लो थियो । न्युरोडमा बजेको डिजेको आवाज भने सहर नै थर्काउने थियो । ह्याप्पी होली लेखेको सेतो टिसर्टमा जहाँ सयौंको संख्यामा युवायुवती होलीको शुभकामना साटासाट गर्दै रंग दलिरहेका थिए । लाग्थ्यो सहरका युवायुवती सबै एकै ठाउँमा भेला भएर होली मनाउँदै छन् । बाँके प्रहरी र जिल्ला प्रशासन कार्यालयले कोरोना भाइरसको संक्रमणबाट जोगिन भन्दै सामूहिक रुपमा होली नमनाउन माइकिङ गरेको थियो तर न्युरोडमा त्यसको कुनै असर परेको थिएन । बाँके प्रहरी प्रमुख एसपी वीरबहादुर ओलीले अघिल्लो दिन नै माइकिङ गरेकाले सामूहिक होली रोकिएको दाबी गरे । उनले भने, 'कोरोना भाइरसको संक्रमणबाट जोगिन प्रहरी प्रशासनको आग्रहलाई स्थानीयले आत्मसात गर्दा होली शान्तिपूर्ण भयो । सात आठजनालाई भने विभिन्न स्थानबाट नियन्त्रणमा लिएका छौं।' सदरलाइनस्थित त्रिवेणीमा पनि युवाको त्यस्तै जमात थियो । त्यहाँ अधिकांश युवा नै थिए । केहीले त लुगा च्यातेर बिजुलीको तारमा झुन्डाएका थिए । नेपालगन्जमा होली खेल्ने अधिकांशले अबिर दलेका थिए । रंगको प्रयोग निकै कम थियो । अनुहारमा कालो मोसो दल्नेहरु बिरलै भेटिन्थे । लोला हानेको र पानी छ्यापेको कतै कतै मात्र देखिन्थ्यो। नेपालगन्जमा पारिवारिक जमघटमा होली घरघरमै खेलेको देखिन्थ्यो ।"
मुख्यमन्त्री राउतलाई 'महामूर्ख'को उपाधि,"जनकपुरधाम : जनकपुर धाममा एउटा यस्तो महोत्सव हुन्छ, जहाँ महामूर्ख बन्न तम्तयार हुन्छन्। जो सबैको सामुन्ने बिनासंकोच भन्न र स्विकार्छ, कि म महामूर्ख हुँ। जनकपुरधाममा हुने उक्त सम्मेलनमा सबैभन्दा ठूलो मूर्ख (महामूर्ख)को उपाधि लिन तँछाडमछाड हुन्छ। त्यो महामूर्खको उपाधि लिन सामान्य व्यक्ति मात्र नभई समाजमा विद्वान्कहलिएका राजनीतिकज्ञ, बुद्धिजीवी, लेखक, साहित्यकार, कलाकार, पत्रकार नेताबीच प्रतिस्पर्धा हुन्छ। प्रतिस्पर्धामा उत्रिनेमध्ये एक जनाले महामूर्खको उपाधि पाउँछन् भने अन्य प्रतिस्पर्धी विभिन्न शीर्षकमा मूर्ख को उपाधि पाउँछन्। यसैबीच, महामूर्ख सम्मेलन ०७६ मा प्रदेश २ का मुख्यमन्त्री मो लालबाबु राउत महामूर्ख भएका छन्। जनकपुरधामस्थित मिथिला नाट्यकला परिषद्ले प्रत्येक वर्ष आयोजना गर्ने व्यंग्यात्मक सांस्कृतिक कार्यक्रम महामूर्ख सम्मेलनमा प्रदेश २ का मुख्यमन्त्री लालबाबु राउतलगायत १३ जनालाई अन्य उपाधि प्रदान गरिएको छ। कोको मूर्ख, अनि के उपाधि ? प्रदेश २ का मुख्यमन्त्री लालबाबु राउतले महामूर्ख को उपाधि पाएका छन्। प्रदेशसभा सदस्य तथा राष्ट्रिय जनता पार्टी नेपालका प्रमुख सचेतक परमेश्वर साहलाई भभकौवा, प्रदेशसभा सदस्य मनीष सुमनलाई पटमूर्ख, प्रदेशसभा सदस्य राम आशिष यादवलाई हराशंकर, प्रदेशसभा सदस्य रामचन्द्र मण्डललाई विलौर शंकरको उपाधि प्राप्त गरेको छ। जनकपुरधाम उपमहानगरपालिकाकी उपप्रमुख रीताकुमारी मि श्रलाई टुनमुसरी, महोत्तरीको पिपरा गाउँपालिकाका अध्यक्ष विक्रम चौधरीलाई खापसुरत, वृहत्तर जनकपुर क्षेत्र विकास परिषद्का कार्यकारी निर्देशक बलराम मि श्रलाई खेसारीलालको उपाधि पाएका हुन्। नेपाल पत्रकार महासंघ धनुषा शाखाका अध्यक्ष अनिल मि श्रलाई लोढा शंकरको उपाधि प्रदान गरेको छ। यसैबीच, साहित्यकार रोशन जनकपुरीलाई बलगोभना, मैथिली विकास कोषका अध्यक्ष जीवनाथ चौधरीलाई घरघुसना, युवाअभियन्ता सुशील कर्णलाई वंश कुरहर, प्रधानाध्यापक बलराम साहलाई बज्रकिट, साहित्यकार पुनमझा मैथिल अदलबदलीको उपाधि प्रदान गरिएको छ। कोको भए महामूर्ख ०६१ सालबाट हुँदै आएको महामूर्ख सम्मेलनमा पहिलो महामूर्खको उपाधि मैथिली कवि नरेश ठाकुर, ०६२ मा एमाले नेता शीतल झा, ०६३ मा जनकपुर नगरपालिकाका तत्कालीन मेयर हरिबहादुर बिसी, ०६४ मा सद्भावना नेता ओमकुमार झा, ०६५ मा वरिष्ठ साहित्यकार डा राजेन्द्र विमल, ०६६ मा पूर्वमन्त्री एवं नेकपा नेता रामचन्द्र झा भएका थिए। ०६७ मा नेपालका चर्चित राजनीतिक विश्लेषक सिके लाल, ०६८ मा साहित्यकार रामभरोष कापडी भ्रमर, ०६९ मा कांग्रेस धनुषाका सभापति रामसरोज यादव, ०७० मा तमलोपाका पूर्वसभासद् डा विजयकुमार सिंह र ०७१ मा एमाले नेता एवं सांसद शत्रुधन महतोलाई प्रदान गरिएको थियो। यसैगरी, ०७२ सालमा स्मशानघाट (स्वर्गद्वारी) बनाएर चर्चा बटुलेका पवन सिंघानियालाई महामूर्खको उपाधि प्रदान गरिएको थियो भने ०७३ सालमा मधेस आन्दोलनका क्रममा कार्यक्रम स्थगन गरिएको थियो। ०७४ सालमा राष्ट्रियसभा सदस्य एवं राजपाका उपाध्यक्ष वृषेशचन्द्र लाल र ०७५ सालमा जनकपुरधाम उपमहानगर प्रमुख लालकिशोर साहलाई महामूर्खको उपाधि प्रदान गरिएको थियो।"
डोलेश्वरमा विष्णुपादुका बनाइँदै,"भक्तपुर : सूर्यविनायक नगरपालिका८ सिपाडोलस्थित डोलेश्वर मन्दिर परिसरको विष्णुपादुका निर्माणमा सेनाको समूह जुटेको छ। श्राद्ध गर्ने स्थानलाई विष्णुपादुका मानिन्छ। करिब २५ लाख रुपैयाँ लागतमा सेनाले विष्णु पादुका निर्माण गरिरहेको हो। प्रधानसेनापति पूर्णचन्द्र थापाले उक्त विष्णु पादुकाको उद्घाटन गर्ने कार्यक्रम तय गरिएको केदारनाथको शिर डोलेश्वर महादेव संरक्षण तथा विकास समितिका अध्यक्ष बालहरि चालिसेले जानकारी दिए। त्यस्तै, डोलेश्वर महादेव मन्दिर परिसरमा मनकामना माताको मन्दिरसमेत निर्माण भइरहेको छ। दुईतले मन्दिरमा झिंगटीको छाना छाइसकेको छ। गजुर राख्न मात्रै बाँकी छ। उक्त मन्दिर निर्माण गर्न सिन्धुपाल्चोकको चौतारा निवासी उमेश कसजूले सहयोग गरेको अध्यक्ष चालिसेले बताए। उनका अनुसार ०७६ असारमा मन्दिरको शिलान्यास गरिएको थियो। भक्तपुर विष्णुपादुका) डोलेश्वर महादेव मन्दिर परिसरमा विष्णु पादुका स्थल निर्माण जुटिरहेका सैनिक जवान। तस्बिर : ईश्वरकाजी खाइजू गणेश मन्दिर पूरा डोलेश्वर महादेव मन्दिर परिसरमा गणेशको मन्दिर निर्माण भने पूरा भएको छ। गणेश मन्दिर डोलेश्वर महादेवको मूल मन्दिरसहित ३९ वटा भौतिक संरचना निर्माण गर्ने गुरुयोजना अनुसार निर्माण पूरा भएको पहिलो संरचना बन्न सफल भएको छ। काठमाडौंको नागार्जुन नपाका प्रमुख मोहन बस्नेत र उनकी श्रीमती उर्मिला बस्नेतले ३० लाख रुपैयाँ खर्चेर उक्त मन्दिर निर्माण पूरा गरेका हुन्। धेरै संरचना अधुरै डोलेश्वर महादेव मन्दिर संरक्षण तथा विकास समितिले ०६८ सालमा करिब ५२ करोड लागतको गुरुयोजना तयार गरेको थियो। उक्त गुरुयोजनामा डोलेश्वर महादेवको मुख्य मन्दिरसँगै चौबन्दी सत्तल, विष्णु, गणेश, कुमार, देवी, कृष्ण, राम, सरस्वती, नारायण, श्रीस्वस्थानी, हनुमानलगायत देवदेवीका मन्दिर, धर्मशाला, कुटी, यज्ञशाला, तुलसीमठ, पूजा सामग्री कक्ष, पुजारी घरलगायत ३९ वटा भवन तथा भौतिक पूर्वाधार निर्माण गरिने उल्लेख थियो। जसअनुसार दर्जनौं संरचना अधुरै छन् भने कति संरचनाको जग नै हालिएको छैन। गुरुयोजनाअनुसार डोलेश्वर महादेवको मूल मन्दिर निर्माण भइरहेको छ। चौबन्दी सत्तलको अस्थिपञ्जर तयार भइसकेको छ। मन्दिरको मुख्य प्रवेशद्वार, तलुसीमठ तथा पारिजात बगैंचा निर्माण अधुरै छ। विष्णु, कुमारको मन्दिर र पुजारी घर जगभन्दा माथि उठ्न सकेका छैनन्। धर्मशालाको निर्माणको काम निरन्तर भइरहेको छ। समितिका सचिव विश्वराम थापाले चालु वर्षभित्र डोलेश्वर महादेवको मूल मन्दिर, चौबन्दी सत्तल र धर्मशाला निर्माण पूरा हुने दावी गरेका छन्। पाँच करोड रुपैयाँ आर्थिक सहयोग गर्ने वचन दिएका दाता कृष्णगोपाल श्रेष्ठ पछि हटेपछि डोलेश्वर महादेव मन्दिर निर्माण बीचमा रोकिएको थियो। उनले दुई करोड एकसय ११ रुपैयाँ भने मन्दिर निर्माणमा खर्च गरिसकेको सचिव थापाले जानकारी दिए। त्यस्तै, समितिको तर्फबाट करिब ३ करोड रुपैयाँ खर्च भइसकेको उनको भनाइ थियो। जसअनुसार दुईतले मन्दिरको अस्थिपञ्जरमाथि काठको छाना राख्ने काम भइरहेको छ। सचिव थापाले सूर्यविनायक नगरपालिकाले एक करोड २० लाख र भक्तपुर क्षेत्र नं २ का संघीय सांसद महेश बस्नेतले आफ्नो संसद् विकास कोषबाट ८० लाख रुपैयाँ उपलब्ध गराएकाले चालु वर्षमै डोलेश्वर महादेवको मन्दिर निर्माण पूरा हुने बताए। उनका अनुसार मन्दिरमा तामाको छाना छाउन लाग्ने खर्च पद्मबहादुर पौडेलले व्यहोर्ने प्रतिबद्धता जनाएका छन्। जसअनुसार उनले पहिलो किस्ताबापत २५ लाख रुपैयाँ समितिलाई बुझाइसकेको उनको भनाइ थियो।"
करोडौं ठगीका नटरवाल भेटवालले गरे आत्मसमर्पण,काठमाडौं : ठगीका नटरवाल जलेश्वर सोछन्द बिकोई बिल्डर्स प्रालिका सञ्चालक मनोज भेटवालले आत्मसमर्पण गरेका छन्। मंगलबार बिहान महानगरीय प्रहरी परिसर टेकुमा पुगेर उनले आत्मसमर्पण गरेका हुन्। भेटवालविरुद्ध चार करोडको अभियोग भेटवाल ठगी गरेको आरोपमा प्रहरीको खोजी सूचीमा थिए। काठमाडौंको पूरानो बसपार्कमा बन्न लागेको भ्यू टावरका मुख्य ठेकेदार भेटवाल भागेर भारत पुगेका थिए। उनी मंगलबार बिहान भारतबाट आएर प्रहरी परिसर टेकुमा आत्मसमर्पण गरेका प्रवक्ता डीएसपी होविन्द्र बोगटीले जानकारी दिए। डीएसपी बोगटीका अनुसार भेटवालमाथि अहिलेसम्म ७५ लाख १० हजार ठगी गरेको चन्द्र सिंह धामीले उजुरी गरेका छन्। तर उनले करोडौं ठगेको आशंका गरिएका छ। उनीविरुद्द सिआईबिमा समेत ठगिको जाहेरी परेको छ। बैकिङ कसुरमा पक्राउ पुर्जी जारी गरेर आजै अदालतमा म्यादथप्ने तयारी गरिएको छ।
परम्परा जोगाउन होली,पाल्पा : विगतका वर्षमाजस्तो सहर बजारमा होली नखेले पनि पाल्पाका ग्रामीण भेगमा भने बालबालिका र बुढापाकाले ढोलक टेम्कोजस्ता बाजा बजाएर फागु मनाए। कोरोना भाइरसको सन्त्रासले गत वर्षको जस्तो होली नखेलिए पनि ग्रामीण क्षेत्रमा बालबालिका र बुढापाकाले परम्परा जोगाउन होली मनाए। भगवान् तथा देवताको प्रेम प्रसंगका भजन टुक्का गाउँदै पाल्पाको रिव्दीकोट र रैनादेवी छहरा गाउँपालिकामा परम्परा र संस्कृति जर्गेना गर्न बालबालिकाले फागु खेलेका थिए। यसपाली सोमबार पहाडि जिल्लामा होली मनाइएको छ। होलिको दिन पहाडि जिल्लामा र दोस्रो दिन तराईमा फागु मनाउने चलन छ।आज तराईका जिल्लामा होली मनाइँदैछ। वसन्त ऋतुको आगमनसँगै आपसी मेलमिलाप र सद्भावनाको सन्देश लिइ आउने फागु पर्व परम्परागत रूपमा विभिन्न रङ र लोला खेली मनाउने परम्परा छ।
चितुवाको आक्रमणबाट सुतिरहेकी बालिकाको ज्यान गयो,"बैतडी : चितुवाको आक्रमणबाट फेरि एक बालिकाको ज्यान गएको छ। सुतिरहेकै अवस्थामा चितुवाले आक्रमण गर्दा मेलौली नगरपालिका९ का पदमराम लुहारकी ८ वर्षीय छोरी सीता लुहारको ज्यान गएको प्रहरीले जनाएको छ। लुहारलाई चितुवाले लगेको र ५ सय मिटर पर सीताको शव फेला परेको जिल्ला प्रहरी कार्यालय बैतडीका प्रहरी नायब उपरीक्षक डिल्लीनारायण पाण्डेयले जानकारी दिए। चितुवाको आक्रमणबाट मृत्यु भएकी सीता अपांगता भएकी व्यक्ति रहेको बुझिएको छ। चितुवाले आक्रमण गर्दा घर परिवार र अन्य छरछिमेकले होहल्ला गर्दागर्दै चितुवाले सीतालाई सुतिरहेको बेला लगेको हो। मंगलबार बिहान चार बजेतिर घटना भएको रहेछ' प्रहरी नायव उपरीक्षक पाण्डेयले भने, अहिले सो ठाउँमा प्रहरी परिचालन गरेका छौं। यही फागुन २१ गते राती पनि चितुवाको आक्रमणबाट शिवनाथ गाउँपालिका४ खडितका १५ वर्षीय बालक हर्कबहादुर साउँद घाइते भएका थिए। २०६८ साल यता बैतडी तल्लोसोराडमा नरभक्षी चितुवाको आक्रमणबाट २५ जनाको ज्यान गइसकेको छ। चितुवाले घरभित्रै पसेर क्षति पुर्याउन थालेपछि गाउँमा त्रास फैलिएको वडा नं ९ का अध्यक्ष नारद भट्टले बताए। उनले भने चितुवाको त्रासले बालबालिकाहरुलाई विद्यालय पठाउन समेत समस्या भएको छ। जसरी भए पनि नरभक्षी चितुवा मानुपर्ने यहाँका स्थानीयहरुको माग छ। चितुवा मार्न भनेर केही वर्ष पहिला प्रहरी र सशस्त्र प्रहरी खटाएको पनि मार्न सकिएको थिएन्। अहिले फेरि चितुवाले आक्रमण गर्न थालेपछि त्यो क्षेत्रका प्रहरी चौकीबाट गस्तीमा प्रहरी खटाउने गरेको प्रहरी नायव उपरीक्षक पाण्डेयले बताए।"
अन्ततः हारिन् विष्णुमाया,"चितवन : क्यान्सर लागेको थाहा पाउँदा चौथो स्टेजमा पुगिसकेको थियो। यस्तो अवस्थाको क्यान्सरलाई चिकित्सकहरू अन्तिम अवस्था मान्छन्।त्यसबेला डाक्टरले विष्णुमाया खरेलको आयु तीन महिना तोकेका थिए। जब डाक्टरले त्यहाँ उनको आयु तीन महिना तोकिदिए, परिवार पूरै हतास र निराश हुन पुग्यो। त्यो घोषणाको सामना आफैंमा भयंकर पीडादायी क्षण थियो। उनले आफूलाई सम्हालेर क्यान्सरलाई चुनौती दिइन्। निधन हुनुभन्दा केही घण्टासम्म उनी मलाई केही हुँदैन भन्दै आफन्त र साथीभाइसँग रम्दै थिइन्। उनको साहस र हिम्मतले लम्बिएको आयु देखेर चिकित्सक नै दंग परे। अन्तिम स्टेज भनिएको क्यान्सरसँग झन्डै तीन वर्षसम्म उनी जुधिरहिन्। तीन महिनाको म्याद पाएकी उनी ३४ महिनासम्म क्यान्सरसँग लडिन्। अन्नतः आइतबार राति उनले क्यान्सरसँग हार खाइन्। यो पढ्नुहोस् : क्यान्सरलाई चुनौती ! पुरानो मेडिकल कलेजमा उनको निधन भएको हो। २०७४ वैशाखमा उनलाई चौथो स्टेजको क्यान्सर देखिएको थियो। पछिल्ला दुई महिना उनी कमजोर हुँदै गइन्। उनको अवस्थाले चिन्तित परिवारलाई उनको बोलीले राहत दिन्थ्यो। बोलीमा कमान्डिङ भ्वाइस थियो, उनका श्रीमान् डा प्रमोद लामिछानेले भने, अन्तिम अवस्थामा पनि मलाई केही हुँदैन भन्दै रोगसँग लड्ने हिम्मत गरिन्। बिरामी अवस्थामा पनि डा विष्णुमाया खरेल आफैंले सञ्चालन गरेको एलाइभ अस्पतालको व्यवस्थापनमा सक्रिय थिइन्। निधन भएकी उनी पेसाले दन्त चिकित्सक थिइन्। क्यान्सरको उपचारमा रहँदा पनि उनले बिरामीको दाँत उपचार गरिरहेकी थिइन्। उनलाई तीन चरणमा १८ सर्कलको केमो लगाइएको थियो। कतिपय बिरामीको पहिलो चरणको केमोथेरापी समेत सहन नसकी निधन हुन्छ। सबै चरणको केमोथेरापी सकिँदा पनि उनको हिम्मत कम थिएन। क्यान्सर लागेर यति लामो समय बाँचेकी उनलाई देखेर उपचारमा संलग्न चिकित्सक दंग परेका थिए। बिपी कोइराला मेमोरियल क्यान्सरका मेडिकलक अंकोलोजिस्ट डा गुरुशरण शाहले उपचारसँगै बिरामीको आत्मबलले आयु लम्बिएको बताए। चौथो स्टेजको क्यान्सर लागेर यति लामो बाँचेको देख्दा छक्क पर्यौं, उनले भने, क्यान्सर लाग्दैमा मरिने होइन, उपचारसँगै हिम्मत चाहिन्छ भन्ने कुरा समाजका लागि उहाँको जीवन अर्को उदाहरण बनेको छ। डिम्बासयमा क्यान्सर लागेको थाहा पाएपछि विष्णुमायाले दिल्लीको बीएलके अस्पतालमा उपचार गरेर बाँकी भरतपुरको सेन्ट्रल अस्पतालमा उपचार गरिन्। खरेल दम्पतीले पेटमा ११ हप्ताको बच्चा र अन्तिम स्टेजको क्यान्सर भएको एकैपटक थाहा पाएका थिए। विष्णुमायालाई देख्नेहरू चकित पर्थे।"
"जीप दुर्घटनामा ११ घाइते, तीनको अवस्था गम्भीर","गोरखा : गोरखाको सौरपानीमा भएको जीप दुर्घटनामा ११ जना घाइते भएका छन्। बारपाक सुलीकोट४ रञ्चोकबाट गोरखा सदरमुकामका लागि छुटेको बा १५ च १०१६ नम्बरको जीप मंगलबार बिहान सात बजे छहरेखोलाको भीरबाट खस्दा ११ जना घाइते भएका हुन्। प्रहरी चौकी सौरपानीका अनुसार बिमला गुरुङ, रमा गुरुङ, वुद्ध गुरुङ, श्रीमान गुरुङ, क्षेत्रकुमारी गुरुङ, टेकमाया गुरुङ, सनिता गुरुङ, सुकमाया गुरुङ, विनोद गुरुङ, राजकुमारी गुरुङ र जीप चालक आनन्द गुरुङ घाइते भएका छन्। उनीहरुमध्ये विमला, रमा र क्षेत्रकुमारी र सुकमायाको अबस्था गम्भीर रहेको जिल्ला ट्राफिक प्रहरी प्रमुख सुकबहादुर विकले जानकारी दिए। प्रहरीका अनुसार छहरे खोलाबाट करिब दुईसय मिटर तल पुगेको छ। घटनास्थल गोरखा सदरमुकामबाट ५० किलोमिटर भन्दा टाढा पर्ने भएकाले घाइतेको उद्दारका लागि हेलिकोप्टरको माग भइरहेको तर पाउन नसकिएको स्थानीय इश्वर ढकालले जानकारी दिए।"
कालिकोटमा कोरोनासम्बन्धी सचेतना,"कालिकोट : जिल्ला स्वास्थ्य सेवा कार्यालय कालिकोटले कोरोना भाइरससम्बन्धी सचेतना अभियान सुरु गरेको छ । विश्वभरी महामारीका रुपमा फैलिएको कोरोना भाइरसको जोखिमलाई कम गर्न पूर्व सतर्कतता अपनाउन जिल्लामा सचेतना अभियान थालिएको हो । जिल्ला स्वास्यया सेवा कार्यालयले आइतबार जिल्लास्तरका सरोकारवालालाई कोरोना भाइरसका विषयमा अभिमुखीकरण तथा आगामी चैत १ गतेबाट सुरु हुने दादुरा रुबेलासम्बन्धीको खोप अभियानका विषयमा पनि अभियान सुरु गरेको छ । जिल्ला स्वास्थ्य कार्यालयमा कार्यरत डा विज्ञान प्रजापतीले कोरोनाको लक्षणको विषयमा जानकारी दिँदै सामान्य तथा ज्वोरो आउनु, घाँटी दुख्नु श्वासप्रश्वासमा समस्या हुने, खोकी लाग्नु जस्ता समस्या आए तत्काल स्वास्थ्य संस्थामा आएर उपचार सेवा लिन आग्रह गरे । उनले भारतमा पनि कोरोना भाइरसका बिरामी पहिचान भएकाले कालिकोटबाट कालापाहाड जाने व्यक्तिबाट भारसको संकर्मण हुन सक्ने बताउँदै यसप्रति सबै नागरिकहरु सचेत हुनुपर्ने बताए । कार्यक्रममा जिल्ला स्वास्थ्य सेवा कार्यालय प्रमुख डा भिष्मप्रसाद पोख्रेलले कुनै पनि बालबालिका खोप लगाउनबाट बञ्चित नहुने गरी खोप अभियानमा सहभागी हुन आग्रह गरे । उनले आगामी चैत १ गतेबाट जिल्लाको खाँडाचक्र नगरपालिका, रास्कोट नगरपालिका, सान्नीत्रिवेणी गाउँपालिका, पचालझरना गाउँपालिका र पलाँता गाउँपालिकामा पहिलो चरण खोप अभियान संचालन गर्ने र दोस्रो चरणमा चैत १५ गतेबाट जिल्लाका तिलागुफा नगरपालिका, नरहरीनाथ गाउँपालिका, महाँवै गाउँपालिका र शुभकालिका गाउँपालिकामा खोप अभियान संचालन गर्ने जानकारी दिए । कार्यक्रममा समन्वय समितिका प्रमुख अनीपाल शाहीले कोरोनाबाट जोगिन पूर्व सचतेना तथा दादुरा रुबेला खोप अभियान प्रभावकारी बनाउन जिल्लाका सबै सरोकारवाला निकाय सक्रिय हुनुपर्ने बताए । उनले त्यसका लागि सबै तयारी गर्न जुट्नुपर्ने बताए । जिल्ला स्वास्थ्य सेवा कार्यालयका सूचना अधिकारी कटकबहादुर महतले जिल्लाका सार्वजनिक स्थान तथा मुख्य आवतजावत गर्ने स्थानमा कोरोना भाइरस सम्बन्धी सचेतनाका पोष्टर टाँसिएको जानकारी दिए । उनले कोरोनाको विषयमा जानकारी र यसबाट जोगिन अपनाउनुपर्ने उपायहरुका बारेमा आम नागरिकलाई सचेत बनाउनुपर्ने बताए । उनका अनुसार कोराना भाइरसका लक्षण र बच्ने उपाय उल्लेखित पोष्टर मान्म बजार तथा राजमार्गमा टाँसिएका छन् । जिल्लाका अन्य स्वास्थ्य संस्था तथा पालिकालाई पनि कोरोना सम्बन्धी सचेतना जोगाउन आग्रह गरिएको छ ।"
कोरोनाको त्रासले तोरन ल्ह खल्लो,"बेनी : विश्वव्यापी महामारी बनेको कोरोना भाइरसको त्रासले यसपल्ट म्याग्दी र मुस्ताङका अल्पसंख्यक थकाली समुदायले मनाउने प्रमुख पर्व तोरन ल्ह (फागु पूर्णिमा) खल्लो बनेको छ। १० हजारजति रहेको थकाली समुदायले फागु पूर्णिमामा बर्सेनि परम्परागत तोरन ल्ह पर्व ३ दिन धुमधामसँग मनाउने गर्छन्। पहिलेजस्तो बाहिर र विदेशमा रहेका थकाली तोरन ल्ह मनाउन घर फर्किएर भेला भएनन्। थकाली सेवा समितिको विभिन्न क्षेत्रीय समितिले आयोजना गर्दै आएको तारो हान्ने खेल यसपटक आयोजना भएन। कोरोनाकै त्रासले स्थानीय प्रशासन र थकाली सेवा समितिको आग्रहअनुसार यसपालि कुनै पनि औपचारिक कार्यक्रम नगरेको समितिको बेनी क्षेत्रका अध्यक्ष जगनारायण गौचनले बताए। कोरोनाको डरले तारो हान्ने र होली खेल्ने कार्यक्रम आयोजना गरिएन, थकाली अगुवा गोपाल भट्टचनले भने, घरपरिवारमै सीमित भएर फागु मनाउन लागेका छौं। कोरोनाले फागु खल्लो बनायो। तोरन ल्हफागु पूर्णिमाको अघिल्लो दिन सुरु हुन्छ। आफन्त डाकेर विभिन्न परिकार खुवाउने र तारो हान्ने चलन छ। मुस्ताङको थासाङ गाउँपालिकाको कोवाङ थकाली समुदायको उद्गमस्थल मानिन्छ। थकाली समुदायको धेरै बसोबास घरपझोङ र थासाङ गाउँपालिकामा छ। म्याग्दीको दाना, भुरुङ तातोपानी, बेनी, दरवाङलगायत बजार क्षेत्रमा पनि थकाली समुदायको बसोबास छ। औपचारिक कार्यक्रम स्थगित कोरोनाबाट जोगिन म्याग्दीमा आयोजना गरिएका औपचारिक कार्यक्रमहरु स्थगित भएका छन्। ११० औं अन्तर्राष्ट्रिय श्रमिक महिला दिवसमा आइतबार म्याग्दीमा कुनै पनि औपचारिक कार्यक्रम भएनन्। स्थानीय तहका महिला तथा बालबालिका शाखाले दिवस मनाउने तय भए पनि प्रशासनको अनुरोधमा कुनै कार्यक्रम गरेनन्। फागुन २७ र २८ गते बेनीमा हुने नेपाल मगर विद्यार्थी संघको विशेष भेलासमेत कोरोनाकै कारण तत्कालका लागि स्थगन भएको संघका अध्यक्ष बिष्णुकुमार थापाले बताए। होटल सुनसान म्याग्दीका पर्यटकीय स्थल सुनसान भएका छन्। फागुन पर्यटक आउने पिक सिजन हो। तातोपानी, घोडेपानी, पुनहिल, अन्नपूर्ण आधारशिविर, धौलागिरि सर्कल, अन्नपूर्णधौलागिरि सामुदायिक पदमार्गका होटल सुनसान छन्। चिनियाँ नयाँ वर्षमा घुम्न आउने चिनियाँको घोडेपानीमा घुइँचो लाग्थ्यो। यस वर्ष चिनियाँ नयाँ वर्षको सुरुवातमै कोरोना संक्रमण भएपछि चिनियाँ न्यून संख्यामा आएको घोडेपानीका होटल व्यवसायी टेकसर बुद्धुजाले बताए। कोरोनाको त्रास फैलिएपछि विदेशी पनि नआएका र स्वदेशीको संख्या पनि न्यून रहेको भुरुङ तातोपानी कुण्डका सञ्चालक बाबुराम गर्बुजाले बताए। दैनिक ५ सय पर्यटक भित्रने घोडेपानी, पुनहिलमा मुस्किलले सय जना पर्यटक पनि आएका छैनन्। स्थानीय प्रशासनको सतर्कता जिल्ला प्रशासन कार्यालयले कोरोनाबाट जोगिन सतर्कताका लागि मेला महोत्सव सञ्चालनमा रोक लगाएको छ। ससाना पारिवारिक भेटघाटबाहेक ठूला जमघट, मेला, महोत्सव, प्रदर्शनी सञ्चालन नगर्ने, नगराउने र सहभागी नहुन अनुरोध गरेको छ। सहायक सीडीओ महेश सुवेदीले अर्को निर्णय नभएसम्म मेला महोत्सवको स्वीकृति नदिन स्थानीय तहसँग अनुरोध गरिएको जानकारी दिए। सञ्चालन अनुमति लिइसकेका मेला महोत्सवका आयोजकलाई समेत स्थगन गर्न आग्रह गरिएको छ। उच्च जोखिममा रहेका बिरामीलाई केही समय क्वारेन्टाइनमा राख्न बेनी अस्पतालमा ३ शड्ढयाको आइसोलेसन वार्ड तयार पारिएको छ।"
बलात्कार गरी भिडियो बनाउने चारजनालाई १० वर्ष कैद,"राजविराज : औषधि लिन बजार गएकी बालिकालाई सामूहिक बलात्कार गर्नेमध्येका चारजना अभियुक्तलाई सप्तरी जिल्ला अदालतले सोमबार १० वर्ष कैद सजायको फैसला गरेको छ । जिल्ला न्यायाधीश नन्दकिशोरप्रसाद यादवको इजलाशले सप्तरीको शम्भुनाथ नगरपालिका ३ का २० वर्षीय एटलाण्टिक चौधरी सोही उमेरका अजयकुमार चौधरी, अर्जुनकुमार साह र मनोजकुमार साहलाई जनही १० वर्ष कैद सजायको फैसला गरेको हो । कान दुखेको औषधि किन्न पसल गएकी १६ वर्षीया बालिकालाई घर छेउकै गहुँ खेतमा लगी सामूहिक बलात्कार गरेको अभियुक्तमाथि आरोप छ । पीडितका अनुसार ०७४ फागुन २७ गते राति बुवाआमा छिमेकमा भइरहेको विवाहमा गएका बेला कान दुखेको औषधि किन्न बजार गएकी थिइन् । आरोपितले बलात्कार गरेको भिडियो समेत मोबाइलबाट खिचेको पीडितले बताइन् । फरार रहेका आरोपित शम्भुनाथ नगरपालिका३ का बबी चौधरी, मिथिलेशकुमार साह र थेपा भनिने ओमप्रकाश पालको मुद्दा भने मुल्तबीमा राखिएको अदालतले जनाएको छ । आरोपितविरुद्ध ०७४ फागुन २८ गते जिल्ला प्रहरी कार्यालयमा उजुरी दर्ता भएको थियो । सामूहिक बलात्कारको उजुरी परेलगत्तै ०७४ फागुन २८ गते एटलाण्टिक र अजय पक्राउ परेका थिए । एटलाण्टिक र अजय ०७४ चैत २६ गतेदेखि पुर्पक्षका लागि राजविराज कारागारमा थुनामा छन् । जिल्ला अदालतबाट ०७४ चैत २६ गते वारेण्ट जारी भएपछि मनोज र अर्जुन जिल्ला अदालतमा हाजीर भएकोमा जिल्ला न्यायाधीश श्यामसुन्दर अधिकारीको इजलाशमा धरौटीमा रिहा भएका थिए । उच्च अदालत जनकपुर राजविराज इजलाशले आरोपित मनोज र अर्जुनलाई पनि पुर्पक्षका लागि राजविराज कारागारमा थुनामा राख्ने आदेश गरेपछि उनीहरु समेत कारागारमा थुनामा छन् । आरोपित बबी, मिथिलेश र ओमप्रकाश हालसम्म पक्राउ परेका छैनन र हाजिर पनि भएका छैनन् ।"
विपन्न युवती यौन हिंसाको सिकार,"फिदिम : विपन्न परिवारका महिला यौन हिंसाको सिकार बनेका छन्। विपन्न महिलाको यौन शोषण गर्न समाजका प्रतिष्ठित पुरुष संलग्न रहेको प्रहरी आँकडाले देखाएको छ। विपन्नतामाथि गिद्धे नजर लाउने पुरुषको चरित्रलाई चित्रण गरेको अधिकारकर्मीको ठहर छ। बाल यौन दुराचारको आरोपमा फाल्गुनन्द गाउँपालिका१ नवमीडाँडास्थित सिद्धेश्वरी माध्यमिक विद्यालयका प्रधानाध्यापक मोहनप्रसाद दुलाल पक्राउ परे। तीन कक्षामा अध्ययनरत १३ वर्षीया छात्रालाई यौन हिंसा गरेको आरोपमा दुलाल पक्राउ परेका हुन्। हेडसरले आफूमाथिदुर्व्यवहार गरेको आमालाई भनेपछि घटना सार्वजनिक भएको थियो। छोरीमाथिदुर्व्यवहार गर्ने दुलालविरुद्ध आमाले फागुन ८ मा प्रहरीमा उजुरी दिएपछि दुलाल पक्राउ परेका हुन्। हाम्रो गरिबीमाथि हेडसरले खेलबाड गर्न खोजे, छात्राकी आमाले भनिन्, छोरीलाईदुर्व्यवहार गरेपछि पैसा दिउला भनेर सामसुम गर्न खोजेका थिए। नवमीडाँडामा उनीहरूको दुई रोपनी चार आना पाखोबारी छ। घर खर्चको जोहो गर्न पीडित छात्राका बाबु इलामको एक होटलमा काम गर्न गएका छन्। श्रीमानले मासिक सात हजार पठाउनुहुन्छ, छात्राकी आमा भन्छिन्, म बनिबुतो गरी छोराछोरीलाई पढाउँछु। हाम्रो गरिबीमाथि हेडसरले खेलबाड गरे। याङवरक गाउँपालिका३ ओयामका अमृत योङ्याविरुद्ध १९ वर्षीया युवतीले पुस २५ गते प्रहरीमा उजुरी दिइन्। साइनोमा नातिनी पर्ने ती युवतीले जबर्जस्ती करणी उद्योगमा मुद्दा दर्ता गरेपछि योङ्या फरार छन्। श्रीमान्सँग सम्बन्ध बिग्रिएपछि ती युवती माइतमा बस्दै आएकी थिइन्। मेरो माइतीको घर जग्गा छैन, ती युवती भन्छिन्, बुबासँग अर्कोकै घरमा बसेर जीवन चलाइरहेको छु। युवतीले तीन वर्षीया छोरी र बाबुलाई पाल्न योङ्याको बाख्रा फर्ममा काम गर्न थालेकी थिइन्। बाजेको बाख्रा फर्म र घरमा काम सघाउने गरेको थिए, उनी भन्छिन्, काम लगाउने बहानामा बाजेले नै मलाईदुर्व्यवहार गर्थे।दुर्व्यवहारको पीडा खप्न नसकेर प्रहरीमा उजुरी दिए। परिवार चलाउन योङ्याको बाख्रा फर्मममा काम गर्दा यौन हिंसाको सिकार बन्नुपरेको उनको भनाइ छ। कुम्मायक गाउँपालिका१ यासोककी १९ वर्षीया दलित युवतीले स्याबरुम्बाका रमेश खड्कासँग साउन २८ गते प्रेम विवाह गरिन्। सुकुमबासी दलित परिवारकी ती युवतीलाई खड्का परिवारले बुहारीका रूपमा स्वीकार गरेन्न। रमेशसँगको सम्बन्धबाट ती युवती गर्भावती भइन्। गर्भ फाल्न गाउँपालिका अध्यक्ष जयबहादुर चेम्जोङलाई खड्का परिवारले अघि सार्यो। सुकुमबासी दलित परिवारकी ति युवातीको पेटमा हुर्किएको २१ साताको गर्भ जबर्जस्ती फालियो थियो। म सुकुमबासी दलित परिवारको भएकै कारण मेरो भविष्यमाथि खेलवाड भयो, युवती भन्छिन्, मेरो ठाँउमा उपल्लो जातकी युवती भएको भए खड्का परिवारले बुहारी स्वीकार गथ्र्याे। भू्रण हत्याको आरोपमा सातजनाविरुद्ध जिल्ला अदालत पाँचथरमा मुद्दा चलेको छ। चालु आवमा ३१ वटा यौन हिंसासम्बन्धी मुद्दा जिल्ला प्रहरी कार्यालयमा दर्ता भएका छन्। यौन हिंसाको सिकार बनेर मुद्दा दर्ता गर्ने अधिकांश महिला विपन्न परिवारका छन्, जिल्ला प्रहरी कार्यालय पाँचथरको तथ्यांकले देखाएको छ।"
कोरोना प्रभाव : ठूला नाकामा मात्रै निगरानी,"परासी भैरहवा : भारतमा कोरोना संक्रमितको संख्या बढिरहेका बेला देशका दक्षिणी सीमावर्ती नाका जोखिममा छन्। यीनै नाकाबाट दैनिक सयौं नेपाली र भारतीयसहित तेस्रो देशका पर्यटक नेपाल भित्रिन्छन्। ३३ जना संक्रमित र करिब ३० हजारलाई क्वारेन्टाइनमा राखिएको भारतमा संक्रमण अझै फैलिने जोखिम छ। भारतसँग सीमा जोडिएको प्रदेश ५ त्यसको जोखिममा छ। सीमाका ५ ठूला नाकामा हेल्थ डेस्क राखेर निगरानी गरिएको छ। प्रदेशमा अन्य दजनौं साना नाका छन्। जहाँबाट भारतीय र नेपालीको निर्वाध आवतजावत भइरहेको छ। ती नाकामा निगरानी छैन। भारतीय बजारमा किनमेल गर्नसमेत नेपालीले जान छाडेका छैनन्। अहिलेसम्म रूपन्देहीको बेलहिया, नवलपरासीको महेशपुर, कपिलवस्तुको कृष्णनगर, दाङको कोइलावास र बाँकेको जमुनाहा नाकामा हेल्थ डेस्क स्थापना गरिएको छ। पर्याप्त उपकरणबिनै राखिएका यी डेस्कले प्रभावकारी काम गर्न सकेका छैनन्। स्वास्थ्यकर्मीसमेत थोरै छन्। दैनिक ३६ भन्दा बढी बस नेपाल प्रवेश गर्ने बेलहिया नाकामा २ जना मात्र स्वास्थ्यकर्मीले परीक्षण गर्छन्। थोरै जनशक्ति भएकाले परीक्षणमा कठिनाइ भइरहेको उनीहरू बताउँछन्। रूपन्देहीका सहायक सीडीओ भरत शर्माले जनशक्ति नथपिउन्जेल निगरानी खासै प्रभावकारी नहुने बताउँछन्। कोरोना भाइरस (कोभिड१९) बाट सुरक्षित रहन पश्चिम नवलपरासीका सीमा क्षेत्रमा स्वास्थ्य सहायता कक्ष (हेल्प डेस्क) स्थापना गरिएको छ। नवलपरासीमा साना नाका बन्द गर्न छलफल चलाइएको छ। जिल्लाको पश्चिमी क्षेत्र भारतको उत्तर प्रदेश र बिहारसँग जोडिएको छ। स्वास्थ्य कार्यालयको समन्वयमा नगरगाउँपालिकाले सीमामा हेल्प डेस्क स्थापना गरेका हुन्। पहिलो चरणमा सबैभन्दा बढी आवतजावत हुने प्रमुख नाका महेशपुरमा स्वास्थ्यकर्मी खटाएर परामर्श र परीक्षण सुरु गरिएको पाल्हीनन्दन गाउँपालिकाका अध्यक्ष दीपक गुप्ताले बताए। प्रमुख नाकामध्ये बिस्नुपुरा पनि भएकाले त्यहाँ पनि डेस्क स्थापनाको तयारी भएको गुप्ताले बताए। जनशक्ति अभावले हेल्प डेस्क सबै नाकामा राख्न समस्या छ। सकभर प्रमुख नाकाबाट मात्र आवतजावत गर्न सूचना निकाल्ने तयारी गरेका छौं, उनले भने। महेशपुरमा राखिएको डेस्कमा अहिलेसम्म ३ सयले परामर्श र स्वास्थ्य परीक्षण गराएको स्वास्थ्य कार्यालय प्रमुख गौरव ढकालले बताए। ती सबै भारतबाट आएका हुन्। कोरोनासँग मिल्दोजुल्दो लक्षण (ज्वरो आउने, टाउको दुख्ने, रुघा लागेका) देखिएकाको स्वास्थ्य परीक्षण गरी अस्पताल जान सुझाएको उनले बताए। सबै वडामा माइकिङ गरेर सचेतना कार्यक्रम थालेको छ। पक्लिहवामा हेल्प डेस्क स्थापनाको तयारी गरेको छ, सुस्ता गाउँपालिकाका अध्यक्ष रामप्रसाद पाण्डेले भने। अन्य सहायक नाका बन्द गरेर प्रमुख नाकामध्येका २३ वटाबाट मात्र आवतजावत गर्ने व्यवस्था मिलाउन लागिएको उनले बताए। प्रमुखमध्येको भुजहवामा पनि आइतबार हेल्प डेस्क राखेर परामर्श र परीक्षण सुरु गरिएको सरावल गाउँपालिकाका अध्यक्ष राधेश्याम चौधरीले बताए। प्रतापपुरको झोलनीपुर पनि आवतजावत गर्ने प्रमुख नाकामा पर्छ। यहाँ डेस्क स्थापना गर्न पहल भइरहेको प्रतापपुर गाउँपालिकाका अध्यक्ष राजकुमार शर्माले बताए। बस सञ्चालन जोखिममा नेपालभारत दैनिक दर्जनौं बस आवतजावत गर्छन्। भारतको राजधानी दिल्ली, लखनऊ, बनारसका लागि पोखरा, काठमाडौं, बुटवल, भैरहवा, कृष्णनगर, अर्घाखाँचीलगायत ठाउँबाट दिनहुँ दुई दर्जनभन्दा बढी बस छुट्छन्। उताबाट पनि नेपालका यी सहरका लागि बस आउँछन्। यसबाहेक सरकारी स्तरबाटै नेपालभारत मैत्री बस पनि सञ्चालनमा छन्। नेपालभारत चल्ने बसका अधिकांश यात्री नेपाली र भारतीय हुन्। यी बसमा कोरोना प्रभावितसँगै अन्य सहरबाट दैनिक हजारौँ नेपाली र भारतीय आइरहेका छन्। तर उनीहरूको स्वास्थ्य परीक्षण हुँदैन। यसबाट संक्रमणको जोखिम बढेको छ। सीमाका हेल्थ डेस्कमा तेस्रो मुलुकका नागरिकको मात्र स्वास्थ्य परीक्षण हुने गर्छ। परीक्षण नहुँदा नेपालभारत चल्ने बसबाट दुवै मुलुकमा भयावह संक्रमण हुन सक्ने देखिएको छ। जोखिम न्यून गर्न तत्काल नेपालभारत बस सेवा रोक्नुपर्ने सरोकारवाला बताउँछन्। रूपन्देहीका साना नाकामा पनि कुनै निगरानी छैन। रूपन्देहीका सीडीओ महादेव पन्थले तेस्रो मुलुकका नागरिकसँगै शंकास्पद लागेको अवस्थामा नेपाली र भारतीयको पनि सीमाका हेल्थ डेस्कमा स्वास्थ्य परीक्षण हुने बताए।"

शीर्षक,विवरण
तनहुँ हाइड्रोमा ढिलासुस्ती,"नेपालजस्तो अल्पविकसित मुलुकका लागि दाताका ऋण र अनुदानले कुनै पूर्वाधार बनाउन कति सकसपूर्ण हुन्छ ? भोगाइका अनगिन्ती उदाहरण छन् । एउटा आयोजनामा गरिएका समान गल्ती अर्को आयोजनामा दोहोरिन्छन् किन ? सरकारको जवाफ रहने गर्छ आर्थिक दुरवस्थाका कारण सिर्जित बाध्यता । यही बाध्यताका कारण लिइएका ऋणको भार प्रत्येक नेपालीका शिरमा ३६ हजार रुपैयाँ कटिसकेको छ । तर संघीय राजधानीजस्तो सुविधासम्पन्न र ठूलाबडा रहने भनिएको ठाउँको यो अवस्था छ भने दूरदराजमा सुत्केरी हुन नपाएर महिलाले अनाहकमा ज्यान फाल्न बाध्य हुँदै आएका छन् । जति धेरै ऋण वा अनुदान उति नै धेरै विकास भन्ने अवस्था त नहुँदो रहेछ । दाताका पैसासँगै आउने स्वार्थपरक र आत्मकेन्द्रित शर्तले हाम्रो विकासको मोडललाई अशक्त बनाइदिएको छ । दाताका पैसामा बनेका कुनै पनि आयोजना निर्धारित लागत र समयमा पूरा हुँदैनन् । भुक्तमान हुँदाहुँदै पनि बाध्यता का कारण देश विकास दाताको भर पर्नुपरेको अर्थमन्त्रीहरूका निरीहपन देखिने गर्छन् । यही नियति तनहुँ हाइड्रो अर्थात् साविकको माथिल्लो सेती (१४० मेगावाट, जलाशययुक्त) आयोजनाले पनि भोग्दैछ । विद्युत् प्राधिकरणले २०५९ देखि यसको निर्माणसम्बन्धी चर्चा गर्दै आएको थियो । १७ वर्षसम्म यो आयोजना बनेको छैन । राज्यले जलाशययुक्त आयोजनामा कुलेखानीपछि लगानी गरेको थिएन र छैन । दातै पर्खेर बसेको थियो । जाईका, एसियाली विकास बैंक र युरोपियन इन्भेस्टमेन्ट बैंकको संयुक्त लगानीमा निर्माण गर्ने सम्झौता भयो । कूल ५० अर्ब ५० लाख अमेरिकी डलर लागत रहेको यो आयोजनामा तीनवटा विशाल दाता छन् । यिनका शर्त आफैंमा विशाल छन् । विशेष गरेर एडीबी आफ्ना शर्त परिपालना गर्न र गराउन निकै कट्टर देखिन्छ । पछिल्लो समय टेन्डर प्रक्रियामा उसले हस्तक्षेप गरेर आफ्ना शर्त पूरा नभएको जनाउँदै पुनः टेन्डरका लागि निर्देश गर्यो । प्राधिकरणका कार्यकारी निर्देशक कुलमान घिसिङ एडीबीका शर्त र उसको कर्मचारीतन्त्रदेखि वाक्कदिक्क हुँदै एडीबीले गर्ने भनिएको लगानी (१५ करोड अमेरिकी डलर) प्राधिकरण आफैंले गर्नेसम्मका प्रस्ताव राखेका थिए । तर आयोजनामा अर्काे ऋण साझेदार युरोपियन इन्भेस्टमेन्ट बैंक, जसले ८ करोड ५० लाख डलर लगानी गर्ने भनिएको छ, ले मानेन । घिसिङले एडीबीलाई तिमी छाड त्यसै भनेका होइनन् । एडीबीका प्रक्रिया र अर्धविराम र पूर्णविराममा समेत किचकिच गर्ने प्रवृत्तिले ढिलासुस्ती हुँदै आएको सर्वत्र महसुस गरिएको हो । यतिबेला तनहुँ हाइड्रोको निर्माण कार्य सुरु भएको एक वर्ष बितिसकेको छ । पहिलो प्याकेज (मुहान अर्थात् हेडवक्र्स) को ठेक्का पाएको इटालियन कम्पनी सीएमसीलाई नेपाल सरकारले गत वर्ष भगायो । सीएमसी मेलम्चीमा पनि थियो साढे २६ किमि सुरुङसहित इनटेक (मुहान) बनाउनुपर्ने । सुरुङ सकिएको थियो, मुहान बनाउन बाँकी थियो । सीएमसीले पाउनुपर्ने भुक्तानी (तत्कालका लागि ३६ करोड रुपैयाँ) दिइएन विशेष गरेर खानेपानीमन्त्री बिना मगर र तत्कालीन खानेपानी सचिव गजेन्द्र ठाकुरको मिलेमतोमा । साधारण नगद प्रवाहमै समस्याग्रस्त सीएमसीले पैसा नपाए आफूले काम छाड्ने पूर्वचेतावनी दिँदै आएको थियो, तर कमिसनको लालचले गर्दा पाएन । उसले मेलम्चीसहित तनहुँ हाइड्रोको काम छाडिदियो । उसले छाडेको कामका लागि तनहुँ हाइड्रोपावर लिमिटेडले पुनः ठेक्का गर्यो । यसो गर्दा एक वर्ष घर्किसकेको थियो । तर नौ वर्ष लगाएर मूल्यांकन गरेको एडीबीले ठेकेदार परिचालन गर्ने समयमा आएर यो भएन र त्यो भएन भन्दै पुनः ठेक्का लगाउन निर्देशन दियो । तनहुँ हाइड्रो लिमिटेडले पठाएको ठेकेदारका प्रस्तावउपर एडीबीले मूल्यांकन गर्नै एडीबीले नौ महिना लगाएर हुँदैन भन्यो । यस्तो मूल्यांकन उसले एक वा दुई महिनामै गरेको भए यो आयोजनाको बाँकी सात महिनाको समय त बच्थ्यो । यी र यस्ता मुद्दामाथि नेपाल सरकार ऋणग्राही निकाय कहिल्यै गम्भीर भएनन् । विकास निर्माणका लागि निश्चय पनि वैदेशिक सहायता आवश्यकता पर्छ । तर यस्ता सहायता लिँदा उनीहरूले दिएको रकमभन्दा दोब्बर बाहिरिएको उदाहरणै छ, मध्यमस्र्याङ्दी, जहाँ जर्मनीले दिएको दिए ११ अर्ब लग्यो ३२ अर्ब रुपैयाँ । यी र यस्ता उदाहरण धेरै छन् । तसर्थ विदेशी ऋण सहायताभन्दा पनि अर्थतन्त्रलाई स्वनिर्भर बनाउनेतर्फ राज्य उन्मुख हुनुपर्छ भन्ने पाठ प्रत्येक विदेशी सहायताले सञ्चालन भएका आयोजनाले दिँदै आएका छन् ।"
को बन्ला भारतीय राजदूत ?,"काठमाडौं : छिमेकी भारतले नेपालमा पठाउने राजदूत अझै तय गर्न सकेको छैन। विगतमा विशेष परिस्थितिबाहेक ४६ महिनापहिले राजदूतको विषयमा निर्णय गर्दै आएको थियो। यसपटक त्यस्तो विशेष परिस्थिति छैन। विदेश मन्त्रालयमा नेपाल आउन चाहनेको सूची बढेकै कारण भारत सरकारले निर्णय लिन नसकेको दिल्लीस्थित कूटनीतिक स्रोतले दाबी गरेको छ। भारतीय कूटनीतिज्ञले नेपालको पोस्टिङलाई निकै महत्व र सम्मानको रूपमा लिने गर्छन्। राजनीतिज्ञले पनि नेपालमा विदेश मन्त्रालयका अनुभवी तथा वरिष्ठमध्येकै पठाउनुपर्ने ठान्दै आएका छन्। विशेष मन्त्रालयको वरिष्ठ सहसचिवदेखि अतिरिक्त सचिवसम्मले यो पदमा आउन निकै जोडबल गरेको र पूर्वपरराष्ट्र सचिव नै विदेशमन्त्री रहेका कारण निर्णयमा ढिलाइ भएको हो। प्रधानमन्त्री, विदेशमन्त्री र सुरक्षा सल्लाहकारका फरकफरक चाहना हुँदा पनि ढिलो भएको हुन सक्छ, दिल्लीस्थित नेपाली दूतावासका एक अधिकारीले भने, अब छिट्टै तय होला। युरोपमा काम गरिरहेका राजदूत नै नेपालमा आउलान्जस्तो छ। फ्रान्समा राजदूत रहेकालाई नेपाल पठाउने विषयमा छलफल भइरहेको भेउ नेपाली कूटनीतिज्ञले पाएका छन्। यसपटक दिल्लीलाई निर्णय लिन धेरै समस्या परेको छ, नेपाली कूटनीतिज्ञले सुनाए, अन्यथा उनीहरू नेपालमा आउने व्यक्ति चयन गरिरहेका हुन्थे। एक जनाको नाम राजदूत फर्कनुअघि नै सिफारिस गरेका हुन्थे। अहिले कहिले कसको त कहिले कसको नाम आइरहेको छ। तर, वास्तविक नाम अझै सिफारिस भएको छैन। नेपाली मिडियामा पनि भावी भारतीय राजदूत भन्दै विभिन्न नाम आएका छन्। अखिलेश मिश्रा, गोपाल बाग्ले र जावेद अर्सद तीमध्ये केही नाम हुन्। ती सबै सहसचिव हुन्। उनीहरूभन्दा वरिष्ठले पनि यसमा दाबी गरेका थिए। विदेश सचिवको दौडमा पछि परेका सचिव टीएस त्रिमूर्ति र अर्का सचिव विकास स्वरूपको पनि नाम चर्चामा छ। तर, अहिले फ्रान्सका राजदूत विनय मोहन क्वात्राको नाम बढी चर्चामा छ। सन् १९८८ मा उनी कूटनीतिक सेवामा प्रवेश गरेका क्वात्रा फ्रान्समा राजदूत छन्। उनी यसअघि सार्क सचिवालयमा सन् २००६ देखि २०१० सम्मा निर्देशकको रूपमा नेपालमा थिए। स्वरुप सन् १९८६ र त्रिमूर्ति १९८५ मा कूटनीतिक सेवा प्रवेश गरेका थिए। ब्रसेल्समा राजदूत रहेकै बेला पुरी नेपालको जिम्मेवारी लिएर आएका थिए। सन् १०१५ देखि २०१७ सम्म काम गरी फ्रान्सको राजदूत भएका हुन्। राष्ट्रसंघका लागि जेनेभा र न्युयोर्क दुवै स्थान, चीन र अमेरिका काम गरिसकेका उनी अनुभवी कूटनीतिज्ञको रूपमा चिनिन्छन्। उनको नाम दिल्लीमा आएको र उनी नै राजदूत भएर आउने अधिकारीले बताए। भारतले नेपालमा विशेष परिस्थितिबाहेक राजदूत खाली गरेको छैन, पूर्व परराष्ट्रसचिव डामदनकुमार भट्टराईले भने, सन् १९६४ मा राजदूत रहेका हरिश्वार दयाल नाम्चे यात्रामा हाई अल्टिच्युटले निधन भएपछि तीन महिना राजदूतविहीन बनेको थियो, लैनचौर। त्यसपछि सामान्य ढिलाइ भए पनि नाम भने आउने गरेको उनको अनुभव छ। दयालको निधन भएपछि प्रक्रिया अघि बढाउँदा तीन महिनापछि श्रीमन् नारायण राजदूतको रूपमा आएका थिए। नेहरुका विश्वास पात्रा दयाल उनैसँग सिधा सम्पर्क गर्ने कूटनीतिज्ञ थिए। १०१२ दिनको ग्याप त हुने गरेको थियो। राजदूत नारायण फर्केपछि अर्का राजदूत राजबहादुर आउन दुई साता बढी समय लागे पनि नाम पहिले नै पक्का भएको थियो। सन् १९७६ मा एम रसगोत्रा फर्केको ४२ दिनपछि एनबी मेनन् राजदूको रुपमा आएका थिए। पहिले पनि केही समय ग्याप भए पनि नाम तय भइसहेको हुन्थ्यो। सन् १९८२ को जुलाईमा एनपी जयन फर्केपछि एचसी सरिन आउन पनि ३१ दिन लागेको थियो। सन् १९९५ मा विमलप्रसाद फर्केको तीन महिनापछि मात्र केभी राजन राजदूतको रूपमा आएका थिए। सन् २००४ को जुलाईमा श्याम शरण फर्केपछि शिवशंकर मुखर्जी आउन पनि करिव तीन महिना लागेको थियो। रञ्जित रे फर्केको एक महिनापछि मञ्जिभसिंह पुरी आएका थिए। भारतीय दूतावासले भने यो विषयमा कुनै जानकारी नरहेको बताएको छ। परराष्ट्र मन्त्रालयले पनि अहिलेसम्म अग्रिमा (सहमति) का लागि कुनै नाम नआएको स्पष्ट पारेको छ। नेपाल राम्ररी बुझेको र प्रधानमन्त्री कार्यालयसँग राम्रो सम्वन्य गर्न सक्ने व्यक्ति राजदूतको रूपमा आउन सक्ने भट्टराईले बताए। उनीहरू हामीकोबाट झै जथाभावी गर्दैनन्। सबै विषय अध्ययन गरेर मात्र मानिस चयन गर्छन्, पूर्वसचिव भट्टराईले भने, हामीकोमा जस्तो राजदूत नियुक्तिको गाईजात्रा अन्य मुलुकमा हुँदैन।"
आयल निगमको नाफा साढे सात अर्ब,"काठमाडौं : नेपाल आयल निगमले पछिल्ला पाँच वर्ष निरन्तर नाफा गरेको छ। आर्थिक वर्ष २०७५७६ मा निगमलाई सात अर्ब ५० करोड रुपैयाँ नाफा भएको छ। काठमाडौंमा शनिबार सम्पन्न निगमको ५०औं वार्षिकोत्सव यो तथ्यांक सार्वजनिक गरिएको हो। निगम आव ०७१७२ देखि निरन्तर नाफा कमाउने सरकारी संस्थान बनेको छ। आर्थिक वर्ष २०६५६६ मा तीन अर्ब ३१ करोड नाफा गरेको निगमले त्यसपछि पाँच आर्थिक वर्षसम्म घाटा व्यहोरेको थियो। निगमले सबैभन्दा बढी आव २०७२७३ मा १९ अर्ब ३६ करोड रुपैयाँ नाफा गरेको थियो। त्यसपछि आव २०७१७२ मा १५ अर्ब चार करोड नाफा कमाएको थियो। स्वचालित मूल्य प्रणाली कार्यान्वयन र अन्तर्राष्ट्रिय बजारमा इन्धनको मूल्य घट्दा निगमले अत्यधिक नाफा गरेको हो। पूर्वकार्यकारी निर्देशक चण्डिका भट्टको कार्यकालमा २०७१ असोज १३ गतेदेखि अन्तर्राष्ट्रिय बजार मूल्यका आधारमा निगमले स्वचालित मूल्य प्रणाली कार्यान्वयनमा ल्याएको थियो। निगमले पुस १ गतेसम्म गरी ६१ पटक इन्धनको मूल्य समायोजन गरेको छ। निगमले गत आर्थिक वर्षमा भन्सार शुल्क, सडक मर्मत शुल्क, वातावरण खर्च, मूल्य अभिवृद्धि कर, पूर्वाधार विकास कर(बूढीगण्डकी), आयकर गरी कुल ६३ अर्ब ८५ करोड रुपैयाँ सरकारलाई राजस्व तिरेर पनि साढे सात अर्ब रुपैयाँ नाफा गरेको हो। गत आव निगमले भन्सार शुल्कतर्फ १३ अर्ब दुई करोड, सडक मर्मततर्फ ५ अर्ब ४८ करोड, वातावरण खर्चतर्फ एक अर्ब १० करोड, मुल्य अभिृवृद्धि करतर्फ २९ अर्ब ३१ करोड, पूर्वाधार विकास कर(बूढीगण्डकी) तर्फ ११ अर्ब ९५ करोड र आयकरतर्फ तीन अर्ब रुपैयाँ सरकारलाई बुझाएको थियो। निगमले इण्डियन आयल कर्पोरेसन (आईओसी) सँग द्विपक्षीय सम्झौता गरी पेट्रोलियम पदार्थसँगै खाना पकाउने ग्यासको कारोबार गर्दै आएको छ। यसवाहेक हालै निगमले आफ्नो कारोबारलाई विस्तार गरी आफ्नै ब्रान्डमा खाना पकाउने ग्यास सिलिन्डर उत्पादन र ग्यास भण्डारण प्लान्ट निर्माण कार्य सुरु गरेको छ। कार्यक्रममा उद्योग, वाणिज्य तथा आपूर्तिमन्त्री लेखराज भट्टले पेट्रोलियम पदार्थ र खाना पकाउने ग्यास राष्ट्रिय सुरक्षाको विषय भएकाले यो क्षेत्रलाई निजी क्षेत्रको भरमा छाड्न नमिल्ने बताए। एलपी ग्यास उद्योग संघ र नेपाल पेट्रोलियम डिलर्स राष्ट्रिय एसोसिएसन र नेपाल पेट्रोलियम ढुवानी व्यवसायी महासंघलगायतले ग्यासको कारोबारमा निगमले हात हाल्न नहुने धारणा राखेपछि मन्त्री भट्टले उदार र खुला अर्थतन्त्रमा जो सुकैले स्वस्थ्य प्रतिस्पर्धा गर्न मिल्ने भन्दै निगमले ग्यासको कारोबार गरेर छाड्ने जानकारी दिए। मन्त्री भट्टले पेट्रोलियम राष्ट्रिय ऐन ल्याउन आवश्यक गृहकार्य पनि सुरु भएको बताए। विद्युत् ऊर्जाको पर्याप्त उत्पादन भए पनि नेपालमा खाना पकाउने ग्यास र पेट्रोलियम पदार्थको कारोबार सधैं रहिरहने जानकारी गराउँदै उनले निजी क्षेत्रका उद्योगीको कुनै पनि लगानी नडुब्ने आश्वासन दिए। निगम सञ्चालक समितिका अध्यक्ष बैकुण्ठ अर्यालले निगमको कर्मचारीलाई एक महिना बराबरको अतिरिक्त रकम पुरस्कारको रूपमा उपलब्ध गराउने घोषणा गरे। अर्यालले ग्यास उद्योग, ढुवानी व्यवसायी, पेट्रोलियम व्यवसायीको जायज माग पुरा गर्ने भन्दै कुनै पनि नाजायज मागको नाममा अतिआवश्यक पेट्रोलियम क्षेत्रमा बन्द हडताल नगर्न आग्रह गरेका छन्। निगमका कार्यकारी निर्देशक सुरेन्द्र पौडेलले विभिन्न स्थानमा भण्डारण गृहको क्षमता विस्तार गर्ने कार्यलाई अघि बढाएको जानकारी दिए। धनुषा र झापामा ग्यासको प्लान्ट, टर्मिनल र ग्यास भण्डारण गृह निर्माण, लेखा प्रणालीलाई कम्प्युटराइज्ड, डिपोमा ईबिलिङ र ईपीडीओजस्ता कामलाई गति दिइएको उनले बताए।"
"फार्ममा लगानी १५ करोड, छैनन् गाई","दोलखा : भीमेश्वर नगरपालिका८ बोचमा १५ करोड लगानीमा सुरु गरिएको गाई फार्म अलपत्र छ। ६ सय क्षमताको दक्षिण एसियाकै ठूलो भन्दै ८ वर्षअघि सुरु गरिएको फार्ममा अहिले न गाई छन्, न सञ्चालक नै सम्पर्कमा छन्। फार्मकै लागि भनेर ६ वटा सामुदायिक वनको करिब ३ हजार रोपनी वन पनि फाँडेर स्वाहा पारिएको छ। नेपाल डेरी उद्योग संघका पूर्वअध्यक्ष एवं कालिञ्चोक काउफार्म एन्ड रिसर्च सेन्टरका प्रमुख रामकुमार खड्काले सरकारी सहयोगमा खोलेको गाई फार्म अलपत्र छाडेर सम्पर्कविहीन छन्। दैनिक डेढ लाख लिटर दूध उत्पादन गर्ने लक्ष्यसहित ०६८ देखि काम सुरु गरिएको रिसर्च सेन्टरले फार्मलाई अलपत्र छाडेको हो। यो फार्म काठमाडौंबाट एक सय २० किलोमिटरको दूरीमा पर्छ। फार्ममा बनेका अधिकांश संरचना अलपत्र छन्। पब्लिक प्राइभेट पार्टनरसिप पद्धतिबाट सुरु गरिएको गाई फार्ममा सरकारको करिब ८ करोड लगानी छ। गाईपालनका लागि अत्याधुनिक गोठ बनेका छन्। ती गोठको भुइँ, छाना र भित्तामा काठको फ्लोरिङ ओच्छ्याइएको छ। घना जंगल मासेर भव्य कटेज बनेका छन्। ठूला रूख काटेर घाँस खेतीका लागि बारी बनाइएका छन्। बारीमा आलु रोपेर रिसर्च सेन्टरका खड्काले आफ्नो लगानी सुरक्षित गरेको स्थानीयको आरोप छ। अन्तिम चरणमा पुगेको गोठ चार वर्षअघिको भूकम्पले क्षति पुर्याएको थियो। भूकम्पले पुर्याएको क्षतिपछि फार्मको पुनर्निर्माण भएको छैन। अहिले गाई फार्ममा १० वटा बाख्रा, ३ वटा कुकुर र एक जना कुरुवाबाहेक केही देखिँदैन। फार्म कुरेर बसेका विश्व तामाङले गाई आउँछ भनेर फार्म कुरेको बताए। मुडेचरिकोट राजमार्गको हलहलेबाट करिब ५ किलोमिटर पहुँचमार्गसहित फार्ममा करिब ११ करोड लगानी भइसकेको बताइन्छ।"
चरा हेर्न डेनमार्कदेखि पोखरा,"पोखरा : डेनमार्कका ७४ वर्षीय इंगर फिलिप्ससहित १३ जना चराप्रेमीलाई नेपाल चरा र वन्यजन्तुको अवलोकनका लागि उपयुक्त देश हो भन्ने कन्भिन्स गर्न चराविज्ञ राजेन्द्र गुरुङलाई ३ वर्षजति लाग्यो। तीन वर्ष अघिदेखि नेपालमा चरा अवलोकन गराउन कोसिस गरेका नेपाल पन्छी संरक्षण संघका अध्यक्ष गुरुङले २०१९ को अन्ततिर आएर मात्र डेनमार्कको यो टोलीलाई कन्भिन्स मात्र गराए। १५ दिन नेपालका विभिन्न स्थानमा लगेर चराका विभिन्न प्रजाति देखाउन उनी सफल भए। सन् २०१७ देखि गुरुङले यो टोलीलाई नेपालमा चरा अवलोकनका लागि प्याकेजमा घुमाउन कोसिस गरेको सुनाए। माउन्ट एभरेस्ट, बुद्ध जन्मभूमि नेपालमा चरा र वन्यजन्तु अवलोकनका लागि पनि उत्तिकै महŒवपूर्ण रहेको भन्दै उनले नेपाल भ्रमण गर्न यो टोलीलाई अनुरोध गरेका थिए। पर्यटकले कुनै पनि देशको भ्रमण गर्नुअघि आफू जे उद्देश्यका लागि घुम्न जाने हो त्यो उद्देश्य पूरा हुने नहुने यकिन हुन खोज्छन्। त्यसपपछि त्यहाँको शान्तिसुरक्षा र मौसम अवस्थाबारे पनि विश्वस्त हुन्छन्। नेपालमा घुम्न आउने धेरै पहिलेदेखि चाहन्थ्यौं। हिमालयको देश नेपालमा हिउँ परिरहन्छ भन्ने फिलिङले पनि यहाँ आउनेबारे डिसिजन लिन समय लागेको बर्ड लाइफ डेनमार्कका सदस्यसमेत रहेका ६४ वर्षीय लेन स्मिथले बताए। हिँउ नै हिँउ हुने भएकाले चराका धेरै प्रजाति देख्न गाह्रो हुने बुझाइ रहेको उनले सुनाए। यहाँ आएर चराको अवलोकन गर्दा अहिलेसम्म नदेखेका गिद्धका विभिन्न प्रजाति, ह्वाइट टेल इगल, गोल्डेन हेड इगललगायत धेरै प्रजातिका चरा अवलोकन गर्न पाउँदा निकै खुसी लागेको उनले सुनाए। डेनमार्कमा गिद्ध नपाइने पनि उनले जानकारी दिए। डेनमार्कमा हजारौंले चरा अवलोकन गर्ने र संरक्षणमा लाग्ने गरेकाले नेपाल चरा पर्यटनको सम्भावना भएको उनले बताए। डेनमार्कलगायत चरा अवलोकन गर्न र फोटा खिच्न मन पराउने देशका चराप्रेमीलाई नेपालप्रति आकर्षित गर्न चरा पर्यटन प्रवद्र्धन गर्नुपर्ने नेपाल पन्छी संरक्षण संघका अध्यक्ष गुरुङले बताए। यस्ता पर्यटकको बसाइ धेरै हुने र खर्च पनि धेरै गर्ने भएकाले रोजगारका अवसरसमेत सिर्जना हुने उनले सुनाए। चरा पर्यटनमा चरा गाइड, पोटरले पनि आकर्षक तलब पाउने गर्छन्। नेपाल सरकारले सन् २०२० लाई नेपाल भ्रमण वर्षको रूपमा मनाउने घोषण गरी शुभारम्भ गरिसकेको अवस्थामा विदेशमा चरा पर्यटनको प्रवद्र्धन गरिनुपर्ने उनले बताए। हिमाल, पहाड र तराईमा पाइने वन्यजन्तु, चराचुरुङ्गी, वनस्पतिबारे अन्तर्राष्ट्रिय बजारमा प्रवद्र्धन गर्न सके गुणस्तरीय पर्यटकको आगमन बढ्ने उनले सुनाए। चरा र वन्यजन्तुको अवलोकनका लागि १५ दिनको समय लिएर नेपाल आएको डेनमार्कको टोलीले पोखरा, चितवन, लुम्बिनी, बर्दियामा चरा र वन्यजन्तुको अवलोकन गरेका थिए। पोखराको फेवातालमा पानी चराको अवलोकन गरेको यो टोलीले गिद्धका विभिन्न प्रजातिबारे जानकारी लिएको गुरुङले बताए। नेपाल चरा अवलोकनका लागि महत्त्वपूर्ण स्थान रहेको डेनमार्कका स्मिथले बताए। जलवायु परिवर्तनको सूचक चरालाई मान्ने गरिन्छ। तापक्रम वृद्धिका कारण वातावरणमा फेरबदल हुने भएकाले चराको वासस्थानमा समेत बदलाब आइरहेको विभिन्न अध्ययनले देखाएको छ। त्यसैले जैविक विविधताका लागि महŒवपूर्ण चराको अध्ययन अनुसन्धान गर्न पनि पर्यटक आउने भएकाले चरा पर्यटनको विकासमा सरकार र निजी क्षेत्र लाग्नुपर्ने चरा संरक्षण क्षेत्रमा लामो समयदेखि लागेका पृथ्वीनारायण क्याम्पस पोखराका उपप्राध्यापक रामजी गौतम बताउँछन्। विश्वमा ११ हजार ३२ प्रजातिका चरा पाइन्छन्। पछिल्लो तथ्यांकअनुसार नेपालमा ८ सय ८८ प्रजातिका चरा छन्। ती मध्ये १ सय ६८ प्रजातिका चरा अति संकटमा रहेको चराविद डा हेमसागर बरालले बताए। वासस्थान विनास र चरालाई चाहिने अनुकूल वातावरण नहुँदा ६ प्रजातिका चरा नेपालबाट लोप भइसकेका छन्। नेपालमा चरा हेर्न बेलायती, अमेरिकी, जर्मनीलगायत युरोप र अमेरिकाका पर्यटक बढी आउने गरे पनि पछिल्लो समय एसियाली देश मलेसिया, थाइल्यान्ड, सिंगापुर, चीनलगायत देशका पर्यटक पनि आउने गरेको पोखरा पन्छी समाजका सचिव हेमन्त ढकालले बताए। नेपाल भ्रमण गर्नेमध्ये कति प्रतिशत पर्यटकको उद्देश्य चरा अवलोकन गर्ने हुन्छ भन्ने यकिन नभए पनि ४ देखि ५ प्रतिशत रहेको अनुमान गरिएको छ। नेपाल भ्रमण गर्ने पर्यटकमध्ये ६० देखि ७० प्रतिशत पर्यटकले निकुञ्ज, आरक्ष, संरक्षित क्षेत्र भ्रमण गर्ने गरेको विज्ञहरू बताउँछन्। राष्ट्रिय निकुञ्ज तथा वन्यजन्तु विभागको गत आर्थिक वर्षको तथ्यांकअनुसार नेपाल भित्रिएका १० लाख पर्यटकमध्ये ७ लाखले निकुञ्ज, आरक्ष र संरक्षण क्षेत्र घुमेका थिए। पर्यटन व्यवसायमा चरा अवलोकन गर्ने पर्यटक निकै खर्चालु र लामो समय बस्ने पर्यटकमा पर्छन्। एउटा पर्यटकले आफूले हेर्न र क्यामरामा कैद गर्न खोजेको चरा, जंगली जनावर नदेखेसम्म बस्ने हुन्छन्। चाहे जति पैसा खर्च गरेर भए पनि त्यो पूरा गर्ने भएकाले यस्ता पर्यटकबाट राम्रो आम्दानी हुने पोखराका पाका चरा पर्यटन गाइड हरि केसी बताउँछन्। यतिबेला पोखराका ९ तालमा साइबेरियालगायत क्षेत्रबाट जाडो छल्न पानी चरा आएका छन्। यसरी आउने पाहँुना चराको संरक्षणका साथै पर्यटनसँग जोड्न सके पर्यटकको बसाइ लम्बिने उनले सुनाए।"
१६ दिनदेखि बेपत्ता कुखुरा व्यावसायी मृत फेला,राजविराज : सोह्र दिनदेखि बेपत्ता सप्तरी राजगढ३ नर्घो पूर्व टोलका एक कुखुरा व्यावसायी मृत फेला परेका छन्। नर्घोस्थित रत्नसागर सार्वजनिक पोखरीमा ४५ वर्षीय सुर्यनारायण मण्डल मृत फेला परेको सप्तरी प्रहरीले जनाएको छ। घरदेखि साढे एक किलोमिटरको दुरीमा रहेको रत्नसागर पोखरीको डिलमा सञ्चालन गरेको कुखुरा फारमको रेखदेख गर्दै उनी फारममै बस्दै आएका थिए। मण्डल १६ दिनअघि उधारो दिएको रकम उठाउन जान्छु भनी हिंडेको मृतकका भाइ ३५ वर्षीय शिवनारायण मण्डलले जानकारी दिए। मृतक मण्डलकी श्रीमती एक छोरा र एक छोरीका साथ १५ वर्षदेखि माइत बस्दै आएकी छिन्। कसले मारेको हो वा आफैं मृत्यु भएको हो अनुसन्धान हुनुपर्ने भाइ शिवनारायणको माग छ। मृत्यु शंकास्पद भएपछि शवको पोष्टमार्टम राजविराजमा नगरी धरान पठाइएको र आज पोष्टमार्टम हुने प्रहरीले जानकारी दिएको छ। प्रहरीका अनुसार मृत्यु भएको मिति तथा डुबेर वा अन्य कारणले मृत्यु भएको यकिन गर्न शव धरान पठाइएको हो। प्रमाण भेटिन्छ कि भनेर पोष्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान पठाइएको जिल्ला प्रहरी कार्यालय सप्तरीका इन्स्पेक्टर यमलाल बन्जाडेले बताए।
अभियुक्त पक्राउ गर्न प्रहरीले बौद्धमा गोली चलायो,काठमाडौँ : फरार अभियुक्त सिन्धुपाल्चोकका विष्णु लामालाई पक्राउ गर्ने क्रममा वौद्ध प्रहरीले गोली चलाएको छ । लामालाई पक्राउ गर्ने क्रममा भाग्न खोजेपछि गोली चलाउनु परेको काठमाडौँ प्रहरी प्रमुख उत्तमराज सुवेदीले जानकारी दिए । प्रहरीका अनुसार कर्तव्य ज्यान र ज्यान मुद्दाका अभियुक्त लामा फरार थिए । आइतबार दिउसो बौद्धको टोलीले देखेर पक्राउ गर्न खोज्दा भागेपछि गोली चलाएको बताइएको छ । प्रहरी टोलीले निजको घुँडामुनि गोली प्रहार गरेको जनाएको छ । लामालाई अहिले उपचारका लागि प्रहरी नियन्त्रणमै वीर अस्पताल लगिएको छ । लामा दुई वर्षअघि सिन्धुपाल्चोकमा भएको विवादका क्रममा गोली हानी हत्या गरेको अभियोगपछि फरार थिए ।
मेयरले मिचाए जानकी मन्दिरको जग्गा,"जनकपुरधाम : सडक विस्तार गर्दा बीचबाट बराबर पर्ने गरी दुवैतिरका जग्गा लिइन्छ। उपमहानगरपालिकाले रामजानकी मन्दिरमाथि भने घोर अन्याय गरेको छ अर्कातिरका निजी घर जोगाई मन्दिरकै जग्गा मात्र काटेर। अतिक्रमणको चपेटामा परेको प्रसिद्ध यो मन्दिर सरकारी निकायबाट जोगाउनुको साटो उल्टै अतिक्रिमित भएको छ। त्यसलाई लिएर नागरिक समुदाय आन्दोलित भएको छ। मेयर लालकिशोर साहले पूर्वतर्फ बनाइएका निजी घर नभत्काई जानकी मन्दिरकै मात्र जग्गा कटाउन निर्देशन दिएको कर्मचारीले बताए। एकातिर मात्र काट्दा मन्दिरको ४ धुर १ कनमा जमिन बाटोमा गएको छ। जनकपुरको मुटु मानिने जानकी मन्दिर क्षेत्रमा जग्गाको चलनचल्तीको मोल प्रतिधुर २ करोडभन्दा बढी छ। निजी व्यक्तिबाट प्रलोभनमा परेर उपमहानगरले करोडौंको जग्गा मन्दिरतर्फ मात्र प्रयोग गरेको हो। जनकपुरधाम ३ मा पर्ने मन्दिरको सिट नम्बर १३५५२४ को कित्ता नम्बर ८ को साविक क्षेत्रफल ३ कठ्ठा १० धुर छ। सडक विस्तारबाट बगैंचाको बीचमा ०७० मिटर चौडाइ पूर्वदक्षिण कुनामा ३ मिटर तथा पूर्वउत्तरको कुनामा ४८८ मिटर कटाइएको हो। जानकी मन्दिर ५ बिघामा फैलिएको छ। पूर्वपट्टि रहेका निजी घरतर्फ ८ फिटजति जग्गा लिए मात्र दुवैतर्फ बराबर हुने थियो, नागरिक समाजका अगुवा मुरली मनोहर मिश्र भन्छन्, तिनलाई जोगाउन मन्दिरको जग्गा अतिक्रमण गरियो। नगरपालिकाले मन्दिरको पर्खाल भत्काएर जग्गा काटी नयाँ पर्खाल लगाएको छ। विश्वसम्पदामा सूचीकृत गराउन प्रयास भइरहेको मन्दिर रक्षकबाटै अतिक्रमणमा परेको हो। मन्दिर रहेको वडा नम्बर ३ का अध्यक्ष दीपेन्द्र साह स्वयं उपमहानगरबाट भएको नापीमा गल्ती गरिएको बताउँछन्। सडक विस्तारका लागि प्रथम चरणकै नापीमा गल्ती गरिएको थियो, उनले भने, १६ फिटजति मन्दिरको फूलबारी तोडेर त्यहाँका घरधनीलाई जोगाउन योजना बनाइयो। दुवैतिर ८८ फिट लिनुपर्थ्यो। मेयर साह भने बाटोबारे निर्णय गर्ने सर्वाधिकार वडालाई भएको बताउँछन्। जानकी मन्दिरलाई विश्व सम्पदामा सूचीकृत गराउन हामीले सबैभन्दा बढी पहल गरिरहेका छौं। त्यस क्षेत्रमा बाटो विस्तार हुँदा मन्दिरको जग्गा मिच्ने वा अन्य कुनै काम भएकोबारे मलाई जानकारी छैन, मेयर साहले भने, त्यसमा पनि प्रत्येक वडामा बाटो छुट्याउने जिम्मा सम्बन्धित वडाध्यक्षलाई नै हुन्छ। यो उपमहानगरपालिकासँग सम्बन्धित विषय नै होइन। नापी कार्यालय पनि मन्दिरको जमिन एकोहोरो मिचाइमा परेको निचोडमा छ। उसले यसमा ३ पटक नापी गरिसकेको छ। र, अतिक्रमणसम्बन्धी चिनो लगाइएको नापी कार्यालय धनुषाका टोली प्रमुख राजेन्द्र साहले बताए। सासिकको नक्सालाई आधार मानेर बाटो छुट्याउनुपर्दा दुवै तर्फबाट आधाआधा लिनुपर्छ। पूर्वतर्फका घर तोड्नुपर्छ भनेर जोगाउन मिल्दैन, उनले भने। जानकी मन्दिरको जग्गा सुनियोजित रूपमा खुम्च्याउने काम भएको भन्दै स्थानीयले विरोध गरेपछि जिल्ला प्रशासनले नापी टोली खटाएको थियो। तेस्रो चरणको नापीका लागि टोली पठाउँदा उपमहानगरपालिकाको ठाडो हस्तक्षेप भयो। उक्त दिन पुस २१ गते टोलीलाई सहयोग गर्न उपमहानगरपालिकालाई अमिनसहित पठाइदिन पत्राचार गरिएको थियो। तर, नगरप्रमुख साहले कर्मचारी वा अमिन कसैलाई पठाएनन्। यसै विषयलाई लिएर नगरप्रमुख साह र तत्कालीन प्रमुख प्रशासकीय अधिकृत धर्मनाथ जोशीबीच विवाद भएको थियो। मनमुटाव भएलगत्तै जोशीलाई सुदूरपश्चिम मुख्यमन्त्री तथा मन्त्रिपरिषद्को कार्यालयमा सरुवा गरियो। मैले नापीका लागि अमिन पठाउन पत्र काटेको थिएँ, जोशीले त्यसबेला पत्रकारसँग भनेका थिए, त्यो पत्र चलानी पनि भयो। तर, मेयरसाबले अमिन र कर्मचारीलाई गाली गर्दै नापीमा नजान निर्देशन दिनुभयो। नापी टोलीले साबिकको नक्साबमोजिम जानकी मन्दिरको जग्गा अतिक्रमण भएको आफ्नो प्रतिवेदनमा उल्लेख गरे पनि पूर्वतर्फ निजी सम्पत्ति कति जोगाइएको छ खुलाएको छैन। मन्दिरको जग्गाका विषयमा थप अनुसन्धान भइरहेको र सत्यतथ्य पत्ता लगाउन नापी टोली फेरि पनि खटाइने धनुषाका प्रमुख जिल्ला अधिकारी प्रदीपराज कँडेलले बताए। सेन्टर लाइनबाट यति जग्गा बाटोमा गयो भनेर देखाइएको छ। तर, पूर्व र उत्तरपट्टि व्यक्ति विशेषको जग्गा केकति परेको छ वा छैन भन्ने प्रतिवेदनमा छैन, उनले भने, त्यो स्पष्ट पार्न मैले फेरि पनि नापी कार्यालयका प्रमुखलाई पत्र पठाएको छु। जानकी मन्दिर प्रदेश २ कै धार्मिक धरोहर भएको हुँदा यसमा अतिक्रमण हुनु चिन्ताको विषय रहेको प्रदेश २ का आन्तरिक मामिला तथा कानुनमन्त्री ज्ञानेन्द्र यादव बताउँछन्। यादव भन्छन्, यस विषयमा निष्पक्ष छानबिनका लागि मैले प्रशासनलाई पत्राचार गरिसकेको छु।"
मदिरा बेच्न सन्तान,"डोल्पा : मदिरा बिक्री गर्न स्कुले बालबालिकाको प्रयोग भइरहेको पाइएको छ। स्थानीयले घरमै उत्पादन गर्ने मदिरा बिक्री गर्न बालबालिकालाई प्रयोग गर्दै आएका हुन्। यहाँका अभिभावकले नै घरेलु मदिरा बेच्ने काममा बालबालिकाको प्रयोग गरेको पाइएको हो। अभिभावकले नै काम लगाएपछि अचेल ससाना स्कुले बालबालिका ग्राहक खोज्दै बजारमा मदिरा बिक्री गर्न थालेका हुन्। डोल्पामा धेरैजसो गाउँमा अभिभावक नै सन्तानलाई मदिरा बिक्री गर्न पठाउने गरेको भन्दै सामाजिक अभियन्ता लीला टमटाले यसलाई रोक्नुपर्नेमा जोड दिए। जिल्लाका मुख्यबजार दुनै, त्रिपुराकोट, खदाङ र लिकु लगायतका अन्य बजारमा समेत स्कुले बालबालिका मदिराका ग्यालेन बोकेर बिक्री गर्दै हिँडेका भेटिन्छन्। पढाइ खर्चको जोहो गर्न घरमा बनाइएको मदिरा बेच्न आएको एक बालिकाले सुनाउने गरेकी छन्। घरमै बसेर पढ्ने उमेरमा बालबालिका रक्सी बोकेर ग्राहकको खोजीमा हिँड्न थालेका छन्। डोल्पाका मुख्य बजारहरूमा स्थानीय मदिरा उत्पादन र बिक्री वितरण गर्न प्रतिबन्ध लगाइएको छ। तर, स्थानीयवासी लुकीछिपी व्यापार गरिरहेका छन्। प्रहरी प्रशासनले स्थानीय मदिरा उत्पादन र बिक्री वितरण गर्न प्रतिबन्ध लगाइपछि स्थानीयले बालबालिका प्रयोग गरेर बेच्न थालेका हुन्। साना बालबालिकालाई प्रहरीले त्यति ध्यान नदिने भएकाले पनि घरबाट बजारसम्म पुर्याएर मदिराको बिक्री वितरण हुने गरेको सरोकारवालाको भनाइ छ। डोल्पामा हाल बालबालिकाका अधिकारका विषयमा काम गर्ने कुनै पनि सरकारी तथा गैरसरकारी निकाय भने छैनन्।"
प्रधानसेनापति थापा बंगलादेश भ्रमणमा,काठमाडौं : नेपाली सेनाका प्रधानसेनापति पूर्णचन्द्र थापा मित्रराष्ट्र बंगलादेश प्रस्थान गरेका छन्। त्यहाँका आर्मी प्रमुख अजीज अहमेदको औपचारिक निमन्त्रणामा थापा आइतबार सात सदस्यीय भ्रमण दलका सदस्यसहित बंगलादेश उडेका हुन्। थापालाई बलाधिकृत रथी शरदकुमार गिरीले त्रिभुवन अन्तर्राष्ट्रिय विमानस्थलमा बिदाई गरे। विमानस्थलमा जंगी अड्डाको एक सैन्य टुकडीले सम्मान गारत अर्पण गरेको थियो। माघ १ गते स्वदेश फर्किने प्रधानसेनापति थापाले भ्रमणका क्रममा सैनिक युनिट भ्रमणदेखि उच्चस्तरीय भेटवार्ता र ऐतिहासिक स्थलको भ्रमण गर्ने कार्यक्रम रहेको छ। सेनाले यो भ्रमणले दुई देशको आपसीहित र पारस्परिक सम्बन्धलाई थप सुमधुर र प्रगाढ बनाउने विश्वास व्यक्त गरेको छ। थापाको अनुपस्थितिमा बलाधिकृत रथी गिरीले कायमुकायम प्रधानसेनापतिको कार्यभार सम्हाल्ने छन्।
दोलखामा टिपर दुर्घटना : ४ जना घाइते,"दोलखा : भीमेश्वर नगरपालिका१, क्षमावतीको राम्पामा आइतबार बिहान टिपर दुर्घटना भएको छ । सिंगटीबाट चरिकोट आउँदै गरेको टिपर दुर्घटना हुँदा ४ जना घाइते भएका छन् । चालक भने फरार छन् । दुर्घटनामा परेर कालिञ्चोक गाउँपालिका८, मलेपुका ३६ वर्षीय विक्रम खड्का, ३५ वर्षीय देवकी माझी, ७५ वर्षीय नन्द माझी र १२ वर्षीय रश्मी माझी घाइते भएको दोलखा प्रहरी प्रवक्ता प्रहरी निरीक्षक रेशम बोहराले बताए । कालिञ्चोक गाउँपालिका७ का ३५ वर्षीय चालक प्रदीप पकुवाल फरार रहेको प्रहरीले जनाएको छ । घातेहरूको चरिकोट प्राथमिक स्वास्थ्य केन्द्रमा उपचार भइरहेको छ । आइतबार बिहान करिव साढे ८ बजे गिटी बोकेको बा ४ ख ६११६ नम्बरको लोड टिपर आफैँ अनियन्त्रित भइ सडकबाट करिब ३० मिटर तल पुगेको थियो ।"
रिभल्वरसहित पक्राउ,काठमाडौं : हतियारसहित दुईजनालाई प्रहरीले पक्राउ गरेको छ । सिनामंगलबाट महानगरीय प्रहरी परिसर काठमाडौंको टोलीले रिभल्बर र त्यसमा लाग्ने दुई ६ राउन्ड गोलीसहित दुई जनालाई पक्राउ गरेको हो । पक्राउ पर्नेमा धनुषाका धर्मेन्द्र पासवान र सिरहाका दिनेशकुमार साह रहेको प्रहरीले जनाएको छ । साह गेष्ट हाउसका सञ्चालक हुन् भने पासवान ट्राभल एजेन्सी सञ्चालक हुन् । सिनामंगलमा पार्किङ गरिरहेको बा१५च १५३६ नम्बरको कार चेक गर्दा गाडीमा रिभल्बरसहित ६ वटा गोली फेला परेको परिसरका प्रमुख एसएसपी उत्तमराज सुवेदीले बताए । उनले घटनाको अनुसन्धान भइरहेको बताए ।
भद्रकुमारी घले सेवा सदनको वार्षिकोत्सवमा समाजसेवीलाई सम्मान,"काठमाडौं : भद्रकुमारी घले सेवा सदनको १६औं वार्षिकोत्सवका अवसरमा विभिन्न क्षेत्रबाट समाजमा योगदान दिएका समाजसेवीहरुलाई सम्मान गरिएको छ । लेखक तथा प्राध्यापक अभि सुवेदीलाई रु एक लाख नगदसहित भद्रकुमारी घले व्यक्तित्व सम्मान प्रदान गरिएको थियो । यस्तै पत्रकार भैरव रिसाल, आनन्ददेव भट्ट, सुशीला भट्ट, काजी रोशन, शेरबहादुर गुरुङ, सुनिता गुरुङ लगायतलाई ५० हजारको पुरस्कारबाट सम्मान गरियो ।"
मापसे गरेर अटो चलाउँदा रोकेको ट्रयाक्टरमा ठोक्कियो,"विराटनगर : मोरङ कानेपोखरी६ नर्सरी डाँडामा दुर्घटनामा परेर आइतबार एकजनाको मृत्यु भएको छ भने एक जना गम्भीर घाइते भएका छन् । पश्चिमबाट पूर्वतर्फ जाँदै गरेको को १ ह ४३११ नम्बरको अटो टेम्पो सडकमा रोकेर राखिएको को २ त २९३० नम्बरको मिनी ट्रयाक्टरमा ठोक्किँदा दुर्घटना भएको हो । इलाका प्रहरी कार्यालय पथरीका डीएसपी दिलिप गिरीले दुर्घटनामा अटोमा सवार कानेपोखरी३ हरकपुरका ७६ वर्षीय पूर्णबहादुर परियारको मृत्यु भएको जानकारी दिए । शनिबार राती ११ बजे भएको दुर्घटनामा परेर परियार गम्भीर घाइते भएका थिए । उनको उपचारका क्रममा विराटनगरको नोबेल शिक्षण अस्पतालमा आइतबार बिहान ९ बजे मृत्यु भएको डीएसपी गिरीले बताए । उनका अनुसार दुर्घटनामा अटो चालक २२ वर्षीय रेवत परियार पनि गम्भीर घाइते भएका छन् । उनको नोबेलमै उपचार भइरहेको छ । मृत्यु हुने पूर्णबहादुर अटो चालक रेवतका मावली हजुरबुवा पर्छन् । रेवतका घरमा पाहुना लाग्न जाने क्रममा दुर्घटनामा परेर वृद्धको मृत्यु भएको प्रहरीले जनाएको छ । अत्यधिक मादक पदार्थ सेवन (मापसे) गरेर तीव्र गतिमा चलाइको अटो सडकमा रोकेर राखेको मिनी ट्याक्टरमा ठोक्किँदा घटना भएको अनुसन्धानबाट खुलेको डीएसपी गिरीले बताए । उनका अनुसार ट्याक्टर पनि गलत ठाउँमा पार्किङ गरेर राखिएको थियो। अटो चालकले गरेको मापसे र गलत ठाउँमा गरिएको ट्रयाक्टर पार्किङ दुर्घटनाको मुख्य कारण रहेको पाइयो, गिरीले भने, कानेपोखरीबाट नर्सरी डाँडातिर जाँदै गरेको अटो दुर्घटनामा परेको हो । दुर्घटनापछि अटो र ट्रयाक्टर प्रहरी कार्यालयमा लगिएको छ । अटोमा पूर्ण रुपमा क्षति पुगेको छ । ट्याक्टर चालक कानेपोखरी६ का ३७ वर्षीय टंकबहादुर खड्कलाई नियन्त्रणमा लिएर घटनाको अनुसन्धान भइरहेको जानकारी डीएसपी गिरीले दिए ।"
मनाङमा ढुवानी ठप्प,"बेंसीसहर : भारी हिमपातका कारण हिमाली जिल्ला मनाङमा एक सातादेखि ढुवानी ठप्प छ । पुस १७ देखि मनाङमा हिमपात भएको थियो। अहिले हिमपात अलि पातलो भएको छ । तर, सडकमा बाक्लो हिउँ जमेको छ । तल्लो मनाङको नासो गाउँपालिका ९, दानक्युदेखि माथिल्लो क्षेत्रका सबै सडक तथा पदमार्गमा हिउँ जमेपछि पैदल यात्रासमेत कठिन भएको छ। एक सातायता यातायात सेवा ठप्प भएको छ । सवारीसाधन गुड्न नसकेपछि खाद्यान्न, निर्माण सामग्री लगायतको ढुवानी हुन सकेको छैन । माथिल्लो मनाङ क्षेत्रमा गत मंसिर २७ देखि चामेदेखि सवारीसाधन चल्न सकेका छैनन् । चार सातादेखि माथिल्लो क्षेत्रमा ढुवानी ठप्प छ । माथिल्लो मनाङस्थित होटल तिलिचोका सञ्चालक छिरिङ लोप्साङ गुरुङले हिमपातपछि ढुवानी ठप्प भएको बताएका हुन् । त्यस क्षेत्रमा पर्यटक पनि पुग्न सकेका छैनन्। आवश्यक खाद्यान्न हिउँ पर्नुअघि नै पुर्याइएको थियो। तरकारी भने अभाव भएको स्थानीयले बताएका छन्। मनाङको ङिस्याङ गाउँपालिकाका अध्यक्ष कान्छा घलेका अनुसार खाद्यान्न ढुवानी ठप्प छ भने सवारी गुड्न सक्ने अवस्था छैन । प्रमुख जिल्ला अधिकारी पुष्पराज पौडेलका अनुसार दानाक्युदेखि माथिल्लो क्षेत्रको सडक तथा पदमार्गमा हिउँ जमेको छ । हिमपातपछि मनाङको जनजीवन असहज बनेको उनको भनाइ छ। रात र बिहानको समयमा तापक्रम माइनस १४ डिग्री सेल्सियससम्म झर्न थालेपछि जनजीवन नराम्ररी प्रभावित भएको छ, उनले जानकारी दिए। चिसो बढेपछि दैनिक सम्पादन गर्नुपर्ने कार्य समेत प्रभावित बनेको मनाङका प्रमुख जिल्ला अधिकारी पौडेलले बताए। स्थानीयका अनुसार अत्यधिक चिसोले सानासाना खोलाहरू जम्न थालेका छन्। राति जमेको पानी दिउँसो भएपछि मात्रै बग्न थालेको छ। कहिलेकाँही पानी जमेर लघु जलविद्युत् आयोजना समेत बन्द हुने गरेको छ। साँझ परेपछि पाइपभित्र पानी जमेर धारामा पानी आउँदैन, खानेपानी नै पाइँदैन, मनाङ गाउँका छिरिङ लोप्साङ गुरुङले भने, खोलानाला जम्न थालेका छन्। धारामा पानी जमेर खस्न सक्दैन्। अत्यधिक चिसो बढेसँगै माथिल्लो मनाङ क्षेत्रका विद्यालय बन्द भएका छन्। स्थानीय बासिन्दा जाडो छल्न काठमाडौं र पोखरा झरेका छन्। माथिल्लो मनाङ, नारफूलगायत केही स्थानमा मंसिर १२ गते नै हिमपात भएको थियो।"
सीमानामा थपिए तीन बीओपी,"गुलरिया : नेपालभारत सीमा सुरक्षाका लागि सशस्त्र प्रहरी बल नेपाल नम्बर ३१ गण हेडक्वाटर बर्दियाको तीन वटा बोर्डर आउट पोस्ट (बीओपी) थपिएको छ। गुलरिया नगरपालिकास्थित कट्टी, बढैया ताल गाउँपालिकाको कण्ठपुर र मधुवन नगरपालिकाको भग्रैयामा बीओपी सञ्चालनका लागि स्विकृति दिएको हो। बर्दियास्थित नेपालभारत दक्षिणवर्ती खुला सीमानामा नेपालतर्फ सीमा सुरक्षाबलको तीनवटा पोस्ट थप गरिएको सशस्त्र प्रहरीबल प्रदेश नम्बर ५ का बाहिनीपति सशस्त्र प्रहरी नायब महानिरीक्षक नारायणदत्त पौडेलले बताए। सीमामा सुरक्षाबलको उपस्थिति कम भएको भन्दै ३१ नम्बर हेडक्वाटर बर्दियाले तीनटा पोस्ट थपका लागि प्रस्ताव पेस गरेको थियो। यीबाहेक राजापुर नगरपालिकास्थित मानपुर टपरामा पनि थप्ने नयाँ प्रस्ताव गरिएको छ। गुलरियास्थित कट्टीमा स्थापना गरिएको पोस्टको शुभारम्भको उनले उद्घोष गरे। सरकारले देशैभर एक सय १४ वटा बीओपी थप्ने निर्णय गरेको थियो। ५ नम्बर प्रदेशमा मात्र ३३ वटा बीओपी थपिँदैछ। बीओपी थप नगर्दा एउटा पोस्टले सीमानामा २० देखि ३० किलोमिटरको दूरीमा सुरक्षा दिनुपर्ने बाध्यता थियो। बीओपीको संख्या बढेसँगै अब एउटा पोस्टले ८ किलोमिटरसम्मको दूरीमा सुरक्षा दिने भएको छ। सशस्त्र प्रहरीले जिम्मेवारीमा रहेका सीमा स्तम्भहरूको नियमित अनुगमन, निरीक्षणलगायत जीपीएसमार्फत रेकर्डहरु अद्यावधिक गर्ने काम गर्दै आएको छ।"
भक्तपुरमा दुई प्रहरीसहित चार जनामाथि खुर्पा प्रहार,भक्तपुर : भक्तपुर नगरपालिका १० पाइपलाइनमा एक युवकले अन्धाधुन्ध खुर्पा प्रहार गर्दा ४ जना घाइते भएका छन् । महानगरीय प्रहरी परिसर भक्तपुरकाअनुसार जाजरकोटको नलगाढ नपा १ बस्ने २० वर्षीय रामबहादुर विकले शनिबार अन्धाधुन्ध खुर्पा प्रहार गरेर दुई प्रहरीसहित चारजनालाई घाइते बनाएका हुन्। विकले सुरुमा ओखलढुंगा चम्पादेवी गाउँपालिका १० घर भई हाल भक्तपुर नपा १० कमलविनायक बस्ने ६० वर्षीया भुनामाया थापा र स्थानीय ४५ वर्षीया राजमती जाकिबन्जारमाथि खुर्पा प्रहार गरेको परिसरका प्रहरी निरीक्षक पञ्चलाल गोलेले जानकारी दिए । थापा र जाकिबञ्जारमाथि खुर्पा गरेलगत्तै स्थानीयको सूचनाको आधारमा खटिएको प्रहरीमाथिसमेत विकले खुर्पा प्रहार गरेको प्रहरी निरीक्षक गोलेले बताए । उनका अनुसार विकले आफूलाई नियन्त्रणमा लिन खोज्ने प्रहरी हबल्दार जीतेन्द्रप्रसाद यादव र प्रहरी जवान टोलबहादुर श्रेष्ठमाथिसमेत खुर्पा प्रहार गरेका थिए । प्रहरी हबल्दार यादव र जवान श्रेष्ठ महानगरीय प्रहरी प्रभाग व्यासीमा कार्यरत छन् । खुर्पा प्रहारबाट घाइते थापाको उपचार काठमाडौंको छाउनीस्थित नेपाली सेनाको अस्पतालमा भइरहेको छ । सुरुमा भक्तपुरको मध्यपुर थिमिस्थित मध्यपुर अस्पताल लगिएका उनलाई थप उपचारको लागि नेपाली सैनिक अस्पताल रिफर गरिएको प्रहरी निरीक्षक गोलेले जानकारी दिए । त्यस्तै घाइते जाकिबञ्जारको मध्यपुर अस्पतालमै उपचार भइरहेको छ । प्रहरीले नियन्त्रणमा लिँदा पनि विकले भक्तपुर नपा १० देकोचास्थित बा २ झ १८५ नम्बरको सीआरभी गाडीमा क्षति पुर्याएका छन् । प्रहरी निरीक्षक गोलेका अनुसार विकले सीआरभी गाडीको अगाडिको सिसा फुटाउनुका साथै सञ्चार बेस सेटमासमेत क्षति पुर्याएका छन् । विकलाई महानगरीय प्रहरी परिसर भक्तपुरको नियन्त्रणमा राखिएको छ । उनीमाथि थप अनुसन्धानको कार्य भइरहेको भक्तपुर प्रहरीले जनाएको छ ।
ईक्यान अध्यक्षमा प्रकाश पाण्डे,"काठमाडौं : उच्च शिक्षा अध्ययनका लागि विदेश जान चाहने विद्यार्थीलाई परामर्श दिंदै आएका व्यवसायीको संस्था नेपाल शैक्षिक परामर्श संघ (ईक्यान) को अध्यक्षमा प्रकाश पाण्डे चयन भएका छन् । पाण्डेसहित संघको कार्य समितिमा सबै जना निर्विरोध निर्वाचित भएका छन् । आईतबार बिहान सर्वसम्मत रुपमा नेतृत्व चयन गर्ने सहमति जुटेको हो । पाण्डे दोस्रो पटक अध्यक्षमा निर्वाचित भएका हुन् । पाण्डेको यो दोस्रो कार्यकाल हो । संघको प्रथम, दवितीय र तृतीय उपाध्यक्षमा क्रमश: देवीदास भट्टराई, शेषराज भट्टराई र कृष्ण केसी निर्वाचित भएका छन् । महासचिवमा दीपक भुसाल निर्वाचित भएका छन् । दुई सचिवमा वासुदेव दाहाल र बालकृष्ण श्रेष्ठ निर्वाचित भएका छन् । कोषाध्यक्ष र सह कोषाध्यक्षमा प्रकाश श्रेष्ठ र कर्णबहादुर गुरुङ निर्वाचित भएको संघका सल्लाहकार परिषदका अध्यक्ष राजेन्द्र बरालले बताए । बरालका अनुसार संघका सदस्यहरुमा सुष्मा आचार्य, भवनाथ हुमागाई, रत्न भट्टराई, शुवास गौतम, बिकल्प पोखरेल, आर्यन उप्रेती, नवराज भट्टराई, आशिक कार्की, पुष्पराज भट्टराई र शिव त्रिपाठी चयन भएका छन् ।"
नेकपाका मन्त्रीसँग पत्रकारले खाए सपथ,परासी : प्रेस संगठन नेपालमा आवद्ध पश्चिम नवलपरासीका पत्रकारले मन्त्रीसँग सपथ खाएका छन् । साविक प्रेस चौतारी र प्रेस सेन्टरबीच भएको एकतापछि गठन भएको प्रेस संगठनका पत्रकारलाई परासीमा आयोजित एक कार्यक्रममा प्रदेश ५ का भौतिक पूर्वाधार विकास मन्त्री एंव सरकारका प्रवक्ता बैजनाथ चौधरीले सपथ खुवाएका हुन् । मन्त्री चौधरी नेकपा प्रदेश ५ का सहइन्चार्ज एंव पश्चिम नवलपरासीका जिल्ला इन्चार्जसमेत हुन् । जिल्लामा प्रेस संगठनको १९ सदस्यीय समिति छ । दुई संगठनको भागबन्डाअनुसार पश्चिम जिल्लामा साविक प्रेस सेन्टरले संयोजकसहित ८ सदस्य र प्रेस चौतारीले सहसंयोजकसहित ११ सदस्य पाएको छ । नव गठित समितिमा आवद्ध पत्रकारको भेला गरेर प्रदेश मन्त्री चौधरीले १७ जना जिल्ला सदस्यलाई सपथ खुवाएका हुन् । वेनीमाधव बस्याल संयोजक र मोहन पौडेल सहसंयोजक रहेको जिल्ला समितिका सदस्यहरुले मन्त्रीसँग सपथ खाएका हुन् । सपथ खाँदा पत्रकारहरुले पार्टी कार्यकर्ता सरह मुठ्ठी उठाएर अभिवादन गरेका थिए । केही दिनअघि प्रेस संगठनका जिल्ला संयोजक र सहसंयोजकहरुलाई नेकपाका अध्यक्ष एंव पूर्वप्रधानमन्त्री पुष्पकमल दाहाल प्रचण्डले काठमाण्डौंमा सपथ खुवाएका थिए । सपथ कार्यक्रमा मन्त्री चौधरीले पत्रकारिता पेशालाई मर्यादित बनाउन पत्रकारहरुलाई आग्रह गरेका छन् । प्रदेश सरकारले पत्रकारिता क्षेत्रको विकासका लागि पर्याप्त बजेट विनियोजन गर्न नसकेको बताउँदै त्यसतर्फ सरकारले योजना बनाएर काम गर्ने बताए ।
दोहोरो पीडामा बबईका बाढीपिडित,"गुलरिया : सात वर्ष अघि साउनको अन्तिम साता बबई नदीको बाढीबाट विस्थापित भएका बर्दियाका बाढीपीडितले घर निर्माणका लागि पाउनुपर्ने रकम अझै पाएका छैनन्। सरकारले भूकम्प र अन्य पीडितलाई रकम उपलब्ध गराए पनि बर्दियाका बाढीपीडितले रकम पाउने आसमा साहुसँग लिएको ऋणको ब्याज तिर्न बाध्य छन्। बबईका बाढीपीडितलाई घरबारविहीन हुनुको दुःख त छँदैछ, सरकारले समयमै रकम उपलब्ध नगराउँदा ऋणको भारी बोक्नुपर्ने दोहोरो पीडा छ। गुलरिया नगरपालिका४ तुल्सीपुरस्थित पुनःस्थापित बस्तीमा बसिरहेकी पीडित विमला विकले भनिन्, सरकारले हामीलाई पहिलो किस्ताबापत ५० हजार रुपैयाँ दिएपछि सबै मिलेर घरवासका लागि एकमुष्ठ जमिन किन्यौं, साहुलाई अझै पैसा भुक्तानी गर्न बाँकी छ। ४ वर्ष तुल्सीपुरस्थित फुटबल मैदानमा झरी, तुषारो र हुरीसँग लड्दै त्रिपालमा बिताएको उनले बताइन्। पुनःस्थापना हुने खुसीमा सरकारबाट ५० हजार पाएपछि उधारोमा साहुसँग १० धुर जग्गा किनेर घर बनाएका छौं, उनले भनिन्, साढे ३ लाख रुपैयाँ दिने बताइए पनि बाँकी किस्ता बापतको भुक्तानी अझै पाएनौं। समयमै भुक्तानी नपाउँदा दुःखित भएको उनले बताइन्। ०७१ साल साउनमा आएको बाढीले परिवार बगाउँदा घरबारविहीन बनेका बर्दियाका पीडितले सरकारबाट घरनिर्माणका लागि पाउनुपर्ने पूरै रकम ७ वर्ष बितिसक्दा पनि नपाएको परिवार गुमाएका गोविन्द खत्रीले बताए। पुनःस्थापनबापतको रकम नपाएपछि जिल्ला प्रशासन कार्यालय बर्दिया र गुलरिया नगरपालिका धाउँदा हैरान भएका छौं, उनले भने। बाढीमा परिवारै गुमाएका रामपुरटप्परका खत्रीको पीडा अझै थपिएको छ। ऋण गर्दै जग्गा किनेर सानो घर बनाए पनि पाउनुपर्ने बाँकी रकम नपाउँदा समस्या भएको छ, उनले भने, साहुलाई जग्गाको पैसा तिर्ने भाका टरेर जाँदासमेत पुनःस्थापनाको रकम पाउन सकेनौं। कर्मले ठगिएका हामीलाई राज्यले पनि ठग्यो। रामपुरटप्परका ३६ घरपरिवार, बानियाँभारका ९८ र बबई चेपाङका २१ गरी १ सय ५५ जना बार्ढीपीडितको अवस्था उस्तै छ। खत्रीले भने, हामी बर्दियाका बाढीपीडित अन्यायमा परेका छौं। देशैभरिका पीडितले पुनःस्थापनाको रकम पाइसक्दा हामीले पूरै किस्ता रकम नपाउनु दुर्भाग्य हो। सरकारले तत्काल हाम्रो बाँकी किस्ता उपलब्ध गराउनु पर्छ।"
"तस्करको तारोमा थिए दिलीप, ५० हजार लिएर हत्या","जनकपुरधाम : क्रसर डनले टिपर चालकलाई रकमको प्रलोभन देखाएर अवैध उत्खनन रोक्न खोला पुगेका धनुषाका दिलीप (ओमप्रकाश) महतोको पेलेर हत्या गर्न लगाएको रहस्य सार्वजनिक भएको छ। मिथिला नगरपालिका५ श्रीपुरका ओमप्रकाशलाई शुक्रबार टिपरले किचेर हत्या गरिएको थियो। चुरियामाई बालुवा प्रशोधन उद्योग श्रीपुरका क्रसरधनी स्थानीय विपिन महतोले दिलीपको हत्या गराएको स्रोतले दाबी गरेको छ। उत्खनन रोक्न गएका दिलीपको हत्या गरेको आरोपमा क्रसरधनी विपिन, लोडर चालक महोत्तरी बर्दिबास नगरपालिका१२ बिजलपुराका जितेन्द्रकुमार महतो र बर्दिबास नगरपालिका९ पशुपतिनगरका टिपर चालक मुनिन्द्र महतो र दिलीपका साथी श्रीपुरका रोशन यादवलाई प्रहरीले पक्राउ गरेको जिल्ला प्रहरी कार्यालय धनुषाका एसपी रमेश बस्नेतले बताए। टिपरले किच्नुअघि विपिनले पहिले दिलीपसँग झगडा गर्दै लिभरले कुटेका थिए। कुटाइबाट गम्भीर घाइते दिलीपको हत्या गर्ने योजना खोलामै बनेको थियो। किचेर हत्या गराउन क्रसरधनी विपिनले टिपर चालक मुनिन्द्रसँग ५० हजारमा डिल गरेका थिए। तँलाई ५० हजार दिन्छु, यसले हाम्रो व्यापारमा धेरै दुःख दिइरहेको छ। यसलाई मार्नै पर्छ, नत्र हाम्रो व्यापार नचल्ने भयो, विपिनले टिपर चालकसँग हत्या गर्नुअघि गरेको डिलबारे स्रोतले जानकारी दिँदै भन्यो। कुटपिटबाट बेहोस भएका दिलीपलाई खोलामै लिकमा राखेर ना७ ख ६४१३ नम्बरको लोड टिपर ब्याक गरेर हत्या गरिएको थियो। श्रीपुर गाउँभन्दा पूर्वमा औरही खोलाको पश्चिम किनारमा क्रसरधनी विपिनले क्रसर सञ्चालन गर्दै आएका छन्। राति चोरेर बालुवागिट्टी उत्खनन गरिरहेको पाएपछि दिलीप साथी रोशनसँगै खोलामा पुगेका थिए। पक्राउ परेकालाई सार्वजनिक गर्दै एसपी बस्नेतले भने, खोलामा टिपरले बालुवागिट्टी चोरी गरिरहेको थाहा पाएपछि ओमप्रकाश र रोशन गए। टिपर चालकसँग केही बेर भनाभन भयो। सोही क्रममा लिभरले दाहिने कोखमा हानी घाइते बनाए। अर्धचेत अवस्थामा पुगेपछि टिपरले किचेको देखियो। दुई वर्षदेखि उत्खननविरुद्ध आन्दोलनमा थिए दिलीप छोराको हत्यापछि चन्द्रकला देवीको आँखाबाट आँसु झर्न रोकिएको छैन। चन्द्रकलाको आँखाबाट झरेका आँसु पुच्छनेहरूको पनि आँसु रोकिएको छैन। गाउँ नजिकैको औरही खोलामा भइरहेको अवैध उत्खननको विरोध गर्दा तस्करको समूहको टिपरले किचेर शुक्रबार बिहान चन्द्रकलाको २४ वर्षीय छोरा दिलीप (ओमप्रकाश) महतोको शुक्रबार बिहान हत्या भएको हो। छोरो ओमप्रकाशको हत्यापछि चन्द्रकला रोइरहेकी छन्। उनलाई सान्त्वना दिन आएका इष्टमित्रले घर आँगन भरिभराउ छ। चिच्याउँदै चन्द्रकलाले भनिरहेकी छन्,राजा बेटाके देखा दे, सोना बेटा के देखा दे (राजा छोरालाई देखाई दे, सोना छोरालाई देखाई दे)। क्रसर डनले खोलामा अवैध रूपमा बालुवागिट्टी निकाल्दै थिए। शुक्रबार बिहान करिब ४ बजे साथी रोशन यादवसँग उत्खनन रोक्न ओमप्रकाश घर नजिकैको औरही खोला गएका थिए। तस्करको समूहले कुटपिट गरी उनलाई टिपरले किचेर हत्या गरे। धनुषाको मिथिला नगरपालिका५ श्रीपुरका ओमप्रकाश सामाजिक गतिविधिमा रुचि राख्थे। गैरकानुनी कामको खुलेर विरोध गर्थे। सकारात्मक सामाजिक कार्यमा अग्रसर हुन्थे। दुई वर्षअघि अवैध खोला उत्खननविरुद्ध आन्दोलन चर्काएका थिए। जनकपुरबाट पत्रकार बोलाएर क्रसर डनको कर्तुत नङयाएका थिए। उनलाई तस्करले आँखाको तारो बनाएका थिए। चुरेको भावर क्षेत्रमा भइरहेको उत्खननको ओमप्रकाशले दुई वर्षदेखि विरोध गर्दै आएका थिए। चुरियामाई बालुवा प्रशोधन उद्योगका सञ्चालक विपिन महतोले उनलाई ज्यान मार्ने धम्की दिएका थिए। महतोले बाबु रामजीवनलाई घरमै पुगेर छोरालाई नसम्झाए एक दिन जिउमै टिपर चढाइदिन्छु भन्दै धम्क्याएका थिए। ओमप्रकाशको हत्यापछि प्रहरीले ज्यान मार्ने धम्की दिने विपिनलाई पक्राउ गरेको छ। ओमप्रकाश चन्द्रकलाका जेठो छोरा हुन्। छोरीपछि दिलीप जन्मिएका थिए। त्यसपछि उनले पाँच छोरी जन्माइन्। रामजीवनले छोरो ओमप्रकाशलाई इन्जिनियरिङ पढ्न भारतको भोपाल पठाएका थिए। खेती किसानी गरेर जीवन चलाउँदै चन्द्रकला छोरालाई पढाएर जागिर खाएको हेर्न चाहन्थिन्। श्रीपुर गाउँदेखि करिब ३ सय मिटर पूर्वतर्फ छ औरही खोला। वर्षामा चुरिया भेगबाट उर्लेर खोलामा बाढी आउँछ। अरू समय खोला सुख्खा रहन्छ। खोला किनारमै पश्चिमपट्टि विपिन महतो र उनको समूहले चुरियामाई बालुवा प्रशोधन उद्योग सञ्चालन गरेका छन्। उद्योगका लागि गैरकानुनी रूपमा खोलाबाट रातिराति तस्करी गरेर कच्चा पदार्थ ल्याउने गरिन्थ्यो। धेरै गहिरोसम्म उत्खनन गर्न सुुरु गरेपछि दुई साताअघि पढाइबाट बिदामा घर आएका ओमप्रकाशले त्यसको विरोध गर्न सुरु गरेका थिए। औरही खोला उत्खनन गर्दा बालीनाली बाढीले बगाउँथ्यो। खोलाको बाढीले गाउँ नै डुबाउने खतरा बढिरहेको थियो। क्रसर उद्योगीसँग खोला उत्खनन नगर्न आग्रह गरे। त्यसलाई नसुनेपछि खोला उत्खनन गर्नेहरूको टिपर रोक्न थाले। गाउँलाई डुबानबाट बचाउन खोज्दा उनले टिपरबाट किचिएर ज्यान गुमाउनुपरेको छ। गाउँलेले ओमप्रकाशको हत्या गर्नेलाई कारबाही माग गरेका छन्। बुवा रामजीवनले भने, मेरो छोराको हत्यारालाई कडा कारबाही हुनुपर्छ।"
फरार अभियुक्त पक्राउ गर्दै सीआईबी,"काठमाडौं : केन्द्रीय अनुसन्धान ब्युरो (सीआईबी) ले १४ महिनामा १४ वटा मुद्दाका फरार ६६ अभियुक्त पक्राउ गरेको छ। पक्राउ पर्नेमा ५८ पुरुष र ८ महिला छन्। अदालतको फैसला कार्यान्वयन इकाईको पत्राअनुसार सीआईबीले फरार अभियुक्त पक्रँदै आएको छ। ०७५ कात्तिकदेखि पुस अन्तिम सातासम्म सीआईबीले पक्राउ गरेका फरार अभियुक्तको जेल सजाय र जरिवाना धेरै छ। ६६ अभियुक्तले बस्नुपर्ने जेल सजाय नै १ सय ७९ वर्ष २ महिना २६ दिन छ। उनीहरूले तिर्नुपर्ने जरिवाना कुल रकम जोड्दा २२ करोड ३ लाख ८६ हजार ६ सय ३० रुपैयाँ ३ पैसा छ। सीआईबीका एसपी आभूषण तिम्सिनाका अनुसार फरार हुने धेरै अभियुक्त ठगीका छन्। १४ महिनामा पक्राउ परेकामध्ये १४ जना ठगी मुद्दाका छन्। ठगीपछि वैदेशिक रोजगार ठगी, बैंकिङ कसुर र चोरी मुद्दाका फरार अभियुक्त धेरै पक्राउ परेका छन्। सीआईबीले नेपालमा मात्र होइन अमेरिकामा समेत गम्भीर अपराध गरेर फरार अभियुक्त पक्राउ गरेको छ। गत भदौ १८ गते गोंगबुबाट पक्राउ परेका माकोस्की नाथन वेडफोर्ड अमेरिकी हुन्। बाल यौन दुव्र्यवहारको अभियुक्त अमेरिकाबाट आएर लुकीछिपी बस्दै आएका थिए। उनले ११ वर्षीया बालिकालाई यौन दुव्र्यवहार गरेको आरोप छ। अमेरिकाले इन्टरपोलमार्फत उनीविरुद्ध रेड कर्नर नोटिस जारी गरेको थियो। प्रहरीले अमेरिकामै बुझाउन उनलाई अध्यागमन विभाग बुझाएपछि उनी अहिले अमेरिकी कानुनअनुसार सजाय भोग्दै छन्। एसपी तिम्सिनाका अनुसार जबर्जस्ती करणी मुद्दामा १२ वर्ष कैद ठेकिएका सुनसरी धरानका मोटे विश्वकर्मा भनिने भीमबहादुर विश्वकर्मालाई सीआईबीले घटनाको १३ वर्षपछि पक्राउ गरिएको छ। ०६२ भदौ २५ गते धनकुटाबाट खुर्सानी बिक्री गर्न धरान आएका दुई नाबालिकालाई मोटेसहितका पाँच जनाले मूलघाट तमोरसम्म पुर्याइदिने बहानामा टेम्पो चढाएका थिए। धरानधनकुटा सडकखण्डको एकान्तस्थल आँपगाछी पुगेपछि जंगलमा लगेर सामुहिक बलात्कार गरेको अभियोगमा उनीहरू फरार थिए। जिल्ला अदालत सुनसरीले ०७१ पुस १७ गते पाँचै जनाविरुद्ध १२ वर्षको कैद सुनाएको थियो। सीआईबीले मोटेलाई गत कात्तिक १५ गते सुनसरीको इनरुवामा लुकेर बसेका बेला पक्राउ गरेको हो। सीआइबीले कर्तव्य ज्यान मुद्दामा फरार भएका सुनसरीको बराह क्षेत्र ठाकुरबारीबाट राजेन्द्र राईलाई पक्राउ गर्यो गत कात्तिक १७ गते। ०५२ कात्तिक ४ साँझ सुनसरी प्रकाशपुरमा उदयपुर कोसीटप्पु बस्ने राईले सोही स्थान बस्ने नर्सरीमा काम गर्ने नारायण शाहलाई मुक्का र लठ्ठीले हिर्काइ हत्या गरेको अभियोग थियो। काठ तस्करी गर्ने राईको सूचना शाहले अरुलाई चुहाएको भन्दै रिसमा कुटपीट गर्दा मृत्यु भएको थियो। राईविरुद्ध ०६२ चैत ५ मा सर्वोच्च अदालतले जन्मकैदको फैसला सुनाएको थियो। राईपछि जन्मकैद फैसला भएका अर्का फरार अभियुक्त झापा चन्द्रगढीका लिलाराज गौतमलाई सीआईबीले इन्टरपोलको सहयोगमा अमेरिकाबाट पक्रन सफल भयो। फैसलापछि उनी अमेरिकाको मयामीमा लुकेर बस्दै आएका थिए। ०५७ असोज २९ गते राति ८ बजे गौतमसहितका व्यक्तिले सन्ध्या राजवंशीलाई घरमा बोलाएर बलात्कारपछि हत्या गरेर रुखमा झुन्ड्याएर भागेका थिए। हामीले पक्राउ गरेमध्येका यी केही ठूला घटनाका फरार अभियुक्त हुन्, एसपी तिम्सिनाले भने, अदालतको फैसला कार्यान्वयन इकाइको पत्रानुसार हामीले विशेष टोली परिचालन गरेर फरारको खोजी गरिरहेका छौं। मुद्दा पक्राउ संख्या कैद कर्तव्य ज्यान ४ ६५ वर्ष जबर्जस्ती करणी ४ २४ वर्ष ५ महिना १ दिन ठगी १४ ७ वर्ष २ महिना बैंकिङ कसुर ९ ७ वर्ष ३ महिना १० दिन वैदेशिक रोजगार ठगी ११ २१ वर्ष लागुऔषध २ ३ वर्ष ७ महिना चोरी ९ १५ वर्ष ९ महिना १५ दिन सवारी ज्यान ३ साढे ४ वर्ष वन्यजन्तु २ १० वर्ष सरकारी छाप दस्तखत किर्ते २ साढे ४ वर्ष मानव बेचबिखन २ मुलतबी अपहरण तथा शरीर बन्धक १ ९ वर्ष बहुविवाह १ २ वर्ष स्रोत : सीआईबी"
दिलिपलाई पर्यावरणसहिद घोषणा गर्न माग,"जनकपुरधाम : प्रकृतिको असन्तुलित दोहनले पर्यावरणमा असन्तुलन पुग्ने काम रोक्ने क्रममा ज्यान गुमाएका युवालाई पर्यावरण सहिद घोषणा गर्न स्थानीयले माग गरेका छन्। पूर्वपश्चिम राजमार्गको औरही गाउँ नै विनाश गर्ने गरी भएको उत्खनन् रोक्न जाँदा ज्यान गुमाएका दिलिप भनिने ओमप्रकाश महतोलाई पर्यावरण सहिद घोषणा गर्न माग गरिएको हो। पटकपटक खोलामा हुने अनियन्त्रित दोहन तथा समाजिक अभियानमार्फत पर्यावरणलाई जोगाउने अभियानमा उनले ज्यान गुमाउनु परेको चुरे मधेस विकास मञ्चका अध्यक्ष चन्द्रकिशोर यादवले बताए स्वर्गीय दिलिपको सहादत आफ्नो लागि भएको होइन, पर्यावरणको दुस्मनसँग लड्ने क्रममा उनको हत्या भयो, त्यसैले उनलाई सरकारले सम्मानसहित पर्यावरण सहिद घोषणा गरोस्। चुरे तथा वन जङगल अभियानका अभियन्ता सुनिलकुमार यादवलेसमेत यही माग गरेका छन्। पर्यावरण हाम्रो लागि अमृत हो, उनले भने, त्यो अभियान रोक्ने क्रममा लिलिपको ज्यान गयो। उनलाई सम्मान स्वरुप पर्यावरण सहिद घोषणा गर्नुपर्छ। यो माग जायज भएको प्रदेश सांसद रामआशिष यादवले बताए। पर्यावरण विषयलाई लिएर निर्मम तरिकाबाट हत्या गरिनु कायरता हो, यादवले भने, प्राकृतिक श्रोतको संरक्षणको आवाजलाई बुलन्द गर्न पुस्तौपुस्तासम्म स्मरणका लागिसमेत पर्यावरण सहिद घोषणा गनुपर्छ।"
आगो निभाउन पाइपलाइन परीक्षण,"काठमाडौं : काठमाडौं महानगरपालिकाले साइरन बजाउँदै अकस्मात दमकल शनिबार बिहान जनबहाल चोकमा दौडाएर ल्यायो। त्यहीँ रोकिए। चोकबाट करिब सय मिटरभित्र अग्लो घरको चौथो तलामा आगो लागिरहेको थियो। अग्नि नियन्त्रकले मांसगल्लीको मुखैमा छेउमा भएको फलामे पाइपमा दमकलको पाइप जोडे। अगाडि रहेको गल्लीमा भएको ड्राइराइजर (पाइप जोड्ने ठाउँ) मा पाइप जोडियो। यति गरेपछि दमकलमा भएको पानी सय मिटर परको अर्काे चोकमा पुग्यो। पाइपमार्फत आएको पानीको प्रयोग गरेर दमकल चालकले घरको चौथो तलामा लागेको आगो निभाए। आगो निभाउन पाइप चौथो तलासम्मै पाइप पुर्याइएको थियो। आगो समयमै नियन्त्रण भयो। आगलागीका क्रममा आगोबाट घाइते भएका बिरामीलाई अग्नि नियन्त्रकहरूले उद्धार गरेका थिए। उद्धार गरिएका बिरामीलाई भुइँमा पुर्याएर प्राथमिक उपचार गरिएको थियो। प्राथमिक उपचारपछि स्टेचरमा राखेर चोकमा निकालिएको थियो। चोकमा एम्बुलेन्स तयार थिए। बिरामीलाई त्यही एम्बुलेन्समा राखेर थप उपचारका लागि अस्पताल पठाइएको थियो। तर यो सबै घटना वास्तविक भने थिएन। महानगरपालिकाले वडा नं २५ को मांसगल्लीमा दमकल नछिर्ने ठाउँमा आगो नियन्त्रण गर्न पाइप बिच्छाइएको थियो। जसको परीक्षण महानगरले यस्तो नाटकीय ढंगबाट गरेको हो। परीक्षण गर्दा वरपरका स्थानीयले पनि आफ्नो घरबाट हेरिरहेका थिए। महानगरपालिकाले आगो नियन्त्रण गर्न मांसगल्ली केलटोलदेखि महाबौद्ध जाने गल्लीसम्म बिछ््याइएको चार इञ्चको फलामे पाइपको सफल परीक्षण गरेको छ। करिब दुई सय मिटर दूरीमा बिच्छाइएको पाइपमा आठ ठाउँमा ड्राइराइडर राखिएको छ। जसबाट आगो नियन्त्रणका बेलामा पाइप जडान गर्न सकिन्छ। पाइप नेपाल रेडक्रस सोसाइटी, वडा नं २५ को विपत् व्यवस्थापन तथा नागरिक सुरक्षा समिति र अन्य संघसंस्था र उपभोक्ताको संयुक्त सहयोगमा बिच्छ्याइएको हो। पाइपलाइन कुल नौ लाख ४० हजार ६ सय १२ रुपैयाँ लागतमा बिच्छाइएको महानगरले जनाएको छ। जसअन्तर्गत नेपाल रेडक्रस सोसाइटीको उत्थानशील नगर प्रवद्र्धन तथा सहभागिता कार्यक्रम (सियोर) को ५ लाख रुपैयाँ, वडा २५ को विपद् व्यवस्थापन तथा नागरिक सुरक्षा समितिबाट २ लाख रुपैयाँ र अन्य संघसंस्था र उपभोक्ताको २ लाख ४० हजार ६ सय १२ रुपैयाँ खर्च भएको छ। पाइप लाइन परीक्षण कार्यक्रममा बोल्दै मेयर विद्यासुन्दर शाक्यले विपद् क्षति न्युनीकरण र विपद् व्यवस्थापन महानगरको उच्च प्राथमिकताको काम भएको बताए। यसका निम्ति नीति बनाएर काम गरेको उनले जानकारी गराए। दमकल पुग्ने ठाउँ र दमकल पुग्न नसक्ने दुवै ठाउँको आगो नियन्त्रण गर्न छुट्टाछुट्टै नीतिअन्तर्गत काम भइरहेको छ, उनले भने, विपद् व्यवस्थापनका लागि थप दमकल खरिद प्रक्रियासमेत अगाडि बढाएका छौं। महानगर विपद्का समयमा आवश्यक पर्ने सामाग्री तथा उपकरणलाई वडास्तरमा भण्डारण गर्ने योजनामा रहेको उपप्रमुख हरिप्रभा खड्गीले बताइन्। पाइपलाइन विस्तार कार्यक्रमलाई भित्री सहरी क्षेत्रमा क्रमशः लैजानु पर्ने वडा २७ का अध्यक्ष चिनियाँमान बज्राचार्यले बताए। यस प्रणालीलाई अब क्रमशः अन्य भित्री सहरी ठाउँमा पनि विस्तार गर्दै लैजानुपर्छ, उनले भने, सबै गल्लीमा दमकल जान नसक्ने भएकाले यसको महत्व धेरै छ। समुदायलाई सुरक्षित बनाउन नेपाल रेडक्रस सोसाइटी महानगरसँगको साझेदारितालाई बलियो बनाउन तयार रहेको नेपाल रेडक्रस जिल्ला शाखाका सभापति मथुराम श्रेष्ठले बताए। परीक्षण गरिएको अग्नि नियन्त्रण पाइपलाइनको उपलब्धि हेरेर थप कार्यक्रम गर्न रेडक्रस तयार रहेको उनको भनाइ थियो।"

शीर्षक,विवरण
न्यायपरिषद्मा नैतिकता विचलन,"सर्वोच्च अदालतको न्यायाधीश बन्न न्यायपरिषद्का सदस्य रहेका पदम वैदिकले राष्ट्रपतिसमक्ष राजीनामा बुझाएको विषयलाई लिएर यतिबेला विवाद चलेको छ। न्यायाधीश छान्ने विषयमा न्यायपरिषद्का पदाधिकारीबीच राय नमिलेपछि बैठकसमेत भाँडिएको छ। न्यायको अर्को पाटो मानिएको नेपाल बार एसोसिएसनले परिषद् सदस्यलाई सर्वोच्चको न्यायाधीश बनाउन नहुने भन्दै कडा प्रतिवादसमेत गरेको छ। वास्तवमा न्यायपरिषद्को सम्मान र मर्यादा कायम राख्ने सन्दर्भमा संविधान र न्याय परिषद् ऐनले न्यायपरिषद्का पदाधिकारीलाई निकै जवाफदेही बनाउनुका साथै गह्रुँगो भारी बोकाएका छन्। सबै तहका न्यायाधीश सिफारिस गर्ने उच्चतम् जिम्मेवारीमा रहने भएका कारण परिषद् सदस्यको हैसियत सर्वोच्चको न्यायाधीशभन्दा उपल्लो स्तरको हो। उच्च र जिल्ला अदालतका न्यायाधीशमा त नियुक्ति मात्र होइन, सरुवा, सचेत, स्पष्टीकरणदेखि बर्खास्त गर्नेसम्मको निर्णय अधिकार परिषद् सदस्यलाई छ। यस्तो अवस्थामा प्रश्न स्वाभाविक उठ्छ परिषद् सदस्य आफैंले आफैंलाई न्यायाधीश नियुक्तिका लागि लबिङ गर्दै हिँड्नु कहाँसम्मको नैतिक विषय हो ? न्यायपरिषद्कै सदस्यलाई न्यायाधीश नियुक्ति गर्ने परिपञ्च हिजो पनि गलत थियो र आज पनि गलतै हो। त्यसैमा पनि चार वर्षका लागि परिषद्मा बसेर सेवा गर्ने भनेर त्यहाँ पुर्याइएको विगतलाई यति चाँडै चटक्क बिर्सन मिल्दैन। सर्वोच्चको न्यायाधीश बनाउनलाई अझै पनि मैदानमा खडेरी परेको अवस्था होइन। सबै दृष्टिले अदालतभित्र र बाहिर योग्य अनि सक्षम स्वाभिमानी छन्। न्यायाधीशका योग्य पात्र परिषद्भित्रका मात्रै हुन् भन्ने भ्रमको जालो च्यात्न जरुरी छ। आफ्नै हातमा डाडुपन्यु छ भन्दैमा भान्सेले नै पहिल्यै भतेर खानेजस्तो व्यवहार सभ्य समाजमा सुहाउने होइन। त्यसमाथि न्यायाधीशजस्तो पदमा न्यूनतम नैतिकतासहित जानुलानुपर्ने हो। न्याय दिने विषय जनविश्वासमा अडेको हुन्छ। यसको हेक्का पनि हुनुपर्ने हो। सर्वोच्चको न्यायाधीश हुँदैमा यसै इतिहास बन्ने पनि होइन। ७० वर्षको इतिहासमा सर्वोच्चका कतिजना न्यायाधीश जनमानसमा स्मरणीय छन् भन्ने खोजे पुग्छ। कुनै पात्रविशेष न्यायाधीश बन्नुनबन्नु गौण कुरा हो। चिन्ता अग्रजहरूले कठिनभन्दा कठिन समयमा जोगाएर नासोका रूपमा सुम्पिएको स्वतन्त्र न्यायपालिकाको दियो निभ्छ कि भन्ने हो। यसका लागि २००७ सालपछि तत्कालीन प्रधानन्यायाधीश हरिप्रसाद प्रधानले डेमोक्रेटिक मुलुकको न्यायपालिका कस्तो हुन्छ भनेर देखाएको उदाहरण हेरे पर्याप्त हुन्छ। प्रधानका निर्णय र अडानबाट त्यो स्पष्ट देखिन्छ। पञ्चायतकालमा पनि जागिरलाई थाती राखेर न्यायिक स्वतन्त्रताका पक्षमा न्यायको धरोहर बनेर उभिएका दृष्टान्त छन्। कति जटिल राजनीतिक मुद्दामा पनि अदालते ती दिनमा आफूलाई दह्रो रूपमा उभ्याएको छ। तर आज न्यायाधीश नियुक्तिको विषय पनि पार्टी लाइनबाट चल्नुपर्ने र समूहगत भागबण्डाका आधारमा निर्णय हुने दुःखद् यथार्थ बनेको छ। झन् लोकतन्त्र स्थापनाका केही वर्षयता यस्ता गतिविधिले न्यायको स्वतन्त्र अस्तित्वमाथि गम्भीर प्रश्न खडा गरिरहेका छन्। अझ न्यायपालिकाको पनि माथिल्लो निकाय मानिएको परिषद् सदस्य नै सर्वोच्चको न्यायाधीश बन्न मरिहत्ते गर्नुले न्यायिक स्वतन्त्रता र निष्पक्षताको हुर्मत लिने काम भएको छ। परिषद्ले स्वतन्त्र र स्वायत्त हुने नाममा संविधान, ऐनकानुन, मूल्यमान्यता, हिजोका दृष्टान्त र नैतिकतालाई कुल्चन सक्दैन। संविधानले सुम्पेको कर्तव्य छाडा स्वेच्छाचारिताका लागि होइन। न्यायिक निष्पक्षता र स्वायत्तता देखिन त पहिल्यै मूल नै सङ्लो हुनुपर्छ। न्यायाधीश नियुक्ति गर्न सक्षम, इमानदार र स्वतन्त्र रहेको प्रमाणित हुनुपर्ने त विश्वव्यापी मान्यता नै हो। राजनीतिक नेताका दबाबमा कदाचित निर्णय भइहालेमा न्याय क्षेत्रले भविष्यमा ठूलो भुक्तानी व्यहोर्र्नुुपर्ने छ। र, न्यायमा विचलनका धब्बाहरू देखिँदै जानेछन्। न्यायाधीश नियुक्ति नेपथ्यभित्रका चलखेलबाट होइन, नैतिकता, योग्यता, विधि, प्रणाली र स्वाभाविक प्रक्रियाको धरातलमा हुनुपर्छ। जब यी शाश्वत मान्यताबाट परिषद् विचलित हुनेछ तब न्यायिक मूल्य खस्किनेछ। परिषद्कै सदस्यलाई कार्यकाल बाँकी छँदै न्यायाधीश पदमा आरोहण गराउने कार्यले भविष्यमा नराम्रो नजिर बसाउनेछ। यसर्थ अहिल्यै सुझबुझ अपनाइन आवश्यक छ।"
साक्षर बनाउन चुनौतीका चाङ,"सुर्खेत : आधाभन्दा बढी बासिन्दा गरिबीको रेखामुनि रहेको कर्णालीलाई साक्षर बनाउन कठिन देखिएको छ। आर्थिक अभाव, भौगोलिक विकटता, रुढीवादी मान्यता र धार्मिक अन्धविश्वास तथा सरकारी बेवास्ता नै साक्षर कर्णाली अभियानका चुनौति बनेका छन्। कर्णालीका २३ प्रतिशत बासिन्दा निरक्षर छन्। यसको अर्थ करिब एक चौथाइ कर्णालीवासी सामान्य लेखपढ गर्न, आफ्नो नाम लेख्न र हस्ताक्षर गर्नसमेत जान्दैनन्। सरकारी तथा गैरसरकारी निकायले साक्षर बनाउने भन्दै वर्षेनी करोडौं लगानी गरिरहेका छन्। तर पनि यहाँको साक्षरता जस्ताको तस्तै छ। सरकारले सबैका लागि निःशुल्क र अनिवार्य शिक्षा भने पनि कर्णाली साक्षर हुन सकेको छैन्। दुई वर्षभित्र कर्णालीलाई साक्षर घोषणा गर्ने सरकारी योजना छ। तर प्रदेश सरकार र स्थानीय तहले सबैलाई साक्षर बनाउने कुनै योजना तयार पारेका छैनन्। साबिक कर्णालीका ५ जिल्लामा साक्षरता न्यून छ। कठिन भूगोल, रुढिवादी सामाजिक मान्यता र विपन्नताले कर्णालीवासीले सहजै शिक्षा आर्जन गर्न पाएका छैनन्। हिमाली जिल्ला डोल्पा र हुम्लाका भोटे समुदायलाई साक्षर बनाउन चुनौतिपूर्ण छ। माथिल्लो डोल्पा र हुम्लाका भोटे समुदायले अक्षर चिन्नेभन्दा पनि आफ्ना धार्मिक गुरुसँग व्यावहारिक ज्ञान मात्र लिन्छन्। यसैकारण पनि साक्षर घोषणा अभियान सफल हुनेमा आशंका बढेको हो। दुई वर्षभित्र कर्णालीका सबै नागरिक साक्षर हुन्छन्, प्रदेश सरकारका सामाजिक विकासमन्त्री दल रावल भन्छन्, तोकिएकै अवधिमा कर्णालीलाई साक्षर घोषणा गर्नेछौं। १० जिल्लामध्ये सुर्खेत, दैलेख, जाजरकोट, सल्यान र रुकुमपश्चिम ०६८६९ मै साक्षर घोषणा भइसकेका छन्। तर अब साबिक कर्णालीका जुम्ला, मुगु, कालिकोट, हुम्ला र डोल्पा साक्षर घोषणा गरिन बाँकी छन्। साक्षर घोषणा गर्न कम्तीमा ९५ प्रतिशत साक्षर हुनुपर्छ। सबै कर्णालीवासीलाई अहिलेकै परिस्थितिमा सहजै साक्षर बनाउन सक्ने अवस्था छैन। सबै नागरिकलाई साक्षर बनाउन कार्यविधि नै ल्याउन थालेका छौं, सामाजिक विकास मन्त्रालयका सचिव डामानबहादुर विके भन्छन्, बजेट छ, अब कार्यविधि बनाएर अभियान थाल्नेछौं। कालापहाड जान कसरी रोक्ने ? यस वर्षको नीति तथा कार्यक्रममै कर्णालीलाई दुई वर्षभित्र साक्षर घोषणा गर्ने उल्लेख छ। साक्षरता अभियान थाल्ने सरकारी योजना पनि छ। तर यहाँका निरक्षरलाई साक्षरता कक्षामा सहभागी गराउन सहज छैन। विपन्नताकै कारण छाक टार्ने उपायको खोजीमा यहाँका अधिकांश बालबालिकादेखि वयस्कसम्म कालापहाड अर्थात् भारत पस्छन्। उनीहरूलाई गाउँमै रोकेर कक्षामा सामेल गरी सिकाउन चुनौति छ। अधिकांश बालबालिका स्कुल भर्नै नभइ मजदुरी गर्न जान्छन्। उनीहरूलाई गाउँमै रोजगारी उपलब्ध नगराएसम्म साक्षरता अभियान सार्थक हुने सम्भावना देखिन्न। महिला पनि खेतीपातीमै व्यस्त रहने भएकाले साक्षरता कक्षामा सहभागी हुन कठिन छ। यसबाट साक्षरता अभियानमा थप चुनौति थपिएको शिक्षा निर्देशनालय सुर्खेले जनाएको छ। राउटे समुदायलाई साक्षर चिनाउनै कठिन कर्णालीलाई साक्षर बनाउने अभियानमा राउटे समुदाय पनि चुनौति बनेको छ। जंगलमा घुमन्ते जीवन बिताउँदै आएको यो समुदाय हाल दैलेखमा बसोबास गरिरहेका छन्। पढ्दा पाप लाग्छ भन्ने मान्यता राख्ने यो समुदायमा हालसम्म कसैले पनि लेखपढ गरेका छैनन्। पढ्ने चाहना नराख्ने यो समुदायलाई साक्षर बनाउन कठिन देखिएको हो। यो समुदायमा लेखपढ् गर्न हुन्न भन्ने मान्यताकै कारण यो समुदायलाई साक्षर बनाउन सहज छैन। पछिल्लो समय केही गैरसरकारी संस्थाले राउटे बालबालिकालाई अक्षर चिनाउने प्रयास गरे पनि अभिभावकले नै रोक्ने गरेका छन्। पढ्ने चाहना भए पनि समुदायका मुखिया र अभिभावकको स्वीकृतिबिना पढ्न नसक्ने उनीहरू बताउँछन्। समुदायमा मुखियाको निर्णय नै अन्तिम हुन्छ। हाम्रा मुखियाले पढेको थाहा पाए गाली गर्छन्, बालक नविन शाहीले भने, बस्तीमै बसेर पढ्न सक्ने अवस्था छैन, मुखियाले पढ्दा पाप लाग्छ भन्छन्। घुमन्ते भएकाले पनि उनीहरूलाई साक्षर बनाउन जटिल देखिएको छ। राउटे समुदायमा कसैको मृत्यु हुनासाथ अर्को ठाउँमा बसाइ सर्ने प्रचलन छ। स्वयंसेवक खटाउने तयारी प्रदेशलाई साक्षर घोषणा गर्न प्रदेश सरकारले टोलटोलमा स्वयंसेवक परिचालन गर्ने योजना बनाएको छ। विशेषगरी सीमान्तकृत समुदाय अर्थात राउटे र दलित समुदायमा स्वयंसेवक परिचालन हुनेछन्। स्थानीय तहमै उपलब्ध जनशक्तिलाई स्वयंसेवक परिचालन गरिने भएको हो। शिक्षक, विद्यार्थी, स्वास्थ्यकर्मी, सामाजिक अभियन्ता र शिक्षित युवालाई स्वयंसेवकको रुपमा परिचालन हुनेछन्। उनीहरूले राउटे, दलित र पिछडिएका सबै ग्रामीण बस्तीमा साक्षर अभियान थाल्नेछन्। यसमा निरक्षरलाई तोकिएको समयमा साक्षर बनाउनसक्ने क्षमता भएका व्यक्ति स्वयंसेवक तोकिनेछन्। उनीहरूले स्थानीयको पायक पर्ने समय, महिना र मौसमअनुसार साक्षरता कक्षा सञ्चालन गर्नेछन्। स्थानीय तहको सहकार्यमा साक्षरता अभियान सञ्चालन गरिने प्रदेश सरकारले जनाएको छ। दुर्गममा आवासीय स्कुल प्रदेश सरकारले सबैलाई साक्षर बनाउन दुर्गम बस्तीमा आवासीय विद्यालय सञ्चालनको तयारी गरेको छ। सामाजिक विकास मन्त्रालयको शैक्षिक योजना तथ्यांक अनुसन्धान शाखाका अधिकृत रेशम खत्रीले विद्यालयको पहुँचबाहिर रहेका बालबालिकालाई साक्षर बनाउन साबिक कर्णालीका ५ वटै जिल्लामा ११ आवासीय विद्यालय सञ्चालन गरिनेछ। स्कुलबाहिर रहेका गरिब र विपन्न बालबालिकालाई यी स्कुलमा पढाउने मन्त्रालयको योजना छ। आगामी नयाँ शैक्षिक सत्रदेखि यी स्कुल सञ्चालन गर्न आवश्यक बजेट र जनशक्ति व्यवस्थापन भइरहेको छ। १ सुर्खेतलाई साक्षर घोषणा गर्नेक्रममा निकालिएको यालीमा सहभागि विद्यार्थीहरु।फाइल फोटो २)कालिकोटको भर्तालाई पूर्णसाक्षर घोषणा गर्नेक्रममा आयोजना गरिएको कार्यक्रमका सहभागिहरु। फाइल फोटो"
दुर्घटनाले सक्छ वर्षको ३० अर्ब,"काठमाडौं : नेपालमा सडक दुर्घटनामा बर्सेनि सयौं मानिसले ज्यान गुमाएका छन्। जीवन गुमाउनेभन्दा दोब्बर संख्यामा गम्भीर घाइते छन्। यसबाट परिवार, समाज र राष्ट्रले ठूलो मूल्य चुकाइरहेको छ। दुर्घटनाबाट हुने मानवीय क्षतिको मूल्य छैन। पारिवारिक र सामाजिक पीडाको मापन हुँदैन। दुर्घटनाबाट अर्थतन्त्रमा हुने क्षतिका सम्बन्धमा विश्व स्वास्थ्य संगठन (डब्लूएचओ) ले केही समयअघि अध्ययन गरेको थियो। अध्ययनले सडक दुर्घटनाबाट नेपालको अर्थतन्त्र (कुल गार्हस्थ उत्पादन) मा ०८ प्रतिशत क्षति भएको अनुमान छ। अध्ययन २०७२ सालमा भएको थियो। त्यसयता नेपालमा सवारीसाधन दुर्घटना र मृत्यु हुनेको संख्या बढिरहेकाले कम्तीमा पनि ०९ प्रतिशत हाराहारीमा अर्थतन्त्रमा क्षति भइरहेको अनुमान छ। दुर्घटना बढ्दा यस्तो क्षति बर्सेनि बढ्दो छ। सडक दुर्घटनाले नेपाली अर्थतन्त्रमा अघिल्लो आर्थिक वर्षमा ३० अर्बभन्दा बढीको क्षति पुगेको आँकलन छ। गत आर्थिक वर्षमा नेपाली अर्थतन्त्रको आकार ३४ खर्ब ६४ अर्ब रुपैयाँ छ। ट्राफिक प्रहरी निर्देशनलायका अनुसार यो वर्ष साउनयता चार महिना (आर्थिक वर्ष २०७६७७ साउनकात्तिक) मा देशभर ५ हजार नौ सय ८१ सडक दुर्घटना भएका छन्। ती दुर्घटनामा पाँच सय ८२ जना मारिएका छन्। एक हजार ६ सय ९२ जना गम्भीर घाइते छन्। निर्देशनालयका अनुसार प्रतिदिन औसत ३७ सवारीसाधन दुर्घटना हुन्छन्। हरेक दिन औसतमा ७ जना मारिन्छन् भने १२ जना गम्भीर घाइते हुने गरेका छन्। नेपाल प्रहरीका प्रवक्ता प्रहरी नायब महानिरीक्षक विश्वराज पोखरेलले दुर्घटनाको ठूलो आर्थिक सामाजिक मूल्य रहेको बताए। परिवारले भोग्ने पीडा छँदै छ, आयआर्जन गर्ने उमेरका परिवारका सदस्यको अंगभंग या मृत्यु हुँदा यसले भयावह समस्या सिर्जना गर्छ, उनले भने, अंगभंग भएकाको उपचारमा ठूलो खर्च गर्नुपर्ने हुन्छ भने आर्थिक रुपले सक्रिय हुन नसक्ने जनसंख्या बढ्नु देशका लागि पनि दीर्घकालीन भार सिर्जना हुनु हो। गम्भीर घाइते आयआर्जनका क्रियाकलापमा सहभागी हुन सक्दैनन्। अरूको सहायतामा जीवनयापन गर्नुपर्ने भएकाले उनीहरूलाई परिवारका अन्य सदस्यमा आश्रित हुनुपर्छ।दुर्घटना न्यूनीकरण गरी मानिसको जीवन बचाए त्यसले आर्थिक विस्तारलाई टेवा दिनेछ। डब्लूएचओका अनुसार नेपाल दक्षिण एसियाकै बढी सडक दुर्घटना हुने राष्ट्रमा पर्छ। हरेक वर्ष प्रतिएक लाख मानिसमा कम्तीमा १६ जनाले सडक दुर्घटनाकै कारण जीवन गुमाइरहेका छन्। विश्वभर हरेक वर्ष १३ लाख ५० हजार मानिसको सडक दुर्घटनामा ज्यान जान्छ। लाखौंको सख्यामा गम्भीर घाइते या अंगभंग हुने गरेका छन्। प्रहरी नायब महानिरीक्षक पोखरेलले सडक दुर्घटना न्यूनीकरणमा पहिलो दायित्व चालककै हुने बताए। जसले ड्राइभिङ गर्छ, सुरक्षित ढंगले सवारी चलाउनु उसको पहिलो कर्तव्य हुन्छ,उनले भने। हामीकहाँ सडक दुर्घटनाका प्रमुख कारण चालकको लापरबाही नै हो। सडक अनुशासन कायम नगरी जथाभाबी ढंगले ड्राइभिङ गर्दा बढी दुर्घटना भइरहेका छन्। तीव्र गति, ओभरटेक, ओभरलोड, पैदल यात्रुको लापरबाही, यान्त्रिक गडबडी, सडकमा खुला छाडिने चौपाया आदिका कारणले पनि सडक दुर्घटना हुने गरेका छन्। तीव्र गति, ओभरटेक, सडक अनुशासन पालना नगर्ने, ओभरलोडका कारणले बढी दुर्घटना हुने गरेका छन्, उनले भने, पछिल्लो समय स्थानीय तहले कुनै इन्जिनियरिङ बिना डोजर लगाएर कच्ची सडक निर्माण गर्ने र त्यहाँ ओभर लोड राखेर सवारी चलाउँदा दुर्घटना बढेको छ। दुर्घटना न्यूनीकरणका लागि यात्रु पनि उत्तिकै सचेत बन्नुपर्ने बताउँछन् यातायात विज्ञ आशीष गजुरेल। सडक सुरक्षाका लागि एउटा समर्पित निकाय आवश्यक रहेको उनको भनाइ छ। भौतिक पूर्वाधार तथा यातायात मन्त्रालय, विभाग र ट्राफिक प्रहरीले एउटा एकाइ राखेर सडक सुरक्षामा काम गरेर पुग्दैन, उनले भने, एउटा विशेष र समर्पित संयन्त्र बनाएर त्यसले सडक सुरक्षाका लागि कार्य योजना बनाउने, नीति बनाउने, अनुसन्धान गर्ने, सचेतना जगाउने जिम्मेवारी दिनुपर्छ। सरकारले सडक सुरक्षाको प्रबन्ध गर्न सडक सुरक्षा विधेयक मस्यौदा गरिसकेको छ भने राष्ट्रिय सडक सुरक्षा परिषद् गठन गर्ने तयारी भइरहेको छ। कानुन र संस्थागत संयन्त्र भएपछि यसले सुरक्षित, पहुँचयोग्य र दिगो सडक यातायात प्रणाली विकास गर्ने अपेक्षा गर्न सकिन्छ, उनले भने। नेपालको भूबनोटका कारण पनि पहाडी भूभागमा सवारीसाधन चलाउँदा सचेतना अपनाउन आवश्यक छ। सुरक्षित सडक पूर्वाधार, सडक प्रयोगकर्ताको आचरण सुधार, सवारीसाधनको फिटनेस परीक्षण र दुर्घटना भइहालेमा छिट्टै राम्रो उपचार पुर्याउन सकेमा क्षति न्यूनीकरण गर्न सकिने बताइएको छ।"
जुडोमा देविकालाई पहिलो स्वर्ण,"काठमाडौं : १३औं दक्षिण एसियाली खेलकुद प्रतियोगिता (साग) अन्तर्गत जुडोको पहिलो दिन नेपालले एक स्वर्णसहित सात पदक जितेको छ । सातदोबाटोस्थित आर्मीको कभर्डहलमा आइतबार नेपालले एक स्वर्ण, तीन रजत र तीन कांस्य जित्यो । नेपालकी देविका खड्काले महिला ५२ केजीमुनि तौलसमूहमा नेपाललाई स्वर्ण दिलाइन् । देविकाले फाइनलमा भारतकी टोकास गायत्रीलाई हराइन् । यस स्पर्धामा बंगलादेश र श्रीलंकाले कांस्य जित्यो । पुरुष ६६ केजीमुनि नेपालका इन्द्रबहादुर श्रेष्ठले रजत जिते । फाइनलमा उनी भारतका जस्लिन सिंहसँग पराजित भए । भुटान र पाकिस्तानका खेलाडीले कांस्य जिते । महिला ५७ केजीमुनि नेपालकी मनिता श्रेष्ठ प्रधानले रजत जितिन् । मनिता फाइनलमा भारतकी खेलाडीसँग पराजित भइन् । यस स्पर्धामा पाकिस्तान र श्रीलंकाले कांस्य जित्यो । महिला ४८ केजीमुनि नेपालकी सोनिया भट्टले कांस्य जितिन् । भारतले स्वर्ण र श्रीलंकाले रजत र पाकिस्तानले कांस्य जित्यो । यसैगरी पुरुष ७३ केजीमुनि नेपालका सञ्जित डंगोलले रजत जिते । फाइनलमा सञ्जित श्रीलंकाका नुवानसँग पराजित भए । भुटान र भारतले कांस्य जिते । महिला ६३ केजीमुनि नेपालकी निर्मला घर्तीमगले रजत जितिन् । भारतकी निरुपमा देवीले स्वर्ण जित्दा बंगलादेश र श्रीलंकाले कांस्य जित्यो । पुरुष ६० केजीमुनि नेपालका उमेश मगरले कांस्य जिते । भारतले स्वर्ण, श्रीलंकाले रजत र अर्को कांस्य भुटानले जित्यो ।"
"बर्सेनि दुर्घटना बढेको बढ्यै : पाँच वर्षमा ११,७२४ जनाको मृत्यु","मंसिर ११ गते दिउँसो १ बजे लु२ख २१४८ नम्बरको बस सन्धिखर्कबाट छुट्यो। ३२ यात्रु बोकेको बसको गन्तव्य थियो बुटवल। बस बुटवलसम्म पुग्नै सकेन, अर्घाखाँचीस्थित सल्लेरीमा अपराह्न ४ः१० सडकबाट अनियन्त्रित भएर करिब २५० मिटर खस्यो। दुर्घटनामा १७ यात्रुको घटनास्थलमै र दुईजनाको उपचारका क्रममा मृत्यु भयो। १८ यात्रु घाइते भए। प्रहरीले बस घुम्ती र भिरालो सडकमा मोड लिन नसक्दा दुर्घटना भएको अनुमान गर्यो। ००० मंसिर १५ गते। बिरामी बाँच्ने आसमा थिए। एम्बुलेन्स बिरामीलाई अस्पताल पुर्याउन तीव्र गतिमा हुइँकिइरहेको थियो। तर, मध्यरात १२ः२० बजे एम्बुलेन्स ट्रकसँग ठोक्कियो। सुनसरी कोसी गाउँपालिकास्थित हरिपुरमा भएको दुर्घटनामा सातजनाको घटनास्थलमै ज्यान गयो। पूर्वपश्चिम राजमार्गमा पूर्वबाट पश्चिमतर्फ हुइँकिरहेको १च९३६४ नम्बरको एम्बुलेन्स र वीरगन्जबाट पूर्वतर्फ गुडिरहेको ना२ख ९०८२ नम्बरको ट्रक ठोक्किएपछि एम्बुलेन्समा रहेका सबैको मृत्यु भयो। ००० मंसिर १७ गते गुल्मीको इस्मा गाउँपालिकाबाट २६ यात्रु बोकेर हिँडेको जिप ग्वालीचौरको खौलारामा ट्राफिक प्रहरीको कारबाहीमा पर्यो। कारण थियो ओभरलोड। ट्राफिक प्रहरीले ८ यात्रुलाई यही स्थानमा झारेर जिपलाई पठायो। जिपमा १८ यात्रु थिए। जिपले त्यो लोड पनि धान्न सकेन। ग१ज ५२१९ नम्बरको जिप बडिगाडमा गाउँपालिका७ मा पुगेर सडकबाट खोलामा खस्यो। १४ जनाको ज्यान गयो। ०० प्रतिदिन हुने सरदर दुर्घटना र यसले मच्चाउने वितण्डाको तथ्यांक हो यो। नेपाल प्रहरीको यो तथ्यांक हेर्ने हो भने नेपालमा हुने दुर्घटनाको कहालीलाग्दो चित्र देखिन्छ। एउटा सडक दुर्घटना भएपछि त्यसबाट कसैले पाठ सिक्दैनन्। त्यही कारण दुर्घटना बढिरहेका छन्। प्रहरीका अनुसार पछिल्लो पाँच वर्षमा सडक दुर्घटनाका कारण ११ हजार ७२४ नेपालीले ज्यान गुमाएका छन्। आव ०७१०७२ मा २ हजार ४ जनाले ज्यान गुमाएका छन् भने ०७२०७३ मा दुर्घटनाबाट ज्यान गुमाउनेको संख्या २ हजार ६ पुग्यो। ०७३०७४ मा दुर्घटनाका कारण मृत्यु हुनेको संख्या २ हजार ३८४ पुग्यो। ०७४०७५ मा यो संख्या बढेर २ हजार ५४१ पुग्यो। दुर्घटनामा परी २०७५०७६ मा २ हजार ७८९ जनाले ज्यान गुमाए। चालु आवको कात्तिकसम्म दुर्घटनामा ८ सयको मृत्यु भइसकेको छ। पछिल्लो समय हरेक वर्ष १३ हजारभन्दा बढी दुर्घटना हुने गरेका छन्। आव ०७१०७२ मा ९ हजार १४५ दुर्घटना भएका थिए भने यो संख्या बढेर ०७२०७३ मा १० हजार १३ पुग्यो। ०७३०७४ मा १० हजार १७८ दुर्घटना भएको तथ्यांक प्रहरीसँग छ। ०७४०७५ मा १० हजार ९६५ पुग्यो। ०७५०७६ मा १३ हजार ३६६ दुर्घटना भए। चालु वर्षको कात्तिकसम्म ५ हजार ९८९ जनाको मृत्यु भइसकेको छ। यी दुर्घटनामा परी प्रत्येक वर्ष ४ हजारभन्दा बढी मानिस गम्भीर घाइते हुने गरेका छन्। ०७१०७२ मा ४ हजार ५३, ०७२०७३ मा ४ हजार १८२, ०७३०७४ मा ४ हजार २५०, ०७४०७५ मा ४ हजार १४४, ०७५०७६ मा ४ हजार ३७६ र ०७६०७७ कात्तिकसम्म १ हजार ६९२ जना गम्भीर घाइते भएका छन्। सडक दुर्घटनाको अवस्था चिन्ताजनक रहेको ट्राफिक प्रहरी महाशाखाका एसएसपी भीमप्रसाद ढकाल बताउँछन्। दुर्घटना क्रमिक रूपमा नियन्त्रण गर्न सबै सरोकारवाला सबै निकायबीच समन्वय हुन अत्यावश्यक छ, उनले भने, क्षमताभन्दा बढी यात्रु बोकेकै कारण ८० प्रतिशत दुर्घटना भएका छन्। सरकारले सुरुमै चालकलाई तीनमहिने तालिम दिनुपर्छ। जथाभाबी सडक, मनपरी चालक सबैभन्दा बढी दुर्घटना चालकको लापरबाहीले भएका छन्। पछिल्लो तीन वर्ष अवधिमा २५ हजार ८ सय ८८ वटा दुर्घटना चालकको लापरबाहीले भएको छ। आव ०७३०७४ मा ७ हजार ४८४, ०७४०७५ मा ८ हजार ४६१ र ०७५०७६ मा ९ हजार ९४० दुर्घटना चालकको लापरबाहीले भएको प्रहरी तथ्यांक छ। जथाभाबी खोलिएका सडकले दुर्घटना बढाइरहेको भौतिक पूर्वाधार तथा यातायात मन्त्रालयका पूर्वसचिव शरदचन्द्र पौडेल बताउँछन्। हामीकहाँ दुर्घटना न्यूनीकरण गर्ने संयन्त्र कमजोर छ। त्यसमाथि बाटोको अवस्था ठिक छैन। जथाभाबी बाटो खोल्ने प्रवृत्ति यहाँ छ, उनी भन्छन्, जथाभाबी सडक खोल्ने प्रवृत्तिलगायतका विभिन्न कुरा नियमन गरे दुर्घटना न्यूनीकरण गर्न सकिन्छ। सवारीचालक अनुमतिपत्र दिँदा पनि सम्बन्धित निकायले ध्यान दिनुपर्ने पूर्वसचिव पौडेल बताउँछन्। चालक स्वास्थ्यलगायतका कुरामा फिट हुनुपर्छ। अनुमतिपत्र सजिलै दिनु हुँदैन। जथाभाबी खोलिएका कमजोर सडकमा हुने तीव्र गतिले पनि दुर्घटना बढाएको देखिन्छ। पछिल्ला तीन वर्षमा तीव्र गतिका कारण करिब पाँच हजार सडक दुर्घटना भएका छन्। जसमध्ये आव ०७३०७४ मा एक हजार ३९२ घटना चालकको लापरबाहीले भए भने ०७४०७५ मा यो संख्या एक हजार ३९५ देखियो। तीव्र गतिका कारण हुने सडक दुर्घटनाको संख्या ०७५०७६ मा २ हजार १९३ पुगेको तथ्यांक छ। दुर्घटनाको कारक चालक मात्रै नहुने यातायात व्यवसायी राष्ट्रिय महासंघका महासचिव सरोज सिटौला बताउँछन्। दुर्घटना हुँदा सबैले आआफ्नो तर्फबाट जिम्मेवारी लिनुपर्छ। तर यहाँ चालकलाई मात्र दोष दिने प्रवृत्ति छ। धेरै दुर्घटनामा चालकको पनि त मृत्यु हुन्छ नि, उनी भन्छन्। सरकारले स्वास्थ्य, शिक्षा जतिकै यातायातलाई पनि प्रथामिकतामा नराख्दा दुर्घटना न्यूनीकरण नभएको महासचिव सिटौलाको भनाइ छ। सडक सुरक्षाका विषयमा सरकारले कामचलाउ काम गर्ने अनि दुर्घटनाको दोष अरूलाई दिएर हुन्छ ? उनी भन्छन्। कमजोर सुरक्षा ढाँचा सडक दुर्घटना न्यूनीकरणका लागि सरकारले विभिन्न क्षेत्रमा लगानी बढाइरहेको छ। तर, दुर्घटना बढिरहेका छन्। सडक सुरक्षाको ढाँचा नबदलिएका कारण दुर्घटनामा कमी नआएको परिवहन क्षेत्रका जानकार बताउँछन्। परिवहन इन्जिनियर आशीष गजुरेलका अनुसार सडक र सवारीसाधन नयाँ प्रयोगमा आए पनि नेपालमा नयाँ सुरक्षा प्रणाली छैन। इन्जिनियर गजुरेल भन्छन्, सडक बनाउने र मर्मत गर्ने कुरामा हामी अगाडि छौं। सडक सुरक्षाका विषयमा कसैले ध्यान दिएको छैन। हामीले सडक सुरक्षाको नयाँ रणनीति नै बनाएका छैनौं। सडक सुरक्षाका विषयमा सम्बन्धित निकायले कामै नगरेको आरोप उनको छ। तर, आफूहरूले दीर्घकालीन र तत्कालीन सडक सुरक्षाका ढाँचा बनाइरहेको बताउँछन् यातायात व्यवस्था विभागका महानिर्देशक गोगनबहादुर हमाल। हामीले दसैंका बेला अलि धेरै कडाइ गरेका थियौं। यही कारण दुर्घटनामा कमी आएको थियो। यसपछि फेरि दुर्घटना बढे। दुर्घटना न्यूनीकरणका लागि हामीले दीर्घकालीन र तत्कालीन ढाँचामा काम गरिरहेका छौं, महानिर्देशक हमाल भन्छन्, हामीले गतिमापनदेखि स्थानीय तहलाई सवारीसाधन निगरानी गर्न अनुरोध गरिरहेका छौं।"
न्यायपरिषद्मा नैतिकता विचलन,"सर्वोच्च अदालतको न्यायाधीश बन्न न्यायपरिषद्का सदस्य रहेका पदम वैदिकले राष्ट्रपतिसमक्ष राजीनामा बुझाएको विषयलाई लिएर यतिबेला विवाद चलेको छ। न्यायाधीश छान्ने विषयमा न्यायपरिषद्का पदाधिकारीबीच राय नमिलेपछि बैठकसमेत भाँडिएको छ। न्यायको अर्को पाटो मानिएको नेपाल बार एसोसिएसनले परिषद् सदस्यलाई सर्वोच्चको न्यायाधीश बनाउन नहुने भन्दै कडा प्रतिवादसमेत गरेको छ। वास्तवमा न्यायपरिषद्को सम्मान र मर्यादा कायम राख्ने सन्दर्भमा संविधान र न्याय परिषद् ऐनले न्यायपरिषद्का पदाधिकारीलाई निकै जवाफदेही बनाउनुका साथै गह्रुँगो भारी बोकाएका छन्। सबै तहका न्यायाधीश सिफारिस गर्ने उच्चतम् जिम्मेवारीमा रहने भएका कारण परिषद् सदस्यको हैसियत सर्वोच्चको न्यायाधीशभन्दा उपल्लो स्तरको हो। उच्च र जिल्ला अदालतका न्यायाधीशमा त नियुक्ति मात्र होइन, सरुवा, सचेत, स्पष्टीकरणदेखि बर्खास्त गर्नेसम्मको निर्णय अधिकार परिषद् सदस्यलाई छ। यस्तो अवस्थामा प्रश्न स्वाभाविक उठ्छ परिषद् सदस्य आफैंले आफैंलाई न्यायाधीश नियुक्तिका लागि लबिङ गर्दै हिँड्नु कहाँसम्मको नैतिक विषय हो ? न्यायपरिषद्कै सदस्यलाई न्यायाधीश नियुक्ति गर्ने परिपञ्च हिजो पनि गलत थियो र आज पनि गलतै हो। त्यसैमा पनि चार वर्षका लागि परिषद्मा बसेर सेवा गर्ने भनेर त्यहाँ पुर्याइएको विगतलाई यति चाँडै चटक्क बिर्सन मिल्दैन। सर्वोच्चको न्यायाधीश बनाउनलाई अझै पनि मैदानमा खडेरी परेको अवस्था होइन। सबै दृष्टिले अदालतभित्र र बाहिर योग्य अनि सक्षम स्वाभिमानी छन्। न्यायाधीशका योग्य पात्र परिषद्भित्रका मात्रै हुन् भन्ने भ्रमको जालो च्यात्न जरुरी छ। आफ्नै हातमा डाडुपन्यु छ भन्दैमा भान्सेले नै पहिल्यै भतेर खानेजस्तो व्यवहार सभ्य समाजमा सुहाउने होइन। त्यसमाथि न्यायाधीशजस्तो पदमा न्यूनतम नैतिकतासहित जानुलानुपर्ने हो। न्याय दिने विषय जनविश्वासमा अडेको हुन्छ। यसको हेक्का पनि हुनुपर्ने हो। सर्वोच्चको न्यायाधीश हुँदैमा यसै इतिहास बन्ने पनि होइन। ७० वर्षको इतिहासमा सर्वोच्चका कतिजना न्यायाधीश जनमानसमा स्मरणीय छन् भन्ने खोजे पुग्छ। कुनै पात्रविशेष न्यायाधीश बन्नुनबन्नु गौण कुरा हो। चिन्ता अग्रजहरूले कठिनभन्दा कठिन समयमा जोगाएर नासोका रूपमा सुम्पिएको स्वतन्त्र न्यायपालिकाको दियो निभ्छ कि भन्ने हो। यसका लागि २००७ सालपछि तत्कालीन प्रधानन्यायाधीश हरिप्रसाद प्रधानले डेमोक्रेटिक मुलुकको न्यायपालिका कस्तो हुन्छ भनेर देखाएको उदाहरण हेरे पर्याप्त हुन्छ। प्रधानका निर्णय र अडानबाट त्यो स्पष्ट देखिन्छ। पञ्चायतकालमा पनि जागिरलाई थाती राखेर न्यायिक स्वतन्त्रताका पक्षमा न्यायको धरोहर बनेर उभिएका दृष्टान्त छन्। कति जटिल राजनीतिक मुद्दामा पनि अदालते ती दिनमा आफूलाई दह्रो रूपमा उभ्याएको छ। तर आज न्यायाधीश नियुक्तिको विषय पनि पार्टी लाइनबाट चल्नुपर्ने र समूहगत भागबण्डाका आधारमा निर्णय हुने दुःखद् यथार्थ बनेको छ। झन् लोकतन्त्र स्थापनाका केही वर्षयता यस्ता गतिविधिले न्यायको स्वतन्त्र अस्तित्वमाथि गम्भीर प्रश्न खडा गरिरहेका छन्। अझ न्यायपालिकाको पनि माथिल्लो निकाय मानिएको परिषद् सदस्य नै सर्वोच्चको न्यायाधीश बन्न मरिहत्ते गर्नुले न्यायिक स्वतन्त्रता र निष्पक्षताको हुर्मत लिने काम भएको छ। परिषद्ले स्वतन्त्र र स्वायत्त हुने नाममा संविधान, ऐनकानुन, मूल्यमान्यता, हिजोका दृष्टान्त र नैतिकतालाई कुल्चन सक्दैन। संविधानले सुम्पेको कर्तव्य छाडा स्वेच्छाचारिताका लागि होइन। न्यायिक निष्पक्षता र स्वायत्तता देखिन त पहिल्यै मूल नै सङ्लो हुनुपर्छ। न्यायाधीश नियुक्ति गर्न सक्षम, इमानदार र स्वतन्त्र रहेको प्रमाणित हुनुपर्ने त विश्वव्यापी मान्यता नै हो। राजनीतिक नेताका दबाबमा कदाचित निर्णय भइहालेमा न्याय क्षेत्रले भविष्यमा ठूलो भुक्तानी व्यहोर्र्नुुपर्ने छ। र, न्यायमा विचलनका धब्बाहरू देखिँदै जानेछन्। न्यायाधीश नियुक्ति नेपथ्यभित्रका चलखेलबाट होइन, नैतिकता, योग्यता, विधि, प्रणाली र स्वाभाविक प्रक्रियाको धरातलमा हुनुपर्छ। जब यी शाश्वत मान्यताबाट परिषद् विचलित हुनेछ तब न्यायिक मूल्य खस्किनेछ। परिषद्कै सदस्यलाई कार्यकाल बाँकी छँदै न्यायाधीश पदमा आरोहण गराउने कार्यले भविष्यमा नराम्रो नजिर बसाउनेछ। यसर्थ अहिल्यै सुझबुझ अपनाइन आवश्यक छ।"
न्यायाधीश बर्खास्त भएको त्यो रिट जुन खारेज भयो,पोखरा : क्षेत्राधिकार मिचेको मुद्दामा न्यायाधीशले जागिरबाटै हात धुनुपरेको एउटा मदिरा उद्योगको रिट निवेदन उच्च अदालत पोखराले आइतबार खारेज गरेको छ। गोर्खा ब्रुअरी नवलपुरले दायर गरेको रिट उच्चले खारेज गरेको हो। कर बढी तोकिएको भन्दै उक्त ब्रुअरीले हालेको रिट खारेज भएको छ। राजस्व कार्यालयले तोकेको अन्तशुल्क करमा चित्त नबुझेको भन्दै उक्त बु्रअरीले उच्च अदालत पोखरामा रिट हालेको थियो। तर राजस्व कार्यालयले त्यसमा चित्त नबुझे उही कार्यालय निवदेन दिन सक्नेसमेत बताएको थियो। उसले निर्धारण गरेको ८७ करोड रुपैयाँ करमा चित्त नबुझे १५ दिनभित्र आन्तरिक राजस्व कार्यालयमै निवेदन दिनसक्ने व्यवस्था हुँदा हुँदै अदालतमा रिट दायर गरेको हुँदा ब्रुअरीको रिट खारेज भएको थियो। राजस्व कार्यालयले ७ जेठमा निर्धारण गरेको करविरुद्ध ब्रुअरी १९ गते उच्च अदालत पोखरा आइपुगेको थियो। उक्त रिटमा २० जेठमा प्रारम्भिक सुनुवाइ गर्दै उच्चका न्यायाधीश रामचन्द्र यादवले दुवै पक्षलाई असार ११ गते डाक्ने आदेश दिएका थिए। उक्त दिन दुवै पक्षले बहस गरेपछि न्यायाधीशद्वय जीवनहरि अधिकारी र नरबहादुर शाहीले तत्कालका लागि अन्तशुल्क नतोक्न अन्तरिम आदेश जारी गरेका थिए। क्षेत्राधिकार मिचिएको भन्ने यो मुद्दामा सर्वोच्चले छानबिन गरेको थियो। छानबिन समिति गठन हुनासाथ न्यायाधीशद्वय अधिकारी र यादवले राजीनामा दिएका थिए। न्यायाधीश शाहीलाई भने न्यायपरिषद बैठकले बर्खास्त सिफारिस गरेको थियो। सर्वोच्चकी न्यायाधीश सपना मल्ल प्रधानको संयोजकत्वमा गठित छानबिन समितिको प्रतिवेदनपछि परिषदले त्यस्तो सिफारिस गरेको थियो। सिफारिस बमोजिम प्रधान न्यायाधीश चोलेन्द्रशमशेर राणाले कात्तिक १ गते शाहीलाई बर्खास्त गरेका थिए। आन्तरिक राजस्व कार्यालयले गोर्खा ब्रुअरीलाई निर्धारण गरेको ८७ करोड रुपैयाँ अन्तशुल्क आर्थिक वर्ष २०७३ देखि २०७५ सम्मको हो। राजस्व कार्यालयमै १५ दिनभित्र निवेदन दिन मिल्ने हुँदाहुँदै सेटिङ मिलाएर ऊ उच्च अदालत पोखरा आइपुगेको आरोप थियो। ब्रुअरीलाई कर निर्धारण नगर्न अन्तरिम आदेश आएपछि आन्तरिक राजस्व कार्यालय सर्वोच्च अदालत पुगेको थियो। त्यसपछि नै सर्वोच्चले न्यायाधीशहरुमाथि छानबिन समिति गठन गरेको हो।
जनप्रतिनिधिकै मिलेमतो : सोलारमा ३३ लाख अनियमितता,"सुर्खेत : जुम्लामा स्थानीयलाई अनुदानमा वितरण गर्नुपर्ने सौर्य बत्ती जनप्रतिनिधिकै मिलेमतोमा रकम असुलेर बेचिएको पाइएको छ। कर्णाली उज्यालो कार्यक्रम अन्तर्गत जुम्लाका विपन्न दलित तथा जनजातिलाई पूर्ण अनुदानमा बाँड्नुपर्ने सोलार सेट चर्को रकम असुलेर बिक्री गरिएको हो। ऊर्जा प्रर्वद्धन केन्द्रले जुम्लामा निःशुल्क वितरण गर्न पठाएका २ हजार २ सय १ सेट सोलार बेचिएपछि यो अनियमितता सार्वजनिक भएको हो। अनुदानका सोलार सेट बेचेर जुम्ला चन्दननाथ नगरपालिका भण्डारीबाडाका मीनबहादुर मल्लले ३३ लाख ३ हजार रुपैयाँ असुलेका छन्। जनप्रतिनिधिको मिलेमतोमा स्थानीयले अनुदानको सोलार बुझ्दा प्रति सेटको १५ सय रुपैयाँ तिर्नुपर्ने सिफारिस बनाएर व्यापारी मल्लले लाखौं असुलेका हुन्। अनुदानका सोलारबापत रकम लिएकोबारे दलित समुदायद्वारा गठित हाम्रो साझा बहुउद्देश्यीय सहकारी संस्थाले चन्दननाथ नगरपालिकाको न्यायिक समितिमा उजुरी दिएपछि सार्वजनिक भएको हो। जुम्लाको तिला, तातोपानी र गुठीचौर गाउँपालिका तथा चन्दननाथ नगरपालिकामा अनुदानको सोलारका लागि ०७५ साउनमा स्थानीयको नागरिकता संकलन गरिएको थियो। प्रक्रिया पूरा भएपछि ०७६ जेठबाट ऊर्जा प्रर्वद्धन केन्द्रले वितरणको ठेक्का सीआरसी कम्पनीलाई दियो। तर सीआरसीले आफ्नो एजेन्ट मीनबहादुरलाई सोलार वितरण गर्ने जिम्मा दिएपछि उनले ठगी गरेका हुन्। कम्तीमा दुई वर्षको वारेन्टी दिइएका ९५ प्रतिशत सोलार सेट दुई महिना नबित्दै बिग्रिएका छन्। कम्पनीका निर्देशक भरत मल्लले अनुदानको सोलार बिक्री गर्नु सरासर ठगी भएको स्विकार्दै व्यापारी मीनबहादुरले कम्पनीकै बदनाम गरेको बताए। स्थानीय तहको सिफारिस र हाम्रो सहमतिनुसार व्यापारी मीनबहादुरलाई सोलार वितरण गर्ने जिम्मा मात्रै दिएका थियौं, उनले भने, तर जनप्रतिनिधिकै मिलेमतोमा रकम असुल्ने सिफारिस बनाएर ठगियो। रकम लिनेबारे कम्पनीसँग कुनै सहकार्य नभएको उनले दाबी गरे। उनका अनुसार सोलार वितरण गरेबापत सेवा सुविधा मीनबहादुरले कम्पनीबाट लिएका छन्। जनप्रतिनिधिको पनि मिलेमतो मीनबहादुरले जनप्रतिनिधिसँग मिलेर सोलार लिँदा १५ सय बुझाउनुपर्ने पत्र बनाएपछि स्थानीयले रकम तिर्न बाध्य भएका थिए। पत्र देखाउँदै प्रति सोलार उनले १५ सय लिँदा सबै सेट वितरणबाट ३३ लाख रुपैयाँ ठगी गरेका हुन्। यो रकम यस वर्ष बाँडिएका सोलारको मात्र हो। तर कर्णालीमा अनुदानका सोलार केही वर्षयता यसरी नै रकम लिएर वितरण गरिँदै आएको छ। सोलार जडान, मर्मत, वारेन्टी र वितरणमा दुःख गरेबापत स्थानीयकै सहमतिमा १५ सय रुपैयाँ लिएको मीनबहादुरका भाइ नन्दबहादुर मल्लले स्विकारे। हामीले असुलेको रकम केही जनप्रतिनिधिले नपाएको झोंकमा सार्वजनिक गरेका हुन्, उनले भने, जनताबाट असुलेको रकम जनप्रतिनिधि र नेतालाई घुस दिएको भए कुरा मिल्थ्यो, नदिएपछि कुरो बाहिर आयो। असुलेको रकम स्थानीयलाई नै फिर्ता गर्ने नन्दबहादुरको भनाइ छ। तर सोलार वितरण गर्दा रकम लिन पत्र दिने जनप्रतिनिधिको भने उनले नाम बताउन अस्वीकार गरे। हाम्रो साझा बहुउद्देश्यीय सहकारी संस्थाका सचिव रामचन्द्र नेपालीले अनुदानको सोलारमा ठगी गर्नेविरुद्ध मुद्दा हाल्ने तयारी भएको बताए। हामीलाई झुक्याइयो : जनप्रतिनिधि रकम लिन सिफारिस गर्ने जनप्रतिनिधिले आफूहरूलाई झुक्याएर मीनबहादुरले पत्र लिएको आरोप लगाएका छन्। मीनबहादुरले एउटा वडामा अर्को वडाको पत्र देखाउँदै सिफारिस लिने गरेका थिए। चन्दननाथ नगरपालिका९ का वडाध्यक्ष मीनबहादुर डाँगीले भने, सुरुमा कुन वडाले सिफारिस दियो त्यो त थाहा छैन तर मकहाँ आउँदा अर्को वडाको सिफारिस देखाएपछि नियमानुसार सोलार वितरण गर्न भनी पत्र काटेको थिएँ। तातोपानी गाउँपालिका३ का वडाध्यक्ष डिल्लीबहादुर रावलले मीनबहादुरले एकपछि अर्को वडालाई झुक्याएर सबैबाट सिफारिस पत्र लिएको बताए। सोलार वितरणका लागि नागरिकता संकलन गर्दा ५० प्रतिशत मात्रै अनुदान हो भन्यो, तर पछि आतेजाते भाडा र सोलार मर्मत, जडान तथा वारेन्टीका लागि १५ सय लिनुपर्ने सिफारिस मागेपछि हामीले पत्र दिएका हौं। गुठीचौर गाउँपालिका५ का वडाध्यक्ष चन्द्रबहादुर नेपालीले रकम लिने सिफारिस पत्रका लागि मीनबहादुरले वडामा निवेदन दिएपछि पत्र काटिदिएको बताए। चन्दननाथ नगरपालिका उपप्रमुख तथा न्यायिक समिति संयोजक अप्सरादेवी न्यौपानेले ठगेको रकम फिर्ता गर्न छलफल भइरहेको बताइन्। उनका अनुसार ठगी भएको रकम असुलेर सम्बन्धित व्यक्तिलाई वितरण गरीनेछ।"
"दैलेखसुर्खेत सडकमा टाइमकार्ड लागू, चाँडो दूरी पार गरे कारबाही","दैलेख : दुर्घटना न्यूनिकरण गर्न दैलेखसुर्खेत सडकखण्डमा टाइमकार्ड लागू गरिएको छ । दैलेख सदरमुकामबाट छुट्ने यात्रुवाहक बस, माइक्रो बस (हाइस), जीपका लागि यो व्यवस्था गरिएको हो । यो खण्डमा यसअघि पनि टाइमकार्ड लागू गरिएको थियो । बिचैमा अलपत्र परेको टाइमकार्ड नियम पुन लागू गरिएको हो । जिल्ला प्रहरी कार्यालय र ट्राफिक प्रहरी कार्यालय दैलेखको संयुक्त प्रयासमा टाइमकार्ड लागू गरिएको प्रहरी नायब उपरीक्षक हरिबहादुर ओलीले बताए । सुर्खेत प्रहरीसँग समन्वय गरि टाइमकार्ड लागू गरिएको प्रहरी नायब उपरीक्षक ओलीले बताए । पहिलो चरणमा दैलेख सुर्खेत सडकखण्डमा टाइमकार्ड लागू गरिएको र लगत्तै कर्णाली राजमार्गमा पनि लागू गरिने ओलीले जानकारी दिए । 'सवारी दुर्घटनाको जोखिम घटाउन टाइमकार्ड नियम लागू गरिएको हो,'उनले भने, 'सवारीको गति नियन्त्रण, अब यात्रुको चाप निगरानीमा कडाई गरिनेछ ।' यात्रुवाहक सवारी साधनले दैलेख सदरमुकामदेखि माथिल्लो डुङ्गेश्वरसम्म १६ किमि ४५ मिनेट, माथिल्लो डुङ्गेश्वरदेखि रानिमत्ता १६ किमि एक घण्टा १५ मिनेट र रानीमत्तादेखि सुर्खेत बसपार्क २५ किमि १ घण्टा ३० मिनेटमा पुरा गर्नुपर्ने ट्राफिक इन्चार्ज ओमप्रकाश कुर्मीले बताए । तोकिएको समयभन्दा चाँडो दूरी पार गरेमा कारबाही गरिने ट्राफिक प्रहरीले जनाएको छ । प्रहरी निरीक्षक उपेन्द्रप्रसाद आचार्यले सवारीमा क्षमताभन्दा बढी यात्रु नराख्न, गाडीको गति नियन्त्रण गर्न आग्रह गरे ।"
बलात्कार आरोपमा हेल्थ पोष्टका इन्चार्ज पक्राउ,रौतहट : बलात्कार आरोपमा हेल्थपोष्टका इन्चार्ज तथा दात विशेषज्ञ डाक्टर पक्राउ परेका छन्। प्रहरीले सिंहलाई गौरबाट पक्राउ गरेका हुन्। रौतहटको जिल्लाको यमुनामाई गाउँपालिकाको सरुअठा हेल्थ पोस्टका इन्चार्ज ४५ वर्षीय सुधीरकुमार सिंहलाई बलात्कार आरोपमा प्रहरीले शुक्रबार पक्राउ गरेको हो। उनको गौरमा दाँतको उपचार गर्ने निजी क्लिनिक समेत छ। मंसिर १८ गते चितवन घरभइ गौरमा घुम्न आएकी ३० वर्षीया महिला घर फर्किन गौर बसपार्क आएकी थिइन्। पार्कमा बस कुरिरहेको अवस्थामा आरोपीत सिंहले महिलालाई चितवनको बस चढाइदिने भन्दै मोटरसाइकलमा राखेर सदरमुकामबाट करिब १५ किलोमिटर उत्तरमा रहेको आफू कार्यरत सरुअठा हेल्थ पोस्टमा लगेर रातभर बन्धक बनाइ बलात्कार गरेको महिलाको आरोप छ । उनले गौरबाट बस नपाउने चन्द्रनिगाहपुरबाट चितवन जाने बस पाइने भन्दै मोटरसाइकलमा चढाएर हेल्थ पोष्ट लगेका थिए ।महिलाको जाहेरीको आधारमा इन्चार्ज सिंहलाई पक्राउ गरि अनुन्धान भइरहेको जिल्ला प्रहरी कार्यालय रौतहटका डिएसपि नविन कार्कीले जानकारी दिए।
प्रधानसेनापतिले गरे शिक्षालय र प्लाण्टको निरीक्षण भ्रमण,"काठमाडौं : प्रधानसेनापति पूर्णचन्द्र थापाले अमलेखगञ्ज्स्थित प्रतिविद्रोह तथा जंगल वारफेर शिक्षालय र सुनाचुरीस्थित सुनाचुरी ईमल्सन प्लाण्टको निरीक्षण भ्रमण गरेका छन्। प्रधानसेनापति थापाले आइतबार उक्त निरीक्षण भ्रमण गरेका हुन्। निरीक्षण भ्रमणको क्रममा थापाले उक्त शिक्षालय र प्लाण्टको स्थलगत वस्तुस्थिति, तालिम, बन्दोबस्तीलगायत अन्य विविध पक्षबारे जानकारी लिए। उक्त भ्रमणपछि उनी आजै काठमाडौं फिर्ता भएका छन्।"
प्रहरीको गोली लागेर एक दर्जनबढी घाइते : कोहलपुरमा कर्फ्यू,"कोहलपुर : बाँकेको कोहलपुरमा भीड नियन्त्रण गर्न प्रहरीले चलाएको रबर बुलेट लागेर एक दर्जन भन्दा बढी प्रदर्शनकारी घाइते भएका छन्। प्रहरीले सयौं राउण्ड रबर बुलेट, हवाइ फायर र अ श्रुग्यासको सेल प्रहार गरेका छ। नेपालगन्ज मेडिकल कलेज शिक्षण अस्पताल कोहलपुरमा २५ जना घाइते उपचारका लागि गएका थिए। आइतबार साँझसम्म घाइतेमध्ये ६ जनालाई ललितपुरको बीएण्डबी अस्पतालमा रिफर गरिएको छ। बिहान साढे नौ बजेतिर कोहलपुरको त्रिभुवन माध्यमिक विद्यालयमा कक्षा ७ मा पढ्ने छात्रा प्रकृति चन्दलाई ना २ ख ९४५९ नम्बरको ट्रकले किचेर गम्भीर घाइते पारेपछि आक्रोसित विद्यार्थीले ट्रकमा आगजनी गर्दै दिनभर प्रदर्शन गरे। गम्भीर घाइते चन्दलाई दिउँसो सवा तीन बजेतिर नेपाली सेनाको हेलिकप्टरबाट ललितपुरको बीएण्डबी अस्पताल पठाइएको थियो। उपचारमा संलग्न डादेवेन्द्र आचार्यले भने, गाडीले कुल्चिएकी चन्दको दुबै खुट्टामा क्षति पुगेको छ। उनको शरीरमा २ प्वाइन्ट होमोग्लोबिन मात्र थियो। गम्भीर अवस्थामा रहेका कारण उनलाई बीएण्डबीमा रिफर गरिएको हो। नेपालगन्ज मेडिकल कलेज शिक्षण अस्पताल कोहलपुरका प्रशासकीय अधिकृत सञ्जीव पन्तका अनुसार प्रहरीको रबर बुलेट लागेर १४ जना घाइते भएका छन्। तीमध्ये नारायण खत्री, श्रीकान्त भुसाल, महेश आचार्य, माधव पुलासी र ललिता वडुवाललाई साँझ सेनाको हेलिकप्टरबाट राजधानी पठाइएको हो। डाआचार्यले श्रीकान्त शर्मा भुसाल र नारायण खत्रीको अवस्था गम्भीर रहेको बताए। उनले भने, प्रहरीको रबर बुलेट लागेर नारायण खत्रीको अण्डकोष फुटेको छ। श्रीकान्त भुसालको कम्मर मुनी दुई ठाउँमा गोली लागेको छ। उनीहरू दुबैलाई थप उपचारका लागि काठमाडौं रिफर गरिएको छ। झडपमा इलाका प्रहरी कार्यालय कोहलपुरका प्रमुख प्रहरीनायव उपरीक्षक हेमबहादुर शाहीसहित १० जना प्रहरी शिक्षण अस्पतालमा उपचार गर्न गएको अस्पताल प्रशासनले जनाएको छ। बाँकेका प्रहरी प्रमुख वीरबहादुर ओलीले भने ४० जनाभन्दा बढी प्रहरी झडपमा घाइते भएको दाबी गरे। दुर्घटना लगत्तै छात्रा किच्ने तेल बोकेको ट्रकमाथि आन्दोलनकारीले आगजनी गरेका थिए। त्यस क्रममा उनीहरूले दर्जनौं निजी, भाडाका सवारी साधन पनि तोडफोड गरे। प्रदर्शनकारीले नेपाल रेडक्रस सोसाइटीको एम्बुलेन्समा पनि तोडफोड गरेका छन्। घरमा लागेको आगो निभाउन गइरहेको कोहलपुर नगरपालिकाको दमकललाई पनि प्रदर्शनकारीले केही बेर रोकेका थिए। आन्दोलनकारीले इप्रका कोहलपुरको क्यान्टिनमा आगजनी गरेका थिए। त्यस क्रममा क्यान्टिनमा रहेका दुई वर्षीय बालक घाइते भएका छन्। कोहलपुरमा कर्फ्यू जिल्ला सुरक्षा समितिको दिउँसो कोहलपुरमा बसेको बैठकले तीन बजेदेखि कर्फ्यू लगाउने निर्णय गरेको थियो। दक्षिणमा पिपरी चोक, उत्तरमा कोहलपुर चौराहाबाट पाँच सय मिटरमा नौबस्ता जाने बाटो, पूर्वमा चप्परगौडी र पश्चिममा किरण नालासम्मको चार किल्लामा कर्फ्यू आदेश जारी गरिएको हो। कर्फ्यूको आदेश प्रहरीले दुई बजेर ५२ मिनेट जाँदा कोहलपुर क्षेत्रमा माइकिङ गरेको थियो। बाँकेका निमित्त प्रमुख जिल्ला अधिकारी कृष्णकान्त उपाध्यायले पौने ३ बजेतिर प्रदर्शनकारीलाई नियन्त्रणमा लिन कर्फ्यू लगाउनु परेको जानकारी दिए। प्रहरीले इलाका प्रहरी कार्यालय कोहलपुर अगाडि ३ बजेदेखि कर्फ्यू लागेको माइकिङ गरेको थियो। कर्फ्यू लगाएर भीड नियन्त्रण नभएपछि भने सुरक्षा निकायले निषेधित क्षेत्र घोषणा गरेको बताएका छन्। अबेरसम्म कोहलपुरमै सर्वदलीय बैठक बसिरहेको थियो। बाँके प्रहरी प्रमुख ओली भन्छन्, आवश्यक पयो भने हामी प्रहरीलाई गोली हान्ने आदेश दिने गरी कर्फ्यू लगाउन सक्छौं।"
मापसे गरी कार चलाउनेलाई भगाएको भन्दै प्रहरी चौकी घेराउ,"काठमाडौं : ठक्कर दिँदै हिंड्ने कार चालकलाई पक्राउ नगरेको भन्दै थलीका स्थानीयले प्रहरी चौकी अगाडी प्रदर्शन गरेका छन्। कागेश्वरी मनोहरा नगरपालिका सिंखडा गाउँका कार चालक रत्नबहादुर श्रेष्ठ (खुडे माइलो) लाई पक्राउको माग गर्दै स्थानीयले आइतबार बिहान थली प्रहरी चौकी घेर्न आएका उनीहरुले प्रदर्शन गर्दै नारा जुलुस गरे। स्थानीयले प्रहरी चौकी अगाडी टायर र मुढा बालेर श्रेष्ठ पक्राउको माग गरेका थिए। शनिबार साँझतिर मातेर कार चलाउँदै आएका श्रेष्ठले पार्किङमा राखेका सवारीलाई ठक्कर दिँदै हिंडेका थिए।मानवीय क्षति नभएपनि मातेर कार चलाउने श्रेष्ठलाई पक्राउ गर्न प्रहरीलाई खबर गर्दा पनि पक्राउ नगरेको स्थानीयको आरोप छ। स्थानीय निरजन काफ्लेले पक्राउ गर्नुको सट्टा प्रहरीले पैसा खाएर श्रेष्ठलाई भगाएको आरोप लगाए। उनले भने, ' प्रहरीले पक्राउ गर्नुको सट्टा अस्पताल पठाएर भगाउन सहयोग गरेको छ। श्रेष्ठ पक्षबाट १०१२ जना गुण्डा पठाएर छिमेकीलाई कुटपिट समेत गराएको छ। यो कहाँसम्मको रैती हो।' तीव्र गतिमा कार आएको देखेपछि पैदल यात्रुको भागभाग भएको सीता शेर्पाले बताइन्।शनिबार बेलुका छोराको कपाल काट्न थली चोक जाँदा झन्डै आफू दुर्घटनाबाट बचेको उनले बताइन्। स्थानीयका अनुसार शनिबार राती करिब १० बजेतिर श्रेष्ठ पक्षका १० १२ जनाको समूहमा आएका युवाहरुले घरभित्र पसेर राजु सिम्खडा र उनकी श्रीमतीलाई कुटपिट गरेका थिए। घाइते राजुको आँखामा चोट लागेको छ भने उनकी श्रीमती पनि घाइते छिन्।उपचारपछि उनीहरु घर फर्केका छन्। श्रेष्ठले चलाएको कारले सडक छेउमा पार्किङ गरिराखेका मोटरसाइकल, स्कुटर र माइक्रो बसलाई ठक्कर दिएको स्थानीयले जानकारी दिएका छन्। कारले थली चोकमा बिजुलीको पोलमा समेत ठक्कर दिँदै गएको थियो। माइक्रोमा क्षति पुगेपछि माइक्रोचालक र केही स्थानीय श्रेष्ठको घर पुगेपछि विवाद भएको थियो। विवादले चर्को रुप लिएपछि महानगरीय प्रहरी प्रभाग थलीबाट गएको प्रहरी टोलीले विवाद साम्मे पारेको थियो। शनिबार राती करिब ९ बजेतिर घटनाबारे बुझ्न श्रेष्ठको खोजी गर्दा उनी घरनजिकैको भीरबाट लडेको अवस्थामा करिब २० फुट तल झाडीमा भेटिएको महानगरीय प्रहरी प्रभाग थलीका इन्चार्ज सइ प्रेमकुमार लिम्बूले जानकारी दिए। श्रेष्ठ पक्षले भने स्थानीयहरु मिलेर भीरबाट खसालेको आरोप लगाएका छन्। घाइते अवस्थामा भेटिएका श्रेष्ठलाई स्थानीय र प्रहरीको सहयोगमा उद्दार गरी राती अस्पताल पठाइएको थियो।राती करिब १ बजेतिर अस्पतालबाट डिस्चार्ज भएका श्रेष्ठ भने फरार छन्।उनको मोबाइल स्वीच अफ छ। अस्पतालले डिस्चार्ज गरेको जानकारी दिएको छ। सइ लिम्बूले कार प्रहरी नियन्त्रणमा रहेको र श्रेष्ठको खोजि भइरहेको जानकारी दिए। थली चोकमै स्थानीयले टायर बालेर प्रदर्शन गरेपछि करिब २ घन्टा सवारी आवगमन प्रभावित भएको थियो।"
पुराना पत्रकार दाहालको हत्या भएको आशंका,"विराटनगर : पुराना पत्रकार जयप्रसाद दाहालको शव आफ्नै घरको कोठामा जलेको अवस्थामा भेटिएको छ। विराटनगर महानगरपालिका२ शनिहाटको घरमा धारिलो हतियार प्रहार गरेर जलाएको अवस्थामा प्रहरीले शव भेटेको हो। मोरङ प्रहरी प्रमुख एसपी विश्व अधिकारीका अनुसार सुरुमा सुतेका समयमा खाना पकाउने ग्यास लिक भएर मृत्यु भएको हुन सक्ने प्रारम्भिक अनुमान गरिएको बताए। घटनास्थलमा रगत लतपतिएको चक्कुसमेत फेला परेकाले घटना शंकास्पद भएकाले अनुसन्धान भइरहेको उनले बताए। दाहालको काठमाडौंको ज्ञानेश्वर र विराटनगर दुवै ठाउँमा घर छ। विशेष गरेर परिवारका सदस्यसँग उनी काठमाडौंमै बस्दै आएका थिए। विराटनगरमा रहेको घर र मोरङको कटहरीमा रहेको खेती बिक्रीका लागि भनेर दाहाल शनिबार दिउँसो विराटनगर आएको प्रहरी अनुसन्धानबाट खुलेको छ। शनिहाटमा रहेको घरमा उनी एक्लै बसेको खुलेको छ। दाहालको पेटदेखि तलको सबै भाग जलेको, आन्द्रा बाहिर निस्किएको र सुतेको खाटबाट भूँइमा खसेको अवस्थामा शव फेला परेको प्रहरीले बताएको छ। घटना अनुसन्धानका लागि धरानस्थित संघीय प्रहरी कार्यालयबाट तालिम प्राप्त कुकुर पनि झिकाइएको छ। घटनास्थलमा एउटा कोसी ग्यासको सिलिन्डर र दाहालले प्रयोग गर्ने मोबाइल डढेको अवस्थामा भेटिएको छ। ग्यासको पाइप जलेर तलैसम्म पुगेको भए पनि सिलिन्डर केही भएको छैन। शव भेटिएको अगाडिको कोठामा भान्छा घर छ। भान्छा कोठा छेउमै हुँदाहुँदै दाहाल सुतेको कोठामा कसरी ग्यासको सिलिन्डर पुग्यो भन्नेलगायत सबै कोणबाट अनुसन्धान थालिएको एसपी अधिकारीले बताए। शनिबार दिउँसो काठमाडौंबाट विराटनगर आएका दाहाल साँझ राधेश्याम दराकको घरमा खाना खाएर आफ्नो घर पुगेको खुलेको छ। दाहालको शव भेटिएको घर राधेश्यामले २७ वर्षदेखि व्यापारिक प्रयोजनका लागि भाडामा प्रयोग गर्दै आएका थिए। दराकले भने आफ्नै घरमा खाना खुवाएर मोटरसाइकलमा दाहाललाई घरमा छाडिदिएको र आइतबार बिहान ढोका नखुलेपछि छिमेकीलाई बोलाएर ताल्चा फोड्दै हेर्दा धुवाँले कोठा ढाकेको अवस्थामा पाएको प्रहरीलाई बताएका छन्। दराकले दाहाललाई पनि भेट्न र कोठा सार्ने क्रममा आफ्नो छुटेको इन्भटर लिन आउँदा घटनाका बारेमा चाल पाएको प्रहरीलाई बताए। २००२ सालमा जन्मिएका दाहालका श्रीमती सावित्रा र दुई छोरा छन्। उनी लामो समय पत्रकारितामा सक्रिय पुराना पत्रकार रहेको जानकारी अर्का पुराना पत्रकार रामरिझन यादवले दिए। सम्पादक समाजका कोषाध्यक्ष दाहाल २०२५ सालदेखि विराटनगरलाई कर्मथलो बनाएर पत्रकारितामा सक्रिय बनेको यादवको भनाइ छ। तत्कालीन मातृभूमि साप्ताहिकका पत्रकार डम्बर थापालाई समाचार लेखेको आरोपमा राजकाज मुद्दा लागेपछि थापा, जीवेश्वर लाखे र मृतक दाहालसहितको समूहले विराटनगर प्रेस क्लब समेत गठन गरेका थिए। दाहालले २०३९ सालदेखि नेपाल खबर दैनिक र मायालु साप्ताहिकको सम्पादकको रुपमा काम गरेको जानकारी यादवले दिए। उनकाअनुसार २०५८ सालदेखि दाहाल काठमाडौंलाई कर्मथलो बनाएर पत्रकारितामै सक्रिय रहेका थिए।"
अमेरिकाले दिएका सेनाका दुई जहाज मध्यरातमा काठमाडौं अवतरण,"काठमाडौं : अमेरिकाले नेपाली सेनाका लागि सहायता स्वरुप उपलब्ध गराएका दुईवटा स्काइ ट्रक शनिबार राति काठमाडौंमा उत्रेका छन्। अमेरिकाले वैदेशिक सैन्य सहायता कार्यक्रम (एफएमएफपी) अन्तर्गत आपतकालीन उद्धारमा सघाउन नेपाली सेनालाई दुईवटा जहाज उपलब्ध गराइएको हो। दुईवटा जहाज भारत हुँदै आइतबार राति साढे दुई बजे काठमाडौं विमानस्थलमा अवतरण गरेको जानकारी सैनिक प्रवक्ता सहायकरथी विज्ञानदेव पाण्डेले जानकारी दिए। पूर्वनिर्धारित तालिकाअनुसार आइतबार बिहान काठमाडौं अवतरण हुने कार्यक्रम रहे पनि अरु एयरपोर्टबाट उडान तालिकामा ढिलाइ नहुँदा राति नै काठमाडौं ल्याइएको हो। विपद् व्यवस्थापन, आपतकालीन उद्धार तथा राहत सामग्रीको ओसारपसारका लागि यी जहाजको प्रयोग हुनेछ। दुवै जहाजको औपचारिक हस्तानान्तरण पुस २ गते हुनेछ। अहिले दुवै जहाजलाई नेपाली सेनाको ११ नम्बर बाहिनीअन्तर्गतको ह्यांगरमा राखिएको छ। समान ढुवानी र सुरक्षाकर्मीको खटनका लागि प्रयोग हुने दुवै जहाज १८ यात्रु वा २३ सय किलो समान बोक्ने क्षमताका छन्। पहिले बेलायतले दिएका दुईवटा स्काइ ट्रकमध्ये एउटा अप्रेशनमा छ भने अर्को बिग्रिसकेको छ। स्काइ ट्रक नहुँदा आपतकालीन उद्धार तथा राहत सामग्रीको ओसारपसारमा समस्या हुँदै आएको छ। नेपाली सेनासँग रहेका जहाज हेलिकोप्टरमध्ये १० वटा चालु हालतमा छन् भने सातवटा मर्मतका लागि ग्राउन्डेड छन्। एउटा एभ्रो जहाज र स्काइ ट्रक लिलामीको प्रक्रियामा छन्। केही समयअघि मात्र सेनाले भीभीआइपी उडानका लागि विशेष हेलिकोप्टर ल्याए पनि त्यो संचालनमा आएको छैन। सेनाले हालै ल्याएको अर्को कार्गो जहाज पनि व्यवसायिक संचालनमा आएको छैन। २०७४ पुस ६ गते सरकारले नेपाली सेनाका लागि यी दुई जहाज लिने निर्णय गरेको थियो। यी दुई जहाजको मूल्य २ करोड १८ लाख रहेको छ। नेपाली सेनाले खरिद गरेको कार्गो जहाज गत कात्तिक १६ गते काठमाडौं आइपुगेको थियो। इन्डोनेसियामा निर्माण गरिएको सैन्य ट्रान्सपोर्ट एयरक्राफ्ट सीएन २३५२२० विमानको मूल्य ३० मिलियन अमेरिकी डलर रहेको छ। भीभीआइपी चढ्ने डेढ अर्बको हेलिकोप्टर काठमाडौंमा सेनाको कार्गो जहाज काठमाडौं आइपुग्यो त्यसैगरी भीभीआईपीका लागि खरिद गरिएको महंगो र अत्याधुनिक नयाँ हेलिकप्टर असोज २ गते काठमाडौं आइपुगेको थियो। सरकारले नेपाली सेनामार्फत झिकाएको उक्त हेलिकप्टर करिब डेढ अर्ब रहेको छ। राष्ट्रपति, प्रधानमन्त्रीलगायत अति विशिष्ट व्यक्तित्वको विशेष सवारीका लागि प्रयोग गरिने उक्त हेलिकोप्टर सेनामार्फत संचालन हुनेछ।"
न्यायाधीश बर्खास्त भएको त्यो रिट जुन खारेज भयो,पोखरा : क्षेत्राधिकार मिचेको मुद्दामा न्यायाधीशले जागिरबाटै हात धुनुपरेको एउटा मदिरा उद्योगको रिट निवेदन उच्च अदालत पोखराले आइतबार खारेज गरेको छ। गोर्खा ब्रुअरी नवलपुरले दायर गरेको रिट उच्चले खारेज गरेको हो। कर बढी तोकिएको भन्दै उक्त ब्रुअरीले हालेको रिट खारेज भएको छ। कानुन बमोजिमको उपचारको मार्ग अवलम्बन नगरी सोझै यस अदालतमा असाधारण क्षेत्राधिकार अन्तर्गत प्रस्तुत रिट निवेदन दर्ता हुन आएको भन्दै उच्चका न्यायाधीशद्वय विनोदप्रसाद आचार्य र डालकुमार खड्काको इजलासले उक्त रिट खारेज गरेको जानकारी अदालतका सूचना अधिकारी विश्व अर्यालले दिए। उनका अनुसार निवेदक उद्योगको माग बमोजिम विपक्षीका नाममा उत्प्रेषण मिश्रित परमादेशको आदेश जारी गरिरहनुपर्ने अवस्थाको विद्यमानाता नदेखिएको भन्दै उक्त इजलासले रिट ठहर्याएको हो। राजस्व कार्यालयले तोकेको अन्तशुल्क करमा चित्त नबुझेको भन्दै उक्त बु्रअरीले उच्च अदालत पोखरामा रिट हालेको थियो। तर राजस्व कार्यालयले त्यसमा चित्त नबुझे उही कार्यालय निवदेन दिन सक्नेसमेत बताएको थियो। उसले निर्धारण गरेको ८७ करोड रुपैयाँ करमा चित्त नबुझे १५ दिनभित्र आन्तरिक राजस्व कार्यालयमै निवेदन दिनसक्ने व्यवस्था हुँदा हुँदै अदालतमा रिट दायर गरेको हुँदा ब्रुअरीको रिट खारेज भएको थियो। राजस्व कार्यालयले ७ जेठमा निर्धारण गरेको करविरुद्ध ब्रुअरी १९ गते उच्च अदालत पोखरा आइपुगेको थियो। उक्त रिटमा २० जेठमा प्रारम्भिक सुनुवाइ गर्दै उच्चका न्यायाधीश रामचन्द्र यादवले दुवै पक्षलाई असार ११ गते डाक्ने आदेश दिएका थिए। उक्त दिन दुवै पक्षले बहस गरेपछि न्यायाधीशद्वय जीवनहरि अधिकारी र नरबहादुर शाहीले तत्कालका लागि अन्तशुल्क नतोक्न अन्तरिम आदेश जारी गरेका थिए। क्षेत्राधिकार मिचिएको भन्ने यो मुद्दामा सर्वोच्चले छानबिन गरेको थियो। छानबिन समिति गठन हुनासाथ न्यायाधीशद्वय अधिकारी र यादवले राजीनामा दिएका थिए। न्यायाधीश शाहीलाई भने न्यायपरिषद बैठकले बर्खास्त सिफारिस गरेको थियो। सर्वोच्चकी न्यायाधीश सपना मल्ल प्रधानको संयोजकत्वमा गठित छानबिन समितिको प्रतिवेदनपछि परिषदले त्यस्तो सिफारिस गरेको थियो। सिफारिस बमोजिम प्रधान न्यायाधीश चोलेन्द्रशमशेर राणाले कात्तिक १ गते शाहीलाई बर्खास्त गरेका थिए। आन्तरिक राजस्व कार्यालयले गोर्खा ब्रुअरीलाई निर्धारण गरेको ८७ करोड रुपैयाँ अन्तशुल्क आर्थिक वर्ष २०७३ देखि २०७५ सम्मको हो। राजस्व कार्यालयमै १५ दिनभित्र निवेदन दिन मिल्ने हुँदाहुँदै सेटिङ मिलाएर ऊ उच्च अदालत पोखरा आइपुगेको आरोप थियो। ब्रुअरीलाई कर निर्धारण नगर्न अन्तरिम आदेश आएपछि आन्तरिक राजस्व कार्यालय सर्वोच्च अदालत पुगेको थियो। त्यसपछि नै सर्वोच्चले न्यायाधीशहरुमाथि छानबिन समिति गठन गरेको हो।
गोली चलेपछि बाँकेमा कर्फ्यू,"बाँके : विद्यार्थीको प्रदर्शन चर्किएपछि बाँकेमा कर्फ्यू लागेको छ। ट्रकको ठक्करबाट एक बालिका गम्भीर घाइते भएपछि विद्यार्थीले चर्को प्रदर्शन गरेका थिए। कोहलपुरका केन्द्र बनाएर उत्तरतर्फ नौबस्ता, दक्षिणतर्फ पिपरीचाेकसम्म, पश्चिमतर्फ किरण खोला र पूर्वतर्फ रोहीनी खोलासम्म लागु हुनेगरी कर्फ्यू लगाइएको निमित्त प्रमुख जिल्ला अधिकारी कृष्णकान्त भट्टराईले जानकारी दिए । कोहलपुरस्थि त्रिभुवन माध्यामिक विद्यालयको कक्षा ७ अध्ययनरत बालिकालाई ट्रकले ठक्कर दिएर गम्भीर घाइते बनाएपछि प्रदर्शन चर्किएको थियो। विद्यार्थीहरुले ठक्कर दिने ट्रकसमेत जलाएका छन्। प्रदर्शनकै क्रममा प्रहरी र विद्यार्थीबीच झडप पनि भएको छ। प्रहरीको हवाई फायरले पनि भीड नियन्त्रण नभएपछि कर्फ्यू जारी गरिएको बताए। झडपका क्रममा २५ जना विद्यार्थी र प्रहरी घाइते भएको बताइएको छ।"
सुनचाँदीको मूल्य घट्यो,काठमाडौं : नेपाली बजारमा सुनको भाउ घटेको छ । आइतबार सुन तोलामा ५ सयले घटेर ७१ हजार २ सय रुपैयाँमा कारोबार भइरहेको नेपाल सुन चाँदी महासंघले जनाएको छ। तेजावी सुन तोलाको ७० हजार ९० रुपैयाँमा कारोबार भइरहेको छ । आज बजारमा चाँदी ८ सय ४० रुपैयाँमा कारोबार भइरहेको महासंघले जनाएको छ। शुक्रबार छापावाल सुन तोलाको ७१ हजार ७ सय र तेजावी सुन ७१ हजार ४ सय रुपैयाँमा कारोवार भएको थियो ।चाँदी भने ८५० रुपैयाँमा कारोबार भएको थियो।
ट्रकको ठक्करबाट घाइते विद्यार्थीलाई राजधानी ल्याइयो,बाँके : कोहलपुरमा ट्रकको ठक्करबाट घाइते भएकी प्रकृति चन्दलाई काठमाडौं लगिएको छ। थप उपचारका लागि उनलाई ग्वार्कोस्थित बीएण्बी अस्पतालमा लगिएको हो। त्रिभुवन माध्यामिक विद्यालय कक्षा ७ मा अध्ययनरत प्रकृतिका दुबै खुट्टा ट्रकको टायरबाट पेलिएका छन्। कोहलपुरमा यो दुर्घटनाको विरोध प्रदर्शन भइरहेको छ। उक्त प्रदर्शनमा गोली पनि चलेको हो। अहिले कोहलपुरमा कर्फ्यू लागेको छ। विद्यार्थीहरुले ठक्कर दिने ट्रकसमेत जलाएका छन्। प्रदर्शनकै क्रममा प्रहरी र विद्यार्थीबीच झडप पनि भएको हो। झडपका क्रममा २५ जना विद्यार्थी र प्रहरी घाइते भएको बताइएको छ।
गाई काटेको अभियोगमा दुईजना पक्राउ,ताप्लेजुङ : गाई काटेको अभियोगमा ताप्लेजुङमा दुईजना पक्राउ परेका छन् । फुङलिङ नगरपालिका८ नाम्लेपाटीका २८ वर्षीय प्रकास लिम्बू र सोही ठाउँका २१ वर्षीय हेमराज गुरुङ पक्राउ परेका हुन् । गाई काटेर मासु टुक्रा पारिरहेको अवस्थामा शुक्रबार दुबैजनालाई प्रहरीले पक्राउ गरेको जनाएको छ । दुबैलाई कारवाही प्रक्रिया अघि बढाइएको जिल्ला प्रहरी कार्यालय ताप्लेजुङले जनाएको छ । आइतबार जिल्ला अदालतबाट म्याद थपी गौवध मुद्दा शिर्षकमा अनुसन्धान अगाडि बढाएको प्रहरी निरीक्षक विष्णु खड्काले बताए ।
स्याङ्जामा लाटोकोसेरो उत्सव हुँदै,"स्याङ्जा : यसै वर्षको माघ महिनामा स्याङजामा लाटोकेसेरो तथा हुचिल उत्सव हुने भएको छ । हुचिल लाटोकोसेरो प्रजाति मध्ये एक पंक्षी हो । स्याङजाको पुतलीबजार नगरपालिका २ र विरुवा गाउँपालिका ३ को सिमास्थल राङभाङमा माघको २४ र २५ गते लाटोकेसेरो तथा हुचिल उत्सव हुने भएको हो । राङभाङ क्लब, मिलेनियम ट्रेक व्यवस्थापन समिति र प्रकृतिका साथी नामक संस्थाको संयुक्त आयोजनामा उत्सव हुने भएको क्लबका अध्यक्ष बालकुमार गुरुङले जानकारी दिए ।'संस्कृति, पर्यावरण संरक्षण र मनोरञ्जनसहितको उत्सव हुनेछ,' नेपाल लाटोकोसेरो तथा हुचिल उत्सवका संयोजक गुरुङले भने। जादुगर चरोको उपनामले समेत परिचित यो पंक्षीले दिनमा आखाँ देख्दैन । रातमा बढी सक्रिय हुन्छ । शिशा काट्ने, करेन्ट हान्ने लगायतका बिचित्रको विशेषता भएको यो दुर्लभ एवं मांसाहारि पंक्षी हो । ६० वर्षसम्म बाच्न सक्ने यो पंक्षीको खुट्टाका नङग्राले शिशा समेत काट्ने विश्वास गरिन्छ । नेपाल, भारतमा पाइने यो चराले आफ्नो मृत्युको पूर्वाभास पाउने वित्तिकै स्वयं आत्महत्या समेत गर्ने हुँदा अति अद्भुत् श्रेणीको प्राणीको रुपमा मानिन्छ । सन् २००६ देखि अमेरिकाको हस्टन, मिनिसोबाट लाटोकोसेरोको उत्सव मनाउन थालिएको भए पनि नेपालमा भने सन् २०१२ देखि प्रत्येक वर्ष नयाँ नयाँ स्थानमा मनाइदै आएको छ । धादिङ, चितवन, नवलपरासी, गोर्खा, कास्की, कपिलवस्तु, दोलखा र खोटाङमा समे लाटोकेसेरो उत्वस आयोजना गरिसकेको बताइएको छ । नेपालमा ८ सय ८७ प्रजातिका चराहरु नेपालमा छन । विश्वमा २ सय २५ प्रजातिका लाटोकोसेरोमध्ये २३ प्रजातिको लाटोकोसेरो नेपालमा पाइने बताए। त्यसमा पनि ८ प्रजातिका लाटोकोसेरो चोरी शिकारी र अवैध कारोवारका कारण राष्ट्रियस्तरमै दुर्लभ छन्। लाटोकोसेरोको एउटा प्रजाति लोप भइसकेको छ। प्रकृति संरक्षणमा लागि अत्यन्त महत्वपूर्ण जीव र मानिसमा मित्र एको हुँदा लाटोकेशेरो तथा हुचिल संरक्षणमा जुटौं भन्ने सन्देश दिन उत्सब गरिने भएको गुरुङको भनाई छ ।"
हत्याको आरोपमा चितवनबाट ५ जना पक्राउ,"चितवन : हत्या आरोपमा चितवन प्रहरीले ५ जनालाई पक्राउ गरेको छ। भरतपुर महानगरपालिकाका अविनास महतो हत्याको आरोपमा प्रहरीले शनिबार किशोरीसहित ५ जनालाई पक्राउ गरेको हो। हत्यामा संलग्न भएको आरोपमा भरतपुरका दिपेन्द्र महत्तो, यमकुमार महत्तो, विनोद कुमार महत्तो र विजय महत्तोलाई पक्राउ गरेको चितवन प्रहरी प्रमुख एसपी दानबहादुर मल्लले जानकारी दिए। मङ्सिर १२ गते हराएका अविनाश तीन दिनपछि मृत फेला परेका थिए। हत्या गरेर उनको शरिरलाई गाडिएको अवस्थामा फेला परेको थियो। अविनासको मंसिर १३ गते राति नौ बजेको समयामा हत्या भएको प्रहरीले जनाएको छ। किशोरीसँगको सम्बन्धका कारण अविनासको हत्या भएको प्रहरीको प्रारम्भिक अनुसन्धानबाट खुलेको छ। उनले किशोरीलाई भेट्न बोलाएका थिए। बहिनी घर बाहिर निस्केको देखेपछि उनका दाजु यमकुमार र दिपेन्द्रले अविनासलाई कुटपीट गरेको आशंका प्रहरीले गरेको छ।"
"कोहलपुरमा झडप, प्रहरीको हवाई फायर",बाँके : कोहलपुरमा विद्यार्थीको प्रदर्शन चर्किएको छ। ट्रकको ठक्करबाट एक बालिका गम्भीर घाइते भएपछि विद्यार्थीले प्रदर्शन गरेका गरिरहेका छन्। कोहलपुरस्थि त्रिभुवन माध्यामिक विद्यालयको कक्षा ७ अध्ययनरत बालिकालाई ठक्कर दिने ट्रकसमेत विद्यार्थीहरुले जलाएका छन्। प्रदर्शनकै क्रममा प्रहरी र विद्यार्थीबीच झडप पनि भएको छ। प्रहरीले हवाई फायर गरिरहेको छ भने विद्यार्थीहरुले ढुंगामुडा गरिरहेका छन्। अहिले ठुलो संख्यामा विद्यार्थीहरु सडकमा आएका छन्। कोहलपुरका डीएसपी शिबबहादुर सिंहले प्रहरीहरु पनि घाइते भएको र भीडलाई नियन्त्रणमा लिने प्रयास भइरहेको बताए।
ब्राउन सुगरसहित ३ जना पक्राउ,"धनगढी : कैलाली प्रहरीले ब्राउन सुगरसहित ३ जना पक्राउ गरेको छ। प्रहरीका अनुसार धनगढी उपमहानगरपालिकाका अनिल विष्ट, शुशिल थापा र गोविन्द विष्ट पक्राउ परेको कैलालीका प्रहरी नायव उपरीक्षक दक्षबहादुर बस्नेतले जानकारी दिए। उनीहरुका साथबाट ३ पोका ब्राउन सुगरसमेत फेला पारेको प्रहरी नायव उपरीक्षक बस्नेतल जानकारी दिए। अनिलले भारतीय बजारबाट ब्राउन सुगर खरिद गरेर नेपालमा ल्याई आफ्नै पसलबाट ससानो पोका बनाएर विक्री गर्ने गरेको प्रहरीले जनाएको छ। पक्राउ परेका उनीहहरुलाई लागु औषध ओसारपसारमा मुद्दा चलाइने प्रहरीले जनाएको छ।"
त्रिभुवन विश्वविद्यालयमा बेरुजु बढ्दो,"काठमाडौं : मुलुकको सबैभन्दा ठूलो र पुरानो त्रिभुवन विश्वविद्यालयमा आर्थिक अनियमितता बढ्दै गएको छ। यसले विश्वविद्यालयभित्र बित्तीय अनुशासन कायम गर्न कठिन भएको छ। विश्वविद्यालयको लागि बेरुजु ठुलो समस्या बनेको छ। बेरुजु फस्र्यौट गरेर शून्यमा झार्ने निकायलाई विश्वविद्यालयले पुरस्कार दिने लगायतका प्रोत्साहनमुलक कार्यक्रम ल्याए पनि प्रभावकारी बन्न सकेको छैन। पछिल्लो तथ्यांकअनुसार विश्वविद्यालयअन्तर्गतका निकायमा २१ अर्ब १२ करोड ७२ लाख रुपैयाँ बेरुजु देखिएको छ। विश्वविद्यालयको वार्षिक बजेट २३ अर्ब रुपैयाँ मात्र छ। विश्वविद्यालयको बेरुजू ०७३।७४ मा १९ अर्ब ५३ करोड २२ लाख २८ हजार रुपैयाँ थियो। ०७५ चैत मसान्तसम्ममा १ अर्ब २९ करोड ९२ लाख १६ हजार सम्परीक्षण भएको थियो। तर सोही वर्ष २ अर्ब ८९ करोड ४२ लाख १९ हजार बेरुजु बढेपछि २१ अर्ब पुगेको विश्वविद्यालयका रजिष्ट्रार डिल्लीराम उप्रेतीले जानकारी दिए। उनका अनुसार यो रकममध्ये असारसम्ममा ८६ करोड ९० लाख रुपैयाँ सम्परीक्षण सम्पन्न भएको छ। बेरुजू व्यवस्थित गर्न विश्वविद्यालयले १० वर्षअघि अभिलेखलाई इलेक्ट्रोनिक डिभाइस राख्ने व्यवस्था गरेको थियो। यसबाट हिसाव किताव पारदर्शी हुने विश्वास गरिए पनि बेरुजु घटेको छैन। ०७४।७५ को नीति तथा कार्यक्रममा पनि बेरुजु शून्य बनाउने कार्यालयलाई प्रोत्साहन स्वरुप पुरस्कार दिने उल्लेख गरिएको थियो। महालेखा परीक्षक कार्यालयको प्रतिवेदनले ले त्रिविअन्तर्गत २ सय १३ वटा बक्यौता रहेको उल्लेख गरेको थियो। तर बक्यौता रहेको स्नातकोत्तर क्याम्पस विराटनगर, नेपाल भाषा केन्द्रीय विभाग, द्धन्द्ध शान्ति र विकास अध्ययन विभाग, राजनीतिशास्त्र केन्द्रीय विभाग र सेरिडले मात्र बेरुजु शून्य बनाएको छ। यि कार्यालयलाई पुरस्कृत गर्ने त्रिविले बताएको छ। यो वर्षलाई बेरुजु फछ्यौट वर्षको रुपमा मनाउने योजना बनाएको त्रिविका रजिष्ट्रार डिल्ली उप्रेतीले जानकारी दिए। धेरै प्रयास गरे पनि बेरुजू फछ्र्यौट गराउन मुस्किल भएको उनले गुनासो गरे। विगत वर्षमा त्रिविअन्तर्गतका निकायमा लेखा परीक्षण समेत नगर्ने परिपार्टीका कारण यस्तो समस्या बढेको विश्वविद्यालयले जनाएको छ। मुलुकको उच्च शिक्षाको ८० प्रतिशत बढी भार बोकेको त्रिविले पेस्कीवापत वितरण गरेको रकम पनि मिलान गर्न सकेको छैन। उप्रेतीका अनुसार १ अर्ब १५ करोड ७६ लाख रुपैयाँ पेस्की छ। विश्वविद्यालयमा विकास निर्माणको काम बढेको कारण पेस्की रकम पनि बढेको उनको भनाइ छ।"
रोकिराखेको बस खोलामा खस्दा एकको मृत्यु,"बेसीसहर : लमजुङको सुन्दरबजार नगरपालिका ७, पाउँदीमा आइतबार बिहान यात्रुबहाक बस दुर्घटना हुँदा एकजनाको मृत्यु भएको छ। ७ जना घाइते भएका छन्। बेंसीसहरबाट गोरखातर्फ जाँदै गरेको ग १ ख ५७९९ नम्बरको बस सडकबाट पाउँदी खोलामा खस्दा अन्दाजी ३० वर्षकी एक महिलाको मृत्यु भएको छ। डीएसपी रबिन्द्रमान गुरुङका अनुसार मृतकको सनाखत हुन सकेको छैन। शव सुन्दरबजारको कर्मदा सामुदायिक अस्पतालमा राखिएको छ। दुर्घटनास्थल लमजुङ र तनहुँ सीमाक्षेत्रमा पर्छ। घाइतेको नेपाल प्रहरी, सशस्त्र प्रहरी, नेपाली सेना र स्थानीयले उद्धार गरेका थिए। ४ जना घाइतेलाई पुरानो चितवन मेडिकल कलेज भरतपुर पठाइएको छ। १ जनाको अवस्था सामान्य छ। बसमा १२ जना यात्रु रहेको हुनसक्ने प्रहरीले बताएको छ। चालक तनहुँ भन्सारका कृष्णबहादुर आले सम्पर्कमा आएका छन्। बसमा सवार अन्यको अवस्था सामान्य रहेको छ। घटना बिहान करीब ७ बजेतिर भएको प्रहरीले जनाएको छ। स्थानीयका अनुसार सवारी ओभरटेक गरी यात्रु बटुल्ने क्रममा पाउँदी पुगेको बस ओरालोमा रोकेर चालक र सहयोगी यात्रु खोज्न हिँडेका र त्यही बेला बस गुडेर दुर्घटनामा परेको हो। बस सडकबाट करीब डेढसय सय मिटर तल खसेर दुर्घटना भएको प्रहरीले बताएको छ। बस पाउँदीमा आधा डुबेको अवस्थामा छ। केही हराइरहेको हुनसक्ने भन्दै खोजी भइरहेको छ।"
आगो निभाउन गएका किशोरको जलेर मृत्यु,बाजुरा : सामुदायिक वनमा लागेको आगो नियन्त्रण गर्न खोज्दा जलेर १ जना १५ वर्षीय किशोरको मृत्यु भएको छ । मृत्यु हुनेमा जगन्नाथ गाउँपलिका १ ढाडाकोटका रति विक रहेको जगन्नाथ गाउँपालिकाका प्रवक्ता डबल विकले जानकारी दिए । काउचा झुलाकाटिया सामुदायिक वनमा लागेको आगो नियन्त्रण गर्न खोज्दा लडेर आगोमा परेका थिए। उपचारका लागि कोल्टि प्राथामिक स्वास्थ्य केन्द्र कोल्टि पुर्याउँदा प्रथामिक स्वास्थ्य केन्द्रमै मृत्यु भएको विकले जानकारी दिए। शनिबार बिहानबाट सामुदायिक वनमा लागेको आगो नियन्त्रण गर्न स्थानीयसँगै उनी पनि गएका थिए।शनिबार साँझ ७ बजे मृत्यु भएको आफन्तले जानकारी दिए। शनिबार बिहानैदेखि सामुदायिक वनमा लागेको नियन्त्रणमा आएको छैन।
जनप्रतिनिधिकै मिलेमतो : सोलारमा ३३ लाख अनियमितता,"सुर्खेत : जुम्लामा स्थानीयलाई अनुदानमा वितरण गर्नुपर्ने सौर्य बत्ती जनप्रतिनिधिकै मिलेमतोमा रकम असुलेर बेचिएको पाइएको छ। कर्णाली उज्यालो कार्यक्रम अन्तर्गत जुम्लाका विपन्न दलित तथा जनजातिलाई पूर्ण अनुदानमा बाँड्नुपर्ने सोलार सेट चर्को रकम असुलेर बिक्री गरिएको हो। ऊर्जा प्रर्वद्धन केन्द्रले जुम्लामा निःशुल्क वितरण गर्न पठाएका २ हजार २ सय १ सेट सोलार बेचिएपछि यो अनियमितता सार्वजनिक भएको हो। अनुदानका सोलार सेट बेचेर जुम्ला चन्दननाथ नगरपालिका भण्डारीबाडाका मीनबहादुर मल्लले ३३ लाख ३ हजार रुपैयाँ असुलेका छन्। जनप्रतिनिधिको मिलेमतोमा स्थानीयले अनुदानको सोलार बुझ्दा प्रति सेटको १५ सय रुपैयाँ तिर्नुपर्ने सिफारिस बनाएर व्यापारी मल्लले लाखौं असुलेका हुन्। अनुदानका सोलारबापत रकम लिएकोबारे दलित समुदायद्वारा गठित हाम्रो साझा बहुउद्देश्यीय सहकारी संस्थाले चन्दननाथ नगरपालिकाको न्यायिक समितिमा उजुरी दिएपछि सार्वजनिक भएको हो। जुम्लाको तिला, तातोपानी र गुठीचौर गाउँपालिका तथा चन्दननाथ नगरपालिकामा अनुदानको सोलारका लागि ०७५ साउनमा स्थानीयको नागरिकता संकलन गरिएको थियो। प्रक्रिया पूरा भएपछि ०७६ जेठबाट ऊर्जा प्रर्वद्धन केन्द्रले वितरणको ठेक्का सीआरसी कम्पनीलाई दियो। तर सीआरसीले आफ्नो एजेन्ट मीनबहादुरलाई सोलार वितरण गर्ने जिम्मा दिएपछि उनले ठगी गरेका हुन्। कम्तीमा दुई वर्षको वारेन्टी दिइएका ९५ प्रतिशत सोलार सेट दुई महिना नबित्दै बिग्रिएका छन्। कम्पनीका निर्देशक भरत मल्लले अनुदानको सोलार बिक्री गर्नु सरासर ठगी भएको स्विकार्दै व्यापारी मीनबहादुरले कम्पनीकै बदनाम गरेको बताए। स्थानीय तहको सिफारिस र हाम्रो सहमतिनुसार व्यापारी मीनबहादुरलाई सोलार वितरण गर्ने जिम्मा मात्रै दिएका थियौं, उनले भने, तर जनप्रतिनिधिकै मिलेमतोमा रकम असुल्ने सिफारिस बनाएर ठगियो। रकम लिनेबारे कम्पनीसँग कुनै सहकार्य नभएको उनले दाबी गरे। उनका अनुसार सोलार वितरण गरेबापत सेवा सुविधा मीनबहादुरले कम्पनीबाट लिएका छन्। जनप्रतिनिधिको पनि मिलेमतो मीनबहादुरले जनप्रतिनिधिसँग मिलेर सोलार लिँदा १५ सय बुझाउनुपर्ने पत्र बनाएपछि स्थानीयले रकम तिर्न बाध्य भएका थिए। पत्र देखाउँदै प्रति सोलार उनले १५ सय लिँदा सबै सेट वितरणबाट ३३ लाख रुपैयाँ ठगी गरेका हुन्। यो रकम यस वर्ष बाँडिएका सोलारको मात्र हो। तर कर्णालीमा अनुदानका सोलार केही वर्षयता यसरी नै रकम लिएर वितरण गरिँदै आएको छ। सोलार जडान, मर्मत, वारेन्टी र वितरणमा दुःख गरेबापत स्थानीयकै सहमतिमा १५ सय रुपैयाँ लिएको मीनबहादुरका भाइ नन्दबहादुर मल्लले स्विकारे। हामीले असुलेको रकम केही जनप्रतिनिधिले नपाएको झोंकमा सार्वजनिक गरेका हुन्, उनले भने, जनताबाट असुलेको रकम जनप्रतिनिधि र नेतालाई घुस दिएको भए कुरा मिल्थ्यो, नदिएपछि कुरो बाहिर आयो। असुलेको रकम स्थानीयलाई नै फिर्ता गर्ने नन्दबहादुरको भनाइ छ। तर सोलार वितरण गर्दा रकम लिन पत्र दिने जनप्रतिनिधिको भने उनले नाम बताउन अस्वीकार गरे। हाम्रो साझा बहुउद्देश्यीय सहकारी संस्थाका सचिव रामचन्द्र नेपालीले अनुदानको सोलारमा ठगी गर्नेविरुद्ध मुद्दा हाल्ने तयारी भएको बताए। हामीलाई झुक्याइयो : जनप्रतिनिधि रकम लिन सिफारिस गर्ने जनप्रतिनिधिले आफूहरूलाई झुक्याएर मीनबहादुरले पत्र लिएको आरोप लगाएका छन्। मीनबहादुरले एउटा वडामा अर्को वडाको पत्र देखाउँदै सिफारिस लिने गरेका थिए। चन्दननाथ नगरपालिका९ का वडाध्यक्ष मीनबहादुर डाँगीले भने, सुरुमा कुन वडाले सिफारिस दियो त्यो त थाहा छैन तर मकहाँ आउँदा अर्को वडाको सिफारिस देखाएपछि नियमानुसार सोलार वितरण गर्न भनी पत्र काटेको थिएँ। तातोपानी गाउँपालिका३ का वडाध्यक्ष डिल्लीबहादुर रावलले मीनबहादुरले एकपछि अर्को वडालाई झुक्याएर सबैबाट सिफारिस पत्र लिएको बताए। सोलार वितरणका लागि नागरिकता संकलन गर्दा ५० प्रतिशत मात्रै अनुदान हो भन्यो, तर पछि आतेजाते भाडा र सोलार मर्मत, जडान तथा वारेन्टीका लागि १५ सय लिनुपर्ने सिफारिस मागेपछि हामीले पत्र दिएका हौं। गुठीचौर गाउँपालिका५ का वडाध्यक्ष चन्द्रबहादुर नेपालीले रकम लिने सिफारिस पत्रका लागि मीनबहादुरले वडामा निवेदन दिएपछि पत्र काटिदिएको बताए। चन्दननाथ नगरपालिका उपप्रमुख तथा न्यायिक समिति संयोजक अप्सरादेवी न्यौपानेले ठगेको रकम फिर्ता गर्न छलफल भइरहेको बताइन्। उनका अनुसार ठगी भएको रकम असुलेर सम्बन्धित व्यक्तिलाई वितरण गरीनेछ।"
भत्कन थाले सौर्य बत्ती,"इलाम : मेची राजमार्गको सडकमा राखिएका सोलार ट्राफिक बत्ती केही महिनामै भत्किएका छन्। कतिपय ठाउँमा फुटाइएका छन् भने कतिपय ठाउँका खम्बा नै हराएका छन्। इलाम र झापाको सीमा क्षेत्र मेची राजमार्गको चिहाने डाँडादेखि राँकेसम्म राख्ने लक्ष्यसहित सोलार डेनिएटर पोस्ट राख्ने काम अन्तिम चरणमा पुग्दा पहिलेका पोस्ट भत्कने र हराउने क्रम बढेको छ। सूर्योदय नगरपालिकामा अटो चलाउने रविन आचार्यका अनुसार फिक्कलकरफोक खण्डमा ५० भन्दा धेरै बत्ती बिग्रिएका छन्। उनले भने, पोलको बत्ति नै चोरिएको छ, कतिपय ठाउँमा खम्बा नै उखेलिएको छ। मेची राजमार्गमा ३ हजार सोलार जडान गर्न जन्मेजय निर्माण सेवाले ठेक्का लिएको थियो। कम्पनीले पुससम्म काम सक्ने सम्झौता भएको डिभिजन सडक कार्यालय इलामका इन्जिनियर मिलन श्रेष्ठले जानकारी दिए। पोस्ट गाड्दा सिमेन्टको प्रयोग कम भएकोलगायत गुनासा आएपछि कम्पनीलाई सचेत गराएको इन्जिनियर श्रेष्ठले जानकारी दिए। पहिले राखिएका पोस्ट चोरिने र हराउने क्रम बढेपछि प्रहरीलाई जानकारी गराएको उनले बताए। उनले सडक सुपरभाइजरहरूलाई पोस्टको अवस्था जानकारी गराउन निर्देशन दिएको बताए। एक जना सुपरभाइजरले १५ किलोमिटर सडक नियमित अनुगमन गर्छन्। बिग्रिएका सबै पोस्टको विवरण आइनसकेको उनले बताए। चौंरी गोठमा सोलार सोलार मर्मत निहुँमा चिनियाँ सुरक्षाकर्मी लोमान्थाङमा जनप्रतिनिधिकै मिलेमतो : सोलारमा ३३ लाख अनियमितता"
प्रदेश १ सरकारविरुद्ध १४ मुद्दा,"विराटनगर : प्रदेश १ मा प्रदेश सरकारले बनाएको कानुनविरुद्ध १४ मुद्दा परेका छन्। ०७५७६ मा प्रदेश सरकारले निर्माण गरेका प्रदेश कानुनविरुद्ध १४ वटा मुद्दा उच्च अदालत विराटनगर र सर्वोच्च अदालतमा परेका हुन्। प्रदेश १ का मुख्य न्यायाधीवक्ता चुडामणि आचार्यले प्रदेश प्रमुख सोमनाथ अधिकारी प्यासीसमक्ष पेश गरेको ०७५७६ को वार्षिक प्रतिवेदनमा प्रदेश कानुनविरुद्ध मुद्दा परेको उल्लेख गरिएको छ। संविधानमा गरिएको व्यवस्थाअनुसार बुझाएको प्रतिवेदनमा संसदीय कानुनसँग सम्बन्धित काम कारबाहीमा प्रदेश सरकारविरुद्ध १३ र स्थानीय तहका कानुनसँग सम्बन्धित काम कारबाहीमा प्रदेश सरकारलाई समेत विपक्षी बनाई १ मुद्दा परेको उल्लेख गरिएको छ। मुख्य न्यायाधीवक्ताको काम, कर्तव्य, अधिकार र सेवाअन्तर्गत सम्बन्धित ऐन २०७५ को दफा १२ बमोजिम मुख्य न्यायाधीवक्ताले प्रत्येक वर्ष आफूले सम्पादन गरेको कामकाजको वार्षिक प्रतिवेदन प्रदेश प्रमुखसमक्ष पेश गर्नुपर्ने प्रावधानअनुसार शुक्रबार पेश गरिएको हो। आचार्यका अनुसार प्रतिवेदनमा प्रदेश सरकार पक्ष र विपक्ष भई चलेको मुद्दासम्बन्धी विवरण सरकारवादी भई चल्ने मुद्दामा भविष्यमा गरिनुपर्ने सुधार तथा आफ्नो मातहतका कार्यालयको भौतिक स्थिती, कार्यबोझ, काम कारबाहीको स्थिती तथा सिफारिस र सुझावसमेत उल्लेख गरिएको जानकारी दिए। आर्थिक वर्षको तीन महिनाभित्र प्रतिवेदन पेश गर्नुपर्नेमा ५ महिनापछि पेश गरिएको हो। उनका अनुसार ०७५७६ मा प्रदेश सरकार प्रत्यार्थी भई दायर भएका १२ मुद्दा उच्च अदालत विराटनगबाट फैसला भएका छन्। सर्वोच्च अदालतमा ७, उच्च अदालतमा विराटनगरमा १४, उच्च अदालत विराटनगरमा, ओखलढुंगा इजलासमा ३ र उच्च अदालत विराटनगर, इलाम इजदासमा १ बाट मुद्दा चालु अवस्थामा रहेको जानकारी दिए। अझै काम गर्न जटिल अवस्था रहेको उनको भनाइ छ। संविधानमा प्रदेशको एकल अधिकार सूचीमा क्षेत्रलाई पनि व्यवस्थापन गर्न नसकिएको उनको भनाइ छ। प्रदेश प्रहरी र प्रदेशको फौजदारी मुद्दालगायत विषयलाई आफ्नो क्षेत्राधिकारभित्र ल्याउन नसकिएको उनले बताए। प्रदेश सरकारले अहिले सर्वोच्च र उच्च अदालतमा ५० वटा मुद्दा खेपिरहेको उनको भनाइ छ। प्रदेश प्रमुखको कार्यालयका सचिव गोपी घिमिरेले मुख्य न्यायाधीवक्ताले प्रदेश प्रमुखसमक्ष पेश भएको वार्षिक प्रतिवेदन प्रदेश सरकार र प्रदेश सभामा पठाउने जानकारी दिए।"
बाँके निकुञ्जमा पर्यटक न्यून,"काठमाडौं : नजिकैको बर्दियाँ राष्ट्रिय निकुञ्जमा दैनिक खचाखच पर्यटक भरिँदा बाँके राष्ट्रिय निकुञ्जमा पर्यटकको आगमन शून्यजस्तै छ। पर्यटकीय पूवार्धार अभाव र जंगल सफारी व्यवस्थित नभएका कारण बाँकेमा लक्ष्य अनुरुरू पर्यटक आकिर्षत हुन सकेका छैनन्। सबैभन्दा पछि स्थापना भएको र प्रचारप्रसार धेरै नभएका कारण पनि पर्यटकको उपस्थिति न्यून देखिएको निकुञ्जले जनाएको छ। भ्रमण वर्ष २०२० लाई लक्षित गर्दै निकुञ्जले पर्यटक आकर्षित गर्न जंगल सफारी खुला पनि गरेको छ। सरकारले सार्वजनिक गरेको एक सय भ्रमण गन्तव्य मध्ये बाँके राष्ट्रिय निकुञ्ज र यसको मध्यवर्ती क्षेत्रलाई ५७ औं गन्तव्यमा राखेको छ। निकुञ्जमा पर्यटकको आगमनको तथ्यांक हेर्दा शून्य उपस्थिति देखिन्छ। आर्थिक वर्ष ०७४७५ मा २ जना मात्र विदेशी पर्यटक बाँके राष्ट्रिय निकुञ्जल अवलोकनका लागि पुगेका थिए। यस्तै, गत आर्थिक वर्षमा भने १४८ नेपाली, ११ जना सार्क राष्ट्र र एक जना मात्र एसिया बाहिरका पर्यटक घुम्न आएको निकुञ्जले जनाएको छ। यो समयमा अपेक्षाकृत रूपमा पर्यटक भिœयाउन नसकेको निकुञ्जका सहायक संरक्षण अधिकृत पुरुषोत्तम शर्माले बताए। वन्यजन्तु पर्यटनको लागि बर्दिया उत्कृष्ट गन्तव्य भएका कारण बाँके ओझेलमा परेको हो, शर्माले भने, बाँकेमा पनि जंगल सफारी गर्न सकिन्छ। प्रचारप्रसार कम भएका कारण पर्यटकको संख्या न्यून भएको हो। निकुञ्जले पर्यटन पूर्वाधार समेततयार गरिसकेको छ। पर्यटक मचान निर्माण, प्रतिक्षालय, हात्तीसारलगायतका पूर्वाधारसमेत निर्माण गरिसकेको छ। निकुञ्जका अनुसार गस्ती गर्न तथा पर्यटकलाई जंगल सफारी गर्न सहज होस् भन्ने उद्देश्यले १० किलोमिटर वनपथ पनि निर्माण गरिएको छ। त्यस्तै मुख्य वनपथदेखि चुनभठी जाने, खैरीदेखि गन्धेली जाने र कुसुमदेखि मलई जाने बाटो गरी जम्मा २५ किमि गोरेटो बाटो निर्माण गरिएको छ। सुतैयादेखि गन्धेलीसम्मको मुख्य वनपथ तथा राजमार्गदेखि मुगुवा मचान जाने बाटो गरी जम्मा २५ किमि वनपथ मर्मत सुधार गरेको छ। बाँके राष्ट्रिय निकुञ्ज नजिक घरवास छन्। घरवासमा स्थानीय परिकार खान पाइन्छ। भ्रमण वर्षको पूर्वसन्ध्यामा निकुञ्जले जनप्रतिनिधिलाई जंगल सफारी गराएर प्रचारप्रसार गरेको छ। प्रतिनिधिसभा सदस्य महेश्वर गहतराज अथक, प्रदेशसभा सदस्य कृष्णा केसी नमुना, उषा पुन, संविधानसभाका पूर्वसदस्य देवराज भार, राप्तीसोनारी गाउँपालिकाका प्रमुख लाहुराम थारू, कोहलपुर नगरपालिकाका कार्यवाहक प्रमुख सञ्जुकुमारी थारू, बैजनाथ, कोहलपुर र राप्तीसोनारी गाउँपालिकाका वडाध्यक्षले निकुञ्ज अवलोकन गर्दै भ्रमण वर्षमा बाँके निकुञ्जमा जंल सफारीका लागि सामूहिक अनुरोधसमेत गरे। जैविक विविधताको संरक्षण र विश्वमै दूर्लभ मानिएको पाटेबाघको संरक्षण गर्ने उद्देश्यले निकुञ्ज स्थापना गरेको हो। विसं २०६७ वैशाख ३० गते विश्वको सर्वोच्च शिखर सगरमाथाको फेदी कालापत्थरमा बसेको मन्त्रिपरिषद् बैठकबाट निकुञ्जको घोषणा भएको थियो। यो निकुञ्जमा ८ प्रकारका पारिस्थितिकीय प्रणाली, ६ प्रकारका वनको किसिम र २६३ प्रजातीका वनस्पति छन्। यस निकुञ्जमा पाइने जैविक विविधता निम्नानुसार रहेको छ। बाँके, दाङ र सल्यान जिल्लाको ५५० वर्ग किमि क्षेत्र समेटिएको छ। बाँके निकुञ्ज पाटेबाघ र हात्तीको महत्वपूर्ण बासस्थानका रूपमा लिइने गरिन्छ। २०१८ को बाघ गणना अनुसार निकुञ्जमा २१ वटा पाटेबाघ छन्। यस क्षेत्रमा ११ प्रजातिका दुर्लभ तथा संकटापन्न स्तनधारी र ५० प्रजातिका अन्तर्राष्ट्रिय स्तरमै दुर्लभ चराहरू रेकर्ड गरिएका छन्।"
अपांगतामैत्री छैनन् सडकपेटी,"काठमाडौं : राजधानीका सडकपेटीमा अपांगता भएका व्यक्तिहरूलाई हिँड्न सहज छैन। अपांगता भएका व्यक्ति ह्विल चियर चढेर सजिलै गन्तव्यमा पुग्न सक्दैनन्। अधिकांश सडकपेटीमा खाल्डाखुल्डी छन्। कतै ह्विल चियर नै नछिर्ने साँघुरा पेटी छन्। पेटीको बीचमा बिजुलीका पोल भेटिन्छन्। यसले पेटीबाट आउजाउ गर्न साधारण मानिसलाई समेत सकस हुन्छ। फरक क्षमता भएका व्यक्तिका लागि त यात्रा झन् कष्टकर छ। कतिपय सडक ह्विलचियर उक्लन नसक्ने उकाला छन्। चाबहिलदेखि गौशाला सडकको पेटी हेर्ने हो भने दुवैतर्फका पेटी एकदमै साँघुरो छ। साँघुरो पेटीको बीचमा बिजुलीका पोल छन्। यसैमा पनि खाल्डा खुल्डीले यात्रा झन् सकसपूर्ण बनाउँछ। भद्रकाली, सुन्धारादेखि रत्नपार्कसम्मको सडकपेटी हेर्दा, सडकपेटी फराकिलै देखिन्छ। तर, पेटी हुँदै हिँड्दा आकाशे पुलमा आइपुगिन्छ। अब आकाशेपुलको छेउबाट अर्कोतर्फ जाने ठाउँ बाँकी रहँदैन। ह्विलचियरमा हिँड्ने मान्छेलाई अर्कोतर्फ पुग्न दुई वटा विकल्प रहन्छ। कि फर्केर अर्को बाटो हिड्नुपर्यो कि त मुख्य सडकबाटै। मुख्य सडकबाट हिँड्दा सवारीको अत्यधिक चाप भएकाले यात्रुको ज्यान जोखिममा हुन्छ। अपांगता भएका धेरै व्यक्ति सडकमा कठिन ढंगले यात्रा गर्छन्। कैलालीका विकास नेपाली पनि आफ्ना दुवै खुट्टा प्यारालाइसि भएपछि ह्वील चियरमा हिँड्न थालेका छन्। राजधानीमा ह्विल चियरमा यात्रा गर्न एकदमै कठिन हुने उनले सुनाए। सडकका पेटी कुनै सद्धे छैनन्, उनले भने, भएका एकदमै साँघुरा छन्। आकाशे पुल भएको ठाउँमा सडक पार गर्न मुस्किल छ। राजधानीका सडकपेटीमा यात्रा गर्न हामीलाई मुस्किल छ। कलंकीदेखि त्रिपुरेश्वरसम्मको सडकका अधिकांश ठाउँमा एक जना मात्रै छिर्न मिल्ने पेटी छ। त्यसमा पनि सडक छेउका पसलेले पेटी ढाक्ने गरी सामान राख्ने गर्छन्। कतै फोहोर थुपारिएको पाइन्छ त कतै निर्माण सामग्रीले पेटी ढाकिएका छन्। केही बानेश्वर, तीनकुनेलगायत सडकपेटीमा दृष्टिविहीन व्यक्तिले सहजै बाटो पहिचान गर्नेगरी टाइल बिच्छाइएको छ। तर, ती टाइलको पनि अवस्था राम्रो छैन। सबै उप्किएका छन्। धेरै ठाउँमा आधासम्म मात्र टाइल पाइन्छ जसले गर्दा दृष्टिविहीनलाई असहज हुने गर्छ। राजधानीका अधिकांश सडकपेटीको अवस्था राम्रो छैन। अपांगता भएका व्यक्तिलाई पनि सडकमा यात्रा गर्न सहज छैन। सहरका भौतिक संरचना, सडकलगायत क्षेत्रमा अपांगमैत्री नभएको भन्दै राष्ट्रिय मानवअधिकार आयोगले समेत अपांगमैत्री वतावरण बनाउन सरकारलाई आग्रह गरेको थियो। तर, सम्बन्धित निकायले चासो दिएको देखिँदैन। राजधानीका सडक, सडकपेटी अपांगमैत्री नभएको सडक विभागका प्रवक्ता शिवहरि सापकोटाले स्विकारे। सडकपेटीमा खानेपानीलगायत संस्थाले भत्काएर यत्तिकै छाडिदिँदा समस्या हुने गरेको उनले बताए। हामीले सडक बनाउँदा अपांगमैत्री नै बनाउने भनेर काम गरेका हौँ, उनले भने, खानेपानीलगायत संस्थाले पेटी भत्काइदिँदा समस्या भएको हो। अहिले सडक विभागले तत्काल यसका लागि कुनै योजना नबनाएको उनले बताए। तत्काल हामीले यसका लागि कुनै योजना बनाएका छैनौँ, उनले भने, पहिले बनेका संरचना भत्काउनेलाई बनाउन लगाउने हो। त्यसपछि यो संवेदनशील विषय भएकाले हामी योजना बनाएर काम गर्छौं।"
मोरङमा एक वृद्ध मृत फेला,"विराटनगर : मोरङमा एक वृद्धको शव जलेको अवस्थामा भेटिएको छ। गएराति विराटनगर महानगरपालिका२ सनिहाटस्थित आफ्नै घरमा सुतेका करिब ७० वर्षीय वृद्ध जयप्रसाद दाहालको जलेर मृत्यु भएको मोरङका डीएसपी घनश्याम श्रेष्ठले जानकारी दिए। श्रेष्ठका अनुसार वृद्ध बिहान नउठेपछि छिमेकी उनको घरमा पुग्दा जलेको देखेर प्रहरीलाई खबर गरेका थिए। दाहाल परिवारसहित काठमाडौं बस्दै आएका थिए। उनी शनिबारमात्रै विराटनगरमा एक्लै पुगेका हुन्। घरमा एक्लै भएकाले ग्याँस लिक भएर आगलागी हुँदा उनको मृत्यु भएको आशंका प्रहरीले गरेको छ। डीएसपी श्रेष्ठले भने, 'शवको नजिकै ग्यास पाइप जलेको छ, सिलिण्डर भने पड्किएको छैन।' प्रहरीले घटनाको अनुसन्धान गरिरहेको छ।"
पर्यटक बसबाट १ करोडको सामान बरामद,"परासी : दिल्लीचितवन चल्दै आएको पर्यटक बसबाट एक करोड बराबरको अवैध सामान बरामद भएको छ। पश्चिम नवरपरासी प्रहरीले सुनवलको भूमही चोकबाट भन्सार छलेर ल्याएको अवस्थामा ना ८ ख १२०३ नम्बरको बसबाट उक्त सामान बरामद गरेको हो। प्रहरी उपरीक्षक लालमणि आचार्यले रुपन्देहीको सुनौलीस्थित बेलहिया भन्सार नाकाबाट सहजै भित्रिएको बसलाई सुराकीको आधारमा भैरहवाबाट पछ्याउँदै आएको बताए। भैरहवाबाट परासीहुँदै चितवन जानुपर्ने बस बुटवल पुगेको थियो। ३१ जना नेपाली यात्रु लिएर आएको बसमा भूमही आइपुग्दासम्म ११ जना यात्रु थिए। यात्रु ओराल्न बस बुटवल पुगेको बताइएको छ। सुनौलीदेखि बुटवलहुँदै भूमहीसम्म राजश्व कार्यालयको चेक पोष्टसहित करिब १० बढी स्थानमा सशस्त्र र नेपाल प्रहरीको चेक पोस्ट छन्। ति सबै चेक पोस्ट पारगर्दै आएको बसलाई भूमहीमा चेकजाँच गर्ने क्रममा मोबाइल, ट्रयाकसुट, महँगा औषधिलगायतका समान फेला परेको प्रहरी उपरीक्षक आचार्यले बताए। बसको छतमा लामो टिनको फल्ट बटम बनाएर उक्त सामान लुकाइएको थियो। बरामद भएका सामानमध्ये ८ कार्टुनमा ५० बढी मोबाइल छन्। एउटा मोबाइलको मूल्य करिब ३० हजारदेखि १ लाखसम्म पर्ने बताइएको छ। यस्तै, १८ बोरा ट्र्याकसुट र ८ कार्टुन औषधि छन्। बरामद भएको औषधिमा यौनवद्र्धक आयुर्वेदीक औषधि रहेको प्रहरीले जनाएको छ। बरामद भएको सामान र बसलाई चालकसहित आवश्यक अनुसन्धानका लागि बेलहिया भन्सार कार्यालय पठाइएको प्रहरीले जनाएको छ।"
"बर्सेनि दुर्घटना बढेको बढ्यै : पाँच वर्षमा ११,७२४ जनाको मृत्यु","मंसिर ११ गते दिउँसो १ बजे लु२ख २१४८ नम्बरको बस सन्धिखर्कबाट छुट्यो। ३२ यात्रु बोकेको बसको गन्तव्य थियो बुटवल। बस बुटवलसम्म पुग्नै सकेन, अर्घाखाँचीस्थित सल्लेरीमा अपराह्न ४ः१० सडकबाट अनियन्त्रित भएर करिब २५० मिटर खस्यो। दुर्घटनामा १७ यात्रुको घटनास्थलमै र दुईजनाको उपचारका क्रममा मृत्यु भयो। १८ यात्रु घाइते भए। प्रहरीले बस घुम्ती र भिरालो सडकमा मोड लिन नसक्दा दुर्घटना भएको अनुमान गर्यो। ००० मंसिर १५ गते। बिरामी बाँच्ने आसमा थिए। एम्बुलेन्स बिरामीलाई अस्पताल पुर्याउन तीव्र गतिमा हुइँकिइरहेको थियो। तर, मध्यरात १२ः२० बजे एम्बुलेन्स ट्रकसँग ठोक्कियो। सुनसरी कोसी गाउँपालिकास्थित हरिपुरमा भएको दुर्घटनामा सातजनाको घटनास्थलमै ज्यान गयो। पूर्वपश्चिम राजमार्गमा पूर्वबाट पश्चिमतर्फ हुइँकिरहेको १च९३६४ नम्बरको एम्बुलेन्स र वीरगन्जबाट पूर्वतर्फ गुडिरहेको ना२ख ९०८२ नम्बरको ट्रक ठोक्किएपछि एम्बुलेन्समा रहेका सबैको मृत्यु भयो। ००० मंसिर १७ गते गुल्मीको इस्मा गाउँपालिकाबाट २६ यात्रु बोकेर हिँडेको जिप ग्वालीचौरको खौलारामा ट्राफिक प्रहरीको कारबाहीमा पर्यो। कारण थियो ओभरलोड। ट्राफिक प्रहरीले ८ यात्रुलाई यही स्थानमा झारेर जिपलाई पठायो। जिपमा १८ यात्रु थिए। जिपले त्यो लोड पनि धान्न सकेन। ग१ज ५२१९ नम्बरको जिप बडिगाडमा गाउँपालिका७ मा पुगेर सडकबाट खोलामा खस्यो। १४ जनाको ज्यान गयो। ०० प्रतिदिन हुने सरदर दुर्घटना र यसले मच्चाउने वितण्डाको तथ्यांक हो यो। नेपाल प्रहरीको यो तथ्यांक हेर्ने हो भने नेपालमा हुने दुर्घटनाको कहालीलाग्दो चित्र देखिन्छ। एउटा सडक दुर्घटना भएपछि त्यसबाट कसैले पाठ सिक्दैनन्। त्यही कारण दुर्घटना बढिरहेका छन्। प्रहरीका अनुसार पछिल्लो पाँच वर्षमा सडक दुर्घटनाका कारण ११ हजार ७२४ नेपालीले ज्यान गुमाएका छन्। आव ०७१०७२ मा २ हजार ४ जनाले ज्यान गुमाएका छन् भने ०७२०७३ मा दुर्घटनाबाट ज्यान गुमाउनेको संख्या २ हजार ६ पुग्यो। ०७३०७४ मा दुर्घटनाका कारण मृत्यु हुनेको संख्या २ हजार ३८४ पुग्यो। ०७४०७५ मा यो संख्या बढेर २ हजार ५४१ पुग्यो। दुर्घटनामा परी २०७५०७६ मा २ हजार ७८९ जनाले ज्यान गुमाए। चालु आवको कात्तिकसम्म दुर्घटनामा ८ सयको मृत्यु भइसकेको छ। पछिल्लो समय हरेक वर्ष १३ हजारभन्दा बढी दुर्घटना हुने गरेका छन्। आव ०७१०७२ मा ९ हजार १४५ दुर्घटना भएका थिए भने यो संख्या बढेर ०७२०७३ मा १० हजार १३ पुग्यो। ०७३०७४ मा १० हजार १७८ दुर्घटना भएको तथ्यांक प्रहरीसँग छ। ०७४०७५ मा १० हजार ९६५ पुग्यो। ०७५०७६ मा १३ हजार ३६६ दुर्घटना भए। चालु वर्षको कात्तिकसम्म ५ हजार ९८९ जनाको मृत्यु भइसकेको छ। यी दुर्घटनामा परी प्रत्येक वर्ष ४ हजारभन्दा बढी मानिस गम्भीर घाइते हुने गरेका छन्। ०७१०७२ मा ४ हजार ५३, ०७२०७३ मा ४ हजार १८२, ०७३०७४ मा ४ हजार २५०, ०७४०७५ मा ४ हजार १४४, ०७५०७६ मा ४ हजार ३७६ र ०७६०७७ कात्तिकसम्म १ हजार ६९२ जना गम्भीर घाइते भएका छन्। सडक दुर्घटनाको अवस्था चिन्ताजनक रहेको ट्राफिक प्रहरी महाशाखाका एसएसपी भीमप्रसाद ढकाल बताउँछन्। दुर्घटना क्रमिक रूपमा नियन्त्रण गर्न सबै सरोकारवाला सबै निकायबीच समन्वय हुन अत्यावश्यक छ, उनले भने, क्षमताभन्दा बढी यात्रु बोकेकै कारण ८० प्रतिशत दुर्घटना भएका छन्। सरकारले सुरुमै चालकलाई तीनमहिने तालिम दिनुपर्छ। जथाभाबी सडक, मनपरी चालक सबैभन्दा बढी दुर्घटना चालकको लापरबाहीले भएका छन्। पछिल्लो तीन वर्ष अवधिमा २५ हजार ८ सय ८८ वटा दुर्घटना चालकको लापरबाहीले भएको छ। आव ०७३०७४ मा ७ हजार ४८४, ०७४०७५ मा ८ हजार ४६१ र ०७५०७६ मा ९ हजार ९४० दुर्घटना चालकको लापरबाहीले भएको प्रहरी तथ्यांक छ। जथाभाबी खोलिएका सडकले दुर्घटना बढाइरहेको भौतिक पूर्वाधार तथा यातायात मन्त्रालयका पूर्वसचिव शरदचन्द्र पौडेल बताउँछन्। हामीकहाँ दुर्घटना न्यूनीकरण गर्ने संयन्त्र कमजोर छ। त्यसमाथि बाटोको अवस्था ठिक छैन। जथाभाबी बाटो खोल्ने प्रवृत्ति यहाँ छ, उनी भन्छन्, जथाभाबी सडक खोल्ने प्रवृत्तिलगायतका विभिन्न कुरा नियमन गरे दुर्घटना न्यूनीकरण गर्न सकिन्छ। सवारीचालक अनुमतिपत्र दिँदा पनि सम्बन्धित निकायले ध्यान दिनुपर्ने पूर्वसचिव पौडेल बताउँछन्। चालक स्वास्थ्यलगायतका कुरामा फिट हुनुपर्छ। अनुमतिपत्र सजिलै दिनु हुँदैन। जथाभाबी खोलिएका कमजोर सडकमा हुने तीव्र गतिले पनि दुर्घटना बढाएको देखिन्छ। पछिल्ला तीन वर्षमा तीव्र गतिका कारण करिब पाँच हजार सडक दुर्घटना भएका छन्। जसमध्ये आव ०७३०७४ मा एक हजार ३९२ घटना चालकको लापरबाहीले भए भने ०७४०७५ मा यो संख्या एक हजार ३९५ देखियो। तीव्र गतिका कारण हुने सडक दुर्घटनाको संख्या ०७५०७६ मा २ हजार १९३ पुगेको तथ्यांक छ। दुर्घटनाले सक्छ वर्षको ३० अर्ब दुर्घटनाको कारक चालक मात्रै नहुने यातायात व्यवसायी राष्ट्रिय महासंघका महासचिव सरोज सिटौला बताउँछन्। दुर्घटना हुँदा सबैले आआफ्नो तर्फबाट जिम्मेवारी लिनुपर्छ। तर यहाँ चालकलाई मात्र दोष दिने प्रवृत्ति छ। धेरै दुर्घटनामा चालकको पनि त मृत्यु हुन्छ नि, उनी भन्छन्। सरकारले स्वास्थ्य, शिक्षा जतिकै यातायातलाई पनि प्रथामिकतामा नराख्दा दुर्घटना न्यूनीकरण नभएको महासचिव सिटौलाको भनाइ छ। सडक सुरक्षाका विषयमा सरकारले कामचलाउ काम गर्ने अनि दुर्घटनाको दोष अरूलाई दिएर हुन्छ ? उनी भन्छन्। कमजोर सुरक्षा ढाँचा सडक दुर्घटना न्यूनीकरणका लागि सरकारले विभिन्न क्षेत्रमा लगानी बढाइरहेको छ। तर, दुर्घटना बढिरहेका छन्। सडक सुरक्षाको ढाँचा नबदलिएका कारण दुर्घटनामा कमी नआएको परिवहन क्षेत्रका जानकार बताउँछन्। परिवहन इन्जिनियर आशीष गजुरेलका अनुसार सडक र सवारीसाधन नयाँ प्रयोगमा आए पनि नेपालमा नयाँ सुरक्षा प्रणाली छैन। इन्जिनियर गजुरेल भन्छन्, सडक बनाउने र मर्मत गर्ने कुरामा हामी अगाडि छौं। सडक सुरक्षाका विषयमा कसैले ध्यान दिएको छैन। हामीले सडक सुरक्षाको नयाँ रणनीति नै बनाएका छैनौं। सडक सुरक्षाका विषयमा सम्बन्धित निकायले कामै नगरेको आरोप उनको छ। तर, आफूहरूले दीर्घकालीन र तत्कालीन सडक सुरक्षाका ढाँचा बनाइरहेको बताउँछन् यातायात व्यवस्था विभागका महानिर्देशक गोगनबहादुर हमाल। हामीले दसैंका बेला अलि धेरै कडाइ गरेका थियौं। यही कारण दुर्घटनामा कमी आएको थियो। यसपछि फेरि दुर्घटना बढे। दुर्घटना न्यूनीकरणका लागि हामीले दीर्घकालीन र तत्कालीन ढाँचामा काम गरिरहेका छौं, महानिर्देशक हमाल भन्छन्, हामीले गतिमापनदेखि स्थानीय तहलाई सवारीसाधन निगरानी गर्न अनुरोध गरिरहेका छौं।"
पतिपत्नी झगडाका गुनासा बढी,"काठमाडौं : प्रहरी कन्ट्रोल १०० मा एक महिलाले फोन गरिन्। उनले प्रहरीसँग यो मेरो अन्तिम कल हो, अब सुसाइड गर्दै छु भनेर फोन राखिदिइन्। प्रहरीले फर्काउन खोज्दा फोन स्विच अफ भइसकेको थियो। कन्ट्रोल रुममा बसेका प्रहरीले घटनाबारे महानगरीय प्रहरी कार्यालयका प्रमुख डीआईजी शैलेश थापा क्षेत्रीलाई सुनाए। कल लोकेसन हेर्दा फोन गर्ने व्यक्ति सातदोबाटो आसपास देखियो। प्रहरी यस क्षेत्रमा परिचालन भएर सोधखोज गर्यो। एक युवाले नम्बर आफ्नी पत्नीको हो भनेर जबाफ दिए। प्रहरीलाई ती युवकले पत्नी डिप्रेसनमा रहेको जानकारी पनि दिए। ढोका खोलेर हेर्दा ती महिला निद्रा लाग्ने क्याप्सुल लिएर बसेको पाइएको प्रहरीले जनाएको छ। प्रहरीले किन फोन गरेको भनेर सोध्दा उनले भनिन्, मलाई अब धेरै बाँच्नु छैन। पत्नीले प्रहरीलाई फोन गरेको ती युवालाई थाहा थिएन। उनी भक्कानिए। पत्नीलाई अंगालो हाले। प्रहरी टोली दुवैलाई सम्झाएर फर्कियो। महानगरीय प्रहरी प्रमुख डीआईजी शैलेश थापा क्षेत्रीका अनुसार १०० नम्बरमा दैनिक तीनवटासम्म पतिपत्नीको झगडाको फोन आउँछ। पतिले मदिरा पिएर पत्नी कुटेको जानकारी क्षेत्रीले दिए। उनले भने, एक दिन एउटी महिलाले बालाजुबाट फोन गर्नुभो, मलाई लोग्नेले पिटेर मार्न लाग्यो भनेर। प्रहरी पुग्दा पतिले मदिराको नसामा पत्नीलाई पिट्दै थिए। हामीले भोलिपल्ट दुवैलाई प्रहरी कार्यालयमा ल्याएर सम्झायौं। मंसिर १ देखि १८ गतेसम्म १०० नम्बरमा पतिपत्नीको झगडालाई लिएर ७५ वटा फोन आएका छन्। पतिले मदिरा सेवन गरेर पत्नीलाई कुटपिट गरेको, बच्चालाई कुटपिट गरेको, घरमा झगडा भएपछि पतिले पत्नीलाई निकालिदिएको जस्ता समस्यालाई लिएर फोन आउने गरेको जानकारी डीआईजी क्षेत्रीले दिए। उनका अनुसार केहीले फोन गर्छन् तर बोल्दैनन्। १८ दिन अवधिमा यस्तै कल दुई हजार ६ सय ३८ वटा आएका छन्। केहीले एक घण्टी (मिसकल) मात्रै दिन्छन्। यस अवधिमा एक हजार एक सय ८७ वटा मिसकल आएका थिए। १०० मा धेरैजसो झैझगडाकै विषयलाई लिएर फोन आउने गरेको देखिन्छ। मंसिर १ देखि १८ गतेसम्म एक हजार चार सय ९९ वटा कल झैझगडालाई लिएर आएको देखिन्छ। प्रहरीको क्षेत्राधिकारभित्रै नपरेको विषयलाई लिएर पनि १०० नम्बरमा फोन आउँछ। १८ दिनमा बिजुलीको तार चुँडिएको विषयलाई लिएर तीनवटा कल आएको छ। प्रहरीकै विभिन्न एकाइको नाम माग्नेको ताँती उत्तिकै छ। यस अवधिमा एक हजार आठ सय २० जनाले फोन नम्बर माग्न फोन गरेको महानगरीय प्रहरी कार्यालयले जनाएको छ। बन्द सोधपुछ, जुवातास, विवाद, आगलागी, ध्वनि प्रदूषण, सवारी दुर्घटना, चोरी, प्रहरी माग, लागूऔषध सेवन, सामान हराएको र फेलापरेको, मानिस हराएको लगायतका विषयलाई लिएर फोन आउने गरेको डीआईजी क्षेत्रीले बताए। क्षेत्रीका अनुसार समुदायप्रहरी साझेदारी कार्यक्रम सुरु भएपछि १०० नम्बरमा सर्वसाधारणले सूचना दिने क्रम बढेको देखिन्छ। गत वर्ष कात्तिकमा कार्यक्रम सुरु हुनुअघि १०० मासिक २२ हजार कल आउँथे। अहिले मासिक ३३ हजार कल आउने गरेको तथ्यांक छ। कन्ट्रोल रुममा एक पटकमा १७ वटा कल रिसिभ गर्ने व्यवस्था छ।"
साक्षर बनाउन चुनौतीका चाङ,"सुर्खेत : आधाभन्दा बढी बासिन्दा गरिबीको रेखामुनि रहेको कर्णालीलाई साक्षर बनाउन कठिन देखिएको छ। आर्थिक अभाव, भौगोलिक विकटता, रुढीवादी मान्यता र धार्मिक अन्धविश्वास तथा सरकारी बेवास्ता नै साक्षर कर्णाली अभियानका चुनौति बनेका छन्। कर्णालीका २३ प्रतिशत बासिन्दा निरक्षर छन्। यसको अर्थ करिब एक चौथाइ कर्णालीवासी सामान्य लेखपढ गर्न, आफ्नो नाम लेख्न र हस्ताक्षर गर्नसमेत जान्दैनन्। सरकारी तथा गैरसरकारी निकायले साक्षर बनाउने भन्दै वर्षेनी करोडौं लगानी गरिरहेका छन्। तर पनि यहाँको साक्षरता जस्ताको तस्तै छ। सरकारले सबैका लागि निःशुल्क र अनिवार्य शिक्षा भने पनि कर्णाली साक्षर हुन सकेको छैन्। दुई वर्षभित्र कर्णालीलाई साक्षर घोषणा गर्ने सरकारी योजना छ। तर प्रदेश सरकार र स्थानीय तहले सबैलाई साक्षर बनाउने कुनै योजना तयार पारेका छैनन्। साबिक कर्णालीका ५ जिल्लामा साक्षरता न्यून छ। कठिन भूगोल, रुढिवादी सामाजिक मान्यता र विपन्नताले कर्णालीवासीले सहजै शिक्षा आर्जन गर्न पाएका छैनन्। हिमाली जिल्ला डोल्पा र हुम्लाका भोटे समुदायलाई साक्षर बनाउन चुनौतिपूर्ण छ। माथिल्लो डोल्पा र हुम्लाका भोटे समुदायले अक्षर चिन्नेभन्दा पनि आफ्ना धार्मिक गुरुसँग व्यावहारिक ज्ञान मात्र लिन्छन्। यसैकारण पनि साक्षर घोषणा अभियान सफल हुनेमा आशंका बढेको हो। दुई वर्षभित्र कर्णालीका सबै नागरिक साक्षर हुन्छन्, प्रदेश सरकारका सामाजिक विकासमन्त्री दल रावल भन्छन्, तोकिएकै अवधिमा कर्णालीलाई साक्षर घोषणा गर्नेछौं। १० जिल्लामध्ये सुर्खेत, दैलेख, जाजरकोट, सल्यान र रुकुमपश्चिम ०६८६९ मै साक्षर घोषणा भइसकेका छन्। तर अब साबिक कर्णालीका जुम्ला, मुगु, कालिकोट, हुम्ला र डोल्पा साक्षर घोषणा गरिन बाँकी छन्। साक्षर घोषणा गर्न कम्तीमा ९५ प्रतिशत साक्षर हुनुपर्छ। सबै कर्णालीवासीलाई अहिलेकै परिस्थितिमा सहजै साक्षर बनाउन सक्ने अवस्था छैन। सबै नागरिकलाई साक्षर बनाउन कार्यविधि नै ल्याउन थालेका छौं, सामाजिक विकास मन्त्रालयका सचिव डामानबहादुर विके भन्छन्, बजेट छ, अब कार्यविधि बनाएर अभियान थाल्नेछौं। कालापहाड जान कसरी रोक्ने ? यस वर्षको नीति तथा कार्यक्रममै कर्णालीलाई दुई वर्षभित्र साक्षर घोषणा गर्ने उल्लेख छ। साक्षरता अभियान थाल्ने सरकारी योजना पनि छ। तर यहाँका निरक्षरलाई साक्षरता कक्षामा सहभागी गराउन सहज छैन। विपन्नताकै कारण छाक टार्ने उपायको खोजीमा यहाँका अधिकांश बालबालिकादेखि वयस्कसम्म कालापहाड अर्थात् भारत पस्छन्। उनीहरूलाई गाउँमै रोकेर कक्षामा सामेल गरी सिकाउन चुनौति छ। अधिकांश बालबालिका स्कुल भर्नै नभइ मजदुरी गर्न जान्छन्। उनीहरूलाई गाउँमै रोजगारी उपलब्ध नगराएसम्म साक्षरता अभियान सार्थक हुने सम्भावना देखिन्न। महिला पनि खेतीपातीमै व्यस्त रहने भएकाले साक्षरता कक्षामा सहभागी हुन कठिन छ। यसबाट साक्षरता अभियानमा थप चुनौति थपिएको शिक्षा निर्देशनालय सुर्खेले जनाएको छ। राउटे समुदायलाई साक्षर चिनाउनै कठिन कर्णालीलाई साक्षर बनाउने अभियानमा राउटे समुदाय पनि चुनौति बनेको छ। जंगलमा घुमन्ते जीवन बिताउँदै आएको यो समुदाय हाल दैलेखमा बसोबास गरिरहेका छन्। पढ्दा पाप लाग्छ भन्ने मान्यता राख्ने यो समुदायमा हालसम्म कसैले पनि लेखपढ गरेका छैनन्। पढ्ने चाहना नराख्ने यो समुदायलाई साक्षर बनाउन कठिन देखिएको हो। यो समुदायमा लेखपढ् गर्न हुन्न भन्ने मान्यताकै कारण यो समुदायलाई साक्षर बनाउन सहज छैन। पछिल्लो समय केही गैरसरकारी संस्थाले राउटे बालबालिकालाई अक्षर चिनाउने प्रयास गरे पनि अभिभावकले नै रोक्ने गरेका छन्। पढ्ने चाहना भए पनि समुदायका मुखिया र अभिभावकको स्वीकृतिबिना पढ्न नसक्ने उनीहरू बताउँछन्। समुदायमा मुखियाको निर्णय नै अन्तिम हुन्छ। हाम्रा मुखियाले पढेको थाहा पाए गाली गर्छन्, बालक नविन शाहीले भने, बस्तीमै बसेर पढ्न सक्ने अवस्था छैन, मुखियाले पढ्दा पाप लाग्छ भन्छन्। घुमन्ते भएकाले पनि उनीहरूलाई साक्षर बनाउन जटिल देखिएको छ। राउटे समुदायमा कसैको मृत्यु हुनासाथ अर्को ठाउँमा बसाइ सर्ने प्रचलन छ। स्वयंसेवक खटाउने तयारी प्रदेशलाई साक्षर घोषणा गर्न प्रदेश सरकारले टोलटोलमा स्वयंसेवक परिचालन गर्ने योजना बनाएको छ। विशेषगरी सीमान्तकृत समुदाय अर्थात राउटे र दलित समुदायमा स्वयंसेवक परिचालन हुनेछन्। स्थानीय तहमै उपलब्ध जनशक्तिलाई स्वयंसेवक परिचालन गरिने भएको हो। शिक्षक, विद्यार्थी, स्वास्थ्यकर्मी, सामाजिक अभियन्ता र शिक्षित युवालाई स्वयंसेवकको रुपमा परिचालन हुनेछन्। उनीहरूले राउटे, दलित र पिछडिएका सबै ग्रामीण बस्तीमा साक्षर अभियान थाल्नेछन्। यसमा निरक्षरलाई तोकिएको समयमा साक्षर बनाउनसक्ने क्षमता भएका व्यक्ति स्वयंसेवक तोकिनेछन्। उनीहरूले स्थानीयको पायक पर्ने समय, महिना र मौसमअनुसार साक्षरता कक्षा सञ्चालन गर्नेछन्। स्थानीय तहको सहकार्यमा साक्षरता अभियान सञ्चालन गरिने प्रदेश सरकारले जनाएको छ। दुर्गममा आवासीय स्कुल प्रदेश सरकारले सबैलाई साक्षर बनाउन दुर्गम बस्तीमा आवासीय विद्यालय सञ्चालनको तयारी गरेको छ। सामाजिक विकास मन्त्रालयको शैक्षिक योजना तथ्यांक अनुसन्धान शाखाका अधिकृत रेशम खत्रीले विद्यालयको पहुँचबाहिर रहेका बालबालिकालाई साक्षर बनाउन साबिक कर्णालीका ५ वटै जिल्लामा ११ आवासीय विद्यालय सञ्चालन गरिनेछ। स्कुलबाहिर रहेका गरिब र विपन्न बालबालिकालाई यी स्कुलमा पढाउने मन्त्रालयको योजना छ। आगामी नयाँ शैक्षिक सत्रदेखि यी स्कुल सञ्चालन गर्न आवश्यक बजेट र जनशक्ति व्यवस्थापन भइरहेको छ। १ सुर्खेतलाई साक्षर घोषणा गर्नेक्रममा निकालिएको यालीमा सहभागि विद्यार्थीहरु।फाइल फोटो २)कालिकोटको भर्तालाई पूर्णसाक्षर घोषणा गर्नेक्रममा आयोजना गरिएको कार्यक्रमका सहभागिहरु। फाइल फोटो"
भालुको आक्रमण बढेपछि प्रहरी परिचालन,"त्रिशूली : रसुवामा जङ्गली भालुको आक्रमण बढ्दै गएपछि प्रहरी परिचालन गरिएको छ। सर्वसाधारण तथा प्रहरीलाई नै आक्रमणमा उत्रिएपछि भालुबाट जोगाउन प्रहरी परिचालन गरिएको हो। जङ्गली भालुले लाङटाङ राष्ट्रिय निकुन्ज तथा आसपासबाट निस्किएको घरघरमा पसी आक्रमण गर्न थालेपछि प्रहरी परिचालन गरिएको जिल्ला प्रहरी प्रमुख तथा प्रहरी नायव उपरिक्षक भाग्येन्द्रपुरूष ढकालले बताए। उनका अनुसार प्रहरीलाई सतर्कतापुर्वक परिचालन हुन निर्देशन दिइएको छ। सर्वसाधारणलाई भयरहित वातावरण सिर्जना गरि मान्छे हिँड्ने पैदलमार्गअन्तर्गत भालु आउने सम्भावित स्थानमा प्रहरी गस्ती गरिएको हो उनले भने हिमाली भेगमा चिसोपन बढिसकेकाले न्यानो स्थान खोज्दै जङ्गली भालु बेंसीतर्फ झर्ने समय भएका कारण बिहान बेलुका एक्लै यात्रा गर्न असहज छ। रसुवामा गत साउनदेखि हालसम्म भालुको आक्रमणबाट पाँच जना घाइते भइसकेका छन्। भालुले उत्तरी भेगमा रहेको वृद्धिम तथा खाम्जिम गाउँका चार घरभित्र प्रवेश गरी खाद्य सामग्री नष्ट बनाइसकेको छ। भालुको आक्रमणबाट सशस्त्र प्रहरीका दुई, हाकु लुम्बुडाँडाकी एक वृद्धा, धुञ्चे भिमलीका एक पुरूष र पारच्याङमा एक घाइते भइसकेका छन्। हाकुको लुम्बुडाँडामा घरमा पालिएका बाख्रा पनि भालुले आक्रमण गरी मारेको स्थानीय बासिन्दाले जानकारी दिएका छन्। गोसाइकुण्ड धार्मिकमार्ग अन्तर्गतदेउराली, खन्तीपाखो, बोकेझुण्डा, ठाडे, भिमल, पानास्युङखोला आसपास, नागुङ, खोपाङ, भार्खु, ठूलोस्याफ्रु, ब्राबलसमेतका स्थानका जङ्गलमा भालुले बासस्थान लिने क्षेत्र रहेको छ। वृद्धिम, टिमुरे, खैदी, थुमन, चिलिमे, गतलाङ, हाकु, तिरू, ग्राङ, राम्चे, हाँडीफोरा तथा भोटेकोशी र त्रिशूली नदीको तटीय क्षेत्रसमेतका स्थानमा भालुको बासस्थान हुने भएकोले सावधानीपूर्वक हिँड्न उपयुक्त हुने सुरक्षाकर्मीले सुझाव दिएका छन्। भालुसँग जम्काभेट भएमा परैबाट बेजोडले थुक्दै आउने र थुक निकै पिरो हुने भएका कारण मानिसका आँखामा परेपछि आक्रमण गर्ने गरेको भालुबाट आक्रमणमा परेका व्यक्तिले बताएका छन्। त्यस्तै भालु र बँदेलले अन्नबालीसमेत नोक्सान गर्ने गरेको छ।"
इटहरीकाे सूर्य कम्प्लेक्समा भीषण आगलागी,"इटहरी : इटहरीको मुख्य चोकमा रहेको बिग बार होटलमा आगलागी भएको छ। गएराति सूर्य कम्प्लेक्सको चौथो तलामा रहेको होटलमा आगलागी भएको हो। गएराति लागेको आगो आइतबार बिहान नियन्त्रणमा लिइएको थियो । होटल पूर्ण रुपमा क्षति भएको छ। होटलबाट आगोको मुस्लो निस्केको देखिएपछि स्थानीय, नेपाल प्रहरी, नेपाली सेना र दमकल आगो निभाउन जुटेका थिए। विराटनगर, दमक, सप्तरी, धरान, दुहवी, महेन्द्रनगर, सुन्दरहरैचा र इटहरीको गरी ९ वटा दमकल प्रयोग गरी आगो नियन्त्रणमा लिइएको थियो। चौथो तलामाथि रहेको होटलमा लागेको आगो निभाउन दमकल र सुरक्षाकर्मीलाई मुस्किल भएको थियो। विद्युत सर्ट भएर आगलागी भएको हुनसक्ने प्रहरीको अनुमान छ। आगोले भवनमा रहेका अन्य कार्यालयमा पनि क्षति पुर्याएको अनुमान गरिएको छ। विस्तृत विवरण आउन बाँकी छ।"

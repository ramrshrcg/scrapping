शीर्षक,विवरण
बर्खे अधिवेशनका कार्यभार,"उत्साह र जाँगरविना संघीय संसद्को बर्खे अधिवेशन सुरु भएको छ । सरकारको वार्षिक नीति तथा कार्यक्रम र बजेट पारित अधिवेशनका मुख्य कार्यभार हुन् । तर, संसद्को सिर्जनात्मकता र मौलिकता हराउँदै जाँदा पछिल्ला दिनमा संसद्प्रतिको आकर्षण घट्दै गएको छ । बर्खे अधिवेशनको प्रारम्भमै सत्तासीन दल र विपक्षीबीच प्रिबजेट छलफलको विधिबारे किचलो देखिएको छ । प्रिबजेट छलफल सरकारको वार्षिक नीति तथा कार्यक्रम अघि कि पछि भन्नेमा सत्तासीन र विपक्षी दल विभाजित छन् । वर्ष दिनको सरकारको नीति, कार्यक्रम र बजेटका प्राथमिकताबारे जनप्रतिनिधिका सुझाव समेट्न प्रिबजेट छलफलको अभ्यास सुरु भएको हो । विकासप्रतिको जनताको अपेक्षा, चाहना र मुद्दा जनताकै प्रतिनिधिमार्फत मुखरित हुन्छन् भन्ने सिद्धान्तमा प्रिबजेट छलफल अडिएको हुन्छ । तर, संसद्मा प्रिबजेट छलफल औपचारिकता पूरा गर्ने कर्मकाण्डी मात्र बनाइँदा यसको औचित्य र आवश्यकतामाथि प्रश्न उठ्न थालेका छन् । जनताका समस्याबारे जति घोक्रो सुकाएर जनप्रतिनिधि बोले पनि मुलुकको ढुकुटी चलाउनेले महत्व नदिँदा प्रिबजेट छलफलको प्रभावकारिता घट्दो छ । जनप्रतिनिधि पनि मुलुकको समग्र विकासको आधुनिक मोडेल, विकासका प्राथमिकता र आवश्यकताभन्दा निर्वाचन क्षेत्रका समस्याबाट माथि उठ्न सकेका छैनन् । अधिवेशनले परम्परा धान्ने र प्रक्रिया पूरा गर्ने औपचारिक छलफलभन्दा मुलुकको आवश्यकता र विकास मोडेलबारे गम्भीर र सार्थक बहस गर्नुपर्ने जरुरी छ । ऐन, कानुन निर्माणभन्दा बजेट निर्माणमा बढी केन्द्रित बर्खे अधिवेशनले समग्र विकासको स्पष्ट मार्गचित्र कोर्न सक्नुपर्छ । आधुनिक विकासको मोडेल, विकासका प्राथमिकताबारे संसद्मा प्रभावकारी बहस हुन सके मात्र यसप्रतिको आकर्षण बढ्नेछ । राजनीतिक, आर्थिक र सामाजिक विकासका बहस, छलफल र चासोलाई संसद्मा केन्द्रित गर्नुपर्ने आवश्यकता छ । नेताका निवास र तारे होटेलका छलफललाई जनताका प्रतिनिधिमाझ ल्याउन सके मात्र संसद्को भूमिका र मर्यादा उचो हुन सक्छ । यसका लागि संसद्को नेताको हैसियतले सभामुखले सिर्जनात्मक भूमिका र पदीय जिम्मेवारीको बोध गर्न सक्नुपर्छ । संसद् र सांसदमा रौनकता ल्याउने, सिर्जनात्मक र मौलिक बहस गराउने र संसद्लाई जीवन्त बनाउने मुख्य दायित्व सभामुखकै हो । पछिल्ला दिनमा सभामुखको सक्रियता र जागरुकता नदेखिँदा संसद्को सिर्जनात्मकता र मौलिकता ह्रास भएको महसुस गर्न थालिएको छ । सार्वजनिक महत्वको प्रस्ताव, संकल्प प्रस्ताव, ध्यानाकर्षण प्रस्तावदेखि प्रश्नोत्तरजस्ता सिर्जनात्मक र मौलिक बिजनेस क्रमशः ओझेल पर्दै जान थालेका छन् । प्रतिपक्षले पनि मुद्दा उठान गर्न नसक्दा सरकारकै बिजनेसवरिपरि मात्र घुमिरहेको देखिन्छ । संसद्लाई प्रभावकारी बनाउन र सरकारलाई जनताप्रति उत्तरदायी बनाउन प्रतिपक्षको अहम् भूमिका हुन्छ । संसद्लाई दलीय वा सरकारको छायामा पारिराख्ने हो भने यसको मौलिकता र सिर्जनात्मक भूमिका जोगिन सक्दैन । सत्तापक्ष केही नबोल्ने र विपक्षी विरोधका लागि मात्र विरोधमा उत्रने हो भने संसदीय बहसको अर्थ छैन । ऐन, कानुन निर्माणदेखि जनताका समस्या र राष्ट्रिय आवश्यकताबारे खुलेर सांसदहरूले छलफल गर्ने, तिनीहरूको सम्बोधन गर्न सरकारलाई बाध्यकारी बनाउने तथा संसद्प्रति सरकारलाई पनि जिम्मेवार र उत्तरदायी बनाउन सक्नुपर्छ । मिनि संसद् मानिने संसदीय समितिमा पनि जोसश र जाँगर मर्दै गएको देखिन्छ । समितिहरू कामकाजी बन्ने र सांसदहरूलाई क्रियाशील र व्यस्त बनाउन सके मात्र संसद्को जीवन्तता जोगिनेछ । अर्कोतर्फ जनप्रतिनिधिका आचरण र व्यवहारमा पनि सुधारको आवश्यकता छ । सुविधा मोहप्रतिको उनीहरूको आकर्षणले जनताको सेवकभन्दा पनि शासकको छाया देखिन थालेको छ । लोकतन्त्र र लोकतान्त्रिक शासन प्रणालीलाई बलियो बनाउन, लोकतान्त्रिक चरित्र, व्यवहार र विकास निर्माणको ढाँचा मजबुत बनाउन र जनताका अधिकार रक्षाका लागि बलियो र प्रभावकारी संसद् आवश्यक छ । त्यसले दलीय व्यवस्थाका मर्यादा पनि जोगाउनेछ ।"
हुरीले विद्यालयको छाना उडायो : विद्यार्थी सुरक्षित,डोल्पा : हुरीले आर्दश माध्यामिक विद्यालयको छाना उडाएको छ। बाल विकास केन्द्रको कक्षा १ देखि १० सम्मको ११ कोठाको जस्तापाता हावाले उडाएपछि पढाइ प्रभावित भएको छ । दिउँसो २ बजेपछि आएको हुरीले बालवालिका पढिरहेकै बेलो छाना उडाएको हो। हुरीले छाना उडाउँदा विद्यार्थीको भागाभाग भएको थियो। हुरीले छाना उडाए पनि बालवालिका सुरक्षित छन्। कुनै मानवीय क्षति नभएको प्रधानाध्यापक पूर्णबहादुर डाँगीले जानकारी दिए। उनका अनुसार करिब ५ सय ७१ विद्यार्थी रहेको विद्यालयमा घाम लागे मात्रै पढाउन सकिने अवस्था छ। छाना उडाएपछि विद्यालयको १५ लाख भन्दा धेरै क्षति भएको अनुमान गरिएको छ। हावाहुरीले १० गते विद्यामन्दिर माध्यामिक विद्यालयको छाना पनि उडाएपछि बालबालिका मैदानमा पढ्न बाध्य छन्।
पुल नबनेपछि स्थानीयलाई सास्ती,"विराटनगर : लोहन्द्रा खोलामा भत्काएको पुल पुर्निर्माण नहुँदा स्थानीयले सास्ती खेपेका छन।् बाढीले पुल भत्काएपछि स्थानीयको आवतजावतमा समस्या आएको हो। ०७४ साउन २८ गते वर्षासँगै आएको बाढीले सो खोलाको १ सय ७७ मिटर लामो पुल भत्काएको थियो । पुल भत्किएपछि खोला आसपासका बासिन्दालाई सास्ती खेप्नु परेको छ। खोलामा पानीको सतह बढेपनि स्थानीयहरु बाँसको पुल प्रयोग गर्न बाध्य भएका छन्। पुल नहुँदा कानीपोखरी गाउँपालिका १,२,३,५ र बेलवारी नगरपालिका अधिकाश वडाका बासिन्दाले सास्ती खेप्नु परेको छ। खोलामा लगाएको बाँसको पुल पनि पटकपटक बग्ने गरेको छ। पुल नभएका कारण स्थानीय विद्यार्थीलाई विद्यालय जान समेत समस्या भएको छ। कविता कुमारी चौधरीले पुल भत्किदा आफुहरुलाई ओहरदोहर गर्न समस्या भएको बताइन्। खोलामा पानी बढेपछि कतै जान नसकिने भएकाले तत्काल पुल निर्माण गर्नु पर्ने उनले माग छ। पुल नहुदा आफूहरुले सामान्य विरामीलाई विराटनगर पुर्याउन दोब्बर भाडा तिर्ने गरेको स्थानीय रेखा सरदारले सुनाइन्। पहिले एक घण्टामै विराटनगरको अस्पताल पुग्ने गरेको भएपनि पुल भत्किएका कारण अहिले तीन घण्टा लाग्ने उनले बताइन्।"
मोटरसाइकलको ठक्करले साइकलयात्रीको मृत्यु,राजविराज : मोटरसाइकलको ठक्करले घाइते साइकल यात्री सप्तरीको शम्भुनाथ नगरपालिका ८ का ६५ वर्षीय हरिहर मण्डलको मृत्यु भएको छ। सिरहाको लहानस्थित सप्तऋषि अस्पतालमा उपचारको क्रममा मण्डलको मृत्यु भएको जिल्ला प्रहरी कार्यालय सप्तरीले जनाएको छ। सप्तरीको खडक नगरपालिका ७ स्थित पूर्वपश्चिम राजमार्गमा भसराज मावि अगाडि पूर्वबाट पश्चिम जाँदै गरेको बा६५प १३१ नम्बरको मोटरसाइकलले पछाडिबाट साइकललाई सोमबार राति ठक्कर दिएको थियो। मोटरसाइकल र चालकलाई प्रहरीले नियन्त्रणमा लिएको जिल्ला प्रहरी कार्यालयका प्रहरी निरीक्षक गुरुप्रसाद तिमिल्सिनाले बताए।
कच्ची सडकको सास्ती : ६ किलोमिटर पार गर्न एक घण्टा लाग्छ,"महोत्तरी : पिपरा गाउँपालिका५ सहौडवाका पच्चु यादव (५५) दूध बेचेर जीविका चलाउँछन्। उनी विहानै ४ बजे उठ्छन्। साइकलमा दूधको ट्याङ्की झुन्ड्याउँछन् र, गाउँभरीबाट ५० लिटर दूध संकलन गर्छन्। दूध संकलनपछि जनकपुरको यात्रा तय गर्छन्। उनको घरबाट जनकपुर ६ किलोमिटरको दुरीमा छ। त्यो दुरी पूरा गर्न उनलाई एक घण्टाभन्दा बढी लाग्छ। जनकपुरजलेश्वरभिठ्ठामोड सडकखण्डमा न ओरालो छ न त उकालो। तर, सकडको सास्ती उनलाई सहिसक्नु छैन। ९३ करोड बढी लागतमा निर्माणकार्य सुरु भएको सडक तीन वर्षभित्र बनिसक्नु पर्ने हो। निर्धारित सयम सकिन अब तीन महिना मात्र बाँकी छ। तर, सडक अझै बनिसकेको छैन। २०७३ भदौ २४ सालमा तत्कालीन भौतिक तथा पूर्वधारमन्त्री रमेश लेखकले महोत्तरीको जलेश्वरस्थित खैरा चोकबाट सडकको शिलान्यास गरेका थिए। अहिलेसम्म सडक निर्माणकार्य सकिनुपर्नेमा ग्राभेलको काम मात्रै भएको छ। सडककोबीच भागमा बगैंचा र कालोपत्रेको काम त सुरु नै भएको छैन। पानी पर्दा हिलाम्य भएर सडक नै अवरुद्ध हुन्छ भने घाम लाग्दो धुलेले यात्रुकव् बेहाल हुन्छ। वर्षामा बाटो हिलाम्य हुँदा साइकल चिप्लिन्छ,पच्चु भन्छन्,साइकल डोयाएर दूधको ट्याङ्की जनकपुर पुयाउनु पर्छ। सुख्खा मौसममा पनि साइकलमा दूध लिएर हिड्नै गाह्रो हुने उनी बताउँछन्। गाडीले धुलो उडाउँछ। आँखामा धुलो पस्छ। कसरी हिड्ने, हामीलाई हैरानी छ पच्चु सडकका दुःख पोख्छन्। हुलाकी सडक योजना अन्तर्गत सरकारले जनकपुरजलेश्वरभिठ्ठामोड सडकखण्डको साढे १८ किलोमिटर निर्माणको जिम्मा दुई ठेकेदार कम्पनीलाई दिएको थियो। जनकपुरको दूधमतीदेखि कुटमेसरी नदीसम्म ९ किमि प्रतिभा वाईपी जेपी कन्स्ट्रक्सन कम्पनीलाई र कुटमेसरी नदीदेखि भिठ्ठामोडसम्म ९७५ किमि सडक निर्माणको जिम्मा रोशन कन्स्ट्रक्सन कम्पनीलाई दिइएको थियो। सडक निर्माणकार्य राम्रोसँग नभएका कारण पिपरा गाउँपालिका५ सहौडवाका शिक्षक भिखारी यादव चिन्तित छन्। चार किलोमिटरको बाटो तय गरेर उनी राष्ट्रिय अधारभुत विद्यालय अलिपट्टी२ पिपरा पुग्न उनलाई हम्यहम्य पर्छ्। हामीले दिनहुँ धुलो खाइरहेका छौं। बाटो किनारका हामीहरुले सडक नबन्दा सास्ती भोगिरहेका छौं उनले भने। भिखारीका सहपाठी महेन्द्र हात्तिले निर्माणधीन सडकमा हिँड्दा शरीर नै काप्ने गरेका बताउँछन्। पिपरा६ रतौलीका महेन्द्र भन्छन्,एकदिनमै स्कुल पोसाक फोहार हुन्छ। वर्षामा हिलो र हिउँदमा धुलोले बच्चालाई स्कुल आउजाउ गर्न कठिनाइ हुन्छ। पिपरा ३ का ५६ बर्षे विल्टु दास सकडले दिएको सास्तीले पिरोलिएका छन्। घर अगाडीको सडक निर्माणमा ढिलाई हुँदा जीवन अस्तव्यस्त बनेको उनी बताउँछन्। सडकको धुलो खाना र सुत्ने ओछ्यानमै पुग्छ दुई दशकदेखि सडकको दुराअवस्था ज्यूँका त्यूँ भएका कारण साह्रै गाह्रो भएको उनी बताउँछन्। जलेश्वर नगरपालिका९ पर्कौलीका ७५ बर्षे कुमरकान्त झाले २०२४ सालमा जनकपुरजलेश्वरभिठ्ठामोड सडक खण्डमा एकलेनको सकड एक बर्षमा बनाएको सुनाए। दुई दशकसम्म त्यो सडक टिकेको थियो। स्थानीयको आन्दोलनपछि ०७३ सालमा सोही जीर्ण सडक पुर्निर्माणको लागि सरकारले ठेक्का लगाएको थियो। ठेक्केदारको कमजोरीका कारण सडक निर्माणमा ढिलाइ भयो,उनले भने,तेजीले काम हुनुपर्छ।"
मामा घर गएकी बालिकाको खोलामा डुबेर मृत्यु,विराटनगर : मामा घर गएकी मोरङको ग्रामथान गाउँपालिका६ की ६ वर्षीया बालिकाको खोलामा डुबेर मंगलबार मृत्यु भएको छ। मिथुन माझीकी छोरी जिनिका माझीको मामा घर नजिकै रहेको लोहन्द्रा खोलामा डुबेर मृत्यु भएको इलाका प्रहरी कार्यालय बेलबारीका प्रहरी निरीक्षक रामकुमार राईले बताए। बुवा र आमासँगै सोमबार मोतिपुरस्थित मामा घर गएकी बालिका साँझबाट बेपत्ता भएकी थिइन्। राईका अनुसार खोजी गर्ने क्रममा शव मामा नवीनकुमार सरदारको घरबाट लगभग ३ सय मिटर पूर्वउत्तरमा रहेको खोलाको पानीमा तैरिएको अवस्थामा भेटिएको हो।प्रहरीले घटनाको अनुसन्धान सुरु गरिएको र शवलाई पोस्टमार्टमका लागि कोसी अस्पताल विराटनगर ल्याइएको जनाएको छ।
भारतीयलाई नेपाली नागरिकता,"बिर्तामोड : भारतीयलाई नेपाली नागरिकता बनाउन कागजी प्रक्रिया मिलाइदिने जनप्रतिनिधि, कर्मचारी र स्थानीय अनुसन्धानमा तानिएका छन्। जिल्ला अदालत झापाले मुचुल्कामा सही गर्ने जनप्रतिनिधि र कर्मचारीका नाममा अनुसन्धान गर्न पक्राउ पुर्जी जारी गरेपछि अनुसन्धानको बाटो खुलेको हो। गत मंगलबार नातामा छोरा भन्दै भारतीय नागरिकलाई नेपाली नागरिकता बनाउन जिल्ला प्रशासन कार्यालय झापामा आएका भारतीयसहित दुईजनालाई प्रहरीले पक्राउ गरेको थियो। झापा कचनकवल गाउँपालिका २ बस्ने बमबहादुर गुरुङ र उनकी पत्नी चन्द्रकला गुरुङलेजेठो छोरा भन्दै भारतीय भूपाल गुरुङलाई नेपाली नागरिकता बनाइदिन लागेका थिए। प्रहरीले बमबहादुर र भूपाललाई जिल्ला प्रशासन कार्यालय झापा परिसरबाट तत्काल पक्राउ गरेको थियो। पहिले नागरिकता बनाउन बाबुछोरा बनेर आउने दुईजना पक्राउ गरी अनुसन्धान भरहेकोमा अहिले जनप्रतिनिधि, कर्मचारी र मुचुल्कामा सही गर्ने स्थानीयका नाममा पनि पक्राउ पुर्जी जारी भएको प्रहरी नायब उपरीक्षक महेन्द्रकुमार श्रेष्ठले बताए। भूपालको भारत असम राज्यको मणिपुर कानकोपी जिल्ला भएको भारतीय मतदाता परिचयपत्र पाइएपछि उनलाई प्रहरीले नियन्त्रणमा लिएको होे। परिचयपत्रमा भूपालको बुबाको नाम चन्द्रबहादुर गुरुङ लेखिएको छ। दुवै जनालाई झापा अदालतबाट म्याद थपेर प्रहरी कार्यालयमा रािखएको छ। भारतीय नागरिक भूपाललाई नागरिकता बनाउन सहयोग पुर्याउने मुचुल्का, सर्जिमिनमा बस्ने स्थानीय, जन्मदर्ता बनाइदिने जनप्रतिनिधि र कर्मचारीका नाममा पक्राउ पुर्जी जारी भएको प्रहरीले जनाएको छ। भूपाललाई नागरिकता बनाउन सहयोग पुर्याउने काममा उनीसँग फेला परेको कागजातअनुसार वडाध्यक्ष, सदस्य, सचिव, कर्मचारी र स्थानीय गरी १० जनाको नाम उल्लेख छ। भूपालको जन्मदर्ता बनाउन तयार पारिएको मुचुल्कामा कचनकवल२ बस्ने कविदास गुरुङ, कविता गुरुङ, सोही ठाउँका गंगाप्रसाद भट्टराई, तुलसीराम गुरुङ, प्रेमप्रसाद तिम्सिना, शिवकुमार दाहाल, वडा सदस्य धनबहादुर गुरुङ, वडा कर्मचारी खगेन्द्रप्रसाद खतिवडाले हस्ताक्षर गरेका छन्। उक्त पत्रमा वडा सचिव हरिप्रसाद गौतमको हस्ताक्षरसहित छाप लगाइएको छ। जन्मदर्ता र वंशजको नागरिकता बनाउने मुचुल्कामा वडाध्यक्ष मेखबहादुर भट्टराईले सहीछाप गरेको कागजातमा उल्लेख छ। कागजातमा सनबहादुर गुरुङका नाति बमबहादुर र चन्द्रकला गुरुङका छोरा भूपाल गुरुङकाको जन्म साबिक पथरिया९ हाल कचनकवल२ मा भएको उल्लेख छ। भर्खरै भारतमा सम्पन्न लोकसभा निर्वाचनमा मत दिएका भूपालको औंलामा मसी लागेको जिल्ला प्रशासन कार्यालय झापाका अधिकृत गौरव ढुंगेलले देखेपछि सोधपुछका क्रममा उनी भारतीय नागरिक भएको पाइएको थियो। प्रमुख जिल्ला अधिकारी जनकराज दाहालले यस्ता घटना दोहोरिन नदिन नागरिकता वितरणमा कडाइ गरिएको बताए। गृह मन्त्रालयले वंशजका आधारमा नागरिकता दिने बाटो खुला गरेसँगै झापा नागरिकता लिनेको चाप बढेको थियो। अहिले सर्वोच्चले रोकेपछि चाप घटेको छ। वंशजका आधारमा नागरिकता वितरण हुँदा झापाबाट ८ सयभन्दा बढीले नागरिकता लिएका थिए।"
जिल्ला इन्चार्जसहित विप्लवका १० कार्यक्रता प्रक्राउ,"बाजुरा : जिल्ला प्रहरी कार्यालय बाजुराले विप्लव समूहका बाजुरा इन्चार्जसहित १० जनालाई प्रक्राउ गरेको छ। जिल्ला प्रहरी कार्यालय बाजुराबाट गएको प्रहरी टोलीले बुढिगंगा नगरपालिकाका १ अम्कोटबाट पक्राउ गरेको जिल्ला प्रहरी कार्यालय बाजुरा प्रमुख डिएसपी उद्धबसिं भाटले बताए। प्रक्राउ पर्नेमा बाजुरा इन्चार्ज भुप्रेन्द्र विक, सचिब भरत थापा, जिल्ला कमिटि सदस्य अंगराज भण्डारी र पबित्रा बिक रहेका छन्। त्यस्तै, विद्यार्थी कमिटिका गोरख रोकाया, समिक्षा बिक, सुशिला बिक, सुस्मिता बिक, केशातार बिक र प्रेम थापा रहेको प्रहरीले जनाएको छ। उनीहरुलाई मंगलबार बिहान ५ बजे प्रक्राउ गरेको हो। प्रहरीले प्रक्राउ उनीहरुको साथबाट डेटोनेटर २ वटा, हेन्डग्रिनेट २ वटा र २ पाकेट गन पाउडर बरामत गरेको छ। त्यस्तै लाखौं रकम चन्दा संकलन गरेको चन्दा रसिद पनि फेला पारेको प्रहरी प्रमुख उद्धव भाटले बताए। प्रहरीले उनीहरु गाउँमा गएर चन्दा संकलन गर्नुका साथै विभिन्न गतिविधि गर्दै आएको भन्दै प्रक्राउ गरेको हो।प्रक्राउ परेका विप्लव समूहका कार्यक्रतालाई मुद्धा चलाउने जनाएको छ।उनलाई मुलुकी अपराध संहिता ऐन २०७४ को परिच्छेद ७ को दफा १ सय ३८ अनुसार विस्फोटक पदार्थ सम्बन्धी कसुर ऐन लगाइने प्रहरी जनाएको छ।"
वीरगन्जको पेन्ट गोदाममा भीषण आगलागी,"वीरगन्ज : वीरगन्ज महानगरपालिका ११ श्रीपुरमा रहेको पेन्ट र त्यसमा प्रयोग गरिने केमिकल्स (रसायन) गोदाममा भीषण आगलागी भएको छ। श्रीपुरस्थित ओम आश्रम नजिकै रहेको अजय वर्णवाल सन्चालक रहेको लक्ष्मीदीप इन्टर प्राइजेजको गोदाममा मङगलबार साँझ आगलागी भएको हो। आगलागीबाट गोदाममा भण्डारण गरेर राखिएका पेन्ट, पेन्ट बनाउन प्रयोग गरिने केमिकल, स्प्रिट र पेन्ट उत्पदान गर्ने मेसिन जलेर नष्ट भएका छन्। मंगलबार साँझ ६ बजे अचानक आगलागी सुरु भएको थियो। चार वारुण यन्त्रको सहयोगमा नेपाली सेना, नेपाल प्रहरी, सशस्त्र प्रहरी र स्थानीयको करिब दुई घण्टादेखि निभाउने प्रयास गरिरहेका छन् । अगो गोदामबाट छिमेकमा रहेको घरतर्फ सल्किएको प्रहरी नायव उपरीक्षक मानबहादुर राईले जानकारी दिए। आगो नियन्त्रणमा लिन वीरगन्ज महानगरपालिकाका दुई, पोखरीया नगरपालिका र कलैया उपहानगरपालिकाका दुईसँगै ६ वटा वारुण यन्त्र पुगेका छन्। आगलागीको कारण भने अहिलेसम्म खुल्न सकेको छैन। प्रहरी नायव उपरीक्षक राईले भने, आगोले गोदाम भित्रका पेन्ट र केमिकलको ड्रमका साथै मेसिन पनि जलेर नष्ट भएका छन्। गोदामका सन्चालक वर्णवाल पनि अहिलेसम्म सम्पर्कमा नआएकाले क्षतिको विवरण यकिन हुन नसकेको राईको भनाइ छ। उद्योगबाट सुरु भएको आगो छिमेकमा रहेको घरसम्म फैलिएको राईको भनाइ छ।"
एकल महिलाको जग्गा झुक्काएर कब्जा,"बुटवल : रूपन्देहीको मर्चवारमा जनप्रतिनिधि र कर्मचारीले एकल महिलाको जग्गा हडपेका छन् । कोटहीमाई गाउँपालिका४ की कमलावती पालको एक बिघा, १२ कठ्ठा साढे सात धुर जग्गा झुक्याएर नामसारी गरिएको छ । वडाध्यक्ष ओमप्रकाश पाण्डेले आफ्ना छोरासहित सातजनाको नाममा जग्गा नामसारी गराएका हुन् । प्यारालाइसिसले थलिएकी ४९ वर्षीया कलावती हिँडडुल गर्न सक्दिनन् । उनको जग्गा झुक्काएर नामसारी गरिएको छिमेकी हरिप्रसाद बानियाँले बताए । सरकारले उपचारका लागि पैसा दिएको र सो पैसा पाउन सहीछाप गर्नुपर्ने भन्दै राजीनामा गराएको बानियाँले बताए । जग्गाको प्रचलित मूल्य ५० लाखभन्दा बढी छ । उक्त जग्गा चैत १४, १५ र १७ गते सातजनाले राजीनामा गराएको भेटिएको छ । त्यसको केही दिनपछि मालपोतबाट जग्गा नामसारी भएको छ । वडाध्यक्ष पाण्डेका छोरा राजेशको नाममा ५ कठ्ठा बढी जग्गा दर्ता भएको छ । त्यस्तै वडा कार्यालयका सहायक सचिव रामनाथ यादवकी पत्नी प्रमिला यादवको नाममा समेत पुर्जा बनेको छ । कोटहीमाईकै सूर्यनाथ यादव, हाटिबनगाईका प्रेमकुमार यादव, लुम्बिनी सांस्कृतिक नगरपालिकाका जितबहादुर यादव, कोटहीमाईकै विश्वनाथ पाल, उनकी पत्नी सुहावती पालको नाममा जग्गा सारिएको हो । एक वर्षअघि पति हरिप्रसाद पालको मृत्यु भएपछि कमलावतीले नागरिकता बनाएकी थिइन् । विवाह दर्ताका आधारमा नागरिकता बनेपछि उनको नाममा जग्गा सारिएको थियो । उनका छोराछोरी छैनन् । लेखन्दास मनोहर यादवले जग्गा नामसारी नसकिएको भन्दै सहीछाप गराएको कमलावतीलाई उधृत गर्दै स्थानीय सुवास लोनियाले बताए । लोनियाले कमलावतीको रेखदेख गर्दै आएका छन् । छोराको नाममा जग्गा दर्ता गरेका वडाध्यक्ष पाण्डेले १० लाख ५० हजार थैली दिएको बताउँदै आएका छन् । उनीहरुले औषधि उपचारका लागि पैसा दिएको र जग्गासमेत पैसा दिएर खरिद गरेको दाबी गरेका छन् । तर कमलावतीले भने कसैबाट पैसा नलिएको बताएकी छन् । वडाध्यक्ष पाण्डे सम्पर्कमा आउन चाहेनन् । जग्गा नामसारी भएको पत्तो पाएपछि कमलावतीले तीन दिनअघि जिल्ला प्रशासन कार्यालय रुपन्देहीमा उजुरी दिएकी छन् । प्रमुख जिल्ला अधिकारी उदयबहादुर रानाले छलफलपछि मात्रै सत्य कुरा बाहिर आउने बताए । प्रारम्भिक जानकारी मात्रै छ, उनले भने, दुईपक्षीय छलफलका लागि बोलाएका छौं ।"
सिरहामा लागुऔषधसहित दुई पक्राउ,"सिरहा : इलाका प्रहरी कार्यालय लहानबाट खटिएको प्रहरी गस्ती टोलीले लहान नगरपालिका १९ गाढास्थित आँप बगैचाबाट चेकजाँचको क्रममा दुईजनालाई लागुऔषधसहित पक्राउ गरेका छन्। पक्राउ पर्नेमा लहान नगरपालिका ३ का २६ वर्षीय प्रवीण कुमार यादव र सोही नगरपालिका ८ का २९ वर्षीय अर्जुन कुमार महतो रहेको प्रहरीले जनाएको छ। यादवले स७प९३९१ नम्बरको मोटरसाइकल चलाउँदै र महतोले पछाडी बसेर ५ लिटरको प्लाष्टिक ग्यालिनमा लागुऔषध बोकेका थिए। यादव र महतोसहित बरामद लागुऔषध, मोटरसाइकल तथा उनीहरुको साथबाट भेटिएको ३ थान मोबाइल लहान प्रहरीमा राखिएको प्रहरी प्रवक्ता तथा डिएसपी माधवराज खरेलले जानकारी गराए।"
सिरहामा रोकियो बालविवाह,"सिरहा : सिरहाको मिर्चैया नगरपालिका १२ स्थित सिक्रौन गाउँमा गएराति एक बालविवाह रोकिएको छ। १५ वर्षकै उमेरमा अभिभावकले ती बालिकालाई आफन्तको घरमा लगेर विवाह गराउन थालेका थिए। स्थानीय वडाअध्यक्ष र प्रहरीको सक्रियतामा उनको विवाह रोकिएको हो। विवाह रोकिएपछि जन्ती बाटोबाटै फर्केका छन्। लहान नगरपालिका २४ की सियाकुमारी कामैतको अभिभावकले १५ वर्षकै उमेर विवाह तय गरिदिएका थिए। आफ्नो गाउँमा कम उमेर विवाह नगराउन दबाब आएपछि उनको बुबा ओपिन्दर कामैतले आफ्न्तको घर सिक्रौन पुगेर लुकाएर विवाह गर्ने चाजोपाजो मिलाएका थिए। बालिकाको उमेर नपुगेका थाहा पाएपछि अधिकारकर्मीले प्रहरीलाई खबर गरेको थियो। जन्ती आउनुअघि नै गाउँमा प्रहरी पुगेका थिए। सिक्रौनका वडाअध्यक्ष तपेश्वर यादव र प्रहरी मिलेर बालविवाह रोकेका छन्। खबर पाउनसाथ हामी विवाह हुने घरमा पुग्यौँ, वडाअध्यक्ष यादवले भने, सम्झाइ बुझाइ गरी विवाह रोकिएको छ। जन्मदर्ता अनुसार बालिकाको जन्म २०६० असोज १८ गते भएको उल्लेख छ।"
मेनुका मृत्यु प्रकरण : 'हत्या गरिएको भनेर बदनाम गराइयो',"धादिङ : विष सेवन गरेर मृत्यु भएकी महिलाको परिवारबाटै हत्या भएको भनेर आरोप लगाएकोप्रति घरपरिवारले आपत्ती जनाएको छ। गएको वैशाख ७ गते धादिङको त्रिपुरासुन्दरी गाउँपालिका ७ की मेनुका न्यौपानेले विष सेवन गरेर मृत्यु भएको समाचार बाहिर आएको थियो।घटनापछि मेनुकाको माइती पक्षले घर परिवारले नै कुटपिट गरेर हत्या गरी विष खुवाइएको आरोप लगाएका थिए। घटनाको ११ दिनपछि सम्पर्कमा आएका मृतक मेनुकाका श्रीमान् रुपेश ढुङगानाले आफू गाउँमा काजक्रियामा रहेका बेला एकतर्फी समाचार आएकोप्रति आपत्ति जनाउँदै निष्पक्ष छानविनको माग गरेका छन्। उनले भने, 'जुन रुपमा कुटपिट गरेर हत्या गरिएको भन्ने आरोप हामीलाई लगाइएको छ, त्यसमा कुनैपनि सत्यता छैन, म र मेरो परिवारलाई बदनाम गराउने काम भएको छ, यो विषयमा ककसले छानविन गर्नुपर्छ, निष्पक्ष छानविन होस्।' प्रहरी चौकी नजिकै घटना भएकाले विष सेवन गरेपछि घटनास्थलमा सबैभन्दा पहिले प्रहरी पुगेको ढुङगानाले बताए। कडा खाले विष सेवन गरेका कारण रगत नै वान्ता गरेको र शरीर सुन्निएको देखिएकाले आफू घरमै नभएको दिन कुटपिट गरेर हत्या गरेको भन्ने आरोप निराधार रहेको ढुङगानाको तर्क छ।'घटना भएको दिन म घरमा छैन,' ढुङगानाले भने, 'दाइजो लगायतका कुरा जोडेर घटनालाई अतिरन्जित गरिएको र झुटा आरोप लगाउने काम भएको छ, म र मेरो परिवारको बदनाम गराउने काम भएकाले निष्पक्ष छानविन गर्न प्रहरी प्रशासनलाई अनुरोध छ।' नुवाकोट किस्पाङ गाउँपालिका २ की मेनुका न्यौपानेको गत माघ २३ गते ढुङगानासँग मागी विवाह भएको थियो। गत वैशाख ७ गते मेनुकाले विष सेवन गरेर आत्महत्या गरको खबर बाहिर आएपछि माइती पक्षले घरपरिवारले नै कुटपिट गरेर विष खुवाएको आरोप लगाउँदै आएका छन्। जिल्ला प्रहरी कार्यलय धादिङका प्रमुख एसपी राजकुमार बैदवारका अनुसार मेनुकाको माइती पक्षको जाहेरी लिएर घटनाको विषयमा सुक्ष्म अनुसन्धान भइरहेको बताए।उनले भने, 'मृतकको शव भिसेरा परीक्षणका लागि नमूना काठमाडौं पठाइएको छ, रिपोर्ट आएपछि मात्रै थप कामकारवाही प्रक्रिया अघि बढ्छ।'"
१० जनाको ज्यान लिने हुम्लाको फ्लू नियन्त्रण हुँदै,"सुर्खेतः तीन सातामा १० जनाको ज्यान जानेगरी हुम्लाको ताँजाकोटमा फैलिएको मौसमी फ्लु विस्तारै नियन्त्रणमा आउन थालेको छ। संक्रमण सुरु भएको तीन सातापछि चिकित्सकहरु पुगे पनि उपचारमा विशेष ध्यान दिँदा दुई दिनमै फ्लू नियन्त्रणमा आउन थालेको चिकित्सकले बताएका छन्। आइतबार पुगेका चिकित्सकहरुले शिविर संचालन गरेर बिरामीहरुको जाँच सुरु गरेका थिए। शनिबारसम्म नौ जनाको मृत्यु भएकोमा पुनः आइतबार राती थप एक जनाको मृत्यु भएको थियो। पहिल्यैदेखि शिरियस भएका बिरामीको ज्यान गए पनि अब गम्भीर प्रकृतिका बिरामीहरु नभएको उपचारमा संलग्न चिकित्सकले जानकारी दिएका छन्। सोमबार बिहान आठ बजेदेखि संचालन गरिएको शिविरमा आउने अधिकांशमा सामान्य रुघाखोकी, ज्वरो र झाडापखालाको संक्रण देखिएको चिकित्सक डा के एन पौडेलले जानकारी दिए। चिकित्सकहरुले एक्कासी पुरै गाउँपालिका नै चपेटामा आएपछि स्वाइन फ्लुको शंकासमेत गरेका छन्। हामीले स्वाइन फ्लु हो कि भन्ने आशंका गरेका छौं, आइतबार र सोमबार त्यस्ता गम्भीर बिरामी आएका छैनन् उनले भने, हेलिकप्टर नआएकाले पनि परीक्षणका लागि नमूना पठाउन सकेका छैनौं, आज संकास्पद व्यक्तिको खकार संकलन गरी परीक्षणका लागि सुर्खेत पठाएपछि मात्रै कुन रोगको संक्रमण हो थाहा हुन्छ। तर शिविरमा आउने बिरामीहरुको अवस्था हेर्दा फ्लुको संक्रमण बिस्तारै नियन्त्रणमा आउन थालेको उनको भनाइ छ। तीन समूहमा बिरामी खोज्दै भौगोलिक दुरीका हिसावले एकै ठाउँमा बोलाएर उपचार गर्न नसक्ने भएपछि चिकित्सकको तीन टोली बनाएर उपचार सुरु गरिएको छ। प्रदेश अस्पताल सुर्खेत र मुगुबाट गएका चिकित्सकसहित स्वाथ्यकर्मीहरुले तीन समूह विभाजन गरी छुट्टाछुट्टै ठाउँमा शिविर संचालन गरी बिरामीको जाँच गरिरहेको डा पौडेलले जानकारी दिए। सबैभन्दा बढी प्रभावित रहेको वडा नम्बर १ को भैसामाझमा रहेको सामुदायिक स्वास्थ्य इकाइमा डा केएन पौडेल र केशव अधिकारीको टोली खटिएको छ। यस्तै डा टेकराज भट्टराइको टोलीले वडा नम्बर ४ र ५ को बीचमा पर्ने गोठेलबाडामा शिविर संचालन गरिएको स्वास्थ्य चौकी ताँजाकोटका अहेब मोतिलाल जैशीले जानकारी दिए। वडा नम्बर २ को महिला स्वास्थ्य चौकीमै शिविर संचालन गरेर बिरामीको परिक्षण गरिएको छ। अहेब जैशीका अनुसार बिरामी मात्रै नभएर गाउँभरिका अन्य मानिसहरु पनि उपचारका लागि शिविरमा आइरहेका छन्। बिहान ८ बजदेखि उपचार सुरु गरेपछि साँझ सात बजेसम्म गाउँलेहरुको भीड लागेको देखिन्छ। स्वास्थ्य संस्थामा भनेजस्तो औषधी पाइँदैन, सदरमुकाममा उपचारका लागि जानमात्र तीनदिन लाग्छ, अन्नपूर्णसँग कुरा गर्दै उनले भने, पहिलो पटक गाउँमा विशेषज्ञ डाक्टर देखेपछि गाउँका सबै मानिस उपचारका लागि आएका छन्, डाक्टरहरुलाई गाउँलेले खुशीका साथ धन्यवादसमेत दिइरहेका छन्। ताजाँकोटका नागरिकलाई सामान्य उपचारका लागि सदरमुकाम जानु परेमा कम्तिमा ४० हजारसम्म खर्च हुने गरेको छ। ठूलो रोग लागेमा लाखौं खर्च गरेर सुर्खेत तथा नेपालगन्ज जानुको विकल्प नभएका नागरिकलाई पहिलो पटक गाउँमै विशेषज्ञ डाक्टर पुगेपछि बिरामी बाहेकका नागरिक पनि उपचारका लागि भीड लागेको गाउँपालिका अध्यक्ष बागदल मल्लले जानकारी दिए। पटकपटक झाडापखालाले लिन्छ ज्यान ताजाँकोटमा एकै पटक भाइरल प्रकोपबाट यति धेरैको ज्यान गएको यो पहिलो पटक भने होइन। यसअघि पनि पटकपटक विभिन्न प्रकोपका कारण दर्जनौंले ज्यान गुमाएका छन्। स्थानीय नरजित खड्काका अनुसार गाउँमा पटकपटक झाडापखालाको प्रकोप देखिने गरेको छ। विसं २०४८ सालमा झाडापखालाको प्रकोप फैलिँदा एक महिनामा २७ जनाको मृत्यु भएको उनले बताए। २८ वर्ष अगाडि गाउँमा झाडापखाला लाग्दा महिनामै २७ जना मरे, जडीबुटी गर्नुको उपाय थिएन उनले भने, बिरामी नपरेका मानिसहरु पनि मर्ने डरले गाउँ नै छाडेर भाग्नुपरेको थियो। यस्तै, २०६४ सालमा पुनः झाडापखालाको संक्रमण फैलिएपछि एक सातामै सात जनाको ज्यान गयो। पछि केन्द्र सरकारको पहलमा हेलिकप्टरमार्फत चिकित्सक र औषधी ल्याएपछि मात्रै रोग नियन्त्रणमा आएको थियो। सुरुमा रोग लाग्दा सामान्य नै मान्छौं, तर पछि ठूलो रुप लिएपछि चिकित्सक आउनेबलासम्म धेरैको मृत्यु भइसकेको हुन्छ उनले थपे, गाउँमा राम्रो औषधी नै पाइँदैन, सदरमुकामबाट आउन तीन दिन लाग्छ। उपचार नपाएर हामी दुर्गमका मानिसले ज्यान गुमाउनुपर्छ। यस्तै गाउँमा खोनपानी अभाव छ। ताँजाकोटमा अधिकांश गाउँमा एउटा मात्रै खानेपानीका धारा छ। खानेपानीको अभाव हुँदा अधिकांशले खोलाको पानीले नै प्यास मेटाउने गरेको खड्काको भनाइ छ। खोलाको दुषित पानी खाँदा पटकपटक झाडापखालाको संक्रमण देखिने गरेको छ। न चामल बचे न बिरामी नै शैक्षिक चेतनाको अभावमा ताँजाकोटका अधिकांशले अहिले पनि उपचारको लागि धामी झाँक्री नै गुहार्ने गरेका छन्। विगतमा प्रकोप हुँदा धामी गुहार्दा दर्जनौंको ज्यान गएको अनुभव भए पनि गाउँमा सुविधासम्पन्न अस्पताल नहुँदा धामीकै शरणमा पुग्ने गरेका छन्। चैत्र २६ गतेबाट मान्छे मर्न सुरु भए पनि रोगको पहिचान नहुँदा अधिकांश स्थानीयहरु उपचारका लागि धामीकै शरणमा पुगे। लामो समयसम्म धामी झाँक्री गराउने र स्वास्थ्य चौकीमा सामान्य उपचार मात्रै गराउँदा शनिबारसम्म नौ जनाको ज्यान गएको अर्का स्थानीय तारा खत्रीले बताए। अस्पतालमा नाम लेखाएर सिटामोल बाहेक अरु केही पाइँदैन उनले भने, त्यसपछि हामी सबै धामी झाँक्री नै गर्न लाग्यौं, धेरै समयपछि प्रकोप बढेपछि मात्रै गाउँपालिकालाई जानकारी गराएका थियौं। मौसमी फ्लुको संक्रमण फैलिएपछि हरेक दिन गाउँमा धामी बसाउने र हेराउने काम भएको उनको भनाइ छ। सुर्खेतबाट डाक्टर नआउँदासम्म हामीले प्रत्येक राती घरमा धमेलो(धामी) बसालेर हेराउने काम गयौं उनले थपे, दैनिक धामी बसाल्दा चामल चढाउनुपर्छ, न त हाम्रो चामल नै बच्यो। न बिरामी नै बचाउन सकियो। सुविधासम्पन्न अस्पताल नहुनु र सदरमुकामसम्म पहुँच नभएपछि धामी बसाउनुको विकल्प नभएको उनको भनाइ छ।"
हिन्दु धर्म संरक्षणका लागि आन्दोलन गर्न शंकराचार्यको आग्रह,"दमौली : भारतका एक शंकराचार्यले हिन्दु धर्मको संरक्षणका लागि आन्दोलन गर्न तनहुँका स्थानीयलाई आग्रह गरेका छन् । म्याग्दे ३ किलचोकमा अकलादेवी मन्दिरको शिलान्यास गर्दै काशी सुमेरु पीठाधिश्वर जगतगुरु शंकाराचार्य अनन्त विभुषित स्वामी नरेन्द्रानन्द सरस्वतीजी माहाराजले नेपालमा हिन्दु धर्म संकटमा परेको बताएका छन् । हिन्दुको उद्गमस्थल भए पनि केही व्यक्तिको स्वार्थका कारण संकट परेको उनको भनाइ थियो । उनले देशलाई हिन्दु राष्ट्र बनाए मात्र धर्म जोगिने बताए । नेपाललाई हिन्दू राज्य बनाउन आवश्यक छ, उनले भने, यसका लागि तपाईँहरु जाग्नुस् । मेरो साथ रहनेछ । साढे ३ करोड लागत अनुमान गरिएको मन्दिरको शिलान्यास गर्दै उनले अकला मन्दिर पशुपतिनाथ जस्तै शक्तिपीठ भएको बताए । उनले मन्दिरबारे थाहा पाएर आफु शिलान्यासका लागि आएको बताए । उनले मन्दिरका लागि सक्दो सहयोग गर्ने प्रतिवद्धता जनाए । कार्यक्रममा मन्दिरका संस्थापक पण्डित पशुपतिनाथ घिमिरेले मन्दिरको महिमाबारे बोलेका थिए । उनले सत्कर्म हुँदा मन्दिरमा घण्टा बज्ने गरेको सुनाए । योगी नरहरिनाथले मन्दिरमा ८५ औं कोटिहोम गरेको उनले स्मरण गरे । मन्दिरका डिजाइनर भक्तपुरका इन्जिनियर विनोद खड्काले मन्दिरको प्राविधिक पक्षका बारेमा जानकारी दिएका थिए । मन्दिर व्यवस्थापन समितिका अध्यक्ष पुर्णमान श्रेष्ठको सभापतित्वमा भएको कार्यक्रममा बालहरि घिमिरे, जानुका थापा, दधिराज घिमिरेलगायतले बोलेका थिए । गत वर्षको महायज्ञबाट शंकलन भएको ७० लाख र बाँकी लागत संघ, प्रदेश र स्थानीय तहबाट आउने प्रतिवद्धता आएको स्थानीय दधिराज घिमिरेले बताए ।"
बैतडीमा ३२ वडा कार्यालय भवनविहीन,"बैतडी : जिल्लाको मेलौली नगरपालिका३ का नागरिक सेवा लिन २ नम्बर वडा कार्यालयमा पुग्छन्। वडा नं ३ को आफ्नो भवन नहुँदा वडा नम्बर २ कै कार्यालयबाट वडा नम्बर ३ को काम पनि भइरहेको वडा नं ३ का वडाअध्यक्ष रघुबीर भाटले बताए। उनले भने, 'वडा नम्बर ३ मा भाडामा समेत भवन पाइएन्। अहिले हामीले जमीन खोजी गरेर अब वडा नम्बर ३ मै कार्यालय स्थापना गर्ने तयारी गरेका छौं। अहिलेसम्म वडा नम्बर २ कै कार्यालयमा वडा नम्बरको ३ को पनि काम गरिरहेका छौं।' पाटन नगरपालिका वडा नं ९ को कार्यालयले वडामा जनप्रतिनिधि आएलगत्तै वडा नं ८ को खोड्पेमा भवन भाडामा लिएर कार्यालय सञ्चालन गरेको थियो। वडा नं ९ मा भाडामा नपाएपछि वडा नं ८ मा भाडामा भवन लिएर काम गरिरहेको वडाअध्यक्ष लोकबहादुर भण्डारीले बताए।अहिले वडा कार्यालयको भवन निर्माण कार्य अन्तिम चरणमा छ। वडा कार्यालयका भवन नहुँदा समस्या झेलिरहेका यी दुईवडा मात्रै होइनन् जिल्लाका ८४ वडामध्ये ३२ वडासँग आफ्ना भवन छैनन्। भवन भएका वडा कार्यालयसँग पनि जीर्ण भवन रहेका स्थानीय तहले जनाएका छन्। वडाका भवन नहुँदा कामकाजमा समस्या हुने गरेको सुर्नया गाउँपालिका३ का वडा अध्यक्ष दिलाराम भट्टले बताए।उनले भने, 'आफ्नो भवनको जस्तो भाडाका भवनबाट सेवा दिन सजिलो छैन्। सानो कोठामा सबै सेवा दिनुपर्ने स्थिती रहेको छ।' सदरमुकामको नगरपालिकाको रुपमा रहेको दशरथचन्द नगरपालिकाको ७ पनि भवन नभएको वडाको रुपमा रहेको नगरप्रवक्ता एवं वडा नं ७ का वडा अध्यक्ष चक्रप्रसाद शर्माले जानकारी दिए। उनले भने, 'यो वडा नयाँ वडाको रुपमा स्थापित वडा हो। यसमा साविकका सरकारी भवन पनि छैनन् त्यसैले भवन भाडामा लिएर काम गरिरहेका छौं।' सिगास गाउँपालिकाको वडा नं १,३,५, ७ र ९ को आफ्नो भवन नभएको सिगास गाउँपालिकाका अध्यक्ष हरिसिंह धामीले बताए। उनले भवन नभएका वडामा चालु आर्थिक वर्षमा भवन निर्माणको काम अघि बढाएको जानकारी दिए। सुर्नया गाउँपालिकाको वडा नं ३,५,६ र ८ ले भवनको समस्या झेलिरहेका छन्। यस्तै पुरचौंडी नगरपालिकाको २,३,४ र ९ नम्बर वडा आफ्ना भवन नभएका नगरप्रवक्ता गौतम प्रसाद भट्टले बताए। यसैगरी शिवनाथ गाउँपालिकाको वडा नं १,३,४,५ र ६ नम्बर वडाहरु भाडाका भवनमा सञ्चालन भइरहेका गाउँपालिकाका अध्यक्ष कर्णसिंह साउँदले जानकारी दिए। यसैगरी दोगडाकेदार गाउँपालिका वडा नं २,४, ६ र ७ का कार्यालय भाडाका भवनमा छन् मेलौली नगरपालिकाका १,३,४,५,६ र ८ नम्बर वडाका कार्यालय भाडाकै भवनमा छन्। डिलाशैनी गाउँपालिकाका वडा नं १ र ५ सँग आफ्नो भवन नभएको गाउँपालिकाका प्रवक्ता अक्कल रानाले बताए। भवन भएका अधिकांश वडाका भवन पनि जीर्ण रहेका स्थानीय तहहरुले जनाएका छन्। स्थानीय तहमा जनप्रतिनिधि आएको झण्डै दुई वर्ष हुन लागेपनि वडा कार्यालयले अझै पनि भौतिक संरचनाको अभाव खेपिरहेका छन्।भौतिक संरचनाको अभावले पनि सेवाहरु प्रभावकारी हुन नसकेको जनप्रतिनिधि बताउँछन्।"
"विद्यार्थीको मृत्युपछि लम्की तनावग्रस्त, झठप हुँदा ७ प्रहरी घाइते",धनगढी : कैलालीको लम्कीमा ट्रकको ठक्कर बाट १९ वर्षीया सुनिता रावलको मृत्यु भएको छ। रावलको मृत्यु पश्चात विद्यार्थी र स्थानीयले यतायता तथा बजार बन्द गरेका छन्। लम्की बहुमुखी क्याम्पसबाट साइकलमा घर फर्केने क्रममा पछाडिबाट आइरहेको ना ७ ख ९२३३ नम्बरको ट्रकले ठक्कर दिँदा उनको घटना स्थलमा नै मृत्यु भएको थियो। आक्रोशित विद्यार्थी र स्थानीयले ठक्कर दिने ट्रकलाई जलाउने प्रयास गरेका थिए। आक्रोशितहरु सडकमा टायर बालेर प्रर्दशनमा उत्रिएपछि प्रहरीले अश्रुग्यास हवाइफायरसमेत गरेको छ। सोहि क्रममा रवरको गोली लाग्दा लम्की बहुमुखी क्याम्पसका प्राध्यापक प्रेम मुडभरीको टाउकोमा चोट लागेको छ। स्थानीयको ढुङ्गा प्रहारबाट ७ जना प्रहरी घाइते भएका छन्। घाइतेको लम्कीमा रहेको लालरत्न अस्पतालमा उपचार भैरहेको छ। मृतकका आफन्त र लम्कीबहुमुखी क्याम्सका विद्यार्थीले सडकमा टाएर जलायर पूर्वपश्चिम राजमार्ग अबरुद्ध पारेका छन्। चालक भने फरार छन्। सडक सूचारुका लागि सर्बदलीय बैठक बसिरहेको जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले जानकारी दिए।
स्थानीय तहमा कर्मचारी अभाव र कानुनी जटिलता मुख्य चुनौती,"कालिकोट : कालिकोट, जुम्ला र दैलेखका स्थानीय तहका जनप्रतिनिधिहरुले आफुहरुलाई कर्मचारी अभाव र कानुनी जटिलता मुख्य चुनौती भएको बताएका छन् । सोमबार कालिकोटको हुल्म बजारमा गाँउपालिका महासंघको आयोजनामा स्थानीय सरकार संचालन तथा संवैधानिक अधिकारहरुको प्रयोगका बिषयमा आयोजित अन्तरक्रिया कार्यक्रममा तीन जिल्लाका जनप्रतिनिधिहरुले स्थानीय सरकार संचालनमा कर्मचारीको अभाव र कानुनी जटिलता मुख्य चुनौती भएको बताएका हुन् । कार्यक्रममा जतिसक्दो चाँडो कर्मचारीको पद पुर्तिका साथै आवश्यक कानुन निर्माणका लागि प्रदेश सरकार र संघीय सरकारलाई दाबाब दिनुपर्नेमा जोड दिइएको छ । कार्यक्रमका प्रमूख अतिथि गाँउपालिका राष्ट्रिय महासंघ कर्णाली प्रदेशका अध्यक्ष भिमबहादुर सेनले सबै स्थानीय तहमा दरबन्दी अनुसार कर्मचारी खटाउन तथा संघ र प्रदेशले निर्माण गर्नुपर्ने कानुनहरु निर्माण गर्न आवाज उठाउनुपर्ने बताए । उनले भने, 'कर्णालीका गाँउपालिकाहरुमा कर्मचारी अभाव बढ्दै गएको छ । स्थानीय कर्मचारीहरुले समेत संघ रोजेर जिल्ला बाहिर गएको र बाहिरबाट कर्मचारी आउन नमान्दा अधिकांश स्थानीय तहका कामहरु प्रभावीत भएका छन्।' कार्यक्रममा गाँउपालिका राष्ट्रिय महासंघ कर्णाली प्रदेका सचिव तथा कालिकोटको पचालझरना गाँउपालिका अध्यक्ष खड्गराज सेजुवालले सरकारले तत्काल कर्मचारीको व्यवस्था गर्न नसक्ने भए स्थानीय तहलाई आफैँ कर्मचारी राख्न बाटो खोल्नुपर्ने बताए । उनले भने, 'स्थानीय तह असफल हुँदा नेपालको संघीय व्यवस्था नै असफल हुनेछ । स्थानीय तह संचालनका लागि संघीय सरकारले सहजता दिनुपर्छ ।' सेजुवालले स्थानीय स्तरमा विकास निर्माणका कामहरु तीव्र रुपमा भइरहेका बेला उपभोक्ताले गरेको कामको भुक्तानी नभएको तथा कालिकोटका ९ वटै स्थानीय तहमा कर्मचारी अभावको समस्या व्याप्त भएको पनि बताए। कार्यक्रममा जुम्ला, कालिकोट र दैलेखका हरेक गाँउपालिकाका प्रतिनिधि तथा वडा अध्यक्षहरुले कानुनी जटिलताका कारण संविधानले दिएका अधिकारहरु पनि प्रयोग गर्न नसकिएको बताएका छन् । उनीहरुले संघीय सरकार, प्रदेश सरकारले आवश्यक कानुन निर्माणमा ढिलाइ गर्दा स्थानीय तहले निर्माण गरेका कानुनहरुको प्रयोगको अवस्था कमजोर बनेको बताएका छन् । स्थानीय सरकार संचालन तथा कानुनी समस्या समाधानका विषयमा प्रशिक्षक कृष्णप्रसाद साप्कोटाले सहजीकरण गरेका थिए । सम्बन्धित फोटो"
हिमाल आरोहण : दुई महिनामा ५० करोड रोयल्टी,"काठमाडौं : संसारका आरोहीलाई आकर्षित गर्ने सर्वोच्च शिखर सगरमाथासहितका हिमाल आरोहण मुलुकको आम्दानीका हिसाबले पनि दरिलो आधार बनेको छ। यसको उदाहरणको रुपमा यस वर्षको वसन्त ऋतुको सगरमाथा आरोहणमा देखिएको आरोहीको उत्साहजनक सहभागितालाई लिन सकिन्छ। पर्यटन विभागको तथ्याङ्कअनुसार सगरमाथासहितका २७ हिमाल आरोहणका लागि १०० आरोही समूहका ८२४ ले आरोहण अनुमति लिएका छन् । सगरमाथा आरोहणका लागि मात्रै ३९ आरोहण समूहका ३७७ आरोही छन्। यीमध्ये ३४ विदेशी आरोही समूहका ३६४ सदस्य तथा पाँच वटा नेपाली आरोही समूहका १३ आरोही सगरमाथा आरोहणमा निस्किएका छन् । सन् २०१८ को सोही याममा सगरमाथा आरोहण गर्न ३८ समूहबाट ३४६ आरोहीले अनुमति लिएका थिए जसमा ३४ विदेशी र चार नेपाली समूह थिए। सगरमाथासहितका हिमाल आरोहणबाट झण्डै ५० करोड रोयल्टी जम्मा भएको विभागले जनाएको छ। विभागको विवरणमा ४८ करोड ७४ लाख १९ हजार ६६२ रोयल्टी सङ्कलन भएको छ । यसमा सगरमाथाको थप एक समूहसहितका साना हिमालको हिसाब जोड्न बाँकी छ। आजसम्मको हिमाल आरोहण अनुमति लिनेबाट ५० करोड राजश्व जम्मा हुने विभागका रामेश्वर निरौलाले बताए। यो रकममध्ये सबैभन्दा धेरै सगरमाथाबाट ४३ करोड ५२ लाख ५५ हजार ९१२ रोयल्टी जम्मा भएको छ । त्यसैगरी ल्होत्सेका लागि १० आरोही समूहका ९२, अमादब्लमका पाँच समूहका ४९, कञ्चनजङ्गमा पाँच आरोही समूहका ३२ र मकालुमा चार आरोही समूहका ५३ आरोही गएका छन् । अन्नपूर्ण र धौलागिरि हिमाल आरोहणलाई तीन तीन आरोही समूहले अनुमति लिएको विभागको विवरणमा उल्लेख छ । पर्यटन विभागका अनुसार धेरै आरोही सगरमाथाको आधार शिविरभन्दा माथितिर लागिसकेका छन् । विभागका महानिर्देशक डण्डुराज घिमिरेले आरोहण अनुमति लिएका सबैजसो आरोही सगरमाथा आधार शिविर र केही क्याम्प दुई र तीनसम्म पुगिसकेको जानकारी दिए। यस पटकको सगरमाथा आरोहण पनि उत्साहजनक हुने देखिएको छ। अहिले केही आरोही क्याम्प तीनतिर पुगिसकेका छन् भने कतिपय आधार शिविरमा छन् , महानिर्देशक घिमिरेले भने। यस यामको सगरमाथा आरोहणका लागि सात हजार ३०० मिटर उचाइसम्म बाटो बनाइएको छ। एक्सिपिडिसन अप्रेटर एशोसिएशनबाट खटिएका शेर्पा समूहले सगरमाथाको क्याम्प दुईदेखि समिटसम्मको बाटो बनाउने र चुुचुरोमा डोरी टाँग्ने जिम्मेवारी पाएको छ । सगरमाथा आरोहणमा गएका आरोही क्याम्प तीनसम्म पुगेका सगरमाथाको आधार शिविरमा रहनुभएका पर्यटन विभागका सम्पर्क अधिकृत ज्ञानेन्द्र श्रेष्ठले जानकारी दिए । नेपाललाई विश्वमा पहिचान गराउने साहसिक पर्यटनको महत्वपूर्ण आधार पर्वतारोहणलाई लिइन्छ। यतिखेर विभिन्न ४८ मुलुकका करीब ५०० आरोही हिमाल आरोहणका लागि आएका छन्। सगरमाथा आरोहणमा सबैभन्दा बढी ४०० को हाराहारीमा विदेशी छन्। सबैभन्दा धेरै छिमेकी मुलुक भारत, चीन, संयुक्त राज्य अमेरिका र बेलायतबाट आरोही आएका छन्। त्यस्तै, जापान, लेवनान, नर्वे, क्यानाडा, ब्राजिल, अर्जेन्टिनालगायत मुलुकबाट पनि सगरमाथा आरोहणका लागि आएका छन्। योसँगै यस वर्षको वसन्त ऋतुमा सगरमाथा आरोहणका लागि आरोहण अनुमति लिने काम सकिएको छ। सगरमाथासहितका आठ हजार मिटरभन्दा अग्ला हिमालको अनुमति दिने काम बन्द भइसकेको विभागको पर्वतारोहण शाखाका रामेश्वर निरौलाले जानकारी दिए। उनले साना हिमाल तथा चुली आरोहणका लागि अझै फाट्ट फुट्ट आरोही आउनसक्ने उल्लेख गरे । रोयल्टी बढी उठ्यो अघिल्लो वर्ष (सन् २०१८ को) वसन्त ऋतुको तुलनामा यो याममा हिमाल आरोहणबाट रोयल्टी रकम बढी जम्मा भएको छ। अघिल्लो याममा सगरमाथासहितका हिमाल आरोहणबाट रु ४६ करोडभन्दा बढी रोयल्टी उठेको थियो। सगरमाथाबाट मात्रै करीब रु ३४ करोड रोयल्टी जम्मा भएको थियो। तुलनात्मक रुपमा यो याममा रु दुई करोड रोयल्टी बढी उठेको छ। हालसम्मको अवधिमै ४८ करोडभन्दा बढी रोयल्टी जम्मा भइसकेको छ । संसारका आरोहीको उत्कृष्ट रोजाइमा सगरमाथासहितका हिमाल पर्छन्। त्यसैले हरेक वर्ष विभिन्न मुलुकका आरोही उल्लेख्य सङ्ख्यामा आरोहणका लागि नेपाल आउने गर्छन्। पर्वतारोहणका लागि आठ हजार मिटरभन्दा अग्ला विश्वका १४ मध्ये नेपालमा आठ हिमाल पर्दछन्। सगरमाथा आरोहणका लागि विदेशी नागरिकले ११ हजार अमेरिकी डलर तिर्नुपर्छ भने नेपाली नागरिकले रु ७५ हजार रोयल्टी बुझाउनुपर्छ। सरकारले आरोहणका लागि ४१५ हिमाल खुला गरेको छ। अझै आरोहणयोग्य हिमाल एक हजार ३०० भन्दा बढी रहेको बताइन्छ। रासससिवी अधिकारी"
अर्थमन्त्री फिजी प्रस्थान,"काठमाडौं : अर्थमन्त्री डायुवराज खतिवडा एशियाली विकास बैंकको बोर्ड अफ गभर्नर्सको ५२ औं वार्षिक बैठकमा भाग लिन मंगलबार फिजीतर्फ प्रस्थान गरेका छन्। आगामी मे ०२०५ सम्म फिजीको नादीमा आयोजना हुन लागेको बैठकमा मन्त्री खतिवडाले नेपालको गर्भनरको रुपमा वार्षिक बैठकका विषय सूचीहरुमा धारणा राख्ने कार्यक्रम छ। बैठकमा अर्थमन्त्री खतिवडाले एशियाली विकास बैंकका अध्यक्ष तथा दक्षिण एशियाका महानिर्देशक, युरोपियन लगानी बैंक, ओफिडलगायतका वित्तिय संस्थका उच्च पदस्थ प्रतिनिधिसँग महत्वपूर्ण छलफल तथा भेटघाट गर्ने कार्यक्रम तय भएको छ। अर्थमन्त्रीले दक्षिण एशियाली क्षेत्रीय सहयोग 'सार्क' अर्थमन्त्रीस्तरीय अनौपचारिक बैठकलाई अध्यक्षता गर्दै सम्बोधन गर्नेछन्।यसका साथै सार्क विकास कोषको गर्भनिङ काउन्सिलको बैठकमा समेत उनी सहभागी हुने कार्यक्रम छ। उनले बैठक र द्विपक्षीय वार्ताको क्रममा नेपालको संघीयता कार्यान्वयन, पूर्वाधार निर्माणलगायत समग्र विकासका लागि आवश्यक पर्ने वित्तीय स्रोत जुटाउन आवश्यक पहल गर्नुका साथै नेपालमा लगानीको वातावरण सुधार हुँदै गएको सन्देश विश्व समुदायका वित्तीय क्षेत्रका जानकारलाई दिनेछन्। उनले मुलुक संघीयता कार्यान्वयनको चरणमा भएकाले वित्तीय संघीयतालाई व्यवहारिक रुपमा सफल कार्यान्वयनको प्रक्रियामा प्रवेश गरेको विश्व समुदायलाई जानकारी दिने अर्थमन्त्री सचिवालयले जानकारी दिएको छ। बैठकमा सहभागी हुन अर्थमन्त्रीसहित अन्तर्राष्ट्रिय आर्थिक सहायता समन्वय महाशाखा प्रमुख फिजी प्रस्थान गरेका हुन्। अर्थमन्त्री खतिवडा २१ गते साँझ स्वदेश फर्किने कार्यक्रम छ।"
त्रिशूलीमा बगेर बालक वेपत्ता,"नुवाकोट : त्रिशूली नदीले बगाएर चार दिनदेखि नुवाकोटका एक बालक वेपत्ता भएका छन्।शनिबारदेखि बेपत्ता भएका बालकको खोजी जारी रहेको प्रहरीले जनाएको छ। किस्पाङ गाउँपालिकाको भाल्चे घर भई तीन वर्षदेखि नुवाकोटको विदुर नगरपालिका४ सिमचौरमा बस्दै आएका राजेन्द्र तामाङका साढे तीन वर्षीय छोरा आले तामाङ डेरादेखि एकसय मिटर पश्चिम दूरीको त्रिशूली नदीमा बगेर वेपत्ता भएको जिल्ला प्रहरी कार्यालय नुवाकोटले जनाएको छ। उनको खोजीमा स्थानीयवासी, बाकका आफन्त प्रहरी तथा सशस्त्र प्रहरी परिचालन गरिएपनि नदीमा वहाव बढेपछि फेला पार्न नसकिएको नुवाकोट प्रहरी प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। आफन्तसँगै त्रिशूली नदीमा पुगेका आले त्रिशूली नदीमा पस्ने वित्तिकै डुबेका थिए।उनका बावुले सदरमुकाम विदुरमा ज्याला मजदुरी गर्दै आएका छन्।"
घाँस काट्न गएकी वृद्धाको मोटरसाइकलको ठक्करबाट मृत्यु,विराटनगर : गाई बाख्रालाई घाँस काट्न जंगलतर्फ जाँदै गरेकी एक महिलाको मोरङको पथरीशनिश्चरे नगरपालिकामा मोटरसाइकलको ठक्करबाट मंगलबार दिउँसो मृत्यु भएको छ। पूर्वपश्चिम राजमार्ग अन्तर्गत पथरीशनिश्चरे१० मा नम्बर नखुलेको एफजेड मोटरसाइकलले ठक्कर दिंदा स्थानीय ६० वर्षीया पूर्णमाया गदालको मृत्यु भएको प्रहरीले जनाएको छ।प्रहरीका अनुसार मोटरसाइकल कालो रंगको रहेपनि ठक्कर दिनासाथ फरार भएका कारण नम्बर भने खुल्न सकेको छैन। दिउँसो १२:३० बजेतिर दुर्घटनामा परेर घाइते भएकी गदालको उपचारका क्रममा पथरी अस्पतालमा मृत्यु भएको हो।घाँस काट्न भनेर जंगलतर्फ जाँदै गरेको अवस्थामा पूर्वबाट पश्चिमतर्फ जाँदै गरेको मोटरसाइकलले ठक्कर दिएको प्रहरीले जनाएको छ। घटनापछि फरार रहेको मोटरसाइकलको खोजी थालिएको जानकारी प्रहरीले दिएको छ।
"अर्घाखाँचीमा जीप दुर्घटना, एकजनाको मृत्यु",सन्धिखर्क : अर्घाखाँची जिल्लाको शिवगंगा नगरपालिका ५ जुकेनाको फुर्सामाटामा जीप दुर्घटना हुँदा एकजनाको मृत्यु भएको छ। ठाडाबाट जलुके हुँदै प्यूठानको कोल्बोट जाँदै गरेको ग १ ज ४८७६ नम्बरको जीप जुकेनाको फुर्सामाटामा देउरालीमा दुर्घटना हुँदा कपिलवस्तुका शिवराज नगरपालिका ५ चन्द्रौटाकी १८ वर्षीया सीता उपाध्याय गम्भीर घाइते भएकी थिइन्। घाइते उपाध्यायलाई उपचारका लागि बुटवलतर्फ लैजाँदै गर्दा बाटोमै मृत्यु भएको प्रहरीले बताएको छ। जीपमा १० जना सवार थिए। अरु यात्रु घाइते नभएको प्रहरीले जनाएको छ। जीफप चालकलाई प्रहरीले नियन्त्रणमा लिएको छ।
प्रदेश२ को फोरम अध्यक्षमा यादव विजयी,"सिरहा : संघीय समाजवादी फोरम नेपालको प्रदेश २ को अध्यक्षमा विजयकुमार यादव निर्वाचित भएका छन्। उनी सोमबार १८४ मत प्राप्त गरी विजयी भएका हुन्।अर्का अध्यक्ष पदमा उम्मेदवारी दिएका रेणु यादवले १४७ मल प्राप्त गरेकी थिइन् । नवनिर्वाचित अध्यक्ष प्रदेश २ का आर्थिक मामिला मन्त्री र पार्टीका केन्द्रीय कोषाध्यक्ष हुन्। उनीसँगै ३७ मतले पराजित भएकी रेणु पूर्व शिक्षामन्त्री र केन्द्रीय उपाध्यक्ष हुन्। विजय र रेणुसँगै प्रदेश सभा सदस्य अशोक यादवले पनि अध्यक्षमा उम्मेदवारी दिएका थिए। फोरमको सिरहाको लहानमा शुक्रबारबाट सुरु भएको अधिवेशनमा सर्वसम्मती प्रदेश कार्यसमिति चयन हुन नसकेपछि आइतबार निर्वाचन भएको थियो। विधानअनुसार प्रदेशको ५१ सदस्यीय समितिमध्ये ४१ जनाका लागि निर्वाचन भएको थियो । अध्यक्ष र सदस्यको निर्वाचनपछि समितिले १० जना मनोनित गर्नेछन्। जसमा तीनजना उपाध्यक्ष, एकजना महासचिव, एक जना सचिव र एकजना कोषाध्यक्ष चयन गरिनेछ। प्रदेश समितिको निर्वाचनमा ४ सय ५ जना 'डेलिकेटेड' सदस्यले मतदाता रहेका छन्।"

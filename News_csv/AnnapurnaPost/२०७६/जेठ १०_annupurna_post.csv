शीर्षक,विवरण
छिमेकमा मोदीको चमत्कार,"भारतीय संसदीय चुनावमा फेरि नरेन्द्र मोदी उदय भएको छ। राष्ट्रियता र हिन्दुत्वलाई मूल एजेन्डा बनाएर अघि बढेको भारतीय जनता पार्टी (बीजेपी)ले अघिल्लो निर्वाचनमा भन्दा पनि राम्रो नतिजा हासिल गयो, यसले सबैको ध्यान भारतीय नेता मोदीमा छ। चुनावी परिणामसँगै मोदी र उनको दलमा उत्साह छाएको छ भने विपक्षी कांग्रेस आईले हार स्विकारेको छ। छिमेकी भारतको संसदीय निर्वाचन नेपालको गहिरो चासोमा पर्ने गर्छ, राजनीतिज्ञदेखि सर्वसाधारणसम्म। मतपरिणाम आइरहँदा सबैको आँखा भारतीय टेलिभिजन च्यानल र अनलाइनमा अडिनु स्वाभाविक हो। विश्वकै ठूलो लोकतान्त्रिक मुलुक मानिएको भारतमा मतदाता पनि ९० करोड थिए। त्यसमा ६० करोड मतदानमा सहभागी भए। भारतको निर्वाचन कार्य जटिल मात्र होइन, हेर्न पनि निकै रोमाञ्चक छ। सात चरणमा पाँच साता लगाएर गरिएको निर्वाचनको नतिजा सार्वजनिक हुँदै गर्दा मोदीको दल बीजेपीले आफ्नो पोल्टामा लगेको थियो। त्यसो त, एक्जिट पोलहरूले पनि बीजेपीलाई निकै माथि राखेका थिए। उनीहरूले गरेको सर्वेक्षणको स्याम्पलअधिक रहेकाले आकलन फेल नखाने बताउँदै आएका थिए। फेरि मोदी उदाउनुको कारण हो, मोदीको चामत्कारिक नेतृत्व। राष्ट्रियताको विश्वव्यापी लहर पनि। १० वर्ष लामो त्रिशंकु आजित भारतीय नागरिकले अघिल्लो निर्वाचनदेखि बीजेपी गठबन्धनलाई सुविधाजनक बहुमत दिने क्रमलाई यसपालि पनि निरन्तरता दिए। कांग्रेसको रणनीति आफू जित्नेभन्दा पनि मोदीलाई बाहियाउने थियो, जुन नीति कांग्रेसका लागि प्रत्युत्पादक सावित भयो। त्यसो त, कांग्रेस सफल हुन सक्छ भन्ने अवस्था कसैको थिएन। यसपटक विपक्षी दलहरूले नोटबन्दी, बेरोजगारी, किसानका खराब अवस्था, जीएसटीका विफलता, राफेल विमान सम्झौतामा भएको भ्रष्टाचार, सामाजिक तनाव, संवैधानिक संस्थाहरूको अवमूल्यन जस्ता विषय चुनावी मुद्दा बनाए। त्यसले मोदीलाई हल्लाएन, बरु उनलाई अझ बलशाली तुल्यायो। यसरी उदाएका मोदीको नेपाल साइनो पनि कम छैन। उनले नेपाललाई राम्ररी बुझेका छन्। नेपालमा संविधान जारी हुँदै गर्दा मोदीले त्यसलाई रोक्न खोजे। तर त्यो भारतका लागि प्रत्युत्पादक भएपछि माइक्रोम्यानेजमेन्टबाट आफ्ना निकायलाई बाहिर निकाले। संविधानको विषयलाई लिएर मोदीले नेपालमा नाकाबन्दी नै लगाए, जसले भारतविरोधी भावना बढायो। उनको पहिलो नेपाल भ्रमणबाट जुन धारणा यहाँ बनेको थियो, त्यो तुहियो। विपक्षीले त्यसलाई अंगाले तर पनि नेपालभारत सम्बन्ध पहिलेको जस्तो अवस्थामा पुग्न सकेको छैन। पुग्ने प्रयास भइरहेको छ। हुन त, नेपाल र भारतका प्रधानमन्त्रीहरू टेलिफोनमा कुराकानी गर्ने अवस्था भने बन्यो। निर्वाचन परिणामसँगै मोदीलाई प्रधानमन्त्री केपी ओलीले टेलिफोनबाट बधाई दिए। यसबाट पनि नेपाल र भारतको सम्बन्ध मापन त गर्न सकिँदैन। किनकि भारतीयहरूले नेपालको संविधानलाई अझै प्रस्ट रूपमा स्वीकार गरेका छैनन्। आरम्भमा संविधानलाई नोट मात्र गरेको र पछिल्लो समयमा सफल रहोस् भन्दै शुभकामना मात्र दिएका छन्। नेपालभारत सम्बन्धलाई नयाँ दिशामा लैजान तयार भएको ईपीजी प्रतिवेदन भारतले स्वीकार नगरेको अवस्था पनि छ। त्यसलाई अघि बढाएर त्यही आधारमा नेपालभारत सम्बन्ध अघि बढाउन सके र नेपालको आन्तरिक मामिलामा चुपचाप बसे सम्बन्ध उचाइमा पुग्नेछ। नेपालमा पनि बलियो सरकार छ। भारतमा पुनः बलियो सरकार बन्दै गर्दा बीजेपी र नेपालका कम्युनिस्टहरूसँगको सम्पर्क कस्तो रहनेछ ? यसको आधारमा पनि सम्बन्ध अघि बढ्छ। वर्तमान सरकारले भारतीय निर्वाचनबाट हराएका कम्युनिस्टलाई सम्पर्कसूत्र नबनाउने हो भने सम्बन्ध माथि जान सक्छ। तर केहीले यही सम्बन्धलाई आधार बनाएर हिन्दू धर्म र राजसंस्थालाई जोडेर हेर्न खोजेमा केही समय पुनः द्विपक्षीय तनाव बढ्न सक्नेछ। यसैले दुवैतर्फ सचेत भएर अघि बढ्नु आवश्यक छ।"
क्रसर सञ्चालक र स्थानीयबीच झडप,"विराटनगर : मोरङको उर्लाबारी नगरपालिका१ मा मापदण्डविपरित सञ्चालन भइरहेको क्रसर उद्योग तत्काल बन्द गर्न माग राखेर ५६ दिनदेखि आन्दोलनरत स्थानीय र क्रसर उद्योगीबीच झडप भएको छ। विरोध र अवरोधकाबीच पञ्चेश्वर क्रसर उद्योग सञ्चालन भएपछि स्थानीय बासिन्दाले कुनै पनि हालतमा सञ्चालन हुन नदिने भन्दै उद्योग भित्रै छिरेर अवरोध गर्दा झडप भएको प्रहरीले जनाएको छ। झडपमा घाइते क्रसर उद्योगमा कार्यरत उर्लाबारी७ का दिनेश ढकालको गोदावरी हस्पिटलमा उपचार भइरहेको छ। स्थानीयको आन्दोलनका कारण बन्द क्रसर शुक्रबार बिहानदेखि सञ्चालन गर्न खोज्दा झडप भएको हो। स्थानीयका अनुसार एउटै वडामा मापदण्ड विपरित २ वटा क्रसर सञ्चालमा रहेको र अन्य ३ वटा सञ्चालनको अन्तिम तयारीमा छन्। उद्योगका कारण मानव बस्तीमा प्रदूषण बढेको र धुलोधुवाँले दैनिकी कष्टकर बनेको भन्दै हटाउन माग राखेर चैत १५ देखि स्थानीय रिले अनसनमा छन्। झडप असामान्य बन्दै गएपछि विराटनगरमा प्राकृतिक स्रोत अनुगमन समितिको आपत्कालिन बैठक बसेको थियो। मोरङका प्रमुख जिल्ला अधिकारी रमेशकुमार केसीले बैठकमा मापदण्ड नपुगेका नयाँ क्रसर उद्योग सञ्चालन हुन नदिने निर्णय भएको बताए। यसअघि स्थापना भइसकेका उद्योगलाई स्थानान्तरण गरी दुई महिनाभित्र मापदण्ड पूरा गरेर मात्रै सञ्चालन गर्न दिन स्थानीय तहलाई आग्रह गरिएको उनले जानकारी दिए। क्रसर उद्योग हटाउ समितिका संयोजक सम्बरबहादुर राईले एउटै वडामा धेरै क्रसर हुँदा बस्तीमा असर पुगेकाले स्थानीय बासिन्दा आन्दोलन गर्न बाध्य भएको बताए। स्थानीयले लामो समयदेखि विरोध गरेकाले जिल्ला समन्वय समिति मोरङले अनुगमन समिति गठन गरी क्रसर उद्योगको स्थलगत अनुगमन गरे पनि प्रतिवेदन सार्वजनिक गरेको छैन। उर्लाबारी१ मा गोविन्द भट्टराई समूहको पूर्वेली क्रसर उद्योग र प्रकाश खड्गी समूहको पञ्चेश्वर क्रसर उद्योग सञ्चालनमा छ। सोही स्थानमा उर्लाबारी६ का जनप्रतिनिधि सचिन शाक्यको माँ पाथीभरा क्रसर उद्योग, मिक्लाजुङ गाउँपालिकाका बबीकुमार राईको देवीस्थान मिनरल्स क्रसर उद्योग र पंकज शाक्यको सिद्धार्थ एग्रोगेट क्रसर उद्योग सञ्चालनको तयारी छ। क्रसर उद्योग सञ्चालकले भाडाका मान्छे ल्याएर आतंकित पारेको भनदै स्थानीयले सुरक्षा व्यवस्था मिलाउन माग पनि गरेका छन्। स्थानीय चन्द्रप्रसाद दाहालले स्थानीयलाई त्रास सिर्जना गरेर मापपदण्ड विपरित क्रसर सञ्चालन गर्ने काम भइरहेको बताए। उनका अनुसार क्रसरको दादागिरीका कारण सिंगो बस्ती र विद्यालय जोखिममा परेका छन्। जनप्रतिनिधिहरू नै क्रसर उद्योगका सञ्चालकको मतियार बनिदिंदा समस्या भएको गुनासो स्थानीयको छ। स्थानीय इन्दिरा दाहालले क्रसर आतंकले गाउँमै बस्न सक्ने अवस्था नभएको बताइन। उनका अनुसार जनप्रतिनिधि, समाजका प्रतिष्ठित र गुन्डागर्दीको पृष्ठभूमि रहेकाहरूले मापदण्ड मिचेर लामो समयदेखि बस्तीमै क्रसर उद्योग सञ्चालन गरिरहेका छन्। क्रसरका कारण उड्ने धुलो र त्यहाँबाट निस्किने आवाजले बस्न पनि समस्या भएर आन्दोलन गर्न बाध्य भएको स्थानीय जगन्नाथ दाहालले बताए। उनले मापदण्ड विपरित सञ्चालनमा रहेका क्रसरले समस्या ल्याउन थालेको भन्दै तत्काल हटाउनु पर्ने माग स्थानीयको रहेको जानकारी दिए। क्रसरका कारण आजित भएपछि उर्लाबारी१ को वडा कार्यालय, नगरपालिका कार्यालय, घरेलु तथा साना उद्योग कार्यालय, प्रदेश संसद, संघीय संसद, १ नम्बर प्रदेश सरकार, संघीय सरकारका गृहमन्त्री रामबहादुर थापा, प्रधानमन्त्री केपी शर्मा ओलीलगायतलाई ज्ञापनपत्र बुझाए पनि हालसम्म कुनै सुनुवाई नभएको स्थानीयको गुनासो छ। पञ्चेश्वर क्रसरका सञ्चालक प्रकाश खड्गीले स्थानीयको आन्दोलनका कारण २ महिनादेखि क्रसर बन्द हुँदा ठूलो नोक्सानी भइरहेको बताए। सरकारबाट स्वीकृति प्राप्त गरी उद्योग सञ्चालन गरिरहँदा केही व्यक्तिहरुले अवरोध पुर्याउने काम गरेको उनको दाबी छ। सार्वजनिक स्थल, खोला र मानव बस्तीभन्दा दुई किलोमिटर नजिक क्रसर सञ्चालन गर्न नपाइने मापदण्ड भए पनि त्यसलाई मिचेर क्रसर सञ्चालन गरिएको छ। राजमार्गबाट ५ सय मिटर, खोला किनारबाट ५ सय मिटर, हाइ टेन्सन लाइनबाट १ सय मिटर पर, शिक्षण संस्था, स्वास्थ्य संस्था, धार्मिक सांस्कृतिक, पुरातात्विक महत्वका स्थान, सुरक्षा निकाय, वन, निकुञ्ज र आरक्ष तथा घनाबस्तीबाट दुई किलोमिटर दूरीमा क्रसर उद्योग रहनुपर्ने सरकारी मापदण्ड छ। वडा अध्यक्ष मचिन्द्र कार्कीले बस्तीमै टँसाएर दुई क्रसर उद्योग सञ्चालनमा रहेको र अन्य तीनवटा सञ्चालको तयारी गरिएपछि ठूलै समस्या निम्तिएको बताए। उनले क्रसर उद्योग र आन्दोलनरत स्थानीय बासिन्दाबीच कुनै सहमति नभएसम्म क्रसर बन्द गर्न जिल्ला समन्वय समितिले निर्देशन दिइसकेको बताए। यहाँ मापदण्ड विपरित नै क्रसर सञ्चालन भइरहेका कारण रोक्न धेरै प्रयास गरिरहे पनि सकिएको छैन, उनले भने, एउटै वडामा २ सय मिटरको पेरीफेरीमा मापदण्ड विपरितका क्रसर हुँदा मावन बस्तीमा ठूलै असर गरिरहेको छ।"
धेरै इन्धन खर्च नगर्न मन्त्रीलाई निर्देशन,"पोखरा : गण्डकी प्रदेशसभाको लेखा समितिले कानुनले तोकेभन्दा बढी इन्धन खर्च नगर्न मन्त्रीलाई निर्देशन दिएको छ। समितिले सरकारीबाहेक अन्य कार्यक्रममा जाँदा आयोजकबाटै इन्धन लिन पनि मन्त्रीलाई निर्देशन दिएको छ। समितिको शुक्रबारको बसेको बैठकले उक्त निर्णय गरेको हो। समिति सभापति कुमार खड्काले इन्धन खर्चको लगबुक राखेर एकरुपता कायम गर्न निर्देशन दिने निर्णय गरेको पनि जानकारी दिए। प्रदेशका मन्त्रीले पाउने पारिश्रमिक तथा सेवा सुविधासम्बन्धी ऐनमा मुख्यमन्त्रीले मासिक २ सय ५० लिटर एवं मन्त्रीले १ सय ५० लिटर इन्धन पाउने उल्लेख छ। मुख्यमन्त्रीबाहेक ६ जना मन्त्रीले ऐनमा व्यवस्था भएभन्दा बढी इन्धन लिएको सार्वजनिक भएपछि त्यसबारे अध्ययन गर्न लेखासमितिले चैतमा उपसमिति गठन गरेको थियो। समिति सदस्य तथा प्रदेश सांसद रामजीप्रसाद बराल संयोजकत्वमा गठित उपसमितिले दिएको प्रतिवेदनमा छलफल गरी समितिले मन्त्रीलाई यस्तो निर्देशन दिएको हो। समितिमा प्रभा कोइराला र मेखलाल श्रेष्ठ सदस्य थिए। मन्त्रीबाट के कति इन्धन बढी खर्च भएको थियो भन्ने बारे प्रतिवेदनमा उल्लेख छैन। इन्धनबारे लेखासमितिले लगबुक राखेर एकरुपता कायम गर्ने, सरकारीबाहेक कार्यक्रममा जाँदा आयोजकबाटै इन्धन लिने, सरकारी कामकाजमा जाँदा मुख्यमन्त्रीबाट भ्रमण आदेश स्वीकृत गराउनु पर्ने, र ऐनमा भएको व्याख्या सुधार्ने गरी ४ वटा निर्देशन दिएको छ। लेखासमितिले मन्त्रिपरिषद्बाट निर्णय गरी उपलब्ध गराउने आर्थिक सहयोग, चन्दा र पुरस्कारको विषयमा मापदण्ड बनाउन पनि निर्देशन दिएको छ। प्रदेश सरकारले मन्त्रिपरिषद्बाट निर्णय गरी दुर्घटना र विपदका पीडितलाई राहत, विभिन्न प्रतियोगिताका विजयी खेलाडीलाई पुरस्कार र साहित्यिक र सांस्कृतिक कार्यक्रम आयोजकलाई आर्थिक सहयोग गरेको विषयमा लेखाले ध्यानाकर्षण गर्दै त्यस्तो निर्देशन दिएको हो। समितिको शुक्रबार बसेको बैठकमा सदस्य गायत्री गुरुङले १५० लिटर भनेर ऐनले तोकिसकेपछि त्योभन्दा बढी खर्च गर्नु दुःखद भएको बताइन्। अर्की सदस्य ओमकला गौतमले सानो होस् वा ठुलो अनियमिततालाई भ्रष्टाचारका रुपमा लिनुपर्ने बताइन्। लेखा समितिले भूमि व्यवस्था, कृषि तथा सहकारी मन्त्रालयसँग कृषि अनुदान वितरण माग्ने निर्णय पनि गरेको छ। मन्त्रालयले ८ सय २७ किसानलाई ४० करोड रुपैयाँ अनुदान बाँडेको छ। कुन शीर्षकमा कति कसलाई अनुदान दिइएको छ भन्ने विवरण माग्ने निर्णय गरेका छौं, समिति सभापति खड्काले भने।"
दसगजा अतिक्रमण गरेर निर्माण गरेको एसएसबी पोष्ट सशस्त्रले हटायो,परासी : पश्चिम नवलपरासीको सीमा क्षेत्रमा रहेको भारतीय सीमा सुरक्षा बल (एसएसबी)ले दसगजा क्षेत्र अतिक्रमण गरेर निर्माण गरेको अस्थायी पोष्ट सशस्त्र प्रहरीले हटाएको छ। सुस्ता गाउँपालिका५ बलिनगर सीमामा पर्ने दसगजा क्षेत्रको बीच भागमा एसएसबीले अस्थायी पोष्ट निर्माण गरेको समाचार मंगलबार अन्नपूर्ण अनलाईनमा प्रकाशित भएको थियो। समाचार प्रकाशित लगत्तै पोष्ट हटाउनका लागि सशस्त्र प्रहरी बल नेपाल हेड क्वाटर नं २६ ले भारतीय एसएसबीसँग संवाद अघि बढाएको थियो। लामो समयदेखि अस्थायी पोष्ट निर्माण गरेर एसएसबीहरु नेपाली भूभागमा हतियारसहित चेकजाँच गर्दै आएका थिए। सीमा क्षेत्रका भारतीय एसएसबीका कमाण्डरसँगको संवाद र छलफलपछि शुक्रबार उक्त पोष्ट हटाइएको शसस्त्र प्रहरी उपरीक्षक गहार्धन राईले बताए। एसएसबीले दसगजाको बीचभागमा पर्ने गरी कच्ची टहरो बनाएर पोष्ट निर्माण गरेका थिए। उनीहरु पोष्ट अगाडिको नेपाली भूभागमा बसेर हतियारसहित चेकजाँच गर्ने गरेका थिए। दसगजा मिचेर कुनै पनि देशले संरचना निर्माण गर्नु अन्तराष्ट्रि नियम विपरित रहेको बताएपछि भारतीय पक्षले पोष्ट हटाएको सशस्त्र प्रहरी उपरीक्षक राईले बताए। यसअघि पनि एसएसबीले जिल्लाका विभिन्न सीमा क्षेत्रमा पोष्ट निर्माण गर्दै आएकोमा सशस्त्रले स्थानीय स्तरको छलफलबाट हटाउँदै आएको छ। सीमा क्षेत्रमा सशस्त्र प्रहरीको पोष्टभन्दा एसएसबीका पोष्ट धेरै छन्। भारतको उत्तरप्रदेशसँग सीमाना जोडिएको जिल्लाको सीमा क्षेत्र २८ किमि छ। सीमा क्षेत्रमा एसएसबीको २५ देखि ३० स्थानमा अस्थायी पोष्ट छन्। शसस्त्र प्रहरीको भने ३ वटा बिओपी (बर्डर आउट पोष्ट) मात्र रहेका छन्। जनशक्ति अभावले नियमित गस्तीमा समस्या आउँदा एसएसबीले दसगजा अतिक्रमण गर्दै आएको सशस्त्र प्रहरीले जनाएको छ ।
एक लाख ५० हजार घुससहित नापी सर्वेक्षक पक्राउ,काठमाडौं : अख्तियार दुरुपयोग अनुसन्धान आयोगले १ लाख ५० हजार घुससहित नापी सर्वेक्षक पक्राउ गरेको छ।नापी कार्यालय साँखुका नापी सर्वेक्षक श्याम कृष्ण न्यौपाने र लेखापढी व्यवसायी विष्णु केसीलाई घुससहित पक्राउ गरेको अख्तियारले जनाएको छ। जग्गा हालसाविक गर्ने प्रयोजनका लागि सेवाग्राहीसँग घुस मागेको उजुरीको आधारमा दुवैजनालाई नापी कार्यालय साँखुबाट पक्राउ गरेको अख्तियारका प्रवक्ता प्रदीपकुमार कोइरालाले जानकारी दिए।घटनाबारे अनुसन्धान भइरहेको अख्तियारले जनाएको छ।
ढोरपाटन पुग्नै सकस,"ढोरपाटन(वाग्लुङ) : गुल्मी मालिका गाउँपालिका५ की गोमा गिरी सकस यात्रा पार गर्दै ढोरपाटन पुगिन्।दिनभर सडक यात्राको धुलोले उनी साँझपख बिरामी भइन्। ढोरपाटन पुगेर मनोरम दृश्य अवलोकन गर्ने उनको इच्छा बिरामी भएपछि विस्तारामै सिमित भयो। सडक धुलाम्मे र साँघुरो हुँदा ढोरपाटन पुग्ने उनीजस्ता धेरैको इच्छा अपुरो हुने गरेको छ। बुर्तिवाङ बजारदेखि झण्डै तीन घण्टाको उकालो यात्रापछि पर्यटकीय एंव धार्मिकस्थल ढोरपाटन पुगिन्छ।साँघुरो सडकमा गाडी ओहोरदोहोर गर्न निकै गाह्रो छ। 'गाडीलाई साइड दिने ठाउँ समेत छैन,'सवारी चालक बसन्त श्रीसले भने,'यस्तोमा दुर्घटना हुन्छ कि भन्ने डर लाग्छ।' एकतर्फी सवारी मुस्किलले चल्ने उक्त सडकमा उडेको धुलोले सडकसमेत देखिदैन।दायाँतर्फबाट उकालो चढ्दै गरेका सवारीलाई साइड दिन झण्डै १० मिनेट बायाँतर्फका सवारीले पर्खिनुपर्छ।सडक साँघुरो र धुलाम्मे भएकाले ढोरपाटन आउने पर्यटक कष्टकर यात्रा गर्न बाध्य छन्। पछिल्लो समय ढोरपाटनमा पर्यटकको संख्या ह्वात्तै बढेको छ। तर सडकको अवस्था राम्रो नहुँदा यहाँ आउने आन्तरिक पर्यटक मन खिन्न बनाएर फर्किन बाध्य छन्। केहीदिन अघि छिमेकी जिल्ला गुल्मीबाट ढोरपाटन पुगेकी कमला केसीले सडक अप्ठ्यारो भएकाले ढोरपाटन फर्केर आउन मन नलागेको बताइन्। 'बाटो अप्ठ्यारो छ,'उनले भनिन्, ' सडक सास्तीले ढोरपाटन फेरी आउन मन छैन।' उनले ढोरपाटनमा पर्यटकलाई बास बस्नका लागि समेत समस्या भएको बताइन्। जिल्लाको खर्वाङ बजारदेखि बुर्तिवाङसम्म पक्की सडक छ। बुर्तिवाङदेखि ढोरपाटनसम्म पुग्ने उकालो सडक साँघुरो भएकाले ढोरपाटन पुग्ने तिर्थयात्री र पर्यटकलाई समस्या भएको हो। नेपालकै सुन्दर यस पर्यटकीयस्थल ढोरपाटनमा विभिन्न जिल्लाबाट धार्मिक भ्रमणका लागि दिनहुँजसो पर्यटक आउने गर्छन्। तर, सडकको दुरावस्थाले पर्यटकलाई सास्ती हुने गरेको छ। ढोरपाटन पुग्ने उक्त सडक पानी पर्दा हिलाम्मे र घाम लाग्दा धुलाम्मे हुन्छ। पानी परेपछि सडक चिप्लो हुने भएकाले गाडी ढोरपाटन पुग्नै सक्दैनन्। त्यसैले धेरैजसो पर्यटक वैशाख र जेष्ठ महिनामा ढोरपाटन आउने गरेको स्थानीयले बताए। प्राकृतिक सुन्दरताले भरिपूर्ण यस क्षेत्र सडक र पर्यटक बस्ने भौतिक संरचनाको अभावले सुन्दरता नियाल्न पुगेका पर्यटकलाई कष्टरकर बनाइ दिएको छ। ढोरपाटनलाई व्यवस्थित र सडकलाई राम्रो बनाउनका लागि सम्बन्धित निकायले चासो नदेखाएको स्थानीयको गुनासो छ। पर्यटकीय एवं धार्मिकस्थल ढोरपाटनमा वैशाख पूर्णिमा र भदौ महिनामा ढोर बराह मन्दिरमा विशेष मेला लाग्ने गर्दछ।सोही मेला हेर्न र दर्शन गर्न विभिन्न जिल्लाबाट भक्तजनको घुँईचो लाग्ने गर्दछ।"
करिब आठ करोड नक्कली भारु लिन विमानस्थल पुगेका थिए युनिस अन्सारी,"काठमाडौं : त्रिभुवन अन्तर्राष्ट्रिय विमानस्थलबाट करिब आठ करोड भारतीय नक्कली नोटसहित छजना पक्राउ परेका छन्।विमानस्थलका सुरक्षा प्रमुख सन्दीप भण्डारीका अनुसार सात करोड ७६ लाख ९४ हजार नक्कली भारुसहित शुक्रबार दिउँसो छजना पक्राउ परेका हुन्। पक्राउ पर्नेमा कतारको दोहाबाट रकम लिएर आएका तीन पाकिस्तानी नागरिक र पैसा रिसिभ गर्न विमानस्थल पुगेका तीन नेपाली रहेका छन्। साढे तीन करोड बढी भारतीय नक्कली नोटसहित विमानस्थलबाट छजना पक्राउ पाकिस्तानी नागरिक नासिर उद्धिन, नादिया अनवर, महमद अक्तरलाई विमानस्थल प्रहरी र भन्सारले पक्राउ गरेको हो। रकम रिसिभ गर्न विमानस्थल पुगेका युनिस अन्सारी, सोयर खान र सुजन रानाभाटलाई नेपाल प्रहरीको विशेष ब्युरोले पक्राउ गरेको हो। पक्राउ पर्नेमा अन्सारी पटकपटक जाली नोट प्रकरणमा पक्राउ पर्दै रिहा हुँदै आएका व्यक्ति हुन्। तीन पाकिस्तानीले विमानस्थलसम्म ल्याएको नोट लिन शुक्रबार उनै अन्सारी विमानस्थल पुगेका थिए। विगत नेसनल टेलिभिजन सञ्चालनमासमेत संलग्न रहेका अन्सारी शुक्रबार प्रतिबन्धित भारु दुई हजारका नोट नेपाल भित्र्याउने क्रममा पक्राउ परेका हुन्। रकम लिएर आउने पाकिस्तानी नागरिक तीन र रकम लिन विमानस्थल पुगेका अनसारीसहित तीन जनालाई प्रहरीले पक्राउ गरेको हो। नक्कली नोट र लागुऔषध ओसारपसार गरेको अभियोगपछि चार वर्ष कैद सजाय काटिसकेका अन्सारी पटकपटक पक्राउ पर्दै छुटेका थिए। अन्सारी पहिलो पटक २०६५ मा त्रिपुरेश्वरबाट २५ लाख भारतीय नक्कली नोटसहित पक्राउ परेका थिए। नक्कली नोट कारोबारपछि जेलपर्दासमेत उनले नक्कली नोट मगाउने गरेको रहस्य खुलेको थियो। उनी कारागारमै हुँदा उनकै सेटिङमा २०६७ मा ४० लाख बढी नक्कली नोटसहित एकजना पक्राउ परेका थिए। अन्सारीमाथि २०६७ फागुन २६ गते केन्द्रीय कारागारभित्रै गोली प्रहार भएको थियो।"
मेघ गर्जन र हावाहुरीसहित वर्षाको सम्भावना,काठमाडौं : पश्चिमी न्यूनचापीय प्रणालीको प्रभावले शुक्रबार देशका अधिकांश स्थानमा आंशिकदेखि सामान्य बदली रही मेघ गर्जन र हावाहुरीसहित हल्कादेखि मध्यम वर्षाको सम्भावना रहेको छ। मौसमविद् गंगा नगरकोटीका अनुसार पूर्वमा बनेको न्यूनचापीय रेखा र बंगालको खाडीबाट आएको जलवाष्पयुक्त हावा तथा स्थानीय वायुको प्रभावले मेघ गर्जन र हावाहुरीसहित वर्षा भइरहेको छ।उनका अनुसार अहिले पश्चिमी क्षेत्रमा पश्चिमी वायु र मध्य तथा पहाडी भूभागमा न्यूनचापीय प्रणालीले प्रभाव पारिरहेको छ। प्रिमनसुनको समय भएकाले यो गतिविधि लामो समयसम्म कायम रहन सक्दैन। राति देशका मध्य र पूर्वी भूभागमा आंशिकदेखि सामान्य बदली रही पश्चिमी क्षेत्रका केही स्थानमा हावाहुरीसहित हल्कादेखि मध्य वर्षाको सम्भावना रहेको महाशाखाले जनाएको छ। शनिबार देशका अधिकांश स्थानमा आंशिक बदली रही अपराह्नपछि पश्चिमी र मध्य भूभागका एक दुई स्थानमा मेघ गर्जन र हावाहुरीसहित वर्षाको सम्भावना रहेको बताइएको छ। आइतबार देशका पहाडी भूभागमा आंशिकदेखि सामान्य बदली भई देशका पूर्वी भूभागका केही स्थानमा हावाहुरीसहित हल्का वर्षाको सम्भावना रहेको महाशाखाले जनाएको छ। महाशाखाको पछिल्लो विवरणानुसार आज काठमाडौँ उपत्यकाको न्यूनतम तापक्रम १७ दशमलव ५ डिग्री सेल्सियस र अधिकतम तापक्रम ३० दशमलव शून्य सेल्सियस छ। आज सबैभन्दा धेरै नेपालगञ्जको अधिकतम तापक्रम ४२ दशमलव शून्य डिग्री सेल्सियस मापन गरिएको छ।
साढे तीन करोड बढी भारतीय नक्कली नोटसहित विमानस्थलबाट छजना पक्राउ,"काठमाडौं : त्रिभुवन अन्तर्राष्ट्रिय विमानस्थलबाट साढे तीन करोड बढी भारतीय नक्कली नोटसहित छजना पक्राउ परेका छन्।विमानस्थलका सुरक्षा प्रमुख सन्दिप भण्डारीका अनुसार साढे तीन करोडभन्दा बढी रकमसहित शुक्रबार दिउँसो छजना पक्राउ परेका हुन्।कतारको दोहाबाट रकम लिएर आएका तीन पाकिस्तानी नागरिकसहित छजना पक्राउ परेका हुन्। पाकिस्तानी नागरिक नासिर उद्धिन, नादिया अनवर,महमद अक्तरलाई विमानस्थल प्रहरी र भन्सारले पक्राउ गरेको हो। रकम रिसिभ गर्न गएका अन्य तीन नेपालीलाई प्रहरीको विशेष व्यूरोले पक्राउ गरेको छ। पक्राउ पर्ने नेपालीमा युनिस अन्सारी, सोयर खान र सुजन रानाभाट छन्।अहिलेसम्म दुईवटा सुटकेसमा ल्याएको रकम तीन करोड  लाख रहेको प्रहरीले जनाएको छ।थप अनुसन्धान भइरहेको प्रहरीको भनाइ छ। पक्राउ पर्नेमा अन्सारी पटकपटक जाली नोट प्रकरणमा पक्राउ पर्दै रिहा हुँदै आएका व्यक्ति हुन् । तीन पाकिस्तानीले विमानस्थलसम्म ल्याएको नोट लिन शुक्रबार उनै अन्सारी विमानस्थल पुगेका थिए। विगत नेसनल टेलिभिजन सञ्चालनमासमेत संलग्न रहेका अन्सारी शुक्रबार प्रतिबन्धित भारु दुई हजारका नोट नेपाल भित्र्याउने क्रममा पक्राउ परेका हुन्। रकम लिएर आउने पाकिस्तानी नागरिक तीन र रकम लिन विमास्थल पुगेका अनसारीसहित तीन जनालाई प्रहरीले पक्राउ गरेको हो । नक्कली नोट र लागुऔषध ओसारपसार गरेको अभियोगपछि चार वर्ष कैद सजाय काटिसकेका अन्सारी पटकपटक पक्राउ पर्दै छुट्दै आएका छन्। अन्सारी पहिलो पटक २०६५ मा त्रिपुरेश्वरबाट २५ लाख भारतीय नक्कली नोटसहित पक्राउ परेका थिए । नक्कली नोट कारोबारपछि जेलपर्दासमेत उनले नक्कली नोट मगाउने गरेको रहस्य खुलेको थियो। उनी कारागारमै हुँदा उनकै सेटिङमा २०६७ मा ४० लाख बढी नक्कली नोटसहित एकजना पक्राउ परेका थिए । अन्सारीमाथि २०६७ फागुन २६ गते केन्द्रीय कारागारभित्रै गोली प्रहार भएको थियो।"
जाजरकोटमा घुम्ति शिविर : ३ हजार बढीले लिए नागरिकता,"जाजरकोट : जाजरकोटका दुर्गम गाउँमा सञ्चालित घुम्ति शिविरमा तीन हजार बढीले घरदैलोमै नेपाली नागरिकताको प्रमाण पत्र लिने अवसर पाएका छन्। आफ्नै घर नजिकै नागरिकता लिन पाउँदा स्थानीय दंग परेका छन्। जिल्ला प्रशासन कार्यालय जाजरकोटले तीन हजार दुई सय चारजना स्थानीयलाई घरदैलोमै नेपाली नागरिताको प्रमाणपत्र वितरण गरेको छ। दुर्गमका चारवटा गाउँपालिकासँगको सहकार्यमा जिल्ला प्रशासन कार्यालयले संचालन गरेको एकीकृत घुम्ती शिविरबाट स्थानीयले लाभ लिएका छन्। कुशे, बारेकोट, शिवालय र जुनीचाँदे गरेर जिल्लाका चार गाउँपालिकामा एकीकृत घुम्ती शिविर संचालन गरिएको प्रमुख जिल्ला अधिकारी ललितकुमार बस्नेतले बताए। एकीकृत घुम्ती शिवीरबाट तीन हजार तीन सय ५५ जना नागरिकले फोटो सहितको मतदाता नामावली बनाएको प्रजिअ बस्नेतले जानकारी दिए। शिविरबाट नेपाली नागरिकताको प्रमाणपत्र लिनेमा महिलाको संख्या धेरै छ। एक हजार नौ सय ५० जना महिला र एक हजार दुई सय ५४ जना पुरुषले नेपाली नागरिकताको प्रमाण पत्र लिएका हुन्। फोटोसहितको मतदाता नामावली भर्ने एक हजार सात सय २१ जना महिला र एक हजार ६ सय ३४ जना पुरुष रहेको प्रजिअ बस्नेतले जानकारी दिए।"
पूर्वप्रधानन्यायाधीश खत्रीको निधन,काठमाडौं : पूर्वप्रधानन्यायाधीश नयनबहादुर खत्रीको ९९ वर्षको उमेरमा निधन भएको छ। ललितपुरको मेडिसिटी अस्पतालमा बुधबारराति सवा १२ बजे निधन भएको हो। अल्जाइमको समस्याले अस्पताल भर्ना गरिएका खत्रीको उपचारका क्रममा निधन भएको भाई बलराम केसीले जानकारी दिए। उनी २०३३ देखि ४२ सालसम्म सर्वोच्च अदालतको प्रधानन्यायाधीस रहेका थिए । राष्ट्रिय मानवअधिकार आयोगको २ कार्यकाल अध्यक्ष बनेका उनी कानुन सुधार आयोगको पनि अध्यक्ष भएर काम गरेका थिए। उनका २ छोरा र २ छोरी छन्। शनिबार पशुपति आर्यघाटमा अन्त्येष्टि गरिने परिवारले जनाएको छ ।
"स्थानीय यार्सा टिप्न लेकतिर : गाउँ सुनसान, ४४ विद्यालय बन्द","बझाङ : अभिभावक सहित विद्यार्थी यार्सा टिप्न लेक गएपछि बझाङ उत्तरी क्षेत्रका ४४ विद्यालय बन्द भएका छन् । विद्यार्थी अभावले विद्यालयमा पठनपाठन बन्द भएको हो। यार्सामा मनग्य आम्दानी हुने हुँदा जिल्लाको उत्तरी क्षेत्रका स्थानीयहरु वर्षेनी सपरिवार यार्सा टिप्न जान्छन्। चैतको अन्तिम साता देखि सुरु हुने यार्सा टिप्ने सिजन यस वर्ष हिउँ धेरै परेकाले ढिलो गरी सुरु भएको हो । यार्सा टिप्ने सिजनमा विद्यालय नै बन्द गर्नुपर्ने अवस्था वर्षेनी आउने गरेको दैलिचौर माविका विद्यालय व्यवस्थापन समितिका अध्यक्ष कलक बोहराले बताए । उनले भने, एक सिजनामा कम्तीमा एक परिवारको ५७ लाख कमाइ हुने हुदाँ यो सिजनमा अन्य कामभन्दा यार्सा टिप्नलाई नै प्राथमिकता दिने गर्दछन् । जिल्लाको उत्तरी क्षेत्र सुर्मा, साइपाल, तल्कोट गाउँपालिका र बुगंल नगरपालिकाको माथिल्लो क्षेत्रका बासिन्दा यो सिजनमा प्राय यार्सा टिप्न जान्छन्। गाउँमा हिँड्न नसक्ने बुढा पाकाहरु, गर्भवती महिला र नवजात शिशु र सुत्केरीहरु मात्रै हुन्छन् । साइपाल गाँउपालिकाका ५, तल्कोट गाँउपालिकाका २, सुर्मागाँउपालिकाका १६, दुर्गाथली गाँउपालिका ७ र बुगंल नगरपालिको दहबगर क्षेत्रका १४ विद्यालय अहिले बन्द छन् । विद्यार्थीहरु सबै लेकतिर जाने हुनाले असारमा पाँउने बिदा यो महिनाको बिदामा कट्टी हुने गरी विद्यालय बन्द गर्छौँ । उत्तरी क्षेत्रमा पर्ने सुर्मा गाँउपालिका स्थित ईश्वर निमाविका शिक्षक ऐनबहादुर बोहराले भने, यो एक वर्षको मात्र नभएर वर्षेनी आइरहने समस्या हो । प्रतिकेजी १७ लाखमा खरिद बिक्री हुने यार्सा एक परिवारले एक पाँउदेखि किलोसम्म टिप्न सक्ने स्थानीयको अनुमान छ । स्थानीय तहले अहिले यार्सा टिप्न जाने गाँउपालिका भित्रकाबाट ३ सय जिल्लाकाबाट ५ सय र बाहिर जिल्लाकाबाट १ हजार शुल्क लिने गरेको छ । यसपाली हिउँदमा धेरै हिउँ परेकाले यार्सा बढी पाउने आशामा १०१५ हजार मानिसहरु हिमालतिर यार्सा टिप्न गएका बझाङ उद्योग वाणिज्य संघका अध्यक्ष दानबहादुर सुर्मेलीले बताए ।"
फेवातालमा विपत् व्यवस्थापन सैन्य अभ्यास : तालमा डुबेका ३ को उद्धार,"पोखरा : फेवातालमा शुक्रबार दिउँसो दुई डुंगा एक्कासी डुबे। डुंगापल्टेसँगै तालमा डुबेका २० जना एक्कासी गुहार गुहार भन्दै कराउन थाले। तीन मोटरबोट उद्धार गर्न घट्नास्थल पुगे। १७ जनाको तत्कालै उद्धार भयो। डुबेका तीन भेटिएनन्। गोताखोरको प्रयोग गरी तालमा हराएका तीन जनाको खोजी भयो। तालमाको पिधबाटै तीन जनालाई उद्धार गरियो। तत्कालै दुई सैनिक हेलीकप्टर तालमाथी देखा परे। एउटा हेलीकप्टरले डोरीबाट बास्केटसहित उद्धारकर्मी तालमै झायो। एक जनालाई त्यसै बकेटमा राखेर उद्धार गरियो। बाँकी दुई घाइतेलाई लिन अर्को हेलीकप्टर तालमाथी डोरीसहित आइपुग्यो। डोरीकामा झुन्डिएर उद्धारमा खटिएका नेपाली सेनाका ४ उद्धारकर्मी तालमा झरे। उद्धारमा खटिएका नेपाली सेनाका उद्धारकर्मीले कुशलता पूर्वक डोरीमा घाइतेलाई समेत आफूसँगै राखेर सुरक्षित रुपमा हेलिकप्टरमा झुन्डिएर फेवातालबाट करिब ५ किलोमिटर परको पोखरा विमानस्थलमा झार्यो। विमानस्थलमा एम्बुलेन्स पुगी सकेका थिए। उद्धार गरिएका घाइतेलाई एम्बुलेन्समा राखेर उपचरका लागि अस्पताल लगियो। यो दृश्य नियाली राखेका स्थानीय भने तालमा के भएको रहेछ भन्दै चकित परे। नेपाली सेना र अमेरिकी सेनाको संयुक्त आयोजनामा पोखरामा ६ दिनदेखि चली रहेको विपत व्यवस्थापन सम्बन्धी सैन्य अभ्यास तथा तालिमका लागि नेपाली सेनाले बिपत पर्दा हुने जोखिमका बेला गर्ने उद्धार कौशलको तालिम लिइरहेका थिए। पोखराको मौजा केन्द्र बिन्दु भएर ७८ रेक्टर स्केलको भूकम्प आएको स्क्रिप्ट तयार गरेपछि हुने बिपतलाई कसरी व्यवस्थापन गर्ने भन्ने बिषयमा केन्द्रित भएर शुक्रवार फेवातालमा अभ्यास भएको थियो। भूकम्प गएपछि जाने पहिरो, बाढी, घर भत्कदा हुने मानवीय क्षति, घाइतेको उद्धारको चुनौतीलाई मध्यनजर गर्दै अभ्यास भएको हो। सैन्य अभ्यासमा अमेरिका, नेपालसहित श्रीलंका, माल्दिभ्स, इण्डोनेसिया, बंगलादेश, क्यानडासहति ६ देशको सहभागिता रहे पनि तालमा भएको उद्धार अभ्यास भने नेपाली सेनाको मात्र सहभगीता रहेको थियो। विदेशी सैनिकले भने उद्धार अघि कसरी उद्धार गर्ने भन्ने रणनीति बनाउन नेपाली सेनासंगै सहभागी भएको बताइएको छ। उद्धारका अभ्यासको अवलोकन र उद्धारपछि उद्धारका क्रममा भएको अभ्यासका बारेमा छलफलमा पनि विदेशी सैनिकको सहभागीता रहने गरेको बताइएको छ। डिजास्टर रेस्पोन्स एक्सरसाईज एण्ड एक्सचेन्ज (डिआरईई) नामाकरण दिइएको सैन्य अभ्यास नेपाली सेना र अमेरिकी सेनाको एसिया प्यासेफिक कमाण्डले संयुक्त रुपमा आयोजना गरेका हुन्। नेपालको तर्फबाट नेपाली सेना, सशस्त्र प्रहरी बल, नेपाल प्रहरी, नेपाल रेडक्रस, स्थानीय विपत् व्यवस्थापन समिति, नेपाल टेलिकम, विमानस्थलका कर्मचारी र स्थानीय निकायका प्रतिनिधिको समेत सहभागिता छ। जेठ १२ सम्म चल्ने अभ्यासमा करिब २ स २० जना सहभागी रहेको नेपाली सेनाको विपत् नियन्त्रण निर्देशनालयका सहायक रथी जीतबहादुर गुरुङले पत्रकार सम्मेलनमा जानकारी दिए। पोखराको पाताले छाँगो, फेवाताल, चमेरे गुफा, पोखरा स्वास्थ्या विज्ञान प्रतिष्ठान, मनिपाल शिक्षण अस्पताल र गण्डकी मेडिकल कलेज, पोखरा विमानस्थल लगायतका ठाउँमा प्रयोगात्मक अभ्यास हुने रथी गुरुङले जानकारी दिए। संयुक्त सैन्य अभ्यासबाट विपत व्यपस्थापन सम्बन्धी विभिन्न देशका घरेलु अनुभव र ज्ञानआदानप्रदान हुने र त्यसबाट भविष्यमा आउन सक्ने सम्भावित विपत्लाई कम गर्न सहयोग पुग्ने विश्वास गरिएको छ। नेपाली सेना र अमेरिकी सेनाको प्यासेफिक कमाण्डले सन् २०११, १३, १५ र १८ मा काठमाडौंमा यस्तो खाले अभ्यास गरेका थिए।"
२० वर्षसम्म बनेन मार्तडीकोल्टी सडक,"बाजुरा : मार्तडीकोल्टी सडकखण्डको शिलन्यास भएको २० वर्ष पुगिसकेको छ। तर, अझैं पनि सडक निर्माणले तीव्रता पाएको छैन। जिल्लाको पूर्वी उत्तर क्षेत्रका चार स्थानीय तह र कणाली प्रदेशका हुम्ला,मुगु,कालीकोट जिल्लाको मुख्य मार्ग मार्तडी कोल्टी सडकखण्ड शिलान्यास भएको २० वर्षसम्म पनि सम्पन्न भएको छैन। ४२ किलोमिटरको सडक निर्माणका लागि ३५ करोडभन्दा बढी खर्च भइसकेको छ। तर सडकखण्ड पूरा नहुँदा स्थानीय गाडी तानेर यात्रा गर्न बाध्य छन्।अव्यवस्थित सडक र खाल्डाखुल्डीका कारण जोखिमपूर्ण तरिकाले गाडी चलाउनुपर्ने बाध्यता भएको चालकले बताए। २०५६ सालमा निर्माण कार्य सुरु भएको थियो।मार्तडीकोल्टी सडक ४२ किलोमिटर रहेको छ। जीप र ट्याक्टर सञ्चालनमा आएपनि बाटो निकै अप्ठयारो भएकाले गाडी बिग्रने, फसीने गरेको जीप व्यवसायी पृथ्वी रावलले बताए। ४२ किलोमिटर बाटोमा जीप पुग्न ६ घण्टा भन्दा बढी समय लाग्ने गरेको उनले बताए। उक्त सडक निर्माणका क्रममा १६ वर्षसम्म ३५ करोडभन्दा बढी खर्च भइसकेको भएपनि सामान्य बाटो खुल्ने काम पनि पूरा नभएको स्थानीयबासीले बताए।जसका कारण यातायात संचालनमा असहज भएको छ। २०५६ फाल्गुण ७ गते तत्कालिन जिल्ला सभापति वर्तमान प्रतिनिधिसभाका सदस्य लालबहादुर थापाले उक्त सडकको शिलन्यास गरेका थिए। शिलन्यासको बेला २०६० सम्म कोल्टीमा गाडी पुर्याइ सक्ने लक्ष्य थियो। कामका लागि खाद्यन्न कार्यक्रमबाट २७ करोड ४० लाख, तत्कालिन जिल्ला विकास समिति बाजुराबाट ८ लाख, कर्णाली वरिपरिको कार्यक्रमबाट ३६ लाख र तत्कालिन उत्तरी क्षेत्रका ११ गाविसबाट २१ लाख र सडक विभागबाट ५ करोड गरी ३३ करोड ५४ लाख ५ हजार, बडिमालिका नगरपालिका बुढिन्नदा नगरपालिकाबाट १ करोडभन्दा बढी खर्च भइसकेको छ । करोडौ रकम खर्च भइसकेको छ।अहिलेसम्म सडक निर्माण हुन नसकेको नागरिक समाजका अगुवा प्रदिपराज जैशीले बताए ।सडक निर्माण गर्दा वातावरणीय प्रभाव मुल्याङन गर्नुपर्ने हुन्छ। तर उक्त सडकमा अध्ययनविना नै सडक निर्माण गरी मनोमानी तरिकाले रकम खर्च गरेको स्थानीय जनम धामीले बताए। अध्ययन विनानै सडक खन्ने काम भएको प्राविधिकले बताएका छन्।सडक निमार्णका क्रममा पोरखे लेकमा करोडौं मूल्यका रुख फडानी भएको स्थानीय लक्ष्मीराज पाध्याले बताए। 'डोजर नै प्राविधिक भएर बाटो खन्ने काम भएको छ।वातावरणीय अध्यान विना सडक निर्माण गर्दा बडिमालिका नगरपालिका ७ जिल्ली गाउँ बाढीपहिरोको उच्च जोखिममा रहेको,' बडिमालिका नगरपालिका ७ का वडाअध्यक्ष धर्मराज पाध्यायले बताए। सूदुरपश्चिम प्रदेश सरकारले वहुवर्षीय सडक भन्दै उक्त सडकका लागि रकम बिनियोजन गरेको छ।मार्तडीदेखि पोरखेसम्म कालोपत्रेका लागि ५७ करोड २८ लाख २७ हजार ७ सय ५३ रकम बिनियोजन भएको प्रदेश सांसद बल्देब रेग्मीले बताए।"
"दैलेखमा मिनिट्रक दुर्घटना, ३ को मृत्यु",दैलेख : कर्णाली राजमार्गको दैलेखसुर्खेत सडकखण्डको सिमानामा शुक्रबार बिहान मिनिट्रक दुर्घटना हुँदा ३ जनाको मृत्यु भएको छ।मिनि ट्रक दुर्घटनाग्रस्त अवस्थामा फेला परेको खबर पाएपछि घटनास्थलमा पुगेको प्रहरी निरीक्षक प्रेम क्षेत्रीको टोली घटनास्थलतिर गएको जिल्ला प्रहरी कार्यालयले जनाएको छ। दुर्घटनाबारे पूरा विवरण आउन भने बाँकी छ। ट्रक जलेको अवस्थामा फेला परेको हुँदा ट्रक नम्बर पनि पत्ता लागेको छैन। मृतक तीनैजनाको पहिचान हुन नसकेको घटनास्थल पुगेका प्रहरी सहायक प्रहरी निरीक्षक ठगिराम शर्माले बताए।उनका अनुसार एकजना दुर्घटनास्थलमा जलेको अवस्थामा र अन्य दुईजना ट्रकभन्दा पचास मिटर तल मृत अवस्थामा फेला पारेको हो। घटनास्थल पुगेका प्रहरी सहायक प्रहरी निरीक्षक ठगिराम शर्माका अनुसार ट्रक सडक भन्दा झण्डै तीन सय मिटर तल खसेको छ।
"रुखले किचेर विद्यालय जाँदै गरेका विद्यार्थीको मृत्यु, एक घाइते",इलाम : इलामको सूर्योदय नगरपालिका ६ तारा गाउँस्थित हर्कटेबाट थापा गाउँ जाने भित्रि सडक जेसिभिले खन्ने क्रममा ढलेको रुखले लागेर विद्यालय जाँदै गरेका बालकको मृत्यु भएको छ भने एक बालिका घाइते भएकी छन्। बाटो खन्दै गरेको को१ ख २४२७ को जेसिविले रुख लडाउँदा स्थानीय तेज माया गजमेरका १२ वर्षीय छोरा भेषराज गजमेरको मृत्यु भएको प्रहरीले जनाएको छ। सोही स्थान बस्ने खडानन्द रसाइलीकी छोरी १४ वर्षीया कृतिका रसाइलीको टाउकोमा गम्भीर चोट लागेको छ। गजमेरको उपचारका लागि अस्पताल लाने क्रममा मृत्यु भएको प्रहरीले जनाएको छ। घाइते रसाइलीलाई प्राथमिक उपचार पछि झापाको विर्तासिटि अस्पताल पठाइएको छ। दुबैजना कन्यामको कृष्णश्रम विद्यालयका विद्यार्थी हुन्। बिहान साढे ९ बजे विद्यालय जाने क्रममा रुखले किचेको स्थानीय ज्ञानु भट्टराईले जानकारी दिए।घटनापछि जेसीवि चालक मोरङ बिराटनगरका २९ वर्षीय राजेन्द्र तामाङलाई नियन्त्रणमा लिएको प्रहरीले जनाएको छ। स्थानीयले चालकको लापरवाहीको कारण दुर्घटना भएको आरोप लगाएका छन्। वडाअध्यक्ष शिवकुमार बस्नेतले बाटो मर्मत गर्ने क्रममा दुर्घटना भएको बताए। बालक शव प्राथामिक स्वास्थ्य केन्द्र फिक्कलमा पोष्टमार्टमका लागि राखिएको छ।
नक्कली नोट लिन अन्सारी सालो लिएर विमानस्थल पुगेका थिए : यी हुन् कारोबारमा संलग्न ६,"काठमाडौं : त्रिभुवन अन्तराष्ट्रिय विमानस्थलबाट करिब आठ करोड भारतीय नक्कली नोट नेपाल भित्र्याउने ६ जनालाई प्रहरीले सार्वजनिक गरेको छ। शुक्रबार साँझ महानगरीय प्रहरी कार्यालय, रानीपोखरीमा पत्रकार सम्मेलन गरेर प्रहरीले कतारबाट नक्कली नोट ल्याउने तीन र रिसिभ गर्न विमानस्थल पुगेका तीन गरी ६ जनालाई सार्वजनिक गरेको हो। पटकपटक नक्कली नोट कारोबारको मुद्दा खेपेर जेलसमेत भोगेका युनिस अन्सारी शुक्रबार भने सालोलाई लिएर नक्कली नोट लिन विमानस्थल पुगेका थिए। ललितपुर महानगरपालिका १३ ताल्छीखेल बस्ने युनिस शुक्रबार बिहान ९ बजेतिर रौटहट जिल्ला रमौली बैरिया नगरपालिका १ बस्ने सालो सुयल खानलाई लिएर विमानस्थल पुगेका थिए। उनीहरुको गाडी चालक सूर्यविनायक नगरपालिका ५ बालकोट बस्ने सुदन रानाभाट थिए। प्रहरीले युनिससहित पैसा रिसिभ गर्न विमानस्थल पुगेका तीन जनासँगै कतारबाट पैसा लिएर विमानस्थल आइपुगेका तीन पाकिस्तानीलाई पक्राउ गरेको हो। शुक्रबार बिहान ९ः४० मा त्रिभुवन अन्तराष्ट्रिय विमानस्थलको आगमन तर्फको भन्सार क्षेत्रमा कतारको दोहाबाट काठमाडौं आएका तीन पाकिस्तानीले लगेजमा लुकाएर ल्याएको ७ करोड ६७ लाख ९४ हजार रुपैयाँ रिसिभ गर्न अन्सारी सालोसहित विमानस्थल पुगेका थिए। भारतमै प्रतिबन्धित दुई हजारको भारु नोट कसरी नेपाल भित्रियो भन्ने विषयमा प्रहरीले अनुसन्धान सुरु गरेको छ। दोहाबाट नक्कली नोटसहित विमानस्थल झरेका पाकिस्तानी नागरिक ४९ वर्षीय मोहमद अख्तर, ३९ वर्षीय नादिया अनवर र ६७ वर्षीय नसिर उद्दिन पक्राउ परेका छन्। पाकिस्तानी नागरिकलाई विमानस्थल प्रहरी र भन्सार प्रहरीले पक्राउ गरेको हो। पैसा रिसिभ गर्न गएका तीन नेपालीलाई भने प्रहरीको विशेष ब्युरोले नियन्त्रणमा लिएको हो। प्रहरी वरिष्ठ उपरीक्षक श्यामलाल ज्ञवालीका अनुसार नक्कली नोट बरामदको विषयमा थप अनुसन्धान भइरहेको छ। अन्सारी पटकपटक जाली नोट प्रकरणमा पक्राउ पर्दै रिहा हुँदै आएका व्यक्ति हुन्। तीन पाकिस्तानीले विमानस्थलसम्म ल्याएको नोट लिन शुक्रबार उनै अन्सारी विमानस्थल पुगेका थिए। विगत नेसनल टेलिभिजन सञ्चालनमासमेत संलग्न रहेका अन्सारी शुक्रबार प्रतिबन्धित भारु दुई हजारका नोट नेपाल भित्र्याउने क्रममा पक्राउ परेका हुन्। रकम लिएर आउने पाकिस्तानी नागरिक तीन र रकम लिन विमानस्थल पुगेका अनसारीसहित तीन जनालाई प्रहरीले पक्राउ गरेको हो। नक्कली नोट र लागुऔषध ओसारपसार गरेको अभियोगपछि चार वर्ष कैद सजाय काटिसकेका अन्सारी पटकपटक पक्राउ पर्दै छुटेका थिए। साढे तीन करोड बढी भारतीय नक्कली नोटसहित विमानस्थलबाट छजना पक्राउ करिब आठ करोड नक्कली भारु लिन विमानस्थल पुगेका थिए युनिस अन्सारी अन्सारी पहिलो पटक २०६५ मा त्रिपुरेश्वरबाट २५ लाख भारतीय नक्कली नोटसहित पक्राउ परेका थिए। नक्कली नोट कारोबारपछि जेलपर्दासमेत उनले नक्कली नोट मगाउने गरेको रहस्य खुलेको थियो। उनी कारागारमै हुँदा उनकै सेटिङमा २०६७ मा ४० लाख बढी नक्कली नोटसहित एकजना पक्राउ परेका थिए। अन्सारीमाथि २०६७ फागुन २६ गते केन्द्रीय कारागारभित्रै गोली प्रहार भएको थियो।"
किशोरकिशोरी भागी विवाह गर्न खोज्दा डोके बजारमा तनाव,"धनगढी : कञ्चनपुरको डोके बजार क्षेत्र बिहीबार रातिदेखि अशान्त बनेको छ । किशोर, किशोरीले भागेर विवाह गर्न खोजेपछि भएको विवादले डोकेबजार क्षेत्र अशान्त बनेको हो । स्थानीयले प्रहरी चौकी घेरा हालेर नाराबाजी गरिरहेका छन् । कञ्चनपुर पुनरवास नगरपालिका११ का १५ वर्षीय रोमन विक र १४ वर्षीया पुष्पा तामाङले भागेर विवाह गर्न खोजेपछि केटा पक्षकाले प्रहरीलाई खबर गरेका थिए । सम्झौताका लागि दुवै पक्षलाई पचकडीया चौकीमा प्रहरीले बोलाएर केटालाई घरपरिवारको जिम्मा लगाएको थियो । तर, केटी पक्षको कोही नआएको भन्दै ईलाका प्रहरी कार्यालय त्रिभुवनवस्तीका प्रहरी निरीक्षक कर्णबहादुर बमले चौकीमा लैजान खोजेपछि स्थानीयले विरोध गरेका थिए । स्थानीय सोनवीर तामाङकाअनुसार पुनरवास नगरपालिका११ वडा अध्यक्ष तुलसी अर्यालले किशोरीलाई पुरुष प्रहरीले लैजान नपाइने भनेपछि सुरु भएको विवादले उग्ररुप लिएको हो । सोही क्रममा प्रहरीले वडा अध्यक्षमाथि लाठी प्रहरी गरेको स्थानीयले बताएका छन् । प्रहरीले लाठीचार्ज गरेपछि वडाअध्यक्षसहित तीन जना घाइते भएका छन् । प्रहरीको ज्यादतिका विरुद्धमा बिहीबार देखि नै स्थानीयले आन्दोलन सुरु गरेका हुन् । स्थानीयले हुलाकी सडकसमेत अवरुद्ध गरेका छन् । प्रहरी निरीक्षक कर्णबहादुर बमले लाठीचार्ज नभएर केटीलाई ईलाकामा लैजाने क्रममा सामान्य विवाद भएको बताए । स्थानीयले प्रहरीको मापसे चेक गर्नुपर्ने, सार्वजनिक रुपमा प्रहरी निरीक्षक बमले माफी माग्नुपर्ने र घाइतेको उपचार राज्यले गर्नुपर्ने लगायतका माग राख्दै आन्दोलन गरिरहेका छन्।"
जडिबुटी प्रशोधन केन्द्रमा आगलागी शंकास्पद,"उदयपुर : उदयपुरको रौतामाई गाँउपालिका७ मुर्कुची बजारमा रहेको थापा जडीबुटी प्रशोधन केन्द्रमा बिहीबार साँझ भएको आगलागी घटनालाई प्रहरीले शंकास्पद रहेको जनाएको छ। विगत १५ दिन यता बजार आसपासका क्षेत्रमा श्रृखलाबद्ध आगलागीका घटनाहरु घटेसँगै प्रहरीले घटनाको सुक्ष्म अनुसन्धान सुरु गरेको हो । दैनिकजसो वंगुरका खोर, मतान, परालमा आगलागीका घटना घटेको स्थानीयबाट जानकारी आएको छ' घटनास्थल पुगेका जिल्ला प्रहरी कार्यालयका प्रमुख एसपी चन्द्रदेव राईले भने, त्यही श्रृखलाबाट यो घटना पनि घटेको हुनसक्ने हाम्रो अनुमान छ अनुसन्धान गरी सत्य तथ्य चाँडै बाहिर ल्याइने एसपी राईले दाबी गरे । एसपी राईले लगातार घटना घटेकोबारे प्रहरीलाई जानकारी नहुँदा ठूलो घटना घटेको बताए । घटना साना, ठूला जस्ता भएपनि समयमा प्रहरीलाई जानकारी गराए समाधान खोज्ने र सम्भावित ठूलो रोकन सजिलो हुने उनको भनाई छ । १५ दिनमा आगलागीका चार घटना घटेकाले वाहिरबाट भन्दा पनि यसमा बाहिरका भन्दा पनि स्थानीय कै संलग्नता हुनसक्ने प्रहरीको अनुमान छ । केहिदिन अघि स्थानीय जगत आलेमगरको वंगुर खोरमा आगलागी हुँदा वंगुर जलेर नष्ट भएका थिए । त्यसैगरी खड्गीमाया लायो मगर र रितबहादुर घिसिङको मतानमा पनि आगलागी भएको भने लोकबहादुर तामाङको ग्वाली आगलागीबाट नष्ट भएको स्थानीय गीता केसीले जानकारी दिइन् । बिहीबार बन्द प्रशोधन केन्द्रमा पछाडीको ढोका फुटाएर आगो सल्काउनु र आगो निभाउनका लागि नेक्रममा कुलोबाट ल्याएको पानी पनि दुई पटकसम्म मारिनु झनै शंकास्पद रहेको स्थानीय बताउछन् र ४ करोडको क्षति बिहीबार साँझ ५ः३० बजे मुर्कुची बजारको बीचमा रहेको थापा जडिबुटी तथा प्रशोधन केन्द्रमा भएको आगलागीबाट चार करोड बराबरको धनमाल क्षति भएको छ । प्रशोधन केन्द्रमा रहेका औषधी र घर जलेकोे जिल्ला प्रहरी कार्यालयका प्रमुख एसपी चन्द्रदेव राईले बताए। प्रसोधन केन्द्रका व्यवस्थापक श्यामलाल तामाङले आगलागीबाट तेजपत्ता मात्र ४ लाख किलोग्राम जलेको जानकारी दिए । अलैँची ६० मन, चिराईतो २० क्वीन्टल, कुँचो ५ हजार र गोदाम घर जलेर नष्ट दुँदा ४ करोड बराबरको क्षति भएको उनको भनाइ छ । आगो कसरी लाग्यो भन्ने अहिलेसम्म कारण खुलेको छैन । आगो त्रियुगा र चौदण्डीगढी नगरपालिका, उद्ययपुर सिमेण्ट उद्योग, मदन भण्डारी लोकमार्गमा प्रयोग हुँदै आएका ४ वटा दमकल, स्थानीयबासी र प्रहरीको सहायताले ३ घण्टापछि नियन्त्रणमा आएको थियो । प्रशोधन केन्द्र विद्युतबिहीन घरमा छ । बन्द प्रशोधन केन्द्रमा एक्कासी आगोलागी भएकाले कसैले रिसीबीका कारण आगो लगाएको शंका रहेको एसपी राईले बताए । प्रशोधन केन्द्रका प्रोप्राइटर भरतबहादुर थापा बिहीबार बिहान काठमाडौं गएको र सोही साँझघटना घट्नु थप रहस्य रहेको परिवारको अनुमान छ । भारतीय लोकसभाको निर्वाचनले सीमा बन्द भएका कारण एक महिनादेखि जडिबुटी निकासी रोकिएको एक साताभित्र भएको व्यवस्थापक लामाले जानकारी दिए । त्यही थाहा पाएर होला आगो लगाइयोतामाङ भन्छन्लगातार घटना घटिरहेकाले हामीले निगरानी रातीसमेत आलोपालो गर्ने गरिएको थियो, यसरी दिउँसै हुन्छ भन्ने सोचेकै थिएनौ।"
बाल्टीको पानीमा डुबेर बालकको मृत्यु,पाल्पा : पूर्वी पाल्पाको रामपुरमा बाल्टीको पानीमा डुबेर एक बालकको ज्यान गएको छ। रामपुर नगरपालिका३ का रोम बहादुर आलेका छोरा १ वर्षीय रोष्टम आले घर आँगनमा खेल्दा खेल्दै पानीको बाल्टीमा डुबेका थिए। बाल्टीमा डुबेका रोष्टमलाई उपचारका लागि रामपुर अस्पताल लैजाँदै गर्दा बाटोमा मृत्यु भएको इलाका प्रहरी कार्यालय रामपुरका प्रमुख भुपाल सिंह रानाले बताए।
साँढेलाई जोगाउन खोज्दा बस दुर्घटना (मृतक र घाइतेको सूची),"सिरहा : पूर्वपश्चिम लोकमार्ग अन्तर्गत सिरहाको मिर्चैया नगरपालिकास्थित प्रयागपुर चोकमा गएराति बस र ट्रक ठोक्किएर भएको दुर्घटनामा दुई जनाको मृत्यु भएको छ । २३ जना घाइते भएका छन् । ना ८ ख ९८२ नम्बरको प्राइम बस झापाको भद्रपुरबाट काठमाण्डौं जाँदै थियो । विपरित दिशाबाट आइरहेको ना ३ ख ४२६४ नम्बरको ट्रकसँग ठोक्किएर दुर्घटना भएको इलाका प्रहरी कार्यालय मिर्चैयाका डीएसपी सुकदेव खनालले जानकारी दिए । बसले सडकमा रहेको साँढेलाई जोगाउने क्रममा दुर्घटना भएको जिल्ला ट्राफिक प्रहरी कार्यालय लहानका प्रमुख प्रहरी निरीक्षक मिलनसिंह बस्नेतले जानकारी बताए । दुर्घटनामा परी मृत्यु हुनेमा बस चालक भोजपुरका ४० वर्षीय हरिरण पहेली र झापा जलथल नगरपालिका७ बस्ने मदनकुमार उप्रेती रहेको प्रहरीले जनाएको छ । दुवैको उपचारका क्रममा मिर्चैयामा मृत्यु भएको प्रहरीको भनाइ छ । घाइतेमध्ये ३ जना पुरुषको नाम र ठेगाना खुलेको छैन् । ११ जनालाई विराटनगर रेफर गरिएको छ । ८ जनाको सिरहाको कर्जन्हास्थित फुलकुमारी महतो मेमोरियल अस्पतालमा र ४ जनाको मिर्चैयामा उपचार भइरहेको प्रहरीले जानकारी दिएको छ । घाइतेमध्ये ८ जना सामान्य, १० जना मध्यम र ५ जना गम्भीर छन् । घाइतेको सूची १ कुमार श्रेष्ठ, ट्रक चालक, गोलबजार नगरपालिका, सिरहा २ विश्वनाथ बनियाँ, सोनामति गाउँपालिका६ , झापा ३ मिनकला राई, ईलाममाई नगरपालिका१, इलाम ४ सोमामाया राई, ईलाममाई नगरपालिका१, इलाम ५ सुगुरुमोति बानियाँ, सोनामति गाउँपालिका६, झापा ६ दिनेश श्रेष्ठ, सुन्दर हरैचा नपा६, मोरङ्ग ७ रोमन थापा, सुन्दर हरैचा नपा६, मोरङ्ग ८ किरण उप्रेती, भद्रपुर नपा९, झापा ९ विश्का उप्रेती, कचनदाहा गाउँपालिका२, झापा १० जितबहादुर दर्जी, केराउल नपा, मोरङ ११ नविन दास, गौरदाहा नपा४, झापा १२ दिपक ढुङगेल, कतनकवल गाउँपालिका१, झापा १३ अबिर शेष, पाङडुबा गाउँपालिका२ झापा १४ विमल लिम्बु, केराबारी नपा२, मोरङ्ग १५ पावनी राजवंसी, भद्रपुर नपा, झापा १६ उपेन्द्र राजवंसी, बनियानि, झापा १७ श्रीलाल राजवंसी, शिवशंज, झापा १८ काला ढुङगाना, पथरी, मोरङ्ग १९ बिनोद ढुङगानाका ५ वर्षीय छोरा राज ढुङगाना, पथरी मोरङ्ग २० मोहम्मद मुस्तक, झापा ३ जनाको परिचय नखुलेको"
रितुको हत्या श्रीमानबाटै भएको खुलासा,"सिरहा : कर्जन्हा नगरपालिका ११ बस्तीपुरस्थित आफ्नै घरमा मृत भेटिएकी २९ वर्षीया रितु यादवको हत्या उनकै श्रीमान चन्देश्वर खेरबार यादवले गरेको खुलेको छ। जिल्ला प्रहरी कार्यालय सिरहाले पत्रकार सम्मेलन गर्दै गएको बैशाख ७ गते रितुको हत्या आरोप पक्राउ परेका चन्देश्वरलाई सार्वजानिक गरेका छन्। घरायसी विवादका कारण रितुको हत्या गरिएको जनाएको छ। यादवलाई कर्तव्य ज्यान मुद्दामा अदालतबाट म्याद थप गरी प्रहरी हिरासतमा राखिएको छ। घटनाको प्रकृति हेर्दा हत्या गरिएको देखिएपछि चन्देश्वरलाई नियन्त्रणमा लिई अनुसन्धान थालेका थियौँ, पत्रकार सम्मेलनमा सिरहाका एसपी जिवनकुमार श्रेष्ठले भने,प्रहरीसमक्ष पत्नीको हत्या गरिएको चन्देश्वरले स्वीकार गरेका छन्। पत्रकार सम्मेलनमा घटनाबारे जानकारी गराउँदै सिरहा प्रहरी प्रमुख एसपी जिवनकुमार श्रेष्ठ(बीचमा)। हत्यासँग सम्बन्धित केही प्रमाणहरु फेला परेको उनले जानकारी गराए। हत्यामा उनको पतिसँगै अरुपनि संग्लन भएको देखिन्छ। प्रहरीको अनुसन्धान त्यस तर्फपनि अगाडि बढाइएको छ, एसपी श्रेष्ठले भने,थप प्रमाणको खोजी गरी अनुसन्धान भइरहेको छ। यसैगरी, बैशाख १२ कल्याणपुर नगरपालिका ८ अरङ्गका २२ वर्षीया कञ्चन कुमारी मण्डलको जलेर मृत्यु भएको थियो। उनको घटनामा कञ्चनको सासु सुर्जी मण्डल र नन्द सुनिता मण्डललाई नियन्त्रणमा लिई अनुसन्धान गरिएको थियो, एसपी श्रेष्ठले भने,उनको सासु र नन्द मिलेर घरायसी विवादका कारण रिस आवेगमा मट्टितेल छर्केर आगो लगाएको खुलेको छ। सुर्जी र सुनितालाई पूर्वपक्षका लागि करागार चलान गरिएको एसपी श्रेष्ठले बताए। जिउँदै आगो लगाइएकी कञ्चनको मृत्यु मनिषा र कञ्चनको मृत्यु : हत्या कि आत्महत्या ?"
सगरमाथाको उचाइ नापेर फर्किएका अधिकृत भन्छन्: रेस्क्यू नगरेको भए हामी के बाच्थ्यौं,"काठमाडौं : नेपालको प्राविधिक टोली विश्वको सर्वोच्च शिखर सगरमाथाको उचाई नापेर काठमाडौं फर्किएको छ। नापी विभागका प्रमुख नापी अधिकृत खिमलाल गौतम, नापी अधिकृत रविन कार्कीले सगरमाथाको शिखरमा पुगी उचाइ नापेर फर्किएका हुन्। टोलीका संयोजक समेत रहेका गौतमले १ घण्टा १६ मिनेट शिखरमा बसेर उचाइ मापन गरेको बताए। एक घण्टा १६ मिनेट चुचुरोमा बसेर अब्जरभेसन गयौं, उनले भने, यति समय विताउन साह्रै गाह्रो भयो, संयोजक गौतमले भने। उनले कष्टपूर्ण रुपमा चुचुरोमा पुगेर पहिलो पटक सगरमाथाको उचाइ मापन गर्न सफल भएको बताए। नेपालले आफ्नै पहलमा पहिलो पटक आफैँले सगरमाथाको उचाइ नाप्न सफल भएको छ , उनले भने, हामीलाई यो काम गर्न जिम्मा नेपाल सरकारले दियो, त्यो काम गर्न सक्यौं, यसले संसारलाई सन्देश दिएको छ। सगरमाथाको आरोहणको एक युवकको आफ्नै अगाडि मृत्यु भएको सुनाउँदै भने, आफूसँगै भात खाएको एउटा युवकको मृत्यु भयो, बेलैमा रेस्क्यू नगरेको भए हामी पनि के बाच्थ्यौं कि बाच्दैनथियौं, त्यो थाहा छैन। उनले नेपाल सरकारले जिम्मा दिएको चुनौती पूर्ण काम गर्न सफल भएको बताए। गौतमले सन २०११ मा सगरमाथाको आरोहरण गरिसकेका थिए। निजामती कर्मचारीमा दोस्रो पटक आरोहण गर्ने कर्मचारी म नै हुँ, उपसचिवस्तरको पहिलो कर्मचारी पनि म नै भएँ, उनले भने, तर, आरोहण गर्नुमा धेरै फरक रहेछ। शिखरमा पुगेर उचाइ नापी फर्किएको टोलीलाई भूमि व्यवस्था, सहकारी तथा गरिबी निवारण मन्त्री पद्माकुमारी अर्यालले शुक्रबार मन्त्रालयमा स्वागत गरेकी छन् । उनले ६ महिनाभित्र नेपाल आफैंले मापन गरेको सगरमाथाको वास्तविक उचाइ बाहिर आउने बताइन। सगरमाथाको उचाइ नाप्न उपसचिव गौतमको संयोजकत्वको चार सदस्यीय प्राविधिक टोली चैत २७ ले काठमाडौंबाट प्रस्थान गरेको थियो। प्रधानमन्त्री केपी शर्मा ओलीसँग शुभकामना लिएर पुगेको टोलीलाई वैशाख २८ गते भूमिव्यवस्था अर्यालले सगरमाथाको आधार शिविर मै पुगेर हौसला प्रदान गरेकी थिइन्। टोलीमा चुचुरोमा पुगेर गौतम, कार्की उचाइ नाप्न सफल भए भने आधारशिवरमा सर्वेक्षक सुरजसिंह भण्डारी र अमिन युवराज धितालले सम्पर्क सुत्रको काम गरे। टोलीलाई लिएर गएका प्रमुख गाइड छिरिङ जाङवु शेर्पाले ठूलो जोखिमका बावजुद सकुशल फर्किन सफल भएको बताए। अक्सिजन सकिएका कारणसमस्या परेको उनले बताए। रवीन सर (टोलीका सदस्यं) को फर्किदा अक्सिजन सकिएछ, साह्रै तनाव भएको थियो, धन्न एक जना चिनेको साथी बाटोमा भेटेर सहयोग गर्नुभयो, उनले भने, त्यहाँ मृत्यु हुने धेरै अक्सिजनको कारण हुनसक्छ, मलाई डर लागेको थियो तर केही हुन पाएन। मन्त्रालय सचिव गोपीनाथ मैनालीले सगरमाथाको उचाइ नेपालको तर्फबाट नापेर फर्किको टोलीले शुभकामना दिए। संयोजक गौतमको नर्भिक अस्पतालमा उपचार भइरहेको छ।"
बालबालिकालाई डिसहोमको झोला र शैक्षिक सामाग्री,मलंगवा : झोला तथा शैक्षिक सामाग्री पाउँदा श्री जनता माध्यमिक विद्यालय औरही र बालमन्दिर मलंगवाका दलित बालबालिका खुशी भएका छन्। डिसहोम सामाजिक उदरदायित्व अन्तर्गत शुक्रबार सर्लाहीका दुई विद्यालयमा सय १० थान झोला र शैक्षिक सामाग्री वितरण गरिएको छ। कक्षा १ देखि ५ सम्मका दलित विधार्थीलाई एक कार्यक्रमका बीच झोला र शैक्षिक सामाग्री वितरण गरिएको हो । पढाइ लेखाइमा सहयोग पुगोस् भन्ने उदेश्यले दलित विधार्थीलाई झोला तथा शैक्षिक सामाग्रीले वितरण गरिएको डिसहोमका मलंगवा अधिकृत बिक्रेता सुबाभ गुप्ताले बताए। आर्थिक अभावका कारण पठनपाठनमा अभाव झेल्दै आएका विधार्थीको सहयोगका लागि झोला र शैक्षिक सामाग्री वितरण गरिएको गुप्ताले बताए। झोला र शैक्षिक सामाग्री पाएपछि आफूहरुलाई पठनपाठनमा सहयोग पुग्ने जनता माध्यमिक विद्यालय औरहीका छात्रा संजना कुमारी रामले बताइन्। शैक्षिक सामाग्री पाएपछि आफूहरुलाई खुशी लागेको उनले बताइन्।
सिक्री लुटिएला नि !,"काठमाडौं : धुम्बाराहीकी क्षेत्रमाया गुरुङ बाटोमा हिँड्दै थिइन्। गलामा लगाएको सिक्री कसैले झ्वाट्ट तानेर लग्यो। चोर चोर भन्दा भन्दै सिक्री लुटेर भागे। गत सोमबार साँझ पल्सर मोटरसाइकलमा आएका दुई जनाले भीडभाड भएको मौका छोपी गुरुङको साढे दुई तोलाको सिक्री थुतेर भागे। मंगलबार बानियाँटारस्थित जलपाचोकमा हिँडिरहेकी मीनाकुमारी गुरुङ लुटिइन्। पल्सर मोटरसाइकलमा आएका दुई जनाले मीनाकुमारीको गलाको डेढ तोलाको सुनको लकेटसहितको सिक्री थुतेर भागे। गुहार माग्दा मोटरसाइकल धेरै टाढा पुगिसकेको थियो। गत चैत १३ गते बौद्ध टुसालमा याङ्जी शेर्पाको साढे दुई तोलाको सिक्री लुटियो। मानिस आउजाउ कम भएको मौका छोपेर पल्सरमा आएका दुई जनाले याङ्जीको सिक्री थुतेर भागेका थिए। यी तीनवटै घटना उदाहरणमात्रै हुन्। चैत दोस्रो सातादेखि जेठको पहिलो सातासम्म डेढ महिना अवधिमा उपत्यकामा नौ वटा सिक्री लुटपाटका घटना भएका छन्। प्रहरीले सबै घटनाका अभियुक्तलाई पक्राउ गर्न सकेको छैन। गर्मी सुरु भएपछि सिक्री लुटेर सलबलाउने गरेको विश्लेषण प्रहरीको छ। महानगरीय प्रहरी अपराध महाशाखा र प्रहरी परिसर टेकुले घटनाको अनुसन्धान गरिहरहेका छन्। प्रहरीले सकभर सक्कली गहना लगाएर हिँड्दा सावधानी अपनाउन पटकपटक सर्वसाधारणलाई सचेत गराउँदै आएको छ। महाशाखाका एसपी सोमेन्द्रसिंह राठौरले सिक्री लुटपाटका घटनाको अनुसन्धान भइरहेको बताए। उनले भने, गर्मी सुरु हुनेबित्तिकै सिक्री लुटपाटका घटना सुरु हुन्छन्। एकान्त स्थानमा सिक्री लगाएर हिँडेका व्यक्ति लुटेराको निसानामा पर्छन्। पुराना सिक्री लुटपाटका घटनामा पक्राउ परेका अभियुक्तको अभिलेख हेरेर अनुसन्धान अगाडि बढेको जानकारी राठौरले दिए। हामी गहना लगाएर नहिँड्नुस भन्दैनौं तर सर्वसाधरण आफैं सचेत भए लुटपाटका घटना हुँदैनन्, राठौर भन्छन्, प्रहरीले विशेष टोली बनाएर अनुसन्धान थालेको छ। महाशाखाका अनुसार लुटेराले सकभर सीसीटीभी नभएको स्थान र साँझको समयमा लुटपाट गर्दै आएको छ। अझै सिक्री लुटपाटका घटना हुनसक्ने आंकलन गर्दै महाशाखा, काठमाडौं, ललितपुर र भक्तपुर प्रहरीलाई अर्लट गरिएको छ।"
"सिराहामा बस दुर्घटना : दुईको मृत्यु, २५ घाइते",सिरहा : गयराती पूर्वपश्चिम लोकमार्गअन्तर्गत सिरहाको मिर्चैया नगरपालिकास्थित प्रयागपुर चाेकमा बस र ट्रक एकआपसमा ठोक्किँदा दुई जनाको मृत्यु भएको छ। भने २५ जना घाइते भएका छन्। ना ८ ख ९८२ नम्बरको प्राइम बस पूर्व झापाबाट काठमाण्डौं जादैँ गर्दा पश्चिमबाट आइरहेको ना ३ ख ४२६४ नम्बरको ट्रकसँग ठोक्किएर दुर्घटना भएको इलाका प्रहरी कार्यालय मिर्चैयाका डीएसपी सुकदेव खनालले जानकारी दिए। उनकाअनुसार दुर्घटनामा दुईको जनाको मृत्यु भएको छ भने २५ जना घाइते भएका छन्। घाइतेमध्ये ८१० जना गम्भीर रहेका छन्। मृत्यकको पहिचान खुल्न सकेको छैन्। एकजनाको घटनास्थलमै र अर्कोको उपचारको क्रममा मिर्चैयामा मृत्यु भएको डीएसपी खनालले बताए। सामान्य घाइतेहरुको स्थानीय अस्पतालमा र गम्भीर घाइतेलाई बाहिर रेफर गरिएको प्रहरीले जनाएको छ।

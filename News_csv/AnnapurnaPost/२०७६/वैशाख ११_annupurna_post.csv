शीर्षक,विवरण
लोकतन्त्रका अधुरा वाचा,"आज लोकतन्त्र दिवस। विश्वलाई चकित तुल्याउँदै १९ दिनसम्म निरन्तर चलेको आन्दोलनको जगमा १३ वर्षअघि मुलुकमा लोकतन्त्र स्थापना भएको थियो। तत्कालीन राजा ज्ञानेन्द्रको स्वेच्छाचारी शासन विरुद्ध मुलुकभर नागरिक प्रदर्शनमा उत्रिएका थिए। दलीय पद्धति र नागरिकका आवाज निषेध गरी एकलौटी ढंगले अघि बढ्न खोजेपछि शाही शासनले १५ महिना पार गर्न नपाउँदै आन्दोलन उठेको हो। त्यतिखेर लोकतान्त्रिक आन्दोलन दबाउन शाही सत्ताले कुनै कसर बाँकी राखेन। शान्तिपूर्ण प्रदर्शनकारीका टाउकामा ताकेर गोली हान्ने, गोली र टियर ग्यास प्रहार गर्ने, पक्राउ परेका आन्दोलनकारीलाई मरणासन्न हुने गरी बुट र लाठी बजारेको दृश्य आन्दोलनभर नियमित बन्यो। २०६२ चैत २४ देखि ०६३ वैशाख ११ सम्म १९ दिन आन्दोलन चलिरह्यो, जुन अप्रिल क्रान्ति ले विश्वमा परिचित हुन पुग्यो। हुन पनि लोकतान्त्रिक अधिकार छिन्दै शाही आदेशका भरमा राज्य सञ्चालनका दुस्साहसी कर्म आम नागरिकका निम्ति पाच्य थिएन। दलीय पद्धति निषेध गरिनु, संविधानप्रदत्त लोकतान्त्रिक हक अधिकारमा बन्देज लगाइनु, मिडियालाई सैन्य दबदबामा पार्नेदेखि अघोषित आर्थिक नाकाबन्दी शाही शासनभर नियमित बन्यो। सँगै अनुदारवादी शाही तुजुक, हुकमी प्रवृत्ति, दम्भसहितको एकाधिकारपूर्ण प्रकृतिका सत्ता संरचना निर्माण भए। कहाँसम्म भने संंवैधानिक अंग अख्तियार दुरुपयोग अनुसन्धान आयोगलाई किनारा लगाउँदै भ्रष्टाचार नियन्त्रण शाही आयोग सिर्जना गरियो, चाहेको पात्र फसाउन। शाही आदेशमा त्यसअतिरिक्त पञ्चायतकालीन अञ्चलाधीशको मोडेलका क्षेत्रीय प्रशासक नियुक्त भए। एकाएक पञ्चायतकालीन दृश्यदेखि धूनसम्म बिउँत्याइयो। संसदीय कालखण्डभरि स्वतन्त्रता उपभोग गरिसकेका नागरिक आन्दोलित हुनु स्वाभाविक थियो। शाही सत्ताको चरम दमन नीतिकै पृष्ठभूमिमा पूर्ण लोकतान्त्रिक आन्दोलन उठेको हो। त्यही आन्दोलनले राजतन्त्र बिदा गर्नुका अतिरिक्त नेपालीले सार्वभौमसम्पन्न नागरिक बन्न पाए। लोकतन्त्रपछि जनप्रतिनिधिबाटै निर्मित संविधान हेर्ने नागरिकको चाहना पूरा भएको छ। अब हामीसँग संविधानसभानिर्मित संविधान छ। गणतन्त्र संस्थागत हुँदै गएको छ। लोकतन्त्रनिम्ति संघीयतासहितको तीन तहको शासनारम्भ भएको छ। मुलुकभर निर्वाचित जनप्रतिनिधि शासन सञ्चालनमा छन्। यो हिसाबले संवैधानिक र कानुनी हिसाबले मुलुक संक्रमणकालमुक्त भएको छ। अर्कोतिर गणतन्त्रसहितको लोकतन्त्रले तेह्र वर्षगाँठ मनाइरहँदा पुराना वाचा र प्रतिबद्धताप्रतिको लगाव खोजिँदै छ। लोकतान्त्रिक आन्दोलन चलिरहँदा राजनीतिक वृत्तका पात्रले शुद्धीकरण मा जाने वाचा गरेका थिए। सुशासन दिने, परिवारवाद, आफन्तवाद, नातावाद बिदा गरी स्वच्छ र समावेशी शासनको वकालत भएको थियो। हुन पनि आन्दोलन चलिरहँदा भ्रष्टाचारको अभियोग लागेका र गनाएका दलीय नेतालाई प्रदर्शनकारीले लखेटेका थिए। आन्दोलनका बखत नेता तथा समाजका अगुवाले अनुचित तवरमा आर्जित सम्पत्ति जफतदेखि भ्रष्टाचार हुनै नदिने वाचा सुनाएका थिए। तिनीहरूबाट भ्रष्ट, बेइमान र प्रतिगामी तŒवलाई कुनै स्थान नदिने वाचासहित मुलुकलाई पूर्ण लोकतन्त्र मा लैजाने कबोलित वाचा थियो। नेताहरूको आचरण, नैतिकता, चिन्तन त्यहीअनुरूप हुनुपर्ने जनचाहना हो। अर्कोतिर लोकतन्त्रसँगै जम्बो प्रकृतिको संविधानसभा कालखण्डभरि अस्थिर प्रकृतिको गठबन्धन सरकारको अभ्यास र प्रयोग भयो। त्यसबाट आजित मतदाताले स्थायित्व खोज्दै दुईतिहाइको सुविधायुक्त सरकारका लागि नेपाल कम्युनिस्ट पार्टीलाई मत दिए। नागरिकको सुशासनसहितको समृद्धिको आम आकांक्षा पूरा गर्नुपर्ने दायित्व सरकारलाई छ। सत्तारुढ दलले नागरिकका जायज माग, आलोचना र सुझावलाई सहज ढंगले लिनुपर्छ, प्रतिक्रियात्मक प्रवृत्ति बन्द गर्नुपर्छ। जब शासकीय वृत्तका पात्र नागरिक भावना बुझ्न असमर्थ हुन्छन्, तब उनीहरू भड्किँदै जान्छन्। लोकतान्त्रिक पद्धति र विधिबाट जनआकांक्षा पूरा गर्ने दिशामा सरकार अग्रसर नभएमा नागरिक भड्काउने र भड्किन सक्ने मैदान उपलब्ध हुन्छ। अझ यतिखेर दक्षिणपन्थी अतिवाद या उग्रवामपन्थी चहलपहल बढ्दै छ। दलीय नेतृत्वबाट भ्रष्ट, खराब र हुकुमी चरित्र प्रदर्शन भएमा नागरिक निराश हुन पुग्छन् र त्यसको फाइदा तिनै तत्वले उठाउन सक्ने सम्भावना रहन्छ। लोकतन्त्रनिम्ति मूलधारका राजनीतिक दल तथा नेताले त्यस्ता किसिमका खतरा आउन नदिन बेलैमा सोच्नुपर्छ। सत्ता दुरुपयोग, दलीय झगडा र भ्रष्टाचार बढ्न गएमा तिनै अवाञ्छित प्रतिगामी शक्तिले खेल्ने मौका पाउँछन्। विशेषगरी सत्तारुढ र लोकतान्त्रिक आन्दोलनको नेतृत्वकर्ता प्रमुख विपक्षी कांग्रेस पनि सम्भावित राजनीतिक जोखिमबारे सचेत रहनुपर्छ।"
जंगली भालु गाउँमा पसेर आतंक मच्चाउँदा ६ जना घाइते,"वीरगन्ज : वीरगन्जको सिर्सिया गाँउमा बुधबार साँझ जंगली भालुले आतंक मच्चाएपछि भागदौड हुँदा ६ जना भन्दा बढी घाइते भएका छन् । सिर्सियामा रहेको सुख्खा बन्दरगाह (ड्राइपोर्ट) को झाडीमा बुधबार बिहान १० बजे तिर अचानक भालु देखा परेको थियो । झाडीमा भालु देखा परेपछि ड्राइपोर्ट सुरक्षार्थ खटिएका सशस्त्र प्रहरीले डिभिजन वन कार्यालय पर्सामा खबर गरेका थिए । ड्राइपोर्टमा पुगेको वन कार्यालय र राष्ट्रिय निकुञ्जको टोलीले झाडीमा बसेको भालुलाई नियन्त्रणमा लिने प्रयास गर्दा बिच्किएर भालु सिर्सिया गाँउमा पसेको र भागदौड हुँदा लडेर चोटपटक लाग्दा स्थानीय अमरेन्द्र पटेल, नासीर हुसेन, राधेश्याम सहित ६ जना घाइते भएको स्थानीय भैयाराम पटेलले जानकारी दिए । गाँउमा पसेको भालु फेरि फर्किएर अहिले ड्राइपोर्टको झाडीमै पसेको प्रहरी चौकी सिर्सियाका प्रहरी सहायक निरीक्षक पूर्ण तामाङले जानकारी दिए । वन र निकुञ्जबाट आएको टोलीले डाट सुइ हानेर भालुलाई नियन्त्रणमा लिने प्रयास गरेको थियो । तर भालु फेरि अहिले झाडीमै पसेको बताइएको छ । प्रहरी सहायक निरीक्षक तामाङले भने, अहिले पनि हामी भालुलाई नियन्त्रणमा लिने कोसिस गरिरहेका छौँ तर झाडी भित्र पसेकाले गाह्रो भइरहेको छ । पर्सा राष्ट्रिय निकुञ्जको जंगलबाट मानवबस्तीमा पसेको भालु बाटो बिराएर सिर्सिया नदीको तिरै तिर हुँदै सिर्सिया ड्राइपोर्टको झाडीमा आएको हुनसक्ने स्थानीय आशीक अन्सारीले बताए ।"
स्वरोजगार कोषका स्वयंसेवक सहित दुई पक्राउ,इलाम : इलाममा युवा स्वरोजगार कोषका स्वयंसेवक सहित दुईजना घुस लिँदालिँदै पक्राउ परेक छन् । अख्तियार दुरुपयोग अनुसन्धान आयोग क्षेत्रीय कार्यालय इटहरीको टोलीले राहदानीको प्रतिलिपि निकाल्ने क्रममा ६ हजार रुपैयाँ घुस सहित युवा स्वरोजगार कार्यक्रमका भानुभक्त आचार्य र जिल्ला प्रशासन कार्यालय इलामका नायब सुब्बा विनोद बिसीलाई पक्राउ गरेको हो । दुई वर्ष अघिदेखि युवा स्वरोजगार कोषमा कार्यरत आचार्यले सेवाग्राहीसँग १० हजार लाग्ने राहदानीको १६ हजार लिएको प्रशासन स्रोतले जनाएको छ । उनले बाटोमै सेवाग्राहीसँग सो रकम लिएको जिल्ला प्रशासनको दावी छ । आचार्यले युवा स्वरोजगार सचिवालयबाट तलव बुझ्ने गरेका थिए । उनी आफ्नो कर्मचारी नरहेको प्रशासन स्रोतको दावी छ । पक्राउ परेका प्रशासनका कर्मचारी बिसीले भने १० हजारको बिल काटेर रकम लिएको बताइएको छ ।
मच्छिन्द्रनाथको रथ यात्रा सुरु,"दोलखा : करुणामय अवलोकितेश्वर रातो मच्छिन्द्रनाथको रथ तान्ने जात्रा सुरु भएको छ। पौराणिक रातो मच्छिन्द्रनाथको मुर्तिलाई दुधमा नुहाएर रथारोहण गरिए पछि आइतबारबाट रथजात्रा सुरु गरिएको हो। प्रत्येक बर्ष कृष्णपक्षदेखि प्रर्दशन गरिने मच्छिन्द्रनाथको रथ तान्ने जात्रा दोलखा सहरको बिभिन्न टोलमा पुर्याउने प्रचलन रहेको छ। मल्लकालीन सभ्यताको रुपमा तत्कालिन मल्ल राजा जय वासुदेवले सुरु गरेको यो जात्रा हाल कालिञ्चोक युवा क्लबको सक्रियतामा प्रर्दशन हुँदै आएको क्लबका संयोजक सुरेश श्रेष्ठले बताए। एकहप्तासम्म चल्ने रथ जात्राको पहिलो दिन पिंगलदेखि नक्छेसम्म, ९ गते कोर्छेसम्म, १० गते टसिचासम्म, ११ गते माथिल्लो स्वयम्भुस्थान, १२ गते दुंगलसम्म, १३ गते पिंगलसम्म र अन्तिम दिन १४ गते डोकुलढुङ्गा टोलसम्म पुर्याएर समापन गरिने परम्परा छ। यो जात्रा मनाउँदा रोग नलाग्ने, सुख्खा याममा पानी पर्ने आदी जनविश्वास छ। धार्मिक आस्थाका कारण जात्रा सुरु हुने बेला स्थानीय व्यक्तिहरु व्रत समेत बस्ने गर्छन। स्थानीय पर्शुराम जोशी रथ तान्ने बेलामा पानी पर्ने गरेकोले जात्राप्रति धेरैको विश्वास रहेको बताउँछन्। मल्ल राजा जय वासुदेवले कुन मितिदेखि यो जात्रा सुरु गरे भन्ने प्रमाण नभेटिए पनि नेस ७०१ (विसं १६३८) मा वंभु वहालका भिक्षु श्री जय जीवराज, जितपारज्यु, देवसिंह र केरंकुटुं रामसिंहले सुनको प्रभा र हृदयसिंह बाबुले सुनको छत्र दोलखाको अवलोकितेश्वर श्री ३ आर्यवलोकितेश्वर भट्टारक सम्बोधन गरी चढाएको प्रमाण भेटिएकोले यो जात्रा त्यो भन्दा अघिदेखिनै सुरु भएको अनुमान गर्न सकिन्छ। राजा जय वासुदेवले हालको लापिलाङ गाउँस्थित पाखो जग्गा त्यहाँका थामी जातिलाई कमाउन दिएको र गुठीको समेत व्यवस्था गरेको उल्लेख छ। उक्त जग्गाको आय स्रोतबाट गुठीमार्फत थामीहरुले रथ तान्न चाहिने सामग्री, एउटा राँगो, एउटा भेडा, दुई पाथी तेल, दुई पाथी घ्यू, डोरी र काठहरु उपलब्ध गराउनु पर्ने व्यवस्था रहेकोमा थामीहरुले ती सामानहरु दिन छाडेका थिए।"
पोखराबाट सिधै लमजुङ जोड्न पक्की सडक,"पोखरा : भूगोलको दुरी नाप्ने हो भने लमजुङको भोर्लेटारबाट पोखरा टाढाको सहर होइन। मुख्यमन्त्री पृथ्वीसुब्बा गुरुङ पोखराबाट नजिकको भोर्लेटार बजारलाई स्याटेलाइट सिटी बनाउने योजना पनि बेलाबेला सुनाइरहन्छन्। तर भोर्लेटारका बासिन्दालाई भने पोखरा आउन तनहुँको सदरमुकाम दमौलीको बाटो रोज्नुपर्छ। कारणनजिक पर्ने बाटो साँघुरो र कच्ची छ, दमौलीतिर पिचैपिच। पक्की र फराकिलो सडक हुन्थ्यो भने भोर्लेटारबाट पोखरा १ घन्टामै आउजाउ सम्भव पनि छ। अबको २७ महिनामा पोखराबाट भोर्लेटार दमौली फन्को मार्दै जानुपर्ने बाध्यता अन्त्य हुन सक्छ। पक्की सडकबाट २ बजार जोडिने योजना सुरु भएको छ। मुख्यमन्त्री पृथ्वीसुब्बा गुरुङले पोखराको बेगानातालदेखि भोर्लेटार जाने सडकको ११ किमी पक्की बनाउने कामको बुधबार सुरुआत गरेका छन्। २६ करोड ८७ लाख रुपैयाँमा पिच गर्ने गरी महालक्ष्मी दि कञ्चनजंगा जेभीसँग उक्त सडकको ठेक्का सम्झौता भएको प्रदेशको भौतिक पूर्वाधार विकास मन्त्रालयका सचिव ईश्वर मरहट्टाले जानकारी दिए। ठेकेदार कम्पनीका सञ्जय हिराचनले आउँदो बर्खाभित्र निर्माण सामग्री जम्मा गर्ने, चौडा पार्नुपर्ने ठाउँमा भित्ता खार्ने काम गर्ने जनाए। उनले भने, विशेष परिस्थिति नभए समयभित्रै काम सक्छौं। हिराचनका अनुसार डबल बिटुमिन्स सर्फेस ट्रिटमेन्ट (डीबीएटी) प्रविधिमा उक्त बाटो पिच हुनेछ। मुख्यमन्त्री गुरुङका अनुसार संघ सरकारबाट हस्तान्तरण भई आएको सडकको काम प्रदेशले गर्न लागेको हो। योजना र बजेट संघले हस्तान्तरण गरेको छ। यस्ता सडकहरु जोडिएका ठाउँमा उत्पादन वृद्धिमा जोड दिनुपर्ने मुख्यमन्त्रीले बताए। सडक हामी बनाउँछौं, पुल पनि हामी बनाउँछौं, स्थानीयलाई सम्बोधन गर्दै उनले भने, अब निर्वाहका लागि व्यापारका लागि खेती गर्नोस्, उत्पादन बढाउनोस्। कृषिमा यान्त्रिकीकरण नगरी उत्पादन नबढ्ने भन्दै मुख्यमन्त्रीले कृषि क्षेत्रमा ५० प्रतिशतसम्म अनुदान दिइरहेको जानकारी दिए। अब कृषि अनुदान ७० प्रतिशत पुयाउने सोच्दैछौं, उनले भने, जाँगरिला हातहरुलाई प्रदेश सरकारको साथ हुन्छ। प्रदेश सरकार पौरखीहरुको साथमा छ। भौतिक पूर्वाधार विकास मन्त्री रामशरण बस्नेत सडक, पुल र खानेपानीबाट प्रदेश सरकारलाई चिनाउने बताए। उनले भने, संघीयता ल्याएको गाउँको विकास गर्न हो। उक्त सडकको पूरै भाग कास्कीको रुपा गाउँपालिकामा पर्छ। त्यसपछि मादीनदीपूर्वमा भोर्लेटार बजार छ। पोखराको बेगनाशताल किनारबाट तालबेसीसम्म पिच सडक छ। अबको २७ महिनामा तालबेसीदेखि मादी किनार पिप्लेसम्मै पिच बन्नेछ।"
कालिकोटमा खाद्य सुरक्षासम्बन्धी तथ्यांक संकलन,"कालिकोट : गृहमन्त्रालयले कालिकोट जिल्लाको खाद्य सुरक्षाको अवस्थाका बारेमा तथ्यांक संकलन गरेको छ। विश्वखाद्य कार्यक्रम र गृहमन्त्रालयले जिल्लामा बिपद् आउँदा आपतकालीन बन्दोबस्तोको क्षमताको लेखाजोखाका साथै खाद्य सुरक्षाको अवस्थाका बारेमा तथ्यांक संकलन गरेको हो। गृहमन्त्रालयका सहसचिव बेदनिधि खनालले जिल्लाको स्थानीय उत्पादनको अवस्था, विपदको समयमा आपतकालिन राहतका लागि बाह्रय सहयोग आवश्यक परे कसरी ल्याउने, कहाँबाट ल्याउने, के के ल्याउने र कहाँ राख्ने भन्ने विषयमा तथ्यांक संकलन गर्न कालिकोट आएको बताए। विश्व खाद्य कार्यक्रमका लजिस्टिक अधिकृत मनोज थापा, व्यापार समन्वयकर्ता शिरिस सिंह, नेपाली सेनाका क्याप्टेन धीरज पण्डितसहितको टोलीसँग कालिकोट आएका गृह सहसचिव खनालले आफूहरुले संकलन गरेको तथ्यांकको अन्तिम प्रतिवेदन बनाएर मन्त्रालयको पेजमा राख्ने र भविश्यमा आउने विपदको समयमा सहयोग गर्न उक्त प्रतिबेदनले सहज हुने बताए। उनले भने, 'कालिकोट विपदका हिसाबले जोखिमयुक्त छ। यहाँका सबै स्थानीय सरकारले स्थानीय स्तरमा पनि बिपद समिति बनाएर विपद प्रतिकार्य योजना र कुल बजेटको पाँच प्रतिशत बिपदका क्षेत्रमा बजेट बिनियोजन गर्नुपर्छ। कालिकोटका प्रमुख जिल्ला अधिकारी चन्द्रबहादुर कार्कीले जिल्लामा बाढीपहिरो, आगलागी, सडक दुर्घटनाका हिसाबले उच्च जोखिममा रहेको बताउँदै राहातका लागि हेलिकोप्टरको बिकल्प नरहेको बताए। उनले भने, 'केही समय अगाडी खाडामा आगलागी भयो। ३२ घर जलेर नष्ट भए। त्यहाँ गृहले तत्काल हेलिकोप्टर पठाएर राहत सामाग्री वितरण गर्यो। यातायात सेवाले जोडिएको जिल्ला भएपनि नेपालगञ्ज, सुर्खेतबाट गाडीबाट सामान ल्याउन कम्तिमा २ दिन लाग्ने, जिल्लाका ३ वटा नगरपालिकाको केन्द्रमा मात्र सडक जोडिएको अन्य ६ वटा गाउँपालिकाको केन्द्रमा यातायातले नजोडिएको अवस्था छ। जहाँ भरीया र खच्चरद्वारा सामान ढुवानी गर्नुपर्ने अवस्था छ। भौगोलिक रुपमा निकै जटिल जिल्ला भएकाले विपदको समयमा तत्काल राहत पुगाउनका लागि हेलिकोप्टरको विकल्प छैन्। कालिकोट जिल्लामा ३ वटा नगरपालिका र ६ वटा गाउँपालिका गरी ९ वटा स्थानीय तह रहेका छन्। स्थानीय सरकार गठन भएको दुई वर्ष वित्तिसक्दा पनि स्थानीय विपद जोखिमको आंकलन तथा त्यसको रोकथामका विषयमा चासो देखाएका छैनन्। पचालझरना गाउँपालिका प्रवक्त अनरुप रोकायले गाउँपालिका अध्यक्षको नेतृत्वका बिपद व्यवस्थापन समिति गठन भएको र चालु आर्थिक वर्षमा १० लाख बजेट बिनियोजन भएको जानकारी दिए।हरेक स्थानीय तहमा विपद फोकल व्यक्ति तोक्नुपर्ने कानुनी व्यवस्था भएपनि जिल्लाका कुनै पनि स्थानीय तहमा त्यसको व्यवस्था छैन्।"
मानव तस्करीको अर्को केन्द्र बन्दै भारतको मिजोराम,काठमाडौं : भारतको मिजोराम प्रान्तको चाम्फाई जिल्ला मानव बेचबिखनका लागि अर्को प्रस्थान विन्दुको रुपमा देखा परेको छ। भारतको मनिपुरबाट १ सय ७९ जना नेपाली महिलाको उद्धार गरेको केही महिना पनि नबित्दै मानव तस्करहरु पुन: सल्बलाएका छन्।मिजोराम प्रान्तको चम्फाई जिल्ला भारत र म्यानमार बीचको सीमानामा अवस्थित छ। यो नाका भर्खरै मात्र सञ्चालनमा आएको थियो। भारतीय अधिकारीका अनुसार सो नाका सञ्चालन भएपछि १ सय ९० जना नेपाली चेलीलाई अनधिकृत रुपमा दलालले म्यानमार प्रवेश गराइसकेका छन्।यसमध्ये ७० जना नेपाली महिलालाई भारतीय प्रहरीको सक्रियतामा उद्धार गरिएको छ र उनीहरु स्वदेश फर्किने क्रममा रहेका माइती नेपालले जानकारी दिएको छ। भारतको मनिपुरबाट म्यानमार हुँदै नेपाली चेलीहरु तस्करी गर्ने कामलाई भारतीय प्रहरी र नेपाली सरकारी तथा गैर सरकारी निकायले निगरानी बढाएपछि दलाल बैकल्पिक रुटको खोजिमा थिए। यही क्रममा मिजोराम प्रान्तको चम्फाई नाका खुलेपछि उनीहरुले यसको दुरुपयोग गरेका हुन्। भारतबाट यसरी एक पछि अर्को नाका हुँदै म्यानमारकै बाटो प्रयोग गरी नेपाली नागरिकको तस्करी हुनु निकै चिन्ताको विषय रहेको माइती नेपालका अध्यक्ष विश्वराम खड्काले बताए। नेपाल सरकारले यस प्रकारको निकृष्ट अपराधविरुद्ध ठोष कदम चाली यस अपराधमा सम्लग्न अपराधीलाई कानुनी दायरामा ल्याइ पीडितको हक र अधिकार प्रत्याभूत गराउनुपर्नेमा संस्थाले माग गरेको छ।
सहयोग मागेरै स्कुल पोशाक,"परासी : पश्चिम नवलपरासीको राष्ट्रिय माध्यामिक विद्यालय रामग्राम९ करमैनीका विद्यार्थीलाई सहयोग मागेर स्कुल पोशाक र झोला उपलब्ध गराइएको छ। विद्यालयमा नियमित पोशाक अनिवार्य छ।तर नर्सरीदेखि कक्षा ५ सम्मका विद्यार्थीलाई थप पोशाक अनिवार्य गर्न विद्यालयले विभिन्न सहयोगीदातालाई आग्रह गरेको थियो। सहयोग उपलव्ध भएपछि विद्यार्थीलाई सातामा दुई दिन भिन्ना भिन्नै रङको पोशाक अनिवार्य गरिएको छ। अन्य दिनमा भने विद्यालयले अनिवार्य गरेको नियमित पोशाक नै लगाउने छन्। नियमित पोशाकमा निलो पाइण्ट र आकाशे कमिज छ।थप गरिएको पोशाकमा सुन्तला रङको टिसर्ट र कालो धर्के ट्रयाक छ। उक्त पोशाक विद्यार्थीले मंगलबार र शुक्रबार लगाउने छन्।अन्य दिनमा भने नियमित पोशाक नै लगाउने छन्। उपल्लो कक्षाका विद्यार्थीले भने साताभरी एकै रङको नियमित पोशाक नै लगाउने छन्। विद्यालयमा अति विपिन्न र दलित समुदायका विद्यार्थी रहेकाले उनीहरुको पोशाकका लागि दातासँग सहयोग मागिएको विद्यालय व्यवस्थापन समितिका अध्यक्ष राधेश्याम पाठकले बताए। माथिल्लो कक्षामा अध्ययन गर्नेभन्दा तल्लो कक्षाका विद्यार्थीको छिटो पोशाक फोहोर हुने भएकाले पोशाक थप गरिएको हो। पोशाकले विद्यार्थीको सरसफाई र आकर्षमा पनि प्रभाव पार्ने शिक्षकको बुझाई छ। विद्यालयको आर्थिक अवस्था कमजोर रहेकाले दातासँग पोशाक र स्कुल झोलाको सहयोग मागिएको पाठकको भनाई छ। स्कुल पोशाकले विद्यालय भर्ना अभियानलाई पनि मद्दत पुगेको पाठकले जानकारी दिए। विद्यालय क्षेत्र रहेको वडामा करिब १ सय ५० बढी बालबालिका विद्यालय बाहिर छन्।निजी विद्यालयको सिको गर्दै तल्लो कक्षाका विद्यार्थीलाई सातामा दुई रङको पोशाक व्यवस्था गरिएको हो। पोशाकले पनि ससाना बालबालिकामा प्रभाव पार्न सक्ने भएकाले विद्यालयले निजी विद्यालयको शैली अपनाएको हो। विद्यालयले नर्सरीदेखि कक्षा १ सम्म अंग्रेजी माध्यमबाट पठनपाठन सुरु गरेको छ। बालबालिकालाई विद्यालयमा आकर्षित गराउन नर्सरी र एलकेजीका विद्यार्थीलाई निःशुल्क पुस्तक वितरणसमेत गराइएको पाठकले जानकारी दिए। हाल विद्यालयमा नर्सरीदेखि कक्षा ५ सम्म १ सय ८० विद्यार्थी अध्ययनरत छन्। उनीहरु सबैका लागि उपलब्ध गराइएको पोशाक र झोलामा करिब २ लाख खर्च भएको छ। त्यसरी सहयोग उपलब्ध गराउनेमा प्रदेशसभा सदस्य बैजनाथ जयसवाल (५० हजार), लम्जुङका पूर्वशिक्षक मनोज लामा (३० हजार), विद्यालयका अध्यक्ष राधेश्याम पाठक (२५ हजार), रामग्राम३ का विकास घिमिरे(२० हजार), रामग्राम९ का वडाअध्यक्ष सुनिल पाठक (१५ हजार) र रामग्राम३ का माया भट्ट (१०हजार) रहनु भएको विद्यालयले जनाएको छ।अन्यले पनि सहयोग दिने आश्वासन दिएको अध्यक्ष पाठकले जानकारी दिए।"
वर्षा र सञ्जोगको हनिमुन फ्रान्समा,"काठमाडौं : गत वर्षको प्रणय दिवसका दिन विवाह बन्धनमा बाँधिएका वर्षा राउत र सञ्जोग कोइराला यतिबेला हनिमुन मनाउन फ्रान्स पुगेका छन्।बिहेलगत्तै दुवैजना काममा व्यस्त रहेकाले हनिमुनका लागि समय निकाल्न सकेका थिएनन्। कामबाट केही समय विश्राम लिएर यो जोडी यतिबेला हनिमुन ट्रिपमा रमाइरहेको छ। केही दिन अगाडि मात्र उनीहरु हनिमुन मनाउन फ्रान्स उडेका थिए।अहिले उनीहरु फ्रान्सको राजधानी पेरिसका रमणीय स्थानहरु घुमघाममा व्यस्त छन्।दुबैले घुमघामका क्रममा खिचिएका तस्बिरहरु सामाजिक सञ्जालमा पोस्ट गरेका छन्। अभिनेत्री वर्षाले पेरिस पुगेसँगै श्रीमान् संजोगसँगका केही रोमान्टिक तस्बिर आफ्नो फेसबुक पेजमा पोष्ट गरेकी छन्। तस्बिरमा दुबै रोमान्टिक देखिएका छन्। एक तस्बिरमा वर्षालाई संजोगले अंगालोमा लिएका छन् भने, दोस्रो तस्बिरमा वर्षाले संजोगलाई गालामा चुम्बन गरेकी छन्। दुबै तस्बिरको पृष्टभूमिमा एफिल टावर देख्न सकिन्छ। बैबाहिक जीवनमा बाँधिएको करिब डेढ महिनापछि उनीहरु हनिमुन ट्रिपमा निस्किएका हुन्।विवाहलगत्तै अभिनेत्री वर्षा फिल्म 'जात्रै जात्रा' को छायांकनमा व्यस्त थिइन्।यो फिल्मको छायांकन पूरा भएलगत्तै श्रीमान् संजोगसँग उनी हनिमुनका लागि पेरिस उडेकी हुन्।"
विद्यार्थी भर्ना भएपछि महानगरपालिकाको शुल्क वृद्धि स्थगित,"काठमाडौं : काठमाडौं महानगरपालिकाले यसअघि बढाएको शुल्क तत्काल स्थगित गर्ने निर्णय गरेको छ। विद्यार्थी अभिभावकलाई चर्को भार पर्नेगरी शुल्क बढाएको भन्दै विरोध भएपछि बढेको शुल्क स्थगित गरिएको हो। तर शैक्षित्र सत्र शुरु भएसँगै विद्यालय सञ्चालकले विद्यार्थीसँग वृद्धि भए अनुसारको शुल्क लिइसकेपछि स्थगित गरिएका कारण यो प्रभावहिन हुने देखिएको छ। विद्यार्थी अभिभावको आरोपबाट मुक्ति पाउनको लागि मात्र शुल्क स्थगितको नाटक मञ्चन गरिएको आरोप महानगरपालिकालाई लागेको छ। महानगरपासिलकाले २७ प्रतिशत शुल्क वृद्धि गर्न सहमति दिएको भन्दै विद्यालय सञ्चालकले विद्यार्थीबाट शुल्क उठाएका थिए। पदाधिकारीलाई समेत जानकारी नदिई महानगरपालिकाको शिक्षा विभागले शुल्क बढाएकोले तत्कालका लागि स्थगित गरिएको महानगरपालिकालको प्रवक्ता ईश्वरमान डंगोलले बताए। यसअघि हामीले आधिकारिक रुपमा शुल्क नै बढाएका छैनौं। कति शुल्क बढाउनुपर्ला भनेर सरोकारवालासँग छलफल गर्ने निर्णय हामीले गरेका छौं, उनले भने, यसअघि शुल्क वृद्धि गरेर उ्ठाएका विद्यालयलाई फिर्ता गर्न वा मासिक शुल्कमा समायोजना गर्न परिपत्र गर्छौ।"
चालक र सहचालकलाई पोशाक अनिवार्य,"महेन्द्रनगर : कञ्चनपुर जिल्लाबाट सञ्चालन हुने सवारी साधनमा सवारी चालक र परिचालकलाई पोशाक अनिवार्य गरिएको छ ।बुधबारदेखि कञ्चनपुरमा सञ्चालन हुने सवारी साधनका चालक र परिचालकलाई पोशाक अनिवार्य गरिएको हो।जिल्ला प्रशासन कार्यालयमा केहि दिनअघि बसेको यातायात संघसंस्थाको संयुक्त बैठकले पोशाक अनिवार्य लगाउने निर्णय गरेपछि बुधबारदेखि पोशाक लगाउन सुरु गरिएको हो। 'यातायात क्षेत्रमा देखिएको समस्या समाधान गर्न केही सहज होस् भन्ने उद्देश्य हो,महाकाली सेती बस व्यवसायी प्रालिका अध्यक्ष डम्बरराज पन्तले भने,'सवारी साधनमा चालक र परिचालकको पहिचान नहुँदा समेत यात्रुहरुले सास्ती खेप्नु परेको थियो, त्यसमा अब केही सुधार आउने छ।' यातायात व्यवसायीले पोशाक लगाउन सुरु गरिएपछि त्यसबाट मजदुरको पहिचान हुनुका साथै सहज यात्राका लागि समेत यात्रुहरुलाई राम्रो हुने बताए।सार्वजनिक यातायात क्षेत्रलाई व्यवस्थित बनाउन प्रशासन कार्यालयमा बसेको संयुक्त बैठकको निर्णय अनुसार महेन्द्रनगर बसपार्क क्षेत्रमा व्यवस्थित पार्किङ्ग, हेल्प डेस्क स्थापना समेत गरिएको छ। 'चालक र परिचालकले पोशाक लगाउन थालेपछि उनीहरु समेत जिम्मेवार हुन्छन्, जिल्ला ट्राफिक प्रहरी कार्यालयका प्रहरी निरीक्षक भरत शाहले भने, 'यसले यात्रु तानातान गर्ने र उनीहरुलाई दुःख दिने काममा समेत नियन्त्रण हुन्छ।' ट्राफिक प्रहरीलाई समेत पोशाक लगाइसकेपछि चेकजाँच लगायतको काम र व्यवस्थापनमा सहज हुने उनी बताउँछन्। महेन्द्रनगरमा सञ्चालन हुने अटो रिक्सादेखि ठूला सवारी साधनका सबै चालक र परिचालकलाई अनिवार्य रुपमा पोशाक गरिएको हो। छोटो तथा लामो जुनसुकै दूरीमा पनि चालक र परिचालकले अनिवार्य रुपमा पोशाक लगाउनुपर्ने छ। जिल्ला प्रशासन कार्यालयको संयोजकत्वमा पालन भएनभएको अनुगमन गरिने छ। सुदूरपश्चिम प्रदेशमै पहिलो पटक कञ्चनपुर जिल्लामा चालक र परिचालकलाई पोशाक अनिवार्य गरिएको हो।कञ्चनपुर जिल्लामा सञ्चालनमा रहेका महाकाली यातायात, पवनदुत यातायात, नमस्ते यातायात लगायत अन्य सवारी साधन गरी सयौं सार्वजनिक सवारी साधनमा दिनहुँ गुड्ने गरेका छन्। सवारी साधनका चालक र परिचालकको पहिचान नहुँदा यात्रुहरुले समेत मर्का खेप्नु परिरहेको थियो।"
खानेपानी कार्यालय सेनाको कब्जामा,"धरान : १४ वर्षदेखि नेपाली सेनाले खानेपानी कार्यालय कब्जा गरेका कारण सुनसरी सदरमुकाम इनरुवामा खानेपानी वितरणमा समस्या भएको छ। इनरुवा खानेपानी संस्थाको पानी ट्याङ्कीसहितको कार्यालयमा सेनाले जबरजस्ती कब्जा गरी बसेका कारण इनरुवामा खानेपानीको चरम अभाव खड्किएको हो। खानेपानी कार्यालय सेनाले कब्जा गरेपछि पानी वितरण गर्न समेत कठिनाई भएको भन्दै इनरुवावासीले तत्काल सेनाको व्यारेक हटाउन सरकारसँग माग गरेका छन्। सेनाले कब्जा गरेको खानेपानी कार्यालयमा जान खानेपानी संस्थाका कर्मचारीलाई समेत आवतजावतमा रोक लगाएपछि पानी वितरणमा समस्या भएको इनरुवा खानेपानी संस्थाका उपाध्यक्ष ओमकार (ओके)दाहालले बताए। खानेपानी संस्थाको कार्यालयमा रहेको नेपाली सेनाको गुल्म हटाउन पटक पटक, गृह मन्त्रालय, रक्षा मन्त्रालय र शहरी विकास मन्त्रालयमा डेलिगेसन जाँदा समेत सरकारले सेना हटाउन चांसो नदेखाएको दाहालको गुनासो छ। सेनाले खानेपानी सेवालाई नै प्रभावित पार्ने गरी संस्थाको कार्यालय कब्जा गर्नु र रातिको समयमा खानेपानी कर्मचारीलाई कार्यालयमा प्रवेश गर्न प्रतिबन्ध लगाएको दाहालको आरोप छ। सुनसरीका सहायक प्रमुख जिल्ला अधिककारी धुब्रबहादुर खड्काले सरकारको निर्णय अनुसार तत्कालीन समयमा खानेपानी कार्यालयमा सेनाको गुल्म स्थापना गरिएको बताए। सैनिक प्रबक्ता सहायक रथी विज्ञानदेव पाण्डेले खानेपानी कार्यालय खाली गराउनका लागि सैनिक मुख्यालयमा समेत पत्र आएको जानकारी दिँदै उपयुक्त स्थान खोजेर सेनाको गुल्म अन्यत्र सार्ने पहल भैरहेको बताए।"
"डडेल्धुरा बस दुर्घटना : ५ को मृत्यु, ३४ घाइते, ३ को अवस्था गम्भीर (नामावलीसहित)","डडेल्धुरा : डडेल्धुराको गन्यपाधुरा गाउँपालिका१ साहुखर्कमा यात्रुबाहक बस दुर्घटना हुँदा ५ जनाको मृत्यु भएको पुष्टि भएको छ। यस अघि डडेल्धुराका प्रहरी निरीक्षक लक्ष्मण खड्काले ६ जनाको मृत्यु भएको जानकारी गराएको भएपनि पछिल्लो सूचना अनुसार ५ जनाको मात्रै मृत्यु भएको छ। मृत्यु हुनेमा तीन पुरुष र दुई महिला रहेको प्रहरीले जनाएको छ। मृत्यु हुनेमा बझाङको केदारस्यूका४ का २५ वर्षीय नरेन्द्र गुरधामी, ५५ वर्षीय कल्सीदेवि गुरधामी, हरुली बोहरा, तल्कोट४ का ४४ वर्षीय धनबहादुर घर्ती र २५ वर्षीय भारतीय नागरिक मोहमद नासिर रहेको डडेल्धुरा प्रमुख जिल्ला अधिकारी मोहनराज जोशीले जानकारी दिए। भीमदत्त राजमार्गअन्तर्गत गन्यपाधुरा गाउँपालिका१ को साहुखर्क नजिकै बुधबार बिहान पौने ५ बजे बस दुर्घटना भएको हो। धनगढीबाट बझाङका लागि छुटेको कर्णाली रिभर यातायातको ना ६ ख १८३१ नम्बरको बस दुर्घटनामा परेको हो। दुर्घटनामा ३४ जना घाइते भएका छन्। घाइते हुनेहरुमा कैलालीको गोदावरी नगरपालिका१० का रमेश चौधरी, गोदावरी३ का २४ वर्षीय नविन धामी, बैतडी सिगासका२ का २० वर्षीय सुरेन्द्र क्षेत्री, थलरा बझाङ तलकोटका ६० वर्षीय जयकला बोहरा, बझाङका १० वर्षीय सितल वड, बझाङ तलकोट५ का २५ वर्षीय कवेन्द्रबहादुर घर्ती, बझाङको जयपृथ्वी नगरपालिका९ का ३५ वर्षीय धनसरा वड, बझाङ मष्टा२ का १८ वर्षीय जीवन लुहार, सोही ठाउँका २५ वर्षीय पुष्प कठायत, बझाङका २४ वर्षीय सुरज रोकाया रहेका छन्। यस्तै अन्य घाइतेहरुमा बझाङको जयपृथ्वी नगरपालिका७ का ४२ वर्षीय मनगिरी विक, छब्बीसपाथिभराका ५० वर्षीय मदनराज जोशी, मष्टा१ का २२ वर्षीय विनोद थापा, केदारस्यू५ का २५ वर्षीय बसन्त बोहरा, तलकोट बझाङका ४० वर्षीया गिठी घर्ती, मष्टा २ बझाङका २२ धविन्द्र धामी, केदारस्यू५ का १९ वर्षीय मोहित धामी, सुबेडा बझाङका ३० वर्षीया लक्ष्मी विक, छब्बीसपाथिभरा३ का १८ वर्षीय तोरन रेग्मी, मष्टा२ का १८ वर्षीय सुनिल धामी, बेतकोट२ कञ्चनपुरका ४० वर्षीय दिवाकर पन्त, मष्टा३ का ४७ वर्षीय रजन कामी, थलरा बझाङकी ६० वर्षीया विष्णुमति जोशी, बुङ्गल१० का ४० वर्षीय जनकराज जोशी, बझाङका ५० वर्षीया धना बोहरा, तल्कोटका ५० वर्षीय कुरे घर्ती, बुङ्गल१ बझाङका २४ वर्षीय जगन्नाथ जोशी, तल्कोट४ का १० वर्षीय विवेक घर्ती, थलरा३ बझाङका धनबहादुर चौहान, थलरा१ की ४० वर्षीय देवा बोहरा, भारत विहार कटिहारका२५ वर्षीय महोमद उस्मान, १८ वर्षीय मोहमद गुल्जार, ४० वर्षीय जमिर हुसेन, २५ वर्षीय अजाद हुसेन रहेका छन्। घाइतेहरुको डडेल्धुरा उप क्षेत्रीय अस्पतालमा उपचार भइरहेको छ। घाइतेमध्ये तीनजनाको अवस्था गम्भीर रहेको छ। डडेल्धुरा अस्पतालले उनीहरुलाई जिल्ला बाहिर पठाएको छ। रेफर हुनेमा थलरा३ बझाङका धनबहादुर चौहान, मष्टा१ का २२ वर्षीय विनोद थापा र गोदावरी नगरपालिका१० का रमेश चौधरी रहेको अस्पतालले जनाएको छ। बस सडकबाट ६० मिटर तल खसेको जनाइएको छ। ओभर लोड भएर बस दुर्घटना भएको हुनसक्ने प्रहरीको अनुमान छ।"
सडकमा पशुचौपाया नछोड्नू : सर्वोच्च,"ललितपुर : सर्वोच्च अदालतले सडकमा पशुचौपाया नछोड्न आदेश दिएको छ। छाडा पशुले सडकमाा समस्या बढाएको भन्दै परेको रिटमाथि सुनुवाइ गर्दै सर्वोच्च अदालतले यस्तो फैसला गरेको छ। प्रधानमन्त्री तथा मन्त्रीपरिषदको कार्यालय, पशुसेवा विभाग, कृषि तथा पशुपंक्षी मन्त्रालय, स्वास्थ्य तथा जनसंख्या मन्त्रालय, वन तथा वातावरण मन्त्रालयको नाममा आइतबार सर्वोच्चले यस्तो फैसला गरेको हो। प्रधानमन्त्री तथा मन्त्रीपरिषद्को कार्यालयसहित विभिन्न सम्बन्धीत निकायलाई विपक्षी बनाई स्नेहाज केयरको तर्फबाट अधिवक्ता पदमबहादुर श्रेष्ठले ०७५ फागुन १७ गते सर्वोच्चमा रिट दायर गरेका थिए। पशु अधिकारको क्षेत्रमा काम गर्दै आएको स्नेहाज केयरले छाडा पशुको दीर्घकालीन व्यवस्थापन हुनुपर्ने, सडकमा चौपाय छोड्नेमाथि कडा कारबाही हुनुपर्ने, पशुको उचित संरक्षण मालिक स्वयम्ले गर्नुपर्नेलगायत माग गर्दै रिट निवेदन दायर गरेको थियो। सर्वोच्चका न्यायधीशद्वय आनन्दमोहन भट्टराई र पुरुषोत्तम भण्डारीको संयुक्त इजलासले संस्थाले माग गरे बमोजिमको व्यवस्था गर्नु भन्ने आदेश दिएको हो। मुलुकी अपराध (संहिता) ऐनको परिच्छेद २७ को दफा २९० मा रोगी पशुलाई सार्वजनिक रुपमा छाड्न नमिल्ने, निर्दयी, क्रुर व्यवहार गर्न नमिल्ने, रोग लागेमा हानिकारण वस्तु सेवन गराई यातना दिन नपाइने उल्लेख छ।"
डाक्टर पठाइदिन केन्द्रसँग गुहार,"सुर्खेत : कर्णाली प्रदेश सरकारले चिकित्सक अभावले स्वास्थ्य सेवा प्रभावित भएको भन्दै केन्द्र सरकारसँग जनशक्ति मागेको छ। पहिलेदेखि नै दरबन्दीअनुसार जनशक्ति नभएको र कर्मचारी समायोजनपछि स्वास्थ्य सेवा रित्तिँदै गएकाले तत्काल आवश्यक जनशक्ति व्यवस्थापन गर्न केन्द्रलाई गुहारेको हो। मंगलरबार प्रदेश अस्पताल पुगेका उपप्रधान तथा स्वास्थ्यमन्त्री उपेन्द्र यादवसमक्ष कर्णाली सरकारले स्वास्थ्यजस्तो संवेदनशिल क्षेत्रमा भएका जनशक्ति अन्यत्र पठाएर कर्णालीमाथि अन्याय भएको गुनासो पनि गरेको छ। मुख्यमन्त्री महेन्द्रबहादुर शाहीले समायोजनपछि कर्णालीका स्वास्थ्य क्षेत्र कर्मचारीविहिन भएको बताए। अस्पतालमा डाक्टर नहुँदा बिरामीले सहज र सुलभ उपचार पाउन सकेका छैनन्, मुख्यमन्त्री शाहीले भने, समायोजनपछि भएका डाक्टर पनि अन्यत्र पठाएकाले यहाँका अस्पताल चिकित्सकविहीन बनेका हुन्। कर्णालीका नागरिकले स्वास्थ्य उपचार पाउने अधिकारलाई केन्द्र सरकारले बुझोस्। संरचनात्मक रुपमा विकसित हुँदै गरेको प्रदेश अस्पतालमा बिरामीको संख्या बढीरहेका बेला चिकित्सक नहुनुले उपचारका लागि धेरै खर्च गरेर बाहिर जानुपर्ने बाध्यता आएको मुख्यमन्त्री शाहीले बताए। प्रदेश सरकारले प्रदेश अस्पताललाई तीनसय शैयाको शिक्षण अस्पताल बनाउने योजना अघि सारेको जानकारी गराउँदै केन्द्र सरकारले पनि सहयोग गर्नुपर्ने उनले आग्रह गरे। संरचना र सामग्री व्यवस्थापन प्रदेश सरकारले गर्नसक्ला तर जनशक्तिको विकल्प छैन। त्यसैले केन्द्र सरकारले चिकित्सक पठाउनु जरुरी छ, उनले भने। पूर्वमन्त्री तथा प्रदेशसभा सदस्य यामलाल कंडेलले दरबन्दीअनुसार चिकित्कर अपुग भइरहेका बेला केन्द्र सरकारले समायोजनका नाममा भएका चिकित्सलाई अन्यत्र पठाएर कर्णालीवासीको उपचार गर्न पाउने अधिकारलाई कुण्ठित गरेको आरोप लगाए। व्यवस्था बदलिए पनि मानसिकता बदलिएन। अधिकांश चिकित्सकले प्रदेशमा बस्न चाहेनन्, केही चाहनेलाई पनि सरकारले अन्यत्र पठायो, उनले भने। अस्पतालका मेडिकल सुपरिटेन्डेन्ट डा डम्मर खड्काले तंग्रीदै गएको अस्पतालमा चिकित्सक नहुँदा चाहेअनुसारको सेवा दिन नसकिएको बताए। क्षेत्रीय अस्पतालमा परिणत भएको १३ वर्ष पुगे पनि अहिलेसम्म दरबन्दीअनुसारका चिकित्सक पाउन नसकेको उनको भनाइ छ। १४ वटा विभागमा ३० जना डाक्टरको दरबन्दी छ तर ६ जनामात्रै दिइएको छ। त्यसमा पनि तीनजनाको अन्यत्र सरुवा भइसकेको छ, उनले भने, बिरामीको चाप बढ्दैछ। डाक्टर नहुँदा उपचारका लागि आएका बिरामी फर्किनुपर्ने अवस्था छ। सुरु भयो सिटीस्क्यान सेवा प्रदेश अस्पतालमा पहिलो पटक सिटीस्क्यान मेशिन आएको छ। स्वास्थ्य विभागको करिब अढाइ करोडलागतमा उक्त मेशिन जडान गरिएको हो। स्वास्थ्यमन्त्री उपेन्द्र यादवले मंगलबार सिटीस्क्यान सेवाको उद्घाटन गरेका हुन्। गतवर्षबाट आइसीयु सेवा सुरु गरेको अस्पतालमा यो सिटीस्क्यान सेवा सुरु भएसँगै प्रदेश अस्पताल आउने बिरामीलाई निजी अस्पतालमा धाउनुपर्ने बाध्यता हटेको छ। यस प्रदेशमा जुम्लाको कर्णाली स्वास्थ्य विज्ञान प्रतिस्ठान र सुर्खेतका दुई नीजि संस्थामा मात्र यो सेवा छ। जहाँ डाक्टर हुनुपर्ने हो त्यहाँ छैन, समायोजनले स्वास्थ्य क्षेत्रमा नराम्रो प्रभाव पारेको छ, स्वास्थ्यमन्त्री यादवले भने, आवश्यक स्रोतसाधन जुटाउँदै जानुहोस्, नपुगेको सहयोग संघीय सरकारले गर्नेछ। प्रदेश अस्पतालले फार्मेसीबाट बिरामीलाई १० प्रतिशत छुटमा औषधी उपलब्ध गराइरहेको पनि सो अवसरमा जानकारी दिइएको थियो।"
"नेपाल, भारत र चीनका भूभागमा एकै बिहान भूकम्प",काठमाडौं : बुधबार बिहान दक्षिण एसियाका विभिन्न क्षेत्रमा शक्तिशाली भूकम्प गएका छन् । नेपालसहित छिमेकी भारत र चिनियाँ भूभागमा एकै बिहान भूकम्पको धक्का महसुस गरिएको हो । बुधबार बिहान नेपालको धादिङ केन्द्रविन्दु भएर भूकम्प गएको छ । नेपालभन्दा अगाडि नै भारतको अरुणाञ्चल प्रदेश र चीनको स्वशासित क्षेत्र तिब्बतमा पनि भूकम्पको शक्तिशाली धक्का महसुस गरिएको थियो । भारतको अरुणाञ्चलमा बुधबार बिहान १ बजेर ४५ मिनेट जाँदा ६१ म्याग्निच्यूडको भूकम्प गएको छ भने तिब्बतमा पनि बुधबार बिहान ४ बजेर १५ मिनेट जाँदा भूकम्प गएको खबर छ । नेपालमा धादिङको नौबिसे केन्द्रबिन्दु भएर बिहान ६ बजेर २९ मा ५२ म्याग्निच्यूड र ६ बजेर ४० मिनेट जाँदा ४३ म्याग्निच्यूडको भूकम्प गएको हो । भारतीय सञ्चार माध्यामले दिएका खबरअनुसार अरुणाञ्चल प्रदेशको अलोङभन्दा ४० किलोमिटर दक्षिण पूर्वी भागमा केन्द्रबिन्दु बनाएर भूकम्प गएको हो । अमेरिकी भूगर्व सर्वेक्षण संस्थाले भूकम्प ६१ म्याग्निच्यूडको भने पनि भारतीय मौसम विभागले भने ५८ म्याग्निच्यूडको भूकम्प गएको जनाएको छ । बुधबार बिहान चीनको स्वशासित क्षेत्र तिब्बतमा ६३ म्याग्निच्यूडको भूकम्प गएको सिन्हवाले जनाएको छ । चिनियाँ भूकम्प नेटवर्क केन्द्रलाईलाई उद्धृत गर्दै सिन्हवाले दिएको समाचारअनुसार चिब्बतको मेदोङ प्रान्तको न्यिंगची क्षेत्रमा स्थानीय समयअनुसार बिहान ४ बजेर १५ मिनेट जाँदा भूकम्प गएको हो । यी भूकम्पबाट कुनै धनजनको क्षति भएकोबारे भने हालसम्म कुनै खबर प्राप्त भएको छैन । नेपालको भूकम्पलाई भने नयाँ भूकम्प नभई २०७२ को भूकम्पको परकम्प मात्रै भएको भूकम्पविदले जानकारी दिएका छन् । खानी विभागका महानिर्देशक तथा भूकम्पविद् डा सोमनाथ सापकोटाले यो नयाँ भूकम्प नभएको र चार वर्षअघिकै भूकम्पको परकम्प भएको बताए ।
असिनापानीले बैतडीमा लाखौं मूल्यका नर्सरीका बेर्ना नष्ट,"बैतडी : गत आइतबार बैतडीमा परेको असिनाले एउटै वडामा ६० लाख बराबरका बोटबिरुवाका बेर्ना नष्ट भएका छन्। दशरथचन्द नगरपालिका १ गुरुखोलामा रहेका १८वटा निजी नर्सरी र सुख्खा फलफूल विकास केन्द्र सतबाँझको नर्सरीमा राखिएका फलफूलका बेर्ना नष्ट भएका हुन्। असिनाले भर्खरै टुसाउन लागेका फलफूलका बिरुवा र ग्राफ्टिङ गरेका फलफूलका बिरुवामा क्षति पुर्याएको सुख्खा फलफूल विकास केन्द्र सतबाँझका निमित्त प्रमुख चन्द्रबहादुर ठगुन्नाले बताए। उनले भने, 'असिनाले भर्खरै टुसाउन लागेका बिरुवाका बेर्नामा क्षति पुर्याएको। हामीले निजी नर्सरी र सुख्खा फलफूल विकास केन्द्रको ६० लाख बराबरको क्षति भएको अनुमान गरेका छौं।' जिल्लाको दशरथचन्द नगरपालिका १ गुरुखोलाका किसान देवदत्त भट्टले ओखर, मेल, नासपाती लगायतका फलफूलका बिरुवा र ग्राफिटिङ गरेका बिरुवामा व्यापक क्षति पुगेको बताए। उनले भने, 'मैले फलफूलका बिरुवाबाटै वार्षिक १० लाख आम्दानी गर्दै आएको थिए।यो वर्ष बेर्ना नै असिनाले सखाप पार्यो। मेरो नर्सरीमा करीब ३ लाख बढीको क्षति भएको छ ।' किसान बीरबहादुर टेरले यो वर्ष आफ्नो निजी नर्सरीमा काश्मिरी ओखरका बिरुवा उमार्दै थिए।बिरुवा भर्खर टुसाउन थालेका थिए। आइतबारको असिनापानीले २० रोपनी बढीमा लगाएको बिरुवा सखाप भएको उनले बताए। उनले भने, 'यो वर्ष निकै घाटा लाग्ने भयो।पचास हजारको बीउ खरीद गरेर बेर्ना राखेको थिए।तर असिनाले सबै बिरुवा नष्ट भएका छन्।' बीरबहादुर जस्तै किसान रामबहादुर टेरको निजी नर्सरीमा लगाइएका बिरुवा पनि असिनाले सखाप पारेपछि उनी निकै चिन्तित बनेका छन्।उनले भने, 'निकै मिहनेतका साथ नर्सरीमा बिरुवा राखेका थियौं।करीब १५ रोपनीमा राखिएका ओखर, स्याउ, नासपातीका बिरुवा नष्ट भएका छन्। ग्राफिटिङ गरेका बिरुवा पनि असिनाले नष्ट गरेको छ। मेरो नर्सरीमा करीब ३ लाख बराबरको क्षति भएको छ।' असिनाका कारण दशरथचन्द नगरपालिका १ का १८ वटा निजी नर्सरीमा ठूलो क्षति पुर्याएको छ। नर्सरीमा राखेका ३० प्रतिशत बिरुवा नष्ट भएका सुख्खा फलफूल विकास केन्द्र सतबाँझका निमित्त प्रमुख चन्द्रबहादुर ठगुन्नाले बताए। उनले बोटबिरुवाका बेर्नामा यस्तो क्षति अहिलेसम्म भएको थिएन्। दशरथचन्द नगरपालिका१ गुरुखोलाका किसान फलफूलका बिरुवाबाटै लाखौं आम्दानी गर्छन् तर यो वर्ष असिनाले बिरुवा सखाप पारेपछि उनीहरु चिन्तित बनेका छन्।'हामीहरुको परिवार पाल्ने आधार नै फलफूलका बिरुवा हुन्,उनले भने, ' असिनापानीले हाम्रो आधार नै भत्काइदियो।' सरकारले कृषि बीमा गरेका किसानलाई बालीमा क्षति भएमा क्षतिपूर्ती दिने व्यवस्था गरेको छ। तर बैतडीका किसानले बाली बीमा नगरेका कारण क्षतिपूर्ति पाउन सक्ने अवस्था पनि छैन्।'स्थानीय सरकारले किसानका समस्या आफ्ना तरीकाबाट सम्बोधन गर्न सक्छ। तर बीमा भएको भए ९० प्रतिशत क्षतिपूर्ति पाइन्थ्यो।'कृषि ज्ञान केन्द्र बैतडीका निमित्त प्रमुख कर्णबहादुर चन्दले भने, 'जिल्लामा एकदुई जना किसान बाहेक कसैले बीमा गरेका छैनन्। त्यसैले किसानले क्षतिपूर्ति पनि पाउन सकिरहेका छैनन्।' किसानले भने बीमा गर्ने कम्पनी नजिक नभएका कारण आफूहरुले बीमा गर्न नपाएको गुनासो गरेका छन्।'नजिक बीमा गर्ने कम्पनी नै छैन्। बाली बीमाका बारेमा त्यति थाहा पनि छैन्। बीमाको कुरा मात्रै सुनिन्छ तर बीमा कहाँ गर्ने? कसरी गर्ने केही थाहा छैन्?' किसान देवदत्त भट्टले भने।"
धादिङ केन्द्र भएर फेरि भूकम्प : बुधबार मात्रै तीन धक्का,काठमाडौं : धादिङ केन्द्र भएर बुधबार तीन पटक भूकम्प गएको छ। बिहान दुई र दिउँसो एकपटक काठमाडौं र आसपासका क्षेत्रमा भूकम्पको धक्का महसुस भएको हो। बिहान ६ बजेर २९ मिनेट जाँदा धादिङको नौबिसे केन्द्रविन्दु भएर पहिलो पटक ५२ म्याग्निच्यूडको भूकम्प गएको थियो। त्यसलगतै सोही केन्द्रबिन्दु भएर ६ बजेर ४० मिनेट जाँदा ४३ म्यानिच्यूडको भूकम्प गयो। त्यसैगरी दिउँसो ३ बजेर ५ मिनेट जाँदा ३९ म्यान्निच्यूडको भूकम्प गएको राष्ट्रिय भूकम्प मापन केन्द्रले जनाएको छ। २०७२ वैशाख १२ गते गोरखा बारपाक केन्द्रविन्दु भएर ७८ म्याग्निच्यूड भूकम्प गएको ४ वर्ष पुग्न एकदिन बाँकी हुँदा भूकम्प गएको हो। खानी विभागका महानिर्देशक तथा भूकम्पविद् डा सोमनाथ सापकोटाले वैशाख १२ कै अघिल्लो दिन भूकम्प आउनु संयोग मात्रै भएको बताए। यो नयाँ भूकम्प नभएको र चार वर्षअघिकै भूकम्पको परकम्प भएको सापकोटाले जानकारी दिए। ठूलो भूकम्प गएको वार्षिकी आउनै लाग्दा लगातार भूकम्पका दुई ठूला धक्का महसुस गरिएपछि पुनः ठूलो भूकम्प जाने होकी भनेर सामाजिक सञ्चालमा चर्चा चलेको छ। काठमाडौंमा भूकम्पको धक्का बैशाख १२ को अघिल्लो दिन भूकम्पका दुई धक्का भारतको अरुणाञ्चलमा शक्तिशाली भूकम्प
गोरखामा भूकम्पमापन यन्त्र,"गोरखा : भूकम्पको केन्द्रबिन्दु गोरखाका विद्यार्थी र समुदायलाई भूकम्पको विषयमा सचेत गराउने उद्देश्यले गोरखाको बालमन्दिर माविमा भूकम्पमापन यन्त्र (सिस्मोमिटर) जडान गरिएको छ। विद्यालयमा भूकम्प शिक्षा कार्यक्रम नेपाल नामक संस्थाले बालमन्दिर माविको भवनमा सिस्मोमिटर जडान गरेको हो। भूकम्पको केन्द्रबिन्दु गोरखालाई अझै पनि सयौंपटक केन्द्र बनाएर परकम्प गइरहेको छ। भूकम्पको सम्भावना पनि उत्तिकै रहेकाले यसबाट सजग रहन तथा यसको अध्ययन गर्न सिस्मोमिटर जडान गरिएको सिस्मोस्कुल नेपालका शिव सुवेदीले जानकारी दिए। सो यन्त्रले चार रेक्टरस्केल भन्दा कम म्याग्निच्यूटको भूकम्पसमेत मापन गर्ने सुवेदीले बताए। भूकम्पको केन्द्रबिन्दु, दुरी, गहिराई र दुरीको म्याग्नेच्यूट पनि पत्ता लगाउन सक्ने उनले बताए। अमेरिका, क्यानडा स्वीजरल्याण्डको लुजान विश्वविद्यालयको सहयोगमा सो संस्थाले गोरखा सहित विभिन्न २३ जिल्लाका विभिन्न ठाउँमा सिस्मोमिटर जडान गर्ने क्रममा गोरखाको बालमन्दिरमा सो यन्त्र जडान गरेको हो। विद्यालयमा भूकम्पमापन यन्त्र जडान गरिएको यो नेपालकै पहिलो कार्यक्रम रहेको सुवेदीले बताए। यसअघि सो संस्थाले बाग्लुङको गल्कोटस्थित एकता सेकेण्डरी स्कूललगायत चार ठाउँमा यन्त्र जडान गरेको थियो। विश्वका विभिन्न देशमासमेत सफल प्रयोग भएकाले सरकारको अनुमति लिएर नेपालका विद्यालय तहमा जडान गर्न थालिएको सुवेदीको भनाइ छ। विद्यालयमा सिस्मोमिटर जडान गर्नुअघि सो संस्थाले सम्बन्धित विद्यालयका शिक्षकलाई पोखरामा तालिम समेत सञ्चालन गरेको थियो। भुकम्पको बारेमा सचेतना फैलाउन र यसबाट हुन सक्ने क्षति कम गर्नका लागि यस्ता कार्यक्रमले सघाउने बालमन्दिर माध्यामिक विद्यालयका प्रधानाध्यापक लुमनाथ लामिछानेले बताए।"
"सिन्धुलीमा अटो दुर्घटना : एकको मृत्यु, ७ घाइते","सिन्धुली : सिन्धुलीको मरिण गाउँपालिका ४ सहान कपिलाकोटामा अटो टेम्पो दुर्घटना हुँदा एकको मृत्यु भएको छ भने सातजना घाइते भएका छन्। नयाँवस्तीबाट सहानतर्फ जाँदै गरेको ना १ ह ४६४९ नम्बरको अटो बुधबार दिउँसो २ बजेतिर अनियन्त्रित भई दुर्घटना हुँदा मरिण गाउँपालिका ३ की वर्ष ३७ की शान्तीमाया योञ्जनको मृत्यु भएको प्रहरीले जनाएको हो। दुर्घटनामा गम्भीर घाइते योञ्जनको कपीलाकोट स्वास्थ्य केन्द्रमा उपचारका क्रममा मृत्यु भएको जिल्ला प्रहरी कार्यालय सिन्धुलीका प्रहरी प्रमुख चक्रबहादुर सिंहले जनाकारी दिए। दुर्घटनामा मरीण गाउँपालिका३ चनौटे बस्ने ५५ वर्षीय अटो चालक श्रीलाल माझी, सोही ठाउँका ६०वर्षीय खड्कबहादुर श्रेष्ठ, मरिण गाउँपालिका ४ का ४५वर्षीया चिनिमाया वाइवा र मरिण गाउँपालिका ५ की १२ वर्षीया अन्जना थोकर गम्भीर घाइते भएका छन्। माझीको कम्मरमुनीदेखि तिग्रासम्म चिरिएको छ। श्रेष्ठको हात भाँचिनुका साथै शरीरका विभिन्न भागमा गम्भीर चोट लागेको छ भने वाइवा र थोकरको छाती र शरीरका अन्य भागमा गहिरो चोट लागेको छ। यस्तै मरिण गाउँपालिका ५ की २५वर्षीया संगीता वाइवा, ३ बस्ने १४ वर्षीया संगीता लो र सोही ठाउँ बस्ने २५ वर्षीया मिनु कुमारी योञ्जनको पनि कम्मरमा चोट लागेको छ। घाइते सबैको कपिलाकोट स्वास्थ्य केन्द्रमा उपचार भइरहेको छ। तीव्र गतिमा रहेको अटो सडकबाट करिब २७ फिट तल खसेको सिंहले जानकारी दिए। दुर्घटनाका घाइतेलाई इलाका प्रहरी कार्यालय कपिलाकोटको टोली र स्थानीयले उद्धार गरेका थिए।अटोका चालक माझीलाई प्रहरीले नियन्त्रणमा लिएर उपचार जारी राखेको छ।"
गाउँमा गाडी पुग्दा स्थानीय खुसी,"दार्चुला : जिल्लाको मालिकार्जुन गाउँपालिका ४ हुनैनाथमा पहिलो पटक गाडी पुग्दा स्थानीयले भव्य स्वागत गरेका छन्। जिल्लाका ९ वटा स्थानीय तहमा गाडी पुर्याउन निकै सकस भइरहेका बेला मालिकार्जुन गाउँपालिका ४ का स्थानीयको सहयोगमा गाउँमा गाडी पुर्याइएको छ। हुनैनाथ ४ का स्थानीय मदनसिंह धामीले बुधबार गाउँमा गाडी पुगाएर हुनैनाथ मन्दिरमा पूजाआजा गरेका छन्। गाडी चालक किसन भण्डारीले हुनैनाथ डाडाँकोट लाली सडकखण्डमा गाडी गुडाएपछि सोही ठाउँका स्थानीय तारा खत्री निकै हर्षित भए। 'यति छिटै हाम्रो यो गाउँ ठाउँमा गाडी पुग्ला भन्ने कल्पनासम्म गरेका थिएनौं, संयोग यहि ०७६ सालको वैशाखमै गाडी चढेर सदरमुकाम गएर बेलुका घर पर्किने सपना पूरा हुने भयो,' उनले भने। अब मालिकार्जुन गाउँपालिका ४ का स्थानीय बासिन्दाका दुःखका दिन गए। पानी बोक्न समेत झन्डै ३ घन्टा हिँड्नुपर्ने बाटोमा अब गाडीबाटै भए पनि पानीको समेत सुविधा भएको हुनैनाथका धनबहादुर खत्रीले बताए। सडक सञ्चालनमा आएसँगै जिल्लाको मालिकार्जुन गाउँपालिका र लेकम गाउँपालिका समेत सड्क सञ्जालमा जोडिने भएका छन्। यो सडक पूर्णरुपमा सूचारु हुनसके लेकम गाउँपालिका स्थानीयलाई समेत सहज हुने स्थानीय बताउँछन्।अहिले यस सडकमा जीप र ट्याक्टर मात्रै सञ्चालनमा ल्याउने मालिकार्जुन गाउँपालिकाका अध्यक्ष नरेन्द्र सिंह धामीले बताए। उनले भने, 'समयमै उपचारका लागि सुविधा सम्पन्न ठाउँमा लिन पनि समस्या हुने गरेको थियो।खाद्यान्नको चपेटमा रहँदै आएको उक्त क्षेत्रमा अबदेखि केही राहत हुनेमा आशावादी छौं।' हाल लाली सडकखण्ड निर्माण कार्य जारी छ। मालिकार्जुन गाउँपालिका ५ मा सडक निमार्ण कार्य चलिरहेको सडक निर्माण समितिका अध्यक्ष मदन चन्दले बताए। उक्त सडक निर्माणका लागि मालिकार्जुन गाउँपालिकाले चालु आवमा १ करोड ४७ लाख रुपैयाँ बजेट विनियोजन गरेको मालिकार्जुन गाउँपालिका ५ का वडा अध्यक्ष तर्कराज ओझाले बताए। उनले भने,' सहरबाट गाउँ र गाउँबाट सहर बजार हिँड्ने बेलामा कठिनाइ भइरहेको अवस्थामा पहिलो पटक गाउँमा गाडी पुगेकोमा स्थानीय खुसी भएका छन्।'"
मजदुरी गरेर पढाई खर्चको जोहो,"विराटनगर : नयाँ शैक्षिक सत्र सुरु हुन लाग्दा आर्थिक अवस्था कमजोरी भएका विपन्न विद्यार्थी मजदुरी गर्न विराटनगर आएका छन्। मोरङका विभिन्न स्थानका विपन्न वर्गका विद्यार्थी काम गर्न प्रदेशको राजधानी विराटनगरका आएका हुन्। उनीहरु बिहान घरबाट विराटनरको भूमीप्रशासन चोक, बरगाछी, पञ्चमुखी हुनमान मन्दिरलगायतका स्थानमा भेला भएर मजदुरी गर्ने गर्छन्। उनीहरु मिस्त्रीलाई सहयोग गर्नेदेखि नाला निर्माणसम्मका काम गर्छन्। शैक्षिक सत्र सुरु हुन अगाडि विद्यालयको खर्च जुटाउन बिहानै विराटनगरमा आउने गरेको उनीहरुको भनाइ छ। दैनिक ५ सय रुपैयाँ पाउने जाहदा २ वेरिया माविमा अध्ययनरत्त राकेश राजभरले बताए। उनले कक्षा ८ को परिक्षा सकिएपछिको छुट्टीमा २० दिनदेखि विराटनगरमा काम गर्न आउने गरेको सुनाए। घरमा आमा बाबासँग खर्च नभएका कारण आफूलले पढाई खर्च जोहो गर्न बिहानै घरबाटै नास्ता खाएर आउने गरेको उनले सुनाए। उनीहरु दैनिक पाँच सय रुपैयाँ ज्याला पाउने गर्छन्। त्यही पैसाबाट सस्तो होटलमा खाना खाने गरेको राजभरले बताए। उनका बुवा दिपककुमार राजभर पनि मजदुरी गरेर सात जनाको परिवार पाल्दै आएका छन्। छुट्टीको बेला काम गरी आवश्यक रकम ल्याएर फेरि विद्यालयमा पढाइमा जोड्न बाध्य भएको अर्का विद्यार्थी ताराचन्द्र राजभरले बताए। स्थानीय काली अधारभूत विद्यालयमा अध्ययन गर्ने उनले पैसा अपुग हुने भएकाले काम गर्ने आउने गरेको बताए। उनले आफूसँगै स्कुल पढ्ने साथी छुट्टीमा घुमिरहेका र खेलिरहेका बेला गरिबीको कारण काममा आउने गरेको बताए। स्कुलको कापी, किताबलगायत खर्चको जोहो गर्न मजदुरी गर्न आउने गरेको उनीहरु बताउँछन्। विराटनगरमा जहादा, कटहरीसहित महानगर आसपासका अधिकांश स्थानीय तहका विद्यार्थीले अभिभावकसँगै काममा बिहानै विराटनगर आएर बेलुका काम गरेर घर फर्खेने गरेका छन्। स्कुल बिदा भएकाले किताब, कापी स्कुलको ड्रेस किन्ने खर्चको जोहो गर्न चर्को घाममा काम गर्ने गरेका छन्।"
डिपार्टमेन्ट स्टोरबाट १५ लाख चोरी,"मलंगवा : सर्लाही सदरमुकाम मलंगवामा रहेको एएस डिपार्टमेन्ट स्टोरबाट १५ लाख चोरी भएको छ। शंकर चौधरीले संचालन गरेको स्टोरबाट बुधबार बिहान ६ जनाको समूहमा आएका चोरले सटरमाथि तानेर काउन्टरमा राखिएको १५ लाख चोरेको जिल्ला प्रहरी कार्यालय सर्लाहीले जनाएको छ। बिहान ४ बजेर ४० मिनेटमा चोर सटर तन्काएर भित्र पसेको र दुई मिनेटमै फरार भएको प्रहरी नायव उपरीक्षक प्रतित राठौरले जानकारी दिए। ६ जनाको समूहले चोरी गरेको सीसीटिभी फुटेजमा देखिएको छ। पाँचजना बाहिर बसेको र एकजनाले पैसा झिकेपछि भागेको देखिन्छ। राति भएकाले चोरको अनुहार प्रष्ट नहुँदा प्रहरी अनुसन्धानमा कठिनाइ भएको छ। प्रहरीले अनुसन्धान सुरु भएको बताएको छ। सामान अर्डर दिएका व्यापारीलाई दिन राखिएको पैसा चोरी भएको स्टोरका सञ्चालक शंकर चौधरीले बताए। समान आएपछि पैसा पठाउन साथीभाइसँग पैसा मागेर जम्मा गरेर राखेका थियौं, उनले भने, तर, त्यही पैसा चोरी भएपछि ठूलो क्षति भएको छ। चोरले १५ लाख राखेको घर्राबाट मात्र पैसा लगेको छ। अन्य घर्राका पैसा भने नछोएको चौधरीको भनाइ छ। स्टोरको समानहरु पनि छोएको छैन, चौधरीले भने, कुनै नजिककै मान्छेबाट यस्तो घटना भएको हुनसक्छ। घर भन्दा पसल नै सुरक्षित हुन्छ भनेर त्यही पैसा राखेको उनको भनाइ छ।"
काठमाडौंमा भूकम्पको धक्का,काठमाडौं : बुधबार बिहान काठमाडौं र आसपासका क्षेत्रमा ठूलो भूकम्पको धक्का महसुस गरिएको छ । बुधबार बिहान साढे ६ बजे भूकम्प गएको हो । राष्ट्रिय भूकम्पमापन केन्द्रका पूर्वप्रमुख सोमनाथ सापकोटाका अनुसार धादिङ केन्द्रविन्दु भएर ५२ म्याग्निच्यूडको भूकम्प गएको हो ।
"डडेल्धुरामा बस दुर्घटना हुँदा ६ जनाको मृत्यु, २६ घाइते",डडेल्धुरा : डडेल्धुराको भिदत्तराजमार्गको साउखर्कमा बस दुर्घटना हुँदा ६ जनाको मृत्यु भएको छ भने २६ जना घाइते भएका छन्। भीमदत्त राजमार्ग अन्तरगत जिल्लाको गन्यपाधुरा गाउँपालिका१ को साहुखर्क नजिकै बुधबार बिहान पौने ५ बजेतिर बस दुर्घटना भएको हो। धनगढीबाट बझाङका लागि छुटेको कर्णाली रिभर यातायातको ना ६ ख १८३१ नं को बस दुर्घटना हुँदा ६ जनाको घटनास्थलमै मृत्यु भएको डडेल्धुराका प्रहरी निरीक्षक लक्ष्मण खड्काले पुष्टि गरे। प्रहरीले घटनास्थल पुगेर घाइतेको उद्धार गरिरहेको बताएको छ। घाइतेहरुलाई डडेल्धुरा अस्पताल डडेल्धुरा ल्याइँदैछ। बस सडकबाट १०० मिटर तल खसेको छ।
बैशाख १२ को अघिल्लो दिन भूकम्पका दुई धक्का,काठमाडौं : बुधबार बिहान काठमाडौं र आसपासका क्षेत्रमा भूकम्पका दुई धक्का महसुस गरिएको छ। राष्ट्रिय भूकम्प मापन केन्द्रकाअनुसार बिहान ६ बजेर २९ मिनेट जाँदा धादिङको नौबिसे केन्द्रविन्दु भएर ५२ म्याग्निच्यूडको भूकम्पको धक्का महसुस गरिएको हो। त्यसलगतै सोही केन्द्रबिन्दु भएर ६ बजेर ४० मिनेट जाँदा ४३ म्यानिच्यूडको भूकम्प गएको राष्ट्रिय भूकम्प मापन केन्द्रले जनाएको छ। २०७२ बैशाख १२ गते गोरखा बारपाक केन्द्रविन्दु भएर ७८ म्याग्निच्यूड भूकम्प गएको ४ वर्ष पुग्न एकदिन बाँकी हुँदा भूकम्प गएको हो। खानी विभागका महानिर्देशक तथा भूकम्पविद् डा सोमनाथ सापकोटाले वैशाख १२ कै अघिल्लो दिन भूकम्प आउनु संयोग मात्रै भएको बताए। यो नयाँ भूकम्प नभएको र चार वर्षअघिकै भूकम्पको परकम्प भएको सापकोटाको भनाइ छ। ठूलो भूकम्प गएको वार्षिकी आउनै लाग्दा लगातार भूकम्पका दुई ठूला धक्का महसुस गरिएपछि पुन: ठूलो भूकम्प जाने होकी भनेर सामाजिक सञ्चालतिर हल्लीखल्ली मच्चिएको छ ।
"पिकअप भ्यान दुर्घटना हुँदा १ को मृत्यु, ४ जना घाइते","दमक : झापाको कमल गाउँपालिका४ चुलाचुली मोडमा पिकअप भ्यान दुर्घटना हुँदा १ जनाको मृत्यु भएको छ भने ४ जना घाइते भएका छन्। मृत्यु हुनेमा दमक नगरपालिका वडा नम्बर ७ का महेश साह रहेका छन् । मंगलबार पूर्वपश्चिम राजमार्गमा पूर्वतर्फ जाँदै गरेको बा २१ च ३२२८ नम्बरको भ्यान आफैँ अनियन्त्रित भई दुर्घटना हुँदा ६५ वर्षीय साह गम्भीर घाइते भएका थिए। उपचारको लागि लाईफलाईन अस्पताल दमक ल्याउने क्रममा उनको बाटोमा नै मृत्यु भएको ईलाका प्रहरी कार्यालय दमकले जनाएको छ। त्यसैगरी भ्यानमा सवार दमक७ की ७ वर्षीया सोफिया तामाङ, दमक१२ बस्ने २८ वर्षिया इन्दिरा मगर, मोरङ लेटाङ नगरपालिका१० बस्ने ११ वर्षीया तुलसा लिम्बुलाई उपचारको लागि लाईफलाईन अस्पताल दमक ल्याइएको ईलाका प्रहरी कार्यालय दमकका प्रमुख प्रहरी उपरिक्षक श्यामल सुब्बाले जानकारी दिए। घाइते दमक नगरपालिका७ बस्ने ३० वर्षीय सन्तबहादुर तामाङलाई विराटनगर पठाइएको छ। पिकअप र चालकलाई प्रहरीको नियन्त्रणमा लिएको छ।"

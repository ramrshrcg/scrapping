शीर्षक,विवरण
भीसीटीएस : रूपान्तरणकारी सफ्टवेयर,"काठमाडौं : सानो लगानीमा विकास गरिएको एउटा सफ्टवेयरले अहिले नेपालको व्यापारिक कारोबारको सम्पूर्ण नापनक्सा नै परिवर्तन गरिदिएको छ। जसले सिंगो अर्थतन्त्र लाभान्वित छ। अनौपचारिक कारोबार नियन्त्रण गर्दै लगेपछि स्वतः पारदर्शी कारोबार र स्वच्छ व्यवसाय प्रवद्र्धन हुने नै भयो। औपचारिक अर्थतन्त्र विस्तार हुँदै जाँदा यसले सिर्जना गर्ने फाइदा बेहिसाब छन्। यस्तो बहुगुणी सफ्टवेयर ५ लाख रुपैयाँको लागतमा तयार भएको हो। सम्पूर्ण व्यापारिक कारोबारलाई अनुगमन गरेर राजस्व चुहावट नियन्त्रणका लागि राजस्व अनुसन्धान विभागले तयार पारेको भेहिकल कन्साइन्मेन्ट ट्र्याकिङ सिस्टम (भीसीटीएस) अर्थात् मालवस्तु तथा ढुवानीसाधनको अनुगमन प्रणालीअन्तर्गत अहिले मुलुकभित्र व्यवसायव्यवसायबीच हुने कारोबारको सम्पूर्ण विवरण उपलब्ध हुन्छ। त्यो पनि वास्तविक समय (रियल टाइम) मा। २०७५ असोजमा सबै मालबाहक सवारीलाई इन्टरनेटका माध्यमबाट एकसाथ अनुगमन गर्ने सोचबाट यसको विकास भएको हो। यो सोचलाई व्यवहारमा रूपान्तरण गरेका हुन् आन्तरिक राजस्व विभागका महानिर्देशक दीर्घराज मैनालीले। मैनाली उनै व्यक्ति हुन्, जसले नेपालको चर्चित मूल्य अभिवृद्धि कर (भ्याट) छली काण्डको अनुसन्धान गरेका थिए। २०६८ सालताका आन्तरिक राजस्व विभागको निर्देशक छँदा उनले भ्याट बिलको मिसम्याच (किन्ने र बेच्नेको कारोबारमा देखिएको बेमेल)को अनुसन्धान गरेका थिए। उनलाई साथ दिएका थिए, विभागका तत्कालीन महानिर्देशक राजन खनाल र उपमहानिर्देशक लक्ष्मण अर्याल। जो अहिले क्रमशः अर्थसचिव र राष्ट्रिय योजना आयोगका सचिव छन्। उनीहरूले तत्कालीन अर्थमन्त्री सुरेन्द्र पाण्डेलाई विश्वासमा लिएर अनुसन्धान अघि बढाएका थिए। भीसीटीएसको अवधारणा जन्माउने अनुसन्धान त्यही हो, मैनाली भन्छन्, राजस्व अनुसन्धान कार्यालयलाई भर्खरै प्रधानमन्त्री कार्यालय मातहत सारिएको थियो। उक्त विभागलाई नेतृत्व गरेका मैनालीलाई केही नयाँ र ठूलो काम गरेर देखाउने हुटहुटी थियो। उनले प्रधानमन्त्रीलाई आफूले सोचेको प्रणालीबारे ब्रिफिङ गरे। उनको प्रस्तुती सकिन नपाउँदै प्रधानमन्त्रीले भने, अघि बढ्नुस्। तपाइँलाई मेरो पूर्ण सहयोग रहन्छ। अघिल्लो वर्ष असोजदेखि काम सुरु भयो। यो कामका लागि धेरै बजेट थिएन। जम्मा १० लाख उपलब्ध थियो। त्यसलाई उनले ५०५० प्रतिशतमा बाँडे। ५ लाख रुपैयाँमा सफ्टवेयर विकास गराए। ५ लाख रुपैयाँ बजेटलाई निजी क्षेत्रसँग अन्तक्र्रिया र तालिम कार्यक्रमका लागि छुट्याए। भीसीटीएसको सञ्चलानमा ४ जना सूचनाप्रविधि इन्जिनियर, सर्भर र इन्टरनेटको लागतबाहेक अहिले कुनै ठूलो लागत छैन। भीसीटीएस कार्यान्वयनमा निजी क्षेत्रलाई तयार गर्नु जरुरी थियो। सफ्टवेयर तयार भएपछि अन्तक्र्रिया र तालिमलाई पनि सघन बनाए। निजी क्षेत्रलाई यो प्रणालीले कसरी पारदर्शी र स्वच्छ व्यवसाय प्रवद्र्धनमा सहयोग पुग्छ भनेर बुझाए। बजारमा बिलबिजक जारी नहुँदा भइरहेको राजस्व चुहावट र बजारका विकृति निराकरणबारे बुझाएपछि निजी क्षेत्र सहभागी हुन राजी भयो। यसरी साउन १ देखि पूर्णरूपमा भीसीटीएस सञ्चालनमा आएको छ। व्यवसायव्यवसाय (बीटूबी) कारोबार गर्ने तथा ढुवानी कम्पनी र भन्सार एजेन्ट यसमा अनिवार्य दर्ता हुनुपर्छ। यो व्यवस्था कार्यान्वयनमा आएसँगै राजस्व अनुसन्धान विभागका चेकपोस्ट हटाइएका छन्। ती चेकपोस्टले गर्ने काम अब विभागको इन्टेलिजेन्स रुम मा बसेर गर्न सकिन्छ। कुन मालबाहक सवारी कहाँबाट कहाँ गइरहेको छ, कतिबेला कहाँ पुग्यो ? सबै अनुगमन गर्न सकिन्छ। मालवस्तुका आयातकर्ता र निर्यातकर्ताबाहेक, आन्तरिक उत्पादनका वस्तुको थोक विक्रेता यो प्रणालीमा अनिवार्य दर्ता हुनुपर्छ। हरेक दिन १३ देखि १४ हजार मालबाहक सवारीसाधनले आफ्नो विवरण प्रविष्ट गरेर सडकमा गुडेका हुन्छन्। यसका प्रयोगकर्ता (युजर) को संख्या ५५ हजार पाँच ९५ पुगिसकेको छ। वस्तु लोड गरिसकेपछि र निश्चित गन्तव्यमा पुगेर वस्तु अनलोड गरेपछि सूचना दिनुपर्छ। इन्टरनेटको माध्यमबाट गन्तव्यमा पुगेर वस्तु अनलोड गरेको सूचना नदिए उक्त नम्बरको सवारीसाधनमा नयाँ लोड गरेर अर्को गन्तव्यमा जानका लागि अत्यावश्यक सूचना प्रविष्ट गर्न मिल्दैन। मालवस्तु ओसारपसार गर्नुपर्दा लोड लिइसकेपछि उक्त प्रणालीमा सबै सूचना दाखिल गराएपछि त्यसले दिने क्यूआर कोड लिएर चालकले आवश्यक परेको ठाउँमा देखाउन सक्छ। कुनै दस्तावेज पनि बोक्नुपरेन। यसमा सम्बन्धित व्यापारी, उद्योगउत्पादनकर्ता, आयातकर्ता, थोक विक्रेता, ढुवानी कम्पनी र भन्सार एजेन्टको सम्पूर्ण सूचना उपलब्ध छ। विगतमा जस्तो अर्कैका नाममा कम्पनी खोलेर कारोबार गर्ने र कर दायित्व फछ्र्यौट नगरी हराउने फर्मकम्पनी सञ्चालनमा रहने कुनै गुञ्जायस नै रहँदैन। विभागको सर्भरमा अहिले व्यावसायिक कारोबार (क्रेताविक्रेता)को २५ लाख बिल जम्मा भइसकेका छन्। यसमा भन्सारको घोषणादेखि बजारको प्रतियुनिट मूल्यसमेत पत्ता लाग्छ। प्रज्ञापनपत्रदेखि बिलबिजकसम्म यसमा अपलोड हुन्छ। भन्सार विभागले सन्दर्भ मूल्यसूची तयार गर्ने गरी बजार सर्वेक्षण र आन्तरिक राजस्व विभागले हेर्ने भ्याटको मिसम्याच, बजार अनुगमनलाई राजस्व अनुसन्धान विभागको भीसीटीएसमा उपलब्ध सूचना महत्त्वपूर्ण हुनसक्छ। राजस्व चुहावट नियन्त्रणमात्र होइन, बजारमा स्वच्छ प्रतिस्पर्धा प्रवद्र्धन गर्न तथा उपभोक्ता संरक्षणका लागि यो प्रणाली बहुगुणी सावित भएको छ।"
ऊर्जा सम्मेलनमा ६ समझदारी,"काठमाडौं : ऊर्जा सम्मेलन २०१९ विभिन्न ६ वटा सम्झौता गर्दै समापन भएको छ। सम्मेलमा ६ सम्झदारी ऊर्जा विभिन्न नियायबीच द्विपक्षीय समझदारी भएको हो। सम्मेलनको भारत सरकार स्वामित्वको एनएचपीसी लिमिटेड र नेपाल सरकार स्वामित्वको हाइड्रोइलेक्ट्रिसिटी एन्ड इन्भेस्टमेन्ट कम्पनी लिमिटेड (एचआईडीसीएल) को साझेदारी पत्रमा हस्ताक्षर भएको छ। यो सम्झौतामा दुई वटा समझदारी रहेको इप्पानले जानकारी दिएको छ। इन्डियन इनर्जी लिमिटेड र स्वतन्त्र ऊर्जा उत्पादकहरूको संस्था, नेपाल (इप्पान)बीच तेस्रो समझदारी भएको छ। जलविद्युत्मा लगानी गर्नका लागि दुवै सरकारी स्वामित्वका एचआईडीसीएल र एनएचपीसीबीच एमओएमा हस्ताक्षर भएको हो। एचएचपीसी भारतको केन्द्रीय सरकारको स्वामित्वको कम्पनी हो। यस्तै डिलोइट बैंगलादेश र इप्पानबीच नेपालको जलविद्युत्का लागि क्षेत्रीय बजारको अवसर पहिचानसम्बन्धी अनुभव आदनप्रदान गर्ने सम्झौता भएको छ। यस्तै आईएफसी र इप्पानबीच ऊर्जा क्षेत्रमा महिला सहभागिता तथा सशक्तीकरण बढाउने समझदारी भएको छ। सम्मेलनमा २१ देशका ७६४ जनाले सहभागिता जनाए। यस्तै कार्यपत्र प्रस्तुतकर्तासहित ७९ वक्ता थिए भने ८७ वटा व्यापारिक मिटिङ (बीटूबी) भएको थियो। अर्को सम्मेलनको आठौं संस्करण तीन वर्षपछि गर्ने घोषणा पनि आयोजक संस्थाले गरेको छ। विद्युत् व्यापारका लागि क्षेत्रीय सहकार्य तथा प्रसारण सञ्जाल निर्माण गर्न मुख्य रूपमा राजनीतिक इच्छाशक्ति आवश्यक रहेको निष्कर्षसहित ऊर्जा सम्मेलन २०१९ सकिएको हो। सम्मेलनको समापन समारोहमा बोल्दै भौतिक पूर्वाधार तथा यातायातमन्त्री बसन्तकुमार नेम्वाङले नेपालमा २० हजार मेगावाट क्षमताका जलविद्युत् आयोजना निर्माणमा जान सकिने बताए। यसका लागि द्विदेशीय तथा बहुदेशीय राजनीतिक सहमतिको अभावमा बजारको उजागर हुन नसकेको उनको भनाइ थियो। नेपालमा स्थीर सरकार रहेकाले ढुक्क भएर लगानी गर्न उनले अन्तर्राष्ट्रिय लगानीकर्तालाई आग्रह गरे। प्रदेश नम्बर १ का मुख्यमन्त्री शेरधन राईले १५ सय मेगावाट क्षमताको आयोजना आफैंले बनाउने घोषणा गरेका छन्। ऊर्जा सम्मेलन २०१९ को दोस्रो दिनको ऊर्जा परियोजनाको सहजीकरण र नियमनः संघीयतामा ऊर्जा विकासको लाभ बाँडफाँडका चुनौती विषयक कार्यक्रममा मुख्यमन्त्री राईले प्रदेश आफैँले जलविद्युत् आयोजना बनाउने आवश्य तयारी गरिरहेको बताए। प्रदेशले सार्वजनिकनिजीसाझेदारी (पीपीपी) मोडलमा आयोजना निर्माणको गर्न लागिएको उनले जानकारी गराए। अर्थमन्त्री युवराज खतिवडाले ऊर्जा क्षेत्रमा लगानी बढाउन निजी क्षेत्रका बैंक तथा वित्तीय संस्था, विदेशी बैंक तथा अन्तर्राष्ट्रिय वित्त साझेदारसँग आग्रह गरे। नेपालमा इन्धनमार्फत उत्पादन हुने (फोसिल फ्युल) ऊर्जाको खपत धेरै मात्रामा रहेकाले यसलाई केही वर्षभित्रै १५ प्रतिशतले कम गर्ने मन्त्री खतिवडाले बताए। म विदेशी लगानीकर्तालाई नेपालको समग्र ऊर्जामा लगानी गर्न आह्वान गर्छु। लगानीको प्रतिफल फिर्ता लैजान नेपालले सहज वातारण सिर्जना गरेका छ, उनले भने। आगामी पाँच वर्षमा प्रतिव्यक्ति विद्युत् खपतको दरलाई बढाएर १ हजार ५०० युनिट बनाउने योजना रहेको उनले सुनाए। कार्यक्रममा बोल्दै एसियाली पूर्वाधार विकास बैंकका महानिर्देशक यी यिन पाङले नवीकरणीय ऊर्जामा लगानी विस्तार गर्ने योजना रहेको जानकारी दिए। उनले नेपालको जलविद्युत् क्षेत्रका तीन वटा आयोजनामा लगानी गरिरहेको र निकट भविष्यमै ठूला आयोजनमा लगानी गर्ने तयारी भएको उनले जानकारी दिए। विद्युतीय सवारीको प्रयोग बढ्दै गएको र पेट्रोलियम पदार्थबाट चल्ने सार्वजनिक सवारीको तुलनामा सस्तो र भरपर्दो हुन थालेको भन्दै यसको प्रवद्र्धन गरिने भएको छ। कन्साइ पावर जापानका महाप्रबन्धक मिचियाकी मास्टुमुराले जलाशययुक्त परियोजनामा विद्युत् खरिद बिक्री सम्झौता (पीपीए) मोडालिटीबारे प्रस्तुती राखेका थिए। भारतीय लगानीमा निर्माणाधीन नौ सय मेगावाटको अरुण तेस्रो जलविद्युत् आयोजना समयमै निर्माण सक्ने प्रतिबद्धता व्यक्त गरिएको छ। २४ प्रतिशत मात्रै निर्माण भएको यो आयोजना प्रवद्र्धक सतलजल जलविद्युत् निगम लिमिटेडका प्रमुख कार्यकारी अधिकृत (सीईओ) अरुण धिमानले यसलाई तोकिएकै समयमा सक्ने प्रतिबद्धता व्यक्त गरे।"
"प्रचण्डलाई थकानको हाई, किसानलाई बाली भित्र्याउने चटारो","काठमाडौं : सत्तारुढ नेपाल कम्युनिस्ट पार्टी (नेकपा)को भातृ संगठन राष्ट्रिय युवा संघले आइतबार पहिलो राष्ट्रिय भेला सम्पन्न गर्यो। जहाँ पार्टी अध्यक्ष पुष्पकमल दाहाल 'प्रचण्ड' पनि सहभागि थिए। मन्चमा बसिरहेका प्रचण्डलाई थकानको हाई'ले पछ्याइरहेको थियो। यसै साता किसानलाई भने मंसिरे चटारोले छपक्कै छोप्यो। बाली भित्र्याउँदै गरेका किसानका दृश्य थुप्रै देख्न पाइयो। भारतका विश्व चर्चित पूर्वक्रिकेटर सचिन तेन्दुलकरले यसै साता नेपाल भ्रमण गरे र बालबालिकासँग कीर्तिपुर मैदानमा क्रिकेटसमेत खेले। उमा विष्ट, सुनिता डंगोल र दीपेन श्रेष्ठले यसै साताभित्र खिचेका तस्बिर :"
"भारतको भ्रम : काली उहीं छ, नक्साबाट नाम मात्र झिकियो","काठमाडौं : नेपालमा चर्को विवाद भएपछि भारतले नक्सा तत्काल संशोधन गर्दै अर्को भ्रम छरेको छ। कात्तिक १५ गते जारी नक्सामा काली नदी भारतमा प्रस्ट देखिएपछि विवाद बढेको थियो। यो साता बनाएको अर्को नक्सामा काली नदी त्यहीँ छ, मात्र नाम झिकिएको छ (हेर्नुहोस् २ फरक नक्सा)। जम्मु कश्मीरलाई दुई प्रान्तमा विभाजन गरेपछि जारी नक्सामा भारतले काली नदीलाई पुरानै स्थानमा राखेको थियो। लिम्पियाधुरालाई काली नदी मुहान स्वीकार गरेको थियो। सर्भे अफ इन्डियाले तीन साता नबित्दै नवौं संस्करणको नक्सा बाहिर ल्याएको हो। भारतले नक्सालाई उलटपुलट गर्दै नेपाली भूमि अतिक्रमण गरिरहेको छ। सुगौली सन्धिमा नेपालको पश्चिमी सीमा काली नदी स्पष्ट छ। सन् १८५६ सम्म जारी नक्सामा काली नदीको मुहान अर्थात् लिम्पियाधुरासम्मकै भूभाग नेपाली भएको प्रस्ट थियो। सीमाविद् पुण्यप्रसाद ओलीले भारतले नक्सा बंग्याएर नेपाली भूमि अतिक्रमण गरेको विषय नयाँ नभएको बताए। भारतले सन् १८५६ देखि नै कार्टोग्राफिक इन्क्रोचमेन्ट गर्दै आएको छ, उनले भने, यसपछि पटकपटक नक्सा बग्ंयाउने काम भइरहेको छ। उनका अनुसार भारतले काली नदीलाई तीन ठाउँमा सारिसकेको छ। सन् १९६२ मा भारत र चीन युद्धपछि तत्कालीन नेपाल सरकारकै सहमतिमा कालापानीमा भारतीय सेना बस्यो। भारतले त्यही भूभागमा छुट्टै कुलो बनाएर लिपु खोलाको पानी ल्याएर पोखरी बनायो। त्यसैबाट निकालेर कृत्रिम काली नदी बनायो। भारतले लिम्पियाधुरा क्षेत्रको ३३५ र कालापानी लिपुलेकको ६० वर्गकिलोमिटरसहित ३९५ वर्गकिलोमिटर नेपाली भूभाग कब्जा गरेको छ। सुगौली सन्धिअनुसार नावी, कुटी, गुन्जी र गव्र्याङ गाउँ नेपालमा पर्छ। २०१८ सालमा ती गाउँको जनगणना नेपालबाटै भएको थियो। नापी विभागका पूर्वमहानिर्देशकसमेत रहेका ओलीका अनुसार नेपाल अझै चुप लगेर बसेमा १० किलोमिटरपूर्वको टिंकर खोलालाई भारतले सीमा नदी भन्न बेर लाउने छैन। ओलीले भने, जे कुरा साँचो थियो, त्यो ख्याल नगरी उसले नक्सा जारी गयो। सबैले विरोध गरेपछि परिवर्तन गर्दै पुरानै नक्सा ल्याएको हो। नदीविज्ञ जगतकुमार भुसाल पनि भारतले गल्तीबस नक्सामा काली नदी राखेको बताउँछन्। त्यो नक्साका आधारमा ठूलो भूमि नेपालको हुने देखिएपछि रातारात भारतले अर्को नक्सा जारी गरेको उनको ठहर छ। पिलर भए साथ्र्यो, नदी उचालेर सार्न सकिन्न, अनि उसले नामै सारिदियो, उनले भने, पहिला काली लेख्यो, अहिले त्यहाँ खाली राखेको छ। भुसालका अनुसार भारतले कात्तिक १५ गते जारी गरेको नक्सामा काली लेखेको नदी धौली हो। लम्बाइका हिसाबले काली र धौली समान छन्। २३ वर्षअगाडि काली र धौली को लम्बाइ सूक्ष्म रूपले नापेको स्मरण भुसालले गरे। अतिक्रमण थप बलियो बनाउन धौलीको शिरलाई कालीको शिर देखाएर नेपालीको आवाजलाई कमजोर बनाउने प्रयासस्वरुप काली देखाएको हुन सक्छ, उनले भने, नेपालमा कालीपूर्वको भूभाग नेपालको भएकोे र कुनै बहानामा पनि नझुक्ने आवाज गुन्जिरहेपछि सच्याए छ। तर बदमासी कायमै छ। उनले माथिल्लो नदीलाई काली लेख्नुपर्नेमा खाली छाडेर मिचहा प्रवृत्ति देखाएको बताए। भूमि व्यवस्था, सहकारी तथा गरिबी निवारण मन्त्रालयले भारतले नयाँ नक्सा जारी गरेर काली नदी गायब पारेको पुष्टि गरेको छ। मन्त्रालयका प्रवक्ता जनकराज जोशीले भारतले काली नदी पुनः गायब गरेको बताए।"
काठमाडौंकेरुङ रेल वार्ता : सम्भाव्यता अध्ययन अघि बढाइने,"काठमाडौं : नेपालचीनबीच अन्तरदेशीय रेलसेवा निर्माणसम्बन्धी पाँचौं चरणको वार्ता काठमाडौंकेरुङ रेलमार्गको सम्भाव्यता अध्ययनमा केन्द्रित हुने भएको छ। अन्तरदेशीय रेलसेवा निर्माणसम्बन्धी छलफल गर्न चीनको नेसनल रेल्वे अथोरिटीका डेपुटी एडमिनिस्ट्रेटिभको नेतृत्वको टोली सोमबार काठमाडौं आउँदै छ। टोलीसँग काठमाडौं केरुङ मार्गको सम्भाव्यताबारे तथ्यसहित छलफल हुने जानकारी दिइएको छ। नेपाली पक्षको नेतृत्व भौतिक मन्त्रालयका सचिवले गर्नेछन्। चिनियाँ टोलीसँग नेपाली पक्ष काठमाडौंकेरुङ रेलमार्ग सम्भाव्यता अध्ययन कार्यान्वयनमा लग्ने विषयमा केन्द्रित हुने भौतिक पूर्वाधार तथा यतायात मन्त्रालयको गुणस्तर तथा वैदेशिक सहयोग महाशाखा हेर्ने सहसचिव गोपालप्रसाद सिग्देलले अन्नपूर्णलाई बताए। काठमाडौंकेरुङ रेलमार्गको सम्भाव्यता गर्न चीन सहमत छ। अब अध्ययन प्रक्रिया अघि बढाउने हो, सहसचिव सिग्देलले भने, सम्भाव्यता अध्ययनकै विषयमा केन्द्रित रहेर वार्ता गरिनेछ। छिटो सम्पन्न गर्न नेपाली पक्षबाट उपलब्ध गराउनैपर्ने विषयको सम्भवतः यही वर्ताबाट टुंगो लाग्नेछ। असोजमा चिनियाँ राष्ट्रपति सी चिनफिङको भ्रमणका क्रममा काठमाडौंकेरुङ रेलमार्गको सम्भाव्यता अध्ययन गर्ने सहमति भएको थियो। अन्तरदेशीय रेल्वे सेवा विस्तार सम्बन्धमा प्रत्येक वर्ष दुई पटक नेपालचीनबीच रेल सेवा विस्तारसम्बन्धी द्विपक्षीय वार्ता हुँदै आए पनि यसले कुनै कामको मोडल तय गर्न सकेको छैन। असारमा चौथो चरणको वार्ता चीनमा आयोजना गरिएको थियो। यो पटकको वार्ता काठमाडौंमा हुँदैछ। नेपाल र चीनबीच ०७२ सालमा व्यापार र पारवहनसम्बन्धी महत्त्वपूर्ण समझदारी भएपछि यसको कार्य पनि अघि बढेको हो। चौथो वार्तामा चीनका तर्फबाट निर्माण गरिएको पूर्वसम्भाव्यता अध्ययन प्रतिवेदनको ब्रिफिङ नेपाली पक्षलाई गराएको थियो। वार्तामा चिनियाँ टोलीले सम्भाव्यता अध्ययनका लागि रेलमार्ग निर्माण हुने क्षेत्रको नक्सा, जनसंख्या, घरटहरा, निकुञ्ज र जंगलको विवरण माग गरेको थियो। अबको वार्तामा पनि चिनियाँ पक्षले यही विषयमा नेपालीबाट सहजीकरणको माग राख्ने सम्भावना छ। यसका लागि मन्त्रालयले एक सहसचिवको नेतृत्वमा कमिटी गठन गर्नेछ। कमिटीले काठमाडौंकेरुङ रेलमार्गको सम्भाव्यता अध्ययनका लागि चिनियाँ पक्षले माग गरेको विवरण संकलन गर्ने मन्त्रालयका एक अधिकारी बताउँछन्। सम्भाव्यता अध्ययनसँगै विस्तृत परियोजना प्रतिवेदन (डीपीआर) पनि चीनकै आर्थिक तथा प्राविधि सहयोगमा निर्माण गर्न आग्रह गरिने सिग्देलले बताए। चीनले निर्माण गरेको पूर्वसम्भाव्यता अध्ययनअनुसार काठमाडौंकेरुङ रेलमार्ग जटिल भौगोलिक संरचनामा निर्माण गर्नुपर्नेछ। रसुवागढी सीमा नाकादेखि काठमाडौंसम्मको दूरी ७२२५ किलोमिटर हुनेछ। रेलमार्गको ९८५ प्रतिशत खण्ड पुल तथा सुरुङमा रहनेछ। यसमा चारवटा स्टेसन रहनेछ भने सातवटा सुरुङमार्ग निर्माण गर्नुपर्नेछ। आयोजना सम्पन्न गर्न नौ वर्ष लाग्ने प्रतिवेदनमा उल्लेख छ। रेलमार्ग निर्माण गर्न करिब तीन खर्ब रुपैयाँ लाग्ने प्रारम्भिक अनुमान छ। सम्भाव्यता अध्ययन चीनबाट हुने भए पनि डीपीआर निर्माणका लागि सहमति हुन बाँकी छ। डीपीआरसम्म चीनले नै निर्माण गरिदिने प्रति नेपाली पक्ष आश्वस्त देखिएका छन्। डीपीआर तयार भइसकेपछि मात्र रेलमार्ग निर्माणको लगानीको मोडालिटीको बहस छेडिनेछ। डीपीआरपछि मात्र रेलमार्गको अवधारणले मूर्त रुप लिन्छ। अहिले यो रेलमार्गको पूर्वसम्भाव्यता अध्ययन मात्र भएको छ। यो अध्ययनले देखाएको लागत पूर्ण हैन, उनले भने, डीपीआरले लागत थपघट गराउन सक्छ। परियोजनामा लगानीका लागि अनुदान वा ऋण के र कति हुने विषयमा उच्चस्तरीय छलफल अघि बढेको छैन।"
सीमा अतिक्रमणबारे तर्कंदै सरकार,"काठमाडौं : भारतले जारी गरेको राजनीतिक नक्सामा कालापानी क्षेत्र समेटिएपछि नेपालमा चर्को विरोध भयो। सरकारले ध्यानाकर्षण भएको भन्दै विज्ञप्ति जारी गर्यो। भारतीय विदेश मन्त्रालयका प्रवक्ता रविश कुमारले नक्सा ठिक रहेको बताए। सर्वपक्षीय बैठक बस्यो। सरकारले भारतलाई कूटनीतिक नोट पठायो। रविश कुमारले आफ्नो अडान दोहोर्याए। रविश कुमारको दोस्रो अडानपछि नेपालले कुनै प्रतिक्रिया जनाएको छैन। न त कूटनीतिक संवाद अघि बढाएको छ। सीमा अतिक्रमणबारे सरकारको स्वर बिस्तारै मलीन हुँदै गएको छ। उल्टै परराष्ट्रमन्त्री प्रदीप ज्ञवाली र परराष्ट्र सचिव शंकरदास बैरागी शनिबार रुस र सर्बिया भ्रमणमा निस्कन लागेका छन्। उनीहरू गम्भीर विषयलाई बेवास्ता गर्दै साताव्यापी विदेश भ्रमणमा जान लागेका हुन्। परराष्ट्रमन्त्री र सचिव विशेष परिस्थिति र बहुद्देश्यीय संगठनको कार्यक्रममा मात्र जाने चलन छ। तर दुवै जना सम्बन्धको सन्तुलन भन्दै रुस र सर्बिया भ्रमणमा जान लागेका छन्। परराष्ट्रमन्त्री ज्ञवालीले मंसिर ९ मा रुसका विदेशमन्त्री सेर्गेई लभ्रोभसँग वार्ता गर्ने कार्यक्रम छ। सर्वत्र कालापानी क्षेत्रका विषयमा छलफल चलिरहेको छ। यसलाई बेवास्ता गर्नु दुर्भाग्य हो, पूर्वशिष्टाचार महापाल गोपालबहादुर थापाले भने, ठूलो र बलियो मुलुकलाई वार्तामा सहमत गराउन अनेक कूटनीतिक च्यानल प्रयोग गर्न आवश्यक छ। त्यसमा दत्तचित्त हुनुपर्छ। मुलुकको भूभाग मिचिएको विषयमा गम्भीर वार्ता गर्न आवश्यक रहेको उनले बताए। पूर्वराजदूत डा दिनेश भट्टराईले वार्ताबाट समाधान गर्नुपर्नेमा सरकारको ध्यान अन्यत्रै जान थालेको बताए। उनले भने, छलफलका लागि लगातार पहल गर्नपर्छ। भारतबाट तत्काल प्रतिक्रिया आइरहेको छ। तर, हामीले स्पष्ट धारणा राख्न सकेका छैनौं। यस्तो समयमा विदेश भ्रमणको औचित्य नरहेको उनको सुझाव छ। परराष्ट्रले सगरमाथा डाइलगको सचिवालय उद्घाटन गरेको भन्दै पत्रकार भेला गराएको छ। तर, कालापानीलगायतका विषयमा अन्तरक्रिया गर्न सकेको छैन।"
के गर्लान् उपेन्द्र यादव ?,"काठमाडौं : प्रधानमन्त्री केपी ओलीले सोध्दै नसोधी उपप्रधानमन्त्री उपेन्द्र यादवलाई स्वास्थ्यबाट कानुन मन्त्रालयमा सरुवा गरिदिए। मन्त्रिपरिषद् पुनर्गठन हुँदा भारत भ्रमणमा रहेका यादव आक्रोशित हुँदै शुक्रबार फर्किएका छन्। उनी नआउँदै देशभित्र यो प्रश्न उब्जिएको छ, अब उनी के गर्लान् ? उनको पार्टी समाजवादीमा यसै विषयमा मतभेद सुरु भइसकेको छ। कोही सरकार छाड्नुपर्ने तर्कमा छन् भने कतिपय अझै हेर्नुपर्ने धारणामा। समाजवादीका अर्का अध्यक्ष डाबाबुराम भट्टराई तत्काल सरकारबाट बाहिरिनुपर्ने पक्षमा छन्। डा भट्टराई यादवको मन्त्रालय परिवर्तनमा प्रधानमन्त्रीको शैली निरंकुश देखिएको भन्दै यसबारे गम्भीर समीक्षा गर्नुपर्ने अडानमा छन्। समाजवादी पार्टी सरकारमा सामेल नहोस् भन्ने सोच राखेकै कारण पनि फर्कनुको विकल्प नभएको सुझाव भट्टराईको छ। उपप्रधानमन्त्री यादव निकट समाजवादी पार्टीका नेता डा शिवजी यादव मन्त्रालय हेरफेर हुँदैमा सरकारबाट बाहिरिनुपर्ने तर्क सही नभएको बताउँछन्। डा यादवले आफूहरू सरकारबाट बाहिरिएमा राजपा सरकारमा जाने दाबी गरे। उनले राजपालाई सरकारमा जान नदिइने बताए। संघीय सरकारमा राजपा सहभागी भएलगत्तै प्रदेश २ मा समेत नेकपा र राजपा मिलेर नयाँ सत्ता समीकरण निर्माण हुन सक्ने उनको अनुमान छ। अघिल्लो साता काठमाडौंमा बसेको समाजवादी पार्टीको संघीय परिषद् र केन्द्रीय समिति बैठक सरकारमा बस्ने या नबस्नेबारेमा ठोस निर्णय गर्न सकेन। संघीय परिषद्मा अध्यक्ष भट्टराईले सरकारबाट बाहिरिने प्रस्ताव गरे पनि यादवकै अनिच्छाका कारण केन्द्रीय समितिले आवश्यक परेका बेला पदाधिकारी बैठकले निर्णय लिने भन्दै पन्छिए। केन्द्रीय समितिबाट पन्छिए पनि प्रधानमन्त्रीको पछिल्लो कदमले समाजवादी पार्टीका अध्यक्ष यादव सकसमा परेका छन्। कांगे्रस नेता अफताब आलम १२ वर्षअघिको बम बिस्फोटको घटनामा पुर्पक्षका लागि कारावास चलान भएपछि उपेन्द्र यादवमाथि पनि पहिलो मधेस आन्दोलनलगत्तै भएको गौर घटनामा कारबाही गर्न माग गर्न थालिएको छ। रक्षामन्त्री ईश्वर पोखरेलले हालै एउटा कार्यक्रममा गौर घटनाको छानबिन हुने बताएपछि यादव तर्सिएका छन्।"
सुस्ताकी लैलाको मजनु प्रेम,"परासी : वास्तविक नाम नुरुजा बेगम। प्यारो गरेर रेखदेख गर्दै आएको जमिनलाई भारतीय एसएसबीले अतिक्रमण गर्न थाल्यो। नेपाली सुस्तावासी र भारतीय पक्षबीच भनाभन भयो। उनले उद्घोष गरिन्, आजदेखि मेरो नाम लैला भयो। २०३४ सालमा नारायणीमा आएको भीषण बाढीले नदीको धार परिवर्तन गर्यो। धार परिवर्तन गर्नुअघि नेपालभारतको सिमाना नारायणी नदी थियो। धार परिवर्तनसँगै नारायणी नदी पश्चिमको त्रिवेणीघाटदेखि सगरदिनसम्मको गाउँ पूर्वतर्फ पुग्यो। सोही गाउँ हो सुस्ता। पश्चिम नवलपरासीको सुस्ता गाउँपालिका५ मा पर्ने सुस्तालाई तीनतर्फबाट बिहारले घेरेको छ। नारायणीपारि रहेको सुस्तालाई भारतले ४०४२ सालदेखि आँखा लगाउन थालेको हो। सुस्ताका स्थानीय त्यही बेलादेखि भूमिरक्षाका लागि लड्दै आएका छन्। ६२ वर्षीया लैला भारतीय पक्षले विवाद निकाल्न थालेपछि तन्नेरी जोश लिएर भूमिरक्षाका लागि लाठी र भाटा लिएर सीमामा पुग्छिन्। लैला नाम राख्नुको कारण बताउँदै उनले भनिन्, पहिला गाउँमा धार्मिक कार्य र विवाह हुँदा डेक ल्याएर फिल्म हेर्ने चलन थियो। एक दिन गाउँमा लैलामजनु फिल्म चलेको थियो। मैले फिल्म सुरुदेखि अन्तसम्म हेरें। उनीहरूको प्रेम देखेर म प्रभावित भएँ। मैले सबैभन्दा बढी माया गर्ने मेरो भूमि नै हो। त्यसै दिनदेखि मैले गाउँलेलाई भनें, आजदेखि मेरो नाम लैला भयो। भारतले सीमा विवाद निकालेर विवादमा ल्याएको सुस्तामा दैनिक विभिन्न संघसंस्था, राजनीतिक दल, भ्रातृ संगठन, पत्रकारलगायतको टोली पुग्छन्। नयाँ पुस्तालाई उनको वास्तविक नाम थाहा छैन। सुस्तामा पुग्ने जोकसैले लैला दिदी हुनुहुन्न भनेर सोधखोज गर्छन्। म लैला हुँ। मजनु मेरो भूमि हो, जुन भूमि सुस्ता हो। मेरो मजनुलाई कसैले गिद्दे आँखा लगाउन खोजे ज्यानै लिन्छु, लैलाले भनिन्। सुस्ताको कुल क्षेत्रफल ४० हजार ९ सय ८० हेक्टर छ। १४ हजार हेक्टर भारतले अतिक्रमण गरिसकेको छ। साढे ७ हजार हेक्टरमात्र सुस्तावासीले भोगचलन गर्दै आएका छन्।आन्दोलनको अगुवाइ गर्दै लैला बेगम भारतले विवाद निकालेपछि धनैया रेता गाउँको १९ हजार चार सय ८० हेक्टर पर्ती जग्गासहितको जंगल क्षेत्र नेपालभारत दुवै देशका जनताले जोतभोग नगर्ने सहमति गरेर छाडिएको छ। २०६२ सालमा भारतीयले एकाएक भूमि अतिक्रमण तीव्र बनाए। २०६४ सालमा स्थानीय र सीमा क्षेत्रका दुई देशका प्रशासनसहित बसेर उक्त क्षेत्र कसैले पनि भोगचलन गर्ने भन्दै सहमति गरिएको हो।सुस्ता गाउँ सहमतिको समयमा विवाद निकालेको जग्गालाई भारतले आधाआधा बाँडेर लिन भनेको थियो। सुस्तावासीले नमानेपछि अहिले गौचरनका रुपमा छाडिएको छ। तर पनि बेला बेलामा भारतले अतिक्रमण गर्न खोज्छ, लैला भन्छिन्, हाम्रो जमिन भारतीयलाई किन आधा दिने ? विवाद निकालेको जग्गा र अतिक्रमण गरेको १४ हजार हेक्टर फिर्ता नभएसम्म मेरो नाम लैला नै रहनेछ। उनको ५ बिघा जमिन छ। अन्य जमिन अतिक्रमण गरेर भारतीयले लिएको उनले बताइन्। भएको जग्गाको पनि प्रमाण पुर्जा छैन। सुस्ताका अधिकांश स्थानीयसँग जोतभोग गरेको जग्गाको पुर्जा छैन। नागरिकता नहुँदा पुर्जा बन्न नसकेको हो। लैलाका पति २ छोरा र २ छोरी छन्। लैला नेपालकै त्रिवेणीमा जन्मिएकी हुन्। छोराछोरी सबैको नेपालमा विवाह भएको छ। सुस्ताका धेरै स्थानीयको नागरिकता छैन। लैलाको पनि नागरिकता छैन। सुस्ता गाउँमा २ सय ६५ घरधुरी छन्। तीन हजार १ सय ३३ जनसंख्या छ। तीमध्ये करिब तीन सय ५० जनाको मात्र नागरिकता छ। एक दिन अवश्य मेरो नागरिकता बन्ला, उनले भनिन्, नागरिकतामा पनि मेरो नाम लैला राख्नेछु। सीमास्तम्भ नहुँदा पटकपटक भारतीयले दुःख दिने गरेको सुस्तावासीको गुनासो छ। अस्थायी सीमा निर्धारण गरिएको छ। सीमाको उत्तरतर्फ थारु टोलको सिमलको रूख, दक्षिणतर्फ कल्भर्ट, पूर्वतर्फ जंगल र पश्चिममा नारायणी नदी छ। सुस्तावासी अस्थायी सीमालाई मान्न तयार छैनन्। सीमाभन्दा धेरै परसम्म हाम्रो जग्गा हो, लैलाले भनिन्। सुस्तामा सशस्त्र प्रहरी बल र नेपाल प्रहरीको अस्थायी प्रहरी पोस्ट छ। सशस्त्र प्रहरीले गस्ती बढाएपछि अहिले भारतीयले अतिक्रमण रोकेका छन्। सुस्तावासीले पटकपटक नापनक्सासहित स्थायी स्तम्भ निर्माणका लागि नेपाल सरकारसँग माग गरिरहेका छन्। केही वर्षअघि काठमाडौंमा अनशन बस्ने क्रममा स्थानीय रामनन्दन चमारको मृत्यु भयो। तैपनि सरकारले भूमिरक्षाका लागि चासो नदिएको सुस्तावासीको गुनासो छ। नारायणी नदीमा पुल नहुँदा भारत बिहारको भैंसालोटन हुँदै सुस्ता पुग्नुपर्ने बाध्यता उनीहरूको छ। दुई वर्षअघि नारायणी नदीमा पुल बनाउने ठेक्का भए पनि निर्माण व्यवसायीले काम नथालेकाले अलपत्र छ। सुस्ता गाउँ शिक्षा, स्वास्थ्य, बाटो, घाटो, विद्युत्लगायत न्यूनतम सुविधाबाट पनि वञ्चित छ। भारतले आफ्नो नक्सामा कालापानी, लिपुलेक र लिम्पियाधुरा पारेपछि त्यसलाई फर्काउन दबाब बढेको छ। नेपाल सरकारले उक्त समस्या समाधानका लागि भारतसँग पहल गर्ने क्रममा सुस्ताको समस्यालाई पनि उठान गर्न सुस्तावासीले माग गर्दै आएका छन्।"
उत्कृष्ठ तीन करदाता सम्मानित,"गोरखा : आन्तरिक राजस्व कार्यालय, दमौलीले गोरखाका सत्यसाई हार्डवेयरका सञ्चालक इश्वरकाजी मास्केलाई उत्कृष्ठ करदाता घोषणा गरी सम्मान गरेको छ। शनिबार सम्पन्न आठौं कर सप्ताहको समापन कार्यक्रममा दमौलीमा आयोजित कार्यक्रममा गोरखाका मास्के, तनहुँको रोयल सहकारी संस्था लिमिटेड र लम्जुङको ग्लोबल आईएमई लघुवित्त वित्तीय संस्थालाई उत्कृष्ठ करदाता सम्मान प्रदान गरेको हो। आन्तरिक राजस्व कार्यालय दमौलीको कार्यक्षेत्रभित्र पर्ने गोरखा, तनहुँ, लम्जुङ र मनाङ जिल्लाका सबैभन्दा धेरै आयकर तिर्ने व्यापारिक प्रतिष्ठानलाई सम्मान गर्ने कार्यक्रम अनुसार सम्मान गरिएको कार्यालय प्रमुख सेढाईले जानकारी दिए। कार्यालयले तय गरेको प्रवधानभित्र मनाङ जिल्लामा भने कोही पनि छनौटमा नपरेको सेढाईको भनाइ छ। गोरखाका मास्केले वर्षभरि कारोबार गरेर कमाएको नाफाको आयकर वापत २९ लाख रुपैयाँ तिरेका कार्यालय प्रमुख सेढाईले जानकारी दिए। सोही कार्यालयका नायव सुब्बा विष्णुप्रसाद पौडेललाई पनि उत्कृष्ठ कर्मचारीको रूपमा पुरस्कृत गरिएको छ।"
सामूहिक बलात्कारका आरोपी पक्राउ,कपिलवस्तु : सामूहिक बलात्कारको आरोपमा फरार रहेका मुख्य आरोपीलाई प्रहरीले शनिबार पक्राउ गरेको छ। पक्राउ पर्नेमा मायादेवी गाउँपालिका१ पकडीका २१ वर्षीय कलामुद्दिन मुसलमान रहेको प्रहरीले जनाएको छ। फरार रहेका कलामुद्दिनलाई विशेष सुराकीका आधारमा पक्राउ गरिएको इलाका प्रहरी कार्यालय पकडीले जनाएको छ। करिब ३ वर्षअघि मायादेवी गाउँपालिकाको पकडी नजिकैको एक सिसौबारीमा ५ जना युवाले स्थानीय एक युवतीलाई सामूहिक बलात्कार गरेका थिए। सो घटनामा संलग्न रहेको आरोपमा मायादेवी गाउँपालिका१ का २६ वर्षीय राहत हुसेन र २० वर्षीय बब्लु भन्ने अब्दुल रसिद मुसलमान यसअघि नै कपिलवस्तु कारागारमा थुनामा रहेका छन्। घटनामा संलग्न अझै २ जना फरार रहेको डीएसपी सुनील मल्लले जानकारी दिए। पक्राउ परेका कलामुद्दिनलाई आइतबार जिल्ला अदालतमा हाजिर गराइने डीएपी मल्ले बताए। सामूहिक बलात्कारको भिडियोसमेत उनीहरूले बनाएको र सो भिडियो भाइरल भएको थियो।
"सवारी साधनमै डस्टबिन, संगीतसँगै सन्देश","आधाभार (बारा) : निकुञ्ज क्षेत्रभित्र पर्ने राजमार्ग फोहोर बन्न थालेपछि पर्सा राष्ट्रिय निकुञ्ज र नेपाली सेनाको सिद्धिबक्स गणले सवारी साधनमा अनिवार्य डष्टबिन राख्नुपर्ने अभियान थाल्ने भएको छ। राजमार्गमा गुड्ने सवारी साधनका यात्रुले सडकमै जथाभावी फोहोर फाल्दा निकुञ्ज क्षेत्र करूप देखिएको भन्दै निकुञ्ज प्रशासन र सेनाले डस्टबिनको अनिवार्यता लागू गर्न लागेको हो। सवारी साधनमा डष्टबिन राखिएपछि जथाभावी फोहोर फाल्न कम हुने र सवारी साधनबाट निस्कने फोहोरको उचित ब्यवस्थापन हुने आशा निकुञ्ज र सेनाले राखेको छ। त्रिभुवन राजपथअन्तर्गत पथलैयाअमलेखगञ्ज सडकखण्ड पर्सा राष्ट्रिय निकुञ्जको क्षेत्रभित्र पर्छ। जंगलको बीचमा गुड्ने सवारी साधनबाट यात्रुले प्रयोग गरी फालेको पानीको बोत्तल, प्लास्टिक, कागजलगायतको फोहोरले राजमार्ग कुरूप देखिन्थ्यो। निकुञ्जको जंगलमा सवारी साधन रोकेर जथाभावी दिशापिसाब गर्ने, मरेका जनावर अन्यत्रबाट ल्याएर फ्याक्ने गर्दा उक्त क्षेत्र दुर्घन्धित समेत हुने गरेको थियो। निकुञ्ज क्षेत्रभित्रको राजमार्ग फोहोर बन्न थालेपछि शनिबार सेनाको सक्रियतामा सरसफाई समेत गरिएको छ। पथलैयादेखि अमलेखगञ्जसम्मको १० किलोमिटर क्षेत्रमा चार सय सेनासहित निकुञ्जका कर्मचारी, नेपाल प्रहरी, ट्राफिक प्रहरीको सहभागितामा फयाकिएका बोत्तल, प्लास्टिक, कागजलगायतका फोहोर संकलन गरिएको हो। सरसफाईसंगै निकुञ्ज र सेनाले सवारी साधनलाई लक्षित गरि चेतनामुलक अभियान सुरु गर्न लागेको सिद्धिबक्स गणका प्रमुख सेनानी प्रकाश थापाले जानकारी दिए। निकुञ्ज क्षेत्रभित्र जथाभावी फोहोर फाल्दा कुरुप देखिनेसंगै जंगली जनावरलाई समेत खतरा हुने देखिएको छ थापाले भने त्यसैले अब चेतनामुलक अभियान सुरु गर्न लागिएको हो। गाडीभित्रको फोहोर गाडीभित्रै ब्यवस्थापन गर्न सकियो भने निकुञ्ज क्षेत्र सफा र स्वच्छ हुने थियो। पैदल यात्रुको संख्या अत्यन्तै न्युन हुने भन्दै थापाले सवारी साधनलाई नै लक्षित गरेर अभियान सुरु गर्न लागिएको बताए। चेतमुलक अभियान अन्तर्गत सार्वजनिक सवारी साधनमा फोहोर ब्यवस्थापन गर्न यात्रुलाई आग्रहसहित सचेत गराउने सामाग्री बजाउने ब्यवस्था गर्न लागिएको निकुञ्जका प्रमुख संरक्षण अधिकृत अमिर महर्जनले जानकारी दिए।"
राजपा मोरङको विवाद उत्कर्षमा,"विराटनगर : राष्ट्रिय जनता पार्टी (राजपा) नेपाल मोरङ जिल्ला कार्यसमितिको विवाद उत्कर्षमा पुगेको छ। जिल्ला नेताको विवादका कारण राजपा मोरङ दुई समूहमा विभाजन भएको छ। चक्रिय प्रणालीअनुसार अध्यक्ष मण्डलको संयोजक पद हस्तान्तरण नहँुदा उत्पन भएको विवाद राजपामा फाटो ल्याएको हो। राजपा विवादका कारण मोकादिर र लक्ष्मण साहको अध्यक्षामा छुट्टाछुट्टै दुई वटा जिल्ला कार्यसमिति बनेको छ। दुबै जिल्ला कार्यसमतिले आधिकारी भएको दाबी गरेका छन्। कादिरले पत्रकार सम्मेलन गरेर आफूले अध्यक्ष मण्डल मोरङका चार सदस्यको सर्थन प्राप्त गरेको दाबी गरे। उनको संयोजकत्वमा ५१ सदस्य जिल्ला कार्यसमिति चयन गरेको सार्वजनिक गरेका छन्। अध्यक्ष मण्डलका सदस्य मालबावु सहनी र शंकर साहसहित पार्टीका केन्द्रीय महासचिव रामलाल सुतिहार, जगदीश अधिकारी, केन्द्रीय सदस्य राजेन्द्रप्रसाद गुप्ता, सत्यनारायण साहलगायतका नेताको उपस्थितिमा राजपा मोरङको शपथ ग्रहण तथा पदस्थापना समारोहको आयोजना गरेर लक्ष्मण साहको अध्यक्षतामा अर्कोे जिल्ला कार्यसमितिको घोषणा भएको छ। साह तत्कालीन सद्भावना पार्टीका सक्रिय नेता हुन। लामो समयदेखि मधेशी राजनीतिमा सक्रिय रहँदै निर्वाचनमा समेत भाग लिइसकेका छन्।"
देउसीभैलोबाट विद्यालयलाई कम्प्युटर,"नुवाकोट : यस वर्षको देउसीभैलो कार्यक्रमबाट सकंलित रकममा नुवाकोटको पूर्वी भेगमा रहेको तीन विद्यालयमा कम्प्युटरका साथै शैक्षिक सामग्री प्रदान गरिएको छ। तादी गाउँपालिका१ उर्लेनिमा रहेको गंगादेवी प्रावि, सुन्दरादेबी मावि, मंगलेश्वरी प्राविमा जीपी कोइराला अध्ययन केन्द्रले कम्प्युटर, शैक्षिक तथा खेलकुद सामाग्री हस्तान्तरण गरेको छ। विद्यालयलाई ती सामग्रीहरु संस्थाका महासचिव निरन्जन थापाले हस्तान्तरण गरेका हुन्। यसवाट विद्यालयमा आधुनिक तथा गुणस्तरिय शिक्षा दिनका लागि सुविधा पुगेको थापाले बताए।"
जनकपुरधाममा बढ्यो विवाह पञ्चमीको चहलपहल (फोटो फिचर),"जनकपुरधाम : जनकपुरधाममा विवाह पञ्चमीको रौनक बढ्दै छ। मंसिर १५ गते भगवान् सीताराम विवाह महोत्सव परेको छ। पाँच वर्षमा भारतको अयोध्याबाट भगवान् रामको विशेष जन्ती आउने परम्परा छ। यस वर्षको विवाह पञ्चमीमा जनकपुरधाम त्यही जन्ती आउने लागेको छ। अयोध्याबाट रामको जन्ती प्रस्थान गरिसकेको छ। मंसिर १३ गते जन्ती जनकपुरधाम आइपुग्ने छ। प्रदेश, स्थानीय सरकार र संघसंस्था, प्रहरी प्रशासन त्यसको भव्य स्वागत गर्न खटिएका छन्। त्रेतायुगमा मर्यादा पुरुषोतम भगवान् राम र जगत जननी माता जानकीबीच भएको विवाहको स्मरणमा प्रत्येक वर्ष जनकपुरधाममा रामजानकी विवाह महामहोत्सवको रूपमा मनाइन्छ। महोत्सवअन्तर्गत पहिलो दिन मंसिर १० गते जनकपुर नगर दर्शन, ११ गते फूलवारी लिला, १२ गते धनुषयज्ञ, १३ गते तिलकोत्सव, १४ गते मटकोर, १५ गते स्वयम्बर र शुभ विवाह र १६ राम कलेवासँगै विवाह पञ्चमी सम्पन्न हुनेछ। राष्ट्रिय बिदाको माग सीताराम विवाह पञ्चमी महामहोत्सवमा राष्ट्रिय बिदा घोषण गर्न माग गरिएको छ। जानकी मन्दिरले प्रधानमन्त्री केपी ओली शर्मालाई चिठ्ठी लेखेको छ। मंसिर १५ गते परेको विवाह पञ्चमीका दिन बिदा घोषणा गरी पर्वको गरिमा बढाई दिन जानकी मन्दिरका उत्तराधिकारी महन्थ रामरोशन दास वैष्णवले प्रधानमन्त्रीलाई पत्र लेख्दै जोडजाड माग गरेका हुन्। राष्ट्रपतिले जन्तीलाई स्वागत गर्ने भारतको अयोध्यामा राम मन्दिर बन्ने पक्का भएसँगै सीता माइत जनकपुरमा खुसियाली छ। भगवान रामको ससुराली जनकपुरमा जन्तीलाई स्वागत गर्न विशेष तयारी छ। पाँच वर्षमा एकपटक अयोध्याबाट आउने विशेष जन्तीलाई विवाहपञ्चमी महोत्सव राष्ट्रपति विद्यादेवी भण्डारीले मंसिर १३ गते भव्य स्वागत गर्ने कार्यक्रम रहेको जानकी मन्दिरका उत्तराधिकारीक महन्थ बैष्णवले बताए। पाँच हजार सुरक्षाकर्मी विवाह पञ्चमीको गतिविधि सीसीटीभीबाट गरिने व्यवस्था मिलाइएको छ। जनकपुरभरीमा एक सय बढी सीसीटीभी क्यामरा राखिने जिल्ला प्रहरी कार्यालय धनुषाका एसपी शेखर खनालले जनाए। सुरक्षा निगरानीका लागि नेपाल प्रहरी र शसस्त्र प्रहरीको संयुक्त प्रहरी युनिट जानकी मन्दिरमा राखिएको छ। आन्तरिक मामिला तथा कानुन मन्त्रालयले सुरक्षा निगरानीको लागि सीसीटीभी उपलब्ध गराइएको छ। १०८ जोडीको विवाह आउँदो १५ गते पर्ने यसपालिको विवाह पञ्चमीमा संयुक्त रूपमा १०८ जोडीको वैवाहिक कार्यक्रमको आयोजना गरिएको जनकपुरधाम उपमहानगरपालिकाका मेयर लालकिशोर साहले बताए। जनकपुरधामा सांस्कृतिक विवाहका प्रेरण स्थाल हो, जहाँ राम र सीताको विवाह भएको इतिहास छ । मणिमण्डपमा विवाह पञ्चमीका दिन १०८ जोडीको विवाह एउटै स्थानबाट हुँदैछ, मेयर साहले भने, विवाह कार्यक्रम गर्न जनकपुरधाम आउनुस्, विश्वलाई हामी सन्देश दिन चाहन्छौँ।"
मिर्गौलापीडितलाई गाउँपालिका अध्यक्षको सहयोग,बझाङ : मिर्गौलापीडित दुर्गाथली गाउँपालिका ४ डुंग्रीका ३२ वर्षीया मदनराज जोशीको उपचारका खप्तड छान्ना गाउँपालिका अध्यक्ष बर्कबहादुर रोकायाले आर्थिक सहयोग गरेका छन्। जोशीको घरमै पुगेर रोकायले व्यक्तिगत ६० हजार रुपैयाँ सहयोग गरेका हुन्। जोशीको श्रीमती विमलादेवीलाई अध्यक्ष रोकायले घरमै पुगेर सहयोग रकम हस्तान्तरण गरेका थिए। आर्थिक अवस्था कमजोर भएको र ६ वर्षसम्म उपचार गर्दा लाखौँ खर्च भएको जोशीले बताए। उनको भारतको आन्द्रा प्रदेशमा उपचार गरिँदै आएको छ। जोशीलाई हप्ताको तीनपटक डायलासिस गर्नुपर्छ। मिर्गौलापीडित मदनराज जोशीको श्रीमती विमलादेवीलाई घरमा पुगेर आर्थिक सहयोग गर्दै खप्तड छान्ना गाउँपालिका अध्यक्ष बर्कबहादुर रोकाया।
क्याम्पसको पूर्वाधार नहुँदा समस्या,"गुलरिया : बर्दियाको बारबर्दिया नगरपालिका६ स्थित मगरागाडीमा अवस्थित सदाशिव बहुमुखी क्याम्पस भौतिक पूर्वाधारको अभावमा समस्यामा परेको छ। विद्यालय भवन, विद्यार्थी बस्ने वेञ्चलगायत अन्य शैक्षिक सामाग्रीहरूको अभाव भएपछि क्याम्पस संचालनमा समस्या परेको हो। क्याम्पस संचालनको एक दशक बितिसक्दा पनि क्याम्पसले पूर्वाधारहरू जुटाउन नसकेपछि क्याम्पस चलाउने कि नचलाउने भन्नेमा समिति सोच्न बाध्य भएको क्याम्पस प्रमुख कर्णबहादुर भाटले बताए। उनले भने क्याम्पसले ०६७ सालमा त्रिभुवन विश्व विद्यालयबाट सम्बन्धन प्राप्त गरे पनि आर्थिक अभावका कारण क्याम्पसको भविष्य सुनिश्चित गर्न कठिनाई परेको छ। मानविकि तथा शिक्षा संकायमा अध्यापन गराउँदै आएको क्याम्पसमा स्नातक तहमा २ सय २५ जना विद्यार्थीहरू अध्ययनरत छन्। क्याम्पसको आफ्नै भवन नहुँदा मगरागाडीस्थित अंशुबर्मा माध्यमिक विद्यालयको भवनमा क्याम्पसको पढाई हुने गरेको छ। क्याम्पसको आर्थिक हैसियतका कारण क्याम्पसमा कार्यरत २१ जना प्राध्यापक तथा कर्मचारीहरूलाई तलब खुवाउन हम्मेहम्मे छ। अधिकांस थारू बहुल्यता रहेको बारबर्दिया क्षेत्रमा मुक्तकमैया परिवारहरूको बाक्लो बस्ती छ। उच्च शिक्षाका लागि देशका अन्य जिल्लाहरूमा अध्ययन गर्न जान नसक्ने वर्गसमेत सदाशिव क्याम्पसमा अध्ययन गर्दै आएका छन्। क्याम्पसले आर्थिक उन्नति गर्दै भौतिक पूर्वाधारसँगै उच्च शिक्षा सुनिश्चितताका लागि महायज्ञ गर्न लागेको छ। मंसिर १९ गते देखि २६ गतेसम्म हुने श्रीमद्भागवत ज्ञानमहायज्ञमा पण्डित श्रीदीनबन्धु पोखरेलले कथावाचन गर्ने महायज्ञ मूल समारोह समितिका संयोजक विपिनकुमार पोखरेलले बताए। महायज्ञबाट अनुमानित आय ६ करोड र खर्च ६० लाख अनुमान गरिएको छ। करिब ४ करोड रुपैयाँ क्याम्पसलाई सहयोग उठाउने लक्ष्य रहेको क्याम्पसले जनाएको छ। स्थानीयको सहयोगमा निर्माणाधीन क्याम्पसको भवनका लागि बर्दिया क्षेत्र१ का संघीय सांसद संजयकुमार गौतमले सांसद विकास कोषबाट ५० लाख रुपैयाँ उपलब्ध गराएको क्याम्पसले जनाएको छ।"
शृंखलाको पहलमा स्वास्थ्य चौकी,"मकवानपुर : ७० वर्षीय श्यामबहादुर चेपाङ दमको रोगी छन्। जाडो महिनामा उनले मृत्युसँग पौठेजोरी नै खेल्नुपर्छ। पछिल्लो समय बुढ्यौलीका कारण उनको शरिरले झनै साथ दिन छाडेको छ। उनी घरबाट ३ घण्टा उकालो चढेर भार्ता स्वास्थ्य चौकी जान पनि सक्दैनन्। तर शुक्रबार हातभरी औषधी बोकेर घर फर्कँदै गर्दा उनको अनुहार चम्किलो देखियो। घरबाट पाँच मिनेटको दुरीमा स्वास्थ्य चौकी स्थापना भएपछि उनमा धेरै बाँच्ने आस पलाएको छ। आगनमै अस्पताल आयो, अब बाँच्न सजिलो हुन्छ होला, चेपाङले भने, जाडो महिना आयोकी दमले हैरान पार्छ। चेपाङ बहुल मकवानपुरको कैलाश गाउँपालिका७ ताम्लाङमा स्वास्थ्य चौकी बनेपछि स्वास्थ्य सेवाको पहुँच बाहिर रहेका स्थानीय उत्साहित छन्। यो स्वास्थ्य चौकी निर्माण संयोजन मिस नेपाल २०१८ शृंखला खतिवडाले गरेकी हुन्। मिस वल्र्ड २०१८ मा समावेश गरिएको ब्युटी विथ प्रपोज उपाधिका लागि शृंखलाले ताम्लाङमा स्वास्थ्य चौकी निर्माण सुरु गरेकी थिइन्। निर्माण सुरु गरेको डेढ वर्षपछि उनले शुक्रबार समुदायलाई स्वास्थ्य चौकी हस्तान्तरण गरेकी हुन्। ५५ लाख रुपैयाँ लागतमा निर्माण गरिएको स्वास्थ्य चौकीको नाम ङिको स्वास्थ्य चौकी राखिएको छ। चेपाङ भाषामा ङि कोको अर्थ हाम्रो भन्ने हुन्छ।स्वास्थ्य चौकीमा बिरामी जाँच गर्दै स्वास्थ्यकर्मी। शृंखलाका बुवा तथा प्रतिनिधिसभा सदस्य विरोध खतिवडा र आमा प्रदेशभा ३ की सदस्य मुनु सिग्देलको उपस्थितीमा प्रदेश ३ का उद्योग, पर्यटन, वन तथा वातावरणमन्त्री अरुण नेपालले स्वास्थ्य चौकी उद्घाटन गरेका हुन्। कैलाश गाउँपालिका७ र राक्सिराङ गाउँपालिका४ का करिब ७ सय परिवार यस स्वास्थ्य चौकीबाट लाभान्वित हुने खतिवडाले बताइन्। पहिलो पटक तामलाङ पुग्दा स्थानीयवासीको स्वास्थ्य अवस्था देखेर आफू भावुन भएको स्मरण गर्दै उनले भनिन्, जीवनमा एउटा सत्कर्म गरेजस्तो लाग्छ। आज म धेरै खुशी छु। विभिन्न दाताबाट सहयोग जुटाएर निर्माण गरिएको यस स्वास्थ्य चौकीमा कैलाश गाउँपालिकाले एकएक जना अनमी र एचए करारमा राखेको छ। नयाँ स्वास्थ्य चौकी भएकाले दरबन्दी स्वीकृत गरेर स्वास्थ्यर्की ल्याउन पहल थालेका छौं, गाउँपालिकाका अध्यक्ष टंक मोक्तानले भने, स्वास्थ्यर्कीको अभावमा यहाँ उपचार रोकिने अवस्था भने आउन दिन्नौं।मिस नेपाल २०१८ शृंखला खतिवडा र प्रदेश ३ का उद्योग, पर्यटन, वन तथा वातावरणमन्त्री अरुण नेपाल स्वास्थ्य चौकी भवन हस्तान्तरण गर्दै।"
जागिरका लागि अन्तर्वार्ता सकेर रिसोर्टमा लगेपछि,"ललितपुर : महानगरपरिय प्रहरी परिसर ललितपुरले बलात्कार गर्न खोजेको आरोपमा एकजनालाई पक्राउ गरेको छ। अन्तर्वार्ता बहानामा गोदावरीस्थित रिसोर्टमा पुर्याएर जबरजस्ती गर्न खोजेको आरोपमा प्रहरीले रोहितप्रसाद ढुंगानालाई पक्राउ गरेको हो। ढुंगानालाई सहयोग गरेको आरोपमा निर्मला शर्मा र मिना रिमाल पनि पक्राउ परेको परिसरका सहप्रवक्ता सन्तोष तामाङले जानकारी दिए। तामाङका अनुसार मंसिर ५ गते सिनामंगलको एक कन्सल्टेन्सीमा जागिर लगाइदिने भन्दै उनीहरुले पीडित किशोरीलाई बोलाएका थिए। ढुंगानासँग पीडितको चिनजान गराइसकेपछि उनीहरुले बिहानको खाजा खाएर कोठामा छाडिदिने बहानामा गोदावरीको एक रिसोर्टमा पुर्याएका थिए। त्यहाँ पुगेपछि पीडितमाथि ढुंगानाले बलात्कार गर्न खोजे। पीडितले प्रतिकार गरेर त्यहाँबाट उम्कन सफल भएको प्रवक्ता तामाङले जानकारी दिए। तामाङका अनुसार घटनामा संलग्न ढुंगाना, रिमाल र शर्मा तीनै जनालाई पक्राउगरी अनुसन्धान भइरहेको छ।"
भीरले रोक्यो सडक,"जाजरकोट : पुष्पलाल मध्यपहाडी लोकमार्गको जाजरकोट खण्ड निर्माण कार्य सुरु भएको नौ बित्यो। तर सडक निर्माण कार्य अधुरै छ। जाजरकोटको कुदुदेखि दैलेख सीमाना सुयाडासम्मको ८७ किलो मिटर सडकमध्ये कार्कीगाँउ र झाप्राको बीचमा पर्ने मन्ताभीरको करिब पाँच सय मिटर ट्रयाक खोल्ने काम अलपत्र छ। सडकमा कडा चट्टान लागेपछि कामको जिम्मा लिएका निर्माण व्यवसायीले काम अलपत्र छाडेका हुन्। यस सडक खण्डको दशेरा र झाप्रा जोड्ने थलहमा पुलसमेत बनेको छैन। पश्चिम रुकुमको चौरजहारी र जाजरकोटको कुदु जोड्ने भेरी पुल निर्माणको काम लामो समयदेखि अलपत्र परेपछि सडक निर्माणमा समस्या भएको हो। गत वर्षदेखि जाजरकोट खण्डको ३५ किलो मिटर सडकको स्तरोन्नतीको काम सुरु भएको छ । अन्य स्थानमा यातायातका साधन सञ्चालन भए पनि मन्ता र कालढुंगा भीरका कारण जाजरकोट खण्डको पूरै ट्र्याक खुल्न नसकेको हो । एकैसाथ निर्माण सुरु भएको रुकुम र दैलेख खण्डमा भने दुई वर्षअघि स्तरोन्नतीको काम सुरु भएको थियो । जाजरकोट खण्डमा भेरी नदी र थलहजारमा पुल नबन्दा सडक निर्माणले गति लिन सकेको छैन। मन्ताभीरमा ठेकेदारले काम गर्न छोडेको सात वर्ष बित्यो। मन्ताभीर खण्डको निर्माणको जिम्मा लिएको दिव्यज्योति निर्माण सेवाले कडा चट्टान भएको भन्दै सडक निर्माणको काम अलपत्र पारेको मध्यपहाडी लोकमार्ग योजना कार्यालय दैलेखका प्रमुख नारायणप्रसाद निउरेले बताए। मन्ताभीरको कडा चट्टान फोड्ने काम नहुँदा उक्त स्थान जटिल बन्यो, मन्ताभीर काट्न तयार नभएपछि ठेकेदारलाई कारबाही गरियो, उनले भने, अँझै पनि उक्त भीर कसरी फोड्ने भन्नेबारे अन्योल छ । चालु आवमा लोकमार्गको कार्की गाउँदेखि दशेरा हुँदै सुयाँडासम्म स्तरोन्नतीको ठेक्का दुई अर्बमा टेण्डर गरिएको उनले बताए। स्तरोन्नतीपछि सडक सात मिटर कालोपत्रेसहित नौ मिटर चौडाइको बन्नेछ। तीन वर्षभित्र सडक स्तरोन्नतीको काम पूरा गर्ने लक्ष्य छ । पाँचथरको चियोभञ्ज्याँङदेखि बैतडीको झुलाघाट पुग्ने एक हजार ६ सय ६५ किलो मिटरको लोकमार्ग अन्र्तगत जाजरकोट खण्डले जिल्लाको भेरी र नलगाड नगरपालिकालाई मात्र छोएको छ ।"
प्रधानमन्त्रीले शिलान्यास गरेको सडक : आईईई रिपोर्ट नआउँदा काम प्रभावित,"विपीनगर (डोटी) : वातावरण प्रभाव मूल्यांकनको रिपोर्ट आउन ढिलाई हुँदा प्रधानमन्त्री केपी शर्मा ओलीले आफैँ शिलान्यास गरेको सहजपुरबोगटानदिपायल सडक कालोपत्रेको कार्य प्रभावित भएको छ। २०७५ साल फागुन ७ गते प्रधानमन्त्री केपी शर्मा ओली आफैँ आएर डोटीको बीपी नगरमा सडक कालोपत्रेको शिलान्यास गरेका थिए। तीन वर्षदेखि परामर्शदाताले वातावरण प्रभाव मूल्यांकनको रिपोर्ट पेस गरेको छैन, रूख कटान हुन नसक्दा काममा ढिलाई भइरहेको छ, निर्माण कम्पनी पिआरएलकुमार जेभीका फिल्ड इञ्चार्ज इन्जिनियर ईश्वर बस्नेतले भने। कैलालीमा पर्ने भीमदत्त पन्त राजमार्गको सहजपुरमा जिरो प्वाइन्ट रहेको यो सडक त्यहाँदेखि ५० किलोमिटर अथवा डोटीको अत्तरकाँडासम्म कालोपत्रेको ठेक्का भएको छ। पिआरएलकुमार जेभीले झण्डै २ अर्ब १६ करोड (एक करोड ९६ लाख अमेरिकन डलर) मा ठेक्का पाएर २०७५ सालको फागुनदेखि कालोपत्रे सुरु गरेको थियो। ५० किलोमिटरमा २८ किलोमिटर वन क्षेत्र पर्छ। आधाभन्दा बढी भागमा वन पर्ने भएकाले काम गर्न असहज भएको छ, इन्जिनियर बस्नेतले भने। ३० महिनामा सक्नुपर्ने गरी ठेक्का भएको सडक कालोपत्रेको काम हुन थालेको १० महिना भइसकेको छ। कैलालीको सहजपुरदेखि अत्तरिकाँडासम्म विभिन्न क्षेत्रमा वन पर्छ। निर्माण व्यवसायीले रूख नभएका ठाउँमा मात्र अहिले, व्याक कटिङ, ग्रेड कटिङ, नाली, ग्याबिन वाल र मेसनरी वालहरू निर्माण गरिरहेको छ। प्रधानमन्त्री आफैँ आएर तामझामका साथ सिलान्यास गरियो, वन नभएको क्षेत्रमा त राम्रो काम भइरहेको छ, उनले भने, तर, वन भएको क्षेत्रमा कटिङ नै गर्न नसकिएका कारण कतै सडक निर्माणमा ढिलाई हुने हो कि भन्ने चिन्ता लागेको छ। प्रदेशको राजधानी रहेको कैलाली र साविकको क्षेत्रीय सदरमुकाम दिपायल जोडनका लागि यो एकदमै महत्त्वपूर्ण तथा हालको राजमार्गभन्दा छोटो दूरीको हो। कैलालीको चुरै गाउँपालिका र डोटीको निगाली, अत्तरकाँडा तथा बडीकेदार क्षेत्र सुन्तला, अमिलो र अदुवा उत्पादन हुने पकेट क्षेत्र हुन्। अहिले सुन्तलाको, अदुवा र तरकारीको ढुवानी लागत नै बढी हुने भएकाले किसानहरूको जीवनस्तर उकास्न सकिएको छैन, यो सडक कालोपत्रे भएमा डोटीको आधा भूभाग र कैलालीको चुरै गाउँपालिकाका किसानको जीवनस्तर माथि उकासिने छ, कैलालीको चुरै गाउँपालिकाका अध्यक्ष धनबहादुर रोक्कामगरले भने। सहजपुरबोगटानदिपायल सडकको वातावरण प्रभाव मूल्यांकनका लागि आईएमईआसीयुिनक इन्जिनियरिङ कन्सल्टेन्सीले तीन वर्षदेखि त्यहाँ काम गरिरहेको भए पनि अहिलेसम्म रिपोर्ट फाइनल गरिसकेको छैन। कन्सल्टेन्सीका वातावरण विज्ञ तथा टोली प्रमुख युवराज ढकालले एक चरणको रिपोर्ट तयार पारेर मन्त्रालयमा छलफल भइसकेको बताए। एक्जिम बैंक अफ इण्डियाको ऋण लगानीमा कालोपत्रे भइरहेको उक्त सडकको डोटीका संघीय सांसद प्रेम आलेमगरले यही कार्तिक २४ गते स्थलगत निरीक्षण पनि गरेका छन्। उनकै पहलमा, ५० किलोमिटर कालोपत्रे सडक आयोजना सुरु भएको हो। उनले, चालु आर्थिक वर्षमा थप ३५ किलोमिटर सडकका लागि डेढ अर्बको बजेट बिनियोजन भएको बताए। ५० किलोमिटरपछिको ३५ किलोमिटरको पनि यही वर्ष कालोपत्रेको ठेक्का हुन्छ, त्यसका लागि बजेट बिनियोजन भइसकेको छ, उनले भने।"
बिरामी बोक्न डोकोकै भर,"टीकाराम खनाल । रुकुम : प्रसूति व्यथाले सताएपछि डोकोमा बोकेर अस्पताल लैजाँदै गर्दा गत वर्ष रुकुमपूर्व पुथा उत्तरगंगा गाउँपालिका२ पेल्माकी सुरकुमारी कामीको बाटोमै मृत्यु भयो। केही दिनअघि स्थानीय पार्वती बुढालाई सुत्केरी व्यथाले च्यापेपछि युवाले डोकोमा बोकेरै रुकुमकोट जिल्ला अस्पताल लगियो। गाउँमा बिरामी बोक्न सधँै डोकाको भर पर्नुपरेको पार्वतीका श्रीमान् सुरेन्द्र बुढाले गुनासो पोखे। गाउँ नजिक न स्वास्थ्य चौकी छ, न त गाउँमा स्टेचर छ, सधँै डोको र काठमा कपडा बेरेर बिरामी बोक्नुपर्छ उनले भने, गाउँबाट सदरमुकाम पुग्न दिनभर पैदल यात्रा गर्नुपर्छ, कुनै आकस्मिक बिरामी परे ज्यान गुमाउनुपर्ने बाध्यता छ। पेल्मा गाउँसम्म सडकसमेत बनाइएको छैन। स्थानीय वीरजित बुढाका अनुसार भौगोलिक विकटताका कारण यहाँका नागरिक बिरामी हुँदा उद्धार गर्न सकस छ। स्थानीय सरकारको बजेट कता जान्छ ? थाहा छैन, हाम्रो दुःख जस्ताको त्यस्तै छ, उनले भने, स्वास्थ्य चौकी भेट्न तीन घण्टा हिँड्नुपर्छ, यसतर्फ सम्बन्धित निकायको ध्यान जाओस्। गाउँमा स्टेचर उपलब्ध गराउन पटकपटक स्थानीय सरकारलाई आग्रह गर्दा पनि सुनुवाइ नभएको स्थानीय महिला रामकली बुढाले बताइन्। बिरामी बोकेर रुकुमकोट जिल्ला अस्पताल पुग्नका लागि बाटोसमेत सजिलो छैन, उनले भनिन्, त्यसैमाथि ज्यान जोखिममा राखेर सुत्केरी तथा अन्य बिरामीको उद्धार गर्नुपर्छ। प्रत्येक गाउँ टोलमा एउटा स्टेचर राख्नुपर्ने विषयमा गाउँपालिकामा माग भएको महिला अधिकारकर्मी सीता घितांगेले बताइन्। गाउँपालिका अध्यक्ष ओमप्रकाश घर्तीले भने चालु वर्षमा सबै गाउँमा एकएक वटा स्टेचरको व्यवस्था गर्ने बताए। यसका लागि बजेट विनियोजन गरिएको उनको भनाइ छ। उपचारमा भारतकै भर प्रसवमै बित्छन् आमाहरु"

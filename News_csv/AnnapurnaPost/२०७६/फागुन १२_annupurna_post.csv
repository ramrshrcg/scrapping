शीर्षक,विवरण
चेपाङ युवालाई सगरमाथा चढ्न आर्थिक अभाव,"हेटौंडा : राजकुमार चेपाङले ६ हजार मिटरसम्मका हिमालहरु पटक पटक आरोहण गरिसकेका छन् । तर भरियाको रुपमा आरोहण गरेकाले उनीसँग आरोहण गरेको कुनै प्रमाण छैन । यस पटक भने उनले चेपाङ जातिकै पहिलो आरोहीको रुपमा विश्वको सर्बोच्च शिखर सगरमाथा चढ्ने तयारी थालेका छन् । तर आरोहण सुरु गर्ने दिन नजिकिँदै गर्दा उनलाई आर्थिक अभावले पिरोलेको छ । आउँदो जेठ ५ गतेबाट सगरमाथा आरोहणको तयारी गरेका उनलाई करिब २४ लाख रुपैयाँ आवश्यक पर्छ । उनले हालसम्म करिब ५ लाख रुपैयाँ मात्र सहयोगको आश्वासन पाएका छन् । भरियाको रुपमा त म अहिले पनि चढ्नसक्छु तर आफ्नो र आफ्नो समुदायको इतिहासको लागि आरोहीको रुपमा सगरमाथा चढ्न लागेको हु, चेपाङले भने, व्यक्तिगत रुपमा आफैँले खर्च गरेर चढ्न नसक्ने भएकाले सबैसँग सहयोगको अनुरोध गरेको छु । ३१ वर्षीय चेपाङले आधा दशकदेखि बिभिन्न हिमाल चढ्ने आरोहीको भरियाको रुपमा काम गर्दै आएका छन् । उनले हालसम्म मनास्लु, धौलागिरी, आमादब्लाङ्ग, नेरला, साइपाल, लाक्र्य, गणेश, कुम्भकर्ण जस्ता हिमाल चढिसकेका छन् । अति सिमान्तकृत चेपाङ समुदायको पहिचानका लागि भ्रमण वर्ष २०२० लाई लक्षित गरी सगरमाथा आरोहणको योजना बनाएका भाई राजकुमारलाई सहयोग जुटाउन हामी लागि परेका छौं, संविधानसभा सदस्य तथा चेपाङ अगुवा गोबिन्दराम चेपाङले भने, सबै निकायले आश्वासन दिए पनि सहयोग प्राप्त भएको छैन, स्थानीय, प्रदेश र केन्द्र सरकारसँग सहयोगको लागि पहल गरिरहेका छौं ।"
हुलाकका कर्मचारीको ३ करोडको भ्रष्टाचार मुद्दा अदालतमा,"काठमाडौ : जिल्ला हुलाक कार्यालय बझाङका निमित्त कार्यालय प्रमुख रणबहादुर कडायतको ३ करोडको भ्रष्टाचार मुद्दा विशेष अदालतमा दर्ता भएको छ । अख्तियार दुरुपयोग अनुसन्धान अयोगले आर्थिक अनियमितता गरेको आरोपमा कडायतविरुद्ध २ करोड ९४ लाख ८९ हजार विगो कायम गरेको छ । सोही मुद्दामा प्रतिवादी बनाइएका नायब सुब्बा शिवराज उपाध्यायविरुद्ध २ करोड २४ हजार विगोसहित कायम गरिएको छ । उनीविरद्ध १० वर्षसम्म कैद सजायको माग समेत गरिएको छ । जिल्ला हुलाक कार्यालय बझाङका कर्मचारीहरुले हुलाक वचत बैंकको रकम हिनामिना र हानिनोक्सानी गरेको भन्ने उजुरी सम्बन्धमा अख्तियारले अनुसन्धान गरेको हो । निमित्त प्रमुख कडायत र तत्कालिन खरिदार उपाध्याय (हाल सुर्मा गाउँपालिकाका नासु)ले सार्वजनिक कोषको संरक्षण गर्नुपर्ने दायित्व विपरीत लापरवाही एवं बदनियतपूर्ण रुपमा सार्वजनिक कोषको दुरुपयोग गरी मासेको एवं निजी प्रयोगमा लगाएको तथ्य निर्विवाद रुपमा पुष्टि हुन आएको अख्तियारको अनुसन्धानबाट खुलेको छ । उनीविरुद्ध दुवैलाई भ्रष्टाचार निवारण ऐन बमोजिम कैद र जरिवानासहित, बिगो रकम असुल गर्न विशेष अदालत, काठमाडौंमा आरोपपत्र दायर गरिएको छ ।"
मुस्ताङमा अनुमति विना ड्रोन उडाउने पर्यटक पक्राउ,"जोमसोम : अन्नपूर्ण संरक्षित क्षेत्रभित्र विना अनुमति ड्रोन उडाएको भन्दै एक रसियन पर्यटक पक्राउ परेका छन् । रसियन पर्यटक आईजी ओआरलाई प्रहरीले ड्रोन उडाइरहेको अवस्थामा नियन्त्रणमा लिएको हो । सोमबार बिहान करिव ९ बजे जिल्ला प्रहरी कार्यालय मुस्ताङले उनलाई नियन्त्रणमा लिएको जनाएको हो । प्रहरी निरीक्षक बिनोद पौडेलका अनुसार वारागुङ मुक्तिक्षेत्रको कागबेनी आसपासका क्षेत्रमा एक्लै आएका रसियन नागरिक ड्रोन मार्फत दृष्य खिचिरहेका थिए । प्रहरीले उनको साथबाट ड्रोन क्यामेरा समेत जफत गरेको जनाएको छ । जफत गरिएको ड्रोन जोमसोम नागरिक उड््यन कार्यालयमा बुझाइएको प्रहरी निरीक्षक पौडेलले जानकारी दिए । नियन्त्रणमा लिइएका ओआरलाई आवश्यक अनुसन्धानपछि छोडिएको पनि बताइएको छ । मुस्ताङको निषेधित तथा नियन्त्रित क्षेत्र र संरक्षित क्षेत्रमा ड्रोन क्यामेरा बिना अनुमति प्रयोग गर्न पाइँदैन । यसका लागि पर्यटन मन्त्रालय, पर्यटन विभाग वा स्थानीय प्रशासनको अनुमतिपत्र चाहिन्छ । बिना अनुमति ड्रोन क्यामेरा प्रयोग गरेका रसियन नागरिक ओआरले आफूले डकुमेन्ट्रीका लागि दृष्य खिचेको प्रहरी समक्ष बताएका छन् । यसअघि उपल्लो मुस्ताङको चराङमा एक चिनियाँ पर्यटकको ड्रोन नियन्त्रणमा लिइ जफत गरिएको थियो ।"
कालापानीसहितको नक्सा पढाउन शिक्षामन्त्रीको आग्रह,"काठमाडौं : शिक्षा, विज्ञान तथा प्रविधिमन्त्री गिरिराजमणि पोखरेलले नेपालको नक्सामा कालापानी, लिपुलेकसहित भूमि समावेश गरिएको पाठ्यक्रम अनिवार्य लागू गर्ने व्यवस्था गर्न लागिएको बताएका छन्। निजी तथा आवासीय विद्यालय अर्गनाइजेशन (प्याब्सन) नेपालको १३औँ साधारणसभाको उद्घाटन गर्दै उनले नेपालको नक्सालाई पूर्णरुपमा समावेश गरिएको पाठ्यक्रम लागू गर्न शिक्षा क्षेत्रका संस्थाहरुले पनि भूमिका खेल्नुपर्नेमा जोड दिए । छिमेकी भारतले नेपाली भूमि कालापानी क्षेत्रलाई आफ्नो नक्सामा समावेश गरेपछि नेपालले कूटनीतिक पहलबाट समस्याको समाधान गर्न पहल गरिरहेका बेला शिक्षामन्त्रीले विद्यालयको पठनपाठनमा पनि सही नक्साको प्रयोग गर्न आग्रह गरेका छन् । उनले बालबालिकको न्यूनतम गुणस्तरीय सिकाइ सुनिश्चित गर्न सार्वजनिकनिजी साझेदारीको अवधारणालाई अगाडि बढाउनुपर्ने बतए । विद्यालयहरू एकापसमा गाभेर गुणस्तरमा ध्यान दिनसमेत आग्रह गरे । मन्त्री पोखरेलले भने, 'निजी विद्यालयले अभिभावक र विद्यार्थीको विश्वास जितेको छ तर नाफामुखी नभइ लोककल्याणकारी ढङ्गले चल्नुर्छ । समाजवादउन्मुख संविधानको भावनाबमोजिम सामुदायिक विद्यालयहरू गुणस्तर वृद्धिमा लाग्नुपर्छ ।' उनले राष्ट्रिय शिक्षा नीति, २०७६ मा आधारित रही विद्यालय शिक्षा, प्राविधिक शिक्षा र उच्चशिक्षाको छाता ऐनको तयारी भएकाले त्यसको निर्माणका क्रममा सरोकारवालासँग निरन्तर छलफल गरिने उल्लेख गरे । नेपाल अभिभावक महासङ्घका अध्यक्ष धर्मदत्त देवकोटाले निजी विद्यालयको अस्तित्वलाई अस्विकार गर्न नसकिने भए पनि अभिभावकसँग बढी शुल्क र शिक्षकलाई कम तलब दिने प्रवृत्ति अन्त्य गर्न माग गरे । प्याब्सनका अध्यक्ष टीकाराम पुरीले सरकारले आफूहरूलाई पूर्वाग्रह गरेको गुनासो गरे।"
पत्रकार पौडेलको जीवन रक्षाका लागि सहयोगको अपिल,काठमाडौं : ब्लड क्यान्सरबाट पीडित पत्रकार कमल पौडेलको उपचारमा सहयोग जुटाउन सञ्चारकर्मीले आर्थिक संकलन अभियान सुरु गरेका छन् । विराटनगरबाट प्रसारित मकालु टेलिभिजनमा समाचार प्रमुखका रुपमा कार्यरत पौडेलको उपचार हाल काठमाडौंस्थित सिभिल अस्पतालमा भइरहेको छ । उनको उपचारमा ३० लाख भन्दा बढी खर्च लाग्ने अस्पतालले जनाएको छ । पौडेलको जीवन रक्षाका लागि मुलुकभरका सञ्चारकर्मीले आर्थिक संकलन अभियान सुरु गरेका हुन् । उनको सहयोगका लागि अहिलेसम्म जम्मा ५ लाख रुपैयाँ संकलन भइसकेको बताइएको छ । पौडेलले श्रमजीवी पत्रकारका रुपमा दुई दशक भन्दा बढी समय व्यतित गरेका छन् । निजी स्रोतबाट उपचार सम्भव नभएपछि महासंघको १ नम्बर प्रदेश समिति र महासंघको मोरङ शाखाले उनको उपचारका लागि संयुक्त रुपमा आर्थिक अभियान सुरु गरेको हो । नेपाल समाचारपत्र दैनिकमा लामो समय कार्य गरेका पत्रकार पौडेलको उपचारमा सहयोगी हातहरु आवश्यक रहेको नेपाल पत्रकार महासंघले जनाएको छ । महासंघघका केन्द्रीय कोषाध्यक्ष राजेश मिश्रले सोमबार एक अपिलमार्फत श्रमजीवी पत्रकारको जीवन बचाउन सहयोग गर्न सबै शाखा सदस्यहरु तथा सहृदयी महानुभावमा आग्रह गरेका छन् । महासंघको प्रदेश समिति र मोरङ्ग शाखाले पत्रकार पौडेलको उपचारमा सहयोगका लागि परोपकारी तथा सहृदयी महानुभावका लागि विराटनगरस्थित ट्राफिक चोकको प्राइम बैंकमा रहेको ०३४०१७२१ नम्बरको खातामा सहयोग रकम जम्मा गर्ने व्यवस्था मिलाईएको जनाइएको छ ।
व्यवहारिक शिक्षामा विज्ञहरुको जोड,"काठमाडौं : बालसाप्ताहिक पत्रिका अन्नपूर्ण अंकुरले पहिलो वार्षिकोत्सवको उपलक्ष्यमा एक राउन्ड टेबल कार्यक्रम सम्पन्न गरेको छ । अहिलेको शिक्षा कतिको व्यवहारिक छ ? भन्ने विषयमा आयोजित राउण्ड टेवल छलफलमा विभिन्न १४ वटा विद्यालयका प्रिन्सिपल तथा निर्देशकले आफ्नो बिचार व्यक्त गरे । कार्यक्रममा वर्तमान पाठ्यक्रम, सामुदायिक तथा निजी विद्यालयको अवस्था, शिक्षा क्षेत्रमा देखिएका समस्या, विद्यार्थीका सर्वाङ्गीण विकासका लागि अपनाइने शैक्षिक गतिविधि, शिक्षामा संस्कारका कुरा, विदेशमा रहेको अभ्यासलगायत विविध विषयमा छलफल गरियो । राउण्ड टेवलमा एन प्याव्सनका अध्यक्ष ऋतुराज सापकोटा, हिसान का महासचिव लोकबहादुर भण्डारी, शिक्षाविद् देवी घिमिरे, ज्ञानोदय माविका प्रधानाध्यापक नातिकाजी महर्जन, विश्व निकेतन स्कुलका प्रधानाध्यापक हेरम्भराज कँडेल, बृहस्पति विद्यासदनका प्रधानाध्यापक कुमार थापा, सुदेशा स्कुलका प्रधानाध्यापक बिरंगना महर्जन, अक्षरा स्कुलका प्रधानाध्यापक अन्जु भट्टराई, एबीएम स्कुलका प्रधानाध्यापक रामप्रसाद तिमल्सिना, काठमाडौं प्रज्ञा कुञ्ज स्कुलका प्रधानाध्यापक सुनिता पौडेल, ज्ञानमन्दिर माविका प्रधानाध्यापक रबिन बस्नेत, गोल्डेन पिकका निर्देशक कला राई, बेबीलोन स्कुलका प्रधानाध्यापक राजु राई र मोडर्न स्कुलका प्रधानाध्यापक अनिल कस्पालले विद्यालय शिक्षामा रहेका समस्याहरू र यसका समाधानका विषयमा छलफल गरे । कार्यक्रममा विद्यालयका प्रधानाध्यपक एवं निर्देशकलाई अन्नपूर्ण पोस्टका प्रधान सम्पादक हरिबहादुर थापाले खादा र मायाको चिनो दिएर सम्मान गरे ।"
मुस्ताङमा मलेसियन पर्यटकको लेक लागेर मृत्यु,जोमसोम : मुस्ताङमा आईतबार एक मलेसियन पर्यटकको लेक लागेर मृत्यु भएको छ । जिल्ला प्रहरी कार्यालय मुस्ताङका प्रहरी निरीक्षक बिनोद पौडेलका अनुसार पासपोर्ट नम्बर ४०८२९०२६ भएका ६२ वर्षीय राजा लिङ्गम थेन्चाथम्दीको मुक्तिनाथ दर्शन गरी फर्किने क्रममा लेक लागेर मृत्यु भएको हो । मृतक राजा लिङ्गम श्रीमती र केही आफन्तसहित मुक्तिनाथ दर्शन गर्न आइतबार जोमसोम आइपुगेका थिए । जोमसोमबाट मुक्तिनाथ पुगेर फर्किने क्रममा बिहान करिव १० बजे वारागुङ मुक्तिक्षेत्र१ को मुक्तिक्षेत्र हेलिप्याड नजिक अचानक बेहोस भइ उनी ढल्न पुगेको र उनलाई तत्काल उपचारका लागि जोमसोम अस्पताल ल्याई पुर्याँउदा चिकित्सकले मृत घोषणा गरेको प्रहरी निरीक्षक पौडेलले जानकारी दिए । मृतक मलेसियन नागरिक राजा लिङ्गमको शवलाई पोस्टमार्टमका लागि काठमान्डौंको टिचिङ हस्पिटलमा लगिएको प्रहरी निरीक्षक पौडेलले बताए । लेक लागेर मृत्यु भएका राजा लिङ्गमको मृत्य हुनुको कारण बारेमा प्रहरीले अनुसन्धान अघि बढाएको छ ।
मुस्ताङमा लेक लागेर पर्यटकको मृत्यु,जोमसोम : मुस्ताङमा आइतबार एक मलेसियन पर्यटकको लेक लागेर मृत्यु भएको छ । जिल्ला प्रहरी कार्यालय मुस्ताङका प्रहरी निरीक्षक विनोद पौडेलका अनुसार पासपोर्ट नम्बर ४०८२९०२६ भएका ६२ वर्षीय राजा लिङ्गम थेन्चाथम्दीको मुक्तिनाथ दर्शन गरी फर्किने क्रममा लेक लागेर मृत्यु भएको हो । मृतक राजा लिङ्गम श्रीमती र केही आफन्तसहित मुक्तिनाथ दर्शन गर्न आइतबार जोमसोम आइपुगेका थिए । जोमसोमबाट मुक्तिनाथ पुगेर फर्किने क्रममा बिहान करिव १० बजे वारागुङ मुक्तिक्षेत्र१ को मुक्तिक्षेत्र हेलिप्याड नजिक अचानक बेहोस भइ उनी ढल्न पुगेको र उनलाई तत्काल उपचारका लागि जोमसोम अस्पताल ल्याइ पुर्याउँदा चिकित्सकले मृत घोषणा गरेको प्रहरी निरीक्षक पौडेलले जानकारी दिए । मृतक मलेसियन नागरिक राजा लिङ्गमको शवलाई पोस्टमार्टमका लागि काठमाडौंको टिचिङ हस्पिटलमा लगिएको प्रहरी निरीक्षक पौडेलले बताए । लेक लागेर मृत्यु भएका राजा लिङ्गमको मृत्य हुनुको कारण बारेमा प्रहरीले अनुसन्धान अघि बढाएको छ ।
कलंकीमा ट्रकले ९ वटा सवारीलाई ठक्कर दिएपछि,"काठमाडौं : कलंकीमा ट्रकले ठक्कर दिएर चार जना घाइते भएका छन्। सोमबार साँझ थानकोटबाट कलंकी आउँदै गरेको ना ६ ख २८७१ नम्बरको ट्रकले नौ वटा सवारीलाई ठक्कर दिएको हो। प्रहरीका अनुसार घाइतेहरुको ट्रमा सेन्टरमा उपचार भइरहेको छ। प्रहरीका अनुसार ट्रकले ढुंगाअड्डाको ओह्रालोमा ब्रेकफेल भएको ट्रकले एउटा स्कोरपियो गाडी, ट्याक्सी, भ्यान, दुईवटा मोटरसाइकल, एउटा कार र स्कुटरलाई ठक्कर दिएको हो।"
"फेवातालमा डुंगा पल्टियो, एक बेपत्ता, दुईको उद्धार","पोखरा : फेवातालमा डुंगा पल्टिँदा एकजना बेपत्ता भएका छन् भने दुईजनाको उद्धार गरिएको छ। बेपत्ता हुनेमा काठमाडौंका २५ वर्षीय सुमित लुइँटेल रहेको प्रहरीले जनाएको छ। खपौंदी भन्ने ठाउँतिर डुंगा पल्टिँदा उनी बेपत्ता भएका हुन् । आफैं डुंगा चलाएर गएका ३ जनामध्ये अरु दुईजनाको भने उद्दार भएको प्रहरीले जनाएको छ। लुइँटेलसँगै डुंगामा गएका रूपेश अधिकारी र सुबिन चालिसेको उद्धार भएको हो । उनीहरुलाई उद्धार गर्न गएका पोखरा १८ खपौदीका ५० वर्षीय बुद्धी जलारी बेहोस् भएपछि उनको प्रहरीले उद्धार गरेको छ । उद्धार भएका सबैको मेट्रोसिटी हस्पिटल पोखरा सिर्जनाचोकमा उपचार भइरहेको प्रदेश प्रहरी प्रवक्ता राजेन्द्र रेग्मीले जनाएका छन् । फेवातालमा डुंगा चढ्दा लाइफ जाकेट लगाउनुपर्ने नियम छ । तर उनीहरुले लाइफ जाकेट नलगाएको प्रत्यक्षदर्शीले बताएका छन् । उनीहरु डुंगाका चालकबिना नै आफै चलाएर ताल घुम्न गएका थिए। हराएका लुइँटेललाई प्रहरी, सशस्त्र प्रहरी र नेपाली सेनाको टोलीले खोजी गरिरहेको छ।"
लागुऔषधसहित चारजना पक्राउ,"राजविराज : सप्तरी प्रहरीले लागुऔषधसहित चारजनालाई पक्राउ गरेको छ ।सप्तरीको सुरुङ्गा नगरपालिका १ नैनडाँवर डाँडा र बोदे बर्साइन नगरपालिका ९ स्वर्णपट्टीबाट चारजना पक्राउ परेको सप्तरी प्रहरीले जनाएको छ। उदयपुरको त्रियुगा नगरपालिका ६ जलजलेका २२ वर्षीय आकाश परियार र २० वर्षीय आमोदकुमार महतोलाई इलाका प्रहरी कार्यालय भेडियाले पक्राउ गरेको हो। उनीहरुको साथबाट ३० थान नाइट्रोजन ट्याब्लेट, १० थान नोफिन इञ्जेक्सन, १९ थान फेनारगन र १८ थान डाइजेपाम इञ्जेक्सन बरामद भएको छ। यसैगरी विसनपुरवोदेवर्साइन सडक खण्डबाट प्रहरी चौकी देउरीले शम्भुनाथ नगरपालिका ३ का २२ वर्षीय ललित चौधरी र २० वर्षीय देवनारायण रामलाई पक्राउ गरेको डीएसपी तिलक भारतीले बताए । उनीहरूको साथबाट चार थान नाइट्राभेट ट्याब्लेट, सातसात थान नोफिन र डाइजेलेब इन्जेक्सन तथा २० ग्राम गाँजा फेला परेको छ। शंका लागि चेकजाँच गर्दा लागुऔषध बरामद भएकाले उनीहरूलाई नियन्त्रणमा लिइ इलाका प्रहरी कार्यालय कडरवोनामा थुनामा राखी थप अनुसान्धान भइरहेको इलाका प्रहरी कार्यालय कडरबोनाका इन्स्पेक्टर रामराजा केशरीले बताए।"
स्वास्थ्य बिग्रिएपछि अनसनरत पौडेल अस्पताल भर्ना,"चितवन : भरतपुर राष्ट्रिय निकुञ्ज ऐन २०२९ लाई जनपक्षीय बनाउनुपर्ने माग राख्दै आमरण अनसन बेसेका माडीका वडाध्यक्ष कृष्णप्रसाद पौडेलको स्वास्थ्य अवस्था गम्भीर भएको छ । ६ दिनदेखि अनसन बसेका पौडेलको शरीरमा अक्सिजनको मात्रा कमी भएको छ । स्वास्थ्य अवस्था कमजोर बन्दै गएपछि उनलाई सोमबार बिहान माडीबाट भरतपुर अस्पताल ल्याइएको छ । भरतपुर अस्पतालको आइसीयुमा उनको उपचार भइरहेको छ । पौडेलको रक्तचाप , मुटुको धड्कन तलमाथी भइहरहेको चिकित्सकले बताएका छन् । रगतमा अक्सिजनको कमी, शरीरमा नुन, ग्लुकोज, भिटामिन र पानीको कमी र पिसाबमा किटो फोहोरको मात्रा दिनहुँ बढेको भरतपुर अस्पतालका फिजिसियन डा प्रमोद पौडेलले बताए । 'अवस्था अत्यन्तै जटिल भएकोले अस्पताल भर्ना हुन सुझाव दिदाँ उहाँ मान्नु भएन,' डा पौडेलले भने,' मुटुको धड्कन , रक्तचाप र अक्सिन र श्वासप्रश्वास हेर्न निगरानीको लागी कर्डियाक मानिटरिङमा राख्नुपर्ने अवस्था आएको छ।' चितवन राष्ट्रिय निकुञ्जभित्र रहेको माडीको विकासका लागि बाधक भएको भन्दै निकुञ्ज ऐनको संसोधनको माग राखेका छन् । सातवटा माग राखेर माडी नगरपालिका १ का वडाध्यक्ष पौडेलले पाँच दिनदेखि अनशन बसेका छन्। तर पटकपटक अनशन बस्ने चेतावनी दिएका नगर प्रमुख ठाकुर ढकाल भने बसेनन् । गत वर्ष माघ १६ गते अनसन बस्ने घोषणा गरेका ढकालले प्रधानमन्त्री केपी शर्मा ओली र पूर्वप्रधानमन्त्री पुष्पकमल दाहाल 'प्रचण्ड' लाई भेट गरी माग सुनवाई हुने आश्वासन पाएपछि अनसन स्थगित गरेका थिए। राष्ट्रिय निकुञ्ज सम्बन्धी ऐन २०२९ लाई विनियम संसोधन गर्न बनेको पाँचौ संसोधन नियमावली समेत जनपक्षीय नभएकाले पुन संसोधन गर्नुपर्ने, निकुञ्जबाट बढी प्रभावित बस्ती बाँदरझुला, अमिलियाको उचित व्यवस्थापन हुनुपर्ने, लागत तथा उत्पादनको आधारमा बालीको क्षतीपूर्तिको व्यवस्था हुनुपर्ने लगायतका माग राखेका छन् ।"
तीनवटा मोटरसाइकलमा आगजनी,"वीरगन्ज : पर्साको परवानीपुरमा नेपाली कांग्रेसका एक नेताको घरमा पार्किङ गरेर राखिएका ३ वटा मोटरसाइकलमा अपरिचित समूहले आगजनी गरेको छ। पर्साको वीरगन्ज महमनगरपालिका २१ परवानीपुरका किशोरी ठाकुरको घरको बरण्डामा राखिएका ३ वटा मोटरसाइकलमा आइतबार राती आगजनी गरेको हो । आगजनीबाट ना १० प ८५५४, ना ३२ प १८२८ र प्रदेश २ ० ३००५ प ७८६३ नम्बरको ३ वटै मोटरसाइकल पूर्णरुपमा जलेर नष्ट भएको छ। आगजनीबाट ठाकुरको घरको पर्खालमा समेत क्षति पुगेको छ । आइतबार राती १२ बजेतिर आएका अपरिचित व्याक्तिले घरको बरण्डामा पेट्रोल छर्किएर मोटरसाइकलमा आगो लगाएर फरार भएको घरधनी ठाकुरका भतिजा अभिषेक ठाकुरले बताए । परवानीपुरबाट पटेलनगर जाने सडक फराकिलो बनाउने काम ठाकुरकै अगुवाइमा भइरहेको र सडक विस्तारका क्रममा केही दिनअघि स्थानीय केही व्याक्तिसँग विवाद भएकाले त्यसैको रिसबीमा आगजनी गरेको हुनसक्ने आशंका अभिषेकले बताए । आगजनी गरेको आशंका प्रहरीले सोमबार ठाकुरका छिमेकी राजाराम यादवले नियन्त्रणमा लिएको छ। सोमबार घटनास्थलमा पुगेकी पर्साकी प्रहरी उपरीक्षक गंगा पन्तले सोधपुछका लागि एकजनालाई नियन्त्रणमा लिएर अनुसन्धान गरिरहेको बताइन्।"
डडेल्धुरामा डेंगुका बिरामी भेटिए,डडेल्धुरा : जिल्लाको अमरगढी नगरपालिका ६ दुमडाका एक बिरामीमा डेंगुको लक्षण पाइएको डडेल्धुरा अस्पतालले जानकारी दिएको छ। गर्मी नलाग्दै डडेल्धुरामा डेंगु देखा पर्न थालेको हो । गत वर्ष जिल्लामा १२ जनामा डेंगु रोग देखा परेको थियो । दुमडाका एकजना बिरामी डडेल्धुरा अस्पतालमा उपचार गराउन आउँदा चेकजाँचपछि उनमा डेंगुको लक्षण भेटिएको अस्पतालका ल्याब प्रमुख ईश्वरीप्रसाद भुसालले जानकारी दिए। बिरामीको डडेल्धुरा अस्पतालमा उपचार भइरहेको उनले बताए।केही वर्ष यतादेखि डडेल्धुराका उच्च लेकाली भेगमा पनि लामखुट्टे देखा पर्न थालेका छन्।
सिमलका रुख मासिएसँगै गिद्ध पनि लोप हुँदै,"बैतडी : पछिल्लो समयमा गिद्ध लोप हुँदै गएका छन् । जलवायु परिवर्तन, बासस्थानको समस्या, औषधिको प्रयोग र आहाराको अभावमा पछिल्लो समय गिद्ध लोप हुँदै गएका हुन् ।प्रकृतिको कुचिकारको रुपमा रहेका लोपोन्मुख पंक्षी गिद्ध संरक्षण नहुँदा लोप हुने क्रम बढदै गएको हो ।सिमलको रुख हराउँदै गएपछि गिद्धको बासस्थान पनि हराउँदै गएको हो। सामुदायिक वन उपभोक्ता महासंघ बैतडीका अध्यक्ष चक्रप्रसाद शर्माले ठूला रुख हराउँदै गएपछि गिद्ध पनि लोप हुँदै गएको हो। ठूलठूला भीरमा समेत गिद्ध पाइने भएपनि पछिल्लो समयमा गिद्ध देखिन छोडेको पाटन ६ का लोकेन्द्रप्रसाद पन्तले बताए । उनले भने, 'गिद्ध संरक्षणका लागि सरकारी तथा स्थानीयस्तरबाट कुनै पहल हुन सकेको छैन् । गिद्ध संरक्षणका लागि पहल नहुँदा लोप हुँदै गएका छन् ।' गिद्धको आहारामा समेत समस्या आएकाले गिद्ध लोप हुँदै गएको जानकार बताउँछन् । मरेका पशुपंक्षीको सिनोलाई आहाराको रुपमा गिद्धले प्रयोग गर्ने गर्दछ । तर पछिल्लो समयमा बाहिर सिनो फाल्ने चलन पनि कम हुँदै गएको छ। आहारको अभावमा गिद्ध लोप हुँदै गएको सामुदायिक वन उपभोक्ता महासंघ बैतडीका अध्यक्ष शर्माको भनाई छ । पशुमा प्रयोग गरिने डाइक्लोफेनिक औषधिले पनि गिद्ध लोप हुन थालेको जानकार बताउँछन् । पशुलाई दिइने यो औषधिको प्रयोगले गिद्धको विनासमा ठूलो भूमिका खेलेको पशु प्राविधिक बताउँछन् । डाइक्लोफेनक औषधि प्रयोग भएको पशुको सिनो खाएमा गिद्ध मर्ने गरेको पशु प्राविधिक बताछन्। नेपाल डाइक्लोफेनिक औषधिको बिक्री वितरणमा रोक लगाइएको भएपनि भारतसँगको खुला सीमाबाट यस्तो औषधि भित्रिने गरेको छ ।अहिले विश्वभर २३ प्रजातीका गिद्ध पाइन्छन् । त्यसमध्ये दक्षिण एशियामा ९ र नेपालमा ८ प्रजातीका गिद्ध पाइन्छन् । नेपालमा पाइने ८ प्रजातीका गिद्धमा सानो खैरो, डंगर, सुन, गोब्रे, राज, हिमाली, खैरो र हाडफोर रहेका छन्।"
महिला कैदीमा मानसिक समस्या,"दैलेख : विभिन्न मुद्दामा कैद सजाय भुक्तान गरिरहेका महिला कैदीमा मानसिक समस्या देखिएको छ । जिल्ला कारागारमा रहेको १२ जना कैदी र एक जना थुनुवा महिलामध्ये ९ जनामा आत्तिने र दुई जनामा डिप्रेसनको समस्या देखिएको चिकित्सकले बताएका छन्। स्वास्थ्य सेवा कार्यालय दैलेखले गरेको कैदीबन्दी लक्षित मानसिक स्वास्थ्य परीक्षणमा बहुविवाहको मुद्दामा सजाय भोगिरहेका महिलामा बढी समस्या देखिएको हो । तीन दिनसम्म कैदीबन्दीको मानसिक स्वास्थ्य परीक्षण, अपराध हुँदाको अवस्था र मुद्वा किनारा लागिसकेपछिको मानसिक अवस्था कस्तो छ भन्नेबारे अध्ययन गरिएको थियो । अध्ययनका क्रममा बहुविवाहको मुद्दामा सजाय भोगिरहेका महिला कैदीमा मानसिक समस्या देखिएको नेपाल प्रहरी अस्पतालका मानसिक रोग विशेषज्ञ डाआशिष दत्तले बताए । दत्तका अनुसार कैद भुक्तान भइसकेपछि श्रीमानसँगै बस्ने नपाउने, दोस्रो विवाहबाट जन्मिएका बच्चाको वैधानिकता नपाउने र समाजमा अपहेलित हुने डर महिलामा देखिएको छ। जसका कारण उनीहरुमा मानसिक समस्या देखिएको हो। लागुऔषध ओसारपसार तथा दुव्र्यसनी मुद्वामा सजाय भोगिरहेका कैदीमा आत्तिने समस्या देखिएको उनले बताए । 'आत्तिने र मानसिक समस्याका बिरामीलाई औषधि सेवन गर्न सुझाव दिएका छौं, उनले भने, 'दैलेखमा मात्र नभई मुलुकभर मानसिक स्वास्थ्यको परीक्षण जरुरी छ ।' मानसिक स्वास्थ्य कार्यक्रमअन्तरगर्त कैदीबन्दीलाई लक्षित गरेर मानसिक स्वास्थ्य परीक्षण, परामर्श तथा औषधि उपचार गरिएको दैलेख अस्पतालका डा निरञ्जन पन्तले बताए । अब नियमितरुपमा कैदीबन्दीको मानसिक स्वास्थ्य परीक्षण गरिने डापन्तले बताए । बहुविवाह गरेका महिला कैद भुत्तान गरी समाजमा जाँदा समाजबाट अपहेलित हुने डरले मानसिक समस्या उत्पन्न भएको सहायक प्रमुख जिल्ला अधिकारी इन्द्रबहादुर क्षेत्रीले बताए । दैलेख जिल्ला कारागार ८० जना पुरुष र २० जना महिला गरी सय जनाको क्षमता हो । तर, अहिले कैदी र थुनुवा गरी एक सय ४२ जना छन् । कारागारमा दुईजना बालबालिका पनि रहेको जिल्ला कारागार कार्यालयले जनाएको छ । ती बालबालिका आमाबुबासँगै कैद जीवन बिताउन बाध्य छन्।"
लागुऔषधसहित तीनजना प्रक्राउ,"बेनी : जिल्ला प्रहरी कार्यालय म्याग्दीको टोलीले लागुऔषधसहित तीनजनालाई पक्राउ गरेको छ । प्रहरी निरीक्षक ध्रुवप्रसाद शर्माको नेतृत्वमा गएको टोलीले म्याग्दीका दुईजना र बागलुङका एकजनालाई बागलुङ नगरपालिका१० भकुण्डेबाट आइतबार पक्राउ गरेको हो । पक्राउ पर्नेमा म्याग्दीको मालिका गाउँपालिका ६ दरवाङका हरि छन्त्याल, बागलुङ नगरपालिका १० भकुण्डे डल्याङका विशाल थापा र रघुगंगा गाउँपालिका ७ चिमखोलाका लक्की पुन रहेका प्रहरी निरीक्षक शर्माले जानकारी दिए । २० वर्षीय दरवाङका छन्त्याल र चिमखोलाका १८ वर्षीय पुन बेनीमा बस्दै आएका छन् । उनीहरुको साथबाट फेनेरागन १० एम्पुल, नफिन १० एम्पुल, डाइजापाम १० एम्पुल लागुऔषध बरामद भएको छ । लागऔषध र तीनैजनालाई अनुसन्धानका लागि जिल्ला प्रहरी कार्यालय बागलुङमा बुझाइएको छ । उनीहरु लागुऔषध प्रयोगकर्ता र कारोबारी भएको सूचनाको आधारमा प्रहरीले पक्राउ गरेको हो।"
कस्तो छ तीन दिनको मौसम ?,काठमाडौं : नेपालमा पश्चिमी न्युन चापिय प्रणालीको प्रभाव देखिएको छ। जल तथा मौसम विज्ञान विभागको मौसम पूर्वानुमान महाशाखाका अनुसार सोमबार दिउँसो पहाडी भूभागका केही स्थानहरुमा मेघ गर्जनचट्याङ सहित वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको मौसमविद्ले बताएका छन्। सोमबार बिहान ६ बजे मौसम पूर्वानुमान महाशाखाले जारी गरेको बुलेटीनमा आगामी तीन दिनको मौसम पूर्वानुमान यस्तो छ। सोमबार देशभर आँशिकदेखि सामान्य बदली रहनेछ। देशको पहाडी भूभागका केही स्थानहरुमा मेघ गर्जनचट्याङ सहित वर्षाको सम्भावना रहेको छ। मध्य तथा पुर्वी भूभागका थोरै स्थानहरुमा र पश्चिमका एक वा दुई स्थानमा मेघ गर्जनचट्याङ सहित वर्षाको सम्भावना रहेको छ। देशको पश्चिमी उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। मंगलबार देशभर आँशिकदेखि सामान्य बदली रहनेछ। देशका केहि स्थानहरुमा मेघ गर्जन चट्याङसहित वर्षाको सम्भावना रहेको छ। देशको उच्च पहाडी तथा हिमाली भूभागका केही स्थानहरुमा हल्का हिमपातको सम्भावना रहेको छ। पहाडी भूभागका थोरै स्थानहरुमा मेघ गर्जनचट्याङ सहित वर्षाको सम्भावना छ। बुधबार देशको पूर्वी तथा मध्य पहाडी भूभागमा आँशिक देखि सामान्य बदली रहनेछ भने बाँकी भूभागमा मौसम सामान्यतया सफा रहनेछ। देशको पूर्वी तथा मध्य पहाडी पहाडी भूभागका थोरै स्थानहरुमा मेघ गर्जनचट्याङ सहित वर्षाको सम्भावना रहेको छ।
छोरी बलात्कार गर्ने बाबु जेल चलान,डडेल्धुरा : छोरीलाई जबरजस्ती करणी गर्ने बाबुलाई कारागार चलान गरिएको छ। माघ २० गते छोरी बलात्कार गरेको आरोपमा पक्राउ परेका गन्यापधुराका एक जनालाई जिल्ला अदालत डडेल्धुराले पुर्पक्षका लागि कारागार चलान गरिएको हो। आफ्नै १६ वर्षीया छोरीलाई डरधाक देखाइ पटकपटक जबरजस्तीकरणी गरेको आरोपमा ती बाबुलाई जिल्ला अदालत डडल्धुराले पुर्पक्षको लागि कारागार चलान गरेको जिल्ला प्रहरी कार्यालय डडेल्धुराका प्रहरी नायब उपरिक्षक दधिराम न्यौपानेले अन्नपूर्ण अनलाइनलाई बताए। विगत ६ महिनादेखि जबरजस्तीकरणी गरेको भन्ने पीडितको जाहेरीको आधारमा गन्यापधुरा गाउँपालिकाका एक व्यक्तिलाई प्रहरीले गत माघ २० गते पक्राउ गरेको थियो।
१० महिनापछि असीनापीडितलाई राहत,"स्याङ्जा : असिना पीडित कोल्माबासीलाई नगदसहित राहत सामाग्री प्रदान गरिएको छ । गतवर्ष जेठको अन्तिम साता परेको असिनापानीले कोल्माका १८ घरधुरीसहित धेरैका अन्नबालीमा क्षति पर्याएको थियो । पुतलीबजार नगरपालिका९ कोल्माका १८ घरधुरीलाई पुतलीबजार नगरप्रमुख सीमा क्षेत्री, प्रमुख जिल्ला अधिकारी रामबहादुर कुरुम्वाङ र नेपाल रेडक्रस सोसाइटी स्याङजा शाखा प्रमुख दिनेश अर्यालले कोल्मामा पुगेर आज संयुक्तरूपमा राहत सामाग्री हस्तान्तरण गरेका हुन् । पुतलीबजार नगरपालिकाका प्रमुख क्षेत्रीले १२ बण्डल टिन, विपद व्यवस्थापन समितिका अध्यक्षसमेत रहेका प्रजिअ कुरुम्वाङले प्रति परिवार ५५ हजार नगद सहित रेडक्रसका मन्त्री अर्यालले प्रति परिवार एकएक त्रिपाल प्रदान गरेका छन् । यसअघि पनि ५० हजार मुल्य बराबरको मकैको बिउ प्रदान गरिसकेको बताइएको छ । झण्डैं १० महिनापछि राहत पाउँदा पनि असीनापीडित खुसी देखिन्थे । असिनापानीले क्षति पुर्याएको गुनासो आएपछि वडा अध्यक्ष लीलप्रसाद गुरुङ लगायतको जनप्रतिनिधिले घरघरै पुगेर निरीक्षण गरी आवश्यकता अनुरूप टिनका पाता उपलब्ध गराइएको जानकारी दिए । असिनाले टिनका जस्तापाता प्वाल पारेको पीडितको भनाइ छ ।"
ट्रकको ठक्करबाट बालकको मृत्यु,"भक्तपुर : भक्तपुर नगरपालिका९ च्याम्हासिंहमा निशान ट्रकको ठक्करबाट गएराति एक बालकको मृत्यु भएको छ। महानगरीय प्रहरी परिसर भक्तपुरकाअनुसार च्याम्हासिंहबाट ब्रम्हायणीतर्फ जाँदै गरेको बा ३ क ३५८८ नम्बरको निशान ट्रकले ठक्कर दिँदा घाइते भएका भक्तपुर नपा१० कमलविनायक बस्ने ११ वर्षीय तिलक मकाजुको उपचारको क्रममा मृत्यु भएको हो। परिसरका प्रवक्ता प्रहरी नायव उपरीक्षक दीपक गिरीले निशान ट्रकको ठक्करबाट गम्भीर घाइते भएका मकाजूको ललितपुरको ग्वार्कोस्थित बीएण्डबी अस्पतालमा उपचार हुँदाहुँदै गएराति नै मृत्यु भएको जानकारी दिए। घाइते मकाजूलाई तत्काल उद्धार गरी जनस्वास्थ्य सेवा केन्द्र भक्तपुरमा प्राथमिक उपचार गरेर बीएण्डबी अस्पताल पठाइएको थियो, प्रनाउ गिरीले भने, त्यहीं उपचारको क्रममा मृत्यु भएको चिकित्सकले घोषणा गरेका थिए। दुर्घटना गराउने सवारीसाधन र सवारी चालक रोल्पाको रुम्तीगढी गाउँपालिका१ घर भई हाल भक्तपुरको सूर्यविनायक नपा १० भातेढिकुर बस्ने २६ वर्षीय सुरेश मगरलाई नियन्त्रणमा लिइएको उनले बताए। उनका अनुसार घटनाबारे थप अनुसन्धान अघि बढाइएको छ।"
मागेरै ७ सन्तानको गुजारा,"मलंगवा : सर्लाहीको चक्रघट्टा गाउँपालिका६मा बस्दै आएकी ३५ वर्षीया सुनिता महतोका सात सन्तान छन्। उनी दुई वर्षदेखि मागेर सात सन्तानको भरणपोषण गर्दै आएकी छन्। दुई वर्षअघि पति राजेन्द्र महतोको मृत्यु भएपछि उनी मागेर सन्तान पाल्न बाध्य छिन्। पतिको मृत्युपछि सुनिता बेसहारा छिन्। सम्पत्तीको नाउँमा ६ धुर घडेरी मात्र छ। बालबच्चा साना भएकाले मागेरै गुजारा चलाउन बाध्य भएको सुनिता बताउँछिन्। ५ छोरी र २ छोराकी आमा सुनिताले मागेर ल्याएपछि मात्र उनको घरमा साँझबिहान चुल्हो बल्छ। माग्न जान निकै अप्ठ्यारो लाग्छ। कतिपयले काम गर्न छाडेर किन माग्न बसेको भन्दै गाली गर्छन्। तर के गुर्न ? सन्तानको पालनपोषण गर्न माग्न बाध्य छु, सुनिताले बताइन्। पतिको मृत्युको पीडा खेपीरहेकी सुनितालाई भदौमा आएको वर्षात्ले झन पीडा थप्यो। सानो झुपडीमा बस्दै आएकी सुनिताको घर वर्षाले भत्केपछि उनी सन्तानसहित ७ महिनादेखि गाउँबाहिरको धर्मशाला बस्दै आएकी छन्। घरमा पानी जम्यो। फुस र माटोले बनाएको घर भत्केपछि सार्वजनिक धर्मशालामा आ श्रय लिएकी छु, उनले भनिन्। बिहेबारीको सयममा धर्मशालामा जन्ती जाने गरेको उनले बताइन्। धर्मशालाबाट आएपछि त्यही भत्केको झुपडीमा बस्ने गरेको छु। एकातिर खाना पकाउँछु र अर्कोपट्टी ओछ्यान लगाएर बच्चासहित सुत्ने गरेकी छु, उनले आफ्नो दुःखेसो सुनाइन्, मागेर ल्याएको पैसा र अन्नले घर बनाउनु कि बालबच्चालाई पाल्नु ? दुई छोरा साना छन्। छोरीहरूले उनीहरूको रेखदेख गर्छन्। घर चलाउन समस्या भएपछि बालबच्चा विद्यालय पठाउन सकेकी छैनन्। छोराछोरी पढाउने धोको हुँदा पनि गरिबीका कारण विद्यालय पठाउन नसकेको उनले बताइन्। उनी थप्छिन्, घर भत्केपछि धेरैले घर बनाइदिने र बालबच्चा पढाइदिने आश्वासन दिए। तर, आजसम्म कसैले एक रुपैयाँ पनि सहयोग गरेका छैनन्।"
महोत्सवमा दर्शक तताउँदै कलाकार,"डडेल्धुरा : नेपाल भ्रमण वर्ष २०२० सफल पार्न डडेल्धुरामा सुदूरपश्चिम प्रदेशस्तरीय कृषि, पर्यटन औद्योगिक व्यापार मेला एवं चौथो डडेल्धुरा महोत्सव जारी छ। महोत्सवमा दिन प्रतिदिन दर्शकको ओइरो लाग्न थालेको छ।प्रत्येक दिनमा विभिन्न कलाकारहरुको प्रस्तुतिले महोत्सवलाई थप आकर्षक बनाएको छ। 'सुखी नेपाली समृद्ध नेपाल कृषि पर्यटन उद्योग र व्यापार, समृद्धिको आधार' भन्ने मूल नाराका साथ सुरु भएको महोत्सव आज चौथो दिनमा पनि विभिन्न कलाकारले प्रस्तुति दिएका छन्। भ्रमण वर्षलाई सफल पार्न आयोजना गरिएको महोत्सव बिहीबार रातीदेखिको वर्षा र हावाहुरीले शुक्रबारसम्म प्रभावित भएको थियो। शनिबार बिहानैदेखि मौसममा सुधार आएको छ। डडेल्धुरा उद्योग वाणिज्य संघ डडेल्धुराको यहाँका ऐतिहासिक पुरातात्विक सांस्कृतिक धार्मिक एवं पर्यटकीय स्थलको प्रवर्द्धन गर्न महोत्सवको आयोजना गरको सयोजक लोकराज भट्टले बताए । शनिबार चर्चित लोकदोहरी गायिकका पूर्णकला विसी र मोडेल रोजी कुँवरले आफ्नो प्रस्तुति दिएका थिए भने आइतबार पनि दर्शकको उल्लेखीय सहभागिताका बीच कलाकारले आफ्नो प्रस्तुति देखाएका थिए। महोत्सवमा कृषि उपज, मह, जडीबुटी, हस्तकला, अल्लोका सामग्री, अलैंची, अदुवा, मसला, फर्निचर, अटोमोबाइल, गार्मेन्ट, इलेक्ट्रोनिक, होटल, सूचना प्रविधि तथा बाल उद्यानसहितका स्टल रहेका संघका अध्यक्ष लोकराज भट्टले जानकारी दिए।"
"गाडीको ठक्करबाट बृद्धको मृत्यु, विपी राजमार्ग अवरुद्ध",सिन्धुली : विपी राजमार्गमा गाडीले ठक्कर दिएर एक जनाको मृत्यु भएपछि स्थानीयले सडक अबरुद्ध गरेका छन् । सिन्धुलीको गोलन्जोर गाउँपालिका ७ तल्लोवारामा गाडीले ठक्कर दिँदा एक बृद्धको मृत्यु भएपछि स्थानीयले राजमार्ग अवरुद्ध गरेका हुन् । तल्लोवाराका ५० वर्षीय नन्दलाल श्रेष्ठलाई गाडीले ठक्कर दिदाँ मृत्यु भएको इलाका प्रहरी कार्यालय खुर्कोटले जनाएको छ । सोमबार बिहान करिब ५ बजेको समयमा गाडीले ठक्कर दिदाँ श्रेष्ठको मृत्यु भएको हो । ठक्कर दिने सवारी फरार रहेको कारण बिहान देखि विपी राजमार्ग अवरुद्ध भएको जिल्ला प्रहरी कार्यालय सिन्धुलीका प्रहरी नायक उपरिक्षक श्याम बहादुर खत्रीले जानकारी दिए । विपी राजमार्गमा चल्ने सवारी साधनले श्रेष्ठलाई ठक्कर दिएर मृत्यु भएका कारण स्थानीयले सडक अवरुद्ध गरी बिहान देखि विपी राजमार्गमा कुनै पनी सवारी साधन संचालन गर्न नदिएको गोलन्जोर गाउँपालिका वडा७ का वडा अध्यक्ष रोम बहादुर देवकोटा(सुवास)ले जानकारी दिए।
कांग्रेस र कम्युनिस्टले बनाए छुट्टाछुट्टै सडक,"बाजुरा : जिल्लाको त्रिबेणी नगरपालिकामा ६ मन्धारा गाउँ जाने एउटै सडक छ।उक्त सडक पार्टीअनुसार खण्डखण्ड निर्माण भइरहेको छ।त्रिबेणी नगरपालिका ५ किम्नी जाने र वडा नम्बर ६ पन्धारा गाउँ जोड्ने सडक नेकपा र कांग्रेस सम्वद्धले निर्माण गरिरहेका छन्। स्थानीयले पार्टीपिच्छे बनाइएका सडकको नामांकरण गरेका छन्।कांग्रेस सडक र नेकपा सडक।त्रिवेणी नगरपालिकाको लगानीमा कांग्रेस सम्वद्ध पक्ष र प्रदेश सरकारबाट आएको योजनामा नेकपा सम्बद्धले सडक निर्माण गरिरहेका छन्। किम्नी गाउँ जाने त्रिवेणी ४ ढोग दिनेबाट नेकपा सर्मथकले निर्माण गरिरहेका छन्। जसको नेतृत्व जंगबहादुर बुढाले लिएका छन्।उक्त सडक निर्माणमा प्रदेश सरकारको बजेट रहेको नेपाल कम्युनिस्ट पार्टी बाजुरा सचिब भरत बुढाले बताए । त्यस्तै, त्रिबेणी ४ तोली देबलडाँडाबाट कांग्रेस सर्मथकले सडक निर्माण गरिरहेका छन्। उक्त सडकको उपभोक्ता समितिका अध्यक्ष दानबहादुर साउद कांग्रेस सर्मथक रहेको त्रिवेणी नगरपालिका प्रवक्ता तथा नेपाली कांग्रेसका नेता मीन भण्डारीले बताए। फरकफरक ठाउँबाट सडक निर्माण भइरहेको भएपनि दुबै सडक किम्नी गाउँलाई लक्षित गरी निमार्ण गर्न लागेको स्थानीय गणेश साउदले बताए। ढोग दिनेबाट जाने सडकका लागि आर्थिक वर्ष ०७५०७६ मा ५५ लाख रकम बिनियोजन भएको थियो । प्रदेशबाट नेकपाको पहलमा भएको भन्दै नेकपा सर्मथकले सडक खन्न सुरु गरेका हुन् ।त्रिबेणी नगरपालिकामा कांग्रेसले जितेको छ, नगरपालिकाले पनि आर्थिक वर्ष ०७५०७६ मा २० लाख रकम छुट्याएर तोली देबलडाँडाबाट सडक निर्माण सुरु गरेको छ ।यो आर्थिक वर्षमा ४० लाख बिनियोजन गरेको नगरपालिकाले बताएको छ। त्रिबेणी नगरपालिका ५ किम्नी जाने सडक।यो सडक नेकपा समर्थकले सुदूरपश्चिम सरकारको लगानीमा निर्माण भइहेको छ। तस्बिर : पदमबहादुर सिंह त्यस्तै, नगरपालिका ६ पन्धारामा जाने सडक पनि नेकपा र कांग्रेसले छुट्टाछुट्टै निर्माण गरिहेका छन्। दुबैले मेल चौडाबाट सुरु गरेका छन्।दुबै सडकको तल माथिको दूरी २ सय मिटरको फरक पनि छैन्।यहाँ पनि नेकपा सर्मथकबाट सुरु भएको सडक सुदूरपश्चिम प्रदेश सरकारबाट बजेट बिनियोजन भएको हो। कांग्रेस समर्थकबाट सुरु भएको सडक नगरपालिकाबाट बिनियोजन भएको स्थानीयले बताए।कांग्रेस सर्मथकले सुरु गरेको सडकको नेतृत्व बाले बुढाले लिएका छन् भने नेकपा सर्मथकबाट सुरु भएको सडकको अध्यक्ष नरेन्द्र बुढाले गरिरहेका छन्। गाउँ एउटै छ।पार्टीपिच्छे सडक निर्माणले गाउँमा द्वन्द्व बढाएको छ।सडक निर्माणको काममा पनि आस्थाअनुसार जाने गरेको स्थानीय शेरबहादुर शाहीले बताए। यसले गाउँमा द्वन्द्व ल्याएको स्थानीय बताउँछन्।नेकपा बाजुराका पार्टी सचिव भरत बुढा र नेपाली कांग्रेस जिल्ला कार्यसमिति बाजुराका सचिब रनसिङ अयडी दुवैजना त्रिबेणी नगरपालिका स्थानीय हुन्। भरत बुढाले त्रिबेणी नगरपालिका र कांग्रेस सर्मथकले गाउँमा द्वन्द्व निम्त्याएको आरोप लगाए।प्रदेशका योजनामा नगरपालिकाले सिफारिस नदिएर विभेद गरिरहेको उनको आरोप छ। त्यस्तै, नेपाली कांग्रेस जिल्ला कार्यसमिति बाजुराका सचिब रनसिङ्ग अयडीले द्वन्द्व बढ्नुमा नेकपा मुख्य कारण भएको बताए प्रदेशबाट आउने योजनामा कमिसनको खेल हुने र यसमा नेकपाका साथीको संलग्नता रहेको उनको दावी छ।"
"सुधार गृहमा युवाको शंकास्पद मृत्यु, शव बुझ्न अस्वीकार","विराटनगर : पटकपटक विवादमा मुछिदै आएको मोरङको उर्लाबारी नगरपालिका७ मा रहेको जीवन बचाउ उपचार सेवा गृह एवं पुर्नस्थापना केन्द्र नामक सुधार गृहभित्र एक युवाको मृत्यु शंकास्पद भएको छ । गृहमा उपचारका लागि भनेर पुस १८ गतेदेखि राखिएका उर्लाबारी२ का १९ वर्षीय विशाल श्रेष्ठको शव शौचालयको भेन्टिलेसनमा झुन्डिएको अवस्थामा आइतबार साँझ भेटिएपछि घटनालाई शंकास्पद मानेर प्रहरीले अनुसन्धान अघि बढाएको छ । टीसर्ट (भेष्ट)ले घाँटीमा पासो लगाएर झुन्डिएको अवस्थामा शव भेटिएको थियो । साँझ खोजी गर्ने क्रममा शौचालयमा झुन्डिएको अवस्थामा शव भेटिएको जानकारी गृह सञ्चालकले आफन्त, परिवारका सदस्य र प्रहरीलाई गराएका छन् । आफन्त र परिवारका सदस्यले भने आत्महत्या नभइकन हत्या गरेर झुण्ड्याइएको र मृत्यु अस्वभाविक रहेको भन्दै शव बुझ्न अस्वीकार गरेका छन् । सुधार गृहमा उपचाररत बिरामी युवाको शव झुन्डिएको अवस्थामा भेटिनु निक्कै शंकास्पद र गम्भीर विषय हो, विशालका मामा छत्रबहादुर प्रधानले भने, घटना रहस्यमय रहेकाले छानबिन गरेर सत्यतथ्य पत्ता लगाएर दोषीमाथि कारबाही हुनुपर्ने माग राख्दै शव जिम्मा लिइएको छैन । लागूऔषध तथा नशाजन्य वस्तुको दुर्व्यसन र कुलतमा फसेकालाई सुधार गर्दै समाजमा पुर्नस्थापना गर्न सहयोग पुर्याउने जिम्मेवारी सुधार गृहको हो । तर दुर्व्यसनी नभएका विशाललाई गैर कानुनी ढंगले राखिएको खुलेको छ । श्रीमती सम्झना लिम्बूकाअनुसार विशाललाई मानसिक समस्या देखिएको थियो । तर सुधार गृहका सञ्चालक आएर चार महिना (१२० दिन) भित्रमा उपचार गराएर पूर्ण रुपमा स्वस्थ्य बनाइदिने भनेपछि विश्वासमा परी जिम्मा लगाएर पठाइएको उनको भनाइ छ । मासिक १० हजार रुपैयाँ बुझाउनु पर्ने र निस्कने बेलामा एकमुष्ट ४५ हजार रुपैयाँ तिर्नुपर्ने सर्तमा श्रीमानलाई सुधार गृहको जिम्मा लगाइएको थियो, सम्झनाले भनिन्, तर उपचार हुन्छ भनेर राखिएका श्रीमानको मृत्यु भएको भन्दै साँझ ६:३० बजे परिवारलाई शव बुझ्न बोलाइयो । उनका अनुसार प्रहरी र परिवारका सदस्य पुग्दा झुन्डिएको भनिएको शौचालयको ढोका खुल्लै थियो । उहाँ (विशाल)ले कहिलेकाही मादक पदार्थ भने सेवन गर्नु हुन्थ्यो, सम्झनाले भनिन्, तर लागुऔषध सेवन गरेर दुर्व्यसनमा फसेको कुनै जानकारी छैन । उनले मानसिक समस्या भएका व्यक्तिलाई दुर्व्यसनी भएका ठाउँमा लगेर राख्नुनै गलत भएको बताइन् । शव बुझ्न घरबाट दुई जनाभन्दा बढी नआउनु र अरुलाई नल्याउनु नसुनाउनु भनेर बोलाइएकाले पनि घटनालाई शंकास्पद मानिएको सम्झनाको भनाइ छ । सुधार गृहमा धेरै यातना दिने गरिएको पनि थाहा भएको विशालका मामा छत्रबहादुरले बताए । यातना दिने क्रममा मृत्यु भएपछि लगेर शव झुन्ड्याइएको हुन सक्ने उनले बताए। उर्लाबारी२ का वडा अध्यक्ष राजन कँडेलले पनि घटनाको प्रकृति हेर्दा सामान्य मान्न नसकिने बताए । शौचालयको भेन्टिलेसन झुन्डिएर आत्महत्या हुन सक्ने अवस्थाकै छैन, उनले भने, २४ घण्टा नै निगरानीमा हुने दुव्र्यसनीलाई राखिने सुधार गृहमा यस्तो घटना हुनु निक्कै शंकास्पद छ । कँडेलले लापबाही र गैरजिम्मेवारी पनका कारण पटकपटक विभिन्न घटना भएर सुधार गृह विवादित बन्दै गइरहेको बताए । गृहका इन्चार्ज रविन्द्र दाहालले खाना खाने बेलामा खोजी गर्दा शौचालयमा झुन्डिएर आत्महत्या गरेको अवस्थामा भेटिएपछि परिवार र प्रहरीलाई खबर गरिएको बताए । गाँजा र जाँड रक्सी खाने गरेका विशाललाई सुधारका लागि लिएर आएको उनको भनाइ छ । विशाल मानसिक रोगी पनि रहेको कुरा चिकित्सकले प्रमाणित गरेर दिएको कागज पनि हामीसँग छ । उ नियमित औषधि पनि सेवन गरिरहेको थियो, दाहालले भने, हेर्दा सामान्य देखिए पनि मानसिक समस्याकै कारण केही सोच्न नसकेर आत्महत्या गरेको हुन सक्छ । तर कुनै यातना र तनाव दिइएका कारण घटना भएको हैन । उनले झुन्डिएको देखेपछि उपचार गरेर बचाउन सकिन्छ कि भनेर ढोकाको चुक्कुल फुटाइए पनि मृत्यु भइसकेका कारण सम्भव नभएको बताए । इलाका प्रहरी कार्यालय उर्लाबारीका प्रहरी निरीक्षक सुवास राईले मृत्युलाई शंकास्पद मानेर घटनाको अनुसन्धान सुरु गरिएको बताए । परिवारका सदस्यले पनि घटनाका विषयमा जाहेरी दिइसकेका छन्, उनले भने, शवको पोस्टमार्टमपछि घटनाका बारेमा धेरै कुरा खुल्ने छ । राईले दुर्व्यसन र कुलतमा फसेकालाई सुधार्न राखिने सुधार गृहमा किन मानसिक रोगीलाई राखिएको हो भन्ने बारेमा पनि अनुसन्धान केन्द्रित हुने जानकारी दिए। इन्सपेक्टर राईले यातना दिएर वा कुटपिट गरेर आत्महत्या गर्न बाध्य पारिएको प्रमाणित भएमा गृह सञ्चालकमाथि कानुन अनुसार कारबाही अघि बढाइने बताए। दुर्व्यसनमा फसेकालाई सुधार गृहमा राख्न नेपाल सरकारबाट मान्यता प्राप्त चिकित्सकले सिफारिस गरेपछि प्रहरीसँग पनि समन्वय गरिनुपर्छ, राईले भने, त्यहाँ कुनै प्रक्रिया पूरा गरेनगरेको विषयमा पनि अनुसन्धान हुनेछ ।' भित्रै शंकास्पद मृत्यु हुने घटनाका कारण यो सुधार गृह पटकपटक विवादमा आइरहेको छ । वडा अध्यक्ष कँडेलले उचित हिसाबबाट आवश्यक काउन्सिलिङ गरेर सकारात्मक सोंचको विकास गराउँदै समाजमा पुर्नस्थापना हुने वातावरण दुव्र्यसनीका लागि तयार पार्नु पर्ने दायित्व सुधार गृहको हुने बताए । सुधार गृहबाट निस्किएकाहरुले सुधारका नाममा दिइने यातना निक्कै निर्मम र दर्दनाक खालको हुने गरेको सुनाएको उनको भनाइ छ । सुधार गृह भित्र नजरबन्द जस्तो राखेर लात्ता, मुड्की, लाट्ठी तथा पाइपले कुटपिट गर्ने र बिरामी हुँदा उपचार नगराउने एवं परिवारका सदस्यलाई समेत भेट्न नदिइकन विभिन्न तरिकाले यातना दिने गरिएको स्थानीयको भनाइ छ । उक्त सुधार गृहमा उर्लाबारीका च्याङ्वा भनिने दावा तामाङको २०७३ साल साउन १२ गते मृत्यु भएको थियो । गृहले ब्रेनह्यामरेजका कारण मृत्यु भएको बताए पनि आफन्तले भने कुटपिट र यातनाका कारण मृत्यु भएको बताउँदै आएका थिए । दवाब र प्रभावकै भरमा त्यतिबेला पनि घटनालाई सामसुम पार्ने काम भएको थियो । २०६२ सालबाट सञ्चालित सुधार गृहमा अहिले सुधारका लागि भनेर ३९ जनालाई राखिएको छ । उर्लाबारी४ मा भाडाको घरमा सञ्चालित गृह गत मंसिर १२ गतेबाट भने आफ्नै भवनमा सरेको छ । गृहको नव निर्मित भवनको उद्घाटन प्रदेश १ का आन्तरिक मामिला तथा कानुन मन्त्री हिक्मत कार्कीले गरेका थिए । प्रदेश सरकार, स्थानीय तह, स्थानीय बासिन्दा, व्यापारी र दाताहरुको सहयोगमा ८५ लाख रुपैयाँ खर्च गरेर नयाँ संरचना तयार गरिएको गृहका इन्चार्ज दाहालले बताए । जनप्रतिनिधि, बुद्धिजीवी, प्रतिष्ठित व्यापारी, सुरक्षा निकायका अधिकृतलगायत यो गृहका सल्लाहकार छन् ।"

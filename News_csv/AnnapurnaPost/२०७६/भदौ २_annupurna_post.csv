शीर्षक,विवरण
चुरेको चिन्ता,"चुरे क्षेत्रमा वन फडानी र काठ तस्करी निकै बढेको छ। संरक्षणको जिम्मा दिइएका सामुदायिक वन, तिनका उपभोक्ता र स्थानीयले नै रूख रित्याइरहेका छन्। काठदाउरासँगै यहाँबाट गिटीबालुवाको चोरीनिकासी बढेको छ। चुरे क्षेत्रमै बेरोकतोक क्रसर र काठमिल चलाइएका छन्। वनमा छिर्ने हो भने जताततै आरा चलेको आवाज सुन्न सकिन्छ। यत्रतत्र काठका गिँड भेटिन्छन्। फेद मात्रै रहेका रूखका ठुटैठुटा जंगलमा छन्। वीभत्स ढंगले वन सकिँदै लगिएको छ। खुलमखुला अतिक्रमण भए पनि अनुगमन छैन। हेर्ने र कारबाही गर्ने निकाय चुपचाप बसेका छन्। तराईबाट उत्तरतर्फ उठेको पहिलो भाग चुरे हो। यो पहाड थाम्ने मधेसको काँध हो। यसले पहाडलाई बग्नबाट जोगाउँछ भने मधेसलाई पुरिनबाट। जब यसको विनाश हुँदै जान्छ, पहाड बगेर मधेस पुरिन्छ। तीव्र वन विनाशले त्यो जोखिम क्रमशः बढ्दै गएको छ। चुरेको भूभाग खुकुलो पत्रे चट्टान र कमलो माटोले बनेको छ। यस क्षेत्रमा मात्र देशको कूल जंगलको ७३ प्रतिशत भूभाग छ। क्षेत्रफलको हिसाबले नेपालको १२७८ प्रतिशत भूगोलमा यो फैलिएको छ। पूर्व इलामदेखि सुदूरपश्चिम कञ्चनपुरसम्म ३३ जिल्ला यसले छोएको छ। त्यसैले यो बृहत् सरोकारको विषय हो। चुरे क्षेत्र वातावरणीय दृष्टिले पनि संवेदनशील मानिन्छ। यसको निकट फेदमा भावर क्षेत्र छ, जहाँ नदीले ल्याएका ढुंगा, गिटी, बालुवा थुप्रिएका छन्। त्यहीं पानी सञ्चय हुन्छ र त्यसभन्दा तल तराईमधेसमा भूमिगत जल जोगिन्छ। चुरेको तीव्र विनाशले त्यहाँ पानीको भण्डार रित्तिँदै गएको छ। मधेसमा भौगर्भिक पानीको सतह तलतल गएको छ। खानेपानीको स्रोत सुक्दो छ। जग्गाजमिन रुखिइरहेका छन्। खडेरी, खण्डवृष्टि तथा अतिवृष्टिजस्ता अनियमित वर्षात् झेल्नुपर्ने बाध्यता छ। फलतः अनेकखाले विपत्ति सामना गर्नुपर्ने अवस्था बढेको छ। सामुदायिक वनलाई ढलापडा काठ संकलनको मात्र अनुमति हुन्छ। तर, तिनले काँचा सालका रूख फडानी गर्ने गरेका छन्। मकवानपुरमा डिभिजन वन कार्यालय र अख्तियार दुरुपयोग अनुसन्धान आयोगले सामुदायिक वन उपभोक्ता समितिहरू र ठेकेदारविरुद्ध कानुनी कारबाही अघि बढाएका छन्। आयोगको हेटौंडास्थित कार्यालयमा सामुदायिक वनविरुद्ध उजुरी पर्ने क्रम बढेको छ। संरक्षणकर्ताबाटै वन जोगाउनुपर्ने यो अवस्था निन्दनीय हो। निरन्तरको चुरे अतिक्रमणकै कारण साउनमै नदीमा पानी सुकेको छ। यो बर्खामा तिनाउ नदी छिपछिपे छ। वाणगंगा, राप्ती र बबई नदीमा पानीको बहाब छैन। अर्कोतिर दुर्लभ वन्यजन्तुको अस्तित्व संकटमा परेको छ। सालक, नीलगाई, हरिण, जरायो, घोरल, बँदेललगायत मासिँदैनासिँदै गएका छन्। हजारौं बिघा उर्वर जमिन बगरमा परिणत भएको छ। सिन्धुलीमा मात्र त्यसरी रुखिएको भूमि १० हजार बिघाभन्दा बढी छ। सिन्धुली देशकै बढी चुरे क्षेत्र भएको जिल्ला हो। वन अतिक्रमणको अवस्था पनि यहाँ निकै छ। राज्यले समुदायलाई वनको संरक्षण र उपभोगको अधिकार दियो। यो प्रभावकारी सिद्ध भएको भनिए पनि चुरेका हकमा अफापसिद्ध बन्दै गएको छ। पहिला वनका कर्मचारीले जंगलमा छिर्न रोक्थे। हतियारसहित गस्ती गर्ने वन सुरक्षाकर्मीले आवश्यक परे गोली चलाउँथे। त्यसको त्रासले वन जोगिन्थ्यो। अहिले समुदायले निर्णय गरेर रूख कटानी हुन्छ। मिलेमतोमा जे पनि हुन थाल्यो। त्यसले अवैध व्यापार एवं तस्करीको रूप लिँदै गयो। फलतः चुरे निकै घट्दै गएको छ। त्यसलाई ध्यान दिएर राष्ट्रपति चुरेतराई मधेस संरक्षण विकास समिति बनाइयो। त्यसले पनि संरक्षणमा कुनै योगदान दिन सकेको छैन। अतिक्रमण रोक्न सकेको छैन। ती तमाम विनाशकबाट चुरे जोगाउन छुट्टै नीति बनाई सुरक्षाकर्मी परिचालन गर्नु उचित हुन सक्छ। जसरी होस्, चुरे जोगिनुपर्छ। यसमा सरकार गम्भीर हुनैपर्छ।"
नयाँ रुटबाट भारतसम्म सुन,"विराटनगर : केही समय अघिसम्म नेपालको बाटो हुँदै सुन भारत तस्करी गर्ने गिरोह सक्रिय थियो। समय समयमा सुन तस्करका गिरोह र भरिया पनि पक्राउ पर्थे। ठूलो परिमाणको सुन तस्करी काण्डमा भरियाको हत्या र मृत्यु प्रकरणमा अहिले पनि अदालतमा मुद्दा चलिरहेको छ। सुन तस्करी गर्ने स्थान, नाका र बाटो पहिल्याएर प्रहरीले नेपालको बाटोमा कडाई गरेसँगै नेपाल हुँदै भारत सुन लैजाने तस्करले बाटो नै परिवर्तन गरेर भारत सम्म सुन पुर्याउने गरेको खुलेको छ। प्रदेश १ सँग जोडिएको भारतको पश्चिम बङ्गालस्थित दार्जिलिङ जिल्लाको सिलगुढीबाट १० किलो सुनसहित तीन जनालाई भारतीय प्रहरीले सोमबार पक्राउ गरेसँगै यस्तो रहस्य खुलेको हो। झापाको काँकडभिट्टा नाकादेखि २८ किलोमिटर पूर्वमा रहेको सिलगुढीबाट सोमबार १० किलो सुनसहित भारतीय केन्द्रीय राजश्व गुप्तचर विभागको टोलीले भारतको मिजोरम बस्ने २४ वर्षीया जमुना किमा, २० वर्षीय एस रुआल सागपुइआ र ३५ वर्षीय लाल नेइहलिआलाई पक्राउ गरेको भारतीय सञ्चारमाध्यमले जनाएका छन्। उनीहरूले यस अघि नेपालका विभिन्न नाका हुँदै अवैध रुपमा सुन भारत पुर्याउने गरेको समेत अनुसन्धानका क्रममा खुलेको भारतीय गुप्तचर विभागले जनाएको छ। पक्राउ परेका तीनै जनालाई सोमबार सिलगुढी अदालत पेस गरिसकेको छ। भारत र म्यानमार सीमावर्ती नाकाबाट भित्राइएको उक्त परिणामको सुन तस्कर समूहले कलकत्ता लैजाने तयारीमा रहेको खुलेको छ। मिजोरमबाट आएका उनीहरूले १६६ ग्रामका ६० वटा सुनको बिस्कुट गाडीमा हालेर लैजाने क्रममा गोप्य सूचनाको आधारमा पक्राउ परेको गुप्तचर विभागले जनाएको छ। सोमबार बरामद भएको सुनको भारतीय बजार मूल्य ३ करोड ८७ लाख रुपैयाँ रहेको छ। यस अघि पनि सिलगुढी क्षेत्रबाट पटक पटक ठूलो परिणाममा सुन सहित प्रहरीले तस्करीमा संलग्नलाई पक्राउ गरेको थियो। सिलगुढीसम्म ल्याएको सुन भारतसहित नेपालका सीमावर्ती बजारमा पनि तस्करले कारोबार गर्ने गरको अनुसन्धानका क्रममा खुलेको भारतीय प्रहरीलाई उदृत गर्दै भारतीय सञ्चारमाध्यमले जनाएका छन्।"
७० बस्ती जोखिममा,"नुवाकोट : पहिरो र भूकम्पका कारण हिमाली जिल्ला रसुवाका ७० बस्ती जोखिममा परेका छन्। तीनमध्ये ३० स्थानका बस्ती तत्काल सुरक्षित स्थानमा सार्नुपर्ने राष्ट्रिय पुनर्निर्माण प्राधिकरणले जनाएको छ। प्राधिकरणले गरेको भौगर्भिक अध्ययन प्रतिवेदनमा ७० स्थानका बस्ती जोखिमयुक्त र तीमध्ये ३० बस्तीलाई पूर्णरूपमा स्थानान्तरण गर्नुपर्ने उल्लेख छ। २५ बस्तीलाई भने आवश्यक पूर्वाधार निर्माण गरी सुरक्षित गर्न सकिने प्राविधिकरणले सुझाव दिएको छ। जोखिमयुक्त बस्तीका भूकम्प पीडित परिवारको अझै स्थानान्तरण हुन सकेको छैन । आफ्नो थातथलोमा पहिरो गएपछि विस्थापित भएर उनीहरू अन्य स्थानमा बसोबास गर्दै आएका छन्। जोखिमयुक्त बस्तीमा परेका भुकम्प पीडितमा सबैभन्दा धेरै साविकको हाँकु र डाँडा गाउँ हुन्। दक्षिणी भेगमा रहेको उत्तरगया गाउँपालिकाको करुमर्याङ, चिप्लेटी, गोगने, मैलुङ, सिरुचेत, तिरु, पैरेबेसी, लयुङलगायत ठाउँलाई जोखिमयुक्त बस्ती भनिएको छ । गोसाइँकुण्ड गाउँपालिकाको दाहालफेदी, मेन्दोगाउँ, तार्सा, देश्यागाउँ, लाङटाङ, मुण्डुप, सिन्धुम, गुम्चेत र लामा होटल लगायतका बस्ती पहिरोको जोखिम छन्। यस्तै कालिका गाउँपालिकाको राम्चे, गुम्चेत, ग्राङ, प्राङसे क्षेत्र जोखिममा छन् भने आमाछोदिङ्मो गाउँपालिकाका सानो हाँकु, पाजुङ, केराबारी, टेताङचे, ब्राप्चे गाउँ जोखिमयुक्त बस्ती भनेर प्राधिकरणले प्रतिवेदनमा उल्लेख गरेको छ। प्राधिकरणका अनुसर नौकुण्ड गाउँपालिकाको खाल्चेत, दोक्लाङ, घोर्मु, लाम्राङ, पाटीर्खक, फाम्चेत, साङयुल थाङदोर गाउँ भौगर्भिक अध्ययनबाट जोखिम देखिएका छन्। अधिकांश विस्थापित परिवार उत्तरगया५ बोगटीटार र खाल्टेमा आ श्रय लिएर बसिरहेका छन्। प्राधिकरणले रसुवाको जोखिमयुक्त बस्तीका एक हजार २० परिवारको नाम लाभग्राही सूचीमा प्रकाशन गरेको छ । अहिलेसम्म ६ सय २० परिवारले सुरक्षित स्थानमा बसोबासका लागि जग्गा खरिद गरिसकेका छन् । त्यसमध्ये ४ सय परिवारको स्थानान्तरण हुन बाँकी छ । घडेरीका लागि योग्य जग्गा खरिद गर्न दुई लाख अनुदान लिइसकेकाहरू एकिकृत बस्तीको प्रक्रियामा रहेकाले घर निर्माणमा ढिलाइ भएको जिल्ला आयोजना कार्यान्वयन एकाइ अनुदान व्यवस्थापन तथा स्थानीय पूर्वाधार कार्यालयले जनाएको छ। रसुवाको ४ स्थान लाङ्बु, तिरु, बोगटीटार र पाङलिङमा एकिकृत बस्ती निर्माणको प्रक्रिया अघि बढिसकेको छ। जोखिमयुक्त बस्तीमा परेका तर स्थानान्तरण हुन बाँकी रहेका भूकम्पपीडितलाई राख्नका लागि सुरक्षित र उपयुक्त जग्गा खोज्ने काम भइरहेको स्थानीय पूर्वाधार कार्यालयले जनाएको छ। उत्तरगयाको खाल्टेमा करिब दुई सय ६९ परिवार अस्थायी टहरा निर्माण गरी बस्दै आएका छन्। रसुवाको छिमेकी नुवाकोटको इनारपाटीमा ८४ र सातबिसेमा २० परिवार छन्।"
मोबाइल चोरेको आरोपमा दुई घण्टासम्म निर्घात कुटपिट (भिडियो),"विराटनगर : मोरङको बूढीगंगा गाउँपालिका ४ पोठियाका १७ वर्षीय एक किशोरलाई गाउँकै युवाहरूले दुई घण्टासम्म नियन्त्रणमा लिएर निर्घात कुटपिट गरेको घटना र त्यसको भिडियो सार्वजनिक भएको छ। मोबाइल चोरीको आरोप लगाउँदै मोहम्मद नउसाद मियाँमाथि कुटपिट भएको प्रहरीले जनाएको छ। नउसादमाथि बूढीगंगा ४ कै २२ वर्षीय सादीर मियाँ, २० वर्षीय अंसद मियाँ, १८ वर्षीय अफजल मियाँ र बूढीगंगा५ का २१ वर्षीय आकिप मियाँले नियन्त्रणमा लिएर पेटी, लात्ता र मुक्काले दुई घण्टासम्म लगातार कुटपिट गरेको प्रहरीको भनाइ छ। घटनाको भिडियो पनि बाहिरिएको छ। घटनामा संलग्नमध्ये अफजल मियाँले भिडियो खिचेको र अन्य तीन जनाले कुटपिट गरेको प्रहरीको भनाइ छ। मोबाइलबाट मोबाइल हुँदै भिडियो फैलिएको प्रहरीले जनाएको छ। दुई घण्टाभन्दा लामो भिडियोको सानो अंश यसरी ट्रान्सफर भएको थियो। गाली गलौज गर्दै कुटपिट गरिएको भिडियो दर्दनाक छ। वडा अध्यक्षका छोराले बोलाएको भन्दै गत बिहीबार साँझ ५ बजे घरैबाट एक किलोमिटर जति पर चौरमा लगेर साँझ ७ बजेसम्म कुटपिट गरेको बुवा मोहम्मद अलिम मियाँले बताए। उनले अफजलले घरमै आएर छोरालाई बोलाएर लगेको जानकारी दिए। भिडियोमा तीन जनाले कुटपिट गरेको देखिन्छ। अलिमले साथीसाथीबीचमा मोबाइल हेर्ने क्रममा आइतबार साँझ भिडियो बाहिरिएपछि घटनाका बारेमा परिवारले जानकारी पाएको बताए। घटनाका बारेमा कोही कसैलाई भनेमा मारिदिन्छौं भन्ने धम्की दिएका रहेछन्, उनले भने, डरका कारण चार दिनसम्म घटनाका बारेमा छोराले सुनाएन। नउसादका ठूलो बुवा कलिमुद्धिन मियाँले घरमा लुगा धोइरहेका बेला बोलाएर लगेर भतिजमाथि सामूहिक आक्रमण गरिएको बताए। उनका अनुसार कुटपिटबाट ढाड लगायत शरीरका विभिन्न भागमा चोट लागेको छ। इलाका प्रहरी कार्यालय नेमुवाका सई जीवनकुमार गौतमले प्रहरीले पनि घटनाका बारेमा ढिलो गरेर जानकारी पाएको बताए। भिडियो बाहिरिएपछि मात्रै घटनाका बारेमा चाल पाइयो, उनले भने, त्यतिबेलासम्म घटनामा संलग्न फरार भइसकेका थिए। गौतमले घाइतेको विराट नर्सिङ होममा उपचार सुरु गरेर घटनामा संलग्नको खोजी भइरहेको जानकारी दिए। भएको के हो ? प्रहरीका अनुसार एक साता अघि गाउँकै अजय रायको मोबाइल चोरी भएको थियो। त्यही मोबाइल चोरी गरेको आरोप लगाउँदै अपहरण शैलीमा नियन्त्रणमा लिएर चार जना युवाले नउसादमाथि निर्घात कुटपिट गर्दै त्यसको भिडियोसमेत बनाएको गौतमले बताए। उनले मोबाइल कसले चोरी गरेको हो भन्ने बारेमा भने खुलिनसकेको जानकारी दिए। भने, बरु गाँजा र अन्य लागुऔषध खा तर चोरी गरेको मोबाइल फिर्ता दे भन्दै कुटपिट गरेको पाइयो। गौतमले घटनाका बारेमा कोही कसैलाई जानकारी गराएमा जे पनि गरिदिने धम्की दिएका कारण पीडित किशोर लामो समयसम्म चुपचाप लागेर बसेको पाइएको बताए। नउसादका बुवा अलिमले मोबाइल चोरीमा छोराको संलग्नता नरहेको बताए। यदि उसले चोरी नै गरेको भए पनि कारबाही अघि बढाउने प्रहरीले हो, उनले भने, तर मसँगै राजमिस्त्री गरेर हिँड्ने छोरोलाई कहीँ पनि नगएको अवस्थामा मोबाइल चोरीको आरोप लगाएर निर्घात कुटपिट गर्दै यातना दिने काम भएको छ। पीडित किशोरका परिवारले सोमबार चारै जना विरुद्ध जिल्ला प्रहरी कार्यालय मोरङमा किटानी जाहेरी दिएका छन्। मोरङ प्रहरीका प्रवक्ता डीएसपी राजकुमार खिँउजुले घटनामा संलग्न चारै जना फरार रहेका कारण खोजी भइरहेको बताए। यदि कोही व्यक्तिलाई कुनै घटनामा संलग्न भनेर आरोप लागेमा त्यसमा छानबिन र अनुसन्धान गर्ने काम प्रहरीको हो, उनले भने, तर नियन्त्रणमा लिएर निर्घात कुटपिट गर्दै कानुन हातमा लिने काम भएको रहेछ।"
प्रहरी जवान हिटलरसहित ३ जनाविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले महानगरीय ट्राफिक प्रहरी नयाँ बसपार्क गंगबुका प्रहरी जवान हिटलर साउँदसहित ३ जनाविरुद्ध मुद्दा दायर गरेको छ। सवारी दुर्घटनाको पुलिस रिपोर्ट बनाइदिने प्रयोजनार्थ सेवाग्राहीसँग घुस लिइरहेको अवस्थामा पक्राउ परेका प्रहरी जवान हिटर साउद, देबेन्द्र बलायर र लोकेन्द्र थापाविरुद्ध विशेष अदालतमा मुद्दा दायर गरिएको छ। उनीहरु सेवाग्राहीसँग एक लाख घुस लिइरहेको अवस्थामा पक्राउ परेका हुन्। उनीहरुविरुद्ध १ लाख विगो कायम गरिएको छ। उनीहरुसँगै प्रक्राउ परेका प्रहरी जवान आकाश खनाल र निरज भण्डारीको घुस लिने कार्यमा संलग्नता नदेखिएपछि सजाय मागदाबीमा छुट दिइ सफाइ दिइएको छ। मुद्दा दायर गरिएका भ्रष्टाचार निवारण ऐन बमोजिम सजायको मागदाबीसहित विशेष अदालतमा आरोप दायर गरिएको छ।"
महाकालीमा पानीको बहाव बढ्यो : वनबासा पुलमा सवारीसाधनलाई रोक,महादेव अवस्थी महेन्द्रनगर : महाकाली नदीमा पानीको बहाव बढेपछि वनबासा पुलमा चार पाङग्रे सवारी आवागमनमा रोक लगाइएको छ। नेपालभारत जोड्ने वनबासापुल(शारदा ब्यारेज)मा भारतीय पक्षले सोमबार बिहानैदेखि चार पाङग्रे सवारी साधनलाई आवतजावतमा रोक लगाएको इलाका प्रहरी कार्यालय गड्डाचौकीले जनाएको छ। प्रहरीका अनुसार सोमबार बिहान ९ बजेको मापनअनुसार महाकाली नदीमा पानीको बहाव १ लाख २७ हजार क्युसेक पुगेको छ। नदीमा पानीको बहाव बढ्न सक्ने प्रहरीको अनुमान छ। महाकालीमा पानीको बहाव एक लाख नाघेपछि पुलको सुरक्षाको कारण देखाउँदै भारतीय पक्षले चारपाङ्ग्रे सवारीसाधानको आवागमनमा रोक लगाउँदै आएको छ। पानीको बहाव बढेपछि तटीय क्षेत्रका स्थानीयलाई सतर्क रहन प्रशासनले आग्रह समेत गरेको छ।
"दुईवटा बसमा लुटपाट, बस मालिकसहित तीन घाइते","डोटी : आइतबार राति डोटीमा दुईवटा यात्रुबाहक बसमा लुटपाट भएको छ। लुटपाटका क्रममा बस मालिकसहित तीन जना यात्रु घाइते भएका छन्। अछामबाट कैलालीको टिकापुरतर्फ गइरहेका ना ४ ख ७२६९ र ना ५ख ७१२१ नम्बरको बस डोटीको शिखर नगरपालिका ६ तल्कोटमा नगद ९० हजारसहित लुटपाट भएको पीडित तेजबहादुर मल्लले बताए। लुटेराको कुटाइबाट उनको कान, टाउको र छातीमा चोट लागेको छ।सुरुमा मल्लकै गाडीमा उनीहरुले आक्रमण गरेका थिए। गाडी अघि बढ्न खोज्दा पछाडीबाट ढुंगाले प्रहार गरेको मल्लले बताए।' के भयो भनेर मैले गाडी रोकेर बाहिर निस्के,' पीडित मल्लले भने, 'गाडी रोक भनेको सुन्दैनस् भनेर कानमा मुक्का हाने। पछि लगातार सबैले भकुरे। पैसा लगेपछि छोडे ।' १४ वर्षको गाडी लाइनको अनुभवमा यस्तो लुटपाट पहिलोपटक भएको मल्लले बताए। मल्लको घाँटीमा रहेको सुनको सिक्री तथा सुनको औंठी समेत लुटेर लगेका छन्। तेज मल्लको गाडी त्यहाँबाट अगाडि बढेपछि १० मिनेटमा अछामबाटै मोहन मल्लको ना ५ख ७१२१ नम्बर बस पनि उनीहरुले रोके। ढुंगामुढासहित राति साढे ८ बजे बाटो छेकेर लुटेको घाइते यात्रु अर्जुन कुवरले बताए। 'एक्कासी गाडी रोक्न १०१२ जनाको समूह आयो, गुरु र साहुलाई सुरुमै नियन्त्रण लिएर हातपात गरे, 'घाइते अर्जुनले भने, 'झ्यालबाट बाहिर हेर्ने यात्रुलाई पनि ढुंगा हानेर बाहिरबाटै आक्रमण गरे। त्यही क्रममा मलाई पनि चोट लाग्यो।' उनले साहुको कपडा च्यातेर नगद पैसा लुटेर भागे। लुटपाटमा संलग्न शिखर नगरपालिका८ तिलतालीका गोबिन्द रावत पक्राउ परेका छन्। जिल्ला प्रहरी कार्यालयका प्रबक्ता लालबहादुर धामीले अन्य फरार युवाको खोजीकार्य भइरहेको बताए। उनले लुटपाट नभई भाडाको विषयमा गाडी मालिक र युवाहरुबीच विवाद हुँदा सामान तोडफोड भएको हुनसक्ने जानकारी दिए। तर पीडितले भने भाडाको विषयमा नभइ उनीहरुले लुट्ने निहुँमा आक्रमण गरेको बताए।"
कब्जा भएको एयरपोर्टको जग्गा फिर्ता,"काठमाडौं : कब्जा भएको तत्कालीन हवाई विभाग (नेपाल नागरिक उड्ययन प्राधिकरण)को जग्गा फिर्ता भएको छ।तत्कालीन हवाई विभागको कित्ता नम्बर ४९४ को ३ आना ३ पैसा र कित्ता नम्बर ४९५ को ३ आना २ पैसा जग्गा कब्जा गरेर बिक्रीवितरण गर्नेलाई जिल्ला अदालत भक्तपुरले सजाय गरेको छ। २०२६ सालमा रिपिटर टावर तथा ट्रान्समिसन स्टेसन निर्माणका लागि विभागको जग्गा अधिग्रहण गरिएको थियो। मध्यपुर थिमी नगरपालिकामा रहेको तत्कालीन दिव्यश्वरी ८ (क) को यो जग्गा हकभोग नभएको देखेर व्यक्तिले कब्जा गरेका थिए। २०२६ वैशाख २९ गते ट्रान्समिटिङ स्टेसन र २०२९ पुस २९ गते रिसिभिङ स्टेसन लागि अधिग्रहण गरेको थियो। अधिग्रहणपश्चात् कित्ताकाट हुँदै ७ व्यक्तिको नाममा हस्तान्तरण भएको देखिएको छ। अधिग्रहण गरिएको जग्गा अभिलेखमा रोक्का नराखेकाले मालपोत कार्यालयले व्यक्तिको नाममा दर्ता गराएको देखिन्छ। २०३७ माघ ९ गते तेजबहादुर विसिन्धोको नामबाट तेजकृष्ण श्रेष्ठको नाममा बेचिएको छ। २०६१ असोज ६ गते तेजकृष्णले सञ्जयबल्लभ गिरीलाई बेचेको मालपोतको अभिलेखमा उल्लेख छ। श्रेष्ठले यो जग्गा गिरीलाई १ लाख २५ हजारमा बेचेका थिए। किनेको एक साता पनि नहुँदै असोज १२ गते गिरीले विमल धिमाललाई बेचेका थिए। २०६५ मंसिर २२ गते धिमालले कृष्णप्रसाद मैनाली र देवीप्रसाद पौडेललाई जग्गा पास गरिदिएको पाइएको छ। २०६६ पुस २४ गते देवीप्रसादको नाममा रहेको जग्गा भगवती पौडेलको नाममा गएको देखिन्छ। २०७१ साल साउन ७ गते व्यक्तिको नामबाट नागरिक उड्ड्यन प्राधिकरणको नाममा आएको देखिन्छ। सरकारको स्वामित्वमा रहेको, आफ्नो हकभोग र स्वामित्वमा नभएको विवादित जग्गा तेजकृष्णले सञ्जयबल्लभ गिरीलाई बिक्रीवितरण गरी हक हस्तान्तरण भएको भन्दै अख्तियार दुरूपयोग अनुसन्धान आयोगको विवरणमा उल्लेख छ। यो कारोबार ठगीको महलमा पर्ने अख्तियारको २०७१ पुस १३ गतेको पत्र मिसिल संलग्न छ। अदालतको फैसलाअनुसार तेजकृष्णले गिरीलाई अधिग्रहणसम्बन्धी कुनै जानकारी नदिइ बेचेको साबित भएको छ। २०३० सालदेखि नै भोगचलन गर्न छोडेको पाइएको छ। स्वामित्व र भोगचलन दुवै नभएको केवल प्राविधिक रूपमा जग्गाधनी पुर्जा भएको आधारमा मालपोतले हक हस्तान्तरण वा नामसारी दाखिल खारेज गरी तत्कालीन हवाई विभागको नाममा नगएको र रोक्का समेत नराख्न गरेको नो एक्सनको फाइदा उठाउँदै अधिग्रहणबारे क्रेतालाई समेत जानकारी नदिइ तथ्य लुकाइ बेचेको प्रमाणित भएको अदालतको फैसलामा उल्लेख छ। तत्कालीन भक्तपुर जिल्ला अदालतमा न्यायाधीश श्रीकृष्ण भट्टराईको इजलासले सरकारको जग्गा बिक्रीवितरण गर्ने १ लाख २५ हजार जरिवाना हुने ठहर गरेको छ।"
भाँचिएको पुल मर्मत नहुँदा सवारीसाधन अलपत्र,"नवलपुर : पूर्वपश्चिम राजमार्गको बुटवलनारायणगढ सडकखण्डमा पर्ने पूर्वी नवलपरासीको अरुणखोलाको पुल भाँचिएको ६ दिन बितिसक्दा पनि अझै मर्मत हुन सकेको छैन। पुल भाँचिएपछि डाइभर्सनबाट सवारीसाधन सञ्चालनमा ल्याइएको थियो। तर आइतबार साँझदेखि खोलाले डाइभर्सन बगाएपछि सवारीसाधन ठप्प छन्। बगाएको डाइभर्सन मर्मत गरेर सवारीसाधन सञ्चालन गरेको आधा घण्टामै पुन: सोमबार बिहान बगाएको छ। जसका कारण सयौं सवारीसाधन र हजारौं यात्रुहरु बीच सडकमै अलपत्र परेका छन्। ह्युप पाइप राखेर डाइभर्सन बनाइएको छ। वर्षाका कारण खोलामा पानी बढेपछि डाइभर्सन बगाएको जिल्ला प्रहरी कार्यालय नवलपुरका निरीक्षक राजेन्द्र अधिकारीले बताए। अहिले डोजर लगाएर मर्मतको काम गर्ने प्रयास भइरहेको छ। खोलामा पानी धेरै भएकाले डाइभर्सन बनाउन समस्या भएको छ। खोलामा पानी बढी रहेको छ। पानी कम भएपछि डाइभर्सन बनाएर सवारीसाधन सञ्चालनमा ल्याइने उनले बताए। तत्काल डाइभर्सन बनाए पनि साना सवारीसाधन भने सञ्चालनमा आउन समस्या हुने प्रहरी निरीक्षक अधिकारीले बताए। नयाँ बिच्छाइएको ग्राभेलमा साना सवारीसाधन सञ्चालन गर्न समस्या छ। सडक अवरुद्ध भएपछि अहिले २० किमिसम्म सवारीसाधन लामबद्ध भएर रोकिएका छन्। पूर्वतर्फ कावासोती र पश्चिमतर्फ दाउन्नेबाटै सवारीसाधन रोकिएका छन्। डाइभर्सन बन्न समय लाग्ने र बनेको डाइभर्सन पनि खोलाको पानीले बगाउने संभावना भएपछि बुटवलबाट पूर्व जाने र पश्चिमबाट पूर्व जाने सवारीसाधन पोखराहुँदै आवतजावत गर्न थालेका छन्। बुधबार पुल भाँचिएपछि प्राविधिको टोलीले बिहीबारदेखि मर्मतको काम सुरु गरेको थियो। पुलमा टेको लगाएर काम गरेका कारण खोलामा आउने बाढीले समस्या पारेको डिभिजन सडक कार्यालय बुटवलका इन्जिनियर हरि सुवेदीले जानकारी दिए। प्राविधिक बिहानदेखि रातिसम्म काममा खटिएको उनले बताए। 'खोलामा बाढी नआए शुक्रबार पुलबाट सवारीसाधन सञ्चालनमा ल्याउन सकिन्छ। तर बाढी आए भन्न सकिन्न,' उनले भने। पुलमा टेको लगाएर काम गरेकाले बाढी धेरै आए समस्या हुने उनले बताए। पुलमा ट्रक ठोकिदा पुलको 'भल्टिकल मेम्बर' भाँचिएको छ।जसका कारण पुलको एक भाग धसिएको छ।' पुलको कुनै एउटा 'भल्टिकल मेम्बर' भाँचिएपछि अरु मेम्बर पनि क्रमशः भाँचिने सम्भावना रहेकाले सबै मेम्बर पार्ट्सको मर्मत गर्नु पर्ने भएकाले अझैं समय लाग्ने प्राविधिकले जनाएका छन्।"
मुस्ताङका बगैँचामा लटरम्मै स्याउ (भिडियो),"मुस्ताङ : हिमाली जिल्ला मुस्ताङका स्याउ बगानमा अहिले स्याउ लटरम्म छन्। पर्यटनपछि मुस्ताङको अर्को पहिचान स्याउ यहाँका किसानलाई आर्थिक उपार्जन गर्न बलियो भरोसा हो। मुस्ताङका ५ वटै स्थानीय तहमा स्याउको उत्पादन हुन्छ। जिल्लाको घरपझोङ र वारागुङ मुक्तिक्षेत्र गाउँपालिकामा बढी स्याउ खेती गरिएको छ। गत वर्ष मुस्ताङमा ५८ सय मेट्रिक टन स्याउ फलेको थियो। मुस्ताङमा करिब १२ सय हेक्टरमा स्याउको बोट लगाइको छ। तर ४५० हेक्टरमा लगाइएको बोटले मात्र उत्पादन दिने गरेको शितोष्ण वागवानी विकास केन्द्र मार्फाका वरिष्ठ अधिकृत बालकृष्ण अधिकारीले जानकारी दिए। व्यापारीले असोज महिनामा स्याउ टिप्न थाल्छन्। थासाङको टुकुचे, घरपझोङको मार्फा, चिमाङ, छैरो, स्याङ, जोमसोम, ठिनी र वारागुङ मुक्तिक्षेत्रको कागबेनी, झोङ, मुक्तिनाथ, झारकोट, खिङ्गा, छुसाङ, फल्याक, तिरी, पाक्लिङ र लुप्रा लगायतका स्थानमा मुख्य स्याउ उत्पादन हुन्छ। यो पनि पढ्नुस्ः यसरी बन्छ मुस्ताङको 'मार्फा ब्रान्डी' स्याउको विरुवा उत्पादन गर्ने वागवानी विकास केन्द्रमा रेड डेलिसियस, रोलय डेलिसियस, रिचारेड डेलिसियस, गोल्डेन डेलिसियस फुजी, साउने चुकुराका जातका बेर्ना उत्पादन हुन्छ। मुस्ताङका खेर गएका सरकारी खाली जग्गामा पनि सामुदायिक स्याउ खेती गरिएको छ। फ्यान्त्याङ सामुदायिक, फोला सामुदायिक, ग्रीन ताङ्वे र टुकुचेमा सामुहिक स्याउ खेती गरिएको छ। यसै वर्षदेखि लोघेकरको घमीमा निजी जग्गामै सामुहिक स्याउ खेती सुरु भएको अध्यक्ष लोप्साङ छोम्फेल विष्टले जानकारी दिए। उपल्लो मुस्ताङको लोमान्थाङ पनि स्याउ उत्पादनको परीक्षण भइरहेको छ। चिसो भूगोलमा उत्पादन हुने मुस्ताङको स्याउ यहाँ घुम्ने पर्यटकको मुख्य रोजाई हो। मुस्ताङमा उत्पादन हुने ७० प्रतिशत स्याउ पोखरा र काठमाडौं निर्यात हुने प्रधानमन्त्री कृषि आधुनिकीरकण परियोजना स्याउ जोन कार्यालय मुस्ताङले जनाएको छ। भिडियोः"
आजको मौसम : पश्चिमी भूभागमा भारी वर्षा हुने,"काठमाडौं : देशका पश्चिमी भूभागमा भारी वर्षा हुने सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थान आसपासमा रहेको छ। मनसुनको निम्न चापिय रेखा भारतको उत्तरप्रदेश तथा हरियाना आसपासमा छ र यो कमजोर बन्दै गइरहेको छ । मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। सोमबार बिहान देशका केही स्थानहरूमा सामान्य बदली रही मेघ गर्जनसहित वर्षा भइरहेको छ। दिउँसो देशका धेरैजसो स्थानमा सामान्य बदली रही पश्चिमी, पुर्व र मध्य क्षेत्रका स्थानहरुमा मेघ गर्जनचट्याङ्गसहित मध्यम वर्षा हुने विभागले जनाएको छ। पश्चिमी र मध्य भूभागका एकदुई स्थानहरूमा भारी वर्षाको सम्भावना छ। राति पनि देशका धेरैजसो स्थानहरुमा सामान्यतया बदली भइ केही स्थानमा मध्यम वर्षा हुनेछ। देशको मध्य र पश्चिमी भूभागका एक दुई स्थानहरूमा भारी वर्षाको सम्भावना छ। महाशाखाले चुरेबाट बहने खोलाहरुमा आकस्मिक नदिको बहाव बृद्धि हुँदा पहिरो आउन सक्ने भएकोले सडक यातायातमा यात्रा गर्दा सतर्कता अपनाउन अनुरोध गरेको छ।"
"'यो राइनो हैन, गैंडा हो'","काठमाडौं : प्रधानमन्त्री केपी शर्मा ओलीले नेपालले अब द्रुतगतिमा आर्थिक विकास गर्ने दाबी गरेका छन्। संविधान जारी भएसँगै नेपालको राजनीतिक संघर्षको युग सकिएर आर्थिक उन्नति र विकासको युग सुरु भएको प्रधानमन्त्रीको भनाई छ। एसिया प्रशान्त क्षेत्रको नागरिक हवाइ नियामक क्षेत्रका महानिर्देशकहरूको ५६ औं सम्मेलनको सोमबार काठमाडौंमा उद्घाटन गर्दै प्रधानमन्त्रीले नेपालले आफ्नो मौलिकतालाई विश्वभर चिनाउनुपर्ने बताए। 'अब हामी हाम्रो यात्रा आर्थिक उन्नति र विकासबाट सुरु गर्छौं। यसका लागि अन्तर्राष्ट्रिय जगतसँग पनि सहकार्य गर्छौं प्रधानमन्त्री ओलीले भने, 'यो सहकार्यका लागि कतिपय अमिल्दा कानुनहरू संशोधन गर्छौं।' विश्वकै आकर्षक मध्येको एकसिंगे गैंडा नेपालमा मात्र पाइने भन्दै प्रधानमन्त्रीले यसको मौलिक नाम बिगार्न नहुने बताए। 'यो राइनो हैन, गैंडा हो गैंडा', प्रधानमन्त्री ओलीले भने, 'यसको मौलिक नाम नबिगारौं। यो राइनो होइन।' सगरमाथा मात्र नभई विश्वका अग्ला हिमाल मध्ये धेरै नेपालमै रहेको भन्दै प्रधानमन्त्रीले यसलाई उपयोग गर्न सक्नुपर्ने बताए। नेपाललाई विश्वमै सुन्दर देश भनिने गरको तर यसले मात्र नेपालको परिचय अपुरो हुने प्रधानमन्त्री ओलीको भनाइ छ। 'नेपाल सुन्दर मात्र होइन, प्राकृतिक स्रोतले पनि भरिपूर्ण देश हो', प्रधानमन्त्री ओलीले भने, 'यिनै स्रोतको उपयोग गरेर नेपालको विकासलाई तीव्रगतिमा अघि बढाउनु पर्दछ।' प्राकृतिक सम्पदा, हिमाल र जंगली जनावर हेर्न वर्षेनी लाखौं पर्यटन आउने भएकोले नेपालको कनेक्टिभिटी विश्वभरी हुनु पर्ने प्रधानमन्त्रीको धारणा छ। 'हामी नेपाललाई सुरक्षित गन्तव्यका रुपमा पहिचान गराउन चाहन्छौं। यसका लागि हाम्रा नीति र प्रयास केन्द्रित हुनेछन्', प्रधानमन्त्री ओलीले भने।"
पत्रकार विरहीको उपचारका लागि सहयोग अभियान,"काठमाडौं : वरिष्ठ पत्रकार एवं साहित्यकार रेशम विरहीलाई आन्द्राको क्यान्सर भएको छ। दोस्रो स्टेजको क्यान्सरसँग जुधिरहेका विरहीलाई आर्थिक सहयोगका लागि उपचार अभियान सञ्चालन गरिएको छ। निजी स्रोतबाट उपचार गराउन सम्भव नहुने भएपछि आर्थिक सहयोगको अपेक्षा सहित नेपाल पत्रकार महासंघले प्रदेश समिति, जिल्ला, प्रतिष्ठान र एसोसियट संस्थामा पत्राचार गरेको छ। भरतपुर क्यान्सर अस्पतालमा विरहीको उपचार भइरहेको छ। उपचार सहयोगार्थ नेपालगन्ज, चितवन लगायत जिल्लामा सञ्चारकर्मीले अग्रसरता लिएका छन्। चितवन, काठमाडौं र नेपालगन्जमा झण्डै चार दशक सक्रिय पत्रकारिता गरेका विरही अहिले केमोथेरापि लिई घरमै आराम गरिरहेका छन्। यसैबीच नेपालगन्ज उपमहानगरपालिकाका मेयर डा धवलशमशेर राणाले उपचारका ५० हजार रुपैयाँ नगद सहयोग गरेका छन्। मध्यपश्चिम स्रष्टा समाजको पहलमा व्यक्तिगत र संस्थागत रुपमा २५ हजार संकलन गरी सहयोग गरिएको छ। उपचारमा झण्डै २० लाख खर्च हुने चिकित्सकले बताएका छन्। उपचार सहयोग गर्न चाहने व्यक्तिले नेपाल इन्भेस्टमेन्ट बैंकको चल्ती खाता एफएनजे नेपाल ०१२०१०२०२५२६४५ नम्बरमा सहयोग जम्मा गरिदिन पनि महासंघले अपिल गरेको छ। ६६ वर्षिय विरहीका नौ वटा साहित्यिक कृति प्रकाशित छन्।"
"नेपालको हरियो वन, कसको धन ?","काठमाडौँ : चुरे मधेस विकास मञ्चले काठमाडौंको माइतीघरमा चुरे बचाउ र्याली निकालेको छ । निजगढको जङ्गल बचाउन भन्दै सोमबार र्याली निकालिएको हो । निजगढमा अन्तर्राष्ट्रिय विमानस्थल बनाउन दुई लाख ४० हजार रुख काटिने तत्कालीन संस्कृति, पर्यटन तथा नागरिक उड्ययन मन्त्री रवीन्द्र अधिकारीले बताएका थिए । तर २४ लाख रुख काटिने समाचार बाहिर आएको थियो । यही कार्यको विरोधमा माइतीघरमा र्याली निकालिएको हो । र्यालीमा नेपालको हरियो वन, कसको धन ?, 'एउटा विरुवा नरोप्नेले २४ लाख रुख काट्ने?', 'पैसाको हात्ती बचाउन जंगलको हात्ती सकाउने?' लगायतका नारा लगाइएको थियो ।"
"अरुण खोलाको डाइभर्सन बगायो, पूर्वपश्चिम राजमार्ग ठप्प",नवलपरासी : पूर्वी नवलपरासीस्थित अरुण खोलाको डाइभर्सन बाढीले बगाउँदा पूर्वपश्चिम राजमार्ग १५ घण्टादेखि ठप्प छ। पूर्वपश्चिम राजमार्ग अन्तर्गत नारायणगढबुटवल सडक खण्डमा पर्ने डाइभर्सन बाढीले बगाउँदा आइतबार साँझ ७ बजेदेखि यातायात अवरुद्ध छ। सडक अवरद्ध भएका कारण राजमार्गमा सवारीको लाइन लागेको छ। रोकिएका गाडीको लाइन पश्चिम नवलपरासीको बर्दघाटसम्म आईपुगेको छ। राजमार्ग खोल्ने प्रयास भइरहेको र करिब १ घण्टापछि खुल्ने जिल्ला प्रहरी कार्यालय नवलपुरले जानकारी दिएको छ। केहीदिनअघि पुल भाँचिएपछि डाइभर्सन निर्माण गरी सडक सञ्चालन गरिएको थियो ।
मन्दिरको जग्गा विप्लवको कब्जामा,दाङ : विप्लव समूहले सल्यानमा जग्गा कब्जा गरेको छ। छत्रेश्वरी गाउँपालिका६ मा रहेको खैराबाङ मन्दिरको गूठीको जग्गा कब्जा गरेको विप्लव नेतृत्वको नेपाल कम्युनिस्ट पार्टीको जनवर्गीय संगठन जनपरिषद्ले जनाएको छ। गुठीको जग्गा ६ रोपनी रहेको छ। स्थानीय दुर्गाबहादुर बुढाको मकै बारी र खेतमा विप्लव समूहले झण्डा गाढेर गुठीको जग्गा कब्जा गरेको जिल्ला प्रहरी कार्यालय सल्यानले बताएको छ। सल्यानका प्रहरी प्रमुख वीरेन्द्रबहादुर शाहीले गुठीको जग्गा भनेर विप्लवले झण्डा गाढेको हुनसक्छ। त्यहाँ गाडेको झण्डा आइतबार झिकिएको हो।'
नेपाल भ्रमण वर्ष सफल पार्ने सिक्किमका व्यवसायीको प्रतिबद्धता,"सिक्किम : सरकारले घोषणा गरेको पर्यटन वर्ष २०२० सफल पार्ने प्रतिवद्धता भारतको सिक्किमका पर्यटन व्यवसायीले गरेका छन्। भ्रमण वर्ष प्रचार प्रसारका लागि त्यहाँ पुगेको ट्राभल संघ झापाले नाम्चीमा गरेको छलफलमा सिक्किमेली पर्यटन तथा होटल व्यवसायीले यस्तो प्रतिवद्धता गरेका हुन्। प्रदेश नम्बर १ को उद्योग, पर्यटन, वन तथा वातावरण मन्त्रालयका सचिव बद्रीराज ढुंगानासहितको नेपाली टोलीसँग सिक्किमका व्यवसायीले एकआपसमा समन्वय गरी पर्यटन प्रवर्द्धनमा सघाउ पुर्याउने बताए। होटल एसोसियसन अफ नाम्चीका अध्यक्ष पीके राईले सिक्किम नेपाली पर्यटककै भरमा रहेको बताए। नेपाली प्रतिनिधिमण्डलका तर्फबाट सचिव ढुंगानाले परिपुरक भएर व्यावसाय सञ्चालन गर्दा दुवै देशका पर्यटन व्यावसायीको हीत हुने बताए।"
बैतडीमा रामेश्वरम् र विश्वनाथ ज्योतिर्लिङ्ग स्थापना,"बैतडी : बैतडीमा विश्वनाथ र रामेश्वरम् ज्योर्तिलिङ्ग स्थापना हुने भएको छ। मानसखण्ड पूराणमा उल्लेख भए पाटन नगरपालिका ६ को चौखुडामा रामेश्वरम् र पाटन ३ को वनारसी धाममा विश्वनाथ ज्योर्तिलिङ्ग स्थापना गर्न लागिएको हो। नेपालका प्रथम ऐतिहासिक जगतगुरु बालसन्त मोहनशरण देवाचार्यले अध्ययन र अनुसन्धान गरेअनुसार ज्योतिर्लिङ्ग स्थापना गर्ने कार्य सुरु गरिएको रामेश्वर धाम संरक्षण समितिका संयोजक कमल बोहराले जानकारी दिए। पातालभुवनेश्वर धामबाट बग्ने रामगंगा नदी (बगडी ) र सरयु नदी (सुर्नया)को संगम स्थलमा पाटन ६ चौखुडामा ज्योर्तिलिङ्ग स्थापना गरिने बोहराले बताए। यस्तै पौराणिक सरयु (सुर्नया) नदीको किनार पाटन नगरपालिका ३ स्थित बनारसी धाममा विश्वनाथ ज्योर्तिलिङ्ग स्थापना गरिने बोहराले बताए। दुवै ठाउँमा ज्योर्तिलिङ्ग स्थापनाका लागि मन्दिर निर्माण गर्न जगद्गुरु बालसन्त मोहनशरण देवाचार्यको उपस्थितीमा शिलान्यास समेत गरिएको छ। विश्वनाथ धाममा मन्दिर निर्माणका लागि धनीदत्त भट्ट र रामेश्वर धाममा मन्दिर निर्माणका लागि रामसिंह बिष्टको अध्यक्षतामा समिति समेत गठन गरिएको छ। बैतडीलाई धार्मिक पर्यटकीय क्षेत्रको रुपमा विकास गर्नका लागि ज्योर्तिलिङ्ग स्थापनाले महत्वपूर्ण भूमिका खेल्ने जगद्गुरु बालसन्त मोहनशरण देवाचार्यले बताए। पुराणमा लेखिएका कुराहरुको बारेमा जानकारी नहुँदा र यहाँका धार्मिक स्थलहरुको प्रचारप्रसार नहुँदा प्रसिद्ध धामहरु ओझेलमा परेका उनको भनाई छ। उनले भने, 'हाम्रो समीपका तीर्थहरुको बारेमा जानकारी नहुँदा हामी लाखौं खर्च गरेर तीर्थाटन गरिरहेका छौं। आफ्नै आगनको तीर्थको हेला गरिरहेका छौं। त्यसैले पुराणमा उल्लेख गरिएका तीर्थहरुको खोजी गर्दा रामेश्वरम् र विश्वनाथ बैतडीमै भेटाएको छु। यी ठाउँमा ज्योतिर्लिङ्ग स्थापनाका लागि पहल सुरु गरेका छौं।' यहाँका तीर्थहरुको महिमाका बारेमा पूराणहरुमा उल्लेख गरिएको भएपनि प्रचारप्रसारका अभावमा ओझेलमा परेका जगद्गुरुको भनाई छ।"
प्रहरीमाथि आक्रमण गरी हतियार लुट्नेहरु खुलेयाम गाउँमा,"वीरगन्ज : प्रहरीमाथि आक्रमण गरी हतियार लुटेर फरार रहेका अभियुक्त गाउँमा खुलेआम घुम्दै गरेको भएपनि पक्राउ गर्न प्रहरीले चासो नदेखाएको भन्दै स्थानीय आक्रोशित भएका छन्। पर्साको जगरनाथपुर गाउँपालिका १ पाडेपुरमा गत पुष ३ गते नेपालबाट भारतमा डिजेल तस्करी गर्दै गरेको अवस्थामा प्रहरीले नियन्त्रणमा लिन खोज्दा नेपाल र भारतका तेल तस्करले आक्रमण गर्दा दुईजना प्रहरी सहायक निरीक्षकसहित चार जना प्रहरी गम्भीर घाइते भएका थिए। तेल तस्करले प्रहरीको साथमा रहेको थ्रि नट थ्रि राइफल र पेस्तोल पनि लुटेर भागेका थिए। उक्त घटनामा संलग्न २९ जनाविरुद्ध प्रहरीले ज्यान मार्ने उद्योग मुद्धा दर्ता गरेपछि उनीहरु गाउँ छाडेर फरार भएका थिए। मुद्धा दर्ता गरिएका २९ जनामध्ये पाडेपुरका ६ जना पर्सा जिल्ला अदालतमा आफै हाजिर भएपछि अदालतले तोकेको धरौटी रकम बुझाएर रिहा भएका थिए। बाँकी २३ जना फरार अभियुक्त भारतको विभिन्न ठाउँमा ७ महिनादेखि लुकीछिपी बस्दै आएको र ती मध्ये ५ जना दुई हप्ताअघि गाउँ फर्किएका छन्। दुई हप्ता पहिले भारतबाट गाउँ फर्किएका फरार अभियुक्तले ज्यान मार्ने धम्की समेत दिँदै आएको स्थानीय नसरुल्लाह गद्धीले बताए। वीरगन्जमा सोमबार पत्रकार सम्मेलन गरी गद्धीसहितका स्थानीयले फरार अभियुक्त १२१३ दिनदेखि गाउँमा खुलआम रुपमा घुम्दै हिँडेको र यसबारे प्रहरीलाई खबर गर्दा पनि उनीहरु पक्राउ परेका छैनन्। पत्रकार सम्मेलनमा अदालतमा धरौटी बुझाएर रिहा भएका नेजारुल राउत गद्धीका दाजु नसरुल्लाह गद्धीले गाउँ फर्किएका फरार अभियुक्तले आफूहरुलाई ज्यान मार्ने धम्की समेत दिँदै हिँडेको बताए। घटनामा संलग्न भइ फरार भएका पाडेपुरकै भुलाइ राउत गद्धी, फताब राउत गद्धी , अली अहमद राउत गद्धी, लालबाबु राउत गद्धी र रजिस् राउत गद्धी अहिले गाउँमा आएर धम्की दिँदै हिँडेको नसरुल्लाहको दावी छ। 'घटनामा आफूहरुको नाम पोलेको भन्दै उनीहरुले हामीलाई काट्ने मार्ने धम्की दिँदै हिँडेका छन्, 'पत्रकार सम्मेलनमा नसरुल्लाहले भने, 'यस बारेमा मैले एसपी र सिडिओलाई भेटेरै खबर गरिसकेको छु, तर अहिलेसम्म उनीहरु पक्राउ परेका छैनन्। घटनामा संलग्न नभएका आफ्नो परिवारका पाँचजनाविरुद्ध त्यस बेला प्रहरीले मुद्धा दर्ता गरेको भएपनि अदालतमा हाजीर गराइ धरौटी बुझाएर रिहा गराएको भन्दै नसरुल्लाहदले भने, 'त्यसबेला प्रहरी चौकीमै आक्रमण गरेर फरार अभियुक्त अहिले गाउँमा खुलआम धम्क्याउँदै घुमिरहेका छन्, प्रहरीलाई खबर गर्दा पनि पक्राउ गर्न कुनै चासो देखाएको छैन। प्रहरीले गाउँमा बस्दै आएका फरार अभियुक्त पक्राउ गर्न चासो नदेखाएपछि बाध्य भएर पत्रकार सम्मेलन गरेको पनि नसरुल्लाहले बताए। पर्साका प्रहरी उपरीक्षक सोमेन्द्र सिंह राठौरले घटनाका फरार अभियुक्त पक्राउ गर्न प्रहरी लागेको बताए। फरार भएकामध्ये केही अभियुक्त गाउँ फर्किएको भन्ने खबर आएपछि उनीहरुलाई पक्रन प्रहरी खटाइसकेको उनले बताए। गत पुष ३ गते बिहान करिब ३ बजे तिर दुईवटा मोटरसाइकलमा डिजेल लोड गरी सीमावर्ती भारतीय बजार इनर्वामा जाँदै गरेका तस्करलाई प्रहरीले रोक्न खोज्दा उल्टै तस्कर र उनीहरुको समूहले आक्रमण गर्दा प्रहरी चौकी पाडेपुरका प्रहरी सहायक निरीक्षक विष्णुदेव यादव, प्रहरी हवल्दार प्रेम थापा , प्रहरी जवान अर्जुन चौधरी र प्रहरी चौकी पिडारीगुठीका प्रहरी सहायक निरीक्षक जय किशुन महत्तो गम्भीर घाइते भएका थिए । त्यसदिन पाँडेपुर र सीमावर्ती भारतीय गाउँका तेल तस्करले प्रहरीको साथबाट थ्रि नट थ्रि राइफल र पेस्तोल पनि खोसेर भागेका थिए। प्रहरीबाट तस्करले खोसेको राइफल भने घटनास्थल नजिकैको खेतमा फेला परेको थियो।"
'छोटा हात्ती'को ठक्करबाट मोटरसाइकल चालकको मृत्यु,बुटवल : बुटवल उपमहानगरपालिका१२स्थित ढवाहामा भएको सडक दुर्घटनामा एक जनाको मृत्यु भएको छ। पूर्वपश्चिम राजमार्गमा सोमबार दिउँसो लु ३२ प ५००१ नम्बरको मोटरसाइकल दुर्घटना हुँदा चालक २६ वर्षे सुवास पछाईको मृत्यु भएको हो। लु २ च ३२६ नम्बरको मालसामान बोक्ने गाडी (छोटा हात्ती)को ठक्करबाट मोटरसाइकल दुर्घटनामा परेको पश्चिम क्षेत्रीय ट्राफिक प्रहरी कार्यालयले जनाएको छ।
पूर्वराजदुत झा हत्या प्रकरण : भान्से सानु फेरी पक्राउ,"काठमाडौं : पूर्वराजदुत केशवराज झा हत्या घटनामा प्रहरीले सानु तामाङलाई प्रहरीले पुनः पक्राउ गरेको छ । झाकी पत्नी ज्ञानुले महानगरीय प्रहरी परिसर टेकुमा तामाङविरुद्ध किटानी जाहेरी दिएपछि प्रहरीले नियन्त्रणमा लिएको हो । प्रहरीले यसअघि पनि उनलाई पक्राउ गरी अनुसन्धान गर्दा उनले झाको हत्या गरेको भन्ने प्रमाण जुटाउन सकेको थिएन । प्रहरीले यातना दिएको भन्दै तामाङकी पत्नीले मानवअधिकार आयोगमा उजुरी दिएकी थिइन् । प्रहरीले तामाङको पोलिग्राफ समेत परिक्षण गरेको थियो । तर झुटो बोलेको आधार पोलिग्राफ टेष्टबाट नदेखिएपछि तामाङ छुटेका थिए । फ्रान्सका लागि नेपालका पूर्वराजदुत झा हत्यामा प्रहरीले एक हजार सात सय फोनको कल डिटेल हेरेको थियो । तर, कुनै तथ्य भेटिएको थिएन । अब तामाङमाथि सुरुकै अभिलेखको आधारमा अनुसन्धान गर्ने तयारी प्रहरीको छ । काठमाडौं परिसरले आइतबार तामाङमाथि थप अनुसन्धान गर्न भन्दै जिल्ला अदालत काठमाडौंबाट म्याद लिएको छ । गतवर्ष भदौमा बबरमहलस्थित आफ्नै घरमा सुतिरहेका बेला चक्कु प्रहार गरि झाको हत्या भएको थियो । भान्सामा प्रयोग हुने चक्कु प्रहरीले घटनास्थल नजिकै बरामद गरेको थियो । झाको पत्नीले तामाङविरुद्ध किटानी जाहेरी दिएपछि हामीले उनलाई पक्राउ गरी थपअनुसन्धान थालेका छौं, परिसरका प्रवक्ता डीएसपी होबिन्द्र बोगटीले भने, पुरानो अभिलेख हेरेर फेरी नयाँ सिराबाट अनुसन्धान गर्छौं ।"
अस्पतालको बेडमा श्रीमती छोडेर श्रीमान् बेपत्ता,"विराटनगर : विराटनगरस्थित गोल्डेन अस्पतालमा एक बिरामी कुरुवा बेपत्ता भएपछि बिचल्लीमा परेकी छिन्। धरान नगरपालिका२० विष्णु चौक निवासी ४० वर्षीय मनु रायलाई अस्पतालमा रेखदेख गर्न आएका कुरुवा अचानक बेपत्ता भएपछि बिचल्लीमा परेकी हुन्। धरानस्थित वीपी कोइराला स्वास्थ्य विज्ञान प्रतिष्ठानमा उपचार सम्भव नभएपछि विराटनगरस्थित गोल्डेन अस्पतालमा रायलाई अर्धचेत अवस्थामा साउन १६ गते भर्ना गरिएको थियो। किड्नी इन्फेक्सन, निमोनिया र मुखबाट रगत बग्ने समस्या देखिएपछि उपचार गर्न उनी श्रीमान र छोरीसँगै अस्पताल आएकी थिइन्। रायको आइसीयुमा भर्ना गरेर गोल्डेनका चिकित्सकले उपचार सुरु गरेको तीन दिनपछि कुरुवाको रुपमा सँगै आएका श्रीमान विनोद राय र छोरी मोरङको पथरी ७ निवासी देवी राय सम्पर्कबिहीन बनेका हुन्। अस्पतालका प्रशासकीय अधिकृत संतोष मेहताले बिरामीको श्रीमान् र छोरी बेपत्ता भएपछि उपचार गरेर अस्पतालमै राखेको बताए। उनले साउन १९ गते देखि उनीहरु सम्पर्कबिहीन भएको जानकारी दिए।साउन ३१ गते उनको आइसीयुमा राखेर उपचार गरेको थियो। अस्पतालले डिस्चार्ज गरेपनि सम्पर्कमा कोही नआएपछि उनलाई अस्पतालमै राखिएको छ। रायलाई अस्पतालले जेनरल वार्डमा राखेर खाना र औषधिको व्यवस्था मिलाएको छ। मेहताका अनुसार १६ दिन अगाडि आफन्त सम्पर्कबिहीन भएका थिए। नयाँ नम्बरमा सम्पर्क गर्दा उनीहरु सम्पर्कमा आउन चाहेनन्।उनीहरुले उपचार गरेवाफतको एक पैसा समेत बुझाएका छैनन्।"

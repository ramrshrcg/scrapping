शीर्षक,विवरण
ठेकेदारलाई राजनीतिक संरक्षण,"शैलुङ कन्स्ट्रक्सनका मालिक शारदाप्रसाद अधिकारीले तीन वर्षअघि नै सक्नुपर्ने भक्तपुरनगरकोट (१६ किमि) सडक खण्डमा चरम लापरबाही गरेपछि स्थानीय पीडित वासिन्दाले उनको फोटोसहित प्रदर्शनमा उत्रनुपर्यो। केही महिनाअघि चाबहिलबौद्धसाँखु सडकमा ठेकेदारले कामै नगरेपछि स्थानीय वासिन्दा विरोधमा उत्रे। यी केही प्रतिनिधिमूलक घटनामात्र हुन्। देशभर विभिन्न ठेक्काका ठेकेदारले ठेक्का सम्झौताअनुसार गर्नुपर्ने काम नगर्ने तर पेश्की लैजाने र त्यो पैसा अन्यत्रै लगानी गर्ने प्रवृत्तिले संस्थागत रूप लिन थालेको छ। जनता सडकमा उत्रेर प्रदर्शन गर्दासमेत सरकार कारबाही नगरी ठेकेदारसामु लत्रक्क पर्दै आएको छ। ठेकेदार र दलका प्रभावशाली नेताबीच घाँटी जोडिएपछि ठेकेदारले यसरी उन्मुक्ति पाउँदै आएका छन्। हामीकहाँ अधिकांश ठेक्कापट्टामा टेन्डरअघि नै बनाइने क्राइटेरिया पूर्वनिर्धारित ठेकेदारलाई लक्ष्यित गरी बनाइएका हुन्छन्। सडक विभागले तीन वर्षअघि ३० अर्ब रुपैयाँभन्दा बढीको यस्तै सडकको एउटै ठेक्का निर्दिष्ट ठेकेदारलाई लक्ष्यित गरी क्राइटेरिया बनाएका कारण तत्कालीन सचिव र महानिर्देशक विवादमा परेका थिए। त्यसलाई सच्याइएन। बरु राजनीतिक तहबाट संरक्षण गरियो। गत महिना प्रधानमन्त्रीले शिलान्यास गरेको नागढुंगाथानकोट सुरुङमार्गको निर्माण कार्य अघिल्लै वर्ष भइसक्ने थियो, भौतिक योजनामन्त्रीले अर्कै ठेकेदारलाई दिलाउन निकै प्रयास गरेका कारण एक वर्ष ढिला हुन गयो। यसरी राष्ट्रिय गौरवका आयोजनादेखि सानातिना खण्डे सडकका ठेक्कापट्टामा समेत राजनीतिको कालो छाया पर्ने गरेको छ। यसरी संरक्षित ठेकेदारहरू पूर्वदेखि पश्चिमसम्म विस्तारित छन्। अख्तियार दुरुपयोग अनुसन्धान आयोगले २०७५ माघमै एक हजार आठ सय ४८ वटा ठेक्काको अध्ययन गरेको थियो। यसमा सम्पन्न नभएका र म्याद थप नगरिएका मात्रै एक हजार ३२ वटा ठेक्का दिए। कूल एक खर्ब १८ अर्ब एक करोड रुपैयाँका यस्ता ठेक्कामा ठेकेदारले पेश्कीमात्रै २३ अर्ब ६० करोड रुपैयाँ लिएका थिए। अख्तियारले गत वर्ष नै सम्बन्धित मन्त्रालय, विभाग र निकायलाई सचेत गराएको पनि थियो। तर अख्तियारको अपेक्षा र निर्देशनको पालना कुनै पनि मन्त्रालयले गरेनन्। यही प्रकरणमा शारदाप्रसाद अधिकारी ठेक्का व्यवस्थापनको विकृत पक्षको एउटा उदाहरण मात्र हुन्। कानुनअनुसार ठेक्का सम्झौता गर्ने र गराउने दुवैले सम्झौताको पालना गर्नैपर्छ। कानुनमा उल्लिखितभन्दा बाहिर गएर छुट दिने, संरक्षण गर्ने र कारबाही नगर्ने हो भने कानुनी शासनको अर्थ रहँदैन। सरकारी निकायले समयमै गर्नुपर्ने अनुगमन नगर्ने प्रवृत्तिले संस्थागत रूप लिइसकेको छ। ठेक्का सम्झौतालगत्तै ठेकेदारले पाउने २० प्रतिशत पेश्की रकम कमिसनका रूपमा अग्रिम भागबन्डा हुने परिपाटी छ। यसैको लालचमा हतारहतारमा ठेक्का गराउन सबै तल्लीन छन्। जबकि ठेक्का सम्झौताअघि गर्नुपर्ने तयारी नगर्ने, वन, बाटो (राइट अफ वे) को पूर्वस्वीकृति लिएर मात्र खरिद गरिएको भए ठेकेदारले यो र त्यो बहाना बनाउन पाउँदैनथ्यो। त्यसै पनि ठेकेदारले अनेक बहाना बनाइरहेका हुन्छन् र केही गरी अलिकति समस्या आइपर्यो भने उनीहरूलाई काम नगर्ने ठूलो अवसरका रूपमा परिणत हुने गर्छ। कुनै पनि विकास निर्माण सरकारी संयन्त्रबीचको समन्वयमा मात्र सफल हुन्छ। तर हामीकहाँ एउटा मन्त्रालयले अर्काे मन्त्रालयलाई दोष दिएर उम्कने परिपाटी छ। समयमा बजेट निकासा भएको छ कि छैन, ठेकेदारले काम गर्दा केकस्ता समस्या आइलागेका छन् र तिनलाई समाधान गर्न अरू सरकारी निकायले सहयोग गरेका छन् कि छैनन् जस्ता कुरा महत्त्वपूर्ण हुन्छ। यस्ता पक्षमा सरकारी निकाय चुकेका छन्। दस वर्षसम्म निष्क्रिय रहेका तर क्रमागत योजनामा परिरहेका ठेक्कामा सरकारीले निकाय पूर्ण लापरबाही गरेको देखिन्छ। ठेक्का कार्यान्वयनमा ठेकेदारले अचाक्ली गरेपछि कडीकडाउ गर्न केही महिनाअघि सार्वजनिक खरिद नियमावली संशोधन गरियो। तर तिनै ठेकेदारको प्रभाव र दबाबमा पुनः संशोधन भयो। यसले राज्य पक्ष ठेकेदारपरस्त भएको मात्र नभई ठेक्का प्रशासनमा ठेकेदार हावी भएको प्रस्ट देखाएको छ। भएका ऐनकानुनको पनि परिपालना नहुनुमा नियत नै खराब देखिन्छ। नियतलाई कानुनले बाँध्न सक्दैन। जतिसुकै शक्तिशाली सरकार भए पनि जाबो सडकका खाल्डाखुल्डी पुर्न नसकेको त आम नागरिकले भोगेकै हुन्।"
"सरकारले टेर्दैन, किन अनुगमन गर्नू","काठमाडौं : पछिल्लो समय संघीय संसद्अन्तर्गतका समितिको गुनासो छ सरकारले समितिलाई टेरेन। अधिकांश संसदीय समितिले दिएको निर्देशन सरकारले कार्यान्वयन नगर्ने गुनासो हुँदै आएको छ। समितिले अध्ययन अनुसन्धान गरेरै निर्देशन दिँदा पनि सरकारले बेवास्ता गर्ने गरेको सांसदहरूको भनाइ छ। समितिले दिएका निर्देशन सरकारले दराज मै थन्क्याउने गरेको आरोप सांसदको छ। कतिपय सांसदले समितिको औचित्यमाथि नै प्रश्न उठाउन थालेका छन्। सांसद आफूहरूले औपचारिकताका लागि मात्र काम गरेको जस्तो भएको बताउँछन्। आइतबार बसेको दीगो विकास तथा सुशासन समितिको बैठकमा कार्यान्वयनको पाटो फितलो हुँदा समितिका निर्णय र प्रतिवेदन औपचारिकतामा सीमित भएको दुःखेसो गरे। समितिको बैठकमा १४ जिल्लामा भौतिक पूर्वाधार तथा सुशासनसम्बन्धी अन्तर्क्रिया गर्ने एजेण्डा सभापति तारादेवी भट्टले प्रस्तुत गरिन्। यसका लागि पहिलो चरणमा तीन प्रदेशका ६ जिल्लामा जाने योजना सुनाइन्। तर सांसद रमेशजंग रायमाझीले सरकारले समितिलाई बेवास्ता गरेको भन्दै अनुगमन गर्नुको औचित्य नभएको बताए। हामी अनुगमनमा जान्छौं। समस्या ल्याएर सरकारलाई निर्देशन गर्छौं तर सरकारले कार्यान्वयन गर्दैन। निर्देशन कार्यान्वयन गर भन्न नसक्ने भए किन निर्देशन दिनु ? , उनले भने, कार्यान्वयन नगर्ने अनुगमन मात्र त नौटंकी हुन्छ। मचाहिँ जान्नँ। सत्तारूढ सांसद दीनानाथ शर्माले काम गर्दा परिणाममुखी गर्नुपर्ने बताए। समितिले गर्ने काम देखाउनका लागि मात्रै जस्तो हुँदै गएको भन्दै उनले गरेका कामलाई व्यवहारमा उतार्नुपर्नेमा जोड दिए। कार्यान्वयन नभएका विषयलाई बैठकको एजेण्डा बनाऔं। काम गर्ने तर कार्यान्वयनमा नजाने गर्नु हुँदैन, उनले भने, जति काम गरिन्छ त्यति परिणाममुखी बनाऔं। दसैंअघि समितिले अनुगमन गरेर तयार पारेको प्रतिवेदन अझै कार्यान्वयनमा नआएको भन्दै सांसद डा विमला राई पौड्यालले आपत्ति जनाइन्। मेरै संयोजकत्वमा दसैंअघि बजार अनुगमन गरेका थियौं। त्यसबेला बजारको अवस्था दर्दनाक पायौं। दसैंमा मात्रै हैन, अरूबेला पनि बजार अनुगमन आवश्यक छ, उनले भनिन्। त्यसबेला तयार पारेको प्रतिवेदन थन्किएको बताउँदै कार्यान्वयनमा ल्याउन आग्रह गरिन्। सुशासन बुझ्न सबै प्रदेशमा स्थानीय क्षेत्रको विकास निर्माण र सुशासनको अवस्था बुझ्न समिति सातवटै प्रदेशमा जाने भएको छ। सातै प्रदेशका दुईदुई जिल्लालाई नमुनाको रूपमा छनोट गरे त्यहाँको अवस्था बुझिने समितिले जनाएको छ। त्यहाँ भौतिक पूर्वाधार र सुशासनको अवस्थाबारे अन्तक्र्रिया गरिने सभापति भट्टले जानकारी दिइन्। पहिलो चरणमा प्रदेश २ को धनुषा र सप्तरी, कर्णाली प्रदेशको जाजरकोट र दैलेख र सुदूरपश्चिम प्रदेशको कञ्चनपुर र दार्चुलामा कार्यक्रम गरिने उनले जानकारी दिइन्। त्यहाँको समग्र अवस्थाका बारेमा जानकारी लिन्छौं। भ्रष्टाचार, विकास निर्माणका काममा ढिलासुस्ती भएको छ भने त्यसको कारण, विकास निर्माणमा सरोकारवाला निकायसँग सहकार्य भएको छ कि छैन सबै विषयमा छलफल गर्नेछौं, उनले भनिन्, सम्बन्धित प्रदेशको अख्तियार प्रमुखलाई त्यहाँको भ्रष्टाचारको अवस्था प्रस्तुत गराउने, जिल्लाको कोष तथा लेखा नियन्त्रण कार्यालयसँग बुझ्ने काम पनि गर्छौं। समितिले राष्ट्रपति चुरे तराईमधेस संरक्षण, काठमाडौंतराई द्रूत मार्ग, नलगाढ जलविद्युत् आयोजना र पश्चिमसेती जलविद्युत् आयोजनाको अनुगमन पनि गर्ने भएको छ। दिगो विकास स्रोत केन्द्रको स्थापना समितिले दिगो विकासका लक्ष्यबारे प्रभावकारी अध्ययनका लागि दिगो विकास स्रोत केन्द्र को स्थापना गरेको छ। समितिको सचिवालय परिसरमा रहेको उक्त स्रोत केन्द्रमा नेपाल दिगो विकास लक्ष्यमा कुन अवस्थामा छ भन्ने जानकारी लिन सकिन्छ। दिगो विकास लक्ष्यमा कुन प्रदेशको कस्तो अवस्था छ भन्ने पनि तथ्यांक रहेको भट्टले बताइन्। यसको उद्घाटन ८ मंसिरमा राष्ट्रिय सभा अध्यक्ष गणेशप्रसाद तिमिल्सिनाले गर्नेछन्।"
सीमाबारे कूटनीतिक वार्ताको तयारी,"काठमाडौं : अतिक्रमित भूभाग फिर्ता गर्न नेपाल र भारतबीच कूटनीतिक तहमा वार्ता हुने भएको छ। राजनीतिक तहमा पुगेको विषय सचिवस्तरीय संयन्त्रमा लैजाने तयारी छ। प्रधानमन्त्री केपी शर्मा ओलीले परराष्ट्र मन्त्रालयलाई समस्या समाधानका लागि कूटनीतिक वार्ता गर्न निर्देशन दिएका छन्। लगत्तै त्यसको पहल भएको हो। काम भइरहेको छ। छलफल पनि भइरहेका छन्। हामी छिट्टै वार्ताको चरणमा प्रवेश गर्नेछौं, परराष्ट्रसचिव शंकरदास वैरागीले अन्नपूर्णसँग भने, यो विषयलाई किनारा लगाउनेतर्फ अग्रसर छौं। समस्यारहित सम्बन्ध सबैको चाहना हो। यसमा हामी लागेका छौं। कालापानी र सुस्ताबाहेक अन्य क्षेत्रमा दसगजा खाली गर्ने, सीमास्तम्भ राख्ने र मर्मत गर्ने काम भइरहेका छन्। अन्यत्रका काम टुंगिएकाले हस्ताक्षर गर्नुपर्ने र विवादित दुई क्षेत्रलाई राजनीतिक तवरमा टुंग्याउनुपर्ने प्रस्ताव भारतले गरेको छ। तर, नेपालले सबैमा एकैपटक हस्ताक्षर गर्नुपर्ने अडान राखेको छ। काठमाडौंमा २०७१ साउनमा भएको विदेशमन्त्रीस्तरीय संयुक्त आयोगको तेस्रो बैठकले परराष्ट्रसचिव स्तरमा बाँकी क्षेत्र पनि टुंगोमा लैजाने आधार तयार गर्न निर्देशन दिएको थियो। त्यसपछि दुईपटक संयुक्त आयोग बैठक बसे पनि सचिवस्तरमा अतिक्रमित भूभागबारे टुंगोमा पुगेको छैन। भारतले आफ्नो नयाँ नक्सामा कालापानी क्षेत्रसमेत पारेपछि यो विषय पुनः बहसमा आएको छ। नेपालमा भारतीय कदमको चर्को विरोध सुरु भएको छ। लामो समयदेखि सल्टिन नसकेको विषयलाई स्थायी समाधान दिने अवसर दुवै मुलुकको राजनीतिक नेतृत्वसमक्ष आएको सरोकारवाला बताउँछन्। भारतका लागि नेपाली राजदूत नीलाम्बर आचार्यले पनि समस्या समाधान गर्न कूटनीतिक तवरमा छलफल भइरहेको बताए। दिल्ली र काठमाडांैमा लगातार वार्ताहरू भइरहेका छन्, उनले दिल्लीबाट टेलिफोनमा भने, नतिजा आउन बाँकी छ। वार्ता प्रक्रिया अघि बढाउन उनले अघिल्लो साता भारतीय विदेश सचिवलाई भेटेका थिए। भारत पनि वार्ताबाट समस्या समाधान गर्न तयार छ, उनले भने, यो पुरानो विषय हो, नयाँ राजनीतिक नक्सा बाहिर आएपछि बल्झियो। यसलाई अब बल्झिरहन दिनु हुँदैन भन्ने महसुस दुवैतर्फ भएकाले समाधानको बाटो तय होला। भारतीय नक्सा सार्वजनिक भएपछि नेपालले लिपुलेक, कालापानी र लिम्पियाधुरा आफ्नो भएको उल्लेख गर्दै ती भूभाग फिर्ता गर्ने विज्ञप्तिमार्फत स्पष्ट पारेको छ। पूर्वपरराष्ट्रमन्त्री रमेशनाथ पाण्डेले राजनीतिक स्तरमा वार्ता गरी समाधान गर्न सकिने सुझाव प्रधानमन्त्रीलाई दिएको बताए। नेपालसँग भएको प्रमाणका आधारमा भारतीय राजनीतिक नेतृत्वसँग वार्ता गर्न सके मात्र कालापानी र सुस्ताको समस्या सल्टिने उनको तर्क छ। म परराष्ट्रमन्त्री भएका बेला प्रमाणको आधार खोजेर सम्बन्धित स्थानमा राख्न लगाएको छु, उनले भने, अहिले भारतनेपाल दुवैतर्फ बलियो सरकार छ। दुवै सरकारले निर्णय लिन सक्छन्। त्यसैले समस्या समाधान गर्न राजनीतिक तहमा छलफल जरुरी छ। कर्मचारीले नसक्ने भएरै कालापानी र सुस्ता राजनीतिक तवरबाट समाधान गर्न छाडेका हुन्। उनका अनुसार विगतमा हस्ताक्षर हुने अवस्था थिएन। अहिले त्यो अवस्था छ। यो अवसरलाई खेर जान दिनु हुँदैन, उनले भने, प्रधानमन्त्रीलाई जनता, सबै दल, बुद्धिजीविको साथ छ। पूर्वपरराष्ट्रसचिव मधुरमण आचार्यले कूटनीतिक तवरबाट आधार तय गरी राजनीतिक तहमा वार्ता गर्नुपर्ने सुझाव दिएका छन्। जसरी नाकाबन्दी नहटेसम्म भारत भ्रमण गर्दिनँ भन्ने अडान प्रधानमन्त्रीले लिएका थिए त्यसैगरी एकतर्फी नक्सा फिर्ता नलिएसम्म वार्तामा नबस्ने अडान लिनु राम्रो हुन्छ, उनले ट्विटमा भनेका छन्, अहिले वार्तामा बस्दा एकतर्फी नक्सालाई मान्यता दिएजस्तो हुन्छ। उनले सरकारलाई नक्साबारे विरोधपत्र लेख्न सुझाव पनि दिएका छन्। यहाँ सचिवले राजदूतलाई र दिल्लीमा राजदूतले त्यहाँको सचिवलाई दिनुपर्ने उनको सुझाव छ। भारतले नेपालसँगको विषयभन्दा अर्को छिमेकी चीनसँगको विवादलाई बढी महत्त्व दिएर वार्ताको तयारी गरेको छ। उसले चीनसँगको सीमा विवादमा छलफल गर्न राजनीतिक तहमा वार्ता गर्न लागेको छ। भारतीय प्रधानमन्त्री नरेन्द्र मोदीका सुरक्षा सल्लाकार र चीनका तर्फबाट विदेश राज्यमन्त्रीले वार्ताको पहल गरेका हुन्। भारतीय प्रधानमन्त्री मोदी र चिनियाँ राष्ट्रपति सी चिनफिङबीचको ब्राजिल भेटले सीमा समस्या सल्टाउन अर्को साता बैठक बस्ने तय गरेको हो। पूर्वपरराष्ट्रमन्त्री डा भेषबहादुर थापाले वार्ताबाटै समाधान गर्न सुझाएका छन्। दुवैतर्फ दरिलो सरकार रहेकाले यसलाई समाधानको बाटोमा लैजान नेतृत्व लाग्नुपर्ने उनको सुझाव छ। कर्मचारी तहमा वार्ता गरी आधार तय गर्ने हो। निर्णय लिने नेतृत्वले हो, उनले भने, भारतसँग छलफल गरी कूटनीतिक दक्षताका आधारमा आफ्नो भूभाग फिर्ता गराउन सक्नुपर्छ। यसअघि बनेको विभिन्न समितिका प्रतिवेदन अध्ययन गरी वार्तालगायतको विश्लेषण गर्दै सरकार अगाडि बढ्नुपर्ने सुझाव उनको छ।"
मन्त्रिपरिषद् निर्णयको एक वर्षपछि बल्ल मेडिकल कलेजमाथि कारबाही,"काठमाडौं : चिकित्सा शिक्षा अध्ययनरत विद्यार्थीसँग अवैध शुल्क असुल गर्ने मेडिकल कलेजमाथि कारवाही गर्ने मन्त्रिपरिषद्को निर्णय एक वर्षपछि कार्यान्वयनमा आएको छ। निर्णय कार्यान्वयनमा आएपछि सम्पत्ति शुद्धीकरण अनुसन्धान विभागले अवैध ढंगले अतिरिक्त शुल्क लिने तीनवटा मेडिकल कलेजमा आइतबार छापामा मारेको छ। प्रधानमन्त्री केपी ओलीले गैरकानूनी ढंगले शुल्क असुल्ने मेडिकल कलेजलाई कारवाही गर्ने चेतावनी दिएलगत्तै विभागले छापा मारेको हो। राष्ट्रिय युवा संघको एकता भेलालाई आइतबार दिउँसो सम्बोधन गर्ने क्रममा प्रधानमन्त्री ओलीले गोप्य तरिकाले लिइएको रकम ठगी भएको बताए। उनले भने, मेडिकल कलेज मच्छड (लामखुट्टे ) जस्तै भएर विद्यार्थीलाई रगत तान्ने भाँडो बनाउन भएन। सरकारलाई छक्याएर ठगी गरेको पैसा फिर्ता हुनु पर्छ। एमबीबीएस र बीडीएसमा अध्ययनरत विद्यार्थीबाट सरकारले तोकेभन्दा बढी शुल्क लिने कलेजलाई कारवाही गर्ने निर्णय मन्त्रिपरिषद्ले एक वर्षअघि गरेको थियो। २६ असोज ०७५ मा मन्त्रिपरिषद् बैठकले अवैध ढंगले अतिरिक्त शुल्क असुल गर्ने मेडिकल कलेजलाई कारवाही गर्ने निर्णय गरेको थियो। शैक्षिक शुल्कका नाममा मेडिकल कलेजले लाखौं रुपैयाँ असुलेर ठगी गरेपछि कतिपय कलेजमा विद्यार्थी शुल्क फिर्ताको माग गर्दै आन्दोलनरत छन्। एमबीबीएस र बीडीएसका विद्यार्थीबाट लाखौं रुपैयाँ असुल गरेका १२ मेडिकल कलेजमध्ये नेशनल मेडिकल कलेज, नोबेल मेडिकल कलेज र चितवन मेडिकल कलेजमा सम्पत्ति शुद्धीकरण विभागले आइतबार साँझ छापामा मारेको हो। कलेजले बर्सेनी लाखौं असुल गरेपछि विद्यार्थीले राष्ट्रिय सतर्कता केन्द्रमा उजुरी दिएका थिए। केन्द्रको टोलीले गरेको छानबिनबाट पनि विभिन्न शीर्षकमा कलेजहरूले रकम असुलेको तथ्य सार्वजनिक गरेको छ। आर्थिक वर्ष ०७३७४ सालदेखि नै कलेजले गैरकानुनी शुल्क असुल्दै आएको पाइएको छ। केन्द्रको टोलीले गरेको स्थलगत छानबिनमा १२ मेडिकल कलेजले अवैध ढंगले रकम असुलेको पाइएको हो। कलेजले प्रति विद्यार्थी २ लाखदेखि २५ लाख ४० हजार ५ सय ३२ रुपैयाँसम्म अतिरिक्त शुल्क उठाइएको पाइएको केन्द्रको छानबिन प्रतिवेदनमा उल्लेख छ। मेडिकल कलेजले नानाथरीका शुल्कको नाममा रकम असुलेका छन्। भर्ना, रजिस्ट्रेसन, सम्बन्धन, क्लिनिकल तालिम, प्रयोगशाला, पुस्तकालय, मेडिकल टेस्ट, विद्यार्थी कल्याणलगायत शीर्षकमा अतिरिक्त शुल्क असुल गरिरहेको आन्दोलनरत विद्यार्थीले जनाएका छन्। कलेज प्रशासनले शिक्षक शुल्क, अतिरिक्त क्रियाकलाप, विद्यार्थी कार्यक्रम, इन्टर्न फी, परीक्षा, खेलकुद तथा औषधि, कम्युनिटी फिल्ड, मेडिकल फिल्ड लजिस्टिक, विविधलगायत शीर्षकमा शुल्क असुलिरहेको पीडित विद्यार्थी बताउँछन्। सरकारले शैक्षिक सत्र ०७३७४ मा उपत्यकाभित्रका मेडिकल कलेजले ३५ लाख र उपत्यका बाहिरका मेडिकल कलेजले ३८ लाख ५० हजार रुपैयाँ शुल्क तोकेको थियो। शैक्षिक सत्र ०७४७५ मा उपत्यकाभित्रकाले ३८ लाख ५० हजार र उपत्यका बाहिरकाले ४२ लाख ४५ हजार शुल्क लिन पाउने तोकेको थियो। शिक्षण शुल्कभित्र सबै शुल्क पर्ने भएकोले अन्य शीर्षकमा शुल्क लिन नपाउने कानुनी व्यवस्था छ। यी हुन ठगी गर्ने कलेज सबैभन्दा बढी पोखरास्थित गण्डकी मेडिकल कलेज टिचिङ अस्पतालले ४३ करोड ४ लाख ९० हजार रुपैयाँ असुलेको पाइएको छ। वीरगन्जको नेशनल मेडिकल कलेजले ३२ करोड ५५ लाख ९१ हजार ५ सय रुपैयाँ गैरकानुनी रुपमा असुलेको छ। नोबेल मेडिकल कलेज विराटनगरले ३५ करोड ४७ लाख ४४ हजार, युनिभर्सल मेडिकल कलेज भैरहवाले ३२ करोड ७२ लाख ३० हजार रुपैयाँ ठगेको छ। लुम्बिनी मेडिकल कलेज पाल्पाले ३२ करोड ९६ लाख ८४ हजार, काठमाडौं मेडिकल कलेज सिनामंगलले २७ करोड ८१ लाख ६५ हजार, नेपालगन्ज मेडिकल कलेजले २१ करोड ९१ लाख २५ हजार २ सय, विराट मेडिकल कलेजले १९ करोड ९ लाख ३३ हजार, कलेज अफ मेडिकल साइन्सेज भरतपुरले १० करोड ६१ लाख ५७ हजार, मणिपाल कलेज अफ मेडिकल साइन्सेजले १० करोड ९ लाख, किस्ट मेडिकल कलेज ललितपुरले ५ करोड ९९ लाख ३० हजार र देवदह मेडिकल कलेज रूपन्देहीले ३ करोड ८९ लाख ९४ हजार रुपैयाँ विद्यार्थीबाट बढी असुलेको पाइएको छ। सतर्कता केन्द्रका अनुसार १२ मेडिकल कलेजले विद्यार्थीलाई २ अर्ब ८५ करोड १३ लाख १६ हजार २ सय ९७ रुपैयाँ ठगी गरेको पाइएको छ। एक साताअघि शिक्षामन्त्री गिरिराजमणि पोखरेलले पत्रकार सम्मेलनमा अतिरिक्त शुल्क लिएका कलेजलाई कानुनी दायरामा ल्याउने प्रतिबद्धता व्यक्त गरेका थिए।"
भिसा स्टिकरको आम्दानी बेहिसाब,"काठमाडौं : विदेशस्थित नेपाली कूटनीतिक नियोग तथा दूतावासले नेपाल आउने विदेशीलाई तीन किसिमका भिसा स्टिकर वितरण गर्छन्। त्यसबापत विदेशी मुद्रा आर्जन हुन्छ। तर, कति आम्दानी र खर्च हुन्छ भन्ने यकिन विवरण सरकारसँग छैन। यसबारे संसद्को सार्वजनिक लेखा समितिले छानबिन सुरु गरेको छ। महालेखा परीक्षकको ५५ औं प्रतिवेदनले भिसा स्टिकरको आम्दानी र खर्चको यथार्थ विवरणमा प्रश्न उठाएपछि संसदीय समिति अगाडि बढेको हो। नेकपा सांसद विरोध खतिवडा संयोजकत्वको बेरुजु फछ्र्योट उपसमितिमा भिसा स्टिकरबारे गृहसचिव प्रेमकुमार राई र अध्यागमन विभागका महानिर्देशक ईश्वरराज पौडेलले स्पष्ट जवाफ दिएनन्। परराष्ट्र मन्त्रालयसँग त्यसको विवरण हुन सक्ने भन्दै उनीहरू पन्छिन खोजेको उपसमिति सदस्य बताउँछन्। उपसमितिले सात दिनभित्र विवरण पेस गर्न गृह र परराष्ट्र मन्त्रालयलाई निर्देशन दिएको छ। उपसमिति बैठकमा गृहसचिव राई र अध्यागमनका महानिर्देशक पौडेलले कुनकुन दूतावास र नियोगबाट के कति भिसा स्टिकर वितरण भयो तथा त्यसबापतको आम्दानी तथा खर्चको विवरण सरकारसँग नभएको जवाफ दिएका थिए। भिसा स्टिकरमा खर्च भएअनुसार राजस्व प्राप्त भएनभएको अनुगमन गरेको देखिएन, प्रतिवेदनमा छ, सोबापतको राजस्व यकिन गरी राजस्व हिसाब यथार्थपरक बनाइनुपर्छ। वर्षांैदेखि विदेशमा रहेका दूतावास र कूटनीतिक नियोगमा भिसा स्टिकर पठाउने गरिएको छ। हालसम्म के कति वितरण भए र त्यसको आम्दानी कति भयो भन्नेसम्म सरकारसँग जवाफ नभएकोमा उपसमिति सदस्यले असन्तुष्टि पोखेका छन्। भिसा स्टिकर बेचेको पैसा न अध्यागमनमा आएको देखिन्छ न त दूतावासमै त्यसको रेकर्ड राखेको देखिन्छ, उपसमिति संयोजक खतिवडा भन्छन्, यसमा त लुट नै देखियो। भिसा स्टिकरबापत उठेको रकम सम्बन्धित दूतावास र कूटनीतिक नियोगले आफूखुसी खर्च गर्ने गरेको सरकारी अधिकारी बताउँछन्। नेपाली कूटनीतिक नियोग र दूतावासले तीन किसिमका भिसा स्टिकर जारी गर्ने गर्छन्। अध्यागमनका अनुसार १५ दिने, ३० दिने र ९० दिने गरी भिसा स्टिकर जारी गरिन्छ। आर्थिक वर्ष २०७४७५ मा ९३ हजार ३६ थान भिसा स्टिकर खर्च भएको विभागले जनाएको छ। सरकारी कोषबाट खर्च गरेर वितरण गरिने भिसा स्टिकरको यथार्थ विवरण सरकारसँग नहुनु गम्भीर विषय भएको उपसमिति संयोजक खतिवडा बताउँछन्। विदेशस्थित कूटनीतिक नियोग र दूतावासमा यसको यथार्थ विवरण नहुनु राम्रो होइन, उनी भन्छन्, जे जति आम्दानी हुन्छ, आफूखुसी खर्च गर्ने गरेको पाइयो। महानिर्देशक पौडेल भिसा स्टिकरको विवरण संकलन सुरु गरिएको बताउँछन्। हामीलाई प्राप्त भएका र नभएका स्टिकरबारे हामी विवरण तयार गर्छाैं, उनी भन्छन्।"
वित्तीय विवरण निराशाजनक,"काठमाडौं : वाणिज्य बैंकहरूको चालु आर्थिक वर्षको पहिलो तीन महिनाको वित्तीय विवरण निराशाजनक देखिएको छ। बैंकहरूले सार्वजनिक गरेको साउनदेखि असोजसम्मको अवस्था अघिल्ला वर्षभन्दा निराशाजक देखिएको हो। सानिमा बैंकका प्रमुख कार्यकारी अधिकृत (सीईओ) भुवन दाहाल यति खराब अवस्था पछिल्ला वर्ष नदेखिएको बताउँछन्। बैंकबीच बढ्दो प्रतिस्पर्धा र राष्ट्र बैंकको कसिलो नीतिका कारण नाफा बढ्न नसकेको बैंकरको भनाइ छ। राष्ट्र बैंकले तोकेअनुसार खोलिएका शाखामा त समस्या छैन, दाहाल भन्छन्, त्यसबाहेक पनि बैंकका शाखा खोल्ने प्रतिस्पर्धाले नाफामा प्रभाव असर परेको हुन सक्छ। अर्का बैंकरले पनि बैंकबीच अस्वस्थ प्रतिस्पर्धा देखिएका कारण नाफा घट्न पुगेको बताए। सीईओ दाहाल राष्ट्र बैंकको ब्याजदरअन्तर घटाउने नीतिगत व्यवस्थाले पनि बैंकको नाफा खुम्चिन सहयोग पुगेको बताउँछन्। मुलुकको अर्थतन्त्र ७ प्रतिशतको फराकिलो वृद्धि पछ्याएको तथ्यांक आइरहँदा बैंकको नाफा भने घटेको छ। नेपाल फाइनान्सियल रिपोर्टिङ स्ट्यान्डर्ड (एनएफआरएस) अनुसार गणना गर्दा २८ वाणिज्य बैंकको नाफा ६ प्रतिशत बढेको भए पनि राष्ट्र बैंकले तोकेको मापदण्डअनुसार बैंकको नाफा घटेको छ। बैंकले सेयरधनीलाई वितरण गर्न पाउने खाताको रकम अघिल्लो वर्षको असोज मसान्तको तुलनामा ३६ प्रतिशत घटेको छ। राष्ट्रिय वाणिज्य, एनएमबी र कुमारी बाहेक सबै बैंकको वितरणयोग्य नाफा घटेको छ। एनआईसी एसिया र सानिमा बाहेक कुनै पनि बैंकले यो नाफाबाट २० प्रतिशतभन्दा बढी लाभांश दिन सक्दैनन्। १६ बैंकको प्रतिफल दर १५ प्रतिशतभन्दा कम छ। २८ मध्ये ११ बैंकको निष्कृय कर्जा बढेको छ। सेञ्चुरी र नेपाल इन्भेस्टमेन्ट बैंकको खराब कर्जा बढेको छ। दुई वर्षयता व्यवसायीले उधारो बिक्री बढेको बताउन थालेका थिए। त्यसको असर बैंकमा भर्खरैमात्र पर्न थालेको तथ्यांकले देखाएको छ। उधारो बढेपछि खराब कर्जा पनि थपिन थालेको छ। बैंकको यस्तो प्रतिवेदनले राष्ट्र बैंकको वित्तीय स्थायित्व कायम गर्ने जिम्मेवारीमा चुनौती थप्छ। राष्ट्र बैंकका अधिकारी बैंकको नाफा घट्दैमा समस्या नपर्ने बताउँछन्। तर, खराब कर्जा बढ्ने र कर्जा डुब्ने अवस्थालाई भने नियामकले अझै गहिरोसँग नियाल्नुपर्ने अवस्था आएको छ। राष्ट्र बैंकका गभर्नर डाचिरञ्जीवी नेपालले भने बैंकका सञ्चालक र व्यवस्थापकले जनताको सम्पत्ति आफ्नै पैसा जसरी खर्च गरेको भन्दै सार्वजनिक मञ्चबाटै आलोचना गरिरहेका छन्। बैंकर भने यस्तो आलोचना गर्नेभन्दा गलत काम गर्नेलाई कारबाही गर्न नियामक निकाय अग्रसर हुनुपर्ने बताउँछन्। गत वर्ष असोज मसान्तमा २५ खर्ब निक्षेप जम्मा पारेका बैंकले यो वर्ष २८ खर्ब ७७ अर्ब पुर्याएका छन्। कर्जा पनि २२ खर्ब ६० अर्बबाट बढाएर २६ खर्ब २० अर्ब पुर्याएका छन्। प्रतिशाखा खर्च नाफामा गर्नेमा भने पुराना बैंक नै अगाडि देखिएका छन्। स्ट्यान्डर्ड चार्टर्ड, नबिल, हिमालयन र नेपाल इन्भेस्टमेस्ट बैंकको प्रतिशाखा नाफा १ करोडभन्दा बढी छ। गएको साउनदेखि असोजसम्म तीन बैंकको नाफा १ अर्ब रुपैयाँ नाघेको छ। पहिलो त्रैमासमा अर्ब नाफा कमाउनेमा सरकारी स्वामित्वको राष्ट्रिय वाणिज्य बैंक पहिलो स्थानमा छ। निजी क्षेत्रका नबिल र एनआईसी एसिया बैंक पनि तीन महिनामै विलियनर्स क्लबमा परेका छन्। अघिल्लो साल अर्ब कमाएको नेपाल इन्भेस्टमेन्ट बैंक भने यो वर्ष उक्त समूहबाट बाहिरिएको छ। बैंकर आफ्नो नाफा घटे पनि बजारमा केही सकारात्मक प्रभाव परेको बताउँछन्। नयाँ शाखा खुल्ने क्रम बढेको र कर्मचारी खर्चमा समेत बढी पैसा खर्चंदा नयाँ रोजगारी सिर्जना भएको उनीहरू बताउँछन्। बैंकबीचको प्रतिस्पर्धाले निक्षेकर्तालाई उच्च ब्याजदर प्राप्त भएको र ऋणीको बार्गेनिङ पनि बढेको सीईओ दाहाल बताउँछन्।"
कहाँ हराए आश्रयस्थलबाट ९ शिशु ?,"ललितपुर : गोदावरी ३ टौखेलस्थित एउटा आकर्षक भवनमा छ भ्रुणको आवाज। नामजस्तै यो गैरसरकारी संस्थाले बलात्कारलगायत घटनाबाट इच्छाविपरीत गर्भवती भएका व्यक्तिलाई आश्रय दिन्छ। प्रसूतिमा रेखदेख गर्छ। त्यसपछि शिशु आफूले राखेर महिलालाई फिर्ता पठाइदिन्छ। तर, ती शिशु बढ्ने क्रमसँगसँगै त्यहाँबाट गायब हुन्छन्। कहाँ लगिइन्छन् त ती ? हराएका तिनै ९ बालबालिकाबारे सरकारले ३ महिनादेखि अनुसन्धान गरिरहेको छ। कसैले उजुरी गरेपछि। प्रहरीले गोप्य रुपमा अनुसन्धान गरेको थियो अनुसन्धान जिल्ला प्रसाशन कार्यालयमा प्रतिबेदन पेस गरेको हो। त्यसलाई गृह मन्त्रालयमा पठाएको जिल्ला प्रशासनले जनाएको छ। गोप्य अनुसन्धान भनिएको उक्त प्रतिवेदनअनुसार ९ बालबालिकालाई स्थापित परिवारमा हस्तान्तरण गरेको विवरण संस्थाले पेस गरेको देखिएको छ। भुसाल नेतृत्वको टोली अनुसन्धान गर्न दसैंअघि संस्थामा पुगेको थियो। त्यति बेला संस्थाका कर्मचारीले ती बालबालिका योग्य परिवारमा दिइएको भने पनि कागजातपत्र नदेखाएको भुसालले जानकारी दिए।संस्थाको भवन भव्य र व्यवस्थित रहेछ, उनले भने, भौतिक सुविधा राम्रो भए पनि आफैं बालबालिका हस्तान्तरण गर्नु कतिसम्म कानुनी वा गैरकानुनी हो भन्ने प्रश्न छ। सबै तथ्य अहिले नै भन्न मिल्दैन। भ्रुणको आवाज मा १० किशोरी तथा महिलाले बच्चा जन्माएको उक्त संस्थाका कार्यकारी निर्देशक सोमन राईले बताए। तीमध्ये एकको मृत्यु भयो। अन्य ९ जनालाई आमाले नै योग्य परिवारमा हस्तान्तरण गरेका हुन्, दाबी उनले गरे। अनुसन्धानले भने संस्थाले आफूखुसी बालबालिका दिएको पाएको छ। बालबालिका कसैलाई दिन पाउने कानुनी प्रावधान छैन। बच्चा स्थापित परिवारमा दिँदा मध्यस्थताको भूमिका खेल्ने संस्थाको विधानमा लेखिएको छ। तर, कानुनी रूपमा मध्यस्थताको भूमिका जिल्ला प्रशासन कार्यालयले मात्रै निर्वाह गर्ने जानकारी आफूले पाएको उनले स्वीकार गरे। विधान संशोधन गर्न जिल्ला प्रशासन गए पनि तत्कालीन सहायक प्रमुख जिल्ला अधिकारीले पढ्दै नपढी पुरानो विधानले काम गर्छ भन्नुभयो, उनको भनाइ छ, उहाँले चित्त नबुझे फाइल त्यहीं छाड्नु भन्नुभयो। संस्थाको फाइल सीडीओ कार्यालयमै छ। बालबालिका लैजाने योग्य परिवार बारे भने उनले खुलाएनन्। कानुनविपरीत देखिए कसैलाई पनि छाड्दैनौं। कानुनको दायरामा आउनै पर्छ, प्रमुख जिल्ला अधिकारी भागीरथ पाण्डेयले भने, सही गलत के हो गृह मन्त्रालयले हेर्ला। कस्तो निर्देशन आउँछ, हामीले कानुनबमोजिम गर्नेछौं। यो संस्था जिल्ला प्रशासन र समाज कल्याण परिषद्मा दर्ता भएको छ। यसका अध्यक्ष हेमलाल गौतम हुन्। अहिले पनि करिब ३ साताकी एक सुत्केरीले यो संस्थामा आश्रय लिइरहेकी छन्। १८ वर्षे उनी हाडनाताका व्यक्तिबाट बलात्कृत भएकी थिइन्। उनी एक महिना बसेर शिशु कसैलाई सुम्पिन चाहन्छिन्।"
पूर्णक्षमताको बिमा न्यून छ,"बिमा क्षेत्रमा साढे दुई दशकदेखि सक्रिय व्यक्ति हुन् मनोजलाल कर्ण। जीवन बिमा कम्पनी युनियन लाइफ इन्स्योरेन्स प्रमुख कार्यकारी अधिकृत हुन् उनी। दुई वर्ष अघि मात्रै उदाएको यो कम्पनीले छोटो समयमा विभिन्न आकर्षक बिमा योजना ल्याएको छ। यो कम्पनीले करिब डेढ लाख बिमा पोलिसी बिक्री गरेर बजारमा उल्लेख्य उपस्थिति देखाउन थालिसकेको छ। नेपाली बिमा बजार र यसको समग्र अवस्थाका विषयमा अन्नपूर्णका राजु बास्कोटाले मनोजलाल कर्णसँग गरेको वार्ता : नेपाली जीवन बिमा व्यवसायको अवस्था कस्तो छ ? बजार राम्रोसँग बढेको छ। समग्रमा हेर्ने हो भने २५ प्रतिशतमा बिमा पुगेको छ। तर अहिले पूर्णक्षमताको बिमा भने जम्मा पाँच प्रतिशतमा मात्रै पुगेको छ। कुनै व्यक्तिले वर्षमा १२ लाख रुपैयाँ कमाउँछ तर उसले जम्मा पाँच लाख रुपैयाँको मात्रै बिमा गरेको अवस्थामा सो व्यक्तिको मृत्यु भएमा उसको उक्त बिमांक रकमबाट घर खर्च चल्दैन। यसका लागि यो पाँच लाख रुपैयाँको बिमा अन्डर इन्स्योरेन्स हो। क्षमताअनुसारको बिमा हुन नसकेको भए पनि समग्रमा टाउको जोडेर हेर्दा मात्रै २५ प्रतिशतको बजार पुगेको हो। कतिको जोमिख बहन गर्ने गरी बिमा हुनुपर्ने हो ? आफ्नो क्षमताअनुसार बिमा गर्नुपर्छ भन्ने गरिन्छ। तर, बिमा गर्दा आफूले जुन हिसाबले कमाएको छ सोहीअनुसारको गरेको हुनपर्छ। अहिले बिमा गरेको रकम भोलिका दिनमा त्यो व्यक्तिले कम्तीमा आठ प्रतिशतको ब्याजदरमा मुद्दति खातामा राख्दा त्यसबाट आएको पैसाबाट उसको घरखर्च चल्ने हुनुपर्छ त्यो नै उसको पूर्णक्षमताको बिमा हो। सालभर कमाउने रकमको १० गुणा जोखिम बहन गर्ने खालको हुनुपर्छ। यसमा पनि पाँच गुणा चाहिँ फिर्ता हुने र पाँच गुणा फिर्ता नहुने खालको रकम हुनसक्छ। यस्तो बिमा रकम ह्युमन लाइफ भ्यालु (मानवीय जीवनको मूल्य)मा हुनुपर्छ। यसमा रूपमा हुने खर्च भोलिका दिनमा बिमाबाट आउने रकमलाई खातामा राखेर त्यसबाट आउने ब्याजबाट आउँदा चल्ने अवस्था भयो भने त्यो नै फुल सम इन्स्योरेन्सको बिमा हो। यही बिमा अहिले जम्मा पाँच प्रतिशतमा मात्रै पुगेको छ भन्न खोजिएको हो। नयाँ कम्पनी थपिएपछि बिमा बजारमा प्रतिस्पर्धा कस्तो छ ? नयाँ कम्पनी थपिएकै कारण बजार बढेको हो। यसका कारण समग्र बजारको २५ प्रतिशत पुगेको हो। नेपालीको बिमा प्रतिको उत्साह ? उत्साह त बढेको छ। तर यसमा जति हुनुपर्ने हो त्यो बिमा सचेतना पुगेको छैन। सचेतना पुगेकाले भने अवश्य बिमा गर्ने र उत्साह देखिन्छ। बिमामा पहुँच बढाउन के गर्नुपर्ला ? सचेतना बढाउने नै हो। हामीले आआफ्नो कम्पनीका तर्फबाट पनि यस्तो सचेतना जगाउने काम गरिरहेका छौं। पहिले बिमाको कुरा सुन्दा मान्छे भाग्थे। अहिले कमसेकम कुरा त सुन्छन्। अहिले बिमा गाउँगाउँसम्म पुगेका छन्। यसले सकारात्मक प्रभाव पारेको छ। राष्ट्र बैंकले बैंकासुरेन्स व्यवसायमा रोक लगाएपछि जीवन बिमा कम्पनीको व्यवसाय घटेको हो ? स्वाभाविक रूपमा यसको प्रभाव त परेकै छ। तर बिमा नै घटेको चाहिँ होइन्। चालु आवको पहिलो त्रैमासिकमा ४० प्रतिशत बिमा शुल्क त बढेकै छ। बैंकले दिने ऋणलाई पूर्णक्षमतामा बिमा गराउने गर्ने प्रोत्साहनले सकारात्मक प्रभाव परेको थियो। तर अहिले यो संसारमा चलेको विधि भए पनि अहिले बैंकासुरेन्स रोकिएको छ। प्रभाव त परेकै छ। बिमा पोलिसीलाई दुरुपयोग भएका घटना पनि बेलाबेलामा आइरहन्छन्। यसमा कमजोरी कसको हो ? गलत काम दवै निकायबाट भएको हुन सक्छ। अभियकर्ता वा कम्पनीबाट पनि कमजोरीले भएको हुन सक्छ। तर, कसैले एक करोड रुपैयाँको बिमा गरेको छ भने आम्दानीको आधारलाई पुष्टि गर्नुपर्छ। बिमा कम्पनीले प्रडक्ट बेच्ने हो। मासिक पाँच सय रुपैयाँ बिमा शुल्क तिर्नेलाई उसको क्षमताअनुसारको बिमा गराउने काम कम्पनीले गर्छ। पहिले बिमा गरेको प्रडक्टअनुसार बिमाशुल्क तिर्न सक्नेलाई बिमा गराउने हो। क्षमता भए एक करोडको बिमा गराउनु पनि पर्छ। बिमा क्षेत्रमा दक्ष जनशक्तिको अभाव छ भन्छन् नि ? आवश्यकताअनुसार जति हुनुपर्ने हो त्यति छैनन्। केही अभिकर्ता कर्मचारीभन्दा पनि बढी चासो राख्नेछन्। अहिले अभिकर्ता मात्रै हैन कर्मचारीकै अभाव छ यो क्षेत्रलाई। बिमा कम्पनीले खोजेजस्ता दक्ष जनशक्ति कम छन्। नयाँ आउने कम हुने र भएकका पनि तानातान भएको अबस्था छ। बिमा कम्पनीको मेरुदण्ड अभिकर्ता नै हुन्। तर, यसैलाई टिकाउन नसक्ने समस्या छ नि ? सही हो। जस्तो तपाईंले १० वटा रुख रोप्नुभयो भने पाँचवटा मात्रै राम्रोसँग हुर्कन सक्लान। यस्तै १० सय जना अभिकर्ताले तालिम लिए भने ५० जना मात्रै राम्रोसँग काम गर्ने हुन सक्छन्। टिकाउन समस्या छ। तालिम लिएकामध्ये ९० प्रतिशतले काम गरुन् भन्ने हो। यसलाई सोही अनुसारको ट्रेन्ड गराउनुपर्छ। अहिले बजारमा साढे चारदेखि पाँच लाख अभिकर्ताले तामिल लिएका होलान्। त्यसमध्ये करिब ३० प्रतिशत मात्रै सक्रिय छन्। पक्कैपछि तालिम लिएका सबैले काम गर्न नसकेका कारण निस्कृयको संख्या धेरै छ। युनियन लाइफको बजार के छ ? हामीले सेवा सुरु गरेको आव २०७४७५ को नौ महिनामा नै ८६ करोड रुपैयाँ बिमा शुल्क संकलन गरेका थियौं। ७५७६ मा २ अर्ब ८१ करोड प्रिमियम संकलन गर्न सफल भइसकेका छौं। हाम्रो कम्पनीको पहिलो सुरुवात नै राम्रो छ। दुई वर्षमा हामीले करिब डेढ लाख पोलिसी बिक्री गरिसकेका छौं। अरु कम्पनीभन्दा फरक बनाउने योजना छैन ? हामीले हरेक अभिकर्तालाई बिमा सचेतना बढाउने काममा उत्प्रेरणा दिइरहेका छौं। यसले गर्दा बजार बढ्छ र भोलिका दिन सबै व्यक्तिले बिमा गर्न सक्छन्। यसले बजार बढ्छ। अर्को कुरा हामीले आफ्नो कम्पनीको योजनाअनुसार लक्ष्य पूरा गर्न नयाँ योजनाको खोजी गर्ने र अभिकर्ता तथा कर्मचारीको तालिमलाई प्राथमिकता दिइरहेका छौं। तपाईंको कम्पनीको आकर्षक योजना चाहिँ के हुन ? अहिले हामीले बेचिरहेको विभिन्न प्रडक्ट मध्ये अग्रिम भुक्तानी तथा आजीवन जीवन बिमा रुचाइएकोमा परेको। यसलाई बिमा अवधिभित्र किस्ताबन्दीमा पैसा फिर्ता दिने र बिमा अवधि सकिएपछि पनि आजीवनको योजना रहिरहने भएकाले यो आकर्षक योजनामा परेको छ। नयाँ प्रडक्टमा थप योजना ? हामीले थप नयाँ योजनाको पनि तयारी गरिरहेको छौं। हामीले तीनवटा प्रडक्ट तयार पारेर बिमा समितिबाट स्वीकृति मागिरहेका छौं। उक्त योजनाले स्वीकृति नपाएकाले अहिले नै यसलाई भनिहाल्न मिल्दैन।"
मन्त्रिपरिषद् पुनर्गठन छिट्टै,"काठमाडौं : प्रधानमन्त्री केपी ओलीले छिट्टै मन्त्रिमण्डल पुनर्गठन गर्ने भएका छन्। उनले मन्त्रिपरिषद् पुनर्गठनको तयारीसम्बन्धमा पार्टीमा जानकारी गराएका छन्। प्रधानमन्त्री निवास बालुवाटारमा आइतबार बसेको पार्टी सचिवालय बैठकमा प्रधानमन्त्रीले मन्त्रिपरिषद् पुनर्गठनको तयारी गरिरहेको र छिट्टै पुनर्गठन गर्ने बताएका हुन्। प्रधानमन्त्रीले आफ्नो योजनाका रुपमा मन्त्रिपरिषद् पुनर्गठनको विषय पार्टी बैठकमा जानकारी गराउनुभएको छ, सचिवालयका एक सदस्यले भने, सोमबार मंगलबार भित्रमा मन्त्रिपरिषद् पुनर्गठन हुन्छ। समसामयिक विषयमा छलफल भन्दै आइतबार नेकपा सचिवालय बैठक बोलाइएको थियो। बैठकका एजेन्डा सार्वजनिक नगरिए पनि मन्त्रिपरिषद् पुनर्गठन, प्रधानमन्त्रीको स्वास्थ्य अवस्था र पार्टीका दुई अध्यक्षबीच कार्यविभाजन लगायत विषयमा छलफल हुनसक्ने अनुमान लगाउँदै नेताहरू बैठकमा पुगेका थिए। प्रधानमन्त्री ओलीले सरकारको प्रभावकारिता बढाउन आफूले मन्त्रिपरिषद् पुनर्गठनको तयारी थालेको भन्दै बैठकमा विषय प्रवेश गराएको ती नेताले बताए। प्रधानमन्त्रीले छिट्टै आफू मन्त्रिपरिषद् पुनर्गठन गर्न लागिपरेको बैठकमा जानकारी गराउनुभयो। हटाइने मन्त्री र नयाँ आउने मन्त्रीको नामबारे केही बताउनु भएन, नाममा छलफल भएन पनि, सचिवालयका ती सदस्यले भने। मन्त्रिपरिषद् पुनर्गठनको चर्चा लामो समयदेखि चलेकाले गर्ने भए ढिलो नगरी गर्न पनि नेताले प्रधानमन्त्रीलाई सुझाव दिएका थिए। मन्त्रिपरिषद् पुनर्गठन प्रधानमन्त्रीको अधिकार भएको भन्दै सचिवालय बैठकले प्रधानमन्त्रीलाई पुनर्गठनको सैद्धान्तिक सहमति दिएको अर्का एक सचिवालय सदस्यले बताए। अब प्रधानमन्त्रीले मन्त्रिपरिषद् पुनर्गठनको अधिकार पाउनुभएको छ, ती सचिवालय सदस्यले भने, सोमबार प्रधानमन्त्रीले यस विषयमा अन्तिम गृहकार्य गर्नुहुनेछ, अर्का अध्यक्षसँग पनि परामर्श गर्नुहुनेछ। आवश्यक परे अन्य नेतासँग पनि छलफल गर्न सक्नुहुनेछ, अनि पुनर्गठन हुन्छ। उनले सम्भव भए सोमबार र सम्भव नभए मंगलबारसम्म मन्त्रिपरिषद् पुनर्गठन हुन सक्ने बताए। पुनर्गठनका विषयमा प्रधानमन्त्री ओलीले यसअघि पार्टीका अर्का अध्यक्ष पुष्पकमल दाहाल, वरिष्ठ नेता माधव नेपाललगायत नेतासँग छलफल गरेका थिए। सचिवालय बैठकअघि आइतबार पनि दुई अध्यक्षले बालुवाटारमै छलफल गरेका थिए। पुनर्गठन गर्दा प्रधानमन्त्रीले कम्तीमा ८ जनासम्म हटाएर नयाँ मन्त्री नियुक्तिको तयारी गरेको स्रोतले बताएको छ। नयाँ मन्त्रीका लागि घनश्याम भुषाल, सुरेन्द्र पाण्डे, छविलाल विश्वकर्मा, जनार्दन शर्मा, देवेन्द्र पौडेल, प्रभु साह, वसन्त नेम्वाङलगायत नेता चर्चामा छन्। तर नामका विषयमा अन्तिम निर्णय प्रधानमन्त्रीले लिइनसकेको बालुवाटार स्रोतले बतायो। बैठकमा नेताहरूले प्रधानमन्त्री ओलीलाई पुनर्गठन गर्ने भए ढिला नगर्न सुझाएका थिए। उनीहरूले पार्टीभित्रको सन्तुलन कायम गरी समावेशी हिसाबले पुनर्गठन गर्न र त्यसो गर्दा सक्षम र योग्य नेतालाई समेट्न सुझाव दिएका थिए। योग्य र सक्षम नेता खोजी गर्नुहोस् भन्ने सुझाव हामीले दिएका हौं, अब प्रधानमन्त्रीले क सरि सोच्नुहुन्छ, त्यो उहाँको अधिकारको विषय भयो, सचिवालयका ती सदस्यले भने। प्रधानमन्त्री ओलीले पार्टी बैठकमा आफ्नो स्वास्थ्य अवस्थाबारे पनि नेताहरूलाई पछिल्लो अपडेट गराएका थिए। शनिबार गरिएको पछिल्लो डायलासिसका विषयमा उनले जानकारी गराएका हुन्। मैले फेरि डायलासिस गरे। स्वास्थ्य अवस्था सामान्य नै छ, चिकित्सकहरूले डायलासिस गर्न सुझाव दिएका छन्, अहिले ठीक छ, प्रधानमन्त्रीको भनाइ उद्धृत गर्दै वरिष्ठ नेता झलनाथ खनालले भने, बाहिर प्रचारबाजीमा आएजस्तो विदेश उपचारका लागि जान लागेको, आदि इत्यादी केही पनि छलफल भएन। प्रवक्ता नारायणकाजी श्रेष्ठले पनि प्रधानमन्त्रीले आफनो स्वास्थ्य अवस्था सामान्य रहेको जानकारी बैठकमा गराएको बताए। दुई अध्यक्षको कार्यविभाजनको विषयले भने बैठकमा प्रवेश नै नपाएको सचिवालयका अर्का एक सदस्यले बताए। प्रवासी समन्वय गर्न कमिटी गठन विदेशमा पार्टी कमिटी नबनाउने औपचारिक निर्णय गरेको नेकपाले प्रवासी नेपालीको हकहित संरक्षण, एकता र मेलमिलाप प्रवद्र्धन गर्न तथा समन्वय गर्न समन्वय कमिटी गठन गरेको छ। समन्वय कमिटिको इन्चार्जमा विन्दा पाण्डे, सहइन्चार्जमा लक्ष्मण पन्त, अध्यक्ष युवराज चौलागाई, सचिव श्रीप्रसाद साह र सदस्यमा तिल विश्वकर्मालाई जिम्मेवारी दिइएको छ। प्रवासमा रहेका नेपालीको हक हित र एकताका विषयमा समन्वय गर्ने गरी पार्टी नेतालाई जिम्मेवारी दिने काम भयो, वरिष्ठ नेता झलनाथ खनालले भने।"
ब्रुमर खरिदमा अनियमितता,"काठमाडौं : काठमाडौं महानगरपालिकाले ब्रुमर खरिदमा अनियमितता गरेको भन्दै अख्तियार दुरुपयोग अनुसन्धान आयोगले १३ वटा विषयमा सम्पूर्ण फेहरिस्त खुलाउन महानगरलाई पत्र काटेको छ। ब्रुमर खरिद प्रक्रिया र मूल्य शंकास्पद देखिएको आरोपसहित लिखित उजुरी परेपछि साउनमै अख्यियारले महानगरलाई खरिद प्रक्रियाको डिटेलिङ मागेको थियो। अख्तियारले कात्तिक १९ गते पत्राचार गर्दै १५ दिनभित्र ब्रुमर खरिदको सम्पूर्ण कागजात पेस गर्न भनेको थियो। महानगरले पेस गरिएको प्रमाण चित्त नबुझेपछि अख्तियारले पुनः पत्र काटेको हो। अख्तियारले यसपटक एक साताको समय दिएको छ। महानगरले इटलीबाट पाँच ब्रुमर खरिद गरेको थियो। अनुदानमा थप २ ब्रुमर भिœयाएको छ। पाँच वटा ब्रुमर खरिदमा झन्डै ११ करोडभन्दा बढी खर्च भएको छ। महानगरका विभागीय प्रमुख देवेन्द्रप्रसाद पोखरेलले उपसमिति बनाएर सम्पूर्ण खरिद प्रक्रिया उनुमोदन भएको बताए। ब्रुमरमा कुनै समस्या छैन, प्रमुख पोखरेलले भने, समस्या भए स्मार्ट पार्किङका विभिन्न शीर्षकमा हुन सक्छ। करिब दुई साताअघि अख्तियारले पत्र काटेपछि महानगर कागजपत्र जुटाउन दौडधूपमा थियो। महानगरका प्रमुख प्रशासकीय अधिकृत केदार न्यौपानले एक साताभित्रै सम्पूर्ण कागजात पेस गर्ने बताएका थिए। अख्तियारले अघिल्लो पत्रमा ब्रुमरको विषय मात्र उठाएको थियो भने यसपटक ब्रुमर खरिद र स्मार्ट पार्किङ, विद्युत् पोलमा विज्ञापन बोर्ड, स्मार्ट सोलार, डस्बिन, सीसी क्यामेरासहित ट्राफिक लाइट जडान खरिदसम्बन्धी विस्तृत विवरण पेस गर्न दुई छुट्टाछुट्टै शीर्षकमा पत्र काटेको छ। वैशाखमा बसेको काठमाडौं महानगरको ३२ औं बैठकले ठेक्का नदिई ब्रुमर खरिद गर्ने निर्णय गरेको थियो। आयोगले खरिद गरिएको ५ ब्रुमरको बजेटसहित लागत अनुमान, सम्झौता पत्र, बोलपत्र आह्वान स्वीकृत गर्ने निर्णय, आह्वानको सूचना, सम्झौतालगायत १३ शीर्षकमा कागजात मागेको छ। साथै, स्मार्ट पार्किङ र विज्ञापन बोर्डलगायत ठेक्कापट्टाको समेत विवरण मागेको छ। महानगरले हिल्स ट्रली योर्स नामक संस्थासँगको सहकार्यमा स्मार्ट पार्किङ सुरु गरेको थियो। न्युरोडको रामेश्वर मिठाई पछाडिको भाग, विशाल बजार अगाडि इन्द्रचोक जाने मार्ग, धर्मपथ, पाको र आरबी कम्प्लेक्स अगाडिको स्थानमा स्मार्ट पार्किङ छ। सो पार्किङ ठेक्कामा दिँदा बिनाप्रतिस्पर्धा दिएको भन्दै अख्तियारमा उजुरी परेको थियो। सोही उजुरीका आधारमा आयोगले सम्पूर्ण कागजात खुल्नेगरी सात दिनभित्र सबै विवरण पठाउन भनेको थियो। पत्रमा महानगरले अख्तियारमा ब्रुमर खरिदसम्बन्धी पठाएका विवरण नखुलेको उल्लेख छ। ब्रुमर खरिदमा विभिन्न निकायको मिलेमतो रहेको भन्दै अख्तियारले महानगरलाई बारम्बार आशंका व्यक्त गर्दै आएको छ। हाल प्रयोग भइरहेको ब्रुमरले ७ घनमिटर धुलो संकलन गर्ने र नौ घनमिटर पानी बोक्ने क्षमता राख्छ। अनुदानमा आएका र खरिद गरिएका ब्रुमरको काठमाडौंका मेयर विद्यासुन्दर शाक्यले उद्घाटन गरेका थिए। चुनावका बेला ब्रुमर काठमाडौं भिœयाउने विषयलाई मुख्य एजेन्डा बनाइएको थियो।"
"'भाषण, साहित्य र कलाकारिताबाट हिंसा '","विराटनगर : 'सरकार लंगडो भयो, अन्धो भयो, अपांगजस्तै छ। यसरी घर्सिएर कसरी विकास होला' एक नेताले गरेको भाषण सुनाउँदै राष्ट्रिय अपाङ्ग महासंघ प्रदेश १ की अध्यक्ष पार्वता श्रेष्ठले भनिन्, 'यसरी नेतालेनै अपांगता भएका व्याक्तिलाई होच्याउने शब्द प्रयोग गर्दै भाषण गर्छन्, हामीलाई प्रभाव पर्छ भन्ने सोच नै छैन ।' उनले यस्ता शब्दको प्रयोगकै कारण पछिल्लो समय फरक क्षमता भएका व्यक्ति मानसिक रुपमा झनै कमजोर बन्न थालेको बताइन् । नेताले गर्ने भाषणदेखि साहित्यकारले लेख्ने साहित्य र पछिल्लो समय हाँस्य व्यङ्ग्यको नाममा चलेका टेलिसिरियल र कलाकारले समेत शारीरिक र मानसिक रुपमा फरक क्षमता भएका (अपांगता भएका) व्यक्तिलाई होच्याउने शब्द प्रयोग गर्ने गरेको राष्ट्रिय अपाङ्ग महाँसंघको आरोप छ। 'देशकै प्रवुद्ध मानिएका नेता, साहित्यकार र कलाकारले अपांगता भएका व्यक्तिलाई कस्तो प्रभाव पर्छ बोल्नुअघि सोच्नु पर्छ,' महासंघका केन्द्रीय अध्यक्ष मित्रलाल शर्माले भने, 'यस्तो गतिविधिको हामी घोर भत्छना गर्छौं।' पछिल्लो समय अपांगता भएका व्यक्तिलाई दर्शाउने र होच्याउने शब्द प्रयोग भएका उखान, टुक्का र शब्दको प्रयोग नेताले भाषणमा र साहित्यकारले साहित्यमा अत्याधिक प्रयोग बढेको महासंघको ठहर छ । नेताले भाषण गरिरहँदा सुन्नेमा अपांगता भएका व्यक्ति पनि हुने साहित्यकारले लेख्ने कुरा उनीहरुले पनि पढ्ने र कलाकारको प्रस्तुति यो समुदायका व्यक्तिले पनि हेर्छन् भन्ने हेक्का नराख्नु दु:खत भएको अध्यक्ष शर्मा बताउँछन् । 'कतिपय सञ्चारमाध्यममा सञ्चारकर्मीले समेत प्रश्न सोध्दा लंगडो, बहिरो, अन्धो भन्ने शब्द प्रयोग गर्छन्, सञ्चारमाध्यममा त धेरै घट्यो तर, भाषण, साहित्य र कालाकालितामा अधिक बढेको छ,'अध्यक्ष शर्माले भने, 'यसले यो समुदायलाई हौसला कदापी मिल्दैन ।' ठूलो समुदायमा थोरै मात्र अपांगता भएका व्यक्ति हुने र उनीहरुको गुनासो र आवाज कसैले नसुन्ने भएकाले यस्ता गतिविधि बढ्दै गएको यस समुदायको अधिकारका लागि क्रियाशील स्याङ्जाकी देबु पराजुली बताउँछिन् । 'म सानैदेखि अपांगता भएकी हुँ, मैले विद्यालयदेखिनै हिंसा त सहेँ पछिल्लो समय भाषण, टेलिसिरियल र साहित्यबाट अपांगता भएका व्यक्तिको हिंसा भएको छ, यो सबैले सोच्नु पर्छ,' पराजुलिले भनिन् । अपांगता भएका व्यक्ति सुरुमा शारीरिक रुपमा त्यसपछि निर्माण भएका भौतिक संरचना र हरेक क्षेत्रको सेवा सुविधा ठगिने सँगै पछिल्लो समय यस्ता शब्दको प्रयोगले झनै अपहेलित हुनुपरेको पराजुली बताउँछिन् । सडक, सेवाग्राहीको चाप हुने सरकारी भवन, होटल लगायतका स्थान अपांग मैत्री नहुँदा हरेक स्थानमा फरक क्षमता भएकाले चुनौतीको सामना गर्नु परेको उनको गुनासो छ । पछिल्लो समय बन्ने संरचनामा केही सुधार भएपनि मानिसको बोलिचाली र व्यवहारमा सुधार आउनु पहिलो आवश्यकता भएको उनको तर्क छ । 'अपांग' शब्द आफैमा फरक क्षमता भएका व्यक्तिलाई होच्याउने शब्द भएकाले महासंघकै नाम परिवर्तन गर्ने विषयमा समेत छलफल भइरहेको महासंघका अध्यक्ष मित्रलाल शर्माले बताए । 'हामी अपांगता भएका व्यक्तिलाई मानसिक रुपमा पनि कुनै किसिमको दबाव होस् भन्ने चाहदैनौँ, मानसिक रुपमा सक्षम भए अहिले शारीरिक अशक्तताले ठूलो प्रभाव पार्दैन, यसमा महासंघले अपांग शब्दकै प्रयोगलाई पनि छलफलको विषय बनाएको छ,' उनले भने ।"
पूजा बोहोरा बलात्कार प्रकरण : भट्ट र अवस्थीलाई साढे ११ वर्ष जेल,"काठमाडौं : सर्वोच्च अदालतले पूजा बोहोरा बलात्कार प्रकरणका अभियुक्तलाई जनही साढे ११ वर्ष जेल सजाय तोकेको छ। घटनाको ८ वर्षपछि सोमबार अभियुक्तद्वय सागर भट्ट र अम्मरराज अवस्थीलाई जेल सजाय तोकेको हो। यसैगरी पीडितलाई राज्य र पीडकबाट दश लाख क्षतिपूर्ति भराउने आदेशसमेत भएको छ। बलात्कार प्रकरणमा दोषी ठहर गरिएका भट्ट र अवस्थीलाई जेल सजाय हुने गरी अन्तिम फैसला भएको छ। सर्वोच्चका न्यायाधीश सपना मल्ल प्रधान र हरि फुँयालको संयुक्त इजलासले उक्त फैसला सुनाएको हो। उनीहरुलाई यसअघि सोही इजलासले बलात्कारी ठहर गरेको थियो। सर्वोच्चले दोषी ठहर गरे पनि सजाय तोक्न बाँकी थियो। जिल्ला अदालत बैतडीकोको फैसला उल्ट्याउँदै उच्च अदालत महेन्द्रनगरले यी अभियुक्तले सफाई पाउने फैसला सुनाएपछि घटना एवं तथ्य प्रमाणको न्यायोचित विश्लेषण हुन नसकेको भन्दै महान्यायाधिवक्ता कार्यालयले सर्वोच्चमा दाहोयाई पाउँ निवेदन दर्ता गराएको थियो। २०७१ साल पुस २ गते पेश भएको उक्त निवेदनमा पाँच वर्षपछि अन्तिम फैसला आएको हो। फौजदारी कसूर (सजाय निर्धारण तथा कार्यान्वयन ऐन, २०७४) को नयाँ व्यवस्था अनुसार सजाय किटान र क्षतिपूर्ति निर्धारण भएको छ। जेल सजाय मुलुकी ऐन, जबर्जस्ती करणी महलको दफा १० अनुसार निर्धारण गरिएको छ। उक्त मुद्दा तीन वर्ष जिल्ला र उच्चमा मुद्दा अल्झिएको थियो। जिल्ला अदालत बैतडीबाट जनही १३ वर्ष कैंद र पीडितलाई ५० हजार रुपैयाँ क्षतिपूर्ति भराउने गरी भएको फैसला उल्ट्याउँदै उच्च अदालत महेन्द्रनगरले अभियुक्तलाई सफाई दिएको थियो। जिल्ला अदालत बैतडीले भट्ट र अवस्थीलाई बलात्कारमा आठ वर्ष र सामूहिक बलात्कारमा पाँच वर्ष गरी १३ वर्ष जेल सजायसहित ५० हजार क्षतिपूर्ति भराउने फैसला सुनाएको थियो। २०६८ चैत ७ एसएलसी परीक्षा दिन बैतडीको कैलापालबाट पाटन बजारस्थित श्रीकृष्ण उच्च माध्यमिक विद्यालय पुगेकी बोहोरा बलात्कारको शिकार भएकी थिइन्। गेस पेपर किन्न स्टेशनरी पसलमा गएका बेला कोकाकोलामा लागूपदार्थ मिसावट गरी खुवाएर बेहोस बनाइएको अभियोग भट्ट र अवस्थीविरुद्ध थियो। शौचालयमा बलात्कृत भएकी बोहोरा पसल नजिकैको नालीमा अचेत अवस्थामा फेला परेकी थिइन्। पीडितको उपचार, मेडिकल रिपोर्ट र घटना प्रकृती मुचुल्का प्रतिवेदनबाट उनीमाथि बलात्कार भएको तथ्य खुलेको थियो। तर भट्ट र अवस्थी उक्त प्रकरणमा संलग्न भएको भन्ने शंकारहित प्रमाणको अभाव दर्शाउँदै उच्च अदालत महेन्द्रनगरका तत्कालीन न्यायाधीशद्वय रमेशप्रसाद भण्डारी र नरबहादुर शाहीको इजलासले जिल्ला अदालतको फैसला उल्ट्याउँदै सफाई पाउने निर्णय दिएको थियो। उच्चको उक्त फैसलामा वारदातस्थल स्पष्ट नभएको र अभियुक्तले कसूरमा इन्कारी बयान दिएको तथा पीडितको बकपत्रमा असंगति देखिएको भन्ने आधारसमेत लिइएको थियो। सर्वोच्चले यो प्रकरणमा घटना र स्वतन्त्र प्रमाणले बलात्कार नै पुष्टि भएको किटान गरेको छ। साथै पीडितको बकपत्र तलमाथि परेका आधारमा मात्र न्याय नमर्ने मानक फैसलासमेत भएको छ। उच्च अदालतबाट अभियुक्तले सफाई पाएपछि पीडित बोहोराले त्यतिबेला भनेकी थिइन्, उनीहरु निर्दोष ठहरिनु भनेको म दोषी ठहरिनु हो। जस्ले उनीहरुलाई निर्दोष सावित गर्यो, तिनले मलाई दोषी ठहर्याउनुपर्छ। मेरो जीवन निमोठ्नेहरु अदालतबाटै निर्दोष भएपछि सबभन्दा ठूलो अपराधी म हुन पुगेकी छु। बोहोराले ढिलै भए पनि न्याय पाएकी छन्।"
रक्सीको मातमा महिलामाथि दुर्व्यवहार गर्ने हवल्दार कारवाहीमा,"कपिलवस्तु : रक्सी सेवन गरी महिलामाथि दुर्व्यवहार गरेको आरोपमा जिल्ला प्रहरी कार्यालयले प्रहरी हवल्दार बलबहादुर जिसीलाई निलम्बन गरेको छ। तौलिहवा पुरानो हाटबजारकी रेष्टुरेन्ट संचालक महिलामाथि दुर्व्यवहार तथा हातपात गरेको आरोपमा जिसीलाई आईतबारदेखि निलम्बनमा राखिएको प्रहरी नायव उपरीक्षक सुनिल मल्लले बताए। हवल्दार जिसीलाई निलम्बन गरी घटनाको थप अनुसन्धान गरिरहेको प्रहरी नायब उपरीक्षक मल्लले जानकारी दिए। रक्सीले मातिएका प्रहरी हवल्दार जिसीले आफुमाथि हापात गरेको र संवेदनशील अंगमा प्रहार गरी कुटपिट गरेको रेष्टुरेन्ट संचालक महिलाको आरोप छ। प्रहरी पोशाकमै बुधबार साँझ रेष्टुरेन्ट छिरेका हवल्दार जिसीले रेष्टुरेन्टका कुर्सी, टेबलसमेत टोडफोड गरेका थिए। रेष्टुरेन्ट संचालक महिलाले हारगुहार गरेपछि हवल्दार जिसी त्यहाँबाट भागे। उनी भाग्दा उनले बोकेको प्रहरीको संचार सेट रेष्टुरेन्टमै छुटेको थियो। घटनाबारे स्थानीयले जिल्ला प्रहरी कार्यालयलाई फोन गरी जानकारी गराएपछि घटनास्थल पुगेको प्रहरीले संचार सेट बुझेर लगेको स्थानीयले बताए। पिडीत महिलाले आफु माथि दुर्व्यवहार गर्ने प्रहरी हवल्दार जिसीलाई कडा कारवाही हुनुपर्ने माग गरेकी छिन्।"
करोडौंमा बनेको अस्पताल ७ वर्षदेखि लथालिङ्ग,"वीरगन्ज : पर्सा जिल्लाको पोखरीयामा रहेको जिल्ला अस्पताल स्थानीय तह र स्वाथ्यकर्मीको लापरवाहीका कारण लथालिङग छ। २०६९ सालमा २ करोड ५० लाख रुपैयाँ लागतमा बनेको जिल्ला अस्पताल अहिले थला परेको हो। १५ शैयाको उक्त अस्पताललाई जिल्ला अस्पतालकै रुपमा स्तरोन्नती गरेपनि विरामी र सेवाग्राहीले त्यस अनुसारको उपचार सेवा भने पाउन सकेका छैनन्। अस्पताल भौतिक पूर्वाधारका रुपमा निकै सुविधासम्पन्न भएपनि चिकित्सक र स्वास्थ्यकर्मी नभएका कारण अस्पताल थला परेको छ। जिल्ला जनस्वास्थ्य केन्द्र मातहतमा रहेको यो अस्पताल स्थानीय तहको निर्वाचनपछि पोखरीया नगरपालिकाको मातहतमा आएको छ। तर, नगरपालिकाले पनि चासो नदेखाएका कारण अस्पताल लथालिङ्ग छ। अस्पतालको स्तरोन्नती भएपनि सात वर्षदेखि यहाँ कुनै विभाग र वार्ड पूर्ण रुपमा संचालनमा आउन सकेका छैनन्। अस्पतालमा ९औं र ८औं तहका गरी ३ जना एमबीबीएस डाक्टरको दरबन्दी छ। तर, ८औं तहका एक जना मात्र चिकित्सक डाअनिल यादव कार्यरत छन्। यादव पनि केही दिनदेखि अध्ययनका लागि भन्दै बिदामा बसेकाले निमित्त मेसुको जिम्मा छात्रवृति तर्फका चिकित्सक डाआलोक यादवले पाएका छन्। स्टाफ नर्स र अनमी गरी १० जनाको दरबन्दी रहेपनि अहिले अस्पतालमा ५ जना मात्र कार्यरत छन्। २ अहेबको दरबन्दीमा पनि एक जना मात्र कार्यरत छन्। अहिले कार्यरत चिकित्सक र नर्सहरु पनि कार्यालय समयमा अस्पतालमा नआएपछि उपचारका लागि अस्पतालमा पुगेका विरामी र सेवाग्राही दिक्क छन्। बुधबार बिहान साढे १० बजे अस्पताल पुग्दा आकस्मिक कक्षमा कोहि पनि चिकित्सक र नर्स नै भेटिएनन् । ६५ वर्षे श्रीमतीलाई दमको बेथाले च्यापेपछि रामचन्द्र महत्तोले उनलाई बुधबार बिहान साढे १० बजे अस्पताल पुर्याए। तर, आकस्मिक कक्षमा न चिकित्सक भेटिए न नर्स भेटिए। चिकित्सक बस्ने कक्षको ढोकामा ताल्चा झुण्डिएको थियो, बिरामीहरु डाक्टरलाइ कुरेर बसेका थिए। एक घण्टा भइसक्यो डाक्टरलाइ कुरेर बसेको अहिले साढे १० बज्यो तरपनि डाक्टरको अत्तोपत्तो नै छैन, यो अस्पतालमा कुनै नियम कानुन नै छैन, महत्तोले आक्रोश पोखिरहेका थिए। त्यस्तै प्रवेशद्वारमै भेटिएकी ७० वर्षे मैना देवीको पनि आक्रोश उस्तै थियो। साढे १० बज्यो तर अहिलेसम्म टिकट काउण्टर नै खुलेको छैन, उनले भनिन्,डाक्टर साबको ढोकामा पनि ताल्चा मारेको छ।'"
"रामेछापमा बोलेरो दुर्घटना : दुईको मृत्यु, १२ घाइते",काठमाडौं : रामेछापको दोरम्बा गाउँपालिकामा बोलेरो जीप दुर्घटना हुँदा दुई जनाको मृत्यु भएको छ । दुर्घटनामा दोलखा जिल्ला शैलुङ गाउँपालिका ८ कि १० वर्षीया सुवानी श्रेष्ठ र १२ वर्षीया दिलकुमारी श्रेष्ठको मृत्यु भएको जिल्ला प्रहरी कार्यालय रामेछापका प्रवक्ता एवंम् प्रहरी निरीक्षक रविभुषण यादवले जानकारी दिए । दोरम्बा गाउँपालिका ढाक्रेबासबाट दोलखाको भैंसे जाँदै गरेको बा १३ च ७०९५ नम्बरको बोलेरो जीप सोमबार साँझ पौने ६ बजे डडुवामा दुर्घटना भएको हो। यादवका अनुसार दुर्घटनामा १२ जना घाइते भएका छन् । घाइतेको स्थानीय स्वास्थ्य चौकीमा उपचार भइरहेको छ। घाइतेमध्ये केहिको अवस्था गम्भीर रहेको प्रहरीले जनाएको छ । जीप दुर्घटनाको कारण खुल्न सकेको छैन।
पर्यटक तान्दै गाईघाट झरना,"बागलुङ : गलकोटको खुवा क्षेत्र । तारा, अर्गल, हिल, अमरभूमी जाने मार्ग। घाट पनि त्यही छेउमा ।मानिस दिवंगत भए यही अत्येष्टी गरिन्थ्यो।मोटरबाटो थिएन । वारिपारि जाने फराकिलो गोरेटो पनि थिएन । यो घाट आसपासमै पुरानो जीर्ण झोलुंगे पुल। त्यो पुल भएर अर्गल जाँदा एउटा मात्र पाइला राखेर यात्रा गर्नुपर्ने भीर। त्यसको ठिक अघि डरलाग्दो अग्लो छहरा खस्थ्यो । ती पुल र भीरबाट कुनै दिन गाईहरु खसेर मरे । गाई मात्र होइन, अनगिन्ती खच्चड पनि खसेर मरे । अनि मान्छेले आफ्नो घाटको नाम परिवर्तन गरेर भन्न थाले 'गाईघाट' । समयक्रम बित्दै गयो । गाईघाट भएर मोटर दगुर्न थाले । स्थानीयमा पर्यटन जागरण बढ्दै गयो। 'गाईघाट' र त्यही छेउको पुरानो अग्लो छहरालाई झरना बनाइयो । त्यस आसपासमा बगैचा बनाएर अहिले गाईघाट झरना पर्यटक आकर्षित गर्ने जिल्लाको ताराखोला गाउँपालिकाको गन्तव्य बनेको छ। प्राकृतिक सुन्दरयुक्त गाईघाट झरनालाई गण्डकी प्रदेश सरकारले पर्यटकीय गन्तव्यका रुपमा सूचीकृतसमेत गरेको छ । ५० मिटर अग्लो झरनाको भित्रपट्टी रहेको गुफाले पनि पर्यटकलाई लोभ्याउँछ । गुफामा पूजाआजा समेत हुन्छ । झरनादेखि नजिकै रहेको भूताह गल्छी पनि त्यहाँको अर्को आकर्षण हो । झरनामा छाँगावरोहण 'क्यानोनिङ' को पनि राम्रो सम्भावना रहेको छ । गर्मी याममा झरना अवलोकनसँगै छाँगावरोहण र प्राकृतिक तलाउमा पौडी खेल्ने गरी पूर्वाधार विकास गर्ने योजना बनाइएको छ । कहिल्यै पनि धमिलो पानी नखस्ने हुँदा झरनाको सौन्दर्य हरेक याममा उस्तै देखिन्छ । झरनालाई ताराखोला गाउँपालिका छिर्ने प्रवेशद्वारको रुपमा समेत लिइन्छ ।ताराखोला गाउँपालिका १ मा पर्ने गाईघाट झरनामा चालु आर्थिक वर्षको साउनयता १५ हजार बढीले अवलोकन भ्रमण गरेको वडाध्यक्ष यामबहादुर श्रीसले बताए। पछिल्लो समय पूर्वाधारको विकास र प्रचार प्रसारले गर्दा गलकोट पुग्ने पर्यटक पाहुनाका लागि गाईघाट झरना रोजाइको गन्तव्यमा पर्न थालेको छ । झरनाको रेखदेख र व्यवस्थापन ताराखोला गाउँपालिकाले गर्दै आएको छ । चाडबाड र बिदाका बेला झरनामा बढी चहलपहल हुन्छ । दसैं, तिहारको बेलामा एक दिनमै तीन सय बढी पर्यटक गाईघाट पुगेका थिए । गत आर्थिक वर्षमा झण्डै २० हजारले झरनाको अवलोकन गरेका थिए । गाउँपालिकाले गाइघाट झरना हेर्न र तस्बिर खिच्न गत आर्थिक वर्षदेखि ३० रुपैयाँको टिकट व्यवस्था गरेको छ । विद्यार्थीलाई आधा छुट र १० वर्षमुनिको बच्चालाई निःशुल्क गरिएको छ । बोलपत्र प्रतिस्पर्धा मार्फत वार्षिक ५० हजारमा ठेक्का दिइएको गाउँपालिकाका अध्यक्ष प्रकाश घर्तीमगरले जानकारी दिए । अघिल्लो आवमा ठेक्काको रकम ३५ हजार रुपैयाँ मात्र थियो । 'हामी पर्यटकीय गन्तव्य बनाउनका लागि गाईघाटमा पूर्वाधार पनि तयार गरिरहेका छौं, मन्दिर, बगैचा, पौडी पोखरी, मन्दिर, विश्रामस्थल, रेष्टुराँलगायत पर्यटनमैत्री पूर्वाधार निर्माण गर्ने तयारी छ,' अध्यक्ष घर्तीले भने, 'नीजि क्षेत्रलाई पनि प्रोत्साहित गरेर पूर्वाधारसहित पाहुनालाई फरक स्वाद मिल्ने मिलाउने गरि काम गर्ने क्रममा छौं।' टिकटबाट प्राप्त हुने पर्यटन रोयल्टीको रकम प्रदेश र गाउँपालिकामा बाँडफाट गरिनेछ ।शैक्षिक भ्रमण, वनभोजस्थलका रुपमा समेत गाईघाट परिचित छ । ५ वर्षअघि गलकोट घुम्टे पर्यटन विकास केन्द्रको पहलमा झरनाको संरक्षण र विकासको काम अघि बढेको थियो ।"
निकुञ्ज घुम्न लौरो अनिवार्य,"गुलरियाः बर्दिया राष्ट्रिय निकुञ्ज घुम्न आउदै हुनुहुन्छ ? त्यसो भए एउटा काठको लौरो बोकेर आउनुहोला। निकुञ्जले बन्यजन्तुको आक्रामक गतिबिधि बढ्न थालेपछि लौरो बोकेर मात्रै प्रवेश गर्न अनुमति दिने मापदण्ड बनाएको छ। निकुञ्ज र मध्यवर्ती क्षेत्रमा पर्यटकिय गतिविधि संचालनका लागि नया मापदण्ड निर्धारण गरेको हो। प्रकृतिपथ प्रर्दशक लगायत पर्यटन ब्यवसायीलाई आचारसंहिता सहित निकुञ्ज प्रवेशको समयसीमा तोक्दै निकुञ्ज भित्र अवलोकन गर्दा काठको लौरो अनिवार्य बोक्नुपर्ने ब्यवस्था लागु गरेको छ। निकुञ्जमा बाघसहितका बन्यजन्तुको गतिविधि हिँसात्मक बन्न थालेपछि पथप्रर्दशकको सुरक्षाका लागि अनिवार्य रुपमा लौरो बोक्नुपर्ने आचारसंहिता जारी गरिएको बर्दिया राष्ट्रिय निकुञ्जका सहायक संरक्षण अधिकृत अशोक भण्डारीले बताए। नया नियम अनुसार पर्यटकहरु जुन प्रवेशद्वारबाट भित्रिएका हुन् सोहीद्वार हुँदै फर्किनुपर्ने छ। जंगल सफारीका बेला हुनसक्ने र्दुघटनाको संभावनालाई मध्यनजर गर्दै पथप्रर्दशकले अनिवार्य रुपमा र्दुघटना वीमा गर्नुपर्ने प्रावधान आचारसंहितामा रहेको छ। जंगल वाकमा जाँदा पर्यटकको सुरक्षा र सुविधालाई हेरी बढीमा ३ पर्यटकलाई १ जना, ३१० जनालाई २ जना र १० जना भन्दा बढी पर्यटकलाई ३ जना पथप्रदर्शकहरुले अनिवार्य रुपमा गाईड गर्नुपर्ने ब्यवस्था गरेका छौं, भण्डारीले भने। सवारी साधनको रंग प्रकृतिसँग मेल खाने हरियो रंगको हुनुपर्छ। निकुञ्ज भित्र जंगलवाक, सफारी, क्याम्पिङ्ग, फिसिङ्ग लगायतका कृयाकलापका लागि अलग अलग क्षेत्र तोकिएको उनले बताए। जंगलभित्र हुने प्रदुषण लगायत कोलाहल नियन्त्रण गर्न निकुञ्जले प्रयास गरेको उनले बताए। निकुञ्ज क्षेत्रमा प्लाष्टिकजन्य फोहरहरु लैजान निषेधित गरिएको छ। निकुञ्जमा गाईड गर्ने प्रकृतिपथ प्रर्दशकको दस्तुरसँगै उनीहरुको वर्गिकरण गरिएको छ। सिनियर, जुनियर र सहयोगी तिन किसीमका गाईडहरुको दस्तुर पनि फरक फरक निर्धारण गरिएको जनाईएको छ। त्यस्तै निकुञ्ज प्रवेश गर्ने सवारीको प्रकार र भाडादर पनि निर्धारण गरिएको छ। निकुञ्ज भित्र सवारी लैजाने चालकले निकुञ्ज प्रवेश पत्र तथा चालक अनुमति पत्र अनिवार्य रुपमा साथमा राख्नुपर्ने प्रावधान छ। पर्यटक, प्रकृतिपथ प्रर्दशक लगायत पर्यटन ब्यवसायीलाई निकुञ्ज भित्र बन्यजन्तुबाट सुरक्षित राख्न सचेत पारिएको छ। रेञ्जरको संयोजकत्वमा निकुञ्जको पर्यटन समिति निर्माण गरिएकाले जंगल भित्रको आचारसंहिता पालना गरेको वा नगरेको समितिले नै अनुगमन गर्ने संयन्त्र बनाइएको छ। निकुञ्जले हालसालै निकुञ्ज प्रवेशमा लौरो अनिवार्य गरेपनि गाईडहरुले पहिलेदेखि नै बोक्दै आएको बरिष्ठ प्रकृतिपथ प्रर्दशक रामबहादुर शाहीले बताए। जंगल भित्र नियमपालना गर्दै हरियो कपडा, जुत्ता लगायत धेरै कुराहरुको ध्यान दिन सके मात्र सुरक्षा हुन सक्ने शाहीले बताए।"
भारतीय विवाह गर्न किन सौराह आउँछन् ?,"चितवन : भारतबाट विवाह गर्न सौराहा आउनेको सङ्ख्या बढ्दै गएको छ । यो मौसममा दुलाहा दुलहीसहित सबै बन्दोबस्तीका सामान बोकेर भारतीय विवाहका लागि आउने क्रम बढेको हो । सौराहाका होटल दुईदेखि तीन रातका लागि पूरै भाडामा लिएर विवाह गर्ने गर्दछन् । साना होटल भए एउटा होटमा दुलाहा र अर्को होटलमा दुलही बसेर बाजागाजाका साथ जन्ती गएर विवाह गर्ने क्रम बढेको छ । ठूला होटल 'बुक' गर्दा एउटै होटलमा दुलाहा दुलही राखेर दुलाहालाई बजार परिक्रमा गरी रमाइलो गर्ने गर्दछन् । होटल सेभेन स्टार र बेष्ट उडका सञ्चालक माधव दुवाडीका अनुसार नोभेम्बर महिनामा मात्र दुई होटलमा दुईदुईवटा विवाहको 'बुकिङ' रहेको छ । आज सेभेन स्टारमा भारतीय विवाह भएको भन्दै उहाँले दुई वा तीन दिन होटल बुक गरी विवाह गर्ने गरेको बताए। एउटा विवाह गर्दा होटलको बगैचा, सभाहल, कोठा र पानी प्रयोग गरेवापत पाँच लाख लिने गरेको दुवाडीको भनाइ छ। नअट्नेहरु बाहिर होटलमा बस्ने गर्दछन् । एउटा विवाहमा चार सय हाराहारी आउने गर्दछन् । खानादेखि बाजागाजासम्म सबैको तयारी समूह भारतबाटै आउने गर्दछन् । होटल वाइल्डलाइफ क्याम्पका सञ्चालक शङ्कर सैँजुको होटलमा गत वर्ष एउटा विवाह भएकोमा यस वर्ष पनि अर्को विवाह भएको छ । यस वर्ष पट्नाबाट आएका एक जोडीले विवाह गरेको उनले जानकारी दिए। अन्य होटल पनि विवाहका लागि बुकिङ भइरहेका छन् । क्षेत्रीय होटल संघका पूर्वअध्यक्षसमेत रहेका सैंजुले यसबाट अन्य पर्यटकलाई असर नपरोस् भन्नका लागि सावधानी अपनाइएको बताए।वन र वन्यजन्तुमा रमाउन पर्यटक आउने भएकाले विवाहका कारण असर नपरोस् भन्नका लागि आफूहरु सचेत रहेको सैंजुको भनाइ छ । क्षेत्रीय होटल संघ सौराहाका अध्यक्ष दीपक भट्टराईका अनुसार गत वर्षभन्दा यो वर्ष विवाह गर्न आउनेको सङ्ख्या बढेको छ । गत वर्ष सातआठवटा जति विवाह भएको भए पनि यो वर्ष त्यति विवाह भइसकेका छन् । भारतीय सीमा क्षेत्रबाट बढी विवाह गर्न आउने गरेको पाइएको छ । सो क्षेत्रमा मदिरा सेवन गर्न नपाउने भएपछि यहाँ आउने क्रम बढेको हो । मासु र मदिरा सेवन गरेर रमाइलोका साथ विदेशमा गएर कम खर्चमा विवाह गर्न चाहनेहरुका लागि सौराहा उपयुक्त थलो बनेको उनले बताए। यस वर्ष धमाधम होटलमा विवाह र बुकिङ हुने क्रम जारी रहेको उनले जानकारी दिए। यसरी विवाह गर्न आउनेहरु सौराहामा हुने पर्यटकीय गतिविधिमा सहभागी हुने गरेका छन् । यस क्षेत्रका पर्यटन व्यवसायीले गएका दुई वर्ष भारतीय सीमा क्षेत्रका सहरमा पुगेर यहाँको पर्यटकीय महत्वका बारेमा प्रचारप्रसार गरेका थिए। पर्यटकको सङ्ख्या घट्यो विवाह गर्न भारतीय आउने क्रम बढे पनि नियमित रुपमा आउने पर्यटकको सङ्ख्या घटेपछि व्यवसायी निरास बनेका छन् । क्षेत्रीय होटल संघका अध्यक्ष भट्टराईका अनुसार गत वर्ष यो समयमा सौराहाका होटलका कोठा ७० प्रतिशत हाराहारी बुकिङ हुने गरेको भए पनि यस वर्ष ४० प्रतिशत हाराहारी मात्र भरिएका छन् । दसैं र तिहार पछि नोभेम्बर महिना पर्यटकहरु धेरै आउने गर्दथे । भट्टराईका अनुसार यसरी आएका पर्यटकमध्ये आधाभन्दा बढी चिनियाँ रहेका छन् । के कारणले पर्यटक घटेको हो बुझ्न नसकेको उनको भनाइ छ । वन र वन्यजन्तुसँग सम्बन्धित सँगै अन्य पर्यटकीय गतिविधि बढाउनुपर्ने देखिएको भट्टराईले जानकारी दिए। डिसेम्बर महिनासँगै विदेशीहरु आफ्नै देशमा क्रिसमस र नयाँ वर्षका लागि रमाउने भएकाले यहाँ कम आउने गर्दछन् । सौराहामा ११० होटल रहेका छन् । यी होटलको क्षमता पाँच हजार ५०० भन्दा बढी छ । चितवन राष्ट्रिय निकुञ्जमा पाइने दुर्लभ वन्यजन्तुको अवलोकन, डुंगा सयर, थारू संस्कृतिमा रमाउनका लागि यहाँ पर्यटक आउने गर्दछन् । रासस"
चौरीको निःशुल्क बिमा,"हेलम्बु : हेलम्बु गाउँपालिकाले आफ्नो क्षेत्रमा रहेका सम्पूर्ण चौंरीको बिमा गरेको छ। गाउँपालिकाको यो निर्णयबाट चौंरीपालक किसान उत्साहित भएका छन्। वर्षको नौ महिनाभन्दा बढी समय खर्क चौंरी चराउने हेलम्बु२ का पेम्बा शेर्पा चौंरी मर्दा हुने जोखिम कम हुने भएपछि खुसी छन्। गाउँपालिकाभित्रका फिरन्ते चौंरी गोठलाई लक्षित गर्दै खर्क र गोठमा पालिएका सबै चौंरीको निःशुल्क बिमा योजना अघि बढाइएको हो। सरकार र किसानको संयुक्त लगानीमा पशु बिमा अन्तर्गत किसानले तिर्नुपर्ने बिमांक गाउँपालिकाले उपलब्ध गराउनुपर्ने भएको छ। ७५ प्रतिशत सरकारी अनुदान र २५ प्रतिशत किसान स्वयंको लगानीमा यो बिमा कार्यक्रम आधारित छ। तर गाउँपालिकाले किसानलाई चौंरीपालनमा सक्रिय बनाउन उक्त २५ प्रतिशत आफैं तिर्ने भएपछि किसानलाई निःशुल्क चौंरी बिमाको अवसर मिलेको हो। गाउँपालिकाको निर्णय अनुसार हाल १६ गोठमा रहेका चारसय बढी चौंरीको निःशुल्क बिमा गरिएको छ। बिमा कार्यक्रमले चौंरी खरिददेखि पालनमा खर्च गरेको आफ्नो लगानी सुरक्षित बनाएको स्थानीय चौरीपालक किसान साङ्गे शेर्पाले बर्ता। एक लाख बढी मूल्य पर्ने चौंरी मर्दा किसानले व्यहोर्नुपर्ने घाटाबाट बिमा कार्यक्रमले मुक्ति मिलेको छ। गोठ सार्दै जाँदा चौंरी बिरामी भएर मर्ने जोखिम हुँन्छ। केहीगरी मरिहालेमा अब भने बिमा कार्यक्रमले लगानी जोगिनेमा ढुक्क बनायो, शेर्पाले भने। पशुको मृत्युपछि घाटा व्यहोर्ने हुँदा विस्तारै चौरीपालनतर्फ किसानको आकर्षण घट्दै आएको थियो। चौंरी पकेट क्षेत्र बनाइ किसानलाई व्यावसायीक पशुपालक बनाउन बिमा कार्यक्रम निःशुल्क बनाएको गाउँपालिका अध्यक्ष निमा ग्याल्जेन शेर्पाले बताए। खर्कमै पुगेर गाउँपालिकाले चौंरीको बिमा गराएको छ। बिमासँगै गाउँपालिकाले चौंरी गोठका लागि मोबाइल चार्ज र बिजुली बाल्न मिल्ने सोलार प्यानलसहित उपकरण वितरण गरेको छ। चौंरीपालकलाई शैलुङ गाउँपालिकाको ५ लाख अनुदान चाररातेमा चौंरी महोत्सव चौंरीको चाम्रो छुर्पी चौंरीफर्म पुन: स्थापना हुँदै चौंरी गोठमा सोलार खर्कमा रमाउँछन् चौंरी पालक"
प्रधानमन्त्रीले गरे सिंहदरबारबाटै त्रिशूली थ्री 'ए' को उद्घाटन,"काठमाडौं : प्रधानमन्त्री केपी शर्मा ओलीले ६० मेगावाटको त्रिशूली थ्री 'ए' जलविद्युत परियोजनाको उद्घाटन गरेका छन्। सोमबार प्रधानमन्त्री ओलीले सिंहदरबारस्थित आफ्नो कार्यालयभित्र रहेको 'वार रुम' बाट स्वीच थिचेर उद्घाटन गरेका हुन्। काठमाडौंबाट प्रधानमन्त्री ओलीले र निर्माणस्थल नुवाकोटको किस्पाङ गाउँपालिका५ सिम्लेबाट ऊर्जा, जलस्रोत तथा सिंचाइ मन्त्री वर्षमान पुन,अर्थमन्त्री डा युवराज खतिवडा, नेपाल विद्युत प्राधिकरणका कार्यकारी निर्देशक कुलमान घिसिङले संयुक्तरुपमा उदघाटन गरेका हुन्। उदघाटन भएसँगै आयोजनाबाट व्यवसायिक रुपमा विद्युत् उत्पादन सुरु हुनेछ।यसअघि माथिल्लो त्रिशूली थ्री ए जलविद्युत् आयोजनाको पहिलो र दोस्रो युनिट (३०३० मेगावाट)को परीक्षण उत्पादन सुरु भइसकेको छ। त्रिशूली थ्री 'ए' को उद्घाटन कार्यक्रमस्थल । तस्बिर : अन्नपूर्ण"
भेरीबवई आयोजनामा चुलिँदै मुआब्जा विवाद,"सुर्खेतः राष्ट्रिय गौरवको ेरीबवई डाइभर्सन बहुउदेश्यीय आयोजनामा मुआब्जा विवाद चुलिँदै गएको छ। तोकिएको समयभन्दा अगाडि नै सुरुङ निर्माण गरेर प्रशंसा बटुलेको यो आयोजनामा पछिल्लो समय मुआब्जा विवाद चुलिएको हो। भेरीको पानी बवई नदीमा खसालेर विद्युत उत्पादन र सिँचाइमा प्रयोग गर्ने उदेश्यले निर्माणाधिन यो आयोजनाको प्रभावित क्षेत्रका बासिन्दा मुआब्जा माग्दै सिंहदरबारसम्म पुगेका छन्। विवादकाबिच आयोजनाले सुर्खेतमा मुआब्जा वितरण सुरु गरेपछि प्रभावित क्षेत्रका बासिन्दा सरकार गुहार्दै काठमाण्डौं पुगेका छन्। लामो समयदेखि विवाद भए पनि आफ्ना माग आयोजनाले सुनुवाई नगरेको भन्दै पीडितहरु केन्द्र सरकारलाई गुहार्न सिंहदरबार नै पुगेका हुन्। आयोजनाले अहिले सुर्खेतको चिप्लेस्थित भेरीमा बाँध बाँध्ने तयारी थालेको छ। यसबाट सुर्खेतका भेरीगंगा, लेकवेशी र गुर्भाकोट नगरपालिकाका केही गाउँहरु डुवानका कारण प्रभावित हुनेछन्। पहिलो चरणमा १२ किलोमिटर सुरुङ निर्माणको काम सम्पन्न भइ भेरीमा बाँध बाँध्ने तयारी आयोजनाले गरेपछि स्थानीयले मुआब्जाको माग चर्को रुपमा उठाएका थिए। यही विवाद कायमै रहँदा आयोजनाले लालपूर्जा भएका जग्गा धनीहरुलाई मात्र मुआब्जा बाँड्दै काम अगाडि बढाएपछि प्रभावित क्षेत्रका बासिन्दा काठमाण्डौ पुगेका हुन्। स्थानीय तहका जनप्रतिनिधिहरुको नेतृत्वमा काठमाण्डौं पुगेका स्थानीयले सिँचाइ मन्त्री वर्षमान पुन र भुमी व्यवस्था तथा गरिबी निवारण मन्त्री पद्मा अर्यालाई भेटेर मुआब्जा नपाए आयोजनाको काम रोक्ने चेतावनी नै दिएका छन्। आयोजनाबाट प्रभावित हुने अधिकांश परिवारसँग जग्गाको लालपूर्जा छैन। तर स्थानीयले नापी भएको तर लालपूर्जा नभएको जग्गाको पनि मुआब्जा पाउनुपर्ने माग गरिरहेका छन्। तर लालपूर्जा नभएका परिवारलाई मुआब्जा दिने वा नदिने भन्ने बिवादकाबिच आयोजनाले लालपूर्जा भएकालाई मात्र मुआब्जा बाँड्न सुरु गरेपछि स्थानीय थप आक्रोशित बनेका हुन्। जिल्लामा माग सुनुवाई नभएपछि आफूहरु सिंहदरबारमै पुगेर सरकारको ध्यानाकषर्ण गराएको भेरीबवई सरोकार समितिका अध्यक्ष जेवी सुनारले बताए।उनले भने,हामीले सरकारको गम्भिर ध्यानाकर्षण गराएका छौं, हामी आयोजना विरोधी पनि होइनौं। तर बर्षौदेखी भोगचलन गर्दै आएको जग्गा खोसेर राज्यले हामीलाई उठिबास गर्न मिल्दैन, लालपूर्जा भएका र नभएका सबैलाई सगोलमा मुआब्जा दिनुपर्छ। यसबारे मन्त्रिपरिषद्बाटै निर्णय गराउने जवाफ मन्त्रीहरुले दिएको सुनारले जानकारी दिए। सरकारले आफूहरुको हाम्रो माग सुनुवाइ नगरे आयोजनाको काम नै रोक्ने उनले चेतावनी दिए। मुआब्जाको विवाद पेचिलो बन्दै गएपछि यो आयोजनाको दोस्रो चरणको काममा अवरोध आउने आशंका बढ्दै गएको हो। लालपूर्जा भएकालाई मात्र मुआब्जा वितरण सुरु गरिएको आयोजनाप्रमुख संजिव बरालले बताए। उनले भने,मुआब्जाको प्रक्रिया धेरै लामो भयो, हामीले पहिलो चरणमा लालपूर्जा भएकालाई मुआब्जा बाँड्न सुरु गरेका छौं। लालपूर्जा नभएकाहरुको हकमा केन्द्र सरकारको निर्णय कुरेका छौं, सरकारको निर्णय जे आउँछ तेही अनुसार अगाडि बढ्ने छौं। बाँधस्थलमा लालपूर्जा भएका र नभएका नागरिकको गरी३२ हेक्टर जमिन प्रभावित हुनेछ। भेरीको पानी बबईमा खसालेर ४८ मेगावाट विद्युत उत्पादन गरिनेछ। यस्तै बाँके र बर्दियाका ५१ हजार हेक्टर क्षेत्रमा सिँचाइ सुविधा उपलब्ध गराउने आयोजनाको लक्ष्य रहेको छ। भेरीबबई डाइभर्सन : ६ किलोमिटर सुरुङ खनियो भेरीबबई सुरुङ अन्तिम चरणमा भेरीबबई आयोजनाको सुरुङ सकियो भेरीबबईमा राष्ट्रिय सान यस्तो बन्यो भेरीबबई डाइभर्सन (फोटोफिचर) भेरीबबई विवाद थाती राखेर मुआब्जा बाँड्न थालियो"
गोरु काटेर खाने ४ जना पक्राउ,"बाग्लुङ : काठेखोला गाउँपालिका१बाट गोरु काटेर खाएको आरोपमा चार जना पक्राउ परेका छन्। चिहानडाडाँ भन्ने स्थानमा गोरु काटेर खाएको आरोपमा स्थानीय यामबहादुर सार्की, रेशम सार्की, आइते किसान र रवि किसान पक्राउ परेका हुन्। पक्राउ परेका चारै जनाविरुद्व पशु सम्बन्धी कसुर अन्र्तगत गाईगोरु मार्न वा कुट्न नहुने शिर्षकमा मुद्वा दर्ता गरिएको प्रहरी नायव उपरिक्षक झविन्द्र भट्टराइले जानकारी दिए। उनीहरु सबैलाई जिल्ला अदालतबाट म्याद थपगरी थप अनुसन्धानसमेत भइरहेको उनको भनाई छ।"
अन्नका अनेक कला,"भक्तपुर : मंगलबार सकिमना पूर्णिमा। प्रत्येक वर्षको कात्तिक शुक्ल पक्ष पूर्णिमालाई नेपालभाषी समुदायले सकिमना पूर्णिमा मान्छन्। त्यसैले मंगलबार साँझ भक्तपुर नगर क्षेत्रका टोलटोलमा एक किसिमको प्रतिस्पर्धा नै चल्यो। साना बच्चादेखि ज्येष्ठ नागरिकसम्म उक्त स्पर्धामा सक्रिय सहभागिता जनाइरहेका थिए। नेपालीको चलन नै हो, प्रतियोगीभन्दा रमिते बढी हुने। सोहीअनुसार उक्त स्पर्धामा सहभागी हुनेभन्दा हेर्ने रमितेको घुइँचो बढी थियो। फेरि रमितेहरू एकै ठाउँमा बसिरहने प्रवृत्तिका पनि थिएनन्। भ्याएसम्म सबै प्रतिस्पर्धा भएको ठाउँमा पुग्नैपर्ने। त्यसैले स्पर्धा हेर्ने रमिते पनि फेरिइरहेका हुन्थे। तर प्रतिस्पर्धामा कुनै पुरस्कार पाइने थिएन। कलासंस्कृति जगेर्ना गर्ने प्रतियोगिता थियो। भुटेका गेडागुडी र मिठाई एवं रोटीका परिकारबाट कलाकारिता प्रदर्शन गर्ने अनौठो प्रतिस्पर्धा थियो। हिन्दू धर्मावलम्बीले मान्ने प्रमुख एकादशीमध्ये ठूलो एकादशी मानिने हरिबोधनी एकादशीको पाँच दिनपछिको पूर्णिमा नेपालभाषीका लागि अति महत्वपूर्ण छ। पूर्णिमालाई नेपालभाषी समुदाय सकिमना पुन्ही (पिँडालु उसिन्ने पूर्णिमा) भन्छन्। यस दिन राति नेपालभाषी समुदायको देवगुठी, दाफाभजनले आआफ्ना टोलमा रहेका देवदेवीको मन्दिरअगाडि भजनकीर्तन गर्छन्। त्यस क्रममा भुटेका गेडागुडी तथा मिठाई र रोटीबाट देवदेवीको पूर्ण कदको मूर्ति वा प्रतीकचिह्न बनाउनु यस पर्वको प्रमुख विशेषता हो। भुटेका गेडागुडीमा यस दिन विशेषतः मकै, कालो भटमास, गहँु, केराउ, चना, बकुला र मिठाई तथा रोटीतर्फ मालपुवा र स्वारीको प्रयोग गरी स्थानीय कलाकारले आआफ्ना कलाकारिता प्रदर्शन गर्छन्। यो प्रदर्शन कुनै प्रतियोगिताभन्दा कम थिएन। त्यसैले एकले बनाएको भन्दा बढी राम्रो चित्र बनाउन कलाकार तँछाडमछाड नै गर्छन्। स्थानीय टोलका साना बालकदेखि ज्येष्ठ नागरिकसम्म यसमा लाग्ने भएकाले यो पर्व कलाकारिता प्रस्फुटन गर्ने सशक्त माध्यम भएको संस्कृतिविद् बताउँछन्। उनीहरूका अनुसार यो पर्वमा कलाकारिता सिकेका तथा जानेका युवा नै बढी अग्रसर हुन्छन्। त्यसैले उनीहरूले आफूलाई अरू कलाकारसँग दाज्ने तथा आफू बढी सक्षम भएको साबित गर्न बढी मेहनत गर्ने संस्कृतिकर्मी ओमप्रसाद धौभडेल बताउँछन्। यस दिन बिस्केट जात्रामा सगुन चढाउने भक्तपुर नगरभित्र रहेका अष्टमातृकासँगै सम्पूर्ण देवदेवीको मन्दिरअगाडि चित्र तथा प्रतीक बनाइन्छ, उनी भन्छन्, जसमध्ये भक्तपुर टौमढीस्थित पाँचतले एवं भैरव मन्दिरअगाडि स्थानीय आकाश भैरव गुठीले भुटेको गेडागुडीबाट बिस्केट जात्रामा उभ्याइने लिंगो र भैरवनाथको रथको आकृति बनाउनु प्रमुख हो। भक्तपुर नगरमा मात्र होइन, नेवार बस्ती भएका ग्रामीण क्षेत्रमा पनि यस किसिमले आआफ्नो क्षेत्रमा रहेको देवताको भुटेका गेडागुडीको प्रतिमूर्ति बनाइने उनले जानकारी दिए। यी देवदेवीका प्रतिमूर्ति प्रदर्शन गर्दै दाफाभजन तथा गुठियार राति अबेरसम्म भजनकीर्तन गर्छन्। यसरी भजनकीर्तन गर्दै गर्दा अन्य भक्तजनले आफ्ना घरमा भुटेका गेडागुडी तथा पिँडालु, सखरखण्डलगायत देवतालाई चढाउने तथा बाँड्ने गर्छन्। यस बेला धान भित्याइसक्ने भएकाले किसान पनि फुर्सदमै हुन्छन्। दसैं र तिहारपछि हुने यस पर्वमा सबैभन्दा बढी मानिस भेला हुने मानिन्छ। संस्कृतिकर्मी धौभडेलका अनुसार दसैंतिहारपछि काठमाडौं उपत्यकामा जाडो याम सुरु हुने र शरीरलाई चिसोबाट बचाउन खेतमा त्यसै खेर गइरहेको पिँडालु उसिनेर खाँदा शरीरमा ताप तथा ऊर्जा प्राप्त हुने मानिन्छ। त्यसैले यस दिनको पूर्णिमालाई नेपालभाषामा सकिमना पुन्ही (पिँडालु उसिनेर खाने पूर्णिमा) भनिन्छ। यो पर्वको आफ्नै विशेषता र महत्व रहेको उनी स्पष्ट पार्छन्। जाडो मौसममा गेडागुडी चपाउँदा शरीरमा एकप्रकारको शक्ति प्रवाह हुने र यसले शरीरमा ऊर्जा प्राप्त भई मानिसलाई नयाँ जोश र जाँगरसहित काम गर्न उत्साहित गर्ने उनी बताउँछन्। कृषिमा आधारित पर्व संस्कृतिकर्मी विनोदराज शर्मा सकिमना पूर्णिमा कृषिमा आधारित पर्व भएको बताउँछन्। उनका अनुसार यस बेला किसानहरूले घरको ढुकुटीमा धान भित्याइसकेका हुँदैनन्। तर उनीहरूको ढुकुटीमा गहुँ भने बाँकी रहेको हुन्छ। त्यही गहुँ भुटेर देवतालाई सगुनका रूपमा चढाएर यस पर्व मनाइन्छ। भुटेको गहुँसँगै तेलमा मोलिएको कालो भटमास, फुलेका मकै र लावा प्रयोग गरेर कलाकारिता प्रदर्शन गर्नु यस पर्वको आकर्षण भएको उनी बताउँछन्। यसरी कलाकारिता प्रदर्शन गर्नुलाई स्थानीय नेपालभाषामा नसा ब्वयेगु भनिन्छ। गहुँ यस्तो अन्न हो, जुन भुटेर पनि खाइन्छ र पीठो बनाएर रोटी पनि खाइन्छ, संस्कृतिकर्मी शर्मा भन्छन्, त्यसैले सकिमना पूर्णिमामा गहुँको बढी महत्व छ। भुटेको गहुँसँगै गहुँकै पीठोको रोटी देवतालाई चढाइन्छ। सकिमना पूर्णिमामा गहुँको महत्व भएजस्तै मंसिर शुक्ल पूर्णिमा एवं धान्य पूर्णिमाको दिन नेपालभाषीले मनाउने योमरी पूर्णिमामा धानको महत्व छ। त्यस दिन धानलाई चामल बनाएपछि त्यसको पीठोबाट योमरी पकाएर खाइन्छ। योमरीमा चाकु, खुवा राखेर पकाइने हुनाले चिसोयाममा यसबाट पनि मानव शरीरलाई ऊर्जा प्राप्त हुने गर्छ।"
भाटे पुलको जोखिमपूर्ण यात्रा,"सौरभ यादव राजविराज सप्तरीको तिलाठी कोइलाडी गाउँपालिका१ स्थित दशगजा क्षेत्रमा रहेको भाटे पुलमा भत्किने अवस्थामा छ। स्थानीयहरु यही पुलबाट जोखिमपूर्ण तरिकाले वारपार गर्न बाध्य छन्। ६ दशकअघि खाँडो नदीमा पहिलो पटक स्थानीयले भाटे पुल बनाएका थिए। तिलाठी कोइलाडीको अवस्था अहिले पनि ६ दशकअघि कै जस्तो छ। किनकि त्यहाँका स्थानीय अहिले पनि भाटे पुलकै साहारामा नदी वारपार गर्छन्। नेपालभारतको सिमानामा रहेको उक्त पुलबाट दैनिक ५७ सय मानिस वारपार गर्छन्। तर, पुल पक्की बनाउनेतर्फ कुनै पहल हुन सकेको छैन। सप्तरीको तिलाठी, लौनियाँ, सकरपुरा, बेल्ही, कोइलाडी, रम्पुरा, लोखरम, लालापट्टी, राजविराज, हनुमाननगर, कल्याणपुर, रूपनीसहित अधिकांश क्षेत्रका मानिस यही पुलबाट किनमेल गर्न भारतीय बजार कुनौली जाने गरेका छन्।"
प्रधानसेनापति थापा र भारतीय सेनाका लेफ्टिनेन्ट जनरल दयालबीच भेटवार्ता,काठमाडौं : प्रधानसेनापति पूर्णचन्द्र थापा र भारतीय सेनाका लेफ्टिनेन्ट जनरल शन्तनु दयालबीच भेटवार्ता भएको छ। नेपाली सेनाको जंगी अड्डामा सोमबार शिष्टाचार भेटवार्ता भएको सेनाले जनाएको हो। भेटका क्रममा दुई पक्षीय आपसी हित तथा पारस्परिक सम्बन्धका विषयमा छलफल भएको छ। छिमेकी मित्रराष्ट्रका उच्चपदस्थ सैनिक अधिकारीहरुको यस किसिमको भ्रमणले दुई देश बीचको सैनिक सम्बन्ध अझ सुमधुर एवं प्रगाढ बनाउन थप मद्दत पुग्ने सेनाको दाबी छ।
तोरीले गाउँ पहेँलपुर,प्युठान : झिमरुक गाउँपालिका ४ बांगेमरोठ चौरमा एक किसानले लगाएको तोरी बारी। हिजोआज खेतबारीमा तोरी फूलेर गाउँ नै पहेँलपुर भएको छ।
ब्रुमर खरिदमा अनियमितता,"काठमाडौं : काठमाडौं महानगरपालिकाले ब्रुमर खरिदमा अनियमितता गरेको भन्दै अख्तियार दुरुपयोग अनुसन्धान आयोगले १३ वटा विषयमा सम्पूर्ण फेहरिस्त खुलाउन महानगरलाई पत्र काटेको छ। ब्रुमर खरिद प्रक्रिया र मूल्य शंकास्पद देखिएको आरोपसहित लिखित उजुरी परेपछि साउनमै अख्यियारले महानगरलाई खरिद प्रक्रियाको डिटेलिङ मागेको थियो। अख्तियारले कात्तिक १९ गते पत्राचार गर्दै १५ दिनभित्र ब्रुमर खरिदको सम्पूर्ण कागजात पेस गर्न भनेको थियो। महानगरले पेस गरिएको प्रमाण चित्त नबुझेपछि अख्तियारले पुनः पत्र काटेको हो। अख्तियारले यसपटक एक साताको समय दिएको छ। महानगरले इटलीबाट पाँच ब्रुमर खरिद गरेको थियो। अनुदानमा थप २ ब्रुमर भिœयाएको छ। पाँच वटा ब्रुमर खरिदमा झन्डै ११ करोडभन्दा बढी खर्च भएको छ। महानगरका विभागीय प्रमुख देवेन्द्रप्रसाद पोखरेलले उपसमिति बनाएर सम्पूर्ण खरिद प्रक्रिया उनुमोदन भएको बताए। ब्रुमरमा कुनै समस्या छैन, प्रमुख पोखरेलले भने, समस्या भए स्मार्ट पार्किङका विभिन्न शीर्षकमा हुन सक्छ। करिब दुई साताअघि अख्तियारले पत्र काटेपछि महानगर कागजपत्र जुटाउन दौडधूपमा थियो। महानगरका प्रमुख प्रशासकीय अधिकृत केदार न्यौपानले एक साताभित्रै सम्पूर्ण कागजात पेस गर्ने बताएका थिए। अख्तियारले अघिल्लो पत्रमा ब्रुमरको विषय मात्र उठाएको थियो भने यसपटक ब्रुमर खरिद र स्मार्ट पार्किङ, विद्युत् पोलमा विज्ञापन बोर्ड, स्मार्ट सोलार, डस्बिन, सीसी क्यामेरासहित ट्राफिक लाइट जडान खरिदसम्बन्धी विस्तृत विवरण पेस गर्न दुई छुट्टाछुट्टै शीर्षकमा पत्र काटेको छ। वैशाखमा बसेको काठमाडौं महानगरको ३२ औं बैठकले ठेक्का नदिई ब्रुमर खरिद गर्ने निर्णय गरेको थियो। आयोगले खरिद गरिएको ५ ब्रुमरको बजेटसहित लागत अनुमान, सम्झौता पत्र, बोलपत्र आह्वान स्वीकृत गर्ने निर्णय, आह्वानको सूचना, सम्झौतालगायत १३ शीर्षकमा कागजात मागेको छ। साथै, स्मार्ट पार्किङ र विज्ञापन बोर्डलगायत ठेक्कापट्टाको समेत विवरण मागेको छ। महानगरले हिल्स ट्रली योर्स नामक संस्थासँगको सहकार्यमा स्मार्ट पार्किङ सुरु गरेको थियो। न्युरोडको रामेश्वर मिठाई पछाडिको भाग, विशाल बजार अगाडि इन्द्रचोक जाने मार्ग, धर्मपथ, पाको र आरबी कम्प्लेक्स अगाडिको स्थानमा स्मार्ट पार्किङ छ। सो पार्किङ ठेक्कामा दिँदा बिनाप्रतिस्पर्धा दिएको भन्दै अख्तियारमा उजुरी परेको थियो। सोही उजुरीका आधारमा आयोगले सम्पूर्ण कागजात खुल्नेगरी सात दिनभित्र सबै विवरण पठाउन भनेको थियो। पत्रमा महानगरले अख्तियारमा ब्रुमर खरिदसम्बन्धी पठाएका विवरण नखुलेको उल्लेख छ। ब्रुमर खरिदमा विभिन्न निकायको मिलेमतो रहेको भन्दै अख्तियारले महानगरलाई बारम्बार आशंका व्यक्त गर्दै आएको छ। हाल प्रयोग भइरहेको ब्रुमरले ७ घनमिटर धुलो संकलन गर्ने र नौ घनमिटर पानी बोक्ने क्षमता राख्छ। अनुदानमा आएका र खरिद गरिएका ब्रुमरको काठमाडौंका मेयर विद्यासुन्दर शाक्यले उद्घाटन गरेका थिए। चुनावका बेला ब्रुमर काठमाडौं भिœयाउने विषयलाई मुख्य एजेन्डा बनाइएको थियो।"
हात्ती धपाउने विद्युतीय धरापमा परी मृत्यु,झापा : जिल्लाको मेचीनगर नगरपालिका ९ धुलाबारीमा आइतबार साँझ जंगली हात्तीबाट जोगिनका लागि स्थानीयले राखेको विद्युतीय तारबारमा परी एक महिलाको मृत्यु भएको छ । विद्युतीय धरापमा परी मृत्यु हुनेमा मेचीनगर ९ निबासी ५७ वर्षीया बुद्धिमाया तामाङ रहेको जिल्ला प्रहरी कार्यालय झापाका प्रवक्ता महेन्द्रकुमार श्रेष्ठले जानकारी दिए। प्रहरीका अनुसार गाईवस्तु धपाउ जाने क्रममा विद्युतीय धरापमा परी करेन्ट लागेर महिलाको घटनास्थलमै मृत्यु भएको हुनसक्ने प्रवक्ता श्रेष्ठले बताए। यसअघि गत कार्त्तिक १६ गते हात्ती धपाउने विद्युतीय धरापमा परी झापाकै बुद्धशान्ति गाउँपालिकामा मामाभान्जाको मृत्यु भएको थियो । उक्त घटना सेलाउन नपाउँदै पछिल्लो घटना घटेको हो।
तलब जुटाउन घरघर हेडसर,"धनकुटा : चौविसे गाउँपालिका२ सिन्धसारको धारापानी आधारभूत विद्यालयका प्रधानाध्यापक कैलाश ढुंगाना हरेक चौमासिकको अन्त्यमा अभिभावकको घरघरमा पुग्छन्। विद्यालयमा निजि स्रोतमा कार्यरत दुई शिक्षकको तलब भरणपोषण गर्न उनी अभिभावकसँग सहयोग माग्छन्। चौमासिकको अन्त्यमा अभिभावकसँग रकम मागेर अर्को चौमासिकको सुरुवातमा शिक्षकलाई तलबभत्ता खुवाउँछन्। विद्यालयको आन्तरिक स्रोत नहुँदा निजी स्रोतमा कार्यरत शिक्षकलाई अभिभावकसँग आर्थिक सहयोग मागेर तलब खुवाउँदै आएको ढुंगाना बताउँछन्। शिशुदेखि ८ कक्षासम्म पढाइ हुने यस विद्यालयमा एक सय २१ जना विद्यार्थी अध्ययनरत छन्। अभिभावकसँग प्रति विद्यार्थी २ हजार ३ सय का दरले आर्थिक सहयोग मागिएको उनले बताए। ७ जना शिक्षकसहित विद्यालयमा ११ जना कर्मचारी कार्यरत छन्। पाँच दरबन्दीमध्ये प्रअ ढुंगाना मात्र स्थायी शिक्षक हुन्। बाँकी चार जना करारमा छन्। निजी स्रोतका २ जना शिक्षक विद्यालय व्यवस्थापन समितिले नियुक्त गरेको हो। ३ जना सहायक कर्मचारी र १ जना कार्यालय सहयोगी छन्। अभिभावकसँग सहयोग नउठाए विद्यालय सञ्चालन गर्न कठिन छ। स्विकृत दरबन्दीले विद्यालय सञ्चालन गर्न कठिन भएपछि निजी स्रोतमा शिक्षक राख्नुपरेको ढुंगानाले बताए। विद्यालयको आन्तरिक आय शून्य छ। सरकारले दरबन्दीमा कार्यरत शिक्षकलाई मात्रै तलबभक्ता निकासा गर्छ, उनले भने, अभिभावकसँग नमागे पढाइ सञ्चालन गर्ने सम्भावना छैन।अभिभावकसँग आर्थिक सहयोग संकलन गर्न पनि धेरै कठिन रहेको उनको अनुभव छ। माग्नेबित्तिकै अभिभावकले पैसा दिँदैनन्। भाको बेला दिन्छौं भन्छन्। अभिभावको पनि आयस्रोत हुँदैन। रकमा माग्दा माग्दा हैरान भएर अहिले अर्को विद्यालयमा बालबच्चा पढाउँछु भनेका छन्, ढुंगानाले थपे, हरेक घरघर डुलेर पैसा संकलन गर्नुपर्ने बाध्यता छ, रकम संलकन नहुँदासम्म शिक्षकले तलब पाउँदैनन्। यस्तै, आर्थिक अभावकै कारण वडा नम्बर १ स्थित ठूलो मुक्तरा गाउँको जनता आधारभूत विद्यालयले पनि अभिभावकसँग सहयोग मागेरै शिक्षकलाई तलब खुवाइरहेको छ। विद्यालयमा शिक्षक र कर्मचारीसहित ११ जना कार्यरत रहेको शिक्षक जीवनाथ ढुंगानाले बताए। यहाँ पनि तीन जना निजी स्रोतमा राखिएको छ। ६६ विद्यार्थीका अभिभावकसँग प्रतिविद्यार्थी तीन हजार तीन सय रुपैयाँ सहयोग मागेर शिक्षकलाई तबल खुवाउँदै आएको उनले बताए। आधारभूत तह सञ्चालनको अनुमति भए पनि दरबन्दी नहुँदा अभिभावकसँग रकम संकलन गर्न बाध्य भएको शिक्षक ढुंगाना बताउँछन्। जनता आधारभूत विद्यालयले २०७१ सालदेखि अभिभावकसँग आर्थिक सहयोग संकलन गरिरहेको छ। देउसीभैलोको सहारा निजी स्रोतबाट नियुक्त भएका शिक्षकलाई तलब खुवाउन आर्थिक समस्या भएपछि धारापानी आधारभूत विद्यालयले तिहारमा देउसीभैलो कार्यक्रम सञ्चालन गर्दै आर्थिक सहयोग संकलन गरेको छ। तिहारमा विद्यालयको पठनपाठन बन्द भए पनि विद्यार्थी, शिक्षक, अभिभावकको संयुक्त टोली बनाएर देउसीभैलोबाट रकम सहयोग मागिएको प्रधानाध्यापक कैलाश ढुंगानाले बताए। देउसीभैलोबाट एक लाख ५७ हजार रुपैयाँ संकलन भयो, उनले भने, यो रकम अक्षय कोषमा राख्छौं। यसको ब्याजबाट आउने रकम शिक्षकको तलबभत्तामा खर्च गर्न गरेका छौं। सधैँ अभिभावकसँग सहयोग मागेर मात्रै नहुने भएकाले हरेक वर्ष देउसीभैलो कार्यक्रम सञ्चालन गर्दै आएको उनको भनाइ छ।"
नदी तर्न धान तिर्छन् स्थानीय,"सिरहा : हुलाकी सडकअन्तर्गत सिरहाधनुषा जिल्ला जोड्ने कमला पुल शिलान्यास भएको नौ वर्ष पुग्दासमेत निर्माण सम्पन्न भएको छैन। नदीमा पुल नहुँदा यस क्षेत्रका स्थानीय बासिन्दा काठकै डुंगामा वारिपारि गर्छन्। त्यसबापत उनीहरूलाई वर्षैपिच्छे प्रत्येक घरबाट २० देखि ३० किलो धान माझीलाई तिर्नुपर्छ। नदीमा अत्यधिक बाढी भएका बेला डुंगा पनि चल्दैन। त्यतिबेला सदरमुकाम सिरहाका वासिन्दालाई जनकपुर पुग्न भारतीय जयनगर बजार हुँदै पूर्वपश्चिम लोकमार्गबाट जानुपर्छ। नदीमा पुल भए जनकपुर जान एक घण्टा पनि लाग्दैन, सिरहा६ का रञ्जित ठाकुरले भने, बाढी बढी भएकाले डुंगा पनि चल्दैन। टाढाको बाटोबाट जनकपुर पुग्नुपर्छ। खर्च पनि बढ्छ। पुल शिलान्यास हुँदा खुसी भएका थियौँ तर वर्षौं बितिसक्यो निर्माण हुन सकेको छैन, सोही गाउँका इन्द्रजित यादवले भने, कसैले पनि पुल निर्माणमा चासो लिएको देखिएन। पुल नहुँदा सास्ती खेप्नुपरेको उनले सुनाए। बिरामी पर्दा पनि ज्यान जोखिममा राखेर काठकै डुंगाबाट सर्वसाधारणलाई वारिपारि गर्नुपरेको उनले बताए। कमला नदीमा निर्दना, हतमुण्डा, सारश्वर, बसपिटा, चिकना र चतरीघाटबाट स्थानीय काठकै डुंगामा मानिस नदी तर्छन्। दर्जनौँ गाउँका बासिन्दाले ५ महिना (असारकात्तिक) नदी तर्न डुंगा चलाउनेलाई एक घरपरिवार बराबर २० देखि ३० किलोसम्म वर्षैपिच्छे धान दिने गरेको हतमुण्डाघाटमा डुंगा चलाउने गणेशकुमार सहनीले बताए। तटीय क्षेत्रका बासिन्दा धान तिरेर नदी वारिपारि गर्छन् भने बाहिरका यात्रुलाई मोटरसाइकल ५० रुपैयाँ, साइकल २० रुपैयाँ र व्यक्ति पिच्छे ५१० रुपैयाँ तिर्छन्। दिनमा सयभन्दा बढी पटक वारिपारि गर्नुपर्छ, सहनीले भने, दिनमा हजार रुपैयाँसम्म कमाइ हुन्छ। नदी वरिपरि गाउँका मानिसले धान दिन्छन्। बाहिरबाट आउनेले रुपैयाँ। नदीमा पुल बनेको भए जोखिम मोलेर तर्नु पर्दैनथ्यो, धनुषा हटलेटवा गाउँकी विमला कापरले भनिन्, बजारमा किनमेल गर्न, घाँस दाउरा गर्न र आफन्त घर आउजाउका लागि नदी तर्नुपर्छ। त्यसका लागि बर्सेनि माझीलाई धान दिन्छौँ। नदीमा ठूलो बाढी आएका बेला झन् कठिनाइ भोग्नुपरेको उनले सुनाइन्। छठ पर्वमा छोरी घर सिरहाको कोइलपुर आउँदा घण्टौं कुरेर डुंगाबाट वारिपारि गरेको उनले बताइन्। डुंगाकै भर छ, कहिलेकाहीँ डुंगा चलाउने नहुँदा घण्टौंसम्म कुर्नुपर्छ, उनले भनिन्। नदी तर्न कहिलेसम्म धान तिर्दै जाने खै ? इटारीप्रसाहीका भुवन ठाकुरले भने, पुल निर्माण कम्पनीले कामै गर्दैनन्। कहिलेकाहीँ मिस्त्री लेबर ल्याउँछ। थोरै काम हुन्छ। फेरि रोकिन्छ। राति डुंगा चलाउने नहुँदा यात्रु अलपत्र पर्ने गरेको उनले सुनाए। बिरामीलाई अस्पताल पुर्याउन नदी वारिपारि गर्न झन् समस्या हुने उनले बताए। सिरहाधनुषा जोड्ने कमला नदीमा २८ करोड १५ लाख रुपैयाँ लागतमा पुल निर्माण गर्न सरकार र पप्पु लुम्बिनी जेभी कन्ट्रक्सनबीच सम्झौता ३० मंसिर ०६८ सालमा भएको थियो। दुई पटक म्याद थपिँदा पनि पुल निर्माण गर्न सकेनन्। त्यसपछि पप्पु कन्ट्रक्सनलाई निर्माण कामबाट हटाइएको छ। ०७६ असोज १ गतेबाट लुम्बिनी बिल्डर्सले निर्माण थालेका छन्। कमला पुल निर्माण गर्न पछिल्लो पटक एक वर्षको म्याद थप भएको निर्माण कम्पनीका इन्जिनियर सूर्यप्रकाश शर्माले बताए। थपिएको समयभित्र निर्माण कार्य सक्ने गरी कामलाई अगाडि बढाएको तर निर्माण सामग्री ल्याउने सुलभ बाटो नहुँदा धेरै कठिनाइ भोग्नुपरेको उनले सुनाए। पहिला बाटो राम्रो थियो तर ०७६ असार २७ गते भएको अविरल वर्षासँगै आएको बाढीले भत्काएको सडक अहिलेसम्म मर्मत हुन नसक्दा निर्माण सामग्री ल्याउन कठिन भएको छ, उनले भने, हालसम्म ५५ प्रतिशत काम भइसकेको छ। १२ स्ल्याबमध्ये २ स्ल्याब पहिलाकै निर्माण कम्पनीले ढलान गरिसकेका छन् बाँकी १० स्ल्याबको ढलान र अन्य बाँकी काम तीव्रतासाथ अगाडि बढाइएको छ। थपिएको एक वर्षभित्र ८० प्रतिशत निर्माण सक्ने उनले बताए। ८० प्रतिशत काम सक्दा फेरि ६ महिना समय थप्न सकिने प्रावधान छ, उनले भने, ६ महिनाभित्र कमला पुल निर्माण सक्ने हाम्रो दाबी छ।"
पूरा नहुँदै भत्कियो सडक,"सिन्धुली : मध्यपहाडी लोकमार्ग अन्तर्गत सरकारले १० नयाँ सहर घोषणा गरेको छ। सोहीमध्येको सिन्धुलीको गोलन्जोेर७ खुर्कोटमा नयाँ सहर निर्माणको कामले गति लिन सकेको छैन। सहर निर्माण प्रक्रियाले गति लिन त पाएको छैन। तर त्यसका लागि बनाइएका सडक पनि निर्मा०ा सम्पन्न नहुँदै भत्किन थालेका छन्। पहाडि क्षेत्रको बसाइँसराई रोक्ने सरकारले विभिन्न ठाउँमा १० नयाँ सहर बनाउने घोषणा गरेको थियो। खुर्कोमा आर्थिक वर्ष २०६७६८ मा नयाँ सहर आयोजनाको काम सुरुभएको थियो। स्थानीयको ६ सय ६८ रोपनी जग्गा अधिग्रहण गरी निर्माण थालिएको आयोजनाका कुनै पनि काम पूरा हुन नसकेको स्थानीय रामकुमार श्रेष्ठले बताए। पाँच वर्षभित्र सहर बनाइसक्ने गरी काम सुरु गरेको ९ वर्ष बितिसक्यो। तर कुनै पनि काम पूरा हुन सकेको छैन। पूर्वाधार निर्माणको काम सुस्त गतिमा छ। नयाँ सहरका लागि एकिकृत जग्गा प्लटिङ्ग गरे निर्माण थालिएको पक्की सडकसमेत निर्माण सम्पन्न नहुँदै चिराचिरा परेर भत्किन सुरु गरेको छ। गत आर्थिक वर्ष २०७५०७६ असार मसान्तमा निर्माण सम्पन्न भएको खुर्कोटराताटार २६ सय मिटर, विपी राजमार्गको सोलाभञ्ज्याँङदेखि ऐतिहासिक सिन्धुलीगढी पुग्ने सडकको ९ सय मिटर र खुर्कोटको डीटोल सडक निर्माण कार्य पूरा नहुँदै चिराचिरा परेको हो। आयोजनाको काममा गुणस्तर र निर्माण प्रक्रियाले गति लिननसक्नु निकै कमजोरी भएको कमलामाई नगरपालिका३ का वडाध्यक्ष खड्गप्रसाद चौलागाईले बताए। सिन्धुलीकै पर्यटकीय तथा ऐतिहासिक स्थल सिन्धुलीगढी प्रवेश तथा हाम्रो वडा हुँदै सुनकोसी गाउँपालिकामासमेत प्रवेश गर्ने मुख्य सडक निर्माणमा आयोजना र ठेकेदारले लापरबाही गरेका छन्। यहाँ खर्च भएको करोडौं रुपैयाँ बालुवामा पानी खन्याएझैं भएको छ, उनले भने। आयोजनाले निर्माण गरेका केही सडकहरूमा बर्खामा आएको बाढी र पहिरोले क्षति पुर्याएको नयाँ सहरी आयोजना खुर्कोटका उपप्रमुख सुदीप श्रेष्ठले बताए। गतवर्ष सडकका केही काम भएका छन्। खुर्कोटराताटार, सिन्धुलीगढीसम्म पुग्ने सडक निर्माण भएको थियो, उनले भने, तर यस वर्षको बाढीले कालोपत्रे भएका सडक पनि भत्काएर क्षति पुर्याएको छ। भत्किएका सडक मर्मतका लागि सम्बन्धित ठेकेदारलाई पत्र पठाए पनि काम हुन नसकेको उनको भनाइ छ। हालसम्म आयोजना निर्माणमा झण्डै ३० करोड बढी रुपैयाँ खर्च भइसकेको छ। यसबाहेक जग्गा प्लानिङ, सुविधासम्पन्न खानेपानी, खेलकुद मैदान, बसपार्क, आधुनिक बस्ती, पार्क, विद्यालय, कलेज, अस्पताल, तरकारी तथा फलफूल बजार, औद्योगिक क्षेत्र लगायत पूर्वाधार निर्माणको काम अधुरै रहेको छ। भएका काम पनि गुणस्तरीय नभएको भन्दै स्थानीयले गुनासो गर्दै आएका छन्। आयोजनाका लागि आवश्यक बजेट सरकारले समयमा निकासा नदिँदा पनि लक्ष्य अनुसार काम नभएको प्रमुख श्रेष्ठ बताउँछन्। मध्यपहाडी लोकमार्ग अन्तर्गत सिन्धुलीको खुर्कोट, पाँचथरको फिदिम, तेह्रथुमको बसन्तपुर, धादिङको बैरेनीगल्छी, तनहुँको डुम्रे भन्सार, बागलुङको बुर्तिवाङ, रुकुमको चौरजहारी, दैलेखको राकम कर्णाली, अछामको साँफेबगर र बैतडीको पाटनमा आधुनिक सुविधा सम्पन्न नयाँ सहर निर्माणको काम भइरहेको छ। क्याप्सनः नयाँ सहरी आयोजनाले निर्माण सम्पन्न नगर्दै भत्किएका सडक। फोटोअन्नपूर्ण।"
कहाँ हराए आश्रयस्थलबाट ९ शिशु ?,"ललितपुर : गोदावरी ३ टौखेलस्थित एउटा आकर्षक भवनमा छ भ्रुणको आवाज। नामजस्तै यो गैरसरकारी संस्थाले बलात्कारलगायत घटनाबाट इच्छाविपरीत गर्भवती भएका व्यक्तिलाई आश्रय दिन्छ। प्रसूतिमा रेखदेख गर्छ। त्यसपछि शिशु आफूले राखेर महिलालाई फिर्ता पठाइदिन्छ। तर, ती शिशु बढ्ने क्रमसँगसँगै त्यहाँबाट गायब हुन्छन्। कहाँ लगिइन्छन् त ती ? हराएका तिनै ९ बालबालिकाबारे सरकारले ३ महिनादेखि अनुसन्धान गरिरहेको छ। कसैले उजुरी गरेपछि। प्रहरीले गोप्य रुपमा अनुसन्धान गरेको थियो अनुसन्धान जिल्ला प्रसाशन कार्यालयमा प्रतिबेदन पेस गरेको हो। त्यसलाई गृह मन्त्रालयमा पठाएको जिल्ला प्रशासनले जनाएको छ। गोप्य अनुसन्धान भनिएको उक्त प्रतिवेदनअनुसार ९ बालबालिकालाई स्थापित परिवारमा हस्तान्तरण गरेको विवरण संस्थाले पेस गरेको देखिएको छ। भुसाल नेतृत्वको टोली अनुसन्धान गर्न दसैंअघि संस्थामा पुगेको थियो। त्यति बेला संस्थाका कर्मचारीले ती बालबालिका योग्य परिवारमा दिइएको भने पनि कागजातपत्र नदेखाएको भुसालले जानकारी दिए।संस्थाको भवन भव्य र व्यवस्थित रहेछ, उनले भने, भौतिक सुविधा राम्रो भए पनि आफैं बालबालिका हस्तान्तरण गर्नु कतिसम्म कानुनी वा गैरकानुनी हो भन्ने प्रश्न छ। सबै तथ्य अहिले नै भन्न मिल्दैन। भ्रुणको आवाज मा १० किशोरी तथा महिलाले बच्चा जन्माएको उक्त संस्थाका कार्यकारी निर्देशक सोमन राईले बताए। तीमध्ये एकको मृत्यु भयो। अन्य ९ जनालाई आमाले नै योग्य परिवारमा हस्तान्तरण गरेका हुन्, दाबी उनले गरे। अनुसन्धानले भने संस्थाले आफूखुसी बालबालिका दिएको पाएको छ। बालबालिका कसैलाई दिन पाउने कानुनी प्रावधान छैन। बच्चा स्थापित परिवारमा दिँदा मध्यस्थताको भूमिका खेल्ने संस्थाको विधानमा लेखिएको छ। तर, कानुनी रूपमा मध्यस्थताको भूमिका जिल्ला प्रशासन कार्यालयले मात्रै निर्वाह गर्ने जानकारी आफूले पाएको उनले स्वीकार गरे। विधान संशोधन गर्न जिल्ला प्रशासन गए पनि तत्कालीन सहायक प्रमुख जिल्ला अधिकारीले पढ्दै नपढी पुरानो विधानले काम गर्छ भन्नुभयो, उनको भनाइ छ, उहाँले चित्त नबुझे फाइल त्यहीं छाड्नु भन्नुभयो। संस्थाको फाइल सीडीओ कार्यालयमै छ। बालबालिका लैजाने योग्य परिवार बारे भने उनले खुलाएनन्। कानुनविपरीत देखिए कसैलाई पनि छाड्दैनौं। कानुनको दायरामा आउनै पर्छ, प्रमुख जिल्ला अधिकारी भागीरथ पाण्डेयले भने, सही गलत के हो गृह मन्त्रालयले हेर्ला। कस्तो निर्देशन आउँछ, हामीले कानुनबमोजिम गर्नेछौं। यो संस्था जिल्ला प्रशासन र समाज कल्याण परिषद्मा दर्ता भएको छ। यसका अध्यक्ष हेमलाल गौतम हुन्। अहिले पनि करिब ३ साताकी एक सुत्केरीले यो संस्थामा आश्रय लिइरहेकी छन्। १८ वर्षे उनी हाडनाताका व्यक्तिबाट बलात्कृत भएकी थिइन्। उनी एक महिना बसेर शिशु कसैलाई सुम्पिन चाहन्छिन्।"
सडक अतिक्रमण गरी बनाइएका संरचना हटाइने,"दोलखा : मुडेजिरी सडकअन्तर्गत दोलखा जिल्लाभित्र पर्ने सडक अतिक्रमण गरी बनाइएका भौतिक संरचना हटाइने भएको छ। मुडेजिरी सडक तथा पुल निर्माणमा बाधा उत्पन्न भएपछि सडक अतिक्रमण गरी बनाइएका संरचना हटाइने भएको हो। अतिक्रमण गरी बनाइएका संरचना हटाउन गरेको आग्रहलाई बेवास्ता गरेपछि प्रशासनले भीमेश्वर नगरपालिका५, नयाँपुलमा रहेको तामाकोसी बजार मंसिर पहिलो साताभित्र हटाउन अन्तिम पटक सम्बन्धित पक्षलाई सूचना दिइएको प्रमुख जिल्ला अधिकारी खगेन्द्र रिजालले बताए। अतिक्रमण गरी बनाइएका संरचना सम्बन्धित व्यक्तिले शनिबारसम्म नहटाएमा प्रशासनले बल प्रयोग गरेर भए पनि अतिक्रमित स्थान खाली गराउने प्रजिअ रिजालले जानकारी दिए। तामाकोसी बजार मुडेजिरी सडकसँगै जोडिएको चल्तीको बजार हो। सीताकुण्ड सामुदायिक वन क्षेत्रभित्र पर्ने तामाकोसी बजारमा निर्मित संरचनाले तामाकोसी नदीमा पुल हाल्न मात्र नभई नयाँपुलडाँडाखर्कसम्म पुग्ने सडक विस्तारमा पनि बाधा पुगिरहेको सडक कार्यालयको भनाइ छ। मुडेजिरी सडक कालोपत्रेसहित दुई लेनको बनाइने क्रममा तामाकोसी नदीमा पुल हाल्ने जिप तयार गर्नसमेत अतिक्रमित संरचनाका कारण समस्या भएपछि नयाँपुलमा रहेको अतिक्रमित बस्ती हटाउनुपर्ने भएको हो। अतिक्रमण गरी बनाइएका भौतिक संरचना हटाउन पटकपटक सूचना टाँँस गर्दासमेत बेवास्ता गरेको सडक डिभिजन कार्यालय चरिकोटका प्रमुख धर्मेन्द्र झाले बताए। बल प्रयोग गरेर भन्दा पनि सहमतिमै अतिक्रमित क्षेत्र खाली गराउन उपयुक्त हुने भीमेश्वर नगरपालिका५ का वडाध्यक्ष रामचन्द्र बस्नेतको भनाइ छ। स्विस सरकारले लामोसाँघुजिरी सडक निर्माण गरेदेखि नै स्थापित तामाकोसी बजारमा करिब ८० घरधुरी रहेको अनुमान गरिएको छ।"
उदयपुरको बरगाछीमा चिस्यान केन्द्र,"उदयपुर : किसानको सहजताका लागि उदयपुरको एक सामुदायिक वन समूहले चिस्यान केन्द्र सञ्चालनमा ल्याएको छ । दूध बिक्रीका लागि चिन्ता गरिरहेका किसानलाई लक्षित गरी त्रियुगा नगरपालिका १ स्थित रामजानकी सामुदायिक वन उपभोक्ता समूहले बरगाछीमा दुग्ध चिस्यान केन्द्र स्थापना गरेको हो । गाउँमा दूध खपत नहुने र बिक्रीका लागि ६ किलोमिटर पर रहेको सदरमुकाम गाईघाट धाउनुपर्ने समस्या भएपछि वन समूहले यस्तो व्यवस्था गरेको अध्यक्ष युवराज खनालले जानकारी दिए । समूहले ६ लाख ५० हजारको लागतमा चिस्यान केन्द्र संचालनमा ल्याएको खनालले बताए । सामुदायिक वनको आन्तरिक स्रोतबाट दुग्ध चिस्यान केन्द्र स्थापना भएपछि ६० घरधुरी जंगल नजिक रहेका परिवार लाभान्वित भएको छ । 'एउटा किसानलाई २३ लिटर दूध बेच्न सदरमुकाम धाउँदा आम्दानी नै सकिन्छ,' उनले भने, 'आम्दानी र समय दुबैको वचतका लागि यो व्यवस्था गरेका हौं।' चिस्यान केन्द्रमा दैनिक दुई सय ५० लिटर दूध संकलन गरी गाईघाट पठाउने गरिएको अध्यक्ष खनालले जानकारी दिए । एकएकजना धाउनुको साटो गाउँघरमै जम्मा गरिदिने त्यसमा किसानलाई पनि राहत मिल्ने र रोजगारको अवसरमा पनि खुल्ने उनले बताए। उनले उत्पादित दूधको बजारिकरणका लागि सामुदायिक वनले नै जिम्मा लिने भएपछि गाई भैंसी पालन व्यवसाय फस्टाउने र किसान पनि आकर्षित हुने बताए ।उनले उत्पादित दूध बिक्रीका लागि कुनै समस्या नरहेको पनि बताए ।"
त्रिविमा बढुवा विवाद,"काठमाडौं : त्रिभुवन विश्वविद्यालय सेवा आयोगले बढुवाको सिफारिस गरेको ७ महिना बित्दा पनि रजिस्ट्रार डिल्लीराम उप्रेतीले नियुक्ति पत्र पाएका छैनन्। आयोगले उप्रेतीलाई गत चैतमा प्राध्यापकमा बढुवा सिफारिस गरेको थियो। तर अनुभवीलाई पाखा लगाएर कनिष्ठलाई बढुवा गरेको दाबीसहित त्रिविकै पुनरावेदन र अख्तियार दुरुपयोग अनुसन्धान आयोगमा उजुरी परेको छ। उजुरी परेपछि उप्रेतीसहित १८ जना प्राध्यापक र सहप्राध्यापकको नियुक्ति रोकिएको छ। पुनरावेदन आयोगले त्रिविमा प्राध्यापक तथा कर्मचारी छनोट गर्दा अनियमितता भएको विषयमा छानबिन गर्छ। यो त्रिविको स्वायत्त निकाय हो। तर आयोग एक वर्षदेखि अध्यक्षविहिन छ। अध्यक्ष नहुँदा उजुरीमाथि अध्ययन हुन सकेको छैन। आयोगको अध्यक्ष त्रिवि सिनेटले तोक्नुपर्छ। प्रधानमन्त्री तथा कुलपतिको निर्देशनपछि मात्र त्रिविको सिनेट बस्छ। आयोगमा अध्यक्षसहित दुई सदस्य हुन्छन्। चैतमै प्राध्यापकमा बढुवा भएका धेरैले नियुक्तिपत्र लिएर पढाउन समेत थालिसकेका छन्। उनीहरूले वैशाखदेखि नै बढुवा तलबसमेत लिइसकेका छन्। बढुवा भएका प्राध्यापकहरुमाथि विश्वविद्यालय र सेवा आयोगका पदाधिकारीले आफूअनुकूल नियम बनाउँदै प्राध्यापक बढुवा गरेको र योग्य व्यक्तिलाई पाखा लगाएको आरोप लागेको छ। अर्थशास्त्र (शिक्षा), तथ्यांक शास्त्र (मानविकी), स्वास्थ्य, जनसंख्यालगायत विषयमा प्राध्यापक बढुवा गर्दा मनपरि गरेको आरोप लागेको हो। उप्रेती अर्थशास्त्र शिक्षा विषयका सहप्राध्यापक हुन्। उनीसँगै बुटवल बहुमुखी क्याम्पसमा सहप्राध्यापक रहेका नुरजंग केसीलाई गत चैत २४ गते प्राध्यापका बढुवा गर्न सेवा आयोगले त्रिवि कार्यकारी परिषद्लाई सिफारिस गरेको थियो। प्राध्यापकमा बढुवाका लागि उप्रेती र केसीसँगै प्रतिस्पर्धी रहेका सहप्राध्यापकद्वय नरेन्द्र कटुवाल र दिलनाथ फुयालले उक्त सिफारिस बदर गर्न माग गरेका छन्। विश्वविद्यालयको रजिस्ट्रार भएका व्यक्ति प्राध्यापकमा बढुवाका लागि प्रतिस्पर्धा गरेर उप्रेतीले नैतिक कमजोरी देखाएको आरोप यसअघि पनि लागेको थियो। प्राध्यापकमा बढुवा हुन यसअघि विद्यावारिधि उपाधिप्राप्त व्यक्तिलाई दिइँदै आएको नम्बरसमेत घटाएर रजिस्ट्रारकै जोडबलमा कार्यविधि परिवर्तन गरेको आरोप लागेको छ। कुल सय पूर्णांकमा उप्रेतीले ७३ दशमलव ७२ र केसीले ७६ दशमलव ९९ अंक ल्याएर प्राध्यापकमा बढुवा भएको उजुरीमा उल्लेख छ। तर प्राध्यापकमा बढुवा हुन आवश्यक योग्यताको यथार्थ परीक्षण हुने हो भने आफ्नो ८५ र फुयालको ८० नम्बर आउने कटुवालले दाबी गरे। अर्थशास्त्र शिक्षा विषयको प्राध्यापक पदको अन्तरवार्ताका लागि तोकिएभन्दा एक घण्टा ढिलो भएको थियो। यसले पनि उप्रेतीलाई नै प्राध्यापकमा बढुवा गर्ने सेवा आयोगका पदाधिकारीको नियत नियत प्रष्ट देखिएको आरोप उजुरीमा लगाइएको छ। उजुरीकर्तामध्येका एक कटुवालले भने, उजुरी हालेको नै सात महिना भइसक्यो। तैपनि तारेख धाउनेबाहेक अन्य काम भएको छैन। आयोगले पूर्णता नपाउँदासम्म केही होलाजस्तो छैन। त्रिविले भने सिनेट बैठक बोलाउने विषयमा छलफल भइरहेको जनाएको छ। कर्मचारी भर्तीमा अनियमितता गरेको आरोपमा अख्तियार दुरुपयोग अनुसन्धान आयोगले विशेष अदालतमा दायर गरेको भ्रष्टाचारसम्बन्धी मुद्दाको पनि किनारा लागेको छैन।"
"ट्रक र मोटरसाइकल ठोक्किँदा एकको मृत्यु, दुई घाइते",विराटनगर : मोरङको सुन्दरहरैचा नगरपालिका ८ विराटचोकमा आईतबार राति ट्रक र मोटरसाइकल ठोक्किदा मोटरसाइकल चालकको मृत्यु भएको छ। पूर्वबाट पश्चिमतर्फ जाँदै गरेको को १ ख २४११ नम्बरको ट्रक र विपरित दिशाबाट आउँदै गरेको बा ३७ प ८७५९ नम्बरको मोटरसाइकल आपसमा ठोक्किँदा राति पौने ११ बजे दुर्घटना भएको थियो । दुर्घटनामा परेर घाइते भएका मोटरसाइकल चालक झापाको कन्काई नगरपालिका ३ का ४४ वर्षीय पेशल केसीको उपचारका लागि धरान लैजाने क्रममा बाटोमा मृत्यु भएको प्रदेश १ प्रहरी कार्यालय विराटनगरका प्रवक्ता एसएसपी शेखर कोइरालाले बताए । दुर्घटनामा ट्रकमा सवार इटहरीका यमपी रुस्तम र मित्रलाल न्यौपाने घाइते भएका छन् । उनीहरुको विराटनगरको विराट नर्सिङ होममा उपचार भइरहेको छ । घटनालगत्तै फरार रहेका ट्रक चालकको खोजी भइरहेको प्रहरीले जनाएको छ ।
दिवा खाजाले विद्यार्थी नियमित,"तेह्रथुम : आठराई गाउँपालिका७ थोक्लुङका कृष्ण बराइँली दुई महिना अघिदेखि नियमित विद्यालय जान थालेका छन्। महेन्द्रद्वय आधारभूत विद्यालयमा कक्षा ५ मा अध्ययनरत बराइँलीले विद्यालयमै दिवा खाजा पाएपछि पढाइमा नियमित हुन थालेका हुन्। दिवा खाजाकै कारण कृष्ण जस्ता दर्जनौं विपन्न बालबालिकाहरू निमयित विद्यालय आउन थालेको प्रधानाध्यापक नन्द तामाङले बताए। उनले भने कतिले त भोक लाग्यो भन्दै छुट्टि माग्ने गरेका थिए। तर खाजा दिन थालेपछि बिदा माग्न छाडे। विद्यार्थीलाई नियमित विद्यालय उपस्थित गराउनका गाउँपालिकाले सञ्चालन गरेको दिवा खाजा कार्यक्रम प्रभावकारी बनेको छ। आर्थिक वर्ष २०७५०७६ बाट सुरु गरिएको गाउँपालिकाभित्रका ५६ वटा सामुदायिक विद्यालयका ५ कक्षा सम्मका विद्यार्थीलाई दिइएको दिवा खाजाले बालबालिकाको उपस्थिति बढाएको छ। दिवा खाजा कार्यक्रमका लागि गाउँपालिकाले यसवर्ष एक करोड रुपैयाँ विनियोजन गरेको अध्यक्ष मानबहादुर लिम्बुले बताए। दिवा खाजा कार्यक्रमले शैक्षिक गुणस्तरमासमेत सुधार देखिँदै आएको छ, उनले भने। गाउँपालिकाले दिवा खाजाको कार्यक्रम सुरु गरेपछि अध्ययनअध्यापनमा सहजता मिलको छातेडुंगाको नौले आधारभूत विद्यालयका प्रधानाध्यापक देवेन्द्रकुमार मोक्तानले बताए। बिहान बासी भात मात्र खाएर आएको छु बिदा चाहियो भन्दै आधा पढेर विद्यार्थी घर जान्थे, उनले भने, दिवा खाजा कार्यक्रम लागू भएपछि पूरै समय विद्यालयमै बस्छन्। यस्तै, जनकल्याण आधारभूत विद्यालयले दिवा खाजाको तालिका बनाएर हरेक दिन फरकफरक किसिमका खाजा खुवाउँदै आएको शिक्षक दावा दोर्जै मोक्तानले बताए। गाउँपालिका भित्रका सबै सामुदायिक विद्यालयमा दिवा खाजा कार्यक्रम सञ्चालन भएपछि विद्यार्थी संख्या दैनिक बढ्न थालेको त्रिमोहन मावि संक्रान्ति बजारका शिक्षक खगेन्द्र खत्री बताउँछन्। दिवा खाजा कार्यक्रमपछि विद्यार्थी भर्ना संख्या पनि बढेको शिक्षा विकास तथा समन्वय एकाई प्रमुख लिलानाथ पोख्रेलले बताए। शिक्षाको गुणस्तर सुधार्न खाजाले मात्र हुँदैन शिक्षक र अभिभावक पनि जिम्मेवार बन्नुपर्छ, उनले भने। यो कार्यक्रम प्रभावकारी बनाउन सामाजिक संस्था देउराली सोसाइटीले विद्यार्थीलाई टिफिन बट्टासमेत वितरण गरेको संस्थाका कार्यक्रम संयोजक नरबहादुर लिम्बुले बताए। तलब जुटाउन घरघर हेडसर"
जागिर छाडेर च्याउ खेती,"धनगढी : धनगढी उपमहानगरपालिका३ बोराडाँडीका ३४ वर्षीय मनोज पडाल ६ वर्षअघि गैरसरकारी संस्थामा जागिरे थिए। त्यसअघि उनले कक्षा १२ मा पढ्दापढ्दै स्थानीय त्रिभुवन माविमा अध्यापन पनि गरे। अध्ययन गर्दागर्दै स्नाकोत्तरको पढाइ पूरा गरे। अध्ययन र जागिरलाई एकैसाथ अघि बढाएका पडालले गैरसरकारी संस्थामार्फत गाउँ जाँदा अरुलाई स्वरोजगार बन्न सिकाउँथे। जागिरे जीवनभन्दा पनि व्यावसायीक जीवनले सफलता दिलाउने भन्दै अरुलाई सुझाव दिन्थ्ये। लामो समय जागिर गरेका पडाललाई सँधै अरुलाई सुझाव मात्र दिनुभन्दा आफैं गर्नुपर्छ भन्ने सोँच आयो। संस्थामा तलब राम्रै थियो, तर गाउँमा जाँदा अरुलाई दिने सुझावले कहिलेकाँही आफैंलाई गिज्याउँथ्यो। म किन आफैं गरे अरुलाई प्रमाणीत गर्न सकेको छैन भन्ने लाग्यो। अनि जागिर छाडेर आफैं व्यावसायीक च्याउ खेतीमा लागेँ, विगत सम्झिँदै उनले भने। ५० हजार लगानीमा एक टहराबाट सुरु गरेको व्यवसाय अहिले धनगढीका विभिन्न ३ ठाउँ र कैलालीको पहाडी गाउँपालिका चुरेमासमेत विस्तार गरेका छन्।सुरुवाती दिन सम्झिँदै पडाल थप्छन्, थोरै उत्पादन थियो, बजार पाउनै मुस्किल ! कहिलेकाँही त फेरी जागिरै गरौं भन्ने लाग्थ्यो। तर हिम्मत हार्न सकिएन। तर अहिले जति उत्पादन गरे पनि बिक्रीको समस्या छैन। बरु माग अनुसारको उत्पादन पुर्याउन नसक्दा कहिलेकाँही मन खिन्न हुन्छ। जागिर छाडेर च्याउ खेती गरेपछि सुरुमा त उनले परिवारकै साथ पाएनन्। तर विस्तारै आम्दानी देखेपछि सबै परिवार यसैमा होमिए। समाजमा पढे लेखेका मान्छेले कृषि पेशा गर्नुहुन्न भन्ने मान्नेतालाई तोड्दै उनले २०७० मा च्याउ खेती सुरु गरेका हुन्। २०७२ मा उनले च्याउ उत्पादन उद्योग नै दर्ता गरे। पडाल फारवेस्टर्न एग्रो फर्म का नाममा दर्ता गरेका उनले अहिले चार जना कामदारलाई मासिक १२ देखि १५ हजारसम्म तलब खुवाउँदै आएका छन्।यस्तै प्रसस्त जमिन नभएपछि १५ वर्षका लागि वार्षिक ६० हजार तिर्नेगरी डेढ बिघा जमिन भाडामा लिएका छन्। च्याउबाट वार्षिक १२ लाख रुपैयाँ आम्दानी हुने उनी बताउँछन्। च्याउ खेतीबाटै कैलालीको खानाडाँडामा ४ कठ्ठा जमिन र पीकअप गाडीसमेत खरिद गरेका छन्। उनको बजार धनगढी र अत्तरिया हो। दैनिक ४५ किलोसम्म च्याउ बिक्री गर्छन्। पढेलेखेका युवाहरू जागिर र वैदेशिक रोजगारीमा लागि दौडिने मात्र होइन, आफ्नै ठाउँमा केही गर्न सकिन्छ भन्ने उदाहरण बनेका पडाल। कृषिमा भविष्य देखेका पडालले च्याउ खेतीका साथै विभिन्न जातका बिरुवा उत्पादनका लागि नर्सरीसमेत बनाएका छन्।"
चौरासी पूजामा विद्यालयलाई ११ रोपनी जग्गा दान,"सन्धिखर्क : अर्घाखाँचीको पोखराथोकका एक ८४ वर्षीय वृद्धले विद्यालयलाई ११ रोपनी जग्गा दान गरेका छन् । रपाणिनि गाउँपालिका २ पोखराथोक रयलेका रविलाल सार्कीले चौरासी पूजाका अवसरमा विद्यालयलाई जग्गा दान गरेका हुन्। उनले चौरासी पूजामा फजुल खर्च नगरी बालबालिकालाई शिक्षाको ज्योति फैलाउने उद्देश्यले विद्यालयलाई जग्गादान गरेको बताए। पाणिनि गाउँपालिका ३ खिदीममा रहेको ११ रोपनी जग्गा र नगद पाँच हजार रुपैयाँ पाणिनि २ पोखराथोकको रयलेमा रहेको चित्ररम्भा आधारभूत विद्यालयलाई प्रदान गरे । चौरासी पूजामा खर्च नगरी विद्यालयलाई जग्गा दान दिएको वृद्ध सार्कीले बताए । 'मैले गरेको काम सबैका लागि प्रेरणा बनोस् । गाउँको विद्यालयलाई गाउँलेले नै सहयोग गर्नुपर्छ।' विद्यालयमा एक कार्यक्रमका बीच उक्त जग्गाको लालपूर्जा सार्कीले वडाध्यक्ष नेत्रप्रसाद भटराई र विद्यालय व्यवस्थापन समितिका अध्यक्ष गुणनिधि गैरेलाई हस्तान्तरण गरेका हुन् । 'एक दलित परिवारको वृद्ध मानिसले मन ठ्लो बनाएर विद्यालयलाई जग्गा दान गरि समाजकै उदाहरणीय काम गर्नु भएको छ।यसबाट हामी सबैले सिक्न जरुरी छ, 'वडाध्यक्ष नेत्रप्रसाद भटराइले भने,' विद्यालयको विकासमा यो दानले उल्लेखनीय भूमिका खेल्नेछ।' कार्यक्रममा शिक्षक अभिभावक संघका अध्यक्ष माधव गौतम, समाजसेवी रामचन्द्र गौतम विद्यालयका प्रधानाध्याक रामकुमार छिनाललगायतको उपस्थिति रहेको थियो।"
मन्त्रिपरिषद् निर्णयको एक वर्षपछि बल्ल मेडिकल कलेजमाथि कारबाही,"काठमाडौं : चिकित्सा शिक्षा अध्ययनरत विद्यार्थीसँग अवैध शुल्क असुल गर्ने मेडिकल कलेजमाथि कारवाही गर्ने मन्त्रिपरिषद्को निर्णय एक वर्षपछि कार्यान्वयनमा आएको छ। निर्णय कार्यान्वयनमा आएपछि सम्पत्ति शुद्धीकरण अनुसन्धान विभागले अवैध ढंगले अतिरिक्त शुल्क लिने तीनवटा मेडिकल कलेजमा आइतबार छापामा मारेको छ। प्रधानमन्त्री केपी ओलीले गैरकानूनी ढंगले शुल्क असुल्ने मेडिकल कलेजलाई कारवाही गर्ने चेतावनी दिएलगत्तै विभागले छापा मारेको हो। राष्ट्रिय युवा संघको एकता भेलालाई आइतबार दिउँसो सम्बोधन गर्ने क्रममा प्रधानमन्त्री ओलीले गोप्य तरिकाले लिइएको रकम ठगी भएको बताए। उनले भने, मेडिकल कलेज मच्छड (लामखुट्टे ) जस्तै भएर विद्यार्थीलाई रगत तान्ने भाँडो बनाउन भएन। सरकारलाई छक्याएर ठगी गरेको पैसा फिर्ता हुनु पर्छ। एमबीबीएस र बीडीएसमा अध्ययनरत विद्यार्थीबाट सरकारले तोकेभन्दा बढी शुल्क लिने कलेजलाई कारवाही गर्ने निर्णय मन्त्रिपरिषद्ले एक वर्षअघि गरेको थियो। २६ असोज ०७५ मा मन्त्रिपरिषद् बैठकले अवैध ढंगले अतिरिक्त शुल्क असुल गर्ने मेडिकल कलेजलाई कारवाही गर्ने निर्णय गरेको थियो। शैक्षिक शुल्कका नाममा मेडिकल कलेजले लाखौं रुपैयाँ असुलेर ठगी गरेपछि कतिपय कलेजमा विद्यार्थी शुल्क फिर्ताको माग गर्दै आन्दोलनरत छन्। एमबीबीएस र बीडीएसका विद्यार्थीबाट लाखौं रुपैयाँ असुल गरेका १२ मेडिकल कलेजमध्ये नेशनल मेडिकल कलेज, नोबेल मेडिकल कलेज र चितवन मेडिकल कलेजमा सम्पत्ति शुद्धीकरण विभागले आइतबार साँझ छापामा मारेको हो। कलेजले बर्सेनी लाखौं असुल गरेपछि विद्यार्थीले राष्ट्रिय सतर्कता केन्द्रमा उजुरी दिएका थिए। केन्द्रको टोलीले गरेको छानबिनबाट पनि विभिन्न शीर्षकमा कलेजहरूले रकम असुलेको तथ्य सार्वजनिक गरेको छ। आर्थिक वर्ष ०७३७४ सालदेखि नै कलेजले गैरकानुनी शुल्क असुल्दै आएको पाइएको छ। केन्द्रको टोलीले गरेको स्थलगत छानबिनमा १२ मेडिकल कलेजले अवैध ढंगले रकम असुलेको पाइएको हो। कलेजले प्रति विद्यार्थी २ लाखदेखि २५ लाख ४० हजार ५ सय ३२ रुपैयाँसम्म अतिरिक्त शुल्क उठाइएको पाइएको केन्द्रको छानबिन प्रतिवेदनमा उल्लेख छ। मेडिकल कलेजले नानाथरीका शुल्कको नाममा रकम असुलेका छन्। भर्ना, रजिस्ट्रेसन, सम्बन्धन, क्लिनिकल तालिम, प्रयोगशाला, पुस्तकालय, मेडिकल टेस्ट, विद्यार्थी कल्याणलगायत शीर्षकमा अतिरिक्त शुल्क असुल गरिरहेको आन्दोलनरत विद्यार्थीले जनाएका छन्। कलेज प्रशासनले शिक्षक शुल्क, अतिरिक्त क्रियाकलाप, विद्यार्थी कार्यक्रम, इन्टर्न फी, परीक्षा, खेलकुद तथा औषधि, कम्युनिटी फिल्ड, मेडिकल फिल्ड लजिस्टिक, विविधलगायत शीर्षकमा शुल्क असुलिरहेको पीडित विद्यार्थी बताउँछन्। सरकारले शैक्षिक सत्र ०७३७४ मा उपत्यकाभित्रका मेडिकल कलेजले ३५ लाख र उपत्यका बाहिरका मेडिकल कलेजले ३८ लाख ५० हजार रुपैयाँ शुल्क तोकेको थियो। शैक्षिक सत्र ०७४७५ मा उपत्यकाभित्रकाले ३८ लाख ५० हजार र उपत्यका बाहिरकाले ४२ लाख ४५ हजार शुल्क लिन पाउने तोकेको थियो। शिक्षण शुल्कभित्र सबै शुल्क पर्ने भएकोले अन्य शीर्षकमा शुल्क लिन नपाउने कानुनी व्यवस्था छ। यी हुन ठगी गर्ने कलेज सबैभन्दा बढी पोखरास्थित गण्डकी मेडिकल कलेज टिचिङ अस्पतालले ४३ करोड ४ लाख ९० हजार रुपैयाँ असुलेको पाइएको छ। वीरगन्जको नेशनल मेडिकल कलेजले ३२ करोड ५५ लाख ९१ हजार ५ सय रुपैयाँ गैरकानुनी रुपमा असुलेको छ। नोबेल मेडिकल कलेज विराटनगरले ३५ करोड ४७ लाख ४४ हजार, युनिभर्सल मेडिकल कलेज भैरहवाले ३२ करोड ७२ लाख ३० हजार रुपैयाँ ठगेको छ। लुम्बिनी मेडिकल कलेज पाल्पाले ३२ करोड ९६ लाख ८४ हजार, काठमाडौं मेडिकल कलेज सिनामंगलले २७ करोड ८१ लाख ६५ हजार, नेपालगन्ज मेडिकल कलेजले २१ करोड ९१ लाख २५ हजार २ सय, विराट मेडिकल कलेजले १९ करोड ९ लाख ३३ हजार, कलेज अफ मेडिकल साइन्सेज भरतपुरले १० करोड ६१ लाख ५७ हजार, मणिपाल कलेज अफ मेडिकल साइन्सेजले १० करोड ९ लाख, किस्ट मेडिकल कलेज ललितपुरले ५ करोड ९९ लाख ३० हजार र देवदह मेडिकल कलेज रूपन्देहीले ३ करोड ८९ लाख ९४ हजार रुपैयाँ विद्यार्थीबाट बढी असुलेको पाइएको छ। सतर्कता केन्द्रका अनुसार १२ मेडिकल कलेजले विद्यार्थीलाई २ अर्ब ८५ करोड १३ लाख १६ हजार २ सय ९७ रुपैयाँ ठगी गरेको पाइएको छ। एक साताअघि शिक्षामन्त्री गिरिराजमणि पोखरेलले पत्रकार सम्मेलनमा अतिरिक्त शुल्क लिएका कलेजलाई कानुनी दायरामा ल्याउने प्रतिबद्धता व्यक्त गरेका थिए।"
नाइट क्लबमा पूर्वराजाको मस्ती (भिडियो),"काठमाडौं : पूर्वराजा ज्ञानेन्द्र शाह परिवारका सदस्यसहित ठमेलको नाइट क्लबमा पुगेका छन्। शनिबार राति एलओडी (लर्ड अफ ड्रिङ्क्स) नामक नाइट क्लबमा पुगेका उनी त्यहाँ सहभागीहरुको हात समाउँदै नाचेका थिए।ज्ञानेन्द्रको साथमा पूर्वयुवराज्ञी हिमानीसहित साथीहरु पुगेका थिए। पूर्वराजपरिवारको आगमन 'सरप्राइज' भएको क्लबले जनाएको छ। उनीहरुसँग कलाकारहरु रिमा विश्वकर्मा, केकी अधिकारीलगायत क्लबमा उपस्थित युवायुवतीले तस्बिर र सेल्फीसमेत खिचाएका थिए।पूर्व राजा ज्ञानेन्द्र क्लबमा पुगेर नाँचेपछि सामाजिक संजालमा मिश्रित प्रतिक्रिया आएको छ। नाइट क्लबमा पुगेर नाचेको भिडियो ट्वीटरमा शेयर गर्दै राष्ट्रिय प्रजातन्त्र पार्टीका अध्यक्ष कमल थापाले राप्रपाले परिकल्पना गरेको राजासहितको लोकतन्त्रको एक उपमा भन्दै प्रशंसा गरेका छन्। उनले लेखेका छन्,' राप्रपाले परिकल्पना गरेको राजा सहितको लोकतन्त्रको एक उपमा। जनताको राजा,नागरिक राजा।जनताको सुखमा रमाउने,दुःखमा चिन्तित रहने, जनताको साथमा रहने। संबिधानको परिधिभित्र रहने, राष्ट्रियता र राष्ट्रिय एकताको प्रतिकराजसंस्था।' हेर्नुहोस् भिडियो तस्बिर साभार : एलओडी लाउन्जको फेसबुक पेज"

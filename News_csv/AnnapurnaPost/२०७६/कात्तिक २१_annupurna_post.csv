शीर्षक,विवरण
नक्सा सच्याउन कूटनीतिक पहल,"नेपालको भूमि कालापानी र लिपुलेकलाई भारतले आफ्नो पार्दै नयाँ नक्सा जारी गरेको छ। यसले त्यो भूमि अझै छाड्न नचाहेको देखाउँछ। जम्मुकश्मीर दुई भागमा विभाजन गरेपछि भारतले नेपालको भूमिलाई आफ्नोमा पार्दै एकलौटी ढंगमा नक्सा सार्वजनिक गरेको हो। नयाँ नक्सामा कृत्रिम काली नदीबाट वास्तविक काली नदी स्वीकारेको भारतले कालापानी र लिपुलेकमा अझै आधिपत्य कायम राख्न चाहेको छ। नेपालले नक्सा सच्याउन तत्काल कूटनीतिक पहल थाल्नुपर्छ। भारतीय नक्सामा लिम्पियाधुराबाट काली नदी बगेको देखिएको छ। काली नदीको यथार्थको विषयमा नेपालभारतबीच विवाद रहँदै आएको थियो। यो नेपालको भूमि हो। भारतचीन युद्धका बेला ५७ वर्षअघि निर्जन भूमिमा भारतले सैन्य अखडा बनाएको थियो। दुई देश युद्धमा रहेका बखत नेपालका शासकले कतै पनि नढल्किने रणनीतिअनुरुप भारतले भूमि हड्प्दा पनि मौनता साधेको थियो। कालापानीमा कृत्रिम काली नदी बनाएर नेपाली भूभाग अतिक्रमण गरेको थियो। पञ्चायतकालभरि यो मौन रह्यो, बहुदलसँगै कालापानीका विषय उठेको हो। पुराना सन्धि, सम्झौता र नक्सामा लिम्पियाधुराबाट बहने नदीलाई काली उल्लेख भएको छ। सन् ६० दशकमा भारतीय नक्सामा काली नदी लुकाएको थियो। तर, कालापानी र लिपुलेकलाई भारतमा राख्दै आएको थियो। यसमा काली नदी पुनस्र्थापित छ। कालापानी र लिपुलेक मात्र होइन सुस्तालगायतका ७१ स्थान भारतले अतिक्रमण गर्दै आएको तथ्यांक छ। धेरै सीमा स्तम्भसमेत हराएका छन्। यस्ता स्थानमा पनि अतिक्रमण भएको भनिरहेको अवस्थामा उनीहरूले नयाँ नक्सामा त्यो भूभाग पारिदिएका हुन्। विगत पाँच वर्षदेखि नेपाल भारतको सीमांकन भइरहेको छ। कालापानी र सुस्ताको विवादका विषयमा दुवै देशका परराष्ट्र सचिवस्तरीय बैठक बसेर टुंग्याउने सहमति परराष्ट्रमन्त्रीस्तरमा नै भएको थियो। तर, दुवै देशका सचिवबीच बैठक गरी समस्या समाधान गर्न सकेका छैनन्। उल्टै २०७२ जेठ १ मा भारत र चीनले लिपुलेकलाई द्विपक्षीय व्यापारिक कोरिडोर बनाउने सम्झौता गरे। नेपालका कूटनीतिज्ञ बेखबर रहे। नेपालभारतचीनको त्रिदेशीय बिन्दुमा नेपालको सहमति बेगर दुई देशले सम्झौता गरी नेपालको सार्वभौमिकता अवमूल्यन गरेका थिए। तत्कालीन प्रधानमन्त्री सुशील कोइरालाले दुवै देशलाई पत्राचार गरेर त्यो विषयमा ध्यानाकर्षण गराउँदै समाधानका लागि कूटनीतिक नेतृत्वलाई जिम्मा दिए। भूकम्पको पीडा र संविधान जारी गर्ने तयारीमा रहेको नेपालले त्यतिबेला मलिन विरोधमात्र जनाए पनि नेपालमा रहेको तथ्यांक भने बटुलेको थियो। तर, यो विषयमा नेपालले भारत र चीनसँग प्रष्ट कुरा राख्न सकेको पाइँदैन। भारतले काली नदीको यथार्थ स्वीकारेका कारण अब नेपालले कूटनीतिक चतुर्यार्इंलाई प्रदर्शन गर्ने बेला आएको छ। सुगौली सन्धिमा काली नदीसम्मको भूभाग नेपालको भएको स्पष्ट छ। यो मौकाको फाइदा उठाएर नेपालले कालापानीबाट भारतीय सेना हटाउने मात्र होइन, लिपुलेक र कालापानी लिम्पियाधुरासम्मको भूभागमा दाबी गर्नुपर्छ। आफ्नो भूमि फिर्ता गराउनेदेखि चीनभारतको बीचको द्विपक्षीय व्यापार सम्झौता सच्याउन लगाउनुपर्छ। परराष्ट्र मन्त्रालयले विज्ञप्ति जारी गरी कालापानी क्षेत्र नेपालको भूभाग भएकामा सरकार स्पष्ट छ भनेको छ। दुई मुलुकबीच सुल्झाउन बाँकी रहेका सीमासम्बन्धी विषय आपसी सहमतिमा टुंग्याउन आवश्यक रहेको तर एकपक्षीय ढंगले लिएको निर्णय नेपाल सरकारलाई मान्य नहुने पनि बताएको छ। सरकार अन्तर्राष्ट्रिय सीमाना रक्षाका लागि प्रतिबद्ध रहेको जनाउँदै ऐतिहासिक दस्ताबेज एवं तथ्य प्रमाणका आधारमा कूटनीतिक माध्यमबाट समाधान गर्न पनि सरकारले जानकारी गराएको छ। तर, यो समस्या सम्बोधन गर्न वक्तव्य मात्र होइन कडा कूटनीतिक प्रतिवाद आवश्यक छ। दुई ठूला शक्तिको बीचमा रहेको नेपालका कूटनीतिज्ञ चनाखो बन्न आवश्यक छ । मुलुक आकारमा साना ठूला हुन सक्छन्। आफ्नो भूगोल र जनताको रक्षा मुलुकको पहिलो प्राथमिकता हुनुपर्छ। कूटनीतिक हैसियत बराबरी नै हो। सामान्य लोभ लालचमा परेर हो मा हो मिलाउने कूटनीति अन्त्य हुनुपर्छ। हीनभाव नबोकी इतिहासमा झैं सबल कूटनीति देखाउन सक्नुपर्छ।"
ल्याण्डफिल निर्माण ढिलाइ : पुसबाट मात्र फोहोर फाल्न मिल्ने,"काठमाडौं : काठमाडौंको बञ्चरे डाँडामा स्यानेटरी ल्याण्डफिल साइट निमार्णमा ढिलाइ भएको छ। दसैंतिहार लगत्तै फोहोर फाल्न मिल्ने भनिए पनि त्यो पूरा हुन सकेको छैन। सहरी विकासमन्त्री मोहम्मद इस्तियाक राईले बैशाख १२ गते ल्याण्डफिल साइट निमार्णको शिलान्यास गरेका थिए। दुई महिनामा नै फोहोर व्यवस्थापन गर्न सकिने गरी पूर्वाधार बन्ने घोषणासमेत गरिएको थियो। सहरी विकास तथा भवन निर्माण विभागले बैशाख २२ मा लुम्बिनीकोशी एण्ड न्यौपाने जेभीलाई एक वर्षमा काम सम्पन्न गर्ने गरी ठेक्का सम्झौता गरेको थियो। निर्माण कम्पनीका प्रतिनिधि निरञ्जन खनाल पुसबाट मात्रै पहिलो चरणमा फोहोर फाल्न मिल्ने बताउँछन्। पहिलो चरणमा फोहोर प्रशोधन केन्द्रको भवन निर्माण कार्य भइरहेको छ। भवनको डीपीसी भइसकेको छ। फोहोर व्यवस्थापन गर्ने स्थानमा खन्ने काम भइरहेको छ। ल्याण्डफिल साइटमा जियोमेम्रेन बिछ्याउने काम सुरु भैसकेको छ, खनालले भने, कुनै अवरोध भएन भने पुस अन्तिमसम्मा फोहोर फाल्न सकिन्छ। डिजाइन परिर्वतन र सडक अवरोधले ढिलाइ भएको खनाल बताउँछन्। डिजाइन परिवर्तन हुँदा एक महिनासम्म काम गर्न पाएनौं, उनले थपे, सिसडोलको फोहोर पहिरो जाँदा २ महिना २० दिन सडक अवरुद्ध भयो। दसैं तिहारमा काम हुन पाएन। सम्झौता अवधिमै निर्माण सम्पन्न हुने खनालको दावी छ। हाल निर्माण भइरहेकोले फोहर व्यवस्थापनमा पटकपटक आउने समस्या छिट्टै अन्त्य हुने सहरी विकास तथा भवन निर्माण विभागका उपमहानिर्देशक आपद्यकुमार मैनालीले बताए। हाल फोहोर व्यवस्थापन गरिँदै आएको सिसडोलभन्दा करिब दुई किलोमिटर अगाडि बन्चरेडाँडो छ। ल्याण्डफिल साइटमा धादिङ जिल्लाको धुनीबेंसी१ का केही भूभाग र नुवाकोट ककनी गाउँपालिका २ र ३ का केही भूभाग पर्छन्। ल्याण्डफिल साइट निर्माण क्षेत्रको क्षेत्रफल एक हजार ७ सय १९ रोपनी छ। धादिङ र नुवाकोटका स्थानीयले थप पाँच हजार रोपनी जग्गा अधिग्रहण गर्नुपर्ने माग गर्दै आएका छन्। हाल अधिग्रहण भएको क्षेत्रभन्दा तीन किलोमिटर वरपर अधिग्रहण गर्नुपर्ने स्थानीयको सरकारसँग माग छ। यो ल्याण्डफिल साइटले उपत्यकाको फोहर ५० वर्षसम्म धान्न सक्ने बताइएको छ। काठमाडौं उपत्यकाको फोहोर व्यवस्थापन बन्चरेडाँडामा गर्न सरकारले २५ वर्षअघि नै निर्णय गरेको थियो। ल्यान्डफिल साइटको कन्सेप्चुअल डिजाइन २०५८०५९ मै बनेको थियो। जापान सहयोग नियोग (जाइका)ले बनाएको डिजाइनअनुसार ल्यान्डफिलसाइट निर्माण गर्न एक अर्ब ८६ करोड लागत अनुमान गरेको थियो। सहरी विकास मन्त्रालयले भने जम्मा एक अर्ब ६५ करोडमै यसको पूर्वाधार बनाउन सकिने अनुमान गरेको छ। सोहीअनुसार पूर्वाधार निर्माणका लागि पहिलो चरणको काम सुरु भएको हो। २०७५ मंसिर १७ गतेको मन्त्रिपरिषद् बैठकले सहरी विकास मन्त्रालयलाई पूर्वाधार निर्माणको जिम्मेवारी दिने निर्णय गरेको थियो। सरकारले दीर्घकालीन ल्यान्डफिल साइट बनाउनकै निम्ति आवश्यक पूर्वाधार निर्माण गर्न चैत्रमा मात्रै पोनै दुई अर्ब रुपैयाँ निकासा गरेको थियो। उपत्यकामा दैनिक उत्सर्जन हुने करिब एक हजार मेट्रिक टन फोहोर सिसडोलमा व्यवस्थापन गरिँदै आएको काठमाडौं महानगरपालिकाका वातावरण व्यवस्थापन विभागका प्रमुख हरिकुमार श्रेष्ठले बताए। सुरुमा काठमाडौं महानगरपालिका, ललितपुर महानगरपालिका र किर्तिपुर नगरपालिकाको मात्रै फोहोरको व्यवस्थापन सिसडोलमा गरिँदै आएको थियो। हाल काठमाडौं, ललितपुर र भक्तपुरका १७ वटा नगरपालिकाको फोहोर पनि सिसडोलमा फालिँदै आएको आएको श्रेष्ठले बताए। काठमाडौं महानगरबाट पाँच सय १६, कीर्तिपुर नगरपालिकाबाट ६, कागेश्वरी मनहराबाट २०, चन्द्रागीरिबाट ३०, गोकर्णेश्वरबाट ६०, टोखाबाट ३५, तार्केश्वरबाट ३५, बुढानिलकण्ठबाट ३५, दक्षिणकालीबाट १५, नागार्जुनबाट ३५, शंखरापुरबाट ८, ललितपुर महानगरबाट एक सय ३०, गोदावरीबाट २५, महालक्ष्मीबाट ३०, मध्येपुरथिमीबाट ३०, चाँगुनारायणबाट १५ र सुर्यविनायकबाट २५ मेट्रिकटन फोहोर संकलन हुँदै आएको श्रेष्ठले बताए।"
सवारी रुट इजाजत डिजिटाइज गरिने,"काठमाडौं : सवारी रुट इजाजत डिजिटाइज गरिने भएको छ। यातायात व्यवस्था विभागले रुट इजाजतलाई डिजिटाइज गर्ने तयारी गरेको हो। विभागका महानिर्देशक गोगनबहादुर हमालले रुट इजाजतलाई एकीकृत गर्न डिजिटाइजको तयारी गरिएको जानकारी दिए। विभागले यातायात कार्यालयमा कागजको प्रयोगलाई क्रमसः विस्थापित गर्ने रणनीतिअनुरुप डिजिटाइज गर्न खोजेको छ। विभागले २०७२ सालदेखि कागजी लाइसेन्स (सवारी चालक अनुपतिपत्र) स्मार्ट कार्डमार्फत वितरण गर्दै आइरहेको छ। लाइसेन्सको आवेदन पनि अनलाइनमार्फत भर्न मिल्ने व्यवस्था गरिसकेको छ। यातायातका सबै सेवालाई सेवाग्राहीमैत्री बनाउने नीतिअनुसार रुट इजाजत डिजिटाइज गर्न खोजिएको खोजिएको हमालले बताए। सवारी रुट इजाजत ढड्डा (कागजी अभिलेख)मा राख्ने गरिएको छ। हालको व्यवस्थाअनुसार कुनैसडकमा कति सवारीले सञ्चालन अनुमति प्राप्त गरेका छन्। विभाग र यातायात कार्यालयसँग एकीकृत विवरण छैन। सडकको क्षमताअनुसार सवारी सञ्चालन भइरहेका छन् कि छैनन् भन्ने यकिन विवरणको अभाव छ। रुट इजाजतको डिजिटाइज गर्दा सवारीको संख्यासँगै सडक (माटे, कच्ची, ग्रावेल, मौसमी, पक्की) को विवरण पनि समावेश गरिनेछ। सडकको पनि विवरण हुने भएकाले कुनैरुटमा कति सवारीलाई इजाजत दिन सकिन्छ भन्ने विवरण कम्प्युटरमा सिञ्चत हुन्छ। सार्वजनिक यातायातले प्रत्येक चारचार महिनामा सवारी रुट इजाजत नवीकरण गर्नुपर्ने हुन्छ। कम्प्युटर प्रणालीअनुसार रुट इजाजत व्यवस्थित नभएकाले सवारी धनीको मागका आधारमा रुट इजाजत वितरण हुँदै आइरहेको छ। डिजिटाइजसँगै यातायात कार्यालयसँग रुटको एकीकृत तथ्यांक हुनेछ। सडकको क्षमता तथा यात्रुुको मागका आधारमा नयाँ रुट इजाजत वितरण गर्न सहज हुने विभागको अपेक्षा छ। विभागले यातायात क्षेत्रको सिन्डिकेट अन्त्य गर्दा प्रतिस्पर्धाका आधारमा रुट इजाजत वितरण गरिने उद्घोष गरेको थियो। त्यसका लागि महेन्द्र राजमार्गमाबाट उत्तरतर्फको पहाडी र हिमाली सडकको अध्ययन गरेको थियो। तर, मुलुुक संघीय व्यवस्थामा गएसँगै यातायात कार्यालय विभागबाट प्रदेश मातहतमा गएका छन्। रुट अध्ययनको प्रतिवेदन प्रदेशमार्फत यातायात कार्यालयमा पठाइएको थियो। प्रतिस्पर्धाको आधारमा रुट इजाजत दिने प्रक्रिया अघि बढ्न सकेको छैन। कागजी दस्तावेजका आधारमा रुट इजाजको विवरण एकीकरण गर्न झन्झटिलो छ। एउटा यातायात कार्यालयले वितरण गरेको रुट इजाजतको अभिलेख अर्को कार्यालयको सहज पहुँचमा छैन, हमालले भने, रुट इजाजतलाई डिजिटाइज गर्न सकिए कम्प्युटरबाट हेर्न सकिन्छ। यातायात समितिको एकाधिकार अन्त्य हुनु अघिसम्म समितिको सिफारिसको आधारमा रुट इजाजत दिइने गरिएको थियो। समिति यातायात कम्पनीमा रुपान्तरित भएका छन्। नयाँ कम्पनी पनि थपिने क्रममा छन्। कम्पनीमार्फत सञ्चालन भएका यातायात सेवालाई व्यवस्थित र परादर्शी बनाउन पनि रुट इजाजत डिजिटाइज गर्नुपर्ने अवस्था सिर्जना भइसकेको उनको भनाइ छ। यातायात व्यवस्था विभागका परामर्शदाता ईपदमबहादुुर शाहीले रुट इजाजतलाई डिजिटाइज गर्ने प्रक्रिया अघि बढाउन लागिएको बताए। कम्प्युटर सफ्टवेयरमार्फत रुट इजाजत डिजिटाइज गर्ने हो। थोरै खर्चमा सफ्टवेयर निर्माण गर्न सकिन्छ। यसका लागि विभागले यातायात कार्यालयसँग छलफल पनि चलाएको छ। उनका अनुसार रुट इजाजतलाई डिजिटाइज गर्न कार्यालय पनि सकारात्मक देखिएका छन्।"
रिचार्ज कार्ड छपाइमा कानुन उल्लंघन,"काठमाडौं : नेपाली मुद्रण उद्योगले कानुनविपरीत दूरसञ्चार कम्पनीको रिचार्ज कार्ड छाप्ने गरेको पाइएको छ। औद्योगिक व्यवसाय ऐन, २०७३ मा रिचार्ज कार्ड सुरक्षित मुद्रण (सेक्युरिटी प्रिन्टिङ) मा छाप्नुपर्ने उल्लेख छ। नेपालमा अहिलेसम्म सुरक्षित मुद्रणसम्बन्धी मापदण्ड नै छैन। नेपाल टेलिकमको रिचार्ज कार्ड हाल मिराज प्रिन्टिङ सोलुसन प्रालिले छापिरहेको छ। ऐनअनुसार अनुसूची१ को दफा ७ सँग सम्बन्धित अनुमति लिनुपर्ने उद्योगमा सुरक्षात्मक छपाइ उद्योगसमेत राखिएको छ। सोही ऐनको दफा ५ मा यस्ता उद्योगले दर्ताअघि उद्योग तथा लगानी प्रवद्र्धन बोर्डबाट अनुमति लिनुपर्ने प्रावधान छ। यद्यपि, हालसम्म कुनै पनि सुरक्षात्मक छपाइ उद्योगले अनुमति नलिएको बोर्डले जानकारी दिएको छ। उद्योग विभागका निर्देशक प्रेम लुईंटेलले त्यस्ता उद्योगलाई बोर्डले अनुमति नदिएको पुष्टि गरे। सुरक्षण छपाइका लागि हाल कुनै पनि उद्योगलाई अनुमति प्रदान गरिएको विभागमा प्राप्त अभिलेखबाट देखिएको छैन,उनले भने। कानुनी व्यवस्था नभइ स्वदेशी उद्योगलाई रिचार्ज कार्ड छाप्न दिइएको पाइएको छ। निर्देशनपछि कानुन उल्लंघन स्वदेशी मुद्रण उद्योगले रिचार्ज कार्ड छाप्न दौडधूप गर्यो। सार्वजनिक लेखा समितिले स्वदेशी मुद्रण उद्योगलाई रिचार्ज कार्ड छपाइको जिम्मा दिन तत्काल आवश्यक ठान्यो। २०७२ भदौ १८ मा समितिले सञ्चार तथा सूचनाप्रविधि मन्त्रालय र नेपाल टेलिकमलाई निर्देशन दियो, रिचार्ज कार्ड छपाइमा स्वदेशी उद्योगलाई उचित मूल्यांकन गरी सहभागी गराऊ। नेपाल टेलिकमले आफ्नो बोलपत्रमा संशोधन गर्दै स्वदेशी उद्योगलाई समावेश हुने गरी रिचार्ज कार्ड खरिदको व्यवस्था गर्यो। तर सञ्चार तथा सूचना प्रविधि मन्त्रालयले कुनै नीतिगत व्यवस्था नगरी बोलपत्रमा उल्लेख थियो। स्वदेशीले पाउनुपर्छ लेखा समितिका सचिव रोजनाथ पाण्डेले कानुन मिचेर स्वदेशी उद्योगलाई सहभागी गराउन नमिल्ने बताए। उनले नीतिगत व्यवस्था गरेर स्वदेशी उद्योगलाई प्रतिस्पर्धामा सहभागी गराउनुपर्ने बताए। उनले भने, हामीले सरकारलाई सुरक्षात्मक छपाइमा स्वदेशी उद्योगलाई सहभागी गराउ भनेको हो। तर कानुन मिचेर सहभागी हुनेगराउने छुट कसैलाई छैन। नीतिगत व्यवस्था गर्नुपर्छ। स्टिकर पनि छपाउन दबाब अन्तःशुल्क स्टिकर छपाइमा समेत स्वदेशी उद्योगलाई सहभागी गराउन लेखा समितिले दियो। तर आन्तरिक राजस्व विभागले पुरानै प्रक्रियामार्फत स्टिकर छपाउन टेन्डर आह्वान गर्यो। समितिले तत्काल पत्राचार गर्दै उक्त टेन्डर स्थगित गर्न निर्देश दियो। अर्थ मन्त्रालयले यसका लागि कानुनी आधार खोजी गर्यो। सोही क्रममा अर्थले उद्योग मन्त्रालयलाई पत्राचार गर्दै सुरक्षण मुद्रणमा दर्ता भएको अभिलेखबारे सोध्यो। उद्योग विभागले सुरक्षात्मक छपाइका लागि हालसम्म कुनै पनि उद्योगलाई अनुमति प्रदान गरिएको विभागमा प्राप्त अभिलेखबाट नदेखिएको भन्ने जवाफ पठाएको थियो। सुरक्षण मुद्रण उद्योग दर्ताका लागि हालसम्म कुनै मापदण्ड तय नभएको विभागले जनाएको छ। अनुमति नलिएको उद्योगलाई सुरक्षण मुद्रणको जिम्मा दिन नमिल्ने अर्थ मन्त्रालयका एक उच्च अधिकारीले बताए। उनले भने, सुरक्षात्मक छपाइ जस्तो संवेदनशील विषयमा मापदण्ड बिना स्वीकृति दिन मिल्दैन। मस्यौदा बन्यो, अनुमोदन भएन मापदण्डका लागि २०७१ चैत १८ मा अर्थ मन्त्रालय अन्तर्गत राजस्व व्यवस्थापन महाशाखाले नेपालमा सुरक्षित मुद्रण उद्योगलाई मान्यता दिने सम्बन्धमा अध्ययन गर्न उद्योग विभागका महानिर्देशकको संयोजकत्वमा राष्ट्र बैंक, आन्तरिक राजस्व विभाग, अर्थ मन्त्रालय, सञ्चार तथा सूचना प्रविधि मन्त्रालय, मुद्रण विभाग, कानुन मन्त्रालयलगायत सम्बन्धित निकायका प्रतिनिधिसहित सात सदस्यीय कार्यदल गठन गरेको थियो। मुद्रण विभागले छपाइको जिम्मा आफूले पाउनुपर्ने अडान राख्दै तत्कालीन अवस्थामा कार्यदल बहिस्कार नै गरेको अर्थ मन्त्रालयका सहसचिव धनीराम शर्मा बताउँछन्। उनी भन्छन्, कार्यदलमा म पनि सदस्य थिएँ। हामीले मापदण्डको मस्यौदा बनाएर बोर्डमा पठायौं। तर मापदण्ड अहिलेसम्म स्वीकृत भएको छैन। लेखा समितिले निर्देशन दिएपछि २०७२ मंसिर २९ मा तत्कालीन औद्योगिक प्रवद्र्धन बोर्डको बैठकले सुरक्षित मुद्रण उद्योग दर्ताका लागि तय गर्नुपर्ने मापदण्ड सिद्धान्ततः स्वीकृत गरी लागू गर्ने प्रस्ताव गर्यो। प्रस्ताव आगामी बैठकमा पेस गर्ने निर्णय गरेको थियो। तर, त्यसपछिको १२ पटकको बैठकमा पनि प्रस्तावले स्थान पाएन।"
नेपालचीन रेल बैठक काठमाडौंमा,"काठमाडौं : नेपालचीनबीच अन्तरदेशीय रेलसेवा निर्माणसम्बन्धी पाँचौं चरणको वार्ता काठमाडौंकेरुङ रेलमार्गको सम्भाव्यता अध्ययनमा केन्द्रित हुने भएको छ। केरुङसम्म निर्माण हुने चरणमा रहेको रेल्वे सेवा विस्तार गरी काठमाडौं ल्याउनेसम्बन्धी वार्ता डिसेम्बरभित्र काठमाडौंमा आयोजना गर्न दुवै पक्ष सहमत भएका छन्। चिनियाँ टोलीको भ्रमणमा नेपाली पक्षले काठमाडौंकेरुङ रेलमार्ग सम्भाव्यता अध्ययन कार्यान्वयनको चरणमा लग्ने विषयमा केन्द्रित हुने भौतिक पूर्वाधार तथा यातायात मन्त्रालयको गुणस्तर तथा वैदेशिक सहयोग महाशाखा हेर्ने सहसचिव गोपालप्रसाद सिग्देलले जानकारी दिए। अन्तरदेशीय रेल्वे सेवा विस्तार सम्बन्धमा प्रत्येक वर्ष दुई पटक नेपालचीनबीच रेल सेवा विस्तारसम्बन्धी द्विपक्षीय वार्ता हुँदै आएको छ। असारमा चौथो चरणको वार्ता चीनमा आयोजना गरिएको थियो। यस पटकको वार्ता नेपालमा हुँदै छ। चिनियाँ राष्ट्रपति सी चिनफिङबाट असोजमा भएको दुईदिने भ्रमणका क्रममा काठमाडौंकेरुङ रेलमार्गको सम्भाव्यता अध्ययन गर्ने विषयमा सम्झौता भएको थियो। भौतिक पूर्वाधार तथा यातायात मन्त्रालय र चीनको यातायात मन्त्रालयबीच नेपाल अन्तरदेशीय रेल्वे सेवा विस्तारसम्बन्धी परियोजनाको सम्भाव्यता अध्ययनका लागि सम्झौता भएको थियो। काठमाडौंकेरुङ रेलमार्गको सम्भाव्यता अध्ययन चीनबाट हुने निश्चित छ। यसलाई छिटो सम्पन्न गर्नुपर्छ भन्ने पक्षमा छौं, सिग्देलले भने, अध्ययनका लागि चिनियाँ टोलीलाई सहजीकरण गर्नुपर्ने दायित्व छ। सम्भाव्यता अध्ययनलाई कसरी छिटो र तीव्र गतिमा सम्पन्न गर्न सकिन्छ भनेर छलफल गर्ने तयारीमा जुटेको सिग्देलले बताए। चिनियाँ टोलीले सम्भाव्यता अध्ययनका लागि रेलमार्ग निर्माण हुने क्षेत्रको नक्सा, जनसंख्या, घरटहरा, निकुञ्ज र जंगलको विवरण माग गरेको थियो। यस पटकको वार्ताको मुख्य एजेन्डा काठमाडौंकेरुङ रेलमार्ग सम्भाव्यता अध्ययनमा केन्द्रित हुनेछ। सम्भाव्यता अध्ययनका लागि चीनसँग सम्झौता भइसकेको छ। चीनको आर्थिक तथा प्राविधिक सहयोगमा रेलमार्गको सम्भाव्यता अध्ययन हुनेछ। काठमाडौंमा हुने वार्ताले सम्भाव्यता अध्ययनका लागि नेपाली पक्षले गर्नुपर्ने कामको टुंगो लगाइनेछ। चीनमा आयोजना भएको वार्तामा पनि सम्भाव्यता अध्ययन पूर्व नेपालको तर्फबाट हुनुपर्ने कामको विषयमा छलफल भएको थियो। उक्त वार्तामा चिनियाँ टोलीले सम्भाव्यता अध्ययनका लागि रेलमार्ग निर्माण हुने क्षेत्रको नक्सा, जनसंख्या, घरटहरा, निकुञ्ज र जंगलको विवरण माग गरेको थियो। यस पटकको वार्तामा पनि चीनले नेपालसँग यस्तै विवरण माग गर्न सक्ने मन्त्रालयका अधिकारीको भनाइ छ। सम्भाव्यता अध्ययनका लागि आवश्यक कागजात तथा रेखांकन स्थलमा पर्ने विवरण प्राप्त गरेपछि चीनले प्रक्रिया अघि बढाउनेछ। चिनियाँ पक्षले सम्भाव्यता अध्ययन गर्न केकस्तो विवरण माग गर्छन् भन्ने टुंगो लागिसकेको छैन। सम्भाव्यता अध्ययनका लागि आवश्यक पर्ने विवरण छिटो उपलब्ध गराउन मन्त्रालय तत्पर अवस्थामै रहेको सिग्देलको भनाइ छ। सम्भाव्यता अध्ययनले अनुमानित लागत र रेलमार्ग संरचनाको प्रारम्भिक टुंगो लगाउनेछ। यो अध्ययनका आधारमा विस्तृत परियोजना प्रतिवेदन (डीपीआर) र निर्माण मोडालिटीको टुंगो लाग्नेछ। काठमाडौंकेरुङ रेलमार्गको पूर्वसम्भाव्यता अध्ययन सम्पन्न भइसकेको छ। चीनकै आर्थिक तथा प्राविधिक सहयोगमा सम्भाव्यता अध्ययन गरिएको हो। २०७५ मंसिरमा नेपाल भ्रमणमा आएको चीनको नेसनल रेल्वे अथोरिटीका डेपुटी एडमिनिस्ट्रेटिभको नेतृत्वको टोलीले काठमाडौंकेरुङ रेलमार्गको पूर्वसम्भाव्यता अध्ययन प्रतिवेदन नेपाललाई हस्तान्तरण गरेको थियो। पूर्वसम्भाव्यता अध्ययनअनुसार रेलमार्ग सञ्चालन गर्न सकिने देखिएको छ। जटिल भौगोलिक संरचनामा रेलमार्ग निर्माण गर्नुपर्ने हुन्छ। रेलमार्ग निर्माण गर्दा बढीमा तीन प्रतिशतभन्दा उकालो नचढ्ने गरी बनाउने गरिन्छ। रेलमार्ग बनाउँदा सय मिटरसम्म बढीमा तीन मिटरको मात्रै उचाइ हुन सक्ने र सोभन्दा बढी भए रेल जान नसक्ने अन्तर्राष्ट्रिय तथा प्राविधिक अभ्यास छ। तसर्थ, ३ प्रतिशतभन्दा कम उकालो जान सक्ने गरी रेलमार्ग बनाउनुपर्ने भएकाले खोलामा पुल, पहाडमा सुरुङ र उकालो हुने अवस्थामा अनिवार्य लामो घुम्ती बनाउनुपर्छ। रसुवागढी सीमा नाकादेखि काठमाडौंसम्मको दूरी पनि ७२२५ किलोमिटर हुने प्रतिवेदनमा उल्लेख छ। रेलमार्गको ९८५ प्रतिशत खण्ड पुल तथा सुरुङमा रहनेछ। यसमा चार वटा स्टेसन रहनेछ भने सातवटा सुरुङमार्ग निर्माण गर्नु पर्नेछ। आयोजना सम्पन्न गर्न नौ वर्ष लाग्ने प्रतिवेदनमा उल्लेख छ। रेलमार्ग निर्माण गर्न करिब ३ खर्ब रुपैयाँ लाग्ने प्रारम्भिक अनुमान छ।"
किवीका लागि छुट्टै कोल्ड स्टोर,"दोलखा : सुरक्षित भण्डारण र अफ सिजनमा बिक्री गरी मनग्य आम्दानी लिन फलको राजा किवीका लागि छुट्टै कोल्ड स्टोर निर्माण सुरु गरिएको छ। किवीको पकेट क्षेत्र भीमेश्वर नगरपालिका८, बोचमा ४ करोड २२ लाखको लागतमा किवीको छुट्टै कोल्ड स्टोर निर्माण सुरु गरिएको हो। अघिल्लो आवमा करिब ३० टन किवी उत्पादन भएको बोचलाई पकेट क्षेत्र मानेर प्रदेश ३ सरकारको मुख्य लगानीमा छुट्टै कोल्ड स्टोर निर्माण सुरु गरिएको तिलोत्तमा हिमाली फुड प्रोडक्सन एन्ड रिसर्च सेन्टरकी सञ्चालक उषा थापाले जानकारी दिइन्। भीमेश्वर नगरपालिकाका१, ३, ६, ७, ८ र ९ वडामा विभिन्न फर्म तथा कृषकले व्यावसायिक रूपमा किवी खेती गरिरहेका छन्। प्रदेश ३ सरकार, भीमेश्वर नगरपालिका तथा तिलोत्तमा हिमाली फुड प्रोडक्सन एन्ड रिसर्च सेन्टर प्रालिको संयुक्त लगानीमा कोल्ड स्टोर निर्माण सुरु गरेको रिसर्च सेन्टरकी सञ्चालक थापाले बताइन्। कोल्ड स्टोर निर्माणका लागि कुल लागतको ७० प्रतिशत प्रदेश ३ सरकारले उपलब्ध गराउने र बाँकी ३० प्रतिशतमध्ये १५ प्रतिशत भीमेश्वर नगरपालिका तथा १५ प्रतिशत रिसर्च सेन्टरले लगानी गर्ने सञ्चालक थापाको भनाइ छ। कोल्ड स्टोरमा एकैपटक दुई सय टन किवी भण्डारण गर्न सकिने क्षमता रहेको उनले बताइन्। किवीको ग्रेडिङ, प्याकेजिङ, बजारीकरण गर्ने तथा यसबाट उत्पादन हुने जुस, वाइनलगायत अन्य वस्तु उत्पादन गर्ने योजनामा रहेका स्थानीयलाई कोल्ड स्टोर निर्माणले थप मद्दत पुग्ने किवी कृषकको भनाइ छ। कोल्ड स्टोर निर्माण सम्पन्न भएपछि तत्काल एक सय टन किवी भण्डारण तथा बाँकी अन्य फलफूल र कृषि उपज भण्डारणका लागि प्रयोग गरिने बताइएको छ। किवीफल, आलुचा, सुन्तला, कागतीजन्य खाद्यवस्तु संकलन, प्रशोधन र बजारीकरण, विभिन्न तरकारी, फलफूल, कन्दमुल, च्याउ, रेन्बो ट्राउट बिक्रीवितरण गर्ने उद्देश्यले स्थापित रिसर्च सेन्टरले किवीको व्यावसायिक उत्पादन सुरु गरेको छ।"
"उपनिर्वाचनको उम्मेदवारी दर्ता आज, हेर्नुहोस् कार्यतालिका","काठमाडौं : प्रतिनिधिसभा र प्रदेशसभा उपनिर्वाचनका लागि बिहीबार उम्मेदवारी दर्ता हुँदैछ। मंसिर १४ गते हुने उपनिर्वाचनका लागि बिहीबार बिहान १० देखि दिउँसो १ बजेसम्म उम्मेदवारी दर्ताको समय निर्धारण गरिएको निर्वाचन आयोगले जनाएको छ। स्थानीय तहको उम्मेदवारको मनोनयन दर्ता भने एक सातापछि तोकिएको आयोगले जनाएको छ। प्रतिनिधिसभाको कास्की निर्वाचन क्षेत्र २, प्रदेशसभाका तीन वटा र स्थानीय तहका रिक्त पदका लागि उपनिर्वाचन हुन लागेको हो। कास्की २ बाट निर्वाचित नेकपाका सांसद रवीन्द्र अधिकारीको हेलिकप्टर दुर्घटनामा निधन भएको थियो। तीन जना प्रदेशसभा सदस्यको पनि निधनपछि पद रिक्त भएको थियो। आयोगका अनुसार दाङको क्षेत्र ३ को (ख), बाग्लुङको क्षेत्र २ को (ख) र भक्तपुर क्षेत्र १ को (ख) मा रिक्त प्रदेशसभा सदस्यको निर्वाचन हुँदैछ। आयोगका अनुसार प्रतिनिधिसभा सदस्य १, प्रदेशसभा सदस्य ३ र स्थानीय तहअन्तर्गत उपमहानगर प्रमुख १, अध्यक्ष ३, उपाध्यक्ष १ र वडा अध्यक्ष ४३ गरी ३७ जिल्लाका ५२ स्थानमा उपनिर्वाचन हुन लागेको हो। आयोगले बिहीबार दिउँसो १ बजेदेखि ३ बजेसम्म मनोनयनपत्र दर्ता भएको उम्मेदवारको सूची प्रकाशन गर्ने, २२ गते बिहान ११ बजेदेखि अपरान्ह ५ बजेसम्म उम्मेदवारको विरोधमा उजुरी दिने, २३ गते मनोनयनपत्र र उजुरीउपर जाँचबुझ गर्ने, २३ गते नै मनोनयन भएका उम्मेदवारको नामावली प्रकाशन गर्ने, २४ गते बिहान १० बजेदेखि दिउँसो १ बजेसम्म उम्मेदवारले नाम फिर्ता लिने, २४ गते दिउँसो ३ बजेदेखि अपरान्ह ५ बजेसम्म उम्मेदवारको अन्तिम नामावली प्रकाशन गर्ने तय गरेको छ। प्रमुख आयुक्त दिनेशकुमार थपलियाका अनुसार २५ गते बिहान ११ बजेदेखि अपरान्ह ४ बजेसम्म उम्मेदवारलाई निर्वाचन चिह्न प्रदान गरिने बुधबार पत्रकार सम्मेलनमा जानकारी दिए। स्थानीय तहका रिक्त सदस्यका लागि कात्तिक २७ गते उम्मेदवारी दर्ताको कार्यक्रम रहेको आयोगले जनाएको छ। आयोगले उम्मेदवारको चुनावी खर्चको सीमा भने अघिल्लै निर्वाचनको निर्धारण गरिएको जनाएको छ। आयोगले उपमहानगरपालिका प्रमुखको लागि साढे ५ लाख, वडा अध्यक्षका लागि साढे २ लाख, नगरपालिकाको वडा अध्यक्षका लागि २ लाख, गाउँपालिका अध्यक्ष र उपाध्यक्षका लागि साढे ३ लाख र वडा अध्यक्षका लागि डेढ लाख रुपैयाँ खर्च सीमा तोकेको छ। प्रदेशसभा सदस्य उम्मेदवारका लागि १५ लाख र प्रतिनिधिसभा सदस्य उम्मेदवारका लागि २५ लाख रुपैयाँ खर्चको सीमा तोकिएको प्रमुख आयुक्त थपलियाले जानकारी दिए। आयोगले राजनीतिक दल तथा उम्मेदवारलाई चुनाव प्रचारप्रसारका लागि प्रतिनिधिसभा र प्रदेशसभा सदस्यको हकमा १६ दिन र स्थानीय तहका उम्मेदवारको हकमा १० दिन दिएको छ। आयोगले कात्तिक ८ गते नै निर्वाचन आचारसंहिता लागू गरिसकेको छ। निर्वाचनलाई स्वच्छ, निष्पक्ष र धाँधलीरहित बनाउन आयोगले आचारसंहिता कार्यान्वयनमा कडाइ गर्ने जनाएको छ। चुनावको सुरक्षा व्यवस्थालाई चुस्त, भरपर्दो र प्रभावकारी बनाइ स्वच्छ, निष्पक्ष र भयरहित उपनिर्वाचन सञ्चालन गर्न जिल्ला, प्रदेश तथा केन्द्रीय स्तरमा एकीकृत सुरक्षा योजना कार्यान्वयन गर्ने व्यवस्था मिलाइएको छ, प्रमुख आयुक्त थपलियाले भने। आयोग र सुरक्षा निकाय बीच सम्पर्क, समन्वय र सहजीकरण गर्न आयोगका आयुक्तको संयोजकत्वमा गठित उच्चस्तरीय सुरक्षा समिति क्रियाशील तुल्याइएको छ। आयोगले १६ नयाँ दर्ता भएका दलसमेत १ सय १ दलले उपनिर्वाचनमा भाग लिँदै छन्। आयोगले चुनाव चिह्न वितरण गरिसकेको छ। प्रतिनिधिसभा तथा प्रदेशसभा सदस्यमा ९५ दल र स्थानीय तहको सदस्यको पदमा ७८ दलले उपनिर्वाचनमा भाग लिने आयोगले जनाएको छ। ०७४ को निर्वाचनपछि थपिएका १६ हजार २ सय १९ मतदाताले मतदान गर्न पाउनेछन्। आयोगका अनुसार यो उपचुनावमा कुल मतदाताको संख्या ४ लाख ५४ हजार १ सय १४ छ। २ सय ४७ मतदान स्थल र ५ सय ३७ मतदान केन्द्र तोकिएका छन्।"
मोबाइल बज्नासाथ तर्सन्छन् मेयर,"भानु (तनहुँ) : भानु नगरपालिकाका प्रमुख उदयराज गौली साँझ फोन बज्नासाथ तर्सन्छन्। साँझ पर्न थालेपछि बज्ने मोबाइलको घण्टीले मनमा त्रास फैलाउँछ गण्डकी प्रदेशका कार्यवाहक मुख्यमन्त्री किरण गुरुङसामु नगरप्रमुख गौले भने, घण्टी बज्यो कि चितुवाले केही गर्यो कि भन्ने डर लाग्छ। भानु नगरपालिकाका १, २, ३ र ४ नम्बर वडामा १८ महिनायता चितुवा आक्रमणबाट ६ जना बालबालिका ज्यान गइसकेको छ। चार चितुवा नियन्त्रणमा आइसक्दा पनि आक्रमणको श्रृंखला रोकिएको छैन। हामीले सक्ने प्रयास गरेकै हौं, नगरपालिकामा आयोजित समस्या समाधान बैठकमा उनले भने, तर समस्या हटेन। चितुवा नियन्त्रण अभियान परिचालन गर्न गण्डकी प्रदेश सरकारले ३० लाख दिने निर्णय गरेको थियो। प्रदेशका आर्थिक मामिलामन्त्री गुरुङले समस्या स्थानीय रूपमै समाधान हुने अपेक्षा राखे पनि नभए पछि प्रदेश सरकार तातेको बताए। उहाँहरूले नै काम गरिरहनुभएको छ। चितुवा पनि समातिएको छ भनेर बस्यौं, उनले अन्नपूर्णसँग भने, तर क्षति कम नभए पछि सघाउन आएका छौं। वन डिभिजन प्रमुख केदार बरालले न्यूनीकरणमा धेरै प्रयास गरे पनि सफल नभएको गुनासो गरे। घटना न्यूनीकरणका लागि गस्ती, फुट ट्रयापसँगै पासो पनि राख्यौं, उनले भने, तर चितुवा नियन्त्रणमा आएन। चितुवा आक्रमणका कारण कलिला बालबालिकाले ज्यान गुमाइरहे पनि नियन्त्रणका उपाय प्रभावकारी नभएको भन्दै भानु१ का विष्णु अधिकारीले आक्रोश पोखे। हामीसँग हतियार छैन, गस्तीमा छौं, उनले भने, हतियारबन्द सुरक्षाकर्मी ब्यारेकमा छन्। कसरी नियन्त्रणमा लिन सकिन्छ ? स्थानीय अगुवा विद्यानाथ ढकाल र आनन्दराज त्रिपाठीले चाँडो प्रभावकारी उपाय अपनाउन माग गरे। विशेष दस्ता गठन भएको त सुन्यौं, ढकालले भने,तर हामीले फेला पार्न सकेनौं। प्रमुख जिल्ला अधिकारी रुद्रप्रसाद पण्डितले नियन्त्रणका लागि हरसम्भव उपाय अपनाइएको र सुरक्षाकर्मीलाई अधिकार दिइएको बताए। घटना हुनासाथ सकेसम्म नियन्त्रण र नभए गोली हानेर मार्नेसम्मको अधिकार दिएर सुरक्षाकर्मी परिचालन गर्यौं, उनले भने। दुई महिनाभित्र चितुवा नियन्त्रण स्थलगत अवलोकनका लागि आएका वन्यजन्तु विभागका जनावर नियन्त्रणसम्बन्धी विज्ञ नरेश सुवेदीले चितुवाको संख्या बढी तर आहाराको अभाव भएकाले बढी क्षति भएको बताए। जंगलमा अझै सातवटा चितुवा रहेको अनुमान गरेका छौं, उनले भने, ती सक्रिय छन्। वनमा केही पनि आहारा नपाएकाले चितुवा आक्रामक भएको उनको भनाइ छ। वन डिभिजन प्रमुख बरालले आक्रमणमा संलग्न अधिकांश पोथी चितुवा भएको बताए। हामीसँग विज्ञ विशेष टोली छ, उनले भने, दुई महिनाभित्र नियन्त्रण लिन्छौं। आक्रमण रोक्न पूजा चितुवा नियन्त्रणका लागि भन्दै भानु२ थप्रेकमा कालिका देवीको पूजा गरिएको छ। देवी रिसाएर आक्रमण गरेकी हुन् कि जस्तो लाग्यो, स्थानीय तोरण अधिकारीले भने, त्यही भएर देवीलाई खुशी पार्न पूजा गरेका हौं। पूजामा भानु२ का विभिन्न ठाउँबाट नागरिक भेला भएका थिए।"
२३ जिल्लाका ७१ ठाउँमा सीमा विवाद,"काठमाडौं : कालापानी र लिपुलेकसहित नेपालभारत सीमाका ७१ स्थानमा विवाद छ। भारतसँग जोडिएका २६ मध्ये २३ जिल्लामा सीमा समस्या छ। डँडेल्धुरा, बैतडी र धनुषामा मात्र सीमा अतिक्रमणका घटना देखिएका छैनन्। दार्चुलादेखि ताप्लेजुङसम्म गरी भारतले ६० हजार ६ सय २७ हेक्टर मिचेको छ।सीमाविद् बुद्धिनारायण श्रेष्ठको पुस्तक सीमा संग्राम का अनुसार नेपाल र भारतबीच १ हजार ८ सय ५० किलोमिटर सीमा जोडिएको छ। त्यसमध्ये ६ सय ६ किलोमिटर विवादित छ। नापी विभागका पूर्वमहानिर्देशक पुण्यप्रसाद ओलीका अनुसार सन् १८५६ पछि भारतले सीमा मिच्न थालेको हो। सुगौली सन्धिअनुसार काली नदी सीमा हो। भारतले ३० किलोमिटरपूर्व कृत्रिम नदी बनाई त्यसलाई काली भन्न थाल्यो। खास कालीलाई कुटियन्ती नामकरण गर्यो। त्यसबाट नेपालको सामरिक क्षेत्र कालापानी, लिपुलेक र लिम्पियाधुरा उता परेको देखाइयो। कालापानी र लिपुलेकको स्वामित्व नेपालले दाबी गर्दै आए पनि लिम्पियाधुरालाई चुपचाप त्यागिदिएको थियो। भारतले पनि ती भूभागलाई आफ्नो नक्सामा राख्दै आएको छ। भारतले कुटियन्ती भन्दै आएको नदीलाई नयाँ नक्सामा काली लेखेको छ। कालापानी, लिपुलेकको ६२ वर्गकिलोमिटर क्षेत्रफल छ। ३१० वर्गकिलोमिटर लिम्पयाधुरा क्षेत्रको कब्जा गरेको छ। कालापानीपछि सुस्ता क्षेत्र बढी समस्याग्रस्त छ। भारतले त्यहाँको १४ हजारभन्दा बढी हेक्टर जमिन मिचेको छ। कञ्चनपुरको ब्रह्मदेवमण्डीपूर्णागिरी, टनकपुर जलाशय क्षेत्र, टनकपुर ब्यारेज, बनबासागड्डाचौकी क्षेत्र, शारदा ब्यारेज, शुल्काफाँटा, परासनखुड्काककडमा पनि सीमा विवाद छ। कैलालीको सतिविरानाला, बर्दियाका मनाउ, टपरा, खैरी, मुर्तिया, मानपुरभीमापुर क्षेत्र भारतीय अतिक्रमणमा पर्दै आएका छन्। बाँकेका सन्तलिया, होलिया, नरैनापुर, लक्ष्मणपुर बाँध विवाद सुल्झिएको छैन। दाङको कोइलाबास, कपिलवस्तुका कृष्णनगर, ठण्डा नदी किनारमा सीमा समस्या छ। यस्तै दानव नदी (रसियावाल खुर्दलोटन बाँध), सुनौली नाका, सुस्ता नर्साही, वाल्मीकि आ श्रम, दारानालादारीचुरे सिमा क्षेत्र विवादमा छन्। पर्साका ठोरी, सिमरिया, लक्ष्मीपुरपिपरा, वीरगन्जसिर्सिया गौरजमुना गाउँ सीमा क्षेत्र भारतले अतिक्रमण गरेको छ। त्रिभुवननगर, संग्रामपुरहथिऔल, माडरचन्द्रगन्ज, ठाँडी, सुर्वापट्टीमा विवाद छ। सप्तरीका तिलाठी, सखडाछिन्नमस्ता, कुनौली र भारदहमा अतिक्रमण भएको छ। विष्णुपुरशिवनगर, लालपट्टटीगोविन्दपुर, तिलजा, मोहनिया, सरवाह, गोवरगाढामा पनि सीमा समस्या छ। सुनसरीका कटैयाभण्टाबारी, हरिनगरियाशिवगन्ज साहेबगन्ज, पकरियाझुमवा, भीमनगर मौजामा समस्या छ। त्यस्तै मोरङका बुद्धनगरजोगबनी, रंगेलीचोप्राहा, रानी, बक्राहा (लुना) नदीचुनिमाडीमा विवाद छ। झापाका पाठामारी, मेचीगाउँ, महेशपुर, मेचीपुल, भद्रपुरगलगलिया, काँकरभिट्टा, बारिसजोत, मदनजोत, नकलबन्दा, बाहुनडाँगी तथा इलामका चित्रेडाँडा, पशुपतिनगर, झिझिया भन्ज्याङ, मानेभन्ज्याङबाट सन्दकपुर जाने बाटो, मानेभन्ज्याङ, सन्दकपुर, जौबारी डाँडा अतिक्रमणमा परेका छन्। कालपाखरी, च्याङथापु, फालेलुङ, ताप्लेजुङ सीमा क्षेत्रका डाँडो चिवाभन्ज्याङ, टिम्बापोखरी, मेगना तुम्लीङ सीमामा विवाद छ। भारतले दसगजा अतिक्रमण, सीमा स्तम्भ गायब पार्ने काम समेत गर्दै आएको छ। सीमासम्बन्धी अध्येता रतन भण्डारीले नदीनाला भएको क्षेत्र बढी विवादमा रहेको बताए। उनका अनुसार नदीको प्राकृतिक बहाव परिवर्तनसँगै सीमामा विवाद उत्पन्न हुँदै आएका छन्। सुस्ता र कालापानी विवाद राजाको पालाबाटै नापी विभागका पूर्वमहानिर्देशक ओलीले तत्कालीन राजा वीरेन्द्रको निर्देशनमा सुस्ता र कालापानीको सीमांकन रोकिएको बताए। सुस्तामा हाम्रो र भारतीय पक्षको कचकच भयो, उनले भने, अनि राजाले नै जहाँ पिलर छ, त्यहाँ मात्रै कन्सन्ट्रेसन हुनू भन्ने निर्देशन दिनुभयो। हामीले सुस्ता र कालापानीमा काम रोक्यौं। सन् १९८१ मा नेपालभारत सयुक्त सीमा कमिटी बन्यो। कमिटीले देशभरकै सीमा व्यवस्थित गर्न थाल्यो। जब सुस्तामा पुग्यो विवाद आयो। त्यसपछि तत्कालीन राजाको हस्तक्षेपमा विवादित क्षेत्रको कामै भएन। सन् २०१४ मा आएर बाउन्ड्री वर्किङ ग्रुप (बीडब्ल्यूजी) गठन गरेर सीमांकन भइरहेको छ। ओलीका अनुसार त्यसपछि दसगजा कायम गर्न र भत्केबिग्रेका पिलर बनाउन टोली केन्द्रित भयो। कालापानी र सुस्ताका विषयमा दुवै देशका सचिवस्तरबाट समाधान गर्ने सहमति भएको पनि कार्यान्वयन नभएको उनले बताए।"
"टावरका सामग्री अलपत्र, ठेकेदार बेपत्ता !","डोल्पा : दुई सातादेखि सञ्चारविहीन हुँदा मुड्केचुला गाउँपालिकाका नागरिक उकुसमुकुस भएका छन्। उनीहरू रुखमा चढेर अग्ला डाँडामा पुगेर फोनबाट सूचना आदान प्रदान गर्छन्। यहाँ दुई सातादेखि सञ्चार छैन। घन्टौं उकालो हिँडेर जंगलको बीचबाट जगदुल्लाको टावरबाट सूचना आदान प्रदान गरिरहेका छन् मुड्केचुलावासी। भारतीय आयस्था कम्पनीले जिम्मा पाएको ठेक्का ठेकेदारले समयमा सामग्री सम्बन्धित ठाउँमा पुर्याउन नसक्दा मुड्केचुलावासी सञ्चारविहीन भएको गाउँपालिकाका निमित्त प्रमुख प्रशासकीय अधिकृत राजेन्द्र ठकुल्लाले जानकारी दिए। ठकुल्लाका अनुसार आयस्था कम्पनीले स्थानीय सरकारसँग सहकार्य नगरेको र बारम्बार ताकेता गर्दा पनि बेवास्ता गरेकाले अब उक्त कम्पनीसँग स्थानीय सरकारले ठेक्का तोड्ने बताए। कम्पनीले नमस्ते मोबाइल टावरका सामान भने दुई वर्षदेखि रुकुम र डोल्पाको सिमानामा रहेको त्रिवेणीमा ल्याएर अलपत्र फालेको छ। सामान अलपत्र छन् स्थानीयले सञ्चारबाट वञ्चित हुन परेको छ नागरिकको दुःख छिट्टै सम्बोधन हुने गाउँपालिका अध्यक्ष दत्तबहादुर शाहीले जानकारी दिए। भौगोलिक रूपमा निकै विकट र जिल्लाको गरिबीको क्षेत्रका रूपमा परिचित मुड्केचुलामा सञ्चारले समेत ठगेको वीरबहादुर शाहीले बताए। उनले भने, आकाशमा सञ्चार छ नागरिकको हातमा छैन। सिंह मात्रै आए जनताको लागि दरबार कहिले आएन। भौगोलिक रूपमा निकै ठूलो र विकासमा निकै पछि परेको मानिने मुड्केचुला गाउँपालिकाका नागरिक सबै किसिमका सेवाबाट पछि परेका छन्। प्रदेश सरकारले गर्ने सबै काम गर्छ। ठेकेदारको खोजी गरेर सञ्चार सेवा प्रदान गर्न लागि पर्ने प्रदेश सभा सदस्य वीरबहादुर शाहीले प्रतिवद्धता जनाए। गत असोज २५ गतेदेखि चिनियाँ डिस्याट कम्पनीले आफ्नो स्याटलाइट बन्द गरेपछि हप्तौंदेखि गाउँपालिका नै सञ्चारविहीन छ। चिनियाँ डिस्याट कम्पनीसँग सम्झौता सकिएपछि नियमानुसार बन्द गरेकाले केन्द्रीय निर्णयअनुसार नै सुचारु हुने दूरसञ्चार कार्यालय डोल्पाका प्राविधिक नवराज भट्टराईले जानकारी दिए। एक ठाउँबाट अर्को ठाउँमा सूचना पुर्याउन मान्छे नै पुग्नु पर्ने बाध्यता रहेको स्थानीय केशरी बोहोराले बताइन्। जति रुखमा चढे पनि सबै नागरिकले कुरा गर्न पाउँदैनन्। सबैले उकालो चढेर फोन गर्न सक्ने अवस्था छैन। सबैभन्दा कमजोरी स्थानीय सरकारको भएको केशरीको आरोप छ। सञ्चार नै पहिलो भएकाले स्थानीय सरकारले सबैभन्दा पहिला सञ्चारमा जोड दिन स्थानीयले माग गरेका छन्। बिरामी पर्दा र अप्रिय घटना घटेमा मृत्युभन्दा अरू विकल्प नभएको बमबहादुर बुढाले जानकारी दिए। जिम्मा पाएको आयस्था कम्पनीले बेवास्ता गरेकाले दूरसञ्चार प्राधिकरण र ठेकेदारबीच छलफल भई सञ्चार सुविधा दिनुपर्ने गाउँपालिकाका अध्यक्ष शाहीको भनाइ छ। उनी भन्छन्, न ठेकेदारले समयमा काम गर्यो न हामीलाई गर्न दियो। स्थानीय सरकारको कुनै दोष छैन। प्राधिकरण र डिस्याटबीच भएको सम्झौता सकिएपछि चिनियाँ कम्पनीले स्याटलाइट बन्द गर्दा मुड्केचुला र काइके गाउँपालिकाका करिब १५ हजारभन्दा धेरै नागरिक सञ्चारविहीन भएका हुन्।"
लाखमा नक्कली पासपोर्ट,"काठमाडौं : विदेशमा नक्कली नेपाली पासपोर्ट (एमआरपी) बन्ने गरेको तथ्य फेला परेको छ। मलेसियामा नक्कली पासपोर्ट बनाएर नेपालीलाई बेच्ने गरेको खुलेको छ। मलेसियामा तयार भएको ३२ पृष्ठको नेपाली एमआरपीबारे राहदानी विभागले छानबिन गरेको छ। अध्यागमनमा पासपोर्ट मेसिनमा रिड गराउँदा बारकोड रिड भयो। तर, राहदानीको रङ र निसानछाप फरक भएपछि व्यक्ति समातिएका छन्, अध्यागमन विभागले भनेको छ। गिरोहले राहदानीको रङ कालो बनाएको छ भने राष्ट्रको छाप पञ्चायतकालीन प्रयोग गरेको छ। बुकका पृष्ठ उस्तै छन्। तर सिलाई नक्कली छ। रौतहटका उमेशराम चमार र जनकपुरका अरुणकुमार दास मलेसियाबाट काठमाडौं आउने क्रममा नक्कली पासपोर्टसहित पक्राउ परेका हुन्। उनीहरूले बोकेको पासपोर्ट नक्कली आशंका गरिए पनि मेसिनले रिड गरेको थियो। विमानस्थल कार्यालयले अध्यगमन विभाग तथा राहादानी विभाग पठाई परीक्षण गराउँदा नक्कली ठहर भएको थियो। पक्राउ परेका दुवैले मलेसियामा चार हजार रिंगेट (करिब एक लाख रुपैयाँ) तिरेर किनेको बयान दिएका छन्। दलालले पासपोर्ट किनेर फर्कंदा सहज हुने सुझाएपछि घरबाट रकम मगाएर पैसा खर्चेर घर फर्कन पासपोर्ट किनेको बयान उनीहरूले दिएका छन्, राहदानी विभागका महानिर्देशक ईश्वरीराज पौडेलले अन्नपूर्णसँग भने। हामीले राहदानी विभागमा पठाएका छौं। पक्राउ परेको व्यक्ति हिरासतमा छन्, उनले भने, राहदानी विभागबाट जानकारी आएपछि अन्य कारबाही अघि बढ्छ। उनीहरूलाई एक साताको थुना अनुमति लिएर हिरासतमा राखिएको छ। एमआरपीमा वर्ष परिवर्तन गरी फोटो फरक गर्ने घटना हुन थालेपछि अध्यागमन अधिकारी चनाखो बन्दा पक्राउ पर्ने क्रम बढेको उनले बताए। राहदानीमा किर्ते गरेको आधारमा पक्राउ परेकी धनकुटा टोड्केकी दीपा विश्वकर्मामाथि पनि प्रहरीले छानबिन गरिरहेको छ। दीपाले राहदानीमा उमेर र नाम फरक पारेकी थिइन्। मुद्दा विभागका अध्यागमन अधिकृत वैकुण्ठराज रेग्मीले दलालले नेपालीलाई विदेशमा पनि ठग्ने गरेको बताए। उनले भने, यो घटनालाई ध्यान दिएर हामी सचेत हुनैपर्छ। दलाललाई निरुत्साहित गर्न सबै निकाय लाग्नुपर्छ। यसअघि विदेशमा नेपाली दूतावासले डकुमेन्ट फरक पठाएर एउटा व्यक्तिको राहदानी अर्को व्यक्तिले लिने गरेको घटना सार्वजनिक भएका थिए। कतिपयले नक्कली नागरिकता बनाएर दूतावास कर्मचारीको मिलेमतोमा राहदानी बनाउने गरेको आशंका छ। पक्राउ परेकाहरू सक्कली पासपोर्टमा मलेसिया गएका थिए। पासपोर्ट फालेर त्यहाँ बसेका उनीहरू दलाललाई मोटो रकम दिएर नक्कली पासपोर्ट बनाएर फर्कंदा पक्राउ परेका हुन्।"
भारतको नयाँ नक्सामा दलहरूको आपत्ति,"काठमाडौं : सरकारले कालापानी क्षेत्र नेपालकै भएको प्रस्ट पारेको छ। भारतले तीन दिनअघि सार्वजनिक गरेको नयाँ राजनीतिक नक्सालाई लिएर सरकारले यस्तो धारणा सार्वजनिक गरेको हो। सरकारले भनेको छ, कालापानी क्षेत्र नेपालको भूभाग हो भन्ने विषयमा नेपाल सरकार स्पष्ट छ। सञ्चारमामाध्यममा भारतीय नक्सा सार्वजनिक भएपछि दिल्लीस्थित नेपाली दूतावासको रायसमेत लिएर परराष्ट्र मन्त्रालयले विज्ञप्ति निकालेको छ। नेपालभारत परराष्ट्रमन्त्रीस्तरीय संयुक्त आयोगका बैठकबाट दुई मुलुकबीचका समाधान हुन बाँकी सीमासम्बन्धी समस्या समाधानको जिम्मा परराष्ट्र सचिवहरूलाई दिइएको छ। तर, नेपालतर्फबाट नै यसमा पहल हुन सकेको छैन। राजनीतिक दलबाट मोरल सपोर्ट भएमा यस्ता विषय टुंग्याउन सहज छ, परराष्ट्रका एक उच्च अधिकारीले भने, हाम्रा राजनीतिक दल सर्वसाधारणको मन जित्न एउटा कुरा गर्छन्। हामीसँग अर्को कुरा गर्छन्। त्यसैले यस्ता समस्या समाधान हुन नसकेका हुन्। विज्ञप्तिमा भनिएको छ, दुई देशबीच सुल्झाउन बाँकी रहेका सीमासम्बन्धी विषय दुवै पक्षको आपसी सहमतिमा टुंग्याइनेछ। एकपक्षीय ढंगबाट गरिने निर्णय नेपाल सरकारलाई मान्य नहुने मन्त्रालयले स्पष्ट पारेको छ। प्राविधिकहरूको सल्लाहमा दुवै देशका परराष्ट्र सचिवहरूले काम गर्ने गरी जिम्मेवारी दिइएको जनाइए पनि त्यसमा ढिलाइ भएको मन्त्रालयले स्विकारेको छ। नेपाल सरकार सिमाना रक्षाका लागि प्रतिबद्ध रहेको र दुई मित्र राष्ट्रहरूबीचको सीमा समस्याको समाधान ऐतिहासिक दस्ताबेज एवं तथ्य प्रमाणका आधारमा कूटनीतिक माध्यमबाट हुनु पर्ने मान्यतामा दृढ छ, विज्ञप्तिमा भनिएको छ। प्रधानमन्त्रीका परराष्ट्र मामिला सल्लाहकार राजन भट्टराईले ऐतिहासिक तथ्यले पनि कालापानी र लिपुलेक नेपाली भूभाग भएकाले त्यसमा अडिग रहेर कूटनीतिक पहल गर्ने बताए। यद्यपि उनी आफैं सदस्य रहेको प्रबुद्ध व्यक्ति समूह (ईपीजी) को प्रतिवेदन बुझाउन सकेका छैनन्। भारतले नेपालको लिपुलेकलगायतका भूभागसमेत राखेर नयाँ नक्सा सार्वजनिक गरेपछि राजनीतिक वृत्तमा चौतर्फी विरोध भएको छ। सत्तारूढ नेकपादेखि अन्य दलले यस विषयमा सत्यतथ्य सार्वजनिक गरी कूटनीतिक माध्यमबाट भारतसँग संवाद गर्न आग्रह गरेका छन्। भारतको हेपाहा प्रवृत्तिको जमेर विरोधमा उत्रन राजनीतिक दलले देशभक्त नेपालीलाई आग्रहसमेत गरेका छन्। नेकपा स्थायी समिति सदस्य भीम रावलले यस विषयमा पार्टी स्थायी समिति र सर्वदलीय बैठक बोलाई छलफल गर्न माग गरेका छन्। रावलले ट्विटरमा रावलले लेखेका छन्, नेपालको लिम्पियाधुरा लिपुलेक क्षेत्र भारत सरकारले नक्सामा भारतीय भूमि भनी देखाएको प्रति नेपाल सरकारले आपत्ति जनाउनुपर्छ। यसबारे नेकपा स्थायी कमिटी र सर्वदलीय बैठक बोलाउनुका साथै कूटनीतिक माध्यमबाट तत्काल कुरा गरिनुपर्छ। भौगोलिक अखण्डताको रक्षा गर्नु सरकारको पहिलो कर्तव्य हो, रावलले लेखेका छन्। नेकपा संसदीय दलका प्रमुख सचेतक देव गुरुङले पनि नेपालको राष्ट्रियतामाथि गम्भीर संकट देखा परेको भन्दै सबै नेपालीलाई एकताबद्ध भई विरोधमा उत्रन आग्रह गरेका छन्। लिपुलेकदेखि लिम्पियाधुरासम्मको भूभाग भारतको नक्सामा पारिएको, नेपालमा भारतीय मुजाहिद्दिन आतंकवादी चलखेल बढेको भनी अमरिकाले रिपोर्ट सार्वजनिक गरेको, इन्डोप्यासिफिक सैन्य गठबन्धनलगायतका घटनाले नेपालको राष्ट्रिय स्वाधीनतामाथि गम्भीर संकट बढ्दै गएको देखिन्छ, नेता गुरुङले भनेका छन्, यस्तो अवस्थामा कम्युनिस्टहरू एकताबद्ध हुन र गैरकम्युनिस्ट दलहरूसँग समेत राष्ट्रियताको मुद्दामा सहकार्य गर्दै एकजुट हुन अपिल गर्दछु। नेकपा (क्रान्तिकारी माओवादी) का महासचिव मोहन वैद्य (किरण) ले भारतले नेपालको राष्ट्रियता, स्वाधीनता, सार्वभौमिकता र नेपाली भूभागमाथि अतिक्रमण गरेको बताएका छन्। उनले यस घटनामा आलटाल नगरी आवश्यक सत्यतथ्य प्रकाशमा ल्याउन र भारतीय कदमको कडा विरोध गर्न र नेपालको सार्वभौमकिताका पक्षमा दह्रोसँग उभिन आग्रह गरेका छन्। विप्लव नेतृत्वको नकेपाको जनसांस्कृतिक महासंघले पनि भारतीय कदमको भत्र्सना गरेको छ। अखिल नेपाल जनसंस्कृतिक महासंघका महासचिव खेम थपलियाले वक्तव्य जारी गर्दै लिपुलेकलगायतका भूभागमा गरिएको अतिक्रमणको विरोध गरेका हुन्। राप्रपा, साझा पार्टीलगायतले पनि विज्ञप्ति जारी गर्दै भारतीय कदमप्रति आपत्ति जनाएका छन्। प्रमुख प्रतिपक्षी कांग्रेस प्रवक्ता विश्वप्रकाश शर्मा मंगलबार नै भारतीय कदमको विरोध गरेका छन्। कांग्रेस भ्रातृसंगठन नेपाल विद्यार्थी संघ र सत्तारुढ दल नेकपाको भ्रातृसंगठन अनेरास्ववियूले पनि बुधबार राजधानीमा भारतको विरोधमा प्रदर्शन गरेको छ।"
प्रहरीहरू भन्छन् थाहा थियो तर सबैले आलमलाई जोगाए,"गौर : निलम्बित सांसद मो अफताब आलम जोडिएको बम विस्फोट र हत्याका घटना भएको तत्कालीन प्रहरी अधिकारीहरूले स्वीकार गरेका छन्। तर, जबाफदेहिताबाट उनीहरू पन्छिएका छन्। आलमलाई पक्राउ गरी अनुसन्धान गरिरहेको जिल्ला प्रहरीसामु उनीहरूले हो, घटना भएको थियो, थाहा थियो, कारबाही गर्नू भनेको थिएँ जस्ता उत्तर दिएका छन्। त्यस बेलाका जिल्ला र इलाका इन्चार्जदेखि केन्द्रैसम्मका प्रहरी अधिकारीमाथि थाहा पाएर पनि कारबाहीको दायरामा नल्याएको प्रश्न उब्जिएको छ। प्रहरीसँगको उनीहरूको बयान यस्तो छ विस्फोट भएकै हो ओमविक्रम राणा, तत्कालीन प्रहरी महानिरीक्षक विस्फोट सम्बन्धमा अनुसन्धानमा रहेका अधिकृतले घटना विवरण जानकारी गराए। त्यतिखेर बम बिस्फोट भएको देखिन्छ। केही मानिस घाइते भएको र केही मृत्यु भएको भन्ने रिपोर्टिङ भएको थियो भन्ने लाग्छ। त्यस्तो रिपोर्टिङ भएपछि निष्पक्ष रूपमा अनुसन्धान गरी कानुनबमोजिम कारबाही गर्न निर्देशन दिएको थिएँ। पछि जिल्ला प्रहरी कार्यालय रौतहटले पूर्वमन्त्री मो अफताब आलमसमेतलाई मुद्दा चलाउने रायसहित सरकारी वकिलको कार्यालय, रौतहटमा मिसिल पेस गरेकोमा आलमसमेतका व्यक्ति हाजिर जमानीमा छुटेको भन्ने सुनें। अनुसन्धान गर्न भनेको थिएँ किरण गौतम, पूर्वप्रहरी अतिरिक्त महानिरीक्षक २०६४ चैत २७ गते बेलुका र २८ गते बिहान रौतहटको राजपुरफरदवामा विस्फोट भई केही व्यक्ति हताहत भएको बुझिन आएको छ भनी तत्कालीन रौतहट जिल्ला प्रहरी कार्यालयका प्रमुख एसपी लक्ष्मण न्यौपानेले मलाई जाहेर गरेका थिए। त्यसपछि घटनास्थलमा तत्काल गई कानुनबमोजिम गर्नुपर्ने सम्पूर्ण कार्य गर्नुका साथै अनुसन्धानमा कुनै पनि कसर बाँकी नराखी सक्रियतासाथ गर्नू भनी निर्देशन दिएको थिएँ। एसपीले रोक्नुभयो इन्द्रप्रसाद सुवेदी, प्रहरी नायब उपरीक्षक चैत २७ गते बेलुकी अन्दाजी साढे ६ बजे इलाका प्रहरी कार्यालय, राजपुरबाट चुनावमा सुरक्षार्थ ड्युटीमा निस्कने तयारी गर्दै गर्दा पश्चिम दिशाबाट विस्फोटको ठूलो आवाज आयो। त्यसतर्फ हेर्दा धुवाँको धालो मुस्लो देखें। त्यो स्थान इलाका प्रहरी कार्यालय, राजपुरबाट साढे एक किलोमिटर दूरीमा थियो। मैले तत्कालै मोबाइल टोलीलाई लिई घटनास्थल जाँदै गर्दा जिल्ला प्रहरी कार्यालय रौतहटका प्रमुख एसपी लक्ष्मण न्यौपानेले बोलाउनुभयो। अर्को टोली पठाएँ भन्नुभयो। मुद्दा नचलाई छाडियो राजीव बस्नेत, प्रहरी नायब उपरीक्षक मलाई अनुसन्धान अधिकृत तोकियो। मुद्दाका फरार प्रतिवादी सेखलाई २०६५ असार १ गते पक्राउ गरी अनुसन्धान गर्दा प्रतिवादी मो अफताब आलम, सेख सेराज भन्ने शेष सेराज, मो मोबिन आलमसमेतका प्रतिवादी संयुक्त निवेदनसहित कार्यालयमा हाजिर भए। कार्यालय प्रमुखकै आदेशअनुसार सोही दिन बयान लिने सहित अनुसन्धान कार्य सम्पन्न गरियो। अधिकारकर्मीलाई रोकियो ईश्वरविक्रम शाह, प्रहरी नायब निरीक्षक २०६४ वैशाख तेस्रो साता इलाका प्रहरी कार्यालय राजपुर प्रमुखमा खटिएर गएँ। २०६४ सालको संविधानसभाको मतदान २८ गते सकिएपछि मतपेटिका निर्वाचन कार्यालयमा बुझाएँ। २९ गते म कार्यरत रहेको इलाका प्रहरी कार्यालय, राजपुरमा फिर्ता भई गएको हुँ। सो घटनाको गाइँगुइँ सुनें। मिडियाबाट पनि थाहा पाएँ। घटनास्थलमा पुगेका मानवअधिकार, इन्सेकको टोली तथा पीडितलाई प्रतिवादीहरूले स्थानीयसँग भेट्न नदिएको थाहा भयो। घरमा नयाँ भुस राखेकाले निकाली हेर्न खोज्दा अधिकारकर्मी दीपेन्द्र झा र पीडित पक्षलाई आक्रमणको प्रयास भएछ। घटनास्थल सेख इद्रिसको गोठघर पुग्दा करिब ५ सय पुरुष र महिलाले घेराउ गरेको अवस्थामा देखेपछि तिनलाई पक्रेर इलाका प्रहरी कार्यालय, रौतहट ल्याएको थिएँ। बम विस्फोट र हत्या आरोपमा पक्राउ परेका निलम्बित सांसद आलमले बुधबार कर्तव्य ज्यान मुद्दाको बयान दिएका छन्। उनले मंगलबार ९ वटा र बुधबार २२ वटा प्रश्नको उत्तर दिएका छन्। ज्यान मार्ने उद्योग र विस्फोटक पदार्थसम्बन्धी मुद्दामा बिहीबार उनीसँग बयान हुनेछ। बिहान साढे १० बजे अदालतमा उपस्थित गराइएका आलमसँग न्यायाधीश दीपक ढकालले बयान लिएका हुन्। अदालतबाट बयान दिएर निस्कँदै गर्दा उनले हाँस्दै आफू ठिक रहेको बताए। पुरानै प्रतिक्रिया हो, केही भन्नु छैन भन्दै उनले राजनीतिक पूर्वाग्रह रहेको बताए। कर्तव्य ज्यान मुद्दाको बयान सकिएको र अब दुईवटा मुद्दाको बयानपछि थुनछेक बहस सुरु हुने पीडित पक्षका कानुनव्यवसायी पुष्पराज पौडेलले जानकारी दिए। २०६४ चैत २७ गते आलमका काका सेख इद्रिसको गोठमा बम विस्फोट हुँदा घाइते तथा मृत्यु भएकाहरूलाई इँटाभट्टामा जलाएको आरोपमा गत असोज २६ गते नेता आलम पक्राउ परेका थिए। सर्वोच्च अदालतको फैसला कार्यान्वयन निर्देशनालयले २०७५ चैत ८ गते पछिल्लोपटक जिल्ला प्रहरी कार्यालयलाई मुद्दा अनुसन्धान गर्न पत्राचार गरेपछि घटनाका मुख्य आरोपित भनिएका नेता आलम पक्राउ परेका हुन्। रौतहटको यमुनामाई गाउँपालिका४ का त्रिलोकप्रताप सिंह मारिएको भन्दै बाबु श्रीनारायण सिंह र ओसी अख्तर मारिएको भन्दै आमा रोक्साना खातुनले कर्तव्य ज्यान मुद्दामा किटानी जाहेरी दिएका थिए। सर्लाहीस्थित गडैता२ का सफी अहमद र भारत सीतामणि जिल्ला बैरगनिया २ का ४२ वर्षीय गौरीशंकर रामले बम विस्फोटनमा घाइते भई उपचारपछि ठिक भएको भन्दै उजुरी दिएका छन्।"
"मठको विषयमा झडप, सात प्रहरी र ११ स्थानीय घाइते",कलैया : छठको मठ (सुसता) को विषयलाई लिएर बारामा प्रहरी र स्थानीयबीच बुधबार राति झडप भएको छ। कलैया उपमहानगरपालिका१५ स्थित बकुलहरमा भएको झडपमा दुबै पक्षका १८ बढी घाइते भएका छन्। घाइते हुनेमा जिल्ला प्रहरी कार्यालय बाराका प्रहरी निरीक्षक रुद्रबहादुर शाहीसमेत छन्। उनको टाउकोमा चोट लागेको छ। शाहीसहित घाइते भएका सात प्रहरी र ११ स्थानीय उपचारपछि बिहीबार घर फर्किएका छन्। केही दिनअघि सकिएको छठ पर्वको समयमा छठिघाटमा बनाइएको मठको विषयलाई लिएर बकुलहरमा मुस्लिम र हिन्दु समुदायबीच विवाद भएको थियो। छठ घाटमा माटो र इँटाले मठ बनाइन्छ। सोही मठमा पूजा गर्ने धार्मिक प्रचलन छ। सोही मठ छठ पर्वपछि उठाउने सहमति दुई पक्षबीच भएको थियो। छठ घाट बनाइएको उक्त जग्गा विवादित छ। विवादकाबीच पनि दुबै पक्षबीच जिल्ला प्रशासन कार्यालयमा भएको सहमतीअनुसार उक्त जग्गामा छठघाट बनाइएको थियो। सहमतिअनुसार छठ सकिएपछि कार्तिक १९ गते मठ हटाउनुपर्ने थियो। छठ सकिएपछि पनि मठ नहटाएको भन्दै मुस्लिम समुदायले विरोध गर्दै आएका थिए। विरोधका कारण दुई समुदायबीच झडप हुने स्थिति देखेपछि प्रहरी राति बकुलहर पुगेको थियो। प्रहरीले छठघाटबाट मठ हटाउन थालेपछि छठ पर्व मनाएका स्थानीय प्रतिकारमा उत्रिएका हुन्। स्थानीयले प्रतिकार गर्न थालेपछि दोहोरो झडप भएको हो। झडप नियन्त्रणमा लिन प्रहरीले सात राउन्ड अश्रुग्यास प्रहार गरेको थियो। स्थानीयले विरोध जनाएपछि प्रहरीले मठ वडा कार्यलयमा राखेको छ। जिल्ला प्रहरी कार्यालय बाराका प्रवक्ता रञ्जितसिंह राठौरले मठको विषयलाई लिएर दुई समुदायबीच झडप हुने स्थिती देखेपछि मठ हटाउन खोजिएको र सोही क्रममा झडप भएको बताए। झडपपछि बकुलहरमा ठुलो संख्यामा प्रहरी परिचालन गरिएको छ।
पेस्तोलसहित राजधानीबाट तीनजना पक्राउ,"काठमाडौं : महानगरिय अपराध महाशाखाले चोभारबाट पेस्तोलसहित तीन जनालाई पक्राउ गरेको छ। महाशाखाको टोलीले काठमाडौं१४का मनोज बस्नेत, देबेन्द्र भण्डारी र सुमन खड्कालाई एक पेस्तोल र साता राउण्ड गोलीसहित बिहीबार पक्राउ परेको हो। अपराध महाशाखा प्रमुख एसएसपी सहकुल थापाका अनुसार पक्राउ परेका ती ब्यक्तिहरुले लामो समयदेखि पेस्तोल देखाएर पैसा असुल्दै आएका थिए। चोभारस्थित गाडीमा हिँडिरहेका बेला उनीहरुलाई पक्राउ गरिएको एसएसपी थापाले जानकारी दिए।"
दाङमा आचार्यको उम्मेदवारी दर्ता,"दाङ : मंसिर १४ गते हुने उपनिर्वाचनको मनोनयन दर्ता दाङमा बिहीबार मुख्य निर्वाचन अधिकृतको कार्यालय घोराहीमा हुँदैछ । दाङमा निर्वाचन क्षेत्र नम्बर ३ 'ख' प्रदेश सभा सदस्य पद र घोराही उपमहानगरपालिका १६ मा वडाध्यक्ष पदका लागि उपनिर्वाचन हुँदैछ। नेपाली कांग्रेसले साढे ११ बजे मनोनयन दर्ता गरेको छ । नेपाली कांग्रेसबाट केशव आचार्यले मनोयन दर्ता गरेका हुन्। यस्तै नेकपाबाट बिमला वली मनोनयनको दर्ताको क्रममा छिन्। अन्य दलहरुले उम्मेदवारी दर्ता गराउने क्रममा छन् । उपनिर्वाचनका लागि मनोनयन दर्तालाई व्यवस्थित र शान्ति पूर्ण रुपमा गराउन मुख्य निर्वाचन कार्यालयले समय समेत तोकिदिएका छ। साँढे १ बजेसम्म तोकिएको मनोनयन दर्ताको समयलाई शक्ति प्रर्दशनका रुपमा दलहरुले लिने भएकाले संम्भावित दुर्घटना हुन नदिन समय निर्धारण गरिएको हो । उपनिर्वाचनमा नेकपा र नेपाली कांग्रेस बीच प्रतिस्पर्धा हुने बढी संम्भावना छ । नेकपाका वली सवारी दुर्घटनामा निधन भएका नेकपाका प्रदेश सभासदस्य उत्तरकुमार वलीकी श्रीमती हुन् भने कांग्रेसका आचार्यलाई प्रजातान्त्रिक आन्दोलनमा सक्रिय व्यक्तित्वका रुपमा लिने गरिन्छ । त्यसबाहेक राप्रपाबाट भुपाल रावत,राप्रपा संयुक्तबाट छोटीलाल चौधरी, समाजबादी पार्टी डिल्लीबहादुर डाँगी,साझा पार्टी सेवकराम चौधरी, राष्ट्रिय जनमोर्चाबाट डिलाराम बुढाथोकी, नेकपा माले हरिप्रसाद डाँगीलगायतका दलले पनि मनोनयन दर्ता गर्ने तयारीमा छन्।"
'गो ब्याक इन्डिया' भन्दै सडकमा निस्किए विद्यार्थी,"सन्धिखर्क : भारतबाट हालै जारी भएको नयाँ नक्सामा लिपुलेक र कालापानी समावेश भएको विरोधमा सन्धिखर्कमा प्रदर्शन भएको छ । भारतले नेपालको भूभाग भारतीय नक्सामा राखेको विरोधमा सत्तारूढ नेपाल कम्युनिस्ट पार्टी (नेकपा) सम्बद्ध अनेरास्ववियु, कांग्रेस सम्बद्ध नेविसंघ र जनमोर्चा निकट अनेरास्ववियु (छैठौं) लगायतका विद्यार्थी संगठनले बिहीबार बिहान संयुक्तरुपमा विरोध र्याली गरेका हुन्। 'लिपुलेक हाम्रो हो' 'गो ब्याक इन्डिया' लेखिएको प्ले कार्डसहित र्याली गरेका विद्यार्थी संगठनले 'लिपुलेक, कालापानी हाम्रो हो, भारतीय विस्तारवाद मुर्दावाद' भन्दै नारा लगाएका थिए । र्याली सन्धिखर्कको पाणिनी क्याम्पसबाट बजार परिक्रमा गरी शान्ती बगैंचामा आई कोणसभामा परिणत भएको थियो । कोणसभामा बोल्ने वक्ताले भारतको यो हेपाहा प्रवृत्ति आफूहरुलाई मान्य नहुने भन्दै उनीहरुले नक्सा नसच्याउँदासम्म चुप लागेर नबस्ने बताए। सरकारले तत्काल कदम चाल्न पनि उनीहरुले माग राखेका छन् । कोण सभामा पाणिनी बहुमुखी क्याम्पसका स्ववियु सभापति लक्ष्मण खड्का, अनेरास्ववियुका प्रदिप नेपाली नेविसंघका भरतमणी भट्टराई, अनेरास्ववियु (छैठौं) का सन्देश खनाल लगायतले मन्तव्य राख्दै नेपालको भूमि भारतीय नक्सामा राखेर भारतले नेपालको अपमान गरेको बताए ।"
सुदूरपश्चिम प्रदेश प्रमुख पन्तले पदभार ग्रहण गरिन्,"धनगढी : सुदूरपश्चिम प्रदेशका नवनियुक्त प्रदेश प्रमुख शर्मीला पन्तले पदभार ग्रहण गरेकी छन् । बिहीबार धनगढी प्रदेश प्रमुखको कार्यालय पुगेर प्रदेश प्रमुख पन्तले पदभार ग्रहण गरेकी हुन् । प्रदेश कार्यालय पुग्ने वित्तिकै प्रदेशका मन्त्री, प्रदेश सांसद, सुरक्षाकर्मी, कर्मचारीलगायतले फूलमालासहित स्वागत गरे । प्रदेशका मुख्यमन्त्री त्रिलोचन भट्ट, आन्तरिक मामिला तथा कानुन मन्त्री प्रकाश शाह, आर्थिक योजना तथा मामिला मन्त्री झपट बोहरा, भौतिक पूर्वाधार विकास मन्त्री पठानसिंह बोहरा, उपसभामुख निर्मला जोशी (बडाल) लगायत प्रदेश सभाका सांसद, प्रदेशका मुख्यसचिव र संघीय सरकारका उच्च पदस्थ कर्मचारी, सुरक्षा निकायका प्रमुखले स्वागत गरे। स्वागत तथा अभिनन्दन गरेलगत्तै नेपाली सेनाको एक टुकडीले प्रदेश प्रमुख पन्तललाई सलामी दियो । प्रदेश प्रमुख पन्तले पदभार ग्रहण गर्दै उनले संविधान र कानुनमा रहेर सुदूरपश्चिमका जनताको हितमा काम गर्ने बताइन् ।काम गर्दा सबैको सल्लाह लिएर मात्र अगाडि बढ्ने उनले प्रतिबद्धता ब्यक्त गरिन् ।"
सरकारी जग्गा बिक्री प्रकरण : ६ जनालाई कसुर ठहर,"गाईघाट : सगरमाथा लोकमार्गको जग्गा बिक्री गरेको आरोपमा धरौटीमा रिहा भएका १० जनामध्ये ६ जनालाई जिल्ला अदालत उदयपुरले कसुर ठहर गरेको छ। बाँकी चार जनालाई सफाई दिएको छ। जिल्ला न्यायाधीश मनोज केसीको इजलासले मंगलबार त्रियुगा नगरपालिका३ मोतिगडाका ७८ वर्षीय शिवप्रसाद दाहाल र उनका छोरा ५४ वर्षीय बुद्धिप्रसाद दाहाल, नाती विरेश दाहाल र त्रिनपा६ का दिपेन्द्र चौधरीलाई सरकारी जग्गा ठगी कसुर ठहर गरेको हो। अदालतले सरकारी कागजात किर्ते गरेको अभियोगमा भने १० जनालाई नै सफाई दिएको श्रेष्तेदार राजकुमार आचार्यले जानकारी दिए। अदालतले जग्गा खरिद गर्ने ललितपुरका नेपाल डंगोल, तत्कालीन नापी कार्यालयका निमित्त प्रमुख सर्वेक्षक कुसेश्वर चौधरी, सर्वेक्षक शिवचन्द्र ठाकुर, अमिन जगन्नाथ आचार्य, लेखापढी व्यवसायी हरिप्रसाद ढुंगाना र वडानम्बर ३ का वडासदस्य हरिमाया शाहीलाई सफाइ दिएको उनले बताए। कसुर ठहरसँगै अदालतले उनीहरुलाई कात्तिक २८ गते सजाय निर्धारण गर्ने छ। नयाँ कानुनले दुई वर्षबढी कैद सजाय भुक्तान गनुपर्ने भए पहिला कसुर ठहर निर्धाराण गर्ने र त्यसपछि पुनः पेसी तोकी सजाय निर्धारण गर्नुपर्ने व्यवस्था गरेको छ। कसुरदारहरूले त्रियुगा नगरपालिका२ मोतिगडास्थित साविकको गाइघाट १ ख कित्ता नं ७०१ को ७ कठ्ठा १९ धुर जग्गा नेपाल डंगोललाई १ करोड २७ लाख २० हजार रुपैयाँमा बिक्री गरेका थिए। त्यसमध्ये १ धुर कसुरदार दाहाल परिवारको र बाँकी ७ कठ्ठा १८ धुर जग्गा लोकमार्गको रहेको भन्दै तत्कालीन जिल्ला प्रहरी कार्यालयका एसपी नवराज भट्टले ठगी आरोपमा पक्राउ गरी मुद्दा अघि बढाएका थिए। सडक आयोजनाले तत्कालीन अवस्थामा सडकको नाममा लगतकट्टा गर्न मालपोत र नापी कार्यालयलाई पत्राचार गरे पनि कर्मचारीले नगरिदिँदा योजनाबद्ध ढंगले जग्गा बिक्री भएको प्रहरीको दावी छ। जग्गा खरिद बिक्री पूर्व जग्गा सडकमा पर्ने वा नपर्ने सडकले छोएको वा नछोएको वा घर भए नभएको एकिन गरी सम्बन्धित नगरपालिका वा गाउँपालिकाको वडाले सिफारिस गर्नुपर्ने कानुनी व्यवस्था छ। सोहीअनुरूप त्रियुगा नगरपालिका३ वडा कार्यालयका कार्यवाहक वडाध्यक्ष हरिमाया साहीले डंगोलले खरिद गरेको जग्गा सडकले छोएको मात्र भनी सिफारिस गरेपछि उनलाई समेत प्रहरीले नियन्त्रणमा लिएको थियो। उक्त सडक कदमाहागाइघाट सडक खण्ड अन्र्तगत पर्छ। सडक डिभिजन कार्यालय लहानले २०६२ सालमै जग्गा प्राप्त गरिसकेको रेकर्डमा देखिन्छ। जग्गा पास गर्दा रजिष्ट्रेसन दस्तुरवापत ५ लाख ८ हजार ८ सय र लाभ कर २ लाख ९२ हजार ९ सय ५८ रुपैयाँ राजस्वसमेत जम्मा भएको मालपोत कार्यालयका प्रमुख नवराज खड्काले बताए। उनले मोठमा लगत रोक्का भनेर नजनाउँदा सडक नै एक व्यक्तिबाट अर्को व्यक्तिमा गएको हुनसक्ने बताए। बेच्ने र किन्ने दुवै पक्षका आवश्यक प्रमाण र नगरपालिकाको वडाको सिफारिससहित आएपछि जग्गापास गरिएको उनले बताए। उनले जग्गाको कारोबार भइसकेपछि मात्र बिक्री भएको जग्गा राजमार्गको हो भनेर थाहा पाएको बताए। जग्गा सडकमा परेको थाहा पाउनेबित्तिकै मोठ रोक्का राखेको खड्काको भनाइ छ। तत्कालीन निर्माण तथा यातायात मन्त्रालयले २०४६ माघ २३ गते सार्वजनिक सूचना जारी गरि सडकको नाममा जग्गा प्राप्त गर्ने प्रक्रिया थालेको थियो। पछि २०६० सालमा कदमाहागाईघाट सडकखण्डको जग्गा लगत कट्टा गर्न भूसंरक्षण तथा व्यवस्थापन विभागको निर्णयको आधारमा सडकको दायाँ २५ मिटर र बायाँ २५ मिटर जग्गाको लगत कट्टा गरेको हो।"
शिशु गाड्ने १५ वर्षीया आमा प्रहरी खोरमा,विराटनगर : आफ्नै नवजात शिशु मारेर गाड्ने बालिकालाई प्रहरीले पक्राउ गरेको छ। मोरङको कानेपोखरी गाउँपालिका६ की १५ वर्षीया बालिकालाई प्रहरीले बिहीबार पक्राउ गरेको हो। गाडिएको अवस्थामा भेटिएको शिशुकी आमा ती बालिका रहेको पुष्टि भएपछि उनलाई पक्राउ गरिएको ईलाका प्रहरी कार्यालय पथरीका इन्सपेक्टर रामबहादुर ढकालले जानकारी दिए। उनका अनुसार स्थानीय मेनुका दवाडीको घर पछाडी रहेको करेसाबारीमा मंगलबार सात महिनाको शिशुको शव गाडिएको अवस्थामा फेला परेको थियो। टमाटर रोप्ने क्रममा हातले माटो खोस्रदा शिशुको हात तानेपछि मेनुकाले आत्तिएर प्रहरीलाई खबर गरेकी थिइन्। सालनालसमेत नकाटेको करिब एकफिट खनेर गाडेको अवस्थामा शिशुको शव भेटिएको इन्सपेक्टर ढकालले बताए। गाडिएको ठाउँबाट बाहिर निकालेर प्रहरीले शिशुको शवलाई पोस्टमार्टमका लागि उर्लाबारीको मंगलबारे अस्पतालमा लगेको छ। पक्राउ परेकी बालिकाले केही दिनअघि गर्भपतनको औषधीसेवन गरेको प्रारम्भिक अनुसन्धानबाट खुलेको प्रहरीले जनाएको छ। पक्राउ परेकी बालिकाको स्वास्थ्यमा समस्या देखिएपछि उनलाई उपचारका लागि विराटनगरको कोसी अस्पताल लगिएको इन्सपेक्टर ढकालले बताए। शिशुको बुवा पत्ता नलागेको र खोजी भइरहेको प्रहरीले जनाएको छ। गत वैशाखमा कानेपोखरी गाउँपालिका७ स्थित ठूलो बुवाको घरमा गएका बेला चिनजान भएका युवकसँग अवैध सम्बन्ध भएको र त्यही बेला गर्भ बसेको पक्राउ परेकी बालिकाले स्वीकार गरेको इन्सपेक्टर ढकालले बताए। नाम र ठेगाना भने बालिकाले पनि दिन नसकेको र प्राप्त हुलियाका आधारमा युवकको खोजी भइरहेको उनले बताए।
"सुनको भाउ बढ्यो, यस्तो छ बजार",काठामडौं : नेपाली बजारमा सुनको भाउमा वृद्धि भएको छ। बुधबार ६ सय रुपैयाँले घटेर ७० हजार २ सय रुपैयाँमा कारोबार भएको सुन बिहीबार तोलामा ४ सयले बढेर ७० हजार ६ सय रुपैयाँमा कारोबार भइरहेको नेपाल सुन चाँदी महासंघले जनाएको छ। आज तेजावी सुनको भाउ तोलाको ७० हजार ३ सय रुपैयाँमा कारोबार भइरहेको छ।यस्तै चाँदीको मूल्यमा पनि सामान्य वृद्धि भएको छ। आज चाँदी तोलाको  रुपैयाँ कायम गरिएको छ।बुधबार चाँदीको मूल्य ८४५ रुपैयाँमा कारोबार भएको थियो।
भारतले सीमा मिचेको विरोधमा मोदीको पुत्ला जलाइयो,"बैतडी : बैतडीमा भारतीय प्रधानमन्त्री नरेन्द्र मोदीको पुत्ला जलाइएको छ। भारतले हालै सार्वजनिक गरेको नक्सामा नेपाली भूमी राखिएको विरोधमा भारतीय प्रधानमन्त्री मोदीको पुत्ला जलाइएको हो। कलाकार भानुभक्त जोशीको नेतृत्वमा पुर्चौडी नगरपालिकाका स्थानीय बासिन्दाले हाटमा रहेको राताशिला मसानघाटमा मोदीको पुत्ला जलाइएको छ। स्थानीय राजेश धामीका अनुसार नेपाली भूमिमा भारतले हस्तक्षेप गर्न पाइँदैन भनेर स्थानीयले विरोध प्रदर्शनसमेत गरेका छन्। भारतीय विस्तारवाद मुर्दावाद, नरेन्द्र मोदी मुर्दावाद लगायतका नारा लगाउँदै स्थानीयहरुले भारतीय प्रधानमन्त्री मोदीको पुत्ला जलाएका हुन्, धामीले भने। भारतले सार्वजनिक गरेको नयाँ नक्सामा दार्चुलास्थित नेपाली भूमी लिपुलेक, कालापानी र लिम्पियाधुरा भारतमा समावेश गरिएको छ। भारतले सार्वजनिक गरेको नक्साप्रति नेपालीहरुले सामाजिक सञ्जालबाट पनि कडा विरोध गरेका छन्।"
"शिक्षामन्त्री भन्छन्, आयोगको सबै सुझाव सरकारले मान्नु पर्दैन","काठमाडौं : चर्चामा रहेको उच्चस्तरीय शिक्षा आयोगको प्रतिवेदनले दिएका सबै सुझाव मान्न सरकार बाध्य नभएको शिक्षा विज्ञान तथा प्रविधी मन्त्री गिरीराजमणि पोखरेलले बताएका छन् । आफैँ अध्यक्ष रहेको आयोगले बुझाएको प्रतिवेदन सार्वजनिक गर्न दबाब दिनुको सट्टा विभागीय मन्त्रीले नै यस्तो अभिव्यक्ति दिएपछि प्रतिवेदन बनाउन निकै मेहेनत गरेका आयोगका अन्य सदस्यहरु निराश बनेका छन् । बिहीबार शिक्षा विज्ञान तथा प्रविधी मन्त्रालयमा पत्रकार सम्मेलन गर्दै पोखरेलले भने, आयोग सर्वाधिकार सम्पन्न होइन । यसले भनेको सबै कुरा सरकारले नमान्न पनि सक्छ । मन्त्रिपरिषदबाट पारित भएको राष्ट्रिय शिक्षा नीति २०७६ बारे जानकारी दिन उनले पत्रकार सम्मेलन गरेका थिए । तर सञ्चारकर्मीहरुले शिक्षाका समसामयिक विषयमा पश्न गरे पनि उनले अहिलेलाई शिक्षा नीतिमा मात्र केन्द्रित हुन अनुरोध गर्दै हतार हतार प्रश्नको गालमोटल जवाफ दिएर पत्रकार सम्मेलन सकेर हलबाट हिँडेका थिए । आयोगको प्रतिवेदनले दिएको अधिकांश सुझावलाई शिक्षा नीतिमा समावेश नगरिएको विषयमा उनको आलोचना भएको छ ।"
१५ शैक्षिक संस्थाको सम्बन्धन खारेज,"काठमाडौं : प्रचलित कानुन पालना नगरेका १५ वटा शैक्षिक संस्था शिक्षा विज्ञान तथा प्रविधि मन्त्रालयको खारेजीमा परेका छन् । खारेजीमा परेका कलेजहरुमा मन्त्रालयले जारी गरेको सूचनाको बेवास्था गरेको, नविकरण नगरेको, धरौटी वापत बुझाएको रकम अद्यवधिक नगरेको लगायत छन् । खारेजीमा परेका सबै संस्थाले विदेशी विश्वविद्यालयबाट सम्बन्धन लिएर शैक्षिक कार्यक्रम सञ्चालन गर्ने अनुमति लिएका थिए । तर अधिकांसले शैक्षिक कार्यक्रम चलाएका छैनन् । मन्त्रालयबाट अनुमति लिएपनि नियमित रुपमा धरौटी रकम अध्यवद्यिक गर्नुपर्ने व्यवस्था छ । उनीहरुले वार्षिक रुपमा नविकरण पनि गर्नुपर्छ । शिक्षा मन्त्रालय स्रोतका अनुसार खारेजीमा परेका शैक्षिक संस्थाहरुमा एजे वाइल्ड इन्स्टच्युट अफ एड्भान्स स्टडिज, ब्रिजवाटर इन्टरनेशनल कलेज, मल्पि इन्टरनेशनल कलेज, क्यापिटल कलेज एण्ड रिसर्च सेन्टर, एभरेष्ट एजुकेसन फाउण्डेसन, काठमाडौं भ्यालि कलेज, पेन्टागन एजुकेसन नेटवर्क, ओरिएन्ट कलेज, सरिन भ्याली स्कुल (एपेक्स लाइफ स्कुल),साउथ वेस्टर्न स्टेन कलेज छन् । यिनीहरु सबै काठमाडौंका हुन् । त्यस्तै वुटवलको स्काइ इन्टरनेशनल कलेज र वेस्टर्न मेगा कलेज, धनगढीको वेस्टर्न इनटरनेशनल विज्नेस स्कुल तथा पोखराको कसमस इन्टरनेशनल कलेज र गण्डकी बोर्डिङ हाइअर सेकेण्डरी स्कुलको सम्बन्धन पनि खारेज गरिएको मन्त्रालयले बताएको छ ।"
विपन्नलाई जस्तापाता,"गुल्मी : दुईछाक खाना जुटाउनै मुस्किल पर्ने मालिका गाउँपालिका६ अर्जैका पदमबहादुर विकलाई घरको छानो फेर्ने सपनाजस्तै थियो। ५० वर्षीय विक जन्मेदेखि खरकै झुपडीमा जीवन बिताइरहेका थिए। यही खरको छानोमुनि नै मरिने हो की भन्ने चिन्ता थियो उनले भने, गाउँमा जस्तापाता हालेपछि मात्रै हुनेखाने मान्छन्, अहिले वडा कार्यालयले जस्ता लगाएदेखि परिवारमा खुसी छाएको छ। बर्खाभरी पानी चुहिएर बस्नै नसकिने घरमा जस्तापता लगाएपछि दुःखीका पनि दिन आउनेमा विश्वस्त रहेको उनले बताए। उनीजस्तै वडाका विपन्न, गरिब र असहाय परिवार यो कार्यक्रमबाट लाभाम्वीत भएका छन्। वडा कार्यालयले २६ विपन्नको घरको छानामा जस्तापाता लगाइदिएको छ। वडाका सबै घरधुरीमा जस्तापता उपलब्ध गराएपछि श्रम रोजगार तथा सामाजिक सुरक्षामन्त्री गोकर्ण विष्टले वडालाइ घरको छानामुक्त वडा घोषणा गरे। घोषणा कार्यक्रममा मन्त्री विष्टले गरिब र असाहयका लागि वर्तमान सरकार सहारा बनेको जिकिर गरे। उनले स्थानीय, प्रदेश र संघीय गरी तीन तहकै सरकारले जनमुखी कार्यक्रमहरू गरिरहेको दावी गरे। गाउँपालिकाकै पहिलो र जिल्लाकै दोस्रो वडाका रूपमा अर्जैलाइ खरको छानामुक्त वडा घोषणा गरिएको वडाध्यक्ष शोभाखर गिरीले बताए। कतिपय जनता जीवनभर खरको छाना फर्ने अवस्थामा देखिँदैनन्, उनले भने, पहिलो आवश्यकता आवास नै हो, जनताको आवासीय सुरक्षाका लागि यो कार्यक्रमलाई प्राथमिकता दिएका हौं। जनजिविकाका सवाललाई प्रमुख प्राथमिकतामा राखेर वडाले वार्षिक, नीति, कार्यक्रम तथा बजेट ल्याउने गरेको उनले बताए। गाउँपालिका प्रवक्तासमेत रहेका गिरीले अन्य वडाका विपन्न परिपवारका घरमा पनि जस्तापाता लगाउन पालिकाले दुई करोड रुपैयाँ विनियोजन गरेको उल्लेख गरे। यससँगै गाउँपालिकाका एक हजार एक सय घरमा जस्तापाता लगाइएको छ। चालु आर्थिक वर्षमा झण्डै ६ सय घरका लागि डेढ करोड रुपैयाँ बजेट विनियोजन भएकोसमेत गिरीले जानकारी दिए। यस्तै, खरको छाना हटाउने अभियान जिल्लाभरी चलिरहेको छ। यसअघि धुर्कोट गाउँपालिकाले वडा नम्बर २ पिपलधारालाई घोषणा गरिसकेको छ। धुर्कोटले अन्य वडाकासमेत घरधुरीमा जस्तापाता लगाएर खरको छानामुक्त बनाउने अभियानलाई तिव्र बनाएको छ। जिल्लाका १२ वटै स्थानीय तहले यस कार्यक्रमलाइ प्राथमिकतामा राखेका छन्। खरका छाना हटाएपछि वर्षौंदेखि खरको छानामा बसेका विपन्न परिवार सुरक्षित महशुस गर्नेछन्।"
भारतले भूमि मिचेको विरोधमा रोल्पामा प्रदर्शन,"रोल्पा : नेपाली भूमिलाई भारतले आफ्नो देशको नक्सामा गाभेको भन्दै रोल्पामा प्रदर्शन गरिएको छ । सरकारले कुटनीतिक रुपमा मिचिएका भूमि फिर्ता गर्नुपर्ने प्रदर्शनकारीले माग गरे । बिहीबार बिहान यहाँ स्वस्फूर्त रुपमा विरोध प्रदर्शन गरिएको हो । रोल्पाली जागरुक समूहको व्यानरसहित पत्रकार, नागरिक समाज, विद्यार्थी, उद्योगी व्यवसायी, बुद्धिजीविले विरोध प्रदर्शन गरेका हुन् । नेपाली भूमिमाथिको हस्तक्षेप विरुद्धको प्रदर्शनमा 'गो व्याक इन्डिय' को नारा समेत लगाएका थिए । लिपुलेक, लिम्पियाधुरा र कालापानी हाम्रै हो भन्दै प्रदर्शनकारीले भारतबाट मिचिएका सबै सिमाना निर्धारण गरी काँडे तारबार लगाउन समेत माग गरे । सीमा हस्तक्षेप हुँदै आएपनि भारतले नक्सामै नेपालीभूमि समेट्नु सार्वभौम राष्ट्रमाथिको ठाडो हस्तक्षेप भएको नागरिक समाजका अगुवा घनश्याम आचार्यले बताए । जिल्लाको सदरमुकाम लिबाङ टुडिखेलबाट निस्किएको नागरिक अगुवाहरुको विरोध प्रदर्शन मुख्य बजार हुँदै बीच बजार पुगेको थियो । बालकल्याण उच्च माध्यमिक विद्यालयबाट स्वस्फूर्त आएको सयौं विद्यार्थीले सात्ताले खोलाबाट नाराजुलुश गर्दै बजार प्रवेश गरेका थिए । बीच बजारबाट दुवै प्रदर्शनकारीको विरोध र्याली टुडिखेलमा पुगेर कोण सभामा परिणत भयो । कोण सभालाई विद्यार्थी नेता शेरबहादुर थापा र आलोक पुन, नागरिक अगुवा घनश्याम आचार्य, पत्रकार महासंघको संस्थापक अध्यक्ष काशीराम डाँगी, पूर्वअध्यक्ष खेम बुढामगरले सम्बोधन गरेका थिए । वक्ताले नेपाल सरकारले कुटनीतिक पहल गरी भारतको हस्तक्षेपबाट नेपाली भूमि फिर्ता लिनुपर्ने माग गरे । तत्काल नेपाली नक्सा सार्वजनिक गनुपर्ने जिकिर गरे । सुगौली सन्धीयता सरकारको कमजोरीले नेपालका सीमा निरन्तर मिचिदै आएको भन्दै प्रदर्शनमा उत्रिएकाले आपत्ति जनाए । नेपाल पत्रकार महासंघका अध्यक्ष महेश न्यौपानेले कोण सभा संचालन गर्दै सरकारले भारतको गलत कदमको कुटनीतिक पहलबाट समाधान खोज्नु माग गरे । भारतले जारी गरेको नक्सा नसच्चिए निरन्तर आन्दोलन हुने चेटावनी समेत दिइएको छ ।"
क्याम्पस अध्यक्षलाई विद्यार्थीले दले मोसो,"झापा : झापाको कनकाई बहुमुखी क्याम्पस सुरुङ्गाका संचालक समिति अध्यक्ष प्रकाश चुडाललाई जनप्रतिनिधि समेत अनेरास्ववियुका विद्यार्थीको टोलिले बिहीबार बिहान क्याम्पसमा कालोमोसो दलेका छन्। सञ्चालक समितिले प्राध्यापक निस्काशन गरेको भन्दै आन्दोलनरत विद्यार्थीले चुडाललाई मोसो दलेका हुन् । १ महिनादेखि अनेरास्ववियु र क्याम्पस प्राध्यापक संघ आन्दोलनरत छन् । बिहान संचालक समितिको बैठकपछि अध्यक्ष चुडालमाथि अनेरास्ववियु निकट विद्यार्थीले मोसो दलेको बताइएको हो। प्राध्यापकले तलब माग्दा प्राध्यापक संघका अध्यक्ष हरि तिम्सिनालाई जागिरबाट हटाइएपछि क्याम्पसमा विवाद सुरु भएको थियो । विद्यार्थीले तिनै तिम्सिनाको पुर्नबाहलीको माग गर्दै चरणबद्ध रुपमा आन्दोलन गर्दै आएका थिए ।बैठकमा क्याम्पस संचालक समितिले माग समाधान गर्न नसकेपछि विद्यार्थी आक्रोशित भएका थिए। सोही घटनाले क्याम्पसमा मन्ध्यान्ह्सम्म तनाव भयो। तनाव रोक्न इलाका प्रहरी कार्यालयको टोली क्याम्पस प्राङ्गणमा पुगेको थियो। अध्यक्षलाई मोसो दल्ने विद्यार्थी नेतामध्ये रोशन सुबेदी जो कनकाई नगरपालिकाका जनप्रतिनिधि समेत हुन्। त्यसैगरी नबिन राई, उत्सव बाँस्तोला, रविन गुप्ता, गोपी चापागाइँ, ऋिषिराम पोख्रेल, भीम पौडेल, र नारन पोख्रेलका नाममा अध्यक्ष चुडालले आजै विर्तामोड इलाका प्रहरी कार्यालयमा उजुरी दिएका छन्। यस विषयमा बोल्दै क्याम्पस प्रमुख विकास उप्रेतीले शान्ति क्षेत्रमा आएर अभद्र व्यवहार गर्नेलाई आवश्यक कार्बाहीको माग गरेका छन्।"
आकर्षक पार्क बनाउँदै महानगर,"काठमाडौं : काठमाडौं महानगरपालिकामा खुला ठाउँ छैन। भए पनि एकदमै कम छ। घरैघरले जमिन भरिएको छ। बालबालिकालार्ई खेल्ने ठाउँ छैन। भएका खाी ठाउँमा पनि बसेर गफ गर्ने उपयुक्त वातावरण छैन। सडक किनार पनि उजाड देखिन्छन्। यस्तो अवस्थालाई ध्यानमा राखेर महानगरले आफ्नो वडाभित्रका विभिन्न ठाउँमा पार्क बनाउन सुरु गरेको छ। महानगरभित्रका बाँकी खाली जमिन संरक्षण गर्न पार्क बनाउन थालिएको हो। महानगरले नयाँ र पुराना ठाउँमा गरी १७ वटा स्थानमा पार्क निर्माण गर्ने जनाएको छ। महानगरका विभिन्न वडामा भएका चेस पार्क, कमलपोखरीवरिपरि, टुडालदेवी पार्क, ज्येष्ठ नागरिक पार्कलगायत १७ वटा पार्क बनाउन लागिएको महानगरका सहरी योजना आयोगका उपाध्यक्ष सरोज बस्नेतले बताए। हामीले महानगरका खुला जमिन संरक्षण गर्न पार्क निर्माण गर्न लागेका हौँ, उनले भने, अहिले धेरै ठाउँको योजना बनेको छ। कतिपय ठाउँमा कामै सुरु गरिसक्यौँ। वडा कार्यलयको सिफारिसमा महानगरले पार्क बनाउन लागेको हो। वडाले खुला ठाउँ छनोट गरी सिफारिस गरेपछि महानगरले पार्क बनाउने बस्नेतले बताए। हामीले वडा कार्यालयको सिफारिसमा पार्क बनाउन लागेको हौँ, उनले भने, वडाले आफ्नो जमिन संरक्षण गरिदिन भनेपछि हामी काम गर्छौं। सिफारिस नगरी काम थाल्दैनौँ। महानगरले बनाउने भनिएका पार्कमध्ये केहीको काम सुरु भइसकेको छ। कमलपोखरी वरिपरिको खुला जमिन संरक्षण गरेर मौलिक कला कृतिबाट पार्क बनाउन लागिएको हो। यस्तै, गौशालाको भण्डारखाल जंगल छेउको खाली भिरालो जमिनमा पनि पार्क बनाउन लागिएको छ। बाग्मती करिडोर, धोबीखोला करिडोर, सिंहदरबारदेखि भद्रकालीसम्मको पेटीलाई पनि हरियाली बनाउने भएको छ। यी पेटीमा दुबो तथा पूल रोपेर हरियाली बनाइने उपाध्यक्ष बस्नेतले बताए। पार्कसँगै हामीले सडकपेटी तथा खोलाको करिडोरलाई हरियाली बनाउँछौँ, उनले भने, सडक छेउमा दुबो र पूल रोप्न लागेका छौँ। यसले सडकलाई हिँड्नलायक बनाउँछ। सडकका छेउ हरियाली भए सहरको सौन्दर्य पनि बढ्ने भएकाले काम गर्न लागिएको उनले बताए। बनाउने भनिएका पार्कमध्ये तीन वटाको काम सुरु गरिएको छ। जसमध्ये चेस पार्क ४३ लाख ९६ हजार नौ सय ७२ हजारमा ठेक्का सम्झौता भएको छ। कमलपोखरी वरिपरिको जमिनलाई पार्क बनाउन नौ करोड ३५ लाख २७ हजार तीन सय ८३ रुपैयाँमा ठेक्का लगाइएको छ। बनाउन लागेका १७ वटा पार्कमा कम्तीमा सात लाखदेखि १५ करोडसम्मका रहेको आयोगका उपाध्यक्ष बस्नेतले जानकारी दिए। अन्य पार्क निर्माणका लागि अहिले टेन्डर प्रक्रियामा रहेको उनले बताए। हामीले काम सुरु गरेकाबाहेक केही टेन्डर प्रक्रियामा छन्, उनले भने, केहीको भने हामी डिजाइन तयार गरिरहेका छौँ।"
विप्लव छोराको नेतृत्वमा मेडिकल विद्यार्थीको आन्दोलन काठमाडौंमा (भिडियो),"काठमाडौं : एमबीबीएस अध्ययनरत विद्यार्थीबाट निजी मेडिकल कलेजले अतिरिक्त शुल्क लिएको विरोधमा विद्यार्थीले राजधानीमा विरोध प्रदर्शन गरेका छन्। विद्यार्थीको आन्दोलनकै कारण त्रिभुवन विश्वविद्यालय चिकित्सा शास्त्र अध्ययन संस्थानको बुधबारदेखि संचालन हुने भनिएको वार्षिक परीक्षासमेत स्थगित भएको छ। चिकित्सा शिक्षा संघर्ष समितिको अगुवाइमा विद्यार्थीले माइतीघर मण्डलादेखि बानेश्वरसम्म विरोध प्रदर्शन गरेका हुन्। संघर्ष समितिका संयोजक मिलन गैरेले शुल्क फिर्ता नभएसम्म आन्दोलन जारी राख्ने चेतावनी दिए। आन्दोलनमा नेत्रविक्रम चन्द विप्लवका छोरा चितवन मेडिकल कलेजका विद्यार्थी प्रकाश चन्द, मान्यता थापासमेत काठमाडौंको आन्दोलनमा सहभागी भएका छन् । चितवन मेडिकल कलेज, नेशनल मेडिकल कलेज र युनिभर्सल मेडिकल कलेजलगायतका कलेजले अतिरिक्त शुल्क असुलेको विद्यार्थीको दाबी छ। बढी शुल्क लिने कलेजलाई कानुन बमोजिम कारवाही गर्न शिक्षा मन्त्रालयले गृहमन्त्रालयलाई आग्रहसमेत गरेको छ।"
महिलालाई अश्लिल म्यासेज पठाउने पर्यटन व्यवसायी पक्राउ,विराटनगर : फेसबुकको म्यासेन्जरमा महिलालाई अश्लिल म्यासेज पठाएको अभियोगमा एक पर्यटन व्यवसायीलाई पक्राउ गरेर मोरङ प्रहरीले अनुसन्धान अघि बढाएको छ । जग्गा कारोबारी समेत रहेका विराटनगर ३ भट्टा चोकमा बस्दै आएका खेमराज नेपाललाई पक्राउ गरिएको मोरङ प्रहरीका प्रवक्ता डीएसपी राजकुमार खिँउजुले बताए । नेपाल विरुद्ध अभद्र व्यवहार ऐनअन्तर्गतको मुद्दा चलाउन म्याद थप गरेर अनुसन्धान अघि बढाइएको जानकारी उनले दिए । उनी लायन्स क्लबमा पनि सक्रिय छन् । पीडित महिलाले लिखित उजुरी दिएपछि नेपाललाई पक्राउ गरेर कारबाहीको दायरामा ल्याइएको खिँउजुको भनाइ छ । सामाजिक सञ्जालमार्फत गरेको दुरव्यवहार वा गाली गलौज एवं अश्लिल हर्कतमा विद्युतीय अपराध (साइबर क्राइम) ऐन अन्तर्गतको मुद्दा चल्छ । तर प्रहरीले पीडित महिलाले साइबर क्राइमअन्तर्गत मुद्दा चलाउन नमानेपछि अभद्र व्यावहार मुद्दामा अनुसन्धान थालिएको जनाएको छ । डीएसपी खिँउजुले प्रारम्भिक अनुसन्धानबाट नेपालले महिलालाई सामाजिक सञ्जाल फेसबुकको म्यासेञ्जरमा अश्लिल सन्देश पठाएको पुष्टि भएको छ ।
पोखराको निर्वाचन कार्यालय नजिक विष्फोट,पोखरा : पोखरामा निर्वाचन आयोगको कार्यालय नजिक विष्फोटको आवाज सुनिएको छ। विष्फोटको आवाज सुनिए पनि बम वा अरु कुनै विष्फोट भएको हो भन्ने यकिन भएको छैन। अवस्था सामान्य छ। चुनावका उम्मेदवारहरुले मनोनयन दर्ता गराउने काम जारी छ। विष्फोट मुख्य निर्वाचन अधिकृतको कार्यालयसमेत रहेको निर्वाचन आयोग कार्यालय नजिक भएको हो।
बालविवाह रोक्न पुरोहितलाई कानूनी प्रशिक्षण,"काठमाडौं : प्रहरीले बालविवाह न्यूनीकरण गर्ने उद्देश्यले कर्णालीका १० वटै जिल्लामा पुरोहितलाई कानूनी प्रशिक्षण दिएको छ। प्रदेश प्रहरी कार्यालयको निर्देशनमा जिल्लास्थित प्रहरीले बुधबार एकैसाथ पुरोहित र धर्मगुरुलाई प्रशिक्षण दिएको हो। प्रदेश प्रहरी प्रमुख एवं प्रहरी नायव महानिरीक्षक पूर्णचन्द्र जोशीले पुरोहितलाई कानूनीरूपमा सचेत गराए बालविवाह न्यूनीकरणमा ठूलो मद्दत पुग्ने बताए। 'विवाह गराउने मुख्य जिम्मेवारी पुरोहितहरुकै हो', उनले भने, 'अभिभावक र बालबालिका तयार भए पनि पुरोहितले कानूनी व्यवस्थालाई देखाएर विवाह गर्न इन्कार गरे त्यो विवाह नै हुन सक्दैन।' कानूनले बालविवाहलाई अपराधको रुपमा परिभाषित गरेको छ। मुलुकी फौजदारी संहिता, २०७४ मा बालविवाह गर्नेगराउने व्यक्तिलाई तीन वर्षसम्म कैद र रु ३० हजारसम्म जरिवाना हुने व्यवस्था छ। प्रहरीले पुरोहितहरुलाई यही व्यवस्थाबारे जानकारी गराउन जिल्लाजिल्लामा प्रशिक्षण कार्यक्रम सञ्चालन गरेको हो। प्रदेश प्रहरी कार्यालय सुर्खेतले चालू आर्थिक वर्ष २०७६७७ मा सल्यानमा बालविवाहका तीन मुद्दा दर्ता भएको जनाएको छ। अघिल्लो आर्थिक वर्षमा सुर्खेत र दैलेखमा सातसात, सल्यानमा तीन र जुम्लामा दुई गरी १९ मुद्दा दर्ता भएका थिए। त्यस्तै, प्रहरीले चालू आवको हालसम्मको अवधिमा बालविवाह गर्ने १७ जोडीलाई अभिभावकको जिम्मा लगाएको छ। अघिल्लो वर्ष प्रहरीले ५९ जोडीको उद्धार गरेको थियो। प्रदेश प्रहरी प्रमुख जोशीले झण्डै ५०० हिन्दू, बौद्ध, मुस्लिम र इसाईका धर्मगुरुलाई बोलाएर कानूनी प्रशिक्षण दिएको जानकारी दिए। प्रशिक्षणमा सुर्खेतमा १००, दैलेखमा ३९, कालिकोटमा ४१, जुम्लामा ५३, मुगुमा २५, हुम्लामा २३, डोल्पामा ५१, सल्यानमा ९२, जाजरकोटमा ३२ र रुकुमपश्चिममा २३ पुरोहित सहभागी थिए। सुर्खेतका अगुवा पुरोहित तिलकप्रसाद रिजालले बालविवाह, जातीय विभेदलगायतका कुरीतिको पक्षमा आफूहरु नरहेको बताउँदै कानूनी व्यवस्थाको पालना गर्नगराउन हामी सधैँ प्रतिबद्ध छौँ भने।"
कलेजको ठगीविरुद्ध विद्यार्थी आन्दोलित,"काठमाडौं : भक्तपुरस्थित चक्रवर्ती हवी एजुकेसन एकेडेमी कलेज अफ नर्सिङले ठगी गरेको पाइएपछि कारबाही माग गर्दै विद्यार्थी विरोध प्रदर्शनमा उत्रिएका छन्। कलेजले सम्बन्धन नलिई प्रमाणपत्र तह नर्सिङ कार्यक्रम सञ्चालन गरेपछि विद्यार्थी आन्दोलित भएका हुन्। सम्बन्धन तथा स्वीकृति नलिई प्रमाणपत्र नर्सिङ कार्यक्रम सञ्चालन गरेको खुलेपछि विद्यार्थीले कलेज खारेज हुनुपर्ने माग गरेका छन्। शैक्षिक शत्र ०७४ ०७५मा भर्ना भएका विद्यार्थीले परीक्षा दिन नपाएपछि माइतीघर मण्डलामा बुधबार विरोध प्रदर्शन गरेका थिए। प्राविधिक शिक्षा तथा व्यावसायिक तालिम परिषद् (सीटीईभीटी) बाट स्वीकृति नलिएको पाइएको छ। कलेजमा अध्ययनरत ३० जना विद्यार्थीको भविष्य अन्योल भएको छ। यी विद्यार्थीबाट कलेजले जनही ३ लाख ११ हजार चार सय रुपैयाँका दरले शुल्क असुलेको पीडित विद्यार्थीले बताएका छन्। चिकित्सा शिक्षा ऐन, ०७५ अनुसार नर्सिङ कलेज स्थापना गर्न आफ्नै अस्पताल हुनुपर्ने प्रावधान छ। तर, कलेजको आफ्नो अस्पतालसमेत छैन। मापदण्ड पूरा नगरेको र सीटीईभीटीको निर्देशनविपरीत कार्य गरेको जनाउँदै तत्कालीन शिक्षामन्त्री गोपालमान श्रेष्ठको अध्यक्षतामा बसेको बैठकले ०७४ सालमा सम्बन्धन खारेज गरेको थियो। तर, कलेजले विद्यार्थीलाई भर्ना लिएको थियो। कलेज प्रशासनले सम्बन्धन पाएको दाबी गर्दै भर्ना लिएको विद्यार्थी अनुष्का चौलागाईंले बताइन्। उनले भनिन्, एक वर्ष पढियो। तर, परीक्षा दिन नपाउँदा भविष्य अन्योल भयो। अलपत्र परेपछि आन्दोलनमा उत्रनुपरेको हो। परीक्षा दिन नपाएका पीसीएल नर्सिङका पहिलो वर्षका विद्यार्थी आन्दोलनमा उत्रिएका हुन्। विरोधमा उत्रिएका विद्यार्थीमध्ये १५ जनालाई कलेजले फोन गरी भर्ना हुँदाको शुल्क फिर्ता गर्न थालेको चौलागाईंले बताइन्। परीक्षा स्थगित एमबीबीएस अध्ययनरत विद्यार्थीबाट निजी मेडिकल कलेजले अतिरिक्त शुल्क लिएको विरोधमा विद्यार्थीले बुधबार विरोध प्रदर्शन गरेका छन्। विद्यार्थीको आन्दोलनकै कारण त्रिभुवन विश्वविद्यालय चिकित्सा शास्त्र अध्ययन संस्थानको बुधबारदेखि सञ्चालन हुने भनिएको वार्षिक परीक्षासमेत स्थगन भएको छ। चिकित्सा शिक्षा संघर्ष समितिको अगुवाइमा विद्यार्थीले माइतीघर मण्डलादेखि बानेश्वरसम्म विरोध र्याली प्रदर्शन गरे। संघर्ष समितिका संयोजक मिलन गैरेले शुल्क फिर्ता नभएसम्म आन्दोलन जारी राख्ने बताए। चितवन मेडिकल कलेज, नेसनल मेडिकल कलेज, युनिभर्सल मेडिकल कलेजलगायतले अतिरिक्त शुल्क असुलेको विद्यार्थीको दाबी छ। बढी शुल्क लिने कलेजलाई कानुनबमोजिम कारबाही गर्न शिक्षा मन्त्रालयले गृह मन्त्रालयलाई आग्रहसमेत गरेको छ। शुल्क समायोजन : एमबीबीएसमा विद्यार्थी भर्ना नगर्ने निजी कलेजको चेतावनी मेडिकल कलेजका विद्यार्थी थुनेरै कुटिए, कलेजबाटै ज्यान मार्ने धम्की ! नेशनल मेडिकल कलेज प्रकरण : सुरक्षा माग्दै विद्यार्थी प्रशासनमा लुटतन्त्रविरुद्ध सडकमा मेडिकल विद्यार्थी (फोटो फिचर)"
स्कुल बसको ठक्करबाट बृद्धाको मृत्यु,उदयपुर : उदयपुरको चौदण्डीगढी नगरपालिका ७ बेल्टारमा स्कुल बसको ठक्करबाट एक पैदल यात्रु बृद्धाको मृत्यु भएको छ। बिहीबार बिहान ९ बजे बेल्टारबाट बिरेन्द्र बजारतर्फ जाँदै गरेको पारुहाङ एकेडेमी स्कुलको ना ४ ख ८१३४ नम्बरको बसले वडा नम्बर ८ की ६० वर्षीया नम्रता थापालाई ठक्कर दिंदा मृत्यु भएको हो। बसको ठक्करबाट घाइते भएकी थापालाई उपचारको लागी प्राथामिक स्वास्थ्य केन्द्र बेल्टार लैजानसाथ चिकित्सकले मृत्यु घोषणा गरेको इलाका प्रहरी कार्यालय बेल्टारका प्रहरी निरीक्षक बुद्धी चौलागाईले जानकारी दिए। प्रहरीले बस र चालकलाई नियन्त्रणमा लिएर थप अनुसन्धान गरिरहेको इन्स्पेक्टर चौलागाईले बताए।
उच्च पहाडी र हिमाली क्षेत्रमा हिमपातको सम्भावना,"काठमाडौं : उच्च पहाडी र हिमाली भुभागमा हिमपातको सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाको बिहीबार बिहान ६ बजे निकालेको बुलेटिनमा नेपालमा पश्चिमी वायुको साथै महा नामको चक्रवातको आंशिक प्रभाव रहेको उल्लेख छ। बिहीबार दिउँसो देशको पश्चिम र मध्य भूभाग लगायत पूर्वी पहाडी भुभागमा आंशिक देखि सामान्य बदली हुनेछ। देशका पश्चिमी, पूर्वी र मध्य पहाडि भुभागका एक दुइ स्थानमा हल्का वर्षा र उच्च पहाडी र हिमाली भुभागमा हिमपातको सम्भावना रहेको महाशाखाले जनाएको छ। राति पनि पश्चिम, मध्य र पूर्वी पहाडी भुभागमा आंशिक बदलि र बाँकी भूभागमा सामान्यतया सफा रहने छ। पश्चिम, पूर्वी र मध्य पहाडी भूभागमा एक दुइ स्थानमा हल्का वर्षा र उच्च पहाडी र हिमाली भूभागमा हिमपातको सम्भावना बुलेटिनमा उल्लेख छ।"

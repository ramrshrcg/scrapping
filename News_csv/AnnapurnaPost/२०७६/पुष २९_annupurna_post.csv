शीर्षक,विवरण
भ्रष्टाचार झागिँदो,"तेह्र महिनाअघि अख्तियार दुरुपयोग अनुसन्धान आयोगले नीतिगत भ्रष्टाचार को परिभाषासहितको नयाँ कानुन माग्दै प्रस्ताव पेस गरेको थियो । भाषण र दस्ताबेजमा भ्रष्टाचारविरुद्ध शून्य सहनशील नीति अख्तियार गरेको सरकारले अख्तियारको प्रस्ताव दराजमा थन्क्यायो । फेरि अख्तियारले सोमबार आफ्नो उनन्तीसौं वार्षिक प्रतिवेदन राष्ट्रपतिलाई बुझाउँदै भन्यो, मन्त्रालयले सार्वजनिक खरिदसम्बन्धी विषयमा निर्णय गर्न मन्त्रिपरिषद्मा पुर्याइने प्रवृत्ति छ । ठूला ठेक्कापट्टाका निर्णय मन्त्रिपरिषद्मा पुर्याउनुको कारण हो, निर्णयमा अन्तर्निहित भ्रष्टाचारका विषयमा अनुसन्धान गर्न रोकावट गर्नु । मन्त्रिपरिषद् र यसका समितिबाट सामूहिक रूपमा जेजस्ता भ्रष्टाचारजन्य निर्णय लिए पनि अख्तियारले छानबिन गर्न पाउँदैन । अख्तियारले स्थानीय तहमा भ्रष्टाचार, नातावादकृपावाद, मिलेमतोमा भ्रष्टाचार व्यापक हुँदै गएको निष्कर्ष पनि सार्वजनिक गरेको छ । चुनावका बेला गाउँगाउँमा सिंहदरबारको नारा लागेको थियो । दुई वर्षपछि अख्तियारको अध्ययनले भ्रष्टाचार र घुसखोरीलाई छिटो पुर्याएको छ, नागरिकलाई सहज सेवासुविधा होइन । यो निष्कर्ष पनि अख्तियारकै हो । उसको सर्वेक्षणमा स्थानीय तहमा काममा ढिलाइ गर्नु, सार्वजनिक सम्पत्ति दुरुपयोग गर्नु, सार्वजनिक कोषको गैरकानुनी प्रयोग गर्नु, कर्मचारी समयमै कार्यालय नआउनु र अनावश्यक कागजात माग गरी नागरिकलाई दुःख दिने क्रम बढेको छ । अख्तियारको इतिहासमा गएको वर्ष सबैभन्दा बढी अर्थात् ३५१ वटा भ्रष्टाचार मुद्दा दायर गरेको छ, जसमा १४७ घुस लिएका मुद्दा छन् । गैरकानुनी सम्पत्ति आर्जनमा चाहिँ उल्लेखनीय मुद्दा दायर हुन नसकेको देखाउँछ । अकूत सम्पत्तिका हकमा जम्माजम्मी १२ वटा मात्र मुद्दा दायर भएका छन् । वर्षभरिमा राजनीतिक वृत्तका ठूलाखाले पात्रमाथि कुनै पनि किसिमको भ्रष्टाचारको अभियोग दर्ज भएको देखिन्न । वार्षिक प्रतिवेदनसँगै अख्तियार राजनीतिक वृत्तका पात्रसम्म पुग्न नसकेको देखाउँछ । राजनीतिक पात्रको संरक्षणकै कारण भ्रष्टाचार, आर्थिक बेथिति र विचलन बढेको आम अनुभूति छ । समाजमा नवधनाढ्यको सूचीमा राजनीतिसँग जोडिएका बढ्दैछन् । तिनीहरूको सम्पत्तिमाथि छानबिन भएन भने विस्तारै पुख्र्याैलीकरण हुन पुग्छ, राणा र पञ्चको सम्पत्ति पुख्र्यौलीकरण भएजसरी नै । भ्रष्टाचार निवारण ऐन २०५९ पछि जसरी मन्त्री र उपल्ला तहका प्रशासकको सम्पत्ति छानबिन, जफत र सजाय हुँदै थियो, त्यो क्रममा न्यूनता आएको छ । हो, पछिल्लो समयमा घुसखोरीविरुद्ध स्टिङ अपरेसन र र्यापिड टास्क फोर्स परिचालनबाट सकारात्मक सन्देश छाएको छ । सरकारी कार्यालयमा सेवाग्राहीको भेषमै अख्तियारले आफ्ना मानिस पठाउँदै घुस असुल्नेलाई कारबाहीको फन्दामा पुर्याएको छ । यसले सरकारी कार्यालयमा सेवाग्राहीसँग अनुचित तवरमा असुलिने खुलमखुला घुसको मात्रामा कमी आएको छ । सरकारी ठेक्कापट्टामा अनुसन्धान गरी १८ सयभन्दा बढीमा ठेक्का भद्रगोल भएको तथ्य सार्वजनिक गरेको छ । सँगै उसले त्यसमा सुधारका उपायसमेत सार्वजनिक गरेको थियो । उसले दिएको सुझाव कठोरतापूर्वक कार्यान्वयनमा लैजाने हो भने ठेक्कापट्टाभित्रका विकृतिविसंगति न्यून हुने र त्यो व्यवसायलाई पनि शुद्धीकरण गर्ने छ । भ्रष्टाचारजन्य अपराधकर्मको अनुसन्धान गरी मुद्दा दायर गर्ने अधिकार अख्तियारलाई प्राप्त छ, तर संसद्निर्मित कानुन र मन्त्रिपरिषद्का नीतिगत निर्र्णयबाहेकका हकमा । सरकारले भ्रष्टाचारविरुद्ध साँच्चै शून्य सहनशील नीति लिएको हो भने नीतिगत निर्णय परिभाषासम्बन्धी कानुन निर्माण प्रक्रिया अघि बढाउनुपर्यो । आर्थिक कारोबार जोडिएका कुनै विषय नीतिगत निर्णयमा पारिनु हुँदैन, बृहत् प्रकृतिका भ्रष्टाचार नियन्त्रण गर्ने हो भने । अर्कातिर सजिलै निर्णय गराउन पाइने र कानुनी डरत्रासविना लाभ लिन पाइने हुँदा मन्त्रालयले कारोबारका प्रस्ताव मन्त्रिपरिषद्मा पुर्याएका हुन् । यस्ता खेल तत्काल रोकिनुपर्छ । अर्कातिर संघीय संरचनासँगै प्रदेश र स्थानीय तहमा बढ्दो भ्रष्टाचार र प्राकृतिक स्रोतको दोहन रोक्ने संस्थागत संरचना निर्माण गर्नुपर्छ या अख्तियारको सक्रियता बढाउन उसलाई पूर्वाधार जुटाइनुपर्छ ।"
नीतिगत भ्रष्टाचार मौलाउँदै,"काठमाडौं : स्थानीय तहको भ्रष्टाचार अराजक ढंगले वृद्धि हुँदै गएको छ। अख्तियार दुरुपयोग अनुसन्धान आयोगको प्रतिवेदनले नीतिगत भ्रष्टाचार सुशासन र समृद्धिको बाधकमा रूपमा देखाएको छ। अख्तियार प्रमुख नवीनकुमार घिमिरेले राष्ट्रपति विद्यादेवी भण्डारीलाई बुझाएको ०७५७६ को प्रतिवेदनमा मन्त्रिपरिषद् वा त्यसको कुनै समितिबाट भएका नीतिगत निर्णय अनुसन्धान तहकिकात नहुने कानुनी व्यवस्थाका कारण नीतिगत भ्रष्टाचार बढेको उल्लेख छ। मन्त्रालयबाट निर्णय गर्नुपर्ने सार्वजनिक खरिदसम्बन्धी विषयसमेत मन्त्रिपरिषद्मा पुयाउने प्रवृत्ति बढेको प्रतिवेदनमा उल्लेख छ। प्रतिवेदनमा अख्तियारमा परेका उजुरीमा घुस लिनेदिने, सार्वजनिक सम्पत्तिको दुरुपयोग गर्ने, सरकारी वा सार्वजनिक जग्गा व्यक्तिको नाममा दर्ता गर्ने, सार्वजनिक निर्माण वा खरिदमा अनियमितता गर्ने, झुटा विवरण पेस गर्ने, गलत लिखत वा प्रतिवेदन दिने, कागजात सच्याउने वा नोक्सान गर्ने, परीक्षाको परिणाम फेरबदल गर्ने वा गोपनीयता भंग गर्ने, गैरकानुनी सम्पत्ति आर्जन गर्ने, राजस्व चुहावट गर्नेजस्ता भ्रष्टाचारका प्रवृत्ति अधिक रहेको उल्लेख छ। यस वर्ष सबैभन्दा बढी संघीय मामिला तथा सामान्य प्रशासन मन्त्रालयसम्बन्धी २६८७ प्रतिशत उजुरी परेको अख्तियार प्रवक्ता प्रदीपकुमार कोइरालाले जानकारी दिए। अख्तियारले स्वतन्त्र संयन्त्रमार्फत गरेको अध्ययनमा स्थानीय तहमा भ्रष्टाचारले जरो गाडेको देखाएको छ। अध्ययनमा स्थानीय तहका काममा ढिलाइ गर्न, सार्वजनिक सम्पत्ति दुरुपयोग, कर्मचारीद्वारा अधिकारको दुरुपयोग हुनुलगायतलाई भ्रष्टाचारभित्र समेटिएको छ। अध्ययनमा योजना निर्माणदेखि कार्यान्वयन तहसम्म पुग्दा कर्मचारीपदाधिकारीको मिलेमतोमा सबैभन्दा बढी भ्रष्टाचार भएको पाइएको छ। भ्रष्टाचार हुनुमा प्रमुख जिम्मेवार मुख्य नेतृत्वसहित कर्मचारी, इन्जिनियर र कार्यकारी अधिकारीलाई ठहयाइएको छ। भ्रष्टाचार र अनियमिततामा राजनीतिक संरक्षण हुनु चुनौतीका रूपमा रहेको देखाइएको छ। शिक्षासँग सम्बन्धित १६९५ प्रतिशत उजुरी परेका छन्। त्यस्तै, भूमिका ८ ३४ प्रतिशत, वन तथा वातावरणका ४६० प्रतिशत, स्वास्थ्य तथा जनसंख्याका ३९८ प्रतिशत, गृह प्रशासनका ३५४ प्रतिशत, भौतिक पूर्वाधार तथा यातायातका ३४२ प्रतिशत, ऊर्जा, जलस्रोत तथा सिँचाइतर्फ २६२ प्रतिशत, अर्थका २३३ प्रतिशत उजुरी परेका छन्। नक्कली शैक्षिक प्रमाणपत्रसँग सम्बन्धित ८५३ प्रतिशत, गैरकानुनी सम्पत्ति आर्जनसँग ७६१ प्रतिशत र अन्य निकाय तथा क्षेत्रसँग सम्बन्धित उजुरी ११५२ प्रतिशत छन्। प्रदेश २ का उजुरी धेरै प्रदेश २ बाट २१५० प्रतिशत उजुरी आएको छ। बागमती प्रदेशबाट २११६ प्रतिशत, १०९३ प्रतिशत उजुरी कर्णाली प्रदेशबाट, प्रदेश १ बाट ८८४ प्रतिशत, सुदूरपश्चिम प्रदेशका ७४० प्रतिशत, कर्णाली प्रदेशका ५२३ प्रतिशत उजुरी परेका छन्। आयोगमा ०७५७६ मा १४ हजार एक सय ७१ र मातहतका कार्यालयमा ९ हजार ९ सय १४ उजुरी परेका छन्। तीमध्ये ७ हजार ८८ उजुरी ०७४७५ बाट जिम्मेवारी सरेर आएका हुन्। कुल उजुरीमध्ये १५ हजार ५ सय २७ फस्र्याेट भएका छन्। ८ हजार ५ सय ५८ उजुरी ०७६७७ का लागि सारिएको छ। फस्र्योट उजुरीमध्ये ६ हजार ४७ उजुरी प्रारम्भिक छानबिनबाट तामेलीमा राखिएको छ भने ५ सय ९० उजुरीलाई सुझावसहित तामेलीमा पठाइएको छ। फस्र्याेट भएका उजुरीमध्ये ८ सय ८१ फाइललाई विस्तृत अनुसन्धानमा लगिएको छ भने ८ हजार ९ उजुरीलाई अन्य आवश्यक कारबाहीका लागि पठाइएको छ। २ हजार उजुरीको विस्तृत अनुसन्धान भइरहेको छ। ०७५७६ मा विस्तृत अनुसन्धानबाट ६ सय ५३ वटा कारबाही भएका छन्। तीमध्ये मुद्दा दर्ता गरिएको ३ सय ५१ (५४ प्रतिशत), सम्बद्ध निकायलाई सुझाव दिएको १ सय ५ (१६ प्रतिशत), विभिन्न कारबाहीका लागि लेखी पठाएको ४६ (७ प्रतिशत), तामेलीमा राखिएको १ सय ३७ (२१ प्रतिशत), मुल्तबीमा राखिएको १० (१५ प्रतिशत) र अन्य ४ (०६ प्रतिशत) छन्। पछिल्लो ६ महिनामा २ सय २० वटा मुद्दा दर्ता भएका छन्। आयोग स्थापनाको २९ वर्षको इतिहासमा ०७५७६ मा सबैभन्दा बढी अर्थात् ३ सय ५१ वटा मुद्दा विशेष अदालतमा दर्ता भएको छ। घुस (रिसवत) मा १ सय ४७, नक्कली शैक्षिक प्रमाणपत्रतर्फ ८८, सार्वजनिक सम्पत्ति हानिनोक्सानीतर्फ २९, गैरकानुनी लाभ हानितर्फ ३३, राजस्व हिनामिनातर्फ १०, गैरकानुनी सम्पत्ति आर्जनतर्फ १२ र विविध २२ वटा मुद्दा छन्। स्थापनायता आयोगले २ हजार ४ सय ३७ वटा मुद्दा अदालतमा दर्ता गरेको छ। औसतमा प्रतिवर्ष करिब ८४ मुद्दा अदालतमा दर्ता भएका छन्। ०७५७६ मा औसतको चार गुनाभन्दा बढी मुद्दा दर्ता भएका छन्। आयोगबाट विशेष अदालतमा दायर भएका मुद्दामध्ये ०७५७६ मा २ सय ४ वटा मुद्दा फैसला भएका छन्। दायरमध्ये ८८२४ प्रतिशत मुद्दामा आयोगलाई पूर्ण तथा आंशिक सफलता प्राप्त भएको छ। आयोगबाट ८३ वटा फैसलाउपर सर्वोच्च अदालतमा पुनरावेदन गरिएको छ। ०७५७६ मा विशेष अदालतमा दायर भएका ३ सय ५१ वटा मुद्दामा ८ सय ९४ जनालाई प्रतिवादी बनाई ४ अर्ब ५ करोड ३७ लाख ६३ हजार ८ सय ८८ रुपैयाँ बिगो मागदाबी लिइएको छ। अख्तियारले केन्द्रलाई ८१, प्रदेश सरकारलाई १९ र स्थानीय तहलाई २० वटा सुझाव दिएको छ। राष्ट्रपतिलाई प्रतिवेदन बुझाएपछि गरिएको पत्रकार सम्मेलनमा अख्तियार ऐन र भ्रष्टाचार निवारण ऐनको मस्यौदा एक वर्षअघि नै प्रधानमन्त्री तथा मन्त्रिपरिषद् कार्यालयमा पठाएको जानकारी दिइएको छ। सम्पत्ति शुद्धीकरण अख्तिायर मातहत अख्तियारले सम्पत्ति शुद्धीकरण अनुसन्धान विभागलाई आफ्नो मातहत ल्याउनुपर्ने प्रस्ताव गरेको छ। अख्तिायरले नीति, सहकारी तथा स्वदेशी विदेशी गैरसरकारी संस्थामा हुने घुसखोरी र रकम हिनामिनालगायत भ्रष्टाचारजन्य कार्यसँग सार्वजनिक पदाधिकारीसमेत जोडिने भएकाले सम्पत्ति शुद्धीकरणलाई आयोग मातहत राख्नुपर्ने उसको जिकिर छ। सरकारलाई दिएको सुझावमा अख्तियारले महँगी र खर्चभन्दा तलब कम भएका कारण घुस लिने र भ्रष्टाचार गर्ने कार्य बढेको उल्लेख छ। खर्चिलो निर्वाचन प्रणालीमा पुनरवलोकन, आर्थिक वर्ष अन्त्यतिर रकमान्तर गर्ने, निकासा दिने र हतारहतारमा ठूलो रकम भुक्तानी दिने कार्यले भ्रष्टाचार र अनियमिततालाई बढावा दिएको उल्लेख छ। त्यस्तै, आर्थिक कारोबारलाई बैंकिङ प्रणालीमा आबद्ध गर्नुपर्ने, भुक्तानी बिलहरू कम्प्युटराइज्ड गर्ने व्यवस्था मिलाउन पनि उसको सुझाव छ। सार्वजनिक पद धारण गरेका पदाधिकारी र कर्मचारीले नियुक्ति भएको र हरेक आर्थिक वर्ष समाप्त भएको ६० दिनभित्र सम्पत्ति विवरण पेस गर्नुपर्ने व्यवस्थामा कडाइ गर्नुपर्ने अख्तियारले सुझाव दिएको छ।"
वनको दोहन रोक्न खोज्दा इन्स्पेक्टरको सरुवा,"ललितपुर : गोदावरी नगरपालिका ६ मा रहेको दुम्सीडोल ठूलो सामुदायिक वनमा मापदण्डविपरित एक्साभेटरले ढुंगा निकाल्दै गर्दा अघिल्लो साता पहिला दुई जना पक्राउ परे । डिभिजनल वन कार्यालय ललितपुरको अगुवाईमा महानगरीय प्रहरी वृत्त चापागाउँले उनीहरूलाई पक्राउ गरेका थियो । पक्राउ गर्ने प्रहरी इन्स्पेक्टरको तत्काल सरुवा गरिएको छ । तर पक्राउ परेका भने त्यही दिन नै छुटे । डिभिजनल वन कार्यालय ललितपुरका प्रमुख नवीन गिरीका अनुसार खोजेको बखत उपस्थित हुने सर्तमा उनीहरू छोडिएको बताए । यस विषयमा अनुसन्धान जारी छ, उनले भने एकजना अनुसन्धान अधिकारीले विस्तृत अध्ययन गर्दै हुनुहुन्छ । अवैध रूपमा ढुंगा, बालुवा खानी तथा क्रसर उद्योग सञ्चालन भए पनि राजनीतिक पहुँचको आधारमा आरोपी छुट्ने प्रवृत्ति बढेको स्थानीयको चिन्ता छ । यस घटनाले स्वतन्त्र रूपमा काम गर्न नपाएको प्रहरीले गुनासो गरेको छ । महानगरीय प्रहरी परिसर ललितपुरका प्रमुख टेकप्रसाद राईका अनुसार अवैध रूपमा चलिरहेका खानी तथा क्रसर उद्योग रोक लगाउन सकेन भनेर प्रहरी आलोचित हुँदै आएको छ । काम गर्न खोज्दा राजनीतिक दबाब आएको राईले बताए । उनले भने, प्रहरीले केही गरेन भन्छन्, तर काम गर्न दिइँदैन । राईले राजनीतिक हस्तक्षेपका कारण प्रहरीलाई काम गर्न समस्या परेको गुनासो गरे । जिल्लामा रहेका खानी तथा क्रसर उद्योगको विषयमा गहन अध्ययन भइरहेको र प्रहरीले राम्रो काम गरेर देखाउने दाबी गरे । महानगरीय प्रहरी वृत्त, चापागाउँका प्रमुख कृष्णराज ओझाले आफू विदामा बसेको समयमा इन्स्पेक्टरले संलग्नलाई पक्राउ गरेको जानकारी दिए । उनका अनुसार पक्राउ गरिएको केही दिनमा इन्स्पेक्टरको सरुवा भएर महानगरीय प्रहरी परिसर ललितपुर पुगिसकेका छन् । यस विषयमा प्रहरीले सहयोग मात्र गरेको बताए । उनले भने, प्रहरीको काम शान्ति सुरक्षा दिने हो । प्रमुख जिल्ला अधिकारी भागिरथ पाण्डेयले नियमविपरित काम गरे पक्राउ परेकालाई छुटाउन कुनै पहल गर्न नसक्ने बताए । नियम अनुसारकालाई मात्र सञ्चालन गर्न दिने बताए । ललितपुरमा सबैभन्दा धेरै खानी तथा क्रसर उद्योग गोदावरी नगरपालिकामा छन् । नगरप्रमुख गजेन्द्र महर्जनका अनुसार गोदावरीमा चारवटा वैधानिक खानी र १४ क्रसर उद्योग चलिरहेका छन् । बालुवा खानीहरू कुनै वैधानिक नभएको बताए । अवैधानिक रूपमा चलिरहेका खानीलाई तीन महिना पहिला रोकेको बताए । नगरपालिकाले खानी व्यवस्थापनका लागि ऐन बनाउँदै गरेको बताए । खानीका समस्या सबै बनसँग जोडिएको हुने भएपनि वनका के कति अधिकार हुन्छ अलमल भएको बताए । स्थानीय वन ऐन बनाएर काम गर्न चाहेको महर्जनको भनाई छ । संघीय ऐनमा नबाझिने गरी कानुन बनाउँछौं । आउँदो माघमा विशेष नगरसभाबाट पारीत गछौं, उनले भने । जिल्ला समन्वय अधिकारी दुर्गादेवी देवकोटाले वैधलाई मात्र चलाउनु,अरुलाई रोक्नु भन्ने निर्देशन गरेको बताइन् । यतिबेला फिल्डमा गएका छैनांै, ठ्याककै के भइरहेको हो थाहा छैन, देवकोटाले भनिन् । नगरपालिकाले कतिलाई अनुमती दिएको छ भनेर जानकारी नदिइएको भनाई उनको छ । छम्पी, लेले, चापागाउँ, नल्लु, देवीचौर लगायतका क्षेत्रमा उद्योगहरु संचालनमा रहेकाछन् । यतिबेला सबै भन्दा धेरै दोहन देवीचौर र डुकुछापमा भइरहेको स्थानियले बताएकाछन् । बागमती गाउँपालिकाका भालुखोला र ठोस्ने खोलाको दोभानमा संचालित खानीखोला हाइड्रोमा लेदो माटो जमेर समस्या पारेको गुनासो गरेकाछन् । ललितपुरमा ३७ वटा खानीतथा क्रसर संचालनमा देखिएपनि धेरैजसोले नवीकरण नगरेको तथा वातावरण परिक्षण नगरेको देखिएको छ ।"
कर्णालीमा सुरुङमार्ग खन्न केन्द्र सरकार असहमत,"सुर्खेत : कर्णालीमा सुरुङमार्ग निर्माण गर्ने प्रदेश सरकारको योजना तत्कालका लागि टरेको छ। प्रदेश सरकारले आफ्नो नीति तथा कार्यक्रममार्फत महत्वाकांक्षी योजनाका रुपमा सुरुङमार्ग निर्माणलाई प्राथमिकता दिएको थियो। तर संघीय सरकारले सहमति नदिएपछि सुरुङमार्गको सम्भाव्यता अध्ययनको प्रक्रिया नै स्थगित भएको हो। प्रदेश सरकारले कर्णालीको राजधानी वीरेन्द्रनगरदेखि प्रदेश ५ को बर्दिया जोड्न वीरेन्द्रनगरतेलपानीभुरिगाउँ सडकखण्डमा सुरुङमार्ग बनाउने तयारी गरेको थियो। रणनीतिक महत्वको मानिएको सुरुङमार्ग निर्माण तत्कालका लागि टरेको हो। वैदेशिक आर्थिक सहायताबारे स्पष्ट प्रस्ताव नआएको र सुरुङमार्गका लागि प्रस्तावित क्षेत्र बर्दिया राष्ट्रिय निकुञ्जमा पर्ने भन्दै संघले सहमति दिन नसकिने जनाएको छ। एक चिनियाँ निर्माण कम्पनीमार्फत सम्भाव्यता अध्ययन र डीपीआरको काम अघि बढाउन प्रदेशले तयारी गरेको थियो। यसका लागि यस वर्ष २० करोड रुपैयाँ बजेटसमेत विनियोजन गरिएको थियो। सम्भाव्यता अध्ययन अघि बढाउन लागिएको र आवश्यक लगानी व्यवस्थापन गरिदिन प्रदेशले प्रधानमन्त्री कार्यालयसँग अनुरोधसहितको पत्र पठाएको थियो। तर अर्थ मन्त्रालयले सुरुङमार्ग जटिल र ठूलो लगानीको आयोजना भए पनि प्रदेशबाट लगानी र वैदेशिक सहायताबारे स्पष्ट प्रस्ताव नआएकाले तत्काल काम अगाडि बढाउन अनुमति दिन नसकिने जवाफ प्रदेशलाई पठाएको छ। संघीय सरकारको पत्रसँगै तत्कालका लागि सम्भाव्यता अध्ययन प्रक्रिया स्थगन गरिएको मुख्यमन्त्री तथा मन्त्रिपरिषद्को कार्यालयले जनाएको छ। गत असोजमा चीनको भ्रमणबाट फर्किंदा मुख्यमन्त्री महेन्द्रबहादुर शाहीले संघीय सरकारले अनुमति दिए कर्णालीमा चिनियाँ लगानी भित्याउन सकिने बताएका थिए। सुरुङमार्गको डीपीआर निर्माण चिनियाँ कम्पनीलाई गराउने बताइएको थियो। चीन वा उसको आधिकारिक निकायबाट प्राप्त नहुने र निजी कम्पनीबाट आउने सहायता स्विकार्न कठिन हुने संघको भनाइ छ। कोहलपुरसुर्खेत सडकखण्डमा पनि सुरुङमार्गको आवश्यकता र सम्भाव्यता अध्ययन गर्नुपर्ने जरुरी रहेको संघीय सरकारले प्रदेशलाई जानकारी गराएको छ। प्रदेशले संघको सहयोगबिना कर्णालीको विकास असम्भव रहेको बताउँदै आएको छ। अन्तर्राष्ट्रिय लगानी भित्याउने र निर्माण सम्झौता गर्ने अधिकार प्रदेशलाई छैन, संघले अनुमति दिनुपर्छ। मुख्यमन्त्री तथा मन्त्रीपरिषद् कार्यालयका सचिव बालाराम शर्माले भने, निकुञ्जका कारण पनि केन्द्रले अनुमति नदिएको हुन सक्छ, केन्द्र सरकारबाट सहमति नपाएपछि हामीले सम्भाव्यता अध्ययनका लागि विनियोजन गरेको बजेट पनि आर्थिक मन्त्रालयमै फिर्ता पठाएका छौं।"
आपूर्तिमन्त्रीकै टेबलमा लेबलबिनाको पानी,"काठमाडौं। आमउपभोक्तालाई गुणस्तरीय वस्तु आपूर्ति सुनिश्चित गर्न बजारलाई स्वच्छ र अनुशासित बनाउने जिम्मा पाएको उद्योग, वाणिज्य तथा आपूर्तिमन्त्रीकै टेबलमा लेबल उल्लेख (म्यादबिना) नभएको खानेपानीको बोतल फेला परेको छ। उपभोक्ता संरक्षण ऐन कार्यान्वयन गर्ने उक्त मन्त्रालयका विभागीय मन्त्री लेखराज भट्ट र सचिवद्वय वैकुण्ठ अर्याल तथा यामकुमारी खतिवडाको टेबलमा लेबल उल्लेख नभएको सिलबन्दी खानेपानीको बोतल फेला परेपछि उत्पादकलाई कारबाही गरिएको छ। अक्वा मिनरल्स नेपाल प्राइभेट लिमिटेडबाट उत्पादित पाँच सय एमएलको अक्वा हन्ड्रेड ब्रान्डको पानीको बोतलमा लेबल उल्लेख नभएको फेला पारिएको थियो। बोतलमा लेबल उल्लेख नभएको फेला पारिएपछि मन्त्री भट्ट र सचिव अर्यालको विशेष निर्देशनमा पानी उत्पादन गर्ने उद्योगबाट एक लाख रुपैयाँ जरिवाना गराइएको छ। मन्त्रालयकै अनुगमन गर्ने निकाय वाणिज्य आपूर्ति तथा उपभोक्ता संरक्षण विभागले सोमबार उक्त पानी उद्योगबाट आर्थिक जरिवाना गराएको हो। विभागका अनुगमन अधिकृत दीपक पोखरेलका अनुसार अक्वा मिनरल्स नेपालको अक्वा हन्ड्रेड ब्रान्डको पाँच सय एमएलको पानीको बोतलमा उपभोक्ता मूल्य र कारखाना गेटमा उत्पादित वस्तुको मूल्यसूची नराखेको अभियोगमा एक लाख जरिवाना गराइएको हो। यसबाहेक बोतलमा लेबल (उत्पादन मिति, उपभोग्य मिति र ब्याच नम्बर) उल्लेख नभएको अभियोगमा थप कारबाही गर्न गृहकार्य सुरु गरिएको पोखरेलले अन्नपूर्ण पोस्ट्लाई बताए। पानीको बोतल र कारखाना गेटमा मूल्यसूची नराखेको अभियोगमा एक लाख जरिवाना गरेका छौं, पोखरेलले भने, लेबल उल्लेख नभएको विषयमा थप कारबाही प्रक्रिया अगाडि बढाएका छौं। विभागको अनुगमन टोली बालाजु औद्योगिक क्षेत्रभित्र अक्वा मिनरल्स नेपालको कारखानामा सोमबार पुगेर जरिवाना गराएको हो। उद्योग, वाणिज्य तथा आपूर्ति मन्त्रालयमा विभागीयमन्त्री लेखराज भट्टले आइतबार पत्रकार सम्मेलन आयोजना गरेका थिए। पत्रकार सम्मेलनका क्रममा मन्त्री भट्ट, सचिवद्वय अर्याल र खतिवडालाई वितरण गरिएको पानी बिनालेबलको भेटिएको थियो। मन्त्री भट्टले उपभोक्ता संरक्षण नियमावली २०७६ स्वीकृत भएको र यसको आधारमा बजार र उत्पादनमा गडबडी गर्नेलाई कडाइसाथ कारबाही गर्ने अभियान सुरु गर्न लागिएको जानकारी गराउँदै थिए। म्याद नाघेको र लेबल नभएको उत्पादन उत्पादनकर्ताबाटै फिर्ता लैजाने व्यवस्था गर्दै छौं, अब साना व्यवसायीलाई मात्रै होइन, ठूला घरानाको उद्योग र उत्पादनमा पनि अनुगमन गर्न लागेका छौं, पत्रकार सम्मेलनलाई सम्बोधन गर्दै मन्त्री भट्ट भन्दै थिए, कैफियत भेटिएको अवस्थामा नियमावलीले गरेको व्यवस्थाअनुसार ठूला घरानाको उद्योग र डिपार्टमेन्ट स्टोरमाथि कडा कारबाही गर्छौं। मन्त्री भट्टले बजारलाई स्वच्छ बनाउने विषयमा जानकारी दिँदै गर्दा सचिव अर्याललाई भने पानी खान तलतल लागेको थियो। सचिव अर्यालले आफ्नै अगाडि राखिएको अक्वा हन्ड्रेडको सिलबन्दी बोतलमध्ये एउटा बोतल आफ्नो हातले ताने। पानी खानुअघि सचिव अर्यालले पानीको बोतल उल्टाई पल्टाई सूक्ष्म परीक्षण गरे। परीक्षणका क्रममा कतै पनि मूल्यसूची र लेबल उल्लेख नभएको फेला पारे। त्यसपछि उनले दोस्रो बोतल पनि सूक्ष्म रूपमा परीक्षण गरे। त्यसमा पनि मूल्यसूची र लेबल उल्लेख नभएको फेला पर्यो। अनुगमनको जिम्मा पाएको मन्त्रालयका मन्त्री र सचिवकै टेबलमा लेबल नभएको पानीको बोतल भेटिएपछि केही बेर हल्लाखल्ला भएको थियो। मन्त्रीअगाडि राखिएको बोतलमा पनि लेबल उल्लेख नभएको थप फेला परेपछि सचिव अर्यालले तत्कालै सिलबन्दी दुई वटा बोतल नियन्त्रणमा लिएर आवश्यक कारबाहीका लागि विभागका अधिकारीलाई जिम्मा लगाएका थिए। विभागले मूल्यसूचीको विषयमा आर्थिक जरिवाना गरे पनि लेबलको विषयमा भने उपभोक्ता संरक्षण ऐनअनुसार कारबाही गर्ने गृहकार्य सुरु गरेको छ। लेबलबिनाको पानीको बोतल आफ्नै टेबलमा भेटिएपछि मन्त्री भट्टले भने, सिंहदरबारको सरोकारवाला मन्त्रालयको हाम्रै टेबलमा लेबलबिनाको पानीको बोतल भेटिन्छ भने ग्रामीण भेगमा कस्ता प्रकारका गुणस्तरहीन वस्तु बिक्रीवितरण भइरहेका छन्, यसबाटै अनुमान गर्नुस्। उपभोक्ता संरक्षण ऐनको दफा ६ ले उत्पादकले आफूले उत्पादन गरेको उत्पादनमा अनिवार्य रूपमा उत्पादन मिति, उपभोग्य अवधि, ब्याच नम्बर, बिक्री मूल्यजस्ता आधारभूत विषय उल्लेख गर्नुपर्ने व्यवस्था गरेको छ। यो दफाअनुसार यस्ता आधारभूत विषय उत्पादनको प्याकेट, बोरा, बोतललगायतमा उल्लेख नभएको अवस्थामा दफा ४० को (क) ले लेबलिङ नगरेमा वा झुटा कुरा उल्लेख गरेमा तीन महिनादेखि ६ महिनासम्म कैद वा ५० हजार जरिवाना वा दुवै सजाय हुने व्यवस्था छ। अनुगमन अधिकृत पोखरेलका अनुसार लेबलको विषयमा कारबाही गर्ने जिम्मेवारी विभागको महानिर्देशकलाई दिएकाले थप कारबाहीका लागि महानिर्देशकसमक्ष फाइल बनाएर प्रक्रिया अगाडि बढाउन लागिएको जानकारी दिए। उद्योगलाई आवश्यक कागजातसहित ३ दिनभित्र विभागमा उपस्थित भएर बयानका लागि बोलाइएको पोखरेलले जानकारी दिए।"
दुर्गा प्रसाईंविरुद्ध काठमाडौं जिल्ला अदालतमा मुद्दा,काठमाडौं : राष्ट्रिय चिकित्सा शिक्षा आयोगका कार्यकारी उपाध्यक्ष डा श्रीकृष्ण गिरीले झापास्थित बिएण्डसी मेडिकल कलेजका संचालक एवम् कार्यकारी निर्देशक दुर्गाप्रसाद प्रसाईंविरुद्ध गालीबेइज्जती मुद्दा दायर गरेका छन्। प्रसाईंले गत साता पत्रकार सम्मेलन गर्दै मेडिकल कलेजको सम्बन्धनका लागि निवेदन दिनेक्रममा डा गिरीले २० करोड घुस माग गरेको आरोप लगाएका थिए। आफूलाई लगाएको आरोपका कारण गालीबेइज्जती र मानमर्दन भएको दाबी गर्दै डा गिरीले मंगलबार जिल्ला अदालत काठमाडौंमा मुद्दा दायर गरेका हुन्। उनले मुलुकी फौजदारी संहिता अन्तर्गत गाली बेइज्जती कसुर अन्तर्गत एक वर्षसम्म कैद र दश हजार रुपैयाँसम्म जरिबानाको माग गरेका छन्। जिल्ला अदालत काठमाडौंका अधिकृत टीकासिंह खत्रीले गिरीले गाली बेइज्जती मुद्दा दर्ता गरेको जानकारी दिए। खत्रीका अनुसार प्रसाईंबाट मानमर्दन भएकोमा क्षतिपूर्ति रकम भराउनसमेत माग गरेका छन्। यता संचालक प्रसाईंले पनि डा गिरीविरुद्ध अख्तियार दुरुपयोग अनुसन्धान आयोग र सम्पत्ति शुद्धिकरण विभागमा भ्रष्टाचार आरोप लगाउँदै निवेदन दर्ता गरेका छन्। यसैबीच मंगलबार प्रसाईंले पत्रकार सम्मेलन गर्दै गिरीले घुस मागेको दाबी गर्दै छानबिनको माग गरेका छन्।
कर्मचारीको तलब र भत्ताले विकास प्रभावित,"काठमाडौं : उच्च स्तरीय प्रशासन सुधार अनुगमन आयोगले प्रधानमन्त्री केपी ओलीलाई प्रतिवेदन बुझाएको छ। मंगलबार दिउँसो आयोगका अध्यक्ष काशीराज दाहालले बालुवाटार पुगेर प्रधानमन्त्री ओलीलाई प्रतिवेदन बुझाएका हुन्। प्रतिवेदन बुझ्दै प्रधानमन्त्रीले प्रशासनले प्रतिफल दिने गरी काम गर्नुपर्ने बताए। जबसम्म नेतृत्व सुध्रिर्दैन तबसम्म कर्मचारीतन्त्रमा सुधार हुँदैन, उनले भने। प्रधानमन्त्री ओलीले आयोगको प्रतिवेदन अध्ययन गरेर लागू गर्ने प्रतिवद्धता जनाएका छन्। प्रतिवेदनमा प्रशासनीक खर्चले विकासको रकम प्रभावित भएको निष्कर्ष निकालेको छ। देश संघीय संरचनामा गएपछि संघमा जस्तै प्रदेश र स्थानीय तहमा कर्मचारी समायोजन हुँदै गर्दा विकास खर्च कर्मचारीमा केन्द्रित भएको देखिएको छ, उनले भने, विकास खर्च प्रभावित हुँदा पूर्वाधार विकासमा समस्या देखिने छ। स्थानीय तहमा सुशासनको अवस्था कमजोर भएको अख्तियार दुरुपयोग अनुसन्धान आयोग र राष्ट्रिय सर्तकता केन्द्रको प्रतिवेदनले उल्लेख गरिरहेको सन्दर्भमा सरकार गम्भीर हुनुपर्नेमा दाहालले जोड दिएका छन्।"
प्रशासकीय अधिकृत बस्नेतको नक्कली प्रमाणपत्र,"काठमाडौं : दक्षिण एसियाली क्षेत्रीय सहयोग संगठन (सार्क) स्तरीय क्षयरोग तथा एचआईभी एड्स सेन्टरको प्रशासकीय अधिकृतसरह जीएसएस१ मा कार्यरत कृष्णबहादुर बस्नेतको शैक्षिक प्रमाणपत्र नक्कली फेला परेको छ। दोलखा, फस्कु२ का बस्नेतले झक्तपुर सानोठिमीस्थित सेन्टरमा अढाई दशकदेखि नक्कली शैक्षिक प्रमाणपत्रका आधारमा जागिर खाइरहेको पाइएको हो। उनीविरुद्ध अख्तियार दुरुपयोग अनुसन्धान आयोग, केन्द्रीय प्रहरी अनुसन्धान ब्युरो (सीआईबी) लगायत विभिन्न निकायमा शैक्षिक प्रमाणपत्र छानबिनका लागि उजुरी परेको थियो। भारतको उत्तरबंगाल विश्वविद्यालय राजाराममोहनपुर दार्जिलिङबाट बीकम उत्तीर्ण भएको नक्कली शैक्षिक प्रमाणपत्र बनाएको स्रोतको दाबी छ। अख्तियार अनुसन्धान आयोगले पटकपटक पत्राचार गरी योग्यताको प्रमाणपत्र माग गरेको जनाइएको छ। सिआईबीका प्रमुख डीआईजी नीरज शाहीले उजुरी परेको जानकारी दिए। छानबिनका लागि सुरुमा संस्थालाई पत्राचार गरेका थियौं। उहाँलाई हाजिर गराइएन। पछि व्यक्ति किटान गरी पत्राचार गरेका छौं, उनले भने। शैक्षिक प्रमाणपत्र छानबिनका लागि सार्क सचिवालय, प्रधानमन्त्रीको कार्यालय, स्वास्थ्य मन्त्रालयमा समेत उजुरी परेको छ। ०५० सालमा बस्नेतले जीएसएस३ मा प्रशासन सहायकमा नियुक्ति लिएका थिए। त्यसपछि १९९७ मा भारतबाट ल्याएको नक्कली शैक्षिक प्रमाणपत्रका आधारमा जीएसएस २ मा बढुवा भएपछि उजुरी परेको स्रोतले जनाएको छ। उनी २००७ मा प्रशासकीय अधिकृत सरहको जीएसएस१ बढुवा भएका थिए। एक जना व्यक्ति बचाउन निर्देशकले काखी च्यापेको कर्मचारीको आरोप छ। सेन्टरका निर्देशक डा रमेशकुमार खरेलले भने बस्नेतको शैक्षिक प्रमाणपत्रको छानबिन भइरहेको बताए। शैक्षिक प्रमाणपत्र छानबिनका लागि विभिन्न ठाउँमा उजुरी परेको छ। टुंगो लागिसकेको छैन, उनले भने। सार्क अन्तर सरकारी निकाय भए पनि त्यसको सेन्टर नेपालमै रहेकाले यसमा स्थानीय कर्मचारीको हैसियतमा छानबिन गर्न मिल्ने व्यवस्था छ। कूटनीतिक उन्मुक्तिको आधारमा छानबिनमा अग्रसरता कसैले नदेखाउँदा यस्तो समस्या आएको हो। यस विषयमा सीआईबीले गम्भीर रूपमा लिएर छानबिन अगाडि बढाएको छ। सीआईबीको छानबिनमा अवरोध वा असहयोग गर्ने र यस्ता व्यक्तिलाई काखी च्यापेको अभियोगमा कारबाही गर्न आवश्यक रहेको अधिकारीहरूको सुझाव छ।"
झापामाराष्ट्रिय भक्का दिवस(तस्बिर),"झापा : झापामा मंगलबार राष्ट्रिय भक्का दिवससम्पन्न भएको छ। कोच राजवंशी समुदायले पुस २९ गतेलाई भक्का दिवसका रूपमा मनाउँदै आएका छन्। कोचिला गाभुर फ्रन्ट सामाजिक संस्था केन्द्रीय समितिको आयोजनामा पुस २९ गते झापाको विर्तामोडमा सांस्कृतिक कार्यक्रमसहित राष्ट्रिय भक्का दिवस मनाइएको हो। उक्त कार्यक्रम हेर्न झापा लगायत, मोरङ, इलाम र छिमेकी राष्ट्र भारतबाट आएका थिए। बिहान ८ बजेदेखि सुरु भएको कार्यक्रममा आयोजकले उपस्थित सबैलाई निशुल्क भक्का खाने व्यवस्था मिलाएका थिए। भक्का कोच राजवंशी समुदायले चिसो (हिउँदे) मौसममा खाने प्रमुख परिकार हो। पछिल्लो समय कोच राजवंशी समुदायसँगै अन्य जातजातिले पनि रुचाएपछि भाक्का खाने प्रचलन बढेको छ। राजवंशी जातिमा मात्र सीमित रहेको भक्का खाने चलन पछिल्लो समय सबै जातजातिबीच लोकप्रिय बनेपछि यसलाई प्रवर्धनात्मक कार्यक्रमसहित भक्का दिवस मनाउन थालिएको संस्थाका अध्यक्ष अभय राजवंशीले बताए। उनले भने, विगतका वर्षभन्दा यो वर्ष भक्का प्रति चासो राख्नेको संख्यामा वृद्धि भएको छ। भारतबाट भक्का हेर्न र यसको स्वाद लिन कै लागि आउनेको संख्या पनि बढेको छ। झापामा भक्कालाई जाडोको मौसममा चोकचोकमा खान पाइने एक सामान्य खाजाको रूपमा लिने गरे पनि भक्का स्वास्थ्यका लागि हितकर खाजा भएको अध्यक्ष राजवंशीले बताए। भक्का चामलको पिठोबाट बनाइन्छ। शुद्ध चामलको पिठोलाई पानीको बाफमा पकाएर भक्का बनाउने गरिन्छ। पिठोको चामलमा कुनै वस्तु मिसावट नहुने तथा पानीको बाफमा मात्र पकाउने गरेकाले भक्का पूर्ण रुपमा स्वस्थकर मानिन्छ। भक्का दिवसको अवसरमा विभिन्न स्वादमा भक्का खानुका साथै कोच लोक सांस्कृतिक कार्यक्रमको पनि प्रस्तुति रहेको थियो।"
बालिकालाई जबरजस्ती गर्ने नागालाई जन्मकैद,सन्धिखर्क : दुई वर्षीया बालिकालाई जबरजस्ती गर्ने एक जनालाई जिल्ला अदालत अर्घाखाँचीले जन्मकैदको फैसला सुनाएको छ। गत असार ३१ गते शितगंगा नगरपालिका १२ पथ्थरकोटमा स्थानीय दुई वर्षीया बालिकालाई जबरजस्ती करण गर्ने त्यही ठाउँका नागा भन्ने टेकबहादुर पुनलाई जन्मकैद सजायको फैसला सुनाएको जिल्ला अदालत अर्घाखाँचीका श्रेस्तेदार गम्भीर घिमिरेले जानकारी दिए। बालिकालाई घरमै लगेर जबरजस्ती करणी गरेपछि उनलाई प्रहरीले पक्राउ गरेर मुद्दा दायर गरेको थियो। मुलुकी अपराध संहिता २०७४ को दफा २१९ को उपदफा ३ (क) अनुसार जन्म कैदको सजाय हुने गरी फैसला भएको श्रेस्तेदार घिमिरेले बताए।
तीनकुने कार दुर्घटनाका घाइतेको मृत्यु,"काठमाडौं : तीनकुनेमा सवारी दुर्घटना हुँदा एकजनाको मृत्यु भएको छ। काठमाडौँ महानगरपालिका३२ तीनकुनेस्थित सडकमा बा १० च ३०४ नम्बरको कार अनियन्त्रित भएर दुर्घटना हुँदा सुनसरीका ५४ वर्षीय निशान भट्टराईको मृत्यु भएको हो। महानगरीय ट्राफिक प्रहरी महाशाखाका प्रवक्ता, प्रहरी उपरीक्षक जीवनकुमार श्रेष्ठले अनियन्त्रित भएर गम्भीर घाइते भट्टराईको उपचारका क्रममा राष्ट्रिय ट्रमा सेन्टरमा मंगलबार बिहान मृत्यु भएको जानकारी दिए। दुर्घटना कसरी भयो भन्ने बारेमा आवश्यक अनुसन्धान भइरहेको प्रहरीले जनाएको छ। दश लाख रकमसहित दुई पक्राउ प्रहरीले स्रोत नखुलेको नौ लाख ९९ हजार नगदसहित दुईजनालाई पक्राउ गरेको छ। महानगरीय प्रहरी प्रभाग नागढुङ्गाको टोलीले स्रोत नखुलेको रकमसहित पर्साका २१ वर्षीय कृष्ण यादव र चितवनका ३८ वर्षीय राजु पौडेललाई सोमबार साँझ पक्राउ गरेको हो। काठमाडौँबाट नुवाकोट जाँदै गरेको बा २ ज ४८०२ नम्बरको ट्याक्सी चेकजाँचका क्रममा उक्त रकम फेला परेको प्रहरी प्रधान कार्यालयले जनाएको छ। पक्राउ परेकासँग आवश्यक अनुसन्धान भइरहेको प्रहरीको भनाइ छ। रासस"
जबरजस्ती करणी आरोपमा चर्चका पाष्टर विश्वास जोशी पक्राउ,"काठमाडौं : जबरजस्ती करणी आरोपमा आशा विश्वासी मण्डली चर्चका पाष्टर बिश्वास जोशी भन्ने ध्रुवबाबु जोशीलाई पक्राउ परेका छन्। पीडित महिलाले दिएको उजुरीका आधारमा महानगरीय प्रहरी परिसर जावलाखेल ललितपुरको टोलीले सोमबार पक्राउ गरेको प्रहरी उपरीक्षक दुर्गा सिंहले जानकारी दिइन्। रोग निको हुने आश्वसान दिएपछि आशा विश्वासी मण्डली चर्चमा प्रार्थना गर्न जाँदा जोशीले जबरजस्ती करणी गरेको पीडित महिलाको आरोप छ। नराम्रो काम गरेका कारण तिमीलाई यस्तो रोग लागेको र पाप मेटाइदिने भन्दै जोशीले पटक पटक बलात्कार गर्दै आएको पीडित महिलाको किटानी जाहेरीमा उल्लेख छ। उनले पाप मेटाउन आफूसँग शारीरिक सम्पर्क गर्न ललाइ फकाइ पहिलोपटक ललितपुरको चापागाउँ मोडको एक गेस्ट हाउसमा, दोस्रो पटक पीडित महिलाले संचालन गरेको पसलमा र तेस्रो पटक यही पुस महिनाको पहिलो हप्तातिर सोही पसलमा आएर दबाव दिइ जबरजस्ती करणी गरेको आरोप पीडित महिलाको छ। जबरजस्ती गरेपछि जोशीले परमेश्वरले दिएको शक्ति नास भएर जाने र कसैलाई भनेपछि तिमीलाई जे पनि गर्छु भनि धम्की दिएका थिए। जोशीले घटनाबारे कसैलाई भने तिम्रो परिवार तथा साथी भाइ मात्र नभएर चर्चमा समेत हल्ला गरी दिने भनी डरत्रास देखाउँदै जबरजस्तीकरणी गर्दै आएको पीडित महिलाले दिएको लिखित जाहेरीमा उल्लेख छ।"
कार दुर्घटनामा गजल किङको अवसान,"काठमाडौं : गजल गायक निशान भट्टराईको कार दुर्घटनामा निधन भएको छ। विशेषगरी स्टेज कार्यक्रम र रेस्टुरेन्टको गजल गायनमा सबैको मन जितेका गायक भट्टराईको सोमबार राति काठमाडौं तीनकुनेमा भएको कार दुर्घटनामा ज्यान गएको हो। दरबारमार्गस्थित बानथाई रेस्टुरेन्टबाट राति आफैं कार चलाएर निवास फर्कने क्रममा तीनकुनेमा सडकको पोलमा कार ठोक्किएर दुर्घटना भएको हो। दुर्घटनामा गम्भीर घाइते भएका उनलाई उपचारका लागि ट्रमा सेन्टर लगिएको संगीतकार मिलन मोक्तानले जानकारी दिए। उनको राति नै निधन भएको हो। भट्टराई ४० को दशकको अन्त्यतिर उदाएका गायक हुन्। गायक भट्टराई गायिका लोचन भट्टराईका भाइ हुन्। गायक भट्टराईका श्रीमती, एक छोरा र एक छोरी छन्। भट्टराई परिवारसहित काठमाडौं जडीबुटीमा बस्दै आएका थिए। गायक भट्टराईको मंगलबार आर्यघाटमा दाहसंस्कार गरिएको छ।"
दुई हजार घुस लिने प्रहरी जवान पक्राउ,काठमाडौं : महानगरीय ट्राफिक प्रहरी प्रभाग कोटेश्वरमा कार्यरत प्रहरी जवान लोगबहादुर खड्का घुससहित पक्राउ परेका छन्। कोटेश्वरमा कार्यरत जवान खड्काले मोटरसाइकल चालकसँग रकम लिएर चिट नदिएको खुलेको छ। जवान खड्काले मोटरसाइकलको कागजात र लाइसेन्स लिएर चिट नदिई मिलाउनुहोस् भन्दै रकम लिएका थिए। अख्तियारको टोलीले खड्कालाई दुई हजार घुस रकमसहित कार्यालय परिसरबाटै नियन्त्रणमा लिएको हो।
धर्मगुरुका प्रतिवद्धता : बालविवाह हुन दिन्नौँ,"वीरगन्ज : समाजमा विद्यमान बालविवाह रोक्न विभिन्न धर्मका धर्मगुरुले सामुहिक प्रतिबद्धता जनाएका छन्। वीरगन्जमा मङ्गलबार भएको बालविवाह नियन्त्रण तथा रोकथाम विषयक अन्तरक्रिया कार्यक्रममा हिन्दु, मुस्लिम, सिख र क्रिश्चियन धर्मका धर्म गुरु र अगुवाले आआफ्नो धर्म र समुदायमा बालविवाह रोक्ने सामुहिक प्रतिबद्धता जनाएका हुन्। हिन्दु धर्मका तर्फबाट नेपाल ज्योतिष परिषदका केन्द्रीय उपाध्यक्ष पण्डित पुरुषोत्तम दुबे, इस्लाम धर्मका तर्फबाट मौलाना अली असगर मदिनी, नेपाल ख्रिष्टियन समाज पर्साका अध्यक्ष नारायण आचार्य र सिख धर्मकातर्फबाट गुरुद्वारा वीरगन्जका अध्यक्ष अमरजित सिंहले लिखित रुपमै प्रतिबद्धता जनाएका हुन्। कुनै पनि धर्ममा बालविवाहलाई मान्यता नदिएको भन्दै उनीहरूले बालविवाह कानूनी मात्र नभइ सामाजिक अपराध पनि भएकोले समाजबाट यसलाई निमिट्यान्न नै पार्नु पर्नेमा जोड दिए। प्रहरीको यो सचेतनामुलक अभियानसँगै राज्यले बालबालिकाको शिक्षामा पनि जोड दिनुपर्ने सुझाव उनीहरूको थियो। कार्यक्रममा मुस्लिम धर्म गुरु मौलाना अली असगर मदिनीले इस्लाम धर्म बालविवाहविरुद्ध रहेकोले सदैव बालविवाहविरुद्ध आवाज उठाउँदै आएको बताए। 'हुन त इस्लाम धर्ममा बिहेको उमेर हद तोकिएको छैन, बालीग भएपछि बिहे गरिदिनु पर्छ भनिएको छ। तर बालीग भएलगत्तै विवाह नगरे त्यो इस्लामको खिलाफ हुन्छ वा पाप लाग्छ भनेर पनि इस्लाम धर्ममा भनिएको छैन।' उनले थपे , इस्लाम धर्मग्रन्थ कुरानमा आफ्नो देशको कानुनको पालना गर्न भनिएको छ , त्यसैले नेपालको कानुन अनुसार २० वर्ष उमेर नपुगी विवाह गरे गराए कानूनी अपराध हुने भएकाले बालविवाहविरुद्ध हाम्रो धर्म सुमदायमा पनि अभियान चलाउँछौँ।' नेपाल ज्योतिष परिषदका केन्द्रीय उपाध्यक्ष पण्डित पुरुषोत्तम दुबेले बालविवाह सामाजिक अपराध पनि भएकाले यो कुप्रथाका विरुद्ध जिल्लाका सबै हिन्दुधर्मसँग सम्बद्ध संघसंस्थाहरु लाग्ने उद्घोष गरे। 'बालविवाह कानुनी अपराध मात्र नभइ सामाजिक अपराध पनि हो', उनले भने,हिन्दुधमशास्त्रका पुराण, वेद सबै ग्रन्थमा पनि मुलुकको कानुन, ऐनलाई पालना गर्नु भनेर लेखिएको छ, त्यसैले समाजबाट बालविवाह निस्तेज पार्न हामी अब सक्रिय भएर लाग्छौँ।' सिख धर्मका धर्मगुरु अमरजित सिंहले भने सिख धर्म समुदायमा बालविवाह गर्ने चलन नै नरहेको जानकारी गराए। ख्रिष्टियन समाज पर्साका अध्यक्ष नारायण आचार्यले सामाजिक कुरीतिका रुपमा रहेको बालविवाहका कारण महिला हिंसा र सामाजिक अपराध पनि भइरहेकाले यो कुप्रथाकाविरुद्ध थालिएको अभियानमा आफ्नो समुदायको पुर्ण समर्थन रहेको बताए। बालविवाहविरुद्ध सामुहिक प्रतिबद्धता जनाएका धर्म गुरु र अगुवाहरुले प्रहरीको अगुवाइमा थालिएको अभियान सकरात्मक र प्रशंसनीय रहेको बताएका थिए। तर प्रहरी कार्यालयमा बालविवाह सम्बन्धि पर्ने उजुरीहरुमा कहिले काही प्रहरीले कानुनी कार्वाही नगरी मिलापत्र गराएर पठाइदिने गरेको गुनासो पनि उनीहरुको थियो। शिक्षा र चेतनाको कमीको कारणले पनि सामाजमा बालविवाह कुप्रथा बढिरहेको भन्दै उनीहरुले यसलाई निरुत्साहित गर्न शिक्षामा जोड दिनुपर्ने सुझाव दिए। कार्यक्रममा पर्साका प्रहरी नायव उपरीक्षक गौतम थापाले बालविवाहका प्रमुख कारण र यस सम्बन्धि कानुनी सजायको प्रावधान बारे जानकारी गराएका थिए। प्रहरी नायव उपरीक्षक थापाका अनुसार जिल्ला प्रहरी कार्यालय पर्सामा चालु आर्थिक वर्षको साउनदेखि पुष अन्तिम सातासम्म बालविवाहका २ मुद्धा दर्ता भएका छन्। गत आर्थिक वर्ष २०७५०७६ मा बालविवाहका १ र २०७४०७५ मा ४ र बालविवाह उद्योगका २ मुद्धा दर्ता भएका थिए।"
बनतरुल खन्दा ढिस्कोले पुरिएर ८० वर्षीय वृद्धको मृत्यु,"दोलखा : माघे संक्रान्तिको लागि बनतरुल खन्ने क्रममा ढिस्कोले पुरिएर दोलखामा एक वृद्धको मृत्यु भएको छ । मंगलबार दिउँसो करिब २ बजे बनतरुल खन्ने क्रममा ढिस्कोले पुरिँदा भीमेश्वर नगरपालिका२, डोक्थलीका ८० वर्षीय वीरबहादुर थामीको मृत्यु भएको हो । बनतरुल खन्ने खाल्टोमा माथिबाट ढुङ्गा खसी सोही ढुङ्गाले थिचेर मृत अवस्थामा मृतकको भतिजा डबल थामीले भेटेर प्रहरीलाई खबर गरेका थिए । माघे संक्रान्तिको लागि बनतरुल खन्न भनी घरभन्दा करिब एककिलोमिटको दूरीमा रहेको जंगलमा गएकोमा थामीलाई मृत अवस्थामा भेटिएको दोलखाकी प्रहरी निरीक्षक रुक्सा बज्राचार्यले जानकारी दिइन् । मृतकको लास पोष्टमार्टमको लागि प्राथमिक स्वास्थ्य केन्द्र चरिकोटमा राखिएको छ । घटनाबारे थप अनुसन्धान भइरहेको निरीक्षक बज्राचार्यले जानकारी दिइन् ।"
सर्वोच्चले माग्यो गोकर्ण फरेस्टको अवधि बढाउनुको लिखित जवाफ,"काठमाडौं : सर्वोच्च अदातलले यति होल्डिङस प्रालिअन्तर्गतको गोकर्ण फरेस्ट रिसोर्ट प्रालिको भाडा अवधि समाप्त नहुँदै अवधि बढाउने निर्णय गर्नुको लिखित कारण पेश गर्न सरकारका नाममा आदेश जारी गरेको छ। न्यायाधीश कुमार रेग्मीको एकल इजलासले आज उक्त रिसोर्टको भाडाको अवधि बाँकी हुँदाहुँदै समयावधि बढाउनुका कारणबारे १५ दिनभित्र लिखित जवाफ माग गरेको हो। अदालतले नेपाल ट्रस्ट र प्रधानमन्त्री कार्यालयसँग लिखित जवाफ माग गरेको हो। अधिवक्ता विष्णु लुइटेलले यही पुस २५ गते मन्त्रिपरिषद्को कार्यालयलाई विपक्षी बनाई दायर गरेको रिट निवेदनमा रिसोर्टको भाडा अवधि छ वर्ष बाँकी हुँदै पुनः २५ वर्षका लागि बढाउनु कानुन विपरीत भएको उल्लेख छ। निवेदनमा सार्वजनिक खरिद ऐन २०६३ र सार्वजनिक खरिद नियमावली २०६४ ले सार्वजनिक निकायले ठेक्का भाडामा दिँदा सार्वजनिक सूचना गरी सार्वजनिक गरी प्रतिस्पर्धा गराएर मात्र भाडामा दिनुपर्ने व्यवस्था भएको तर सरकारले त्यसको बेवास्ता नगरेको उल्लेख छ। उक्त रिसोर्ट रहेको तत्कालीन राजा वीरेन्द्रको सम्पत्ति भई हाल नेपाल ट्रस्टमा भएको हुनाले नेपाल ट्रस्ट ऐन २०६४ र नेपाल ट्रस्ट नियमावली २०६५ ले शिक्षा, स्वास्थ्य र प्राज्ञिक क्षेत्रमा मात्र ट्रस्टको सम्पत्तिको प्रयोग गर्ने भन्ने कानूनी व्यवस्था छ तर होटल, रिसोर्ट, लज सञ्चालन गर्ने कानूनी व्यवस्था नभएको निवेदनमा छ। कानुन विपरीत सार्वजनिक प्रतिस्पर्धा नै नगरी दिएको गोप्य रुपमा भाडा अवधि समाप्त नहुँदै दिएको उल्लेख छ। रिसोर्ट रहेको ठाउँमा जङ्गल रहेको र जङ्गलमा हरिण, मृग, कालीजलगायत जङ्गली जनावरको बस्ने स्थानमा होटल, रिसोर्ट र मानवीय व्यवहार सञ्चालन गर्दा जीवजन्तुलाई असर पर्ने निवेदनमा उल्लेख छ। सरकारले ४७ कोठाको नयाँ भवन निर्माण र अर्को ४०० मान्छे बस्ने मिल्ने सभाहल बनाउन दिँदा जङ्गल मासिने र जङ्गलका रूख काट्नु पर्नाले गर्दा जनावरलाई असर परी वातावरणमा समेत असर पर्ने भएको सरकारको सो निर्णय कार्यान्वयन नगर्न आदेशको माग रिट निवेदनमा गरिएको छ। रासस"
बुधबारदेखि फेरि मौसम बदली : शुक्रबारसम्म पानी पर्ने,"काठमाडौं : बुधबारदेखि पश्चिमी न्यून चापीय प्रणाली नेपाल प्रवेश गर्ने भएको छ। यही वायुका कारण बुधबार, बिहीबार र शुक्रबार देशका विभिन्न ठाउँमा पानी पर्ने जल तथा मौसम विज्ञान विभाग मौसम पूर्वानुमान महाशाखाले जनाएको छ। पश्चिमी न्यून चापीय प्रणालीका कारण बुधबार राति देशको पश्चिमी क्षेत्रमा सामान्य बदली रही थोरै स्थानमा हल्का वर्षा हुनुका साथै उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको, मौसम पूर्वानुमान महाशाखाको बुलेटिमा उल्लेख छ। यो प्रणालीका कारण बिहीबार देशका मध्य तथा पश्चिमी क्षेत्रमा सामान्य बदली रही उच्च पहाडी तथा हिमाली भेगका धेरै स्थानमा हल्कादेखि मध्यम हिमपात हुनुका साथै थोरै स्थानमा भारी हिमपातको संभावना रहेको छ। मध्य तथा पश्चिमी पहाडी तथा तराईका केही स्थानमा हल्कादेखि मध्यम वर्षा र सोही भूभागका एक दुई स्थानमा भारी वर्षाको संभावनासमेत रहेको छ। महाशाखाका अनुसार बिहीबार देशको पूर्वी भूभागमा बिहीबार आंशिकदेखि सामान्य बदली भइ सामान्य वर्षा हुने सम्भावना छ। यस प्रणालीको प्रभाव देशभर शुक्रबारसम्म नै रहने र शुक्रबारसमेत वर्षा र हिमपातको सम्भावना रहेकोले आवश्यक सतर्कता अपनाउन मशाखाकाले अनुरोध गरेको छ।"
कृषि विकास बैंकमा चार करोड हिनामिना : आठविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले कृषि विकास बैंक न्यूरोड शाखामा भएको रकम हिनामिना गर्नेविरुद्ध मुद्दा दायर गरेको छ। मंगलबार अख्तियारले विशेष अदालतमा मुद्दा दायर गरेको हो। अख्तियारले कृषि विकास बैंक न्यूरोड शाखाका तत्कालीन शाखा प्रबन्धक प्रेमहरी ढुंगेल र नेपाली सेनाका अवकाशप्राप्त सहायक रथी रमेशराज विष्टसहित आठविरुद्ध विशेष अदालतमा मुद्दा दायर गरेको हो। अख्तियारले कृषि विकास बैंक, न्यूरोड शाखाकी टेलर सहायक दिपिका रेग्मी, गोपाल गिरी, महेश्वर मरहट्ठा, सलिल रेग्मी, तारानाथ पाण्डे, रमेशराज विष्ट र प्रकाश घतानीसहितलाई प्रतिवादी मनाएर मुद्दा दायर गरेको छ। शाखा प्रबन्धक ढुंगेल र कर्मचारी रेग्मीविरुद्ध ४ करोड २४ लाख १३ हजार विगो कायम गरिएको छ। उनीहरुकै सरसल्लाह, सहमति र मिलेमतो गरी अनधिकृत रुपमा रकम हिनामिना भएको अख्तियार अनुसन्धानको ठहर छ। बैंकमा रहेको रकम झिक्ने र राख्ने कार्यमा विभिन्न प्रकृया मिलाउने र निकालिएको उक्त रकम भाग लगाई हिस्सा लिनेखाने, लाभ प्राप्त गर्नेसमेतको कार्य गरेको पाइएको छ, अख्तियारको विज्ञप्तिमा भनिएको छ।"
"उपचार नपाएर सुत्केरीको मृत्यु, पाँचदिने शिशुलाई कसले पिलाउला दुध !","मुगु : पाँच दिनअघि सुत्केरी भइसकेपछि अत्याधिक रक्तश्राप भइ समयमै उपचार नपाउँदा एक महिलाको मृत्यु भएको छ । जिल्ला अस्पताल लैजाँदै गर्दा बीच बाटोमै उनको मृत्यु भएको हो । छायानाथ रारा नगरपालिका१० जिउला गाउँकी धनरुपा विश्वकर्मा पुस २४ गते घरमै सुत्केरी भइ छोरी जन्माएकी थिइन् । तर अत्याधिक रक्तश्रावपछि उपचारका लागि अस्पताल लैजाँदै गर्दा उनको मृत्यु भएको हो । उनको मृत्युपछि पाँच दिनकी शिशुको बिचल्ली भएको छ । सुत्केरी भएपछि सानलान नझरेपछि उनलाई अत्याधिक रक्तश्राव भएको थियो । सुत्केरीलाई जिल्ला अस्पताल लैजान घरपरिवारले निधो गरे पनि हिमपातले गर्दा जिल्लाको सबै सञ्चार क्षेत्र अवरुद्ध भएकाले घरपरिवारले एम्बुलेन्स खबर गर्न सकेनन् । गाउँबाट ३ घण्टा टाढाको जिल्ला अस्पातल बोकेर लैजाँदै गर्दा धनरुपाको मृत्यु भएको छायानाथ रारा नगरपालिका१० का दलजित बिकले बताए । आमाको मृत्युपछि शिशुको बिचल्ली आमाको स्तनपान गर्न नपाउँदा पाँचदिने शिशुको बिचल्ली भएको छ । आमाको मृत्यु पछि पाँच दिनकी ती शिशुलाई गाउँलेहरुले गाईको दुध र छिमेकी महिलाको दुध पिलाएका छन् ।नवजात शिशुलाई हालसम्म काज किरिया बसेका बाबुले आफैँसँग राखेका छन् । शिशुलाई स्तनपान र संरक्षण गर्न कठिनाइ भएको बावु रामबहादुर बिकको दुखेसो छ । रामबहादुर भन्छन्, ""अहिलेसम्म त गाईको दुध पिलाइएको छ । सधैँ कसले खुवाइदेला !"" अहिलेसम्म छिमेकी आमाहरुको पनि सहायता लिँदैआएको बताउँछन् उनी । तर पछिसम्म शिशुलाई स्याहार्न मुस्किल हुनेमा चिन्तित छन् ।"
गाडीभित्र अश्लील गतिविधि गर्ने पक्राउ,"काठमाडौं : सार्वजनिक सवारी साधानभित्र अश्लील गतिविधि गर्ने युवकलाई प्रहरीले पक्राउ गरी आज सार्वजनिक गरेको छ। अभियुक्त तनहुँको तत्कालीन अरुणोदय गाविस घर भई हाल चितवनको भरतपुरस्थित विकासचोक बस्ने २१ वर्षीय रवीन सार्की भनिने रवीन रुचाल छन्। २०७५ माघ ११ गते बसभित्र त्यस्तो गतिविधि गरेको दृश्य सामाजिक सञ्जालबाट सार्वजनिक भएको थियो। गत वर्ष साउनमा खिंचिएको भिडियो सात महिनापछि माघमा अपलोड गरेको खुल्न आएको महानगरीय अपराध नियन्त्रण महाशाखाले जनाएको छ। चितवन प्रहरीसँगको समन्वयमा महाशाखाको टोलीले आइतबार अपराह्न चितवनको भरतपुरबाट उनलाई पक्राउ गरी थप कारवाहीका लागि काठमाडौँ ल्याएको थियो। महाशाखा प्रमुख सहकुलबहादुर थापाले ठूलो मेहनत गरेर एक वर्षपछि नै भए पनि घटनाका अभियुक्त पक्राउ गर्न सफल भएको बताउँदै साइबार अपराधमा मुद्दा चलाइने जानकारी दिए। पहिचान नभएको अभियुक्त हो, पत्ता लगाउन ठूलो मेहनत गरेका छौँ, गुगल र फेसबुकसँग आइपी एड्रेस मागी पत्ता लगाएर पक्राउ गर्न सफल भयौँ, थापाले भने। घटना भएको समयभन्दा तीन वर्षअघिदेखि उनी काठमाडौँ बस्दै आएका थिए। त्यो बेला उनले रिक्सा चलाउँथे। घटनाको केही समयपछि प्रहरीबाट बच्न उनी भारत गएका थिए। लामो समयसम्म प्रहरीले युवकको पहिचान गर्न सकेको थिएन। प्रहरीको केन्द्रीय अनुसन्धान ब्यूरो (सिआइबी) पनि घटनाको अनुसन्धानमा लागेको थियो। घटनाको केही समयपछि प्रहरीले गाडी भने काठमाडौँको ढल्कुमा फेला पारे पनि तथ्य पत्ता लगाएको थिएन। घटना सामसुम भएको ठानेर उनी तीन महिनाअघि भारतबाट नेपाल आएको महाशाखाले जनाएको छ। उनले घटनासँग सम्बन्धित विषय फेसबुकमा समेत सन्देश पोष्ट गरेको प्रहरीले जनाएको छ। पहिचान भएको दोस्रो दिनमा नै उनलाई पक्राउ गरिएको हो। उनीविरुद्ध साइबर अपराधमा मुद्दा चलाइने प्रहरीले जनाएको छ। कसुर प्रमाणित भए पाँच वर्षसम्म कैद र तीन लाखसम्म जरिवाना हुने कानुनी व्यवस्था छ। रासस"
धनुषामा बसले ठक्कर दिँदा मोटरसाइकलमा सवार दुई युवकको मृत्यु,जनकपुरधाम: धनुषामा कलेज बसले मोटरसाइकललाई ठक्कर दिँदा दुई युवकको मृत्यु भएको छ। जनकपुरको मोडेल मल्टिपल कलेजको ज १ क २८२ नम्बरको बसले ज १० प ३५३५ नम्बरको मोटरसाइकललाई ठक्कर दिँदा दुई युवकको मृत्यु भएको हो। मंगलबार दिउँसो ढल्केबरबाट जनकपुरतर्फ गइरहेको बसले विपरित दिशाबाट आउँदै गरेको मोटरसाइकललाई ठक्कर दिएको हो। मृत्यु हुनेमा क्षिरेश्वरनाथ नगरपालिका ९ का २५ वर्षीय सन्तोष ठाकुर र सोही ठाउँका २५ वर्षकै अनवर राईको मृत्यु भएको जिल्ला प्रहरी कार्यालय धनुषाका डिएसपी रामेश्वर कार्कीले जानकारी दिए। प्रहरीका अनुसार दुवै युवकको घटनास्थलमै मृत्यु भएको हो। दुर्घटना जनकपुर ढल्केबर सडकखण्डको लक्ष्मीनिया र सपहीको बीचमा भएको हो। ठक्कर दिए लगत्तै स्थानीयले कलेज बसमा आगजनी गरेका छन्।
सडकमा पार्किङ नदिँदा बजार बन्द,"विराटनगर : सडकमा पार्किङ गर्न नदिने निर्णयका विरुद्ध विराटनगरमा मंगलबार दिउँसोबाट बजार र पसल बन्द गरिएको छ । विराटनगर महानगरपालिका९ जलजला चोकदेखि बुधहाट चोकसम्मको लगभग पाँच सय मिटर क्षेत्रफलमा पार्किङ निषेध छ । मेन रोडको सडकको दुवैतर्फ सवारी साधन पार्किङमा महानगरपालिकाले पुस १६ गतेबाट रोक लगाएको थियो । महानगरका मेयर भीम पराजुलीले नगरको मुख्य बजारको ट्राफिक व्यवस्थापनलाई चुस्त बनाउन व्यापारी, जनप्रतिनिधि र सरोकारवालाबीच नै छलफल गरेर सबै पक्षको सहमतिमा मेन रोडको जलजलाबुधहाट चोकमा पार्किङ निषेध गर्ने निर्णय गरेको बताए। सडकको दुवैतर्फ सवारी साधन रोकेर राख्न नपाइने बताउँदै उनले महानगरकै स्वामित्वमा बुधहाट चोक छेउमा रहेको बी प्लटमा सवारी साधन पार्किङको व्यवस्था गरिएको जानकारी दिए । सडकमा पार्किङ गर्न दिन हुँदैन, पराजुलीले भने, साँघुरो सडकमा पार्किङ गरेमा सवारी साधन सञ्चालनमा अवरोध सिर्जना हुन्छ । महानगरको आधिकारिक निर्णय नभए पनि ट्राफिक प्रहरीले मेन रोडको यो सडक खण्डमा लगभग एक वर्ष अघिदेखि सवारी साधन रोकेर राख्न निषेध गरेको थियो । पछिल्लो समय महानगरबाटै निर्णय भएपछि भने गलत र नियम विपरितको माग राख्दै व्यापारी नो पार्किङ को विरोधमा उत्रिएका हुन् । बन्द गरिएको क्षेत्रमा मोबाइल, जुत्ता, चप्पल, मिठाई, कपडा, कस्मेटिक लगायतका तीन दर्जन बढी पसल सञ्चालनमा छन् । कपडा व्यापारी महेश साहले सडकको दुवैतर्फ नभए पनि एकातर्फ भने पार्किङ गर्न दिनु पर्ने आफूहरुको माग रहेको बताए । पसल भएको ठाउँबाट निक्कै टाढा पार्किङको व्यवस्था गरिएको छ । बी प्लटमा सवारी साधन राखेर पसलमा सामान खरिद गर्न ग्राहाक आउन सक्ने सम्भावना छैन, उनले भने, त्यही कारण केही समयदेखि व्यपार, व्यवसाय चौपट बनेको छ । सडकमा पार्किङ भइदिए ग्राहक त्यहीँ गाडी राखेर सामान खरिद गर्न आउने थिए । साहले ग्राहाकको सहुलियत र सुविधाका लागि पनि एकातर्फ सडकमा पार्किङ गर्न दिनु पर्ने जिकिर गरे । मोरङ ट्राफिक प्रमुख प्रहरी निरीक्षक राकेशकुमार पोदारले सडकमा सवारी साधनलाई रोकेर राख्न दिनु पर्छ भन्ने माग राखेर आन्दोलन गर्नु गलत भएको बताए । सडकमा गाडी पार्किङ गर्न दिने कुरै हुँदैन, उनले भने, त्यहीँमाथि महानगरले निर्णय नै गरिदिएपछि ट्राफिक प्रहरीले त्यसको कार्यान्वयनमा कडाई गर्न थालेको हो । पोदारले सवारी साधन गुड्नु पर्ने सडकमा पार्किङ गर्न दिनु नै नियम विपरित हुने बताए । साँघुरो सडक छ । त्यहाँमाथि पार्किङ गरिदिँदा सवारी आवागमन प्रभावित बनेर धेरै समस्या उत्पन्न हुन्छन्, प्रनि पोदारले भने, पार्किङका कारण दुर्घटनाको जोखिम पनि बढ्यो । विराटनगरको मुख्य बजारमा ट्राफिक जाम धेरै भयो । उनले सवारी चालकलाई विकल्प दिइएका कारण सवारी जाम हटाउन र ट्राफिक व्यवस्थाका लागि गरिएको नो पार्किङ को निर्णयको विरोध गर्नुको कुनै तुक नहुने बताए । पार्किङ निषेध गरिएको क्षेत्रमा जथाभावी मोटरसाइकल लगायतका सवारी साधन पार्किङ गर्ने क्रम बढेपछि विराटनगर महानगरपालिकासँगको सहकार्यमा ट्राफिक प्रहरीले कारबाही थालेको हो । दुई साता अघिबाट थालिएको यो कारबाहीमा ५० सवारी साधन परेका छन् । निषेधित ठाउँमा सवारी साधन पार्किङ गरिएमा यसअघि त्यहीं जरिवाना गर्ने, मोटरसाइकल र स्कुटरको हेल्मेट नियन्त्रणमा लिने, पार्किङ गरिएको ठाउँमा चालक नभेटिए ह्वील लक गर्ने गरिएको थियो । प्रनि पोदारले ट्राफिक कारबाहीलाई थप व्यवस्थित र प्रभावकारी बनाउन तथा सवारी जाम एवं अस्तव्यस्तताको अवस्था हटाएर ट्राफिक व्यवस्थापनलाई चुस्त बनाउन नो पार्किङ क्षेत्रमा पार्किङ गरिएका मोटरसाइकल र स्कुटर उठाउने गरिएको जानकारी दिए । नो पार्किङमा राख्ने चालकलाई अबदेखि गलत ठाउँमा पार्किङ नगर्न सचेत गराउँदै कारबाही स्वरुप एक हजार रुपैयाँ जरिवाना गरेर छाड्ने गरिएको उनको भनाइ छ । विराटनगरमा अरु सवारी साधनको तुलनामा सबैभन्दा बढी मोटरसाइकल र स्कुटर निषेधित क्षेत्रमा पार्किङ गर्ने गरिएको पोदारले बताए । उनले ९७ प्रतिशत बढी मोटरसाइकल गलत ठाउँमा पार्किङ गर्ने गरिएको जनाए । निषेधित स्थानमा पार्किङ गरेर नियम उल्लंघन गर्ने मोटरसाइकलबाहेक तीन तथा चार चक्के सवारी साधनलाई भने ह्वील लक गर्ने र पछि कारबाही स्वरुप जरिवाना गरेर छाड्न गरिएको पोदारको भनाइ छ । नो पार्किङ क्षेत्रबाट सवारी साधन उठाएर ट्राफिक कार्यालयसम्म लैजान महानगरपालिकाले गाडीको व्यवस्था गरिदिएको महानगरका प्रमुख प्रशासकीय अधिकृत एकदेव अधिकारीले बताए । नगर रक्षकले पनि त्यस्ता साधन उठाएर गाडीमा राख्न ट्राफिक प्रहरीलाई सहयोग गरिरहेको उनको भनाइ छ । अधिकारीले प्रदेश राजधानी भएसँगै विराटनगरमा सवारी साधनको चाप बढेको र जाम अत्यधिक हुन थालेको जानकारी दिए । प्रनि पोदारले कोसी राजमार्ग अन्तर्गत विराटनगरको महेन्द्र चोकबरगाछी खण्डको २ किलोमिटर क्षेत्रमा एकतर्फी पार्किङको व्यवस्था मिलाएका छन् । त्यस्तै अस्पताल क्षेत्रका सडकमा पार्किङ निषेध गरिएको छ । पोदारले नियमका बारेमा माइकिङ र सचेतनामुलक कार्यक्रम गरेर एवं सम्बन्धित ठाउँमा बोर्ड राखेर जानकारी दिइएको बताउँदै भने, अटेर गर्नेलाई ट्राफिक नियम उल्लंघनको कसुरमा कारबाही भइरहेको छ ।"
पुल नबन्दा आयोजना प्रभावित,"ताप्लेजुङ : सम्झौता भएको दुई वर्षसम्म पनि तमोर करिडोर अन्तर्गतको लिम्बुनी पुलको कामले गति नलिँदा आयोजना नै प्रभावित बनेको छ। सम्झौता भएको २२ महिनासम्म ठेकेदारले एउटा पिलर राख्ने खाल्डो खनेका छैनन्। भौतिक पूर्वाधारमन्त्री बसन्तकुमार नेम्बाङकै निर्वाचन क्षेत्रमा पर्ने पुल निर्माणमा ढिलाइ भएको छ। चीनभारत जोड्ने अन्तर्राष्ट्रिय महत्वको पुल भए पनि सपना याक्थुङहाङ जेभी निर्माण कम्पनीले निर्माणमा तीव्रता दिन सकेको छैन। एकातर्फको बेस राख्ने खाल्डोसमेत खनिसकेको छैन। पुल हेर्ने उत्तरदक्षिण ओलाङचुङगोला लोकमार्ग आयोजनाका प्रमुख रामबहादुर गुरुङका अनुसार यो प्रगति १० प्रतिशतभन्दा कम हो। २०७७ भदौमा सक्ने गरी २०७४ फागुन ६ गते सम्झौता भएको थियो। ताप्लेजुङको आठराई त्रीवेणी र पाँचथरको हिलिहाङ गाउँपालिका बीचमा तमोर नदीमाथि बन्ने पुलको लागत भ्याटसहित २२ करोड छ। ठेकेदारले काममा लापरबाही गरेको स्थानीयको गुनासो छ । नदीमा पानीको सतह घटेका बेला पनि कामले गति नलिएको स्थानीय विवेक लिम्बुले बताए। यो ठेकेदारको चरम लापरबाही हो, उनले भने, नियामक निकायले ताकेदा नगर्दा सम्झौता अवधि सकिन एक वर्षमात्रै बाँकी रहँदा पनि पुलेको सुरुवाती कामसमेत भएको देखिँदैन। केहि दिनअघि ताप्लेजुङ आएका मन्त्री नेम्बाङलाइसमेत स्थानीयले ध्यानाकर्षण गराएका छन्। मन्त्रीज्यूलाई पनि पुलमा भएको ढिलाइबारे जानकारी गराएका छौं, स्थानीय मणिशंकर पोमुले भने, ठेकेदार पनि मन्त्रीकै जिल्लाका भएकाले अब केही आशावादी छौं। पुल निर्माणमा निकै ढिलाइ भएको ताप्लेजुङका प्रमुख जिल्ला अधिकारी डोरेन्द्र निरौलाले बताए। तीन दिनअघि निर्माणस्थलको अनुगमन गर्न गएको थिएँ, निरौलाले भने, ताप्लेजुङतर्फको भागमा खन्दै रहेछन्, त्यहिँबाट ठेकेदारलाई फोन गरेर ताकेता गरेको छु। ताप्लेजुङतर्फको फाउन्डेसनको काम सक्नै लाग्दा नदीमा बाढी आएर पुरिदिएकाले केहि ढिलाइ भएको निर्माण कम्पनीका प्रवन्धक तेज कुरुङवाङले बताए। जेठमा बाढी आएर बेस पुर्यो। अहिले त्यही पन्छाउँदैछौं, उनले भने, यो वर्ष ताप्लेजुङतर्फ र बीचको पिलर उठाउने काम सकिनेछ। पुलमा भइरहेको ढिलाइबारे आफूले गृह मन्त्रालयमा तीनपटक पत्र लेखेको लोकमार्ग आयोजना प्रमुख गुरुङ बताउँछन्। कुनै पनि बहानामा ढिलो गर्न पाउँदैनन, गुरुङले भने, नसके कानुनी प्रक्रिया अघि बढाउँछौं। मोरङको जोगबनीदेखि पुल निर्माणस्थलसम्म यातायात सञ्चालनमा आइसकेका छन्। त्यहाँबाट ताप्लेजुङको दोभानसम्म पनि सडक जोडिएको छ। तर उक्त पुल नबन्दा सवारी सञ्चालन हुन सकेको छैन। पुल निर्माणपछि फुङलिङ बजारबाट सिधै धनकुटाको मुलघाट निस्कन सकिन्छ। जुन अहिलेको मेची राजमार्गभन्दा धेरै छोटो रहेको सिनियर डिभिजनल इञ्जिनियर कुबेर नेपाली बताउँछन्। दोभानबाट फुङलिङ बजार हुँदै इलाडाँडासम्म ट्र्याक खुलिसकेको छ। तिब्बत जोडिन अब ७ किलोमिटर मात्रै बाँकी छ।"
कर्णाली प्रदेशले दियो माघीमा विदा,"सुर्खेत : कर्णाली प्रदेश सरकारले माघ १ गते बुधबार कर्णालीमा सार्वजनिक विदा दिएको छ । माघे संक्रान्तिको अवसरमा सार्वजनिक विदा दिएको हो । माघी पर्व थारु समुदायको मुख्य पर्व हो । तर कर्णालीमा थारु समुदायको बाहुल्यता कम भएपनि सबै समुदायले माघी पर्व धुमधामका साथ मनाउन सार्वजनिक विदा दिएको हो। आन्तरिक मामिला तथा कानुन मन्त्रालयका प्रवक्ता तुल खड्काले कर्णालीका सबै ठाउँमा माघी पर्व मनाउने भएकाले बुधबार सार्वजनिक विदा दिइएको बताए । 'प्रदेशमा बसोबास गर्ने बहुसंख्यक हिन्दु समुदाय नै छन्, सबैले माघे संक्रान्ति धुमधामले मनाउँछन्, उनले भने, 'स्थानीय संस्कृति संरक्षणका लागि सार्वजनिक विदा दिएको हो।'"
बालमैत्री विद्यालयमा बालबालिकाको बेहाल : बोरामा बसेर पढाइ,"सिरहा : सखुवा नन्कारकट्टी गाउँपालिका४ खैरबोनास्थित राष्ट्रिय आधारभूत विद्यालयमा शुक्रबार दिउँसो साढे ११ बजे न विद्यार्थी भेटिए न शिक्षक। पहिलो घण्टीको पढाइपछि उनीहरूको छुट्टी भएको थियो। कारण थियो ठुकठुक जाडोमा विद्यार्थीले कक्षामा प्लास्टिकका बोरामा बस्नुपर्ने बाध्यता। यो बालमैत्री घोषण भइसकेको स्कुल हो। स्कुलमा त्यस्ता बालमैत्री पूर्वाधार भने केही थिएन। बस्न चकटी, बेन्च, कार्पेट यहाँसम्मकि गुन्द्रीसमेत केही छैन। विद्यार्थी घरबाटै बोरा बोकेर स्कुल जान्छन्। त्यसमै बसेर पढ्छन्। छुट्टी भएपछि बोकेर फर्किन्छन्। बोरा ल्याउन नसक्ने विद्यार्थी चिसो सिमेन्टको भुइँमै बसेर पढ्छन्। स्कुलबाट ३ सय मिटरमा वडा र गाउँपालिका कार्यालय छ। त्यहाँ गेटदेखि नै कार्पेट बिच्छ्याइएको छ। कोठाकोठामा सोफा छन्। छेउमै रहेको विद्यालयमा बालबालिकाको बिचल्ली छ। हाजिरी खातामा कक्षा १ देखि ५ सम्म ९२ जनाको नाम छ। २० प्रतिशत जति मात्र पढ्न आउँछन्। कक्षा ४ र ५ का विद्यार्थीलाई एउटै कोठामा राखेर पढाइन्छ। उनीहरूका लागि भने बेन्चसम्म छ। कक्षा १, २ र ३ का विद्यार्थी चाहीं एउटै कोठामा बोरामा बसेर पढ्छन्। जाडो महिनामा प्लास्टिक बोरामा बसेर पढ्न गाह्रो हुन्छ। भुइँमा सिमेन्ट प्लास्टर भएकाले बिरामी पर्छौं, कक्षा ३ का रवीन्द्र मण्डलले भने, त्यसपछि मन लागे स्कुल आउँछौं नलागे आउँदैनौं। एउटै कोठामा तीनवटा कक्षाका विद्यार्थी राखेर पढाउँदा बुझ्न समस्या हुने गरेको उनले सुनाए। उनका अनुसार नियमित पढाइ नहुँदा विद्यार्थी आउन छाडेका हुन्। कक्षा १ देखि ३ सम्मका विद्यार्थी बोरामै बसेर पढ्ने गरेको प्रधानाध्यापक अनिरुद्र यादवले स्विकारे। उनले भने, डेस्क, बेन्च, कार्पेट, चकटी छैन। शिक्षक अभावले गर्दा एकभन्दा बढी कक्षा एउटै कोठामा राखेर पढाउन बाध्य भएको उनले सुनाए। स्कुलमा दरबन्दीका २, राहतमा एक शिक्षक र कार्यालय सहायक एक जना छन्। गाउँपालिकासँग डेस्क, बेन्च माग गर्दा पनि नपाएको उनले गुनासो गरे। कमजोर विद्यालयलाई एकअर्कामा समायोजनको तयारी रहेको गाउँपालिका अध्यक्ष केदारनाथ यादवले बताए। विद्यार्थी थोरै छ। शिक्षक जनशक्ति छरिएका छन्। त्यही भएर कमजोर देखिएका विद्यालयलाई समायोजनको तयारी गरिरहेका छौं, उनले भने, यसो गर्दा शैक्षिक गुणस्तर बढाउन मद्दत पुग्छ। पूर्वाधार नै तयार नगरी हचुवाका भरमा स्थानीय चुनावअगाडि स्कुललाई बालमैत्री घोषणा गरिएको उनको भनाइ छ। उनका अनुसार गाउँपालिकाका विद्यालयलाई बालमैत्री बनाउन क्रमिक रुपले पूर्वाधारमा लगानी वृद्धि गरिएको छ। यस वर्ष ३ स्कुलमा दुईकोठे भवन र शौचालय बनाउन सूचना प्रकाशन गरिएको उनले बताए। अझै ६ विद्यालयमा पूर्वाधार अभाव छ, उनले भने।"
सञ्चालनमा नआउँदै विवादित बन्यो ग्यास उद्योग,"सुर्खेत : कर्णाली प्रदेशमै पहिलो पटक स्थापना भएको ग्यास उद्योग सञ्चालनमा नआउँदै विवाद उत्पन्न भएको छ । प्रदेशको माग र आवश्यकताको आधारमा सुर्खेतको भेरीगंगा नगरपालिका ४ दमार (छिन्चु)मा स्थापना भएको वर्षा ग्यास उद्योग तत्काल सञ्चालन ल्याउने तयारी भएको हो । उद्योग सञ्चालनका लागि आवश्यक भौतिक संरचना समेत निर्माण भएका छन् । तर स्थानीयले उद्योग सञ्चालन प्रक्रिया गलत भएको भन्दै विरोध जनाएछन्। खेतीयोग्य जमिन र मानव वस्ती नजिकै ग्यास उद्योग सञ्चालन गर्न नपाइने भन्दै स्थानीयले विरोध जनाएका हुन् । तर उद्योग सञ्चालक समितिले कुनै पनि प्रक्रिया गलत नभएको भन्दै जसरी पनि ग्यास उद्योग सञ्चालन गरिने बताएको छ । उद्योग सञ्चालनका लागि स्थानीय गोरखबहादुर खत्री, बखत भण्डारी, टेकबहादुर भण्डारी, वीरबहादुर रावत र गोविन्द गौतमले २५ करोड बढी लगानी गरेका छन् ।स्थानीयको विरोधपछि भेरीगंगा नगरपालिकाले तत्काललाई उद्योग सञ्चालनको काम रोक्न निर्देशन दिएको छ । उद्योग सञ्चालक वीरबहादुर रावतले ग्यास उद्योग स्थापनाका लागि सबै कानुनी प्रक्रिया पुरा गरेकाले कुनै पनि हालतमा उद्योग बन्द नहुने बताए । 'समाजमा राम्रो काम गर्न नदिनेले विरोध गरेर स्थानीयलाई भट्काउन खोजेका हुन्, हामी जसरी पनि उद्योग सञ्चालन गरेर सेवाग्राहीको मन जित्छौं, उनले भने, 'उद्योग सिल्यान्यास गर्दा विरोध नगर्ने नै उद्योग सञ्चालनमा आउन लाग्दा विरोध जनाउँछन्, कर्णाली प्रदेशमै नमुना काम गरेकोमा धन्यबाद दिनुको सट्टा विरोध गर्नु हास्यास्पद विषय हो।' उनकानुसार उद्योग स्थापनाका लागि १५ दिने र ३५ दिने सूचना जारी गर्नुका साथै वनविभाग लगाएत सम्बन्धित सबै निकायको सिफारिस अनुमति लिइएको छ । भारतबाट ग्यास ल्याएर छिन्छुमै ग्यास सिलिण्डर भरी बजारको भन्दा झण्डै एक सय रुपैयाँ सस्तोमा ग्यास बेच्ने तयारी भएको उनले बताए । उद्योग सञ्चालनपछि धेरैजनाले रोजगारी समेत पाउँछन् । तर सञ्चालनमा आउनु अघि स्थानीयबाटै विरोध भएपछि सञ्चालक समितिलाई समस्या भएको छ । 'स्थानीयलाई झुक्काएर ग्यास उद्योग सञ्चालन गर्न खोजिएको छ, स्थानीय भुपेन्द्र देवकोटाले भने, 'शक्ति र पहुँचको भरमा स्थानीयलाई झुक्काएर मिल्दैन ।' उद्योग स्थापनाका लागि न्युनतम मापदण्ड पुरा नभएको अर्का स्थानीय श्यामलाल ढकालले बताए । नगरपालिका प्रमुख भुपेन्द्रबहादुर चन्दले स्थानीयको आन्दोलनले अप्रिय घटना नहोस् भनेर सञ्चालक समितिलाई तत्कालका लागि काम रोक्न निर्देशन दिएको बताए । 'उद्योग सञ्चालनका लागि कानुनी प्रक्रिया पुरा गरेको देखिन्छ,' उनले भने, 'तर स्थानीयलाई जानकारी नै नदिइ लुकिछिपी काम गरेको जस्तो देखिएपछि स्थानीयले शंका गरेका छन् ।' नगरपालिकाले पहिले उद्योग निर्माण गर्ने अनुमति दिएपनि पछि काम रोक्न आदेश दिएपछि विवाद झनै चुलिएको हो । स्थानीयले उद्योगको आसपासमा घना बस्ती, खेतीयोग्य जमिन र वनजंगल भएकाले असर पर्ने तर्क गरेका छन् भने सञ्चालक समितिले ग्यास उत्पादन नभइ सिलिण्डर मात्रै भर्ने काम हुने भएकाले कुनै पनि असर नपर्ने दावी गरेको छ।"
सरकारी नीतिका कारण निजी क्षेत्र त्रस्त छ,"नेपाली अर्थतन्त्रमा विद्यमान संरचनागत समस्याले सरकारका आर्थिक नीति परिणाममुखी हुन नसकेको बताउँछन्, वरिष्ठ अर्थशास्त्री प्राडा विश्वम्भर प्याकुर्याल । ३९ वर्ष त्रिभुवन विश्वविद्यालयमा प्राध्यापन गरेका अर्थशास्त्री प्याकुर्याल नेपालमा उत्पादनमूलक क्षेत्रको विकासले मात्र अर्थतन्त्र मजबुत हुने र यसको दिगो विस्तार हुने बताउँछन् । अर्थतन्त्रका विद्यमान समस्या, सरकार र निजी क्षेत्रको भूमिका, भारतीय अर्थतन्त्रको गिरावट र नेपालमा पर्नसक्ने प्रभावलगायतका विषयमा केन्द्रित रहेर अन्नपूर्ण पोस्ट्का पुष्पराज आचार्यले गरेको कुराकानी विगतमा द्वन्द्व र राजनीतिक संक्रमणले नेपालको समग्र विकास अधोगतिमा धकेलियो । अहिले राजनीतिक परिवेश अनुकूल हुँदा पनि मुलुकले अपेक्षित विकासको रफ्तार पक्रन सकेन नि ? विसं २०६४ देखि २०७३ सालसम्मको आर्थिक वृद्धिको तथ्यांक हेर्ने हो भने औसतमा ४१ प्रतिशतको वृद्धिदर हासिल भएको हो । भूकम्प र नाकाबन्दीको कमजोर आधारका कारण सन् २०७३७४ देखि राम्रो आर्थिक वृद्धिदर हासिल हुँदै आएको छ । त्यही ६ प्रतिशतमाथिको आर्थिक वृद्धिदर टिकाउन हामी संघर्षरत छौं । हामीले यस्ता संवेदनशील क्षेत्रलाई आधार बनाएर आर्थिक विकासलाई अघि बढाउन खोजिरहेका छौं । कुनै पनि बेला यो घातक हुन सक्छ । संवेदनशील क्षेत्र भनेर यहाँले कुनकुन क्षेत्रलाई इंगित गर्नुभएको हो ? कृषि क्षेत्रको उत्पादकत्व वृद्धि गर्ने हाम्रा नीति कार्यक्रम असफल भइरहेका छन् । उच्च आर्थिक वृद्धिदर हासिल गर्न कृषि प्रमुख स्रोत हो । कुल गार्हस्थ उत्पादनमा २७६ प्रतिशत कृषि क्षेत्रको योगदान छ, तर यो स्रोत आफैं मनसुनमा आधारित छ । यसपटक धानको उत्पादन घटेको छ । मौसमले साथ दिएन र धानको उत्पादन घटबढ हुनेबित्तिकै आर्थिक वृद्धिदरमा असर पार्छ । विप्रेषणकै सवालमा चर्चा गर्ने हो भने मध्यपूर्वमा समस्या आउनेबित्तिकै विप्रेषण आप्रवाह प्रभावित हुन थाल्छ । अमेरिका र इरानको तनावले अघिल्लो साता त्यहाँ समस्या पर्ने हो कि भनेर हामी सशंकित हुनुपर्ने अवस्था रह्यो । अहिल्यै विप्रेषणको वृद्धिदर नकारात्मक छ । त्यसमाथि पनि मध्यपूर्वमा समस्या आउनेबित्तिकै हाम्रो अर्थतन्त्रमा प्रत्यक्ष प्रभाव पर्छ । अर्कोतर्फ, हाम्रो निर्यातको आधार कमजोर छ । भर्खरै भारतले पाम आयल आयातमा प्रतिबन्ध लगाएको छ । सन् १९९६ मा भारतसँग हाम्रो वाणिज्य सन्धि हुँदा परिमाणात्मक बन्देजविना शून्य भन्सारमा भारत पठाउने हाम्रा आफ्नै उत्पादन थिए । पछि गएर नेपालको उत्पादनभन्दा पनि कयौं गुणा बढी वस्तु भारत निकासी हुन थालेपछि वनस्पति घिउलगायत पाँच वस्तुलाई परिमाणात्मक बन्देज लगाएको थियो । अहिले कुल निर्यातमा झण्डै २५ प्रतिशत पाम आयल निर्यात भइरहेकोमा पुनः सोही नियति दोहोरिएको छ । कृषि, निर्यात, विप्रेषण, औद्योगिक उत्पादनको मजबुत आधार छैन । अर्कोतर्फ, हाम्रो उत्पादनलाई प्रतिस्पर्धी बनाउन पूर्वाधारको ठूलो खाडल छ । सरकारको विकास खर्च पनि कमजोर छ । यसले हाम्रो आर्थिक विस्तारको आधार नाजुक देखिन्छ । यसको मतलब हामीले तीव्र आर्थिक वृद्धिको लक्ष्य राख्यौं, तर त्यसका लागि जग नै भएन भन्न खोज्नुभएको हो ? जगै नभएको होइन । जग बलियो भएकै कारण त्यत्रो लामो सशस्त्र द्वन्द्व र राजनीतिक संक्रमणको समयमा समेत हाम्रो आर्थिक स्थायित्वमा खलल पुर्याएन । अहिले अनुकूल समयमा अर्थतन्त्रको सशक्तीकरणका लागि काम गर्नुपर्नेमा समस्या थुप्रिँदै (पाइलअप) हुँदै गएका छन् । सरकारको पुँजीगत खर्च साह्रै कमजोर छ । त्यसले उत्पादन र रोजगार बढाउन, पूर्वाधारको खाडल पूर्ति गर्न सकेको छैन । आयोजनाको प्राथमिकीकरण पनि ठीक ढंगले भइरहेको छैन । पुँजीगत खर्चको वृद्धिदर घट्दै गएको छ । अधिकांश विकास खर्च अपारदर्शी ढंगले आर्थिक वर्षको अन्त्यमा हुन्छ । असारे खर्चले त मूल्यवृद्धि ह्वात्तै माथि तान्छ । यसपटक पनि विगत वर्षकै प्रवृत्ति पुनरावृत्ति हुने देखिन्छ । सरकारले विकास खर्च गुणस्तरीय ढंगले गर्न सकेको भए देशभित्र रोजगार सिर्जना हुन्थ्यो । मान्छेको आयस्ता बढ्थ्यो । यसले उपभोग बढ्छ । उपभोग बढेपछि उत्पादन पनि बढ्थ्यो । यी सबै पक्ष संकुचनतिर गए । अहिले सेवा क्षेत्रको आर्थिक वृद्धिदरले हामी खुसी छौं, तर यो दिगो छैन । उत्पादनमूलक क्षेत्रको विकास नभई त्यो देशको आर्थिक वृद्धिदर दिगो हुँदैन । त्यसले दिगो विकास हासिल गर्न सक्दैन । युरोपियन रिसर्च जर्नलमा हालै प्रकाशित ४० विकासशील मुलुकको अध्ययन गर्दा जुन देशमा म्यानुफ्याक्चरिङ (उत्पादनऔद्योगिक) क्षेत्र बलियो छ, त्यही देशको आर्थिक वृद्धिदर दिगो भएको देखियो । यसको मतलब देशमा उत्पादनको आधार बलियो भएन भने आर्थिक विस्तार टिकाउ हुँदैन भन्ने नै हो । सन् २०२० सम्म पूर्वाधारमा खर्च गरिसक्नुपर्ने भनिएको रकममध्ये त्यसको आधा हिस्सा पनि हामीले परिचालन गर्न सकेका छैनौं । अहिलेको आर्थिक वृद्धिदर टिकाउन सकेनौं भने सन् २०२२ मा हामी विकासशील राष्ट्रका रूपमा स्तरोन्नति हुने सम्भावना पनि रहँदैन । त्यसै पनि विकासशील राष्ट्रमा रूपान्तरण हुने संक्रमणकालीन समयको प्रतीक्षा अवधिलगायतका कारण नेपाल सन् २०२७ अघि विकासशील राष्ट्र हुन सक्दैन भनेर अन्तर्राष्ट्रिय संस्थाले भनिरहेका छन् । यस वर्ष राजस्व लक्ष्यको तुलनामा असुली कमजोर देखिएको छ । सरकारको अनिवार्य दायित्वका साधारण प्रकृतिका खर्च कटौती सम्भव छैन । अब विकास खर्च कटौती गर्नुपर्ने बाध्यता हुन्छ होइन ? अहिले डरलाग्दो अवस्था छ । आर्थिक २०७४७५ को महालेखा परीक्षकको प्रतिवेदन हेर्ने हो भने असुली हुनुपर्ने एक खर्ब ६१ अर्ब रुपैयाँ असुल हुन सकेको छैन । मूल्य अभिवृद्धि करमा दर्ता भएको करदाता संख्यामध्ये भ्याट दाखिला गर्ने एकतिहाइ पनि छैनन् । सरकारले करको अनुपालना बढाउन खोजे पनि त्यसमा सापेक्ष बढोत्तरी देखिँदैन । एकातिर ठूलो व्यापार घाटा छ । भारतमा पाम आयल निकासीले केही राहत दिएको थियो । अब त्यो रोक लागिसकेको छ । हाम्रा मौलिक उत्पादन जुट, यार्न (धागो), चाउचाउको निकासी भइरहेको छ । तर, हामीलाई बढी फाइदा हुने वस्तु दालचिनी, तयारी पोसाक, जुत्ताचप्पल जस्ता नेपाललाई बढी फाइदा हुने वस्तुको निकासी घटेको छ । त्यसकारण हामीले फाइदा हुने वस्तुको निकासी विविधीकरण गर्नेतर्फ ध्यान दिन आवश्यक छ । हाम्रा उत्पादन प्रतिस्पर्धी बनाउनुपर्ने छ । उत्पादन प्रतिस्पर्धी बनाउन पूर्वाधार र व्यवसायको लागतमै गएर सवालअड्किन्छन् । विप्रेषणले व्यापार घाटा नधान्ने अवस्था छ । गत वर्ष नै कूल गार्हस्थ उत्पादन (जीडीपी) को झण्डै ३३ बाह्य क्षेत्र घाटापूर्तिका लागि विदेशी मुद्रा सञ्चिती खर्च गर्नुपरेको थियो । अब पुँजीगत खर्च हुन सकेन भने त धेरै समस्या आउँछ । संघीय सरकारले बजेटको ९ प्रतिशत अनुदान हस्तान्तरण र ३ प्रतिशत राजस्व बाँडफाँटमार्फत तल्लो तहका सरकारमा पठाएको छ । संघीय सरकारकै जस्तो तल्लो तहका सरकारमा पनि आर्थिक वर्षको अन्त्यमा खर्च गर्ने हुन् । कतिपयले त खर्च गर्न सकेका छैनन् । अब सबै तहका सरकारले बजेटमा साधारण खर्च बढाउँदै जाने र पुँजीगत खर्च कम गर्दा त विकास खर्च घट्दै जान्छ । विकसित मुलुक भएको भए समस्या चर्किसक्थ्यो । हामीकहाँ धेरै माग र आपूर्तिमा मूल्य र आयसँग तादात्म्य देखिँदैन । हाम्रो अर्थतन्त्र संरचनागत रूपमा जकडिएको (स्ट्रक्चरल रिजिडिटी) छ । अर्कोतर्फ, एक वर्षको बजेटले मात्र हाम्रा समस्या समाधान गर्न सक्ने देखिएन । मध्यकालीन खर्च संरचनाअनुसार, तीन वर्षको रोलिङ बजेट चाहिन्छ । तर पनि अर्थतन्त्रका संरचनागत समस्या समाधान गर्न पहल भएको देखिँदैन ? आर्थिक वृद्धिदर ७ प्रतिशत भयो भनिन्छ । त्यसको प्रभाव रोजगारमा देखिनुपर्ने हो, तर देखिँदैन । विश्व बैंकले पनि गरिबी निवारणमा आशातीत प्रगति भयो भनेर प्रशंसा गरिरहेको छ । तर आय असमानता व्यापक बढिरहेको छ । ज्यालादर र तलबमान बढ्दा त्यसको प्रभाव उत्पादकत्व बढ्नुपर्ने हो, त्यो पनि हुन सकेको छैन । त्यसकारण एउटा हस्तक्षेपले अर्कातिर प्रभाव नदेखिनु भनेको ठूलो समस्या हो । हाम्रो अर्थ मन्त्रालय, राष्ट्रिय योजना आयोग र नेपाल राष्ट्र बैंकका बीचमा समन्वय पनि हुँदैन । योजना आयोगले दिएको सीमाअनुसार बजेट बन्दैन । राजनीतिक दबाबमा बजेट बढाउनुपर्ने पनि देखिन्छ । बजेटमै उल्लेख नभएको पनि रकमान्तर गरेर खर्च भएको हुन्छ । राष्ट्र बैंकले बजेट हेरेर मुद्रास्फीति नियन्त्रणका लागि कदम चाल्छ । तर बजेट भनेअनुसार खर्च नभएपछि राष्ट्र बैंकको मौद्रिक उपायले पनि काम गर्ने भएन । त्यसकारण पहिले त सबैले सही ढंगले काम गर्नुपर्यो । हाम्रा आर्थिक नीति नै एकअर्कासँग असम्बन्धित भए । आर्थिक वृद्धिदर हासिल गर्नेलाई रोजगार सिर्जनाको विषय चासोभित्र परेको छैन । पुँजीगत खर्च गर्नेलाई रोजगार र उत्पादनसँग मतलब नै नहुने पनि हुन्छ ? त्यसकारण रणनीतिक र विकास योजना, वित्तीय नीति, मौद्रिक नीतिबीच समन्वयात्मक ढंगले काम हुन जरुरी छ । यी समस्या चाङ लाग्दै जानु दुर्भाग्यपूर्ण छ । निम्नस्तरमा बस्ने मानिसले विकासलाई अनुभव गर्नै पाएका छैनन् । जबसम्म मानिसको जीवनमा परिवर्तनको अनुभूति हुन सक्दैन; सेवासुविधा सरल र सहज ढंगले पाउन सक्दैन; हप्तामा सातै दिन काम गर्दा पनि पारिवारिक आवश्यकता पूरा गर्ने गरी आयस्तर वृद्धि हुँदैन भने उसले विकासलाई कसरी अनुभव गर्न सक्छ । जुन संरचनागत समस्या अर्थतन्त्रमा विद्यमान छन्, त्यसलाई समाधान नगर्ने हो भने आम मानिसले विकासको अनुभव गर्नै सक्दैनन् । आम नेपाली सबैतिरबाट हारेका खेलाडीजस्ता देखिन्छन् । सबैतिरबाट हामीले समस्या र पीडा झेल्नुपरेको छ । त्यसकारण अब व्यापक सुधारमा जान आवश्यक छ । अहिले सरकारलाई सेकेन्ड जेनेरेसन इकोनोमिक रिफर्म (दोस्रो चरणको आर्थिक सुधार) मा जान अप्ठेरो परिरहेको देख्छु । नेपाली कांग्रेसले पहिलो चरणको आर्थिक सुधार ल्याएको थियो, त्यसैले दोस्रो चरणमा जाँदा उसको नीति लिएजस्तो हुन्छ भनेर हो कि ? राम्रा विषय छन् भने त्यसलाई जुनसुकै सरकारले पनि निरन्तरता दिनुपर्छ । संरचनागत समस्या समाधानका लागि अघि बढ्दै गर्दा हामीले विश्वव्यापी परिदृश्य पनि हेर्नुपर्छ । हामीसँग सबैभन्दा बढी आर्थिक सम्बन्ध भएको भारत हो । भारतको अर्थतन्त्र हेर्नैपर्छ । भारतीय अर्थतन्त्रमा आएको गिरावटले नेपाललाई कस्तो असर पर्ला ? रेटिङ एजेन्सी (साख मूल्यांकनकर्ता) हरूले १६ सूचकमध्ये १२ सूचक कमजोर भएर भारतलाई विश्वको पाँचौं ठूलो अर्थतन्त्रबाट सातौं ठूलो अर्थतन्त्रमा झारेका छन् । किनकि त्यहाँको सरकारले ल्याएका मुख्य नीति असफल भए । जस्तो ठूला दरका नोट प्रतिबन्ध लगाउने निर्णय र वस्तु तथा सेवामा एकीकृत कर (जीएसटी) भारतीय अर्थतन्त्रका लागि घातक भयो भनिन्छ । झण्डै दोहोरो अंकको आर्थिक वृद्धिदर हासिल गर्न लागिसकेको भारत यस वर्ष ५५ प्रतिशतको आर्थिक वृद्धिदर हासिल भयो भने अहोभाग्य भन्ने अवस्थामा छ । त्यसकारण बहकाउमा यस्ता नीति लिनु हुँदैन । भारतकै अर्थतन्त्रमा गिरावटका कारण दक्षिण एसियालाई उदीयमान अर्थतन्त्र नभनेर पूर्वीएसियालाई भन्न थालियो । भारतको अर्थतन्त्रमा गिरावट आउँदा हामीलाई त्यसका प्रत्यक्ष प्रभाव पर्छ । फेरि नेपालले यसलाई अवसरका रूपमा प्रयोग गर्न सक्छ । नेपालसँग सीमाका उत्तर भारतका उत्तरप्रदेश, पश्चिम बंगाल र बिहारको माग हेरेर त्यहाँ वस्तु निर्यात गर्न सकेको भए हाम्रो निकासी बढ्थ्यो । हाम्रो अर्थतन्त्र बलियो हुन्थ्यो । एकाथरी राष्ट्रवादीले भारतीय अर्थतन्त्र ओरालो लाग्यो अब भारतसँगको स्थिर विनिमय दर परिवर्तन गर्नुपर्यो पनि भन्छन् । त्यो उग्र राष्ट्रवादी विषय हुन्थ्यो । हाम्रो निर्यातको आधार बलियो भएको भए हामीले भारतसँगको स्थिर विनिमय दर परिवर्तन गर्न पनि हुन्थ्यो या खुला बजार विनिमय दरमा जान सक्थ्यौं । तर अहिलेको अवस्थामा त्यो सम्भावना देखिँदैन । सीमा जोडिएको मुलुक भए पनि चीनसँग हाम्रो खासै निर्भरता छैन । भारतसँग अत्यधिक निर्भरताका कारण भारतीय अर्थतन्त्रमा आउने परिवर्तनलाई सूक्ष्म निगरानी गरेर त्यसअनुरूप हाम्रा नीतिगत व्यवस्था परिवर्तन गर्नुपर्ने आवश्यकता छ । भारतमा जस्तै नेपालले पनि एकैपटक नियमनका धेरै उपाय एकैपटक अवलम्बन गर्दा निजी क्षेत्र सुस्त भएको विश्लेषण हुन थालेको छ नि ? यो सरकारलाई ठूलो अवसर थियो । सुरुमा सरकारको स्थायित्वका कारण निजी क्षेत्र खुसी र उत्साहित देखिएको पनि थियो । निजी क्षेत्र र सरकार मिलेर काम गर्दा विनविन (दुवैको पल्लाभारी) हुन्थ्यो । जुन देशको अर्थतन्त्रमा ७० प्रतिशत लगानी निजी क्षेत्रको छ । त्यहाँ निजी क्षेत्र हतोत्साही हुनु भनेको राम्रो होइन । कर र लगानीको माध्यमबाट अर्थतन्त्रमा निजी क्षेत्रले गरेको योगदानअनुसारको सरकारबाट सहजीकरण हुनुपर्नेमा उल्टै सरकारको नीति कठोर छ भनेर निजी क्षेत्रले भनिरहेको छ । निजी क्षेत्रको सुरक्षा पनि छैन । जतिसुकै बेला पनि सरकारले जेसुकै गर्न सक्छ भनेर उनीहरू त्रस्त छन् । व्यवसायमैत्री वातावरण मापन गर्ने विश्व बैंकको प्रकाशन डुइङ बिजनेसमा दुइटा सूचकले नेपालको समग्र स्थान केही सुधार भयो भन्दैमा त निजी क्षेत्रले सहज अनुभूति गरेको छ भनेर व्याख्या गर्नु ठीक नहोला । निर्वाचन अघि यो सरकारको अझै तीन वर्ष कार्यकाल बाँकी छ । त्यसकारण अझै पनि सरकारले चाहने हो भने धेरै सुधार गर्न सक्छ । अहिलेसम्मका अध्ययनले नेपालको आर्थिक वृद्धिका वाधा के हुन् ? समस्या कहाँ छन् ? पहिचान गरेर त्यसलाई क्रमशः सुधार गर्दै जानुपर्छ । निजी क्षेत्रलाई नीतिगत स्थायित्व दिनका लागि लचकता अपनाउन आवश्यक छ ।"
सावर्जनिक बसमा हस्तमैथुन प्रकरण: पक्राउ परेका युवा भन्छन् पैसा कमाउन यसो गरें,काठमाडौं : सार्वजनिक बसमा एक महिलाको कपालमा विर्य स्खलन गरेको भिडियो बनाइ भाइरल बनाउने युवकलाई प्रहरीले पक्राउ गरी सार्वजनिक गरेको छ। पक्राउ पर्नेमा चितवन भरतपुर घर भएर काठमाडौं बस्ने रविन सार्की भनिने रविन रुचाल छन्। २०७५ माघ मा सार्वजनिक भएको उक्त भिडियो रुचाल आफैंले पोर्न साईट र सोशल मिडियामा राखेर भाइरल बनाएका थिए। भिडियो भने साउनमै खिचिएको थियो। घटनाबारे जानकारी दिन महानगरीय प्रहरी अपराध महाशाखाले मंगलबार पत्रकार सम्मेलन गरेको थियो। महाशाखा प्रमुख एसएसपी सहकुलबहादुर थापाका अनुसार पक्राउ परेका रविनले प्रहरी बयानमा पैसा कमाउनकै लागि आफूले बसभित्र उक्त हर्कत गरेको खुलाएका छन्। प्रहरी अनुसन्धानमा रविन काठमाडौंको बानेश्वरमा रिक्सा चालकको काम गर्दै आएका थिए। पोर्न साइटमा यस्ता हर्कत देखेपछि पैसा कमाउने नाममा उक्त हर्कत गरेको बयानमा खुलाएका छन्।
ज्येष्ठ नागरिकलाई घरमै उपचार,"धनकुटा : सहिदभूमि गाउँपालिका१ की ८८ वर्षीया दिलजिती राई घरको आँगनमा आराम गरेर बसिरहेकी थिइन्। गाउँपालिका अध्यक्ष मनोज राई, उपाध्यक्ष रत्नश्वरी राईसहितको स्वास्थ्यकर्मीको टोली घरमै पुग्दा उनी अचम्मा परिन्। स्वास्थ्यकर्मीको टोलीले उनको निःशुल्क स्वास्थ्य परीक्षण गरे। आफ्नो स्वास्थ्यको विषयमा स्वास्थ्यकर्मीले दिएको सुझाव उनले ध्यानपूर्वक सुनिन्। गाउँपालिका अध्यक्ष राईले उनलाई जाडो छल्न भन्दै ब्ल्यांकेट उपलब्ध गराए। दिलजितीको घरभन्दा केही तल ९० वर्षीय फत्यबहादुर राईको घर छ। काठको तख्ती र टिनको छानो भएको घरभित्र फत्यबहादुर पत्नीसँग आगो ताप्दै थिए। गाउँपालिकाको टोलीले बोलाउँदा उनी घर बाहिर निस्किए। स्वास्थ्यकर्मीले पे्रसर जाँच्दै केही औषधि दिएपछि उनी खुसी भए। जाडोले रात कटाउन हैरान भएका बेला गाउँपालिका अध्यक्षले ब्ल्यांकेट दिएपछि उनले अध्यक्षसहितको टोलीलाई आर्शीवाद नै दिए। गाउँपालिकाले जेष्ठ नागरिकप्रति स्थानीय तहको दायित्व अन्तर्गत ८५ वर्षमाथिका नागरिकलाई घरमै पुगेर स्वास्थ्य जाँच र औषधि वितरण गर्न थालेको छ। गाउँपालिका भित्र रहेका एकसय ७० जना जेष्ठ नागरिकको घरमै पुगेर स्वास्थ्य परीक्षण गरिएको गाउँपालिका अध्यक्ष राइले बताए। औषधिसँगै चिसोबाट बच्न एकथान ब्ल्यांकेट पनि वितरण गरिरहेको छ। ज्येष्ठ नागरिक बढ्दो उमेर र शारीरीक अशक्तताका कारण स्वास्थ्य संस्थासम्म पुग्न नसक्ने भएकाले घरमै उपचार गर्ने चालू आर्थिक वर्षको योजनामा कार्यक्रम नै राखिएको अध्यक्ष मनोज राईले बताए। चिकित्सकसहितको टोली घरघरमा पुग्दा जेष्ठ नागरिक खुसी भएको उनले बताए। सहिदभूमी गाउँपालिका आफैंमा भौगोलिक रूपमा विकट छ। यहाँका अधिकांश सर्वसाधारण स्वास्थ्य चौकीसम्म पुग्न सक्दैनन्। त्यसैमाथि जेष्ठ नागरिकको शारीरिक अवस्थाले साथ नदिने भएका कारण घरमै उपचार गर्न पुगेको गाउँपालिकाले जनाएको छ। घरमा आइपुगेका गाउँपालिकाको टोलीलाई ज्येष्ठ नागरिकले आफूले विगतमा भोगेका दुःख र समाजिक क्षेत्रमा गरेको योगदानसमेत सुनाएका थिए।"
प्रहरी चौकीलाई जग्गा दान,कालिकोट : जिल्लाको पचालझरना गाउँपालिका ४ निवासी दुर्गाप्रसाद न्ययौपानेले प्रहरी चौकीलाई ३ सय २५ वर्गमिटर जग्गा दान गरेका छन् । न्यौपानेले इलाका प्रहरी चौकी पचालझरनाको भवन निर्माणका लागि २ लाख ५० हजार मुल्य बराबरको जग्गा निशुल्क दान गरेका हुन् । जिल्ला प्रहरी कार्यालय डीएसपी श्यामबाबु ओलीयालाई जग्गाको लालपुर्जा हस्तान्त्रण गर्दै जग्गा धनी न्यौपानेले गाउँमा प्रहरी चौकी हुँदा सुरक्षाको प्रत्याभूति हुने भएकाले प्रहरी चौकीका लागि आफ्नो इच्छाले जग्गा दान गरेको बताए । जिल्ला प्रहरी प्रमुख डीएसपी ओलीयाले नेपाल सरकार मन्त्रीपरिषद्को निर्णयअनुसार पचालझरनना गाउँपालिकामा इलाका प्रहरी चौकी स्थापना भएको छ । तर चौकीको आफ्नै नामको जग्गा नभएकाले भाडाको घरमा चौकी राखिएको छ । अब जग्गा पनि प्राप्त भएकाले भवन निर्माणको प्रक्रिया अगाडी बढाइनेछ । उनका अनुसार अझै पनि जिल्लाको सान्नीत्रिवेणी गाउँपालिकाको मेहेलमुडी र तिलागुफा नगरपालिकाको ६ गाल्जेमा प्रहरी चौकीका लागि जग्गा पर्याप्त भएको छैन् । स्थानीय तहसँगको समन्वयमा ती प्रहरी चौकीका लागि जग्गा खोजी भइरहेको छ । अहिले ती चौकी भाडाको घरमा संचालन भइरहेका छन्। चौकीका लागि जग्गा प्राप्त भएपछि भवन पनि निर्माण हुने उनको भनाइ छ।
"सुनचाँदीको मूल्य घट्यो, यस्तो छ बजार","काठमाडौं : नेपाली बजारमा सुनको मूल्य घटेको छ । मंगलबार सुन तोलामा ८ सयले घटेर ७४ हजार रुपैयाँमा कारोबार भइरहेको नेपाल सुन चाँदी महासंघले जनाएको छ। यस्तै, तेजावी सुन तोलाको ७३ हजार ७ सय रुपैयाँ कायम गरिएको छ। सोमबार सुन तोलाको ७४ हजार ८ सय रुपैयाँमा कारोबार भएको थियो। चाँदी तोलामा ८८० रुपैयाँ कायम गरिएको छ। सोमबारको तुलनामा चाँदी १० रुपैयाँले घटेको हो। बजारमा सुन चाँदीको मूल्य घटबढ हुने क्रम जारी छ।"
टुँडिखेल अतिक्रमण : जनताको हार,"काठमाडौं : पूर्वप्रधानन्यायाधीश कल्याण श्रेष्ठले टुँडिखेलमा भइरहेको अतिक्रमण खराब राजनीतिको उपज भएको बताएका छन् ।टुँडिखेल सार्वजनिक स्थान एवं सम्पदा संरक्षण विषयमा आइतबार भएको अन्तरक्रिया कार्यक्रममा श्रेष्ठले सार्वजनिक जग्गामाथि सरकार र सेनाको अतिक्रमण लोकतन्त्रमाथि कै आक्रमण भएको बताए । प्रदेश नं ३ का सांसद भीमसेनदास प्रधानको संयोजनमा भएको कार्यक्रममा प्रधानन्यायाधीश श्रेष्ठले भने, टुँडिखेल अतिक्रमणले सरकारको जित र जनताको हारलाई दर्साउँछ । लोकतन्त्रमा सरकार शासक बन्नु दुःखद् भएको उनको भनाइ छ । स्थानीय निर्वाचनपछि टुँडिखेलको व्यवस्थापन काठमाडौं महानगरपालिकाको दायित्वभित्र पर्छ । तर महानगर आफैंले टुँडिखेलभित्र ढलान गरेर अस्थायी बसपार्क राखेको छ । बिनाअनुमति पार्किङ खुल्ला गरेको छ । टुँडिखेल बचाउन महानगर असक्षम भएको बताउँदै सम्पदा संरक्षक अभियन्ता गणपतिलाल श्रेष्ठ भन्छन्, जनताको अधिकार स्थापित गर्न महानगरले नै जिम्मेवारी बहन गर्नुपर्छ किनकि महानगर फेल हुनु भनेको जनता फेल हुनु हो । उपमेयर हरिप्रभा खड्गी महानगर जनताले चाहेजस्तो बन्न नसकेको स्वीकार्छिन् । निर्वाचित भएर आएको दुई वर्ष बितिसक्दासमेत हामीले राम्रो काम गर्न सकेका छैनौं उनले भनिन् । कात्तिक २३ गते शनिबार मानव साङ्लोले घेरेर अकुपाइ टुँडिखेल अभियान सुरु भएको थियो । अभियानको दसौं हप्तामा चलिरहेको छ । टुँडिखेलबाट अतिक्रमण हटाउन जनतादेखि जनप्रतिनिधिसम्मका अभियन्ता सचेतनामूलक कार्यक्रम गर्दै आएका छन् । टुँडिखेलभित्र अस्थायी बसपार्क, पार्किङ, व्यापारिक टहरा, भ्यूटावर निर्माण सामग्री थुप्रिएका छन् । कुनै बेला एसियाकै ठूलो परेड मैदानको रूपमा रहेको टुँडिखेलको परिधि खुम्चँदै छ । राणाकालदेखि राजकीय व्यवस्था, प्रजातन्त्र, लोकतन्त्र हुँदै गणतन्त्रसम्म आइपुग्दा टुँडिखेलको दुई तिहाई हिस्सा अतिक्रमणमा परेको छ । त्रिपुरेश्वरदेखि विश्वज्योतिसम्म फैलिएको टुँडिखेलमा स्थायी रूपमै १३ स्थान मिचिएका छन् । पछिल्लो समय टुँडिखेल सेनाको अधिनमा छ । सर्वसाधारणका लागि खुल्ला राखिएको एक टुक्रा भागसमेत सेनाको आंशिक कब्जामा छ । कार्यक्रममा टुँडिखेल बचाउन अभियानलाई बिस्तार गर्दै लैजान विज्ञले सुझाए । वरिष्ठ पत्रकार कनकमणि दीक्षितले ग्रेटर टुँडिखेल निर्माणमा समाजशास्त्रीय पक्षलाई अध्ययन गर्दै अघि पढ्नु पर्ने बताए । काठमाडौंमा देशभरका जनता छन् र उनीहरूको आआफ्नै आवश्यकता छन्, उनले भने, यी सबै पक्षलाई समेटेर अघि बढ्नु पर्छ । टुँडिखेल स्थानीय जात्रापर्व र सम्पदासँग जोडिएको स्थल हो । खुल्ला मञ्चसँगै रहेका दुईमाजु मन्दिरवरपर व्यापारिक स्टल खोलिएका छन् । ती पसल अदालतको आदेशविपरित सञ्चालनमा रहँदा महानगर र गुठी संस्थान हात बाँधेर बसेको छ । वनस्पतिविद् डा तीर्थबहादुर श्रेष्ठ भन्छन्, काठमाडौं हिस्टोरिकल जोन हो । टुँडिखेलजस्तो खुल्ला स्थान यो क्षेत्रको आवश्यकता हो । खुम्चिँदै गएको टुँडिखेलको वातावरण बचाउन योजनाबद्ध रूपमा अघि बढ्नुपर्ने उनको भनाइ छ । शिक्षाविद् केदारभक्त माथेमाले टुँडिखेल बचाउन अब नागरिक सबै एकजुट हुनुपर्ने बताए । अब पनि नागरिक नउठे देश पूरै बुलडोजरले चलाउने छ, उनले भने । विकासका नाममा मासिँदै गएको सम्पदा र खुल्ला स्थान जोगाउनु पर्ने उनको आशय थियो ।"
डोजरमा बम झुन्ड्याएको आशंका,पाल्पा : रैनादेवी छहरा गाउँपालिका १ सिद्धेश्वरमा रहेको सर्वोत्तम सिमेन्टको चुनढुंगा खानीमा राखिए डोजरमा शंकास्पद वस्तुले जनमानसमा त्रास फैलाएको छ। सोमबार राती चुनढुंगा खानीमा नियमित उत्खनन् गर्ने डोजरमा प्लाष्टिकले बेरेको शंकास्पद वस्तु झुण्डाइ खतराको पर्चा टाँसिएको छ। खानी क्षेत्रमा कार्यरत मजदुर तथा चालकले डोजरमा झुण्डाएको शंकास्पद वस्तु देखेपछि खानी क्षेत्रमा त्रास फैलिएको बताएका छन्। घटनाको जानकारी पाएपछि जिल्लाबाट नेपाल प्रहरी तथा नेपाली सेनाको टोली घटनास्थलमा पुगेको पाल्पाका प्रहरी प्रमुख प्रहरी उपरीक्षक दिपेन्द्र जिसीले बताए। शंकास्पद वस्तुसँगै जनपरिषद् पाल्पा जिन्दावाद लेखिएको पर्चा पनि भेटिएको प्रहरी उपरीक्षक जिसीले बताए।शंकास्पद वस्तु भेटिएपछि खानी क्षेत्रको काम रोकिएको छ।
विष खुवाइ छोराको हत्या गर्ने आमालाई जन्मकैद,दैलेख : आफैले जन्माएका दुई नाबालक छोरालाई विष खुवाइ हत्या गर्ने आमालाई जन्मकैदको फैसला सुनाइएको छ । महाबु गाउँपालिका १ खरिगैराकी २४ वर्षीया कल्पना नेपालीलाई आफ्नै छोरालाई विष खुवाइ हत्या गरेको अभियोगमा जिल्ला अदालत दैलेखले जन्मकैदको फैसला सुनाएको हो । जिल्ला न्यायाधीश दण्डपाणी लामिछानेको एकल इजलासबाट उक्त फैसला गरेको दैलेख जिल्ला अदालतका सूचना अधिकारी बिनोद आचार्यले जानकारी दिए ।०७५ कात्तिक १० गते दिउँसो खाजामा विष घोलेर खुवाएपछि सात वर्षीय जेठो छोरा आयुष नेपाली र तीन वर्षीय कान्छो छोरा अमित नेपालीको मृत्यु भएको थियो। विष खुवाएको थाहा पाएपछि स्थानीयको पहलमा अस्पताल लैजादै गर्दा आयुसको बाटोमै र अमितको उपचारको क्रममा ०७५ कात्तिक १५ गते कोहलपुर मेडिकल कलेजमा मृत्यु भएको भनी जिल्ला प्रहरी कार्यालय दैलेखमा कात्तिक १६ गते जाहेरी दर्ता भएको थियो । आयुषको कात्तिक १० गते दैलेख जिल्ला अस्पतालमा र अमितको कात्तिक १५ गते कोहलपुर मेडिकल कलेजमा शव परीक्षण भएको थियो । शव परीक्षण प्रतिवेदनमा ती दुवै बालकलाई विष खुवाइएका कारण ज्यान गएको उल्लेख छ । आरोपित कल्पनालाई प्रहरीले कात्तिक २० गते हिरासतमा लिइ कर्तव्य ज्यान मुद्दा चलाएको थियो । प्रहरीले अनुसन्धान सकेर दैलेख जिल्ला अदालतमा मंसिर १० गते मुद्दा दर्ता गराएको थियो । सोहि दिन अदालतले पुर्पक्षका लागि जिल्ला कारागारमा थुनामा राखेको थियो । २०७५ भदौ १ गतेदेखि लागू भएको मुलुकी फौजदारी कसूर र सजाय ऐन २०७४ को दफा १७७ बमोजिक ज्यान मारेको ठहरेको र सोही ऐनको दफा ४१ बमोजिम खाद्यबस्तुमा विष हाली मारेको खुलेको कारण जन्मकैद गरिएको फैसलामा उल्लेख छ । ऐनको उपदफा ४२ ले जन्मकैद भनेको २५ वर्ष कैद हुने प्रष्ट्याएको छ ।
हट्ने भो खुल्लामञ्चको पार्किङ,"कठमाडौं : खुल्लामञ्चको पार्किङ हट्ने भएको छ । काठमाडौं महानगरपालिकाले माघ १ बाट खुल्ला मञ्चमा पार्किङ निधेष गर्न लागेको हो । महानगरपालिकी उपमेयर हरिप्रभा खड्गीले खुल्ला मञ्चको पार्किङ हटाउन केही साताअघि टुँडिखेलको अनुगमन गरेकी थिइन् । अनुगमन समितिको प्रमुख समेत रहेकी उपमेयर खड्गीले खुल्ला मञ्च खुल्ला नै रहनुपर्ने बताउँदै अनाधिकृत पार्किङ हट्ने प्रतिवद्धता जनाएकी थिइन् । अनुगमनपछि खड्गीले पटक पटक प्रशासनप्रमुखदेखि सरकारलाई ध्यानाकर्षण पत्र काट्दै आएकी छन् । सम्पदा अभियन्ताले राज्य र सेनाको तर्फबाट टुँडिखेल निरन्तर अतिक्रमणमा परेको भन्दै अकुपाइ टुँडिखेल अभियान नै सञ्चालन गरेका छन् । टुँडिखेलस्थित खुल्ला मञ्च राजनीतिक रूपमा महत्वपूर्ण स्थान मानिन्छ । कयौं नेतालाई जन्म दिएको खुल्लामञ्च खुल्ला हुन नसकेपछि अभियन्ताले यसको संरक्षण हुनुपर्नेमा निरन्तर आवाज उठाउँदै आएका छन् । काठमाडौं वडा नं २८ का वडाध्यक्ष भाइराम खड्गीले ऐतिहासिक खुल्ला मञ्चको गरिमा कायम राख्न पार्किङ निषेध गरिएको बताए । गाडीको खचाखचले खुल्ला मञ्चमा हिलो र फोहोर बढ्यो, खड्गीले भने, खुल्ला मञ्चलाई पुरानै स्वरूपमा ल्याउन पार्किङ निषेध गरिएको हो । खुल्ला मञ्चमा पार्किङ अनुमति बिना नै गाडी प्रवेश हुँदै आएको थियो । कुनै समय एसियाकै ठूलो परेड मैदान रहेको टुँडिखेल हाल भवन बनाउने समान, कामदार बस्ने ठाउँको रूपमा समेत विकसित भइरहेछ । अनाधिकृत पसल, पार्किङ, बसपार्क निर्माणले टुँडिखेलको परिधि साघुँरिदै गएको छ । टुँडिखेलमा सरकार र सेनाबाट भइरहेको अतिक्रमणलाई रोक्न दस हप्ता अगाडि सचेतना अभियानको सुरुआत भएको थियो ।"
वनको दोहन रोक्न खोज्दा इन्स्पेक्टरको सरुवा,"ललितपुर : गोदावरी नगरपालिका ६ मा रहेको दुम्सीडोल ठूलो सामुदायिक वनमा मापदण्डविपरित एक्साभेटरले ढुंगा निकाल्दै गर्दा अघिल्लो साता पहिला दुई जना पक्राउ परे । डिभिजनल वन कार्यालय ललितपुरको अगुवाईमा महानगरीय प्रहरी वृत्त चापागाउँले उनीहरूलाई पक्राउ गरेका थियो । पक्राउ गर्ने प्रहरी इन्स्पेक्टरको तत्काल सरुवा गरिएको छ । तर पक्राउ परेका भने त्यही दिन नै छुटे । डिभिजनल वन कार्यालय ललितपुरका प्रमुख नवीन गिरीका अनुसार खोजेको बखत उपस्थित हुने सर्तमा उनीहरू छोडिएको बताए । यस विषयमा अनुसन्धान जारी छ, उनले भने एकजना अनुसन्धान अधिकारीले विस्तृत अध्ययन गर्दै हुनुहुन्छ । अवैध रूपमा ढुंगा, बालुवा खानी तथा क्रसर उद्योग सञ्चालन भए पनि राजनीतिक पहुँचको आधारमा आरोपी छुट्ने प्रवृत्ति बढेको स्थानीयको चिन्ता छ । यस घटनाले स्वतन्त्र रूपमा काम गर्न नपाएको प्रहरीले गुनासो गरेको छ । महानगरीय प्रहरी परिसर ललितपुरका प्रमुख टेकप्रसाद राईका अनुसार अवैध रूपमा चलिरहेका खानी तथा क्रसर उद्योग रोक लगाउन सकेन भनेर प्रहरी आलोचित हुँदै आएको छ । काम गर्न खोज्दा राजनीतिक दबाब आएको राईले बताए । उनले भने, प्रहरीले केही गरेन भन्छन्, तर काम गर्न दिइँदैन । राईले राजनीतिक हस्तक्षेपका कारण प्रहरीलाई काम गर्न समस्या परेको गुनासो गरे । जिल्लामा रहेका खानी तथा क्रसर उद्योगको विषयमा गहन अध्ययन भइरहेको र प्रहरीले राम्रो काम गरेर देखाउने दाबी गरे । महानगरीय प्रहरी वृत्त, चापागाउँका प्रमुख कृष्णराज ओझाले आफू विदामा बसेको समयमा इन्स्पेक्टरले संलग्नलाई पक्राउ गरेको जानकारी दिए । उनका अनुसार पक्राउ गरिएको केही दिनमा इन्स्पेक्टरको सरुवा भएर महानगरीय प्रहरी परिसर ललितपुर पुगिसकेका छन् । यस विषयमा प्रहरीले सहयोग मात्र गरेको बताए । उनले भने, प्रहरीको काम शान्ति सुरक्षा दिने हो । प्रमुख जिल्ला अधिकारी भागिरथ पाण्डेयले नियमविपरित काम गरे पक्राउ परेकालाई छुटाउन कुनै पहल गर्न नसक्ने बताए । नियम अनुसारकालाई मात्र सञ्चालन गर्न दिने बताए । ललितपुरमा सबैभन्दा धेरै खानी तथा क्रसर उद्योग गोदावरी नगरपालिकामा छन् । नगरप्रमुख गजेन्द्र महर्जनका अनुसार गोदावरीमा चारवटा वैधानिक खानी र १४ क्रसर उद्योग चलिरहेका छन् । बालुवा खानीहरू कुनै वैधानिक नभएको बताए । अवैधानिक रूपमा चलिरहेका खानीलाई तीन महिना पहिला रोकेको बताए । नगरपालिकाले खानी व्यवस्थापनका लागि ऐन बनाउँदै गरेको बताए । खानीका समस्या सबै बनसँग जोडिएको हुने भएपनि वनका के कति अधिकार हुन्छ अलमल भएको बताए । स्थानीय वन ऐन बनाएर काम गर्न चाहेको महर्जनको भनाई छ । संघीय ऐनमा नबाझिने गरी कानुन बनाउँछौं । आउँदो माघमा विशेष नगरसभाबाट पारीत गछौं, उनले भने । जिल्ला समन्वय अधिकारी दुर्गादेवी देवकोटाले वैधलाई मात्र चलाउनु,अरुलाई रोक्नु भन्ने निर्देशन गरेको बताइन् । यतिबेला फिल्डमा गएका छैनांै, ठ्याककै के भइरहेको हो थाहा छैन, देवकोटाले भनिन् । नगरपालिकाले कतिलाई अनुमती दिएको छ भनेर जानकारी नदिइएको भनाई उनको छ । छम्पी, लेले, चापागाउँ, नल्लु, देवीचौर लगायतका क्षेत्रमा उद्योगहरु संचालनमा रहेकाछन् । यतिबेला सबै भन्दा धेरै दोहन देवीचौर र डुकुछापमा भइरहेको स्थानियले बताएकाछन् । बागमती गाउँपालिकाका भालुखोला र ठोस्ने खोलाको दोभानमा संचालित खानीखोला हाइड्रोमा लेदो माटो जमेर समस्या पारेको गुनासो गरेकाछन् । ललितपुरमा ३७ वटा खानीतथा क्रसर संचालनमा देखिएपनि धेरैजसोले नवीकरण नगरेको तथा वातावरण परिक्षण नगरेको देखिएको छ ।"
हिन्दू र मुस्लिम मिलेर बनाए मन्दिर,"विराटनगर : एक धर्म मान्नेले अर्को धर्म मान्नेलाई धार्मिक काममा सहयोग कमै गर्छन् । धर्म निरपेक्ष राष्ट्र घोषणा भए पनि समाजमा धर्मले धार्मिक कुरामा असर गरिरहेकै छ । तर, मोरङको विराटनगर महानगरपालिका ६ मा भने फरक दृष्य देखिएको छ । यो स्थानमा निर्माण भइरहेको शिव मन्दिरमा मुस्लिम समुदायका संस्थाले भरपूर सहयोग गरिरहेका छन् । जातियतासँगै धार्मिक एकताको सन्देश दिन र एक धर्म मान्नेले अर्को धर्म मान्नेलाई पनि सहयोग गर्नुपर्छ भन्ने कुरा आगामी पुस्तालाई सिकाउन यस्तो कार्यको सुरुआत गरेको मुस्लिम समुदायको संस्थाका प्रतिनिधि बताउँछन् । अहिले विराटनगर महानगरपालिका ६ मा निर्माण भइरहेको रामेश्वर शिव मन्दिरमा मुस्लिम समुदायको संस्था नेपाल डेभ्लपमेन्ट सोसाइटीले मोटर कलसँगै पानीट्यांकी निर्माण गरेर मन्दिर निर्माण समितिलाई हस्तान्तरण गरेको छ । सोसाइटीका मोरङ संयोजक डा सरिफ आलमले धर्मकै कारण सामाजिक विचलन नहोस् भन्ने उद्देश्य र ज्ञान बाँड्न आफ्नो संस्थाको अग्रसरतामा सहयोग गरेको बताए । उनीहरूको काममा ६ नम्बर वडाध्यक्ष विजय कामतले पनि साथ दिएका थिए । सामाजिक कार्यमा र धार्मिक सहिष्णुता कायम राख्न साथ दिएको हुँ, नेपाललाई परिवर्तन गर्नुपर्छ भने तल्लो तहबाटै गर्नुपर्छ, अध्यक्ष कामतले भने । आठ कठ्ठा क्षेत्रफलमा निर्माणाधीन सो मन्दिर डेढ दसकदेखि निर्माणाधीन छ । पछिल्लो समय स्थानीय तहको निर्वाचनपछि वडाध्यक्षको पहलमा महेन्द्र भण्डारीको अध्यक्षतामा २९ सदस्य निर्माण समिति बनाएर मन्दिर निर्माणको काम अघि बढेको छ । सहयोगी संस्था सोसाइटीले शिक्षासँगै विपन्न वर्गलाई आत्मनिर्भर बनाउनेजस्ता समाजिक काम पनि गर्दै आएको छ । फोटो क्याप्सन ः विराटनगर ६ स्थित रामपुरमा निर्माणाधीन रामेश्वर शिव मन्दिरमा सोसाइटीले निर्माण खानेपानी र ट्यांकी देखाउँदै वडाध्यक्ष विजय कामत । तस्बिर ः जीतेन्द्रनारायण ठाकुर"
संघीय संसद् शैलीमा गाउँसभा : हुन्छ भन्नेले हुन्छ भन्नुहोस्,"चितवन : संघीय संसद् बैठक सञ्चालनको शैलीमा एकमात्र गाउँपालिका इच्छाकामना गाउँपालिकाले गाउँसभा बैठक आयोजना गरेको छ। सोमबार दिउँसो २ बज्न लागेको थियो। बैठक कक्षमा राष्ट्रिय धुन बज्दा सबै आआफ्नो आसनबाट उठे। यसपछि बैठक प्रारम्भ भयो। गाउँपालिका उपाध्यक्ष कृतिकुमार श्रेष्ठलाई गाउँपालिका अध्यक्ष तथा गाउँसभाध्यक्ष गीताकुमारी गुरुङले संशोधित आर्थिक विधेयक २०७६ सभामा प्रस्तुत गर्न अनुमति दिइन। विधेयकलाई पालिका सदस्य बलराम त्रिपाठीले समर्थन जनाए। विधेयकमाथि केही सदस्यले आफ्नो धारणा तथा सुझाव राखे। अध्यक्ष गुरुङले विधेयकलाई निर्णयर्थ प्रस्तुत गर्दै विधेयक पक्षमा हुन्छ भन्नेले हुन्छ भन्नुहोस्, विधेयकको विपक्षमा हुन्न भन्नेले हुन्न भन्नुहोस् भन्नुभयो। सदस्यले हात उठाएर हुन्छ भने। सबैले हात उठाएर सहमति जनाएपछि गाउँसभाध्यक्ष गुरुङले हुन्न भन्ने आवाज नआएकाले विधेयक सम्मानित सभाबाट पास भएको घोषणा गरे। सबै सदस्यले ताली बजाइ विधेयक पारित गरे। यसैबीच अन्य विधेयक सम्बन्धित विषयका संयोजकबाट क्रमशः प्रस्तुत भयो। ती विधेयकलाई क्रमशः सोही प्रक्रियामा अघि बढाइयो। गाउँपालिकामा व्यवस्थापिका संसद्कै शैलीमा गाउँसभा बैठक आयोजना गरिएको पहिलोपटक भएको बताइन्छ। प्रस्तुत विधेयकको बारेमा छलफल गर्न चाहने सदस्यलाई तीन मिनेटको समय प्रदान गरिएको थियो। प्रस्तुत विधेयकमाथि सदस्यले उठाएको प्रश्नको जवाफ सम्बन्धित विषयका संयोजकले जवाफ दिए। कतिपय बोल्ने सदस्यले सभाध्यक्षलाई सभामुख भनेर सम्बोधनसमेत गरेका थिए। प्रशासकीय अधिकृत सुकदेव लम्सालका अनुसार गाउँसभामा सोमबार संशोधित आर्थिक विधेयक २०७६, सहकारी विधेयक, संशोधित विनियोजन विधेयक २०७६, भवन निर्माणसम्बन्धी विधेयक, स्वास्थ्य संस्था दर्ता सञ्चालन तथा नियमन विधेयक २०७६, न्यायिक समितिसम्बन्धी विधेयक २०७६ गरी छ वटा विधेयक प्रस्तुत भएका छन्। प्रस्तुत विधेयकको सोमबारदेखि नै दफाबार छलफल शुरु भएको छ। झण्डै तीन घण्टा बसेर गाउँसभाको बैठक सभाध्यक्ष तथा गाउँपालिका अध्यक्ष गुरुङले स्थगित गरे। उनले आगामी बैठक माघ २० गते बस्ने जानकारी दिए। गाउँसभामा गाउँसभा सदस्यबाहेक पत्रकार र कर्मचारीलाई मात्र प्रवेशको अनुमति थियो। चेपाङ जनप्रतिनिधिको सक्रियता सहभागिता झण्डै तीन घण्टा चलेको उक्त गाउँसभामा चेपाङ जनप्रतिनिधिको सक्रियता प्रशंसनीय थियो। वडासदस्य तथा गाउँसभा सदस्य खिरबहादुर चेपाङले सबैभन्दा बढी विधेयकमा आफ्नो भनाइ राख्न हात उठाए। उनले तीन वटा विधेयकमा आफ्नो सुझाव र केही विमति राखे। यसैबीच अर्का सदस्य डम्मरकुमारी चेपाङले पनि छलफलमा आफ्नो भनाइ राखे। यसअघिको गाउँसभामा खासै सक्रियता नदेखाएका सदस्यले यस पटकको गाउँसभामा भने खुलेरै आफ्नो भनाइ राखे।"
सार्वजनिक बसमा हस्तमैथुन गर्ने युवक पक्राउ,काठमाडौं : गत वर्ष काठमाडौंको एक सार्वजनिक बसमा हस्तमैथुनसहित अश्लील हर्कत गर्ने युवक पक्राउ परेका छन् । नेपाल प्रहरीको अपराध महाशाखाले ती युवकलाई पक्राउ गरेको अपराध महाशाखा स्रोतले जानकारी दिएको छ । पक्राउ परेका युवा परिचय नाम सार्वजनिक गरिएको छैन । साकर्की थरका रहेको स्रोतले जानकारी दियो । लामो अनुसन्धानपछि उनलाई पक्राउ गर्न सफल भएको महाशाखाले जनाएको छ । युवकलाई मंगलबार ११ बजे पत्रकार सम्मेलन गरी सार्वजनिक गर्ने तयारी गरेको छ । युवकले बसमा हस्तमैथुन गरी एक महिला यात्रुको कपालमा बीर्य पतन गरिदिएको भिडियो सामाजिक सञ्जालमा भाइरल भएको थियो । भिडियोलाई लिएर सर्वसाधरणले आक्रोश पोख्न थालेपछि प्रहरीले अनुसन्धान थालेको थियो । बसमा अश्लील हर्कत गर्ने युवकको खोजी गर्दै प्रहरी
एनआइसी एसिया बैंकमा राखिएको बम डिस्पोज,राजविराज : सप्तरीको राजविराजस्थित एनआईसी एसिया बैंकमा अज्ञात समूहले मङ्गलबार बिहान राखेको बम नेपाली सेनाको टोलीले निस्कृय पारेको छ । बैंक खुलेसँगै कार्यालयको भर्याङमा राखिएको बमबारे कर्मचारीले थाहा पाएपछि प्रहरीलाई खबर गरेका थिए । जानकारी पाएलगत्तै घटनास्थल पुगेको राजविराजस्थित नेपाली सेनाको भिमदल गणको बम डिस्पोजल टोलीले बम निस्कृय पारेको हो । प्रमुख सेनानी गुप्तबहादुर कुँवरका अनुसार तर्साउनका लागि राखिएको होब्स बम प्राविधिक टोलीले बैंकभित्रै राखिएको स्थानमा विस्फोट गरेर सफलतापूर्वक निस्कृय पारेका छन् । विस्फोटले केही क्षति भएको छैन। बम राखिएसँगै मानिसमा त्रास फैलिएको थियो। २ घण्टासम्म बजारमा यातायातसमेत प्रभावित भएको थियो ।
बिहे गर्ने उमेर बल्ल भयो तर पाँच सन्तान,"गुल्मी : बाग्लुङ बडिगाड गाउँपालिका १० की सुमित्रा रसाइलीले आफ्नै इच्छामा १६ वर्ष पुग्दै बिहे गरिन्। उनले १७ वर्षमै पहिलो सन्तान जन्माइन्। सुमित्रा अहिले २६ वर्षकी भइन्।बिहेको १० वर्षमै सुमित्रा ५ जना छोराछोरीको आमा भइसकेकी छन्। कलिलो अनुहार हेर्दा उनी बल्ल बिहे गर्ने उमेरमा प्रवेश गरेजस्तो देखिन्छिन्। कान्छो सन्तानलाई गुल्मीको मालिका गाउँपालिका २ दर्लिङको स्वास्थ्य केन्द्रमा खोप लगाउन आएकी उनले आफू पाँच सन्तानकी आमा भएको बताइन्। १७ वर्षमा जन्मिएकी ठूली छोरी कक्षा नौमा पढ्छे, उनले भनिन्, अब त बुढी भइयो। उनका श्रीमान् गाउँघरमै काम गर्छन्। सुमित्राजस्तै कपिला रसाइली पनि कलिलो उमेरमै आमा भएकी हुन्। काखमा बच्चालाई दुध चुसाउँदै उनले भनिन्, १७ वर्षमै बिहे गरेकी हुँ। १८ वर्षमा यो बच्चा जन्मिएको हो। उमेर नपुग्दै आमा बनेका सुमित्रा र कपिलाजस्ता गाउँमा धेरै छन्। अभिभावकको जोडबलमा नभइ धेरैले आफूखुसी भागेर बिहे गर्छन्। पछिल्लो समय जिल्लामा अभिभावकले सानैमा बिहे गर्दिन छोडेका छन्। तर, किशोर किशोरीकै कारण आफूखुसी बालविवाह गर्नेको संख्या दिनप्रतिदिन बढ्दै गएको छ। जिल्लाका धेरै गाउँका किशोरी पढ्ने उमेरमै आमा बनिसकेका छन्। गुल्मीको मालिका गाउँपालिका ५ छापहिलेकी कमला (नाम परिवर्तन) कक्षा नौमा पढ्छिन्। १७ वर्षकी उनी विवाहित हुन्। वैदेशिक रोजगारीबाट केटा बिहेका लागि फर्केर आएपछि सानै उमेरमा कमलाले बिहे गरेको उनका साथीले सुनाए। बिहेपश्चात उनी माइतीमै बसेर पढ्दै आएकी छन्। धेरैजसो अभिभावक छोराछोरीले उमेर नपुग्दै बिहे गरेकोमा चिन्तित छन्। छोरा र बुहारीले नै माध्यामिक तहको पढाइ नसक्दै बिहे गर्दा दोहोरो खर्चमा परेको गुनासो गर्छन्। स्थानीय तहले बालविवाह न्युनीकरणका लागि विद्यालयमा जनचेतनामूलक कार्यक्रम गरेको दाबी गरे पनि आफूखुसी उमेर नपुग्दै बिहे गर्नेको संख्या बढ्दो छ। मालिका गाउँपालिकाका प्रवक्ता एवं वडा नम्बर ६ का वडाध्यक्ष शोभाखर गिरीले अभिभावकले भन्दा आफूखुसी उमेर नपुग्दै बिहे गर्ने चलन बढेको बताए। आगामी दिनमा चेतनासँगै उनले नियमनको कुरालाई अगाडि बढाउने योजना रहेको जानकारी दिए। धुर्कोट गाउँपालिकामा पनि उमेर नपुग्दै बिहे गर्ने किशोरकिशोरी रहेको गाउँपालिका अध्यक्ष भूपाल पोखरेलले बताए। उनले यसलाई रोक्न कार्यक्रम सञ्चालन गरिरहेको जानकारी दिए। बागलुङ बडिगाड गाउँपालिकाका सूचना अधिकारी थम्मनबहादुर रेश्मीले गाउँपालिकाका कतिपय वडामा १३१४ वर्षकै उमेरमा विवाह गरिसक्ने अवस्था रहेको सुनाए। चेतना र कानुनले मात्रै वालविवाह रोक्न नसकिने रहेछ, उनले भने, धेरै वडाका किशोरकिशोरीले उमेर नपुग्दै बिहे गर्छन्। उनका अनुसार कतिजनाले उमेर नपुग्दै बिहे गरेका छन् भन्ने तथ्यांक गाउँपालिकाले राख्ने गरेको छैन। मालिका गाउँपालिकाका स्वास्थ्य संयोजक वसन्त भुसालले सानै उमेरमा विवाह गर्दा शारीरिक र मानसिक समस्या देखिने बताए। किशोरावस्थामा बिहे गरेका केटाकेटीमा आत्मनिर्भर नहुने, बीचमै पढाइ छुट्ने, स्वास्थ्य बिग्रने र झगडा सुरु हुनेजस्ता समस्या हुन्छन्। भुसालले किशोरीको शारीरिक प्रजनन् अवस्थामा समस्या, गर्भपतन, जन्मान्तर कायम गर्न नसक्ने, फिस्टुला, पाठेघरको समस्यालगायत धेरै कुरामा असर हुने गरेको जानकारी दिए। सानै उमेरको विवाहले पछिल्लो समय सम्बन्धविच्छेद बढ्दै गएको जिल्लाका सरोकारवाला बताउँछन्।"
थारु समुदायमा माघीको रौनक,"दाङ : थारु समुदायको विशेष पर्व माघीको रौनक थारु बस्ती र समुदायमा बढेको छ । नयाँ वर्षको रुपमा समेत लिइने माघीले थारु समुदाय र वस्तीमा रौनक बढाएको हो । पश्चिम नेपालका दाङ, बाँके, बर्दिया, कैलाली कञ्चनपुरका थारु गाउँमा यतिबेला माघीको उल्लाहस, रौनक र चहलपहल बढेको छ। पुसको अन्तिमदेखि माघ महिनाको मध्यसम्ममा थारु समुदायले माघी पर्व मनाउने गर्दछन्। थारु समुदायमा माघीलाई विशेष महत्वका साथ हेरिने गरिन्छ । माघीदेखि नै समुदायमा नयाँ कामको र नयाँ व्यवस्था लागू हुने भएकाले यसलार्य विशेष रुपमा हेरिने गरेको थारु अगुवा तथा बुद्धिजीवि चूर्णबहादुर चौधरीले बताए । माघीलाई थारु समुदायमा आआफ्नै तरिकाले मनाउने तर नीति व्यवस्था र गाउँ सञ्चालन प्रक्रिया भने एक वर्षलाई एउटै प्रकृतिको हुने हुँदा यसले रोचकता बढाएको चौधरीले बताए । माघी आएसँगै थारुगाउँमा माघीको रौनक र चहलपहल छुट्टै बढेको छ, थारु अगुवा चौधरीले भने, 'संकृतिको संरक्षण र परिस्कृत गर्ने सोच पनि पलाएको छ । मुक्तिको पर्वको रुपमा पनि हेरिने माघी स्वतन्त्रताको अनुभूति गरेर धुमधामका साथ मनाउने गरिएको उनले बताए । कामबाट मुक्त भएर तथा स्वतन्त्ररुपमा मनाइने भएकोले यसलाई मुक्ति दिवसको रुपमा पनि थारु समुदायले हेर्ने गरेको उनको भनाई छ । माघी थारू समुदायको चाड मात्रै नभएर यस अवसरमा नयाँ रीतिथीति नयाँ अगुवा (भल्मन्स, मतहवा, बरघर) चुन्ने र नीति नियम निर्माण गर्ने पर्वको रुपमा रहेको चौधरीको भनाई छ । दाङ, बाँके, बर्दिया, कैलाली र कञ्चनपुरमा थारु समुदायको बाक्लो बस्ती रहेकाले पनि माघीको यी जिल्लामा अझ विशेष महत्वकासाथ मनाउने परम्परा छ । गाउँको अगुवा ककन्दारदेखि चौकीदारसम्म चुनिने, वर्ष भरिका लागि कसलाई के जिम्मेवारी दिने, घरको मूली को बन्ने ? लेनदेन घर सल्लाहलगायतका विषयमा छलफल हुने भएकाले यसलाई नयाँ आर्थिक वर्षको रुपमा पनि थारु समुदायले लिने गरेको तुलसीपुर ६ मोतिपुरका थारु युवा अगुवा छोटिलाल चौधरीले बताए । थारु समुदायमा विशेष गरेर पुसको अन्तिम दिनदेखि माघीको प्रभाव देखिने गर्दछ । अहिले थारु गाउँगाउँमा रातभर आगो बाल्ने चलनअनुसार दाउरा संकलन, पिसान कुटान, रंगरोगन, जाँड बनाउने ढिक्री पकाउने तथा खानाका अन्य प्रकार निमार्ण भइरहेका छन् । माघीकै अवसरमा विभिन्न ठाउँमा मेला महोत्सवको समेत आयोजन भएका छन् । मुख्य गरेर दाङको रिहार, बाह्रकुने लगायतका बराह क्षेत्रमा माघी विशेष मेला सञ्चालन हुँदै आएको छ । गाउँभरिका मानिस एकठाउँमा जम्मा भएर आगो बाली रातभर आगो तापेर रमाइलो गर्दछन् । राती आगो ताप्ने, भाले बासेसँगै नदी, खोलामा नुहाउने गर्दछन् । नुहाएर आफूभन्दा ठूलासँग आशिर्वाद लिने र सानालाई स्नेह गर्ने चलन रहेको छ । २ गते भेला बोलाएर अगुवा छान्ने र नीति नियम बनाउने चलन छ । त्यसपछि केहि दिन नाचगान गरेर पर्व मनाउने चलन रहेको छ । माघीकै अवसरमा नाचिने माघी नाच, छोक्रा, हुर्दुग्वा, लठहवालगायतका नाचलाई नयाँ नीतिका साथ गाउँगाउँमा गरिन्छ । माघीकै अवसरमा घरघरमा नाचगान गरेर दक्षिणा समेत उठाउने चलन रहेको थारु मतहवा बुदिराम चौधरीले बताए । समुदाउमा युवा युवती माघी खेल्ने गरेका छन्।"
ज्येष्ठ नागरिकलाई घरमै उपचार,"धनकुटा : सहिदभूमि गाउँपालिका१ की ८८ वर्षीया दिलजिती राई घरको आँगनमा आराम गरेर बसिरहेकी थिइन्। गाउँपालिका अध्यक्ष मनोज राई, उपाध्यक्ष रत्नश्वरी राईसहितको स्वास्थ्यकर्मीको टोली घरमै पुग्दा उनी अचम्मा परिन्। स्वास्थ्यकर्मीको टोलीले उनको निःशुल्क स्वास्थ्य परीक्षण गरे। आफ्नो स्वास्थ्यको विषयमा स्वास्थ्यकर्मीले दिएको सुझाव उनले ध्यानपूर्वक सुनिन्। गाउँपालिका अध्यक्ष राईले उनलाई जाडो छल्न भन्दै ब्ल्यांकेट उपलब्ध गराए। दिलजितीको घरभन्दा केही तल ९० वर्षीय फत्यबहादुर राईको घर छ। काठको तख्ती र टिनको छानो भएको घरभित्र फत्यबहादुर पत्नीसँग आगो ताप्दै थिए। गाउँपालिकाको टोलीले बोलाउँदा उनी घर बाहिर निस्किए। स्वास्थ्यकर्मीले पे्रसर जाँच्दै केही औषधि दिएपछि उनी खुसी भए। जाडोले रात कटाउन हैरान भएका बेला गाउँपालिका अध्यक्षले ब्ल्यांकेट दिएपछि उनले अध्यक्षसहितको टोलीलाई आर्शीवाद नै दिए। गाउँपालिकाले जेष्ठ नागरिकप्रति स्थानीय तहको दायित्व अन्तर्गत ८५ वर्षमाथिका नागरिकलाई घरमै पुगेर स्वास्थ्य जाँच र औषधि वितरण गर्न थालेको छ। गाउँपालिका भित्र रहेका एकसय ७० जना जेष्ठ नागरिकको घरमै पुगेर स्वास्थ्य परीक्षण गरिएको गाउँपालिका अध्यक्ष राइले बताए। औषधिसँगै चिसोबाट बच्न एकथान ब्ल्यांकेट पनि वितरण गरिरहेको छ। ज्येष्ठ नागरिक बढ्दो उमेर र शारीरीक अशक्तताका कारण स्वास्थ्य संस्थासम्म पुग्न नसक्ने भएकाले घरमै उपचार गर्ने चालू आर्थिक वर्षको योजनामा कार्यक्रम नै राखिएको अध्यक्ष मनोज राईले बताए। चिकित्सकसहितको टोली घरघरमा पुग्दा जेष्ठ नागरिक खुसी भएको उनले बताए। सहिदभूमी गाउँपालिका आफैंमा भौगोलिक रूपमा विकट छ। यहाँका अधिकांश सर्वसाधारण स्वास्थ्य चौकीसम्म पुग्न सक्दैनन्। त्यसैमाथि जेष्ठ नागरिकको शारीरिक अवस्थाले साथ नदिने भएका कारण घरमै उपचार गर्न पुगेको गाउँपालिकाले जनाएको छ। घरमा आइपुगेका गाउँपालिकाको टोलीलाई ज्येष्ठ नागरिकले आफूले विगतमा भोगेका दुःख र समाजिक क्षेत्रमा गरेको योगदानसमेत सुनाएका थिए।"
द्वन्द्व पीडितको गुनासो : सुझाव राख्न पनि दिइएन,"विराटनगर : द्धन्द्ध पीडितको सुझाव लिन केन्द्र र प्रदेश सरकारले विराटनगरमा संयुक्त आयोजना गरेको छलफल कार्यक्रममा बोल्दै द्धन्द्धपीडित रुपेश कार्कीले आक्रोश पोख्दै भने, पाँच मिनेटमा के सुझाव दिने? , तपाइँहरूको भाषणमा समयको सीमा नै छैन अनि जसको लागि कार्यक्रमको आयोजना गरिएको तीनैलाई समय ५ मिनेट? सत्य निरुपण तथा मेलमिलाप आयोग ऐन २०७१ मा संशोधनका लागि द्वन्द्व पीडितसँगको छलफलमा सुझावका लागि नै १३ वटा बुँदा वितरण गरिएको थियो। १३ बुँदा पढ्दा नै पाँच मिनेटमा नसकिने छ, सुझाव कसरी पाँच मिनेटमा दिउँ? अर्का द्वन्द्व पीडित डिल्ली रिजालले प्रश्न गरे। सोमबार सातै प्रदेशमा एकैपटक द्वन्द्वपीडितसँग सुझाव लिने भन्दै केन्द्रको कानुन न्याय तथा संसदिय मामिला मन्त्रालय र प्रदेशको आन्तरिक मामिला मन्त्रालयले आयोजना गरेको कार्यक्रमको विषय गम्भीर भए पनि पीडितलाई नै गुनासो राख्न नदिएको आक्रोश पोखिएको हो। सँधै पीडितका लागि कार्यक्रम राख्छन् तर पीडितलाई नै बोल्न दिँदैनन्, पीडित चम्पा माझीले भनिन्। ऐन संसोधन गरेर आयोगमार्फत समस्याको समाधान हुनेमा पीडित विश्वस्त छैनन्। पटकपटक राहत र नियमका बारेमा छलफल गरे पनि पीडितको सुझाव कार्यान्वयनमा नआएको उनको भनाइ छ। सत्य निरुपण तथा मेलमिलाप आयोग ऐन २०७१ मा संशोधनका लागि गरेको छलफल र सुझावको सम्बोधन हुने प्रतिनिधिसभा सदस्यद्वय राजेन्द्रप्रसाद गौतम र मीनबहादुर विश्वकर्माले दाबी गरे। सरकारमा द्वन्द्वका समयका पक्ष र विपक्षी दुवै सहभागी भएकाले पीडितको समस्या सामाधान हुनेमा ढुक्क रहन उनीहरूले अनुरोध गरे। अहिले सरकारमा दुवै पक्ष छ, यसै सरकारको पालामा ऐन बनेर आयोगमार्फत तपाइँहरूको माग सम्बोधन हुन्छ, ढुक्क हुनुहोस्, संसद मीनबहादुर विश्वकर्माले आश्वासन दिए। यसअघि गठित आयोगले गर्न नसके पनि विगतको कमजोरी नदोहोरिने सांसाद राजेन्द्रप्रसाद गौतमले बताए। यसअघि के भयो भन्दा पनि हामीले यो समस्याको अन्त्य चाँडो गर्नुछ, द्वन्द्वको नाममा कसैको खेती सप्रिन दिनुभएन, अबको सरकारले यसको निकास निकाल्छ, संसद गौतमले भने।"
काठमाडौं विश्वविद्यालय दुई सातादेखि ठप्प,"काठमाडौं : शिक्षक, कर्मचारी र व्यवस्थापनबीचको द्वन्द्वले दुई सातादेखि काठमाडौं विश्वविद्यालयको शैक्षिक, आर्थिक तथा प्रशासनिक काम ठप्प भएको छ। व्यवस्थापन र आन्दोलनकारी विवादले विश्वविद्यालयको स्कुल अफ ल, विज्ञान, इन्जिनियरिङ, व्यवस्थापन, मानविकीशास्त्र, शिक्षा र मेडिकल शिक्षाअन्तर्गतका सम्पूर्ण काम रोकिएको छ। यि सबै स्कुलका डिन कार्यालयमा पुस १६ गतेदेखि आन्दोलनकारीले ताला लगाएका छन्। उनीहरूले विश्वविद्यालयको परीक्षा नियन्त्रण कार्यालयमा पनि ताला लगाएका छन्। ताला लगाएपछि सोही दिन प्रशासनले विश्वविद्यालयमा असहज परिस्थिति उत्पन्न भएको बताउँदै विद्यार्थीलाई अर्को सूचना नआउन्जेल पढाइ बन्द भएको जानकारी गराएको थियो। स्थापनाको तीन दशकमा विश्वविद्यालयमा भएको अहिलेसम्मकै यो सबैभन्दा ठूलो आन्दोलन हो। स्तरीय शिक्षाका कारण विद्यार्थी आकर्षित भइरहेकोमा आन्दोलनले विद्यार्थी अभिभावकमा गलत सन्देश जाने भन्दै विश्वविद्यालयका पदाधिकारीले चिन्ता व्यक्त गरेका छन्। विश्वविद्यालयका स्कुल अफ म्यानेज्मेन्टका डिन प्राडा विजय केसीले आन्दोलनकारीको माग पूरा गराउन पहल भए पनि ताला नखोलिएको बताए। आन्दोलनरत शिक्षक तथा कर्मचारीले ऐनमा व्यवस्था भएबमोजिम आफूहरूको सहमतिमा विश्वविद्यालय सभामा २ जना र कार्यकारी परिषद्मा एक जना सदस्य नियुक्त गर्नुपर्ने माग गरेका छन्। अहिले विश्वविद्यालयले शिक्षक कर्मचारीबाट प्रतिनिधित्व भएको देखाउन आफैं सभासद् नियुक्त गर्ने गरेको र त्यस्ता सभासद्ले प्राध्यापक कर्मचारीको हितमा नबोलेको विश्वविद्यालय प्राध्यापक संघका पूर्वसभापति विभूतिरञ्जन झाले बताए। उनीहरूले विश्वविद्यालयमा क्रियाशील प्राध्यापक र कर्मचारी संघलाई कानुनी मान्यता दिनुपर्ने, लामो समयदेखि कार्यरत अस्थायी शिक्षक तथा कर्मचारीलाई नियुक्तिपत्र दिनुपर्ने, वृत्ति विकास गर्नुपर्ने र विश्वविद्यालयमा भएको आर्थिक तथा नीतिगत अनियमितताबारे छानबिन गर्नुपर्ने माग गरेका छन्। माग पूरा गर्ने विषयमा आन्दोलनकारी र प्रशासनबीच गत भदौ ३० गते सम्झौता भएको झाले बताए। त्यतिखेर १५ दिनभित्र विश्वविद्यालयमा विशेष सभा बोलाएर माग पूरा गर्ने भनिएको थियो। तर आज १ सय १७ दिन हुँदा पनि माग पूरा गर्ने छाँट देखिएन, उनले भने। प्रशासनले भने विश्वविद्यालयभित्र आन्दोलन गर्ने र माग पूरा गर्ने गलत प्रवृत्ति हाबी भएकाले पढाइमा बाधा उत्पन्न भएको दाबी गरेको छ। आन्दोलनकारीका माग पूरा गर्ने सम्बन्धमा छलफल गर्न माघ १३ गते विशेष सभाको मिति तोकेको छ। विश्वविद्यालयले प्रधानमन्त्री तथा कुलपति केपी ओलीसँग अनुरोध गरेर मिति तोकेको हो। तर सभा बसेर आफूहरूको माग पूरा नभएसम्म आन्दोलन नरोकिने झाले बताए। विगतमा पनि यस्तो आश्वासन धेरै पटक आएको थियो। तर पूरा भएन, उनले भने, यस पटक भने माग पूरा हुने सुनिश्चितता नभएसम्म आन्दोलन रोकिँदैन। विगतमा आन्दोलनकारीका माग पूरा गराउने विषयमा प्रशासनका तर्फबाट सहभागी भएका केसीले भने ताला खुलाउने विषयमा आन्दोलनकारीसँग छलफल भइरहेको बताए। आन्दोलनले धुलिखेलस्थित विश्वविद्यालयको केन्द्रीय कार्यालय परिसरका सम्पूर्ण काम रोकिए पनि बाहिर रहेका क्याम्पसमा भने अध्यापन भइरहेको उनले बताए।"
सार्वजनिक बसमा हस्तमैथुन गर्ने युवक पक्राउ,काठमाडौं : गत वर्ष काठमाडौंको एक सार्वजनिक बसमा हस्तमैथुनसहित अश्लील हर्कत गर्ने युवक पक्राउ परेका छन् । नेपाल प्रहरीको अपराध महाशाखाले ती युवकलाई पक्राउ गरेको अपराध महाशाखा स्रोतले जानकारी दिएको छ । पक्राउ परेका युवा परिचय नाम सार्वजनिक गरिएको छैन । साकर्की थरका रहेको स्रोतले जानकारी दियो । लामो अनुसन्धानपछि उनलाई पक्राउ गर्न सफल भएको महाशाखाले जनाएको छ । युवकलाई मंगलबार ११ बजे पत्रकार सम्मेलन गरी सार्वजनिक गर्ने तयारी गरेको छ । युवकले बसमा हस्तमैथुन गरी एक महिला यात्रुको कपालमा बीर्य पतन गरिदिएको भिडियो सामाजिक सञ्जालमा भाइरल भएको थियो । भिडियोलाई लिएर सर्वसाधरणले आक्रोश पोख्न थालेपछि प्रहरीले अनुसन्धान थालेको थियो । बसमा अश्लील हर्कत गर्ने युवकको खोजी गर्दै प्रहरी
जातीय विभेदको स्वरूप मात्र फेरियो,"कालिकोट : जिल्लाको खाँडाचक्र नगरपालिका ४ लुवारगाउँनिवासी आदी विक ६० वर्षका भए। उनी ७ वर्षको हुँदा गाउँमा जस्तो जातीय विभेद भोग्थे, अहिले पनि उस्तै दलदलमा छन्। तर समय परिवर्तन भएसँगै जातीय विभेदको स्वरूप बदलिएको उनको बुझाइ छ। देशमा भएका विभिन्न राजनीतिक परिवर्तनका आन्दोलनमा प्रत्यक्ष अप्रत्यक्ष सहभागी भएँ, उनले भने, तर २०५२ सालको माओवादी युद्धसँगै जातीय विभेदमा कमी आएको अनुभूति भए पनि विभेद गर्ने तरिका मात्रै फेरिएको हो। पहिले प्रत्यक्ष जातीय विभेद हुने गरे पनि अहिले नदेखिने गरी विभेद हुने गरेको उनको अनुभव छ। गाउँमा विकासे योजनाको उपभोक्ता समिति अध्यक्षमा बस्दासमेत समाजले तल्लो जातीको नेतृत्वलाई अस्वीकार गर्ने गरेको उनको भनाइ छ। अहिले पनि सार्वजनिक धारामा पानी भर्दा दलितमाथि विभेद हुन्छ, मर्दा पर्दा दलित समुदायका मान्छेलाई माथिल्लो भनिने जातका व्यक्तिले सहयोग गर्दैनन्, उनले थपे, जातीय विभेदमुक्त समाज बनाउने नारा नारामै सीमित छ, विभेदको स्वरूप मात्रै बदलिएको हो, तर अवस्था उस्तै छ। स्थानीय भुरु कामीले गाउँमा पढेलेखेका शिक्षित व्यक्तिबाटै जातीय विभेद हुने गरेको बताइन्। चुनावताका मात्रै जातीय विभेद नभएजस्तो हुन्छ, भोट माग्दा दलितको घरमा छिर्ने बाहुन, ठकुरी, क्षेत्री समुदायका नेता र उनका मान्छे चुनावपछि गाउँमा आउँदा घरभित्रै छिर्दैनन्। लुवारगाउँका खड्क विकले आफूसँग पढेका स्कुले साथीको घरमा समेत पस्न नदिएको गुनासो गरे। अहिले पनि गाउँमा हुने सामूहिक भोजमा दलित र गैरदलित एकै ठाउँमा बस्दैनन्। उनले भने, दलित बस्तीमा कुल देवताको पूजामा मन्दिरका पुजारीसँग अन्य जातका व्यक्ति बस्छन् तर आफ्नो कुलदेवता पूजाका बेला मन्दिरभित्र प्रवेश गर्न दिँदैनन्। सामाजिक अभियन्ता हस्तबहादुर विकले समेत सार्वजनिक स्थलदेखि घरसम्म जातीय विभेद जारी रहेको बताए। उनले जनप्रतिनिधि समेत जातीय विभेदको मारमा परेको तर्क गरे।"

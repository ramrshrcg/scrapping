शीर्षक,विवरण
ताप्के नै तात्नुपर्यो,"भ्रष्टाचार न्यूनीकरण सन्दर्भमा विश्वव्यापी अनुभूति सूचकांक मा पाँच वर्षभित्र दश अंक बढाउने महत्त्वकांक्षी लक्ष्य सहित अख्तियार दुरुपयोग अनुसन्धान आयोगले रणनीति सार्वजनिक गरेको छ। उसको पाँचबर्से रणनीतिमा भ्रष्टाचारविरुद्ध अन्तर्राष्ट्रिय संस्था ट्रान्सपरेन्सी इन्टरनेसनलको सूचकांकमा नेपालको भ्रष्ट छविको दाग मा कमी ल्याउन खोज्नु सकारात्मक हो। नेपालको शासकीय क्रियाकलाप र बढ्दो अराजकताबीच अख्तियारको रणनीतिलाई महत्त्वकांक्षी भन्नुपर्ने स्थिति छ। किनभने सरकारी संयन्त्र र निजी क्षेत्रका क्रियाकलाप हेर्ने हो भने दुवैतिर ह्वात्तै सुधारिने संकेत देखिन्न। नेपालको भ्रष्टाचार सूचकांक तलमाथि पर्ने क्रम निरन्तर छ। नेपाल सन् २००४ बाट ट्रान्सपरेन्सी इन्टरनेसनलको सूचीमा सूचीकृत हुन थालेको हो। नेपालले सन् २०१७ र २०१८ मा ३१ अंक प्राप्त थियो। सन् २०१० मा २२ अंक थियो, त्यसपछि कहिले दुई अंक त कहिले एक अंकले तलमाथि पर्ने क्रम यथावत् छ। सन् २०१६ सम्म नेपालले सधैंभरि ३० भन्दा तल पाउने गथ्र्याे। एक सय पूर्णाङ्क सूचकांकमा ३० अंक भन्दा कम प्राप्त गर्ने देशहरूमा भ्रष्टाचार व्याप्त मुलुकको कोटीमा राखिन्छ। विश्वभर नै उसको सूचकांकलाई विश्वसनीय मानिन्छ। स्वच्छ प्रतिस्पर्धामा विश्वास गर्ने लगानीकर्ता र दातृ राष्ट्रले उसैको प्रतिवेदन आधार मान्दै लगानी गर्ने या नगर्ने निर्णय लिन्छन्। हरेक देशले उसको सूचीलाई चासोपूर्वक लिने गर्छन्। त्यसकारण पनि ट्रान्सपरेन्सी सूचकांकमा अंक बढाउने अख्तियारको अभियान सकारात्मक मानिनुपर्छ। यो पृष्ठभूमिमा अख्तियारले दश अंक को लक्ष्य हासिल गर्न सबैखाले अस्त्र प्रयोग गर्नुपर्नेछ। रणनीतिको सगर्व दृढ अंक निम्ति राजनीतिक वृत्तले पनि सघाउनुपर्छ। उसका निम्ति सबभन्दा ठूलो र पहिलो चुनौतीको विषय भनेको राजनीतिक भ्रष्टाचार न्यूनीकरण गर्नु हुनेछ। शासकीय हिसाबले अरू क्षेत्रमा सुधार भए पनि राजनीतिक र शासकीय वृत्तमा स्वच्छता नहुँदा नेपालले कम अंक पाउँदै आएको हो। सार्वजनिक पद दुरुपयोग, सरकारी कारबाही तथा नियन्त्रण नहुँदा अरू क्षेत्र अराजक हुन पुगेका हुन्। सार्वजनिक पदाधिकारी र राजनीतिक क्षेत्रलाई बढी भ्रष्टाचार भएको अनुभूति गर्दै २१ नम्बरमात्र पाएपछि औसत अंक खस्कन पुगेको हो। नत्र अरू क्षेत्रमा नेपालले ३५ अंकसम्म पाएको थियो। विगतका सर्वेक्षणले सबभन्दा बढी भ्रष्ट संस्थामा राजनीतिक दल, जनप्रतिनिधि, प्रहरी, न्यायिक क्षेत्र, राजस्व, व्यापारिक क्षेत्रलाई मानेको पृष्ठभूमि छ। अर्थात्, राजनीति र शासकीय वृत्तमा स्वच्छताको सन्देश नगएसम्म ट्रान्सपरेन्सीको सूचकांकमा उकालो लाग्ने सम्भावना न्यून छ। जसले अख्तियारको दश अंक बढाउने योजना पनि रणनीतिमै सीमित हो कि भन्ने आशंका जन्माउँछ। बिरालोको घाँटीमा घन्टी झुन्ड्याउनु सजिलो छैन। घन्टी लिएर नजिक पुग्दाका बखत महाभियोग को अस्त्र सोझिन सक्छ, विगतका दृश्य हेर्ने हो भने। सँगै कर्मचारीतन्त्रलाई सादगी व्यवहार मा झार्ने शब्दावली रणनीतिमा परेको छ, सुब्बाखरदारकै सम्पत्ति अकुत हुँदै गएको पृष्ठभूमि अख्तियारकै अभियोगले देखाउँदै आएको छ। कर्मचारीलाई तह लगाउन उसले कठोर अस्त्र चलाउनुपर्नेछ। अझ पछिल्ला कालखण्डमा शासकीय संयन्त्रमा सक्षम, स्वच्छ छवि र नैतिकवान शब्दकै खडेरी परेको स्थिति छ। प्रतिस्पर्धी र सक्षमभन्दा हरेक नियुक्ति, सरुवाबढुवामा आफन्त, चाकडीदार, दलीय कार्यकर्ता मात्र खोज्ने संस्कृति गहिरिएको छ। संघदेखि स्थानीय तहसम्मका क्रियाकलाप हेर्ने हो भने स्थिति भयावह हुँदै गएको देखाउँछ। कतैबाट आवाज नउठेको मात्र हो। नागरिकलाई करको बोझ बोकाउँदै अयोग्यहरूलाई पोसिएका दृश्य छताछुल्ल छन्। बिनायोजना भद्रगोलमा रहेर विकास कार्यक्रमका वहानामा राज्यको ढुकुटीमा तर मार्ने क्रम बाक्लिएको छ। यसमा राजनीतिक तहकै संरक्षण प्राप्त छ। अख्तियारमै पछिल्लो वर्ष एकतिहाइभन्दा बढी उजुरी स्थानीय तहका पदाधिकारी र कर्मचारीविरुद्ध परेका छन्। यसले भ्रष्टाचार तल्लो तहसम्म झाँगिँदै गएको देखाउँछ। अख्तियारको एक्लो प्रयासले पनि शुद्धीकरण हुने सम्भावना कम छ। रणनीति सार्वजनिक गरिरहँदा अख्तियारका प्रमुख आयुक्त नवीनकुमार घिमिरेले माथिल्लो राजनीतिक वृत्तलाई भ्रष्टाचारमा छुट नहुने अभिव्यक्ति दिएका छन्। सँगै अख्तियारले भ्रष्टाचारमा लिप्त राजनीतिकर्मीलाई संरक्षण नदिने दृढता पनि आएको छ। बोली र दृढतासँगै त्यहीअनुरूपको व्यवहार खोजिन्छ। पछिल्लो समयमा कर्मचारीका भ्रष्टाचार र घुसखोरीमा मात्र अख्तियार सक्रिय देखिए पनि खासमा संरक्षणकर्ता राजनीतिमाथि धावा बोलिएको पाइँदैन। अर्थात्, बहुचर्चामा आएका शब्दावली जसरी नै साना माछा मात्रै घानमा पारेको टीकाटिप्पणी व्यापक छ। यद्यपि कर्मचारी साना भए पनि अभियोग रकम ठूलै छन्। खासमा आमचासो चाहिँ अख्तियारले किन राजनीतिक वृत्तको घाँटी अठ्याउन सकेन भन्ने नै हो। आममानिसका आँखामा ठूला माछा मा राजनीतिक वृत्त मानिन्छ। अझ माथिल्लो निकाय शुद्ध नभएसम्म तल सफा भएको मानिँदैन। भ्रष्टाचारको खास संरक्षणकर्ता पनि माथिल्लो तह नै हो। अख्तियारले यो तथ्य नबुझेको छैन। त्यहीकारण रणनीतिमा उल्लेख गरेको छ, भ्रष्टाचारजन्य कार्यमा संलग्न व्यक्तिलाई राजनीतिक संरक्षण दिने जस्ता विकृति हटाउनसमेत राजनीतिक नेतृत्व प्रतिवद्ध र सक्षम हुनुपर्छ। सबभन्दा दुर्भाग्यपूर्ण स्थिति र कारक राजनीतिक संरक्षण हो। राजनीतिक वृत्तका पात्रहरू रातारात विना व्यवसाय अकुत सम्पत्तिका मालिक हुँदै गएका छन्। तिनकै छातासंरक्षणभित्र अनुचित व्यवसायी रहन्छन्। ठेक्का व्यवसाय भद्रगोल तुल्याउनेदेखि राज्यलाई बुझाउनुपर्ने करसमेत छलिरहेका छन्। केवल संरक्षणभित्र नपरेका ससाना व्यवसायी र पात्रहरूमाथि मात्रै कारबाही सीमित छ। अर्काे त, नीतिगत भ्रष्टाचार पनि झाँगिँदो छ। अख्तियारको छानबिनको दायराभित्र पार्न ठेक्कापट्टाका कामसमेत मन्त्रिपरिषद्ले गराउने रोग सल्किएको छ। आर्थिक कारोबार जोडिएका विषयसमेत मन्त्रिपरिषद्बाट पारित गराइनु भनेको स्वेच्छाचारी बाटो मा अघि बढिरहने सोचको उपज हो। अख्तियारले अघिल्लो वर्षको मंसिरमै नीतिगत निर्णय का परिभाषा बदलेर खरिदठेक्कालगायतका आर्थिक कारोबारका विषयलाई नीतिगत निर्णयभित्र नपार्न भनेको थियो। तर सरकारबाट कानुन संशोधन प्रक्रिया अघि बढाएको छैन। अर्कातिर कानुन निर्माता संसद् र संसदीय समितिमा स्वार्थी समूहले अनुकूल कानुन निर्माण गर्ने होड भित्र्याएका छन्। पहिला त केन्द्रीय संसद्ले मात्र कानुन बनाउँथ्यो। अब संघ, प्रदेश र स्थानीय सरकार गरी ७ सय ६१ ठाउँमा कानुन निर्माण भइरहँदा त्यहाँ कस्ता कानुन निर्माण भइरहेका छन् भन्ने मूल्यांकन भएको छैन। त्यसकारण कार्यकारिणीदेखि विधि निर्माणको थलोसम्म निगरानी बढाउनुपर्ने अवस्था छ। भ्रष्टाचार न्यूनीकरणमा मामलामा अख्तियार मात्र होइन कार्यकारिणी र संसद् नै तात्नुपर्छ। ताप्के तातेको अनुभूति नभएसम्म बिँड मात्र तातेर सूचकांक सूचीमा माथि उक्लन कठिन छ। अख्तियारले ताप्के तताउने रणनीति सँगसँगै अघि बढाउनुपर्छ।"
पार्कमा डम्पिङ साइट !,"भक्तपुर : धार्मिक स्थल नीलबाराही मन्दिर परिसरमा इको पार्क भन्दै डम्पिङ साइट बनाउन लागेपछि मध्यपुर थिमि नगरपालिका९ टिगनीका बासिन्दा विरोधमा उत्रिएका छन्। मध्यपुर थिमि नगरपालिकाले सुरुमा नीलबाराही मन्दिर परिसरमा इको पार्क बनाउने योजना अघि सारेको थियो। रोटरी क्लब अफ मध्यपुरमार्फत जापानको रोटरी क्लब अफ फुकुवका साउथ इस्टले उक्त पार्क बनाउन आर्थिक तथा प्राविधिक सहयोग गरेको छ। सुरुमा इको पार्क बन्ने भएपछि खुसी भएका स्थानीय अहिले डम्पिङ साइट बनाउन थालेपछि विरोधमा उत्रिएका हुन्। मध्यपुर थिमि नपाले जापानस्थित रोटरी क्लबको एक करोड आठ लाख र आफ्नो एक करोड लागतमा करिब पाँच टन क्षमताको डम्पिङ साइट बनाउन लागेको हो। उक्त साइट निर्माणसम्बन्धी मंगलबार भक्तपुर नपा३ बाराहीस्थानस्थित होटल हेरिटेजमा छलफल कार्यक्रमसमेत गरिएको थियो। नपाले निर्वाचित जनप्रतिनिधि, पूर्वजनप्रतिनिधि र नपाका प्रवुद्ध व्यक्तिहरूको उपस्थितिमा उक्त योजनाबारे छलफल चलिरहेकै बेला होटल बाहिर स्थानीयले विरोध प्रदर्शन गरे। उनीहरूले नीलबाराही क्षेत्रको वन तथा वातावरणलाई प्रभाव पार्ने गरी डम्पिङ साइट बनाउन नदिने चेतावनी दिए। मध्यपुर थिमि नपाले डम्पिङ साइट बनाउन लागेको क्षेत्र काठमाडौं उपत्यकावासीले खानेपानी प्रयोग गर्दै आएको मुहान क्षेत्रसमेत हो। उक्त योजना निर्माण गर्ने क्षेत्रबाट करिब २० मिटरको दूरीमा काठमाडौं उपत्यका खानेपानी लिमिटेडका इनार छन्। त्यस्तै एकसय मिटर दूरीमा खानेपानी प्रशोधन केन्द्र छ। नीलबाराही क्षेत्रमा फोहर व्यवस्थापन गर्दा त्यसले उपत्यकावासीले उपभोग गर्दै आएको खानेपानी नै दूषित हुनसक्ने स्थानीय सानुकाजी राजवाहकले जानकारी दिए। डम्पिङ साइट निर्माण गर्ने प्रसंग उठेदेखि स्थानीयले विरोध गर्दागर्दै पनि नपाले जबरजस्ती योजना लाद्न खोजिरहेको अर्का स्थानीय विष्णु खड्काले गुनासो गरे। उनले स्थानीयको सहमतिबिना नीलबाराही मन्दिर परिसरमा डम्पिङ साइट बनाउन नदिने जिकिर गरे। त्यस्तै नीलबाराही सामुदायिक वन उपभोक्ता समितिका अध्यक्ष नीलबबहादुर खड्काले समितिलाई जानकारी नै नदिई नपाले वन क्षेत्रमा डम्पिङ साइट बनाउन लागेको भन्दै आपत्ति जनाए। सरकारले घोषणा गरेको एकसय पर्यटकीय गन्तव्यमा नीलबाराही मन्दिर परिसरलाई पनि समेटेको छ। सिसडोलजस्तै हुँदैन : प्रमुख श्रेष्ठ नगर प्रमुख मदनसुन्दर श्रेष्ठले भने नीलबाराही मन्दिर क्षेत्रमा समस्याको रुपमा रहेको भूक्षय नियन्त्रण गर्दै इको पार्क बनाउन सुरुमा फोहरलाई व्यवस्थापन गरिने स्पष्ट पारे। फोहरलाई माटोले पुरेर उक्सेको ठाउँमा इको पार्क बनाउने हो, उनले भने, यहाँ नुवाकोटको सिसडोलमा जस्तो अव्यवस्थित रूपमा फोहर फालिँदैन। उनले स्थानीयको सहमतिमै डम्पिङ साइटपछि इको पार्क बनाइने बताए। स्थानीयको विरोध भएकै कारण अहिल्यै योजना स्थगित नगरिने उनले सुनाए। जापानस्थित रोटरी क्लवले उक्त योजना कार्यान्वयनको लागि छिटोभन्दा छिटो नगरपालिकासँग सम्झौता गर्न चाहिरहेको छ। उसले आउँदो फेब्रुअरीदेखि काम थाल्न सहज हुने बताउँदै आएको छ। सहयोगी संस्थाले सम्झौताको लागि दबाब दिएपछि नगरका बुद्धिजीवी, जनप्रतिनिधि तथा पूर्वजनप्रतिनिधिहरुको सहमति लिन मंगलबार नगर प्रमुख श्रेष्ठले छलफल कार्यक्रम राखेका थिए। योजना नलाद्न सुझाव कार्यक्रमका सहभागीले स्थानीयको सहमतिविना योजना अघि नबढाउन नगर प्रमुख श्रेष्ठलाई सुझाव दिए। स्थानीय समुदायको विरोधका बीच योजना अघि बढाइए कुनै हालतमा कार्यान्वयन नहुने उनीहरूको जोड थियो। छलफलमा सहभागी प्रदेश ३ सांसद राजेन्द्रमान श्रेष्ठले पनि जनताको सहमतिविना जबरजस्ती योजना लाद्न पाइने बताए। त्यस्तै दलका प्रतिनिधिहरु सत्तारुढ नेकपाका जिल्ला अध्यक्ष बचन देउजा, कांग्रेसका पूर्वजिल्ला सभापति गणेशमान चक्रधर, नेमकिपाका पूर्वजिल्ला अध्यक्ष रमेश थापा श्रेष्ठ, कांग्रेस मध्यपुर थिमि नगर सभापति सुरेन्द्र श्रेष्ठलगायतले नीलबाराही मन्दिर क्षेत्रको संरक्षणको लागि योजना उपयुक्त भए पनि स्थानीयको विरोधलाई सम्बोधन नगरी कार्यान्वयन नगर्न सचेत गरे।"
'चासोक तङ्नाम'को रौनक,"ताप्लेजुङ : लिम्बू समुदायको मौलिक चाड 'चासोक तङ्नाम' (उधौली पर्व) सुरु भएको छ। नयाँबाली पाकेपछि पहिले प्रकृतिलाई चढाउने (न्वागी खाने) अनि मात्रै मानिसले प्रयोग गर्ने लिम्बु जातिको परम्परा छ। जसलाई चासोक तङ्नाम भनिन्छ। चासोकसँगै लिम्बू जातिमा खुसियाली छाएको छ। बुधबार ताप्लेजुङमा चासोकको अवसरमा राखिएको कार्यक्रमको प्रदेशसभा सदस्य प्रतापप्रकाश हाङ्गामले उद्घाटन गरे। लिम्बूसहित विभिन्न जातजातिले साँस्कृतिक झाँकिसहित फुङलिङ बजार परिक्रमा गरेका छन्। सुनुवार, राई, शेर्पा, नेवार समुदायको समेत झाँकिमा सहभागिता थियो। कार्यक्रममा न्वागी पूजासहित लिम्बू समुदायका पम्लुङ, लितोङ, यालाङ, केलाङ, तुवा ताप्के, हाक्पारे, ख्याली जस्ता मौलिक खेल प्रदर्शन हुने आयोजक किराँत याक्थुम चुम्लुङका अध्यक्ष प्रेम सेलिङले बताए।"
वैदिक ९९ प्रतिशत हुँदैन,"बुटवल : प्रधानन्यायाधीश चोलेन्द्रशमशेर जबराले पदमप्रसाद वैदिक न्यायाधीश हुने सम्भावना न्यून रहेको बताएका छन्। आलोचनात्मक अवस्थामा न्यायाधीश नियुक्त हुन नसक्ने उनको भनाइ छ। उहाँ (पदमप्रसाद वैदिक) न्यायाधीश बन्ने सम्भावना ९९ प्रतिशतै छैन, उनले भने, बरु अब कसलाई न्यायाधीश बनाउने हो, बसेर छलफल गरौं। सर्वाेच्च अदालतको न्यायाधीश हुने आकांक्षासहित वैदिकले परिषद् सदस्यबाट राजीनामा दिएका थिए। परिषद् अध्यक्षसमेत रहेका प्रधानन्यायाधीश जबराले नै केही दिनअघि परिषद् बैठकमा वैदिकको नाम प्रस्ताव गरेका थिए। तर, उपप्रधान एवं कानुन, न्याय तथा संसदीय मामिलामन्त्री उपेन्द्र यादव र सर्वोच्चका वरिष्ठतम् न्यायाधीश दीपककुमार कार्कीले असहमति जनाएपछि सिफारिस रोकिएको थियो। वैदिकका विषयमा नेपाल बार एसोसिएसनले पनि विरोध जनाउँदै आएको छ। प्रधानन्यायाधीश जबराका अनुसार परिषद् बैठक बुधबार बस्दै छ। अन्तर्राष्ट्रिय मानवअधिकार दिवसका अवसरमा बारले बुटवलमा आयोजना गरेको राष्ट्रिय सम्मेलन तथा परिषद् बैठक उद्घाटनमा प्रधानन्यायाधीश जबराले न्यायालयलाई स्वतन्त्र बनाउन आफूले काम गरिरहेको बताए। उनले बारकै पदाधिकारीलाई परिषद् बैठकमा पर्यवेक्षकका रूपमा लैजान तयार रहेको बताए। तपाईंहरू बैठकमा जान चाहनुहुन्छ भने पनि पर्यवेक्षकका रूपमा राख्न तयार छु, उनले भने, तर, व्यक्तिको गल्तीमा सिंगो न्यायालयमाथि लान्छना नलगाउनुहोस्। आफू बारभन्दा पृथक् नहुने उनले बताए। उनले बार पदाधिकारीलाई न्यायालयविरुद्ध जथाभाबी बोल्नु निन्दनीय रहेको धारणा व्यक्त गरे। व्यक्ति किटान गरेर आरोप लगाउन उनले आग्रह गरे। आफूले कार्यभार सम्हालेको ११ महिनामा न्यायालयलाई स्वतन्त्र बनाउन कोसिस गरिरहेको उनले बताए। न्यायाधीशलाई फैसला र आदेशले साथ दिने हो, उनले भने, त्यो गलत भयो भने कसैले सहयोग गर्दैन। न्यायसम्पादनमा कसैसँग कानेखुसी र फोनमा कुरा नगर्न उनले न्यायाधीशलाई निर्देशन दिए। कानुन व्यवसायीले न्यायाधीश नियुक्तिको तयारीप्रति आलोचना गरेका थिए। बार उपाध्यक्ष ईश्वरीप्रसाद भट्टराईले न्यायाधीश नियुक्तिअघि सूची बनाएर छलफल हुनुपर्ने बताए। बारले नै नचिनेका व्यक्ति न्यायाधीश नबनून्, उनले भने। वरिष्ठ अधिवक्ता कृष्णप्रसाद भण्डारीले वकिलहरू पनि दलाल हुन नहुने बताए। न्यायालयलाई स्वतन्त्र बनाउन वकिलहरूको भूमिका रहने उनको भनाइ थियो। अर्का वरिष्ठ अधिवक्ता विश्वकान्त मैनालीले न्यायाधीश नियुक्तिमा बारले सुझाव र विकल्प दिनुपर्ने बताए। बारलाई राजनीतिमुक्त गर्नुपर्ने उनको राय थियो। सम्मेलनमा सहभागी कानुन व्यवसायीले न्यायालय राजनीतिक अखडा बनेको भन्दै आलोचना गरेका थिए। संविधान पुनरावलोकन समिति चाँडै : कानुनमन्त्री यादव उपप्रधान एवं कानुन, न्याय तथा संसदीय मामिलामन्त्री उपेन्द्र यादवले संविधान पुनरावलोकनका लागि समिति गठन गरिने बताएका छन्। कानुन व्यवसायीकै सहयोगमा संविधानका त्रुटि सच्याउने गरी समिति बनाइने उनले बताए। नेपालको न्यायालय नै संविधानअनुरूप छैन, उनले भने, संघीय संरचनामा मुलुक गयो तर न्याय परिषद्मा प्रदेशको सहभागिता छैन। यसलाई सच्याउनुपर्छ। यीलगायत कैयौं त्रुटि सच्याएर मात्रै संविधान कार्यान्वयनमा आउने उनको भनाइ थियो।"
कोहलपुर दुर्घटना : विद्यार्थी त्रासमै,"नेपालगन्ज : दुर्घटनापछि उत्पन्न असहज परिस्थितिका कारण बाँकेको कोहलपुरका विद्यालय तेस्रो दिन मात्र खुलेका छन्। विद्यार्थी भने आधा पनि पढ्न आएनन्।त्रिभुवन नमुना माविमा ४० प्रतिशत मात्र विद्यार्थी आएको विद्यालय व्यवस्थापन समिति अध्यक्ष लालबहादुर रानाले बताए। ट्रकले किच्दा यही विद्यालयकी छात्रा प्रकृति चन्द घाइते भएकी थिइन्। कोहलपुरमा मंगलबार निकालिएको सद्भाव र्याली। अन्नपूर्ण पढ्न आए पनि विद्यार्थी त्रासमै थिए, उनले भने, विद्यार्थी आए पनि पढाइ भने भएन। सरहरूले पढाउनेभन्दा पनि डर त्रासमा नरहन काउन्सिल गर्नुभयो। विद्यालय अपराह्न ४ बजेसम्म खुलै रह्यो । घटनापछि विद्यार्थीले जेब्रा क्रसिङबाट बाटो काट्न डराएको प्रतिक्रिया दिएका थिए। कोहलपुरमा मंगलबार बिहान सद्भाव र्याली निकालिएको थियो। प्रमुख जिल्ला अधिकारी कुमारबहादुर खड्कासहित विभिन्न दल, नागरिक समाजका प्रतिनिधि, उद्योगीव्यवसायी सहभागी थिए। त्यसपछि पनि केही विद्यालय बन्दै रहे। घटनाको दुई दिनसम्म कोहलपुर तनावग्रस्त बनेको थियो। तेस्रो दिन के होला भन्ने अन्योलका कारण अभिभावकले सन्तानलाई विद्यालय पठाएनन्। कोहलपुरका सामुदायिक मात्र होइन, संस्थागत विद्यालयमा पनि विद्यार्थी पढ्न आएनन्। गोरखा युनाइटेड पब्लिक स्कुलमा पनि अरू दिनभन्दा थोरै मात्र विद्यार्थी आएको प्रशासन प्रमुख कर्णबहादुर बस्नेतले बताए। ८० प्रतिशतजति विद्यार्थी पढ्न आएका थिए, उनले भने। कोहलपुर क्षेत्रका निजी विद्यालयले सोमबार भने विज्ञप्ति जारी गरी पठनपाठन नहुने जनाएका थिए। सामुदायिक विद्यालयले पनि बन्द गरेका थिए। प्रमुख जिल्ला अधिकारी खड्काले सद्भाव र्यालीपछि कोहलपुरको स्थिति सामान्य बनेको बताए। पसल खुलेका थिए भने सवारी साधन निर्वाध रूपमा चलेका थिए।"
मानव विकासमा नेपालको सुस्त सुधार,"काठमाडौं : नेपालले मानव विकास सूचकांकमा सुस्त सुधार गरेको छ। संयुक्त राष्ट्र संघीय विकास कार्यक्रम (यूएनडीपी) ले सार्वजनिक गरेको सन् २०१९ को प्रतिवेदनअनुसार नेपालको मानव विकास सूचकांक मूल्य ०५७९ छ। अघिल्लो वर्ष यस्तो सूचकांक मूल्य ०५७४ थियो। यसमा १ अंकले सबैभन्दा राम्रो अवस्था जनाउँछ। सन् २०१९ को प्रतिवेदनमा सन् २०१८सम्मको तथ्यांक प्रस्तुत गरिएको हुन्छ। अघिल्लो प्रतिवेदनमा सन् २०१७ सम्मको तथ्यांक प्रस्तुत भएको थियो। मानव विकास सूचकांक मूल्यका आधारमा कुल १ सय ८९ मुलुकमध्ये नेपाल १ सय ४७औं स्थानमा छ। यसअघि नेपाल १ सय ४९औं स्थानमा थियो। १ सय ४४औं स्थानबाट गत वर्ष ५ स्थान तलझरेको नेपाल यसपटक भने सामान्य सुधार गरेर १ सय ४७औं स्थानमा छ। यूएनडीपीले सन् १९९० देखि मानव विकाससम्बन्धी प्रतिवेदन सार्वजनिक गर्दै आएको छ। मानव विकास सूचकांक मापन गर्दा मुख्यतःऔसत आयु, शिक्षा, प्रतिव्यक्ति कुल राष्ट्रिय आय मुख्य सूचकका रूपमा मानिदै आएको छ। सन् १९९० मा पहिलोपटक मानव विकास सूचकांक मूल्य ०३८ थियो। सन् १९९० मा औसत आयु ५४ वर्ष, विद्यालय शिक्षा ८ कक्षाभन्दा तल (औसत) र प्रतिव्यक्ति आयकुल राष्ट्रिय आय १ हजार १ सय ९२ अमेरिकी डलर थियो। झण्डै दुई दशकको अवधिमा सन् २०१८ सम्म आइपुग्दा औसत आयु ७०५ वर्ष पुगेको छ। विद्यालय शिक्षा १२२ कक्षा, प्रतिव्यक्ति कुल राष्ट्रिय आय २ हजार ७ सय ४८ अमेरिकी डलर पुगेको छ। यद्यपि, नेपालको अवस्था दक्षिण एसियाको औसतभन्दा निकै कमजोर देखिन्छ। मानव विकासमा दक्षिण एसियामा श्रीलंका सबैभन्दा अघि र अफगानिस्तान सबैभन्दा कमजोर देखिएको छ। दक्षिण एसियाली औसतमा मानव विकास सूचकांक मूल्य ०६४२ छ। यस्तै, दक्षिण एसियाली औसत आयु करिब ७० वर्ष, विद्यालय शिक्षा ११८ कक्षा र प्रतिव्यक्ति कुल राष्ट्रिय आय ६ हजार ७ सय ९४ अमेरिकी डलर छ। मध्यमस्तरको मानव विकासका लागि सूचकांक मूल्य ०६३४, औसत आयु ६९५ वर्ष, विद्यालय शिक्षा ११७ र प्रतिव्यक्ति कुल राष्ट्रिय आय ६,२४० हुनुपर्ने प्रतिवेदनमा उल्लेख छ। आयका हिसाबले नेपाल मध्यमस्तरको जीवनस्तरभन्दा निकै तल देखिन्छ। मानवअधिकार दिवसको अवसर पारेर यूएनडीपीले विश्वव्यापी रूपमा मानव विकास प्रतिवेदन सार्वजनिक गरेको हो। नेपालमा त्रिभूवन विश्वविद्यालयसँगको सहकार्यमा भएको प्रतिवेदन सार्वजनिकीकरण कार्यक्रममा यूएनडीपीकी आवासीय प्रतिनिधि आयशानी मेडागंगोडा लबेले प्रविधिको विकास सिर्जित विभाजन, जलवायु परिवर्तनको असरलगायत चुनौतीले मानवीय सुरक्षा तथा असमानता अन्त्य गर्न चुनौती थपिएको बताइन्। उनले अहिलेकै तवरमा लैंगिक विभेद अन्त्य गर्न भएका प्रयासका आधारमा लैंगिक असमानता अन्त्य गर्न अर्को २०२ वर्ष लाग्ने बताइन्। मानव विकासको वर्तमान अवस्थाले सन् २०३० सम्म दिगो विकास लक्ष्यहासिल गर्न चुनौतीपूर्ण हुने बताइएको छ। प्रतिवेदन सार्वजनिक कार्यक्रममा अर्थमन्त्री डायुवराज खतिवडाले असमानता अन्त्य गर्ने पहलमा नेपालमा विद्यमान करप्रणालीप्रति आफू सन्तुष्ट नभएको बताए। आयको प्रभावकारी पुनर्वितरणका लागि प्रगतिशील कर प्रणाली लागू गर्नुपर्नेमा नेपालमा क्रमशःअप्रत्यक्ष करको भार बढ्दै गएको उनको भनाइ छ। अप्रत्यक्ष कर बढाउँदा सबै उपभोक्तामा करको भार बढ्ने भन्दै उनले प्रत्यक्ष करमार्फत बढी आर्जन गर्नेलाई बढी कर लगाउने सही अर्थमा प्रगतिशील करको पक्षपाती भएको उल्लेख गरे। दिगो विकास लक्ष्यहासिल गर्न तथा असमानता अन्त्य गर्न विकसित देशले प्रतिबद्धताअनुसार अल्पविकसित देशलाई सहयोग नगरेको उनको भनाइ छ।"
उपसभामुखलाई राजीनामा गराउँदै नेकपा : को बन्दैछ सभामुख ?,"काठमाडौं : नेकपाले संसद्को हिउँदे अधिवेशनअगावै उपसभामुख शिवमाया तुम्बाहाम्फेलाई राजीनामा गराउने भएको छ। पुस ४ मा सुरु हुने अधिवेशनको अध्यक्षता राजपाका नेता एवं जेष्ठ सदस्य महन्थ ठाकुरले गर्नेछन्। संसद् नियमावलीको व्यवस्थाअनुसार प्रतिनिधिसभा बैठकको प्रारम्भ र अन्त्य सभामुखले गर्छन्। उनी नहुँदा ज्येष्ठ सदस्यबाट गराइन्छ। यौन दुव्र्यवहार आरोपमा कृष्णबहादुर महराले राजीनामा दिएपछि सभामुख पद खाली छ। सभामुख र उपसभामुख फरक दल र लिंगको हुनुपर्ने संवैधानिक व्यवस्था छ। उपसभामुखबाट राजीनामा नगरी नेकपाका सांसदले सभामुखमा प्रतिस्पर्धा गर्न पाउँदैनन्। त्यही कारण तुम्बाहाम्फेको पद गुम्न लागेको हो। सभामुख आफ्नो पार्टीले लिएपछि उपसभामुख अन्य पार्टीलाई दिने तयारी नेकपाको छ। जेष्ठ सदस्यले अध्यक्षता गर्ने गरी उपसभामुखले राजीनामा दिनुहुनेछ, नेकपा संसदीय दल स्रोतले अन्नपूर्णसँग भन्यो, उहाँले राजीनामा दिनैपर्ने अवस्था छ। बैठक बस्नुअघि राजीनामा आउँछ। उपसभामुखले सभामुखलाई सम्बोधन गरी राजीनामा दिनुपर्ने संसद् नियमावलीमा व्यवस्था छ। सभामुखलाई सम्बोधन गरेर उहाँ (उपसभामुख) ले राजीनामा दिनुहुन्छ, स्रोतले भन्यो, जेष्ठ सदस्यले उपसभामुखको राजीनामासम्बन्धी जानकारी प्रतिनिधिसभालाई गराएपछि सभामुख निर्वाचनको प्रक्रिया सुरु हुन्छ। उपसभामुख तुम्बाहाम्फेले भने सभामुख निर्वाचनको प्रक्रिया प्रारम्भ भएपछि आफूले राजीनामा दिने बताइन्। प्रक्रिया कसरी अघि बढाउने भन्ने विषयमा मैले कार्यव्यवथा परामर्श समितिको बैठक बोलाउने तयारी गरेकी छु, उनले भनिन्, दलहरुको सुझावअनुसार अघि बढ्नेछु। संसद् अधिवेशनअगावै राजीनामा दिने वा पछि भन्नेमा सुझाव लिइरहेको उनले बताइन्। पहिलो बैठकको अध्यक्षता मैले गर्ने कि नगर्ने भन्ने टुंगो छैन, उनले भनिन्, केही दिनमा त्यसबारे टुंगो लाग्नेछ। मन्त्रिपरिषद्को सिफारिसमा राष्ट्रपति विद्यादेवी भण्डारीले पुस ४ गते ४ बजे बस्ने गरी संसद्का दुवै सदनको अधिवेशन आह्वान गरेकी छन्। नयाँ सभामुख को ? संसद् अधिवेशन आह्वानसँगै नयाँ सभामुखबारे सत्तासीन नेकपामा छलफल प्रारम्भ भएको छ। प्रधानमन्त्री एवं पार्टी अध्यक्ष केपी ओली र अर्का अध्यक्ष पुष्पकमल दाहालबीच छलफल भइसकेको स्रोतले बतायो। स्रोतका अनुसार ओलीको रोजाइमा पूर्वसभामुख एवं संसदीय दलका उपनेता सुवास नेम्वाङ छन्। नेम्वाङले आफू सभामुखको दौडमा नरहेको अभिव्यक्ति दिएपछि दुवै अध्यक्षले आफूहरुले निर्णय गर्ने र त्यसबारे केही पनि नबोल्न नेम्वाङलाई भनिसकेको स्रोतले जनायो। पूर्वमाओवादीका नेताहरू पनि सभामुखको दौडमा छन्। अग्नि सापकोटा, देव गुरुङ र पम्फा भुसालले पनि सभामुखमा रुचि राखेको नेकपा स्रोतले बतायो। उपसभामुख तुम्बाहाम्फेले पनि सभामुखमा दाबी छाडेकी छैनन्।"
बिहीबार योमरी पुन्ही अर्थात् धान्य पूर्णिमा : के हो योमरी ?,"भक्तपुर : नेपालभाषी समुदाय कला र संस्कृति तथा संस्कारले अत्यन्त धनी र समृद्ध छ। बार्है महिना मनाइने फरकफरक चाड, पर्व, तिथिमितिले पनि नेपालभाषी समुदाय संस्कृति र संस्कारमा अत्यन्त धनी रहेको पुष्टि हुन्छ। प्रत्येक तीस दिनमा एकपटक आउने पूर्णिमालाई आफ्नै मौलिकपना दिएर त्यसदिन फरकफरक देवदेवीलाई पूजाआजा गर्ने गरिन्छ। सोहीअनुसार फरकफरक खानेकुराका परिकार बनाएर खाने प्रचलन रहेको छ, नेपालभाषी समुदायमा। यस्तै प्रचलनमध्ये मंसिर पूर्णिमा महत्वपूर्ण छ। यस पूर्णिमालाई धान्य पूर्णिमा पनि भनिन्छ। तर नेपालभाषी समुदायमा यस दिन योमरी (चामलको पीठोबाट बनाइएको र भित्र चाकु तथा तिल राखेर विशेष प्रकारले पकाइएको रोटी) पकाएर खाने भएकाले अरु पूर्णिमामध्ये यो महत्वपूर्ण मानिन्छ। यस पूर्णिमालाई नेपालभाषामा थिल्ला पुन्ही पनि भनिन्छ। यस दिन चामलको पीठो र चाकु तथा तिलको मिश्रण राखिएको विशेष प्रकारको योमरी खाने भएकोले यसलाई योमरी पुन्ही पनि भनिन्छ। देशभरका नेपालभाषी योमरी बनाएर देवदेवीलाई चढाइसकेपछि प्रसादको रुपमा आफूहरु पनि खान्छन्। तैपनि यो पुन्ही एकदिनमात्र मनाइँदैन। योमरी पुन्हीको भोलिपल्ट नेपालभाषीहरु आफ्ना नातागोता, छोरी, छोरीज्वाइँलाई घर बोलाएर योमरीसहितको भोज खुवाउने गर्छन्। जुन अरु पुन्हीमा यस प्रकारको भोज खुवाउने गरिँदैन। त्यसैले यस पुन्ही नेपालभाषी समुदायमा अत्यन्त महत्वपूर्ण एवं ठूलो पुन्हीको रुपमा लिइने संस्कृतिकर्मी ओमप्रसाद धौभडेल बताउँछन्। के हो योमरी ? योमरी भन्नाले यसलाई टुक्राएर अथ्र्याउनुपर्छ। यो भन्नाले मनपर्ने र मरी भन्नाले रोटी भन्ने बुझिन्छ। यसरी सबैलाई मनपर्ने भएकोले यसलाई योमरी भनिएको हो। साथै परापूर्वकालमा चिनी तथा सख्खर एवं आजभोलि जस्तो थरिथरिका मिठाइको प्रचलन नभएको बेला चाकु र तिल राखेर चामलको पीठोबाट पकाइने रोटी साँच्चै मीठो र स्वादिस्टै हुन्छ। संस्कृतिकर्मी धौभडेलका अनुसार योमरी तत्कालीन समयको रोटी कम मिठाइ बढी थियो। योमरी पुन्ही संस्कृति पनि योमरी पुन्हीको दिन खानको लागि योमरी पकाउनुअघि नेवारहरु ठूलो आकारमा दुइटा योमरी बनाउँछन्। यी दुई योमरीमध्ये एउटालाई मायो र अर्कोलाई बायो भनिन्छ। मायोले माता र बायोले पिताको प्रतिनिधित्व गर्ने संस्कृतिकर्मी धौभडेलले स्पष्ट पारे। उनका अनुसार यी दुई योमरीको आकार पनि फरकफरक हुन्छ। मायो त्रिकोणाकार हुन्छ र यो पकाउँदा यसमा चाकु तथा तिल नराखी दाल (मास, मुंग आदि) राखिन्छ, उनले भने, बायो भने गोलाकार एवं लटुकार हुन्छ। यसमा चाकु र तिलको मिश्रण राखेर पकाइन्छ। खानको लागि पनि बायोजस्तै सानो आकारको योमरी बनाइन्छ। घरलाई आवश्यक योमरी बनाइसकेपछि त्यसलाई ढुकुटीमा लगरे पूजा गर्ने प्रचलन रहेको धौभडेल बताउँछन्। त्यस्तै कुमार, गणेश र आफ्नो घर अगाडि रहेका अन्य देवदेवीलाई योमरी चढाएर पूजा गरिन्छ। यी सबै विधि पूरा भएपछि मात्र भगवानको प्रसादको रुपमा पुन्हीको दिन योमरी खाने उनको भनाइ छ। मौसमको हिसाबले योमरी पुन्हीको अघिल्लो दिन वर्षभरिकै लामो रात हुने हुन्छ। त्यसैले योमरी बनाउँदा त्यसको चुच्चो जति तीखो बनाउन सकिन्छ त्यति नै दिन लामो भएर आउने जनकथन रहेको छ। संस्कृतिकर्मी धौभडेलका अनुसार योमरी पुन्हीको अघिल्लो दिन मध्यरातमै उठेर नेपालभाषीहरु योमरी पकाउने काममा जुट्छन् र मध्यरातमा मंसिरमा भित्र्याएको नयाँ धानको चामल कुटेर उक्त चामलको पनि पीठो पिनेर योमरी बनाइ बिहान हुनेबित्तिकै देवीदेवीलाई चढाएपछि प्रसादका रुपमा योमरी खाने गरिन्छ। उक्त लामो रातमा पनि योमरी नबनाएर सुतिराख्ने अर्थात उक्त रात सुत्न नपुग्नेलाई उसको जीवनभर कहिल्यै सुख नमिल्ने जनश्रुति रहेको उनी बताउँछन्। किन खाइन्छ योमरी ? काठमाडौं उपत्यकामा दसैंतिहारपछि विस्तारै जाडो बढ्न सुरु हुन्छ। पुस लाग्दै आउँदा जाडोको मात्रा पनि बढ्दै जान्छ। सकिमना पुन्हीमा पिडालु र भुटेको गेडागुडी खाएर शरीरलाई चाहिने ऊर्जा र ताप लिएका नेवारहरु पुसमा बढ्ने जाडोबाट बच्न तथा शरीरलाई आवश्यक पर्ने ताप र ऊर्जा प्राप्त गर्न योमरी खान्छन्। नेवारी चाडपर्व विज्ञानका दृष्टिले पनि वैज्ञानिक छ, संस्कृतिकर्मी धौभडेल थप्छन्, चिसो समयमा चाकु र तिलजस्तो गर्मी हुने खानेकुरा तात्तातो रोटीमा राखेर खाने चलन कुनै पनि किसिमले चाड वा संस्कृतिमात्र मान्न सकिन्न।"
भोलि सार्वजनिक बिदा,"काठमाडौं : गृह मन्त्रालयले बिहीबार नेवार र किराँती समुदायलाई सार्वजनिक बिदा दिएको छ। योमरी पुन्ही, उधौली, ज्यापु दिवस, धान्य पूर्णिमा, गैडु पूर्णिमा लगायतका पर्वको अवसरमा सार्वजनिक बिदा दिइएको गृह प्रवक्ता केदारनाथ शर्माले जानकारी दिए। प्रवक्ता शर्माका अनुसार भोलि परेको पर्व मनाउँने सबै समुदायलाई बिदा दिने निर्णय भएको हो ।"
आगामी तीन दिनको मौसम : उच्च पहाडी र हिमाली क्षेत्रमा हिमपात,"काठमाडौं : बुधबार रातिबाट पश्चिमी निम्न चापिय प्रणालीको प्रभाव नेपालमा पर्ने भएको छ। जल तथा मौसम विज्ञान विभागको मौसम पूर्वानुमान महाशाखाको बुधबार बिहान ६ बजे निकालेको बुलेटिनमा पश्चिमी उच्च पहाडी तथा हिमाली भूभागहरुका केहि स्थानहरुमा भारी र एक दुइ स्थानमा मध्यम हिमपात हुने उल्लेख गरेको छ। बुलेटिनमा भनिएको छ,' हिमपात हुने हुँदा पश्चिमी उच्च पहाडी तथा हिमाली भुभागका स्थानहरुमा सतर्कता अपनाउनु हुन अनुरोध गरिन्छ।' तराईमा बिहानी पख बाक्लो हुस्सु र कुहिरो लागेपनि दिउँसो बिस्तारै हटेर जाने मौसम पूर्वानुमान महाशाखाले जनाएको छ। यस्तो छ आगामी तीन दिनको मौसम पूर्वानुमान बुधबार देशको पश्चिमी भुभागलगायत मध्य र पूर्वी पहाडी भूभागमा आंशिकदेखि सामान्य बदलि रही पश्चिमी भुभाग लगायत मध्य र पूर्वी पहाडी भूभागका एक दुइ स्थानमा हल्का वर्षा हुने सम्भावना छ। उच्च पहाडी तथा हिमालि भुभागका थोरै स्थानहरुमा हल्का देखि मध्यम खालको हिमपात हुने तथा बाँकी भूभागमा आंशिक बदलि रहनेछ। बिहीबार देशभर सामान्यदेखि पूर्ण वदली रही पश्चिम भेगका केहि स्थानहरु र मध्य तथा पूर्वका थोरै स्थानहरुमा हल्का वर्षा हुने सम्भावना छ। पश्चिमी उच्च पहाडी तथा हिमाली भूभागहरुमा भारि हिमपात तथा मध्य तथा पूर्वका उच्च पहाडी तथा हिमाली भूभागहरुमा हल्कादेखि मध्यम हिमपात हुने देखिन्छ। शुक्रबार देशभर सामान्यदेखि पूर्ण वदली रही पश्चिम भेगका केहि स्थानहरु र मध्य तथा पूर्वका थोरै स्थानहरुमा हल्का वर्षा हुने सम्भावना छ। पश्चिमी उच्च पहाडी तथा हिमाली भूभागहरुमा भारी हिमपात तथा मध्य तथा पूर्वका उच्च पहाडी तथा हिमाली भूभागहरुमा हल्का देखि मध्यम हिमपात हुने देखिन्छ।"
सागमा नपड्किएको पटाकाले खोस्यो राउत परिवारको खुसी,"जनकपुरधाम : जनकपुरमा मंगलबार मात्र सम्पन्न १३ औँ दक्षिण एशियाली खेलकुद (साग) उद्घाटनका बेला नपड्किएको पटाकाले एक परिवारको खुसी लुटेको छ। उद्घाटनका बेला जनकपुरधाम उपमहानगरपालिका १३ स्थित कबर्ड हलनजिकै नपड्किएको पटाका एकजना बालकले घरमा लगेर खेलाउँदा विस्फोट हुँदा ज्यान गएको छ। गम्भीर घाइते बालकको उपचारको क्रममा मृत्यु भएको हो। कुस्ती खेल भएको जनकपुरधाम उपमहानगरपालिका१३ स्थित कबर्ड हलनजिकै घर भएका सोभित राउत र निर्मला राउतका एकमात्र सन्तान ११ वर्षीय आलोक राउतको पटकाले ज्यान गएको हो। घाइते आलोकको उपचारको क्रममा धरानस्थित बिपी कोइराला मेमोरियल अस्पतालमा मंगलबार मृत्यु भएको धनुषाका प्रहरी निरीक्षक उमाशंकरप्रसाद साहले जानकारी दिए। मंसिर २० गते कुस्ती खेलको उद्घाटनका क्रममा खेलाडीले खुसीयालीमा पटाका पड्काएका थिए। सोही क्रममा केही नपड्केको पटाका फालिएको भेटाएर आलोकले घरमा लगेका थिए। छोरालाई पटका लिएर खेल्दै गरेको देख्दा बुवा बिकाउले गाली पनि गरेको उनका मामा गोपी साह बताउँछन्। उसको हातबाट पटका लिएर फालीदिएका थियौं तर, पनि खोजेर ल्यायो र हातमै खेलाउँदै गर्दा त्यो पड्क्यो। मंसिर २१ गते विष्फोटले आलोकको पेट र हातमा गम्भीर चोट लागेको थियो। उनलाई तत्कालै उपचारको लागि धरान पठाइयो। तर, उनलाई बचाउन सकिएन्। मृतक आलोकको परिवारमा अहिले शोकमा डुबेको छ। परिवारका एकमात्र सन्तान खोसिएपछि हजुरबुवा रामधनी राउत कुनै प्रतिक्रिय दिने अवस्थामा छैनन्। मृतकका मामा गोपी साह भन्छन्, जुन पटका माथि प्रशासनले ब्यान्ड लगाएको छ दिपावलीको बेला खोजी खोजी नियन्त्रणमा लिईन्छ त्यो पटका प्रशासनकै रोहबरमा कसरी खेलको बेला पड्काइयो ?, आक्रोशित हुदैं उनले भने, मेरो अबोध भान्जाको मृत्युको दोषी खेलकुद परिषद् र प्रशासन दुवै हुन्। यता, धनुषा खेलकुद विकास समितीका कार्यालय प्रमुख विनोद सिंह भन्छन्, गल्ती त भएकै छ। त्यो हामीले स्वीकार गर्नैपर्छ।"
'चासोक तङ्नाम'को रौनक,"ताप्लेजुङ : लिम्बू समुदायको मौलिक चाड 'चासोक तङ्नाम' (उधौली पर्व) सुरु भएको छ। नयाँबाली पाकेपछि पहिले प्रकृतिलाई चढाउने (न्वागी खाने) अनि मात्रै मानिसले प्रयोग गर्ने लिम्बु जातिको परम्परा छ। जसलाई चासोक तङ्नाम भनिन्छ। चासोकसँगै लिम्बू जातिमा खुसियाली छाएको छ। बुधबार ताप्लेजुङमा चासोकको अवसरमा राखिएको कार्यक्रमको प्रदेशसभा सदस्य प्रतापप्रकाश हाङ्गामले उद्घाटन गरे। लिम्बूसहित विभिन्न जातजातिले साँस्कृतिक झाँकिसहित फुङलिङ बजार परिक्रमा गरेका छन्। सुनुवार, राई, शेर्पा, नेवार समुदायको समेत झाँकिमा सहभागिता थियो। कार्यक्रममा न्वागी पूजासहित लिम्बू समुदायका पम्लुङ, लितोङ, यालाङ, केलाङ, तुवा ताप्के, हाक्पारे, ख्याली जस्ता मौलिक खेल प्रदर्शन हुने आयोजक किराँत याक्थुम चुम्लुङका अध्यक्ष प्रेम सेलिङले बताए।"
चितवनमा गैंडा पार्क,"चितवन : ३० फिट उचाइ र ४० फिट लम्बाइको अग्लो गैंडाको मूर्ति। गैंडाभित्र सेल्फी खिच्दै रमाइलो गर्न पाइने। पहिलो तलामा पर्यटक सूचना केन्द्र र दोस्रो तलमा संग्रहालय। अबको तीन वर्षपछि पर्यटकले चितवनको मेघौलीमा यसको मज्जा लिन पाउनेछन। त्यसमा सेल्फी लिएर रमाउने गरी पर्यटकीय आकर्षणका लागि मेघौलीमा २ तले गैंडाको मूर्ति निर्माण थालिएको हो। यहाँ विश्वकै अग्लो गैंडाको मूर्ति बनाइनेछ। मूर्तिको लागत दुई करोड ९० लाख रुपैयाँ छ। उक्त मूर्तिको प्रदेश ३ का मुख्यमन्त्री डोरमणि पौडेलले शिलान्यास गरे। पौडेलले पर्यटन बिना आर्थिक विकास सोच्न नसकिने बताए। सधैं एउटै कुरा देखाएर पर्यटक आउँदैनन्, उनले भने, मेघौलीका लागि राइनो पार्कले नयाँ तरंग ल्याउनेछ। भरतपुर महानगरपालिका२७ स्थित मेघौली विमानस्थल नजिक पाँच सय ५० बिघा क्षेत्रफलमा राइनो गैंडा पार्क निर्माण हुनेछ। त्यसका लागि डीपीआर तयार भइसकेको छ। पार्क निर्माणमा भ्याटबाहेक करिब २३ करोड रुपैयाँ खर्च हुने अनुमान छ। त्यसमा मुख्य आकर्षण गैंडाको मूर्ति हुनेछ। पर्यटक संख्या र बसाइ अवधि लम्ब्याउने उद्देश्यले गैंडा पार्क निर्माण गर्न लागिएको हो। यहाँ करिब २५ बिघामा ताल र ५० बिघामा घाँसे मैदान निर्माण गरी ताल र वन्यजन्तु हेर्न मिल्ने गरी तालमाथि अग्लो फलामे संरचना क्यानोपिकवाक तयार गरिनेछ। ताल र घाँसेमैदानमाथि १५ फिट उचाइमा करिब डेढ किलोमिटर हिँडेर माथिबाट सहजै वन्यजन्तु अवलोकन गर्न मिल्ने गरी बनाउन लागिएको हो। मेघौलीमा रहेका चार वटा मध्यवर्तीलाई एक बनाइएको छ। पार्कका योजनाकार चितवन पर्यटन विकास समितिका पूर्वमहासचिव विश्वराज सुवेदीले पर्यटकका लागि फरक स्वाद पस्किन खोजेको बताए। फरकपन नभए पर्यटक आउने सम्भावना न्यून हुन्छ, सुवेदीले भने, पर्यटकका लागि यो नेपालमै नौलो हुनेछ। उनका अनुसार गैंडा पार्कमा पर्यटन सूचना केन्द्र, जैविक विविधता अध्ययन केन्द्र, भ्यु टावर, चिल्डेन पार्कलगायत संरचना निर्माण गरिनेछ। प्रदेश ३ को उत्कृष्ट १० गन्तव्यमा मेघौली रहेको छ। टाइगर टप्स जंगल लजका कारण मेघौली चर्चामा छ। टाइगर टप्सको स्थापनाबाट जंगल सफारीको सुरुवात भएको मानिन्छ। मेघौलीको गोलाघाटमा सूर्यास्तको दृश्य हेर्न पर्यटक आउने गर्छन्।"
सेयर विवादको पेशी सरेको सर्यै,"काठमाडौं : ठमेलस्थित होटल ब्लू डायमन्ड प्रालिको सेयर सम्बन्धी मुद्दा ९ पटकसम्म सर्वोच्च अदालतका एकै न्यायाधीशको इजलासमा सुनुवाइका लागि पेशी तय भयो। कम्पनी रजिस्ट्रार कार्यालयका कर्मचारीको मिलेमतोमा होटलको सेयरमा जालसाजी भएको विवादको मुद्दा नौ पटकसम्म सर्वोच्चका न्यायाधीश वमकुमार श्रेष्ठको इजलासमा पेश भएको थियो। मुद्दा २०७४ पुष १९ गर्ने सवोच्च अदालतमा दर्ता भएको थियो। यो मुद्दा १९ महिनादेखि सर्वोच्चको इजलासमै घुमिरहेको छ। ०७५ जेठ २१, ७५ असार १८, ७५ मंसिर २३, ७६ साउन २६, भदौ २२ मा न्यायाधीश श्रेष्ठको इजलासमा परेको पेशी सूचीबाट देखिन्छ। यसैसँग सम्बन्धीत अर्को मुद्दा पनि न्यायधाीश श्रेष्ठकै इजलासमा पुगेर धेरैपल्ट नभ्याइने र स्थगित को सूचीमा परेको छ। २०७५ जेठ ३१ मा न्यायाधीश विश्वम्भरप्रसाद श्रेष्ठको एकल इजलासबाट कारण देखाउ आदेश जारी भएको थियो। त्यसयता यो मुद्दा पटकपटक श्रेष्ठकै इजलासमा पुगेको छ। त्यसपछि गत साउन १४, असोज ७ र मंसिर ३ गते पनि उही इजलासमा पेशी तय भयो। अब फेरी पुस ३ गते अर्को पेशी तय भएको छ। यो मुद्दा पटकपटक एउटै न्यायाधीशको इजलासमा पुगेको मुद्दाका पक्ष भक्तराज सुवालले बताए। यस विषयमा चित्त नबुझेर निवेदन दिन खोज्दासमेत रजिष्ट्रारले लिन नमानेको उनले बताए। पटकपटक एउटै श्रीमानकोमा पर्यो भनेर निवेदन दिन खोजेँ तर रजिष्टारले लिन मानेनन्, उनले गुनासो पोखे। यो मुद्दा तत्कालीन अध्यक्ष रामभक्त डंगोलले सम्पूर्ण सेयर आमा बालकुमारीलाई बिक्री गरी दाखिल खारेज भइसकेको अवस्थामा कम्पनी रजिस्ट्रार कार्यालयका कर्मचारीको मिलोमतोमा पुनः डंगोलकै नाममा कायम गरेर जालसाजी गरिएको भन्ने विवादसँग सम्बन्धित छ। रामभक्तले २०३७ सालमा सेयर आमा बालकुमारीलाई बेचेका हुन्। २०५४ सालमा बुवाको शेषपछि बाबुको नामको सेयरसमेत २०५६ सालमा आमा बालकुमारी, भक्तराज र भाई शिवरामको नाममा आएको थियो। २०५७ सालमा आमा बालकुमारीको मृत्युपछि भक्तराज र शिवरामको नाममा होटलको सम्पूर्ण सेयर आएको दाबी मुद्दाको फिरादपत्रमा उल्लेख छ। २०७२ सालको भूकम्पका बेला रजिस्ट्रारका कर्मचारीको मिलोमतोमा जालसाजी गरी पुनः रामभक्त र शिवरामले सेयर हडपेको भनाइसमेत सुवालको छ। तीनसय कित्ता सेयरमध्ये २० कित्ता राखि २८० कित्ता सयेर शिवरामको नाममा ल्याएका थिए। २०७३ जेठमा काठमाडौं जिल्ला अदालतमा रामभक्त र शिवरामविरुद्ध भक्तरामले मुद्दा दर्ता गरे। यो मुद्दामा अख्तियार दुरुपयोग अनुसन्धान अयोगलेसमेत अनुसन्धान गरेको छ। अख्तियारको अनुसन्धानबाट होटलमा रामभक्तको सेयर आमा बालकुमारीले खरिद गरी सबै प्रमाणमा फेरबदल भएको कागजात दुलालले देखाए। अख्तियारले कागजात अनधिकृत रूपमा फेरबदल गरी सक्कल कागजात नोक्सान गरेको निक्र्योलसहित सच्याउन कम्पनी रिजस्ट्रार कार्यालयलाई निर्देशन दिएको छ। त्यसपछि कम्पनी रजिस्ट्रारले आमा बालकुमारीको मृत्युपछि उनको नामको सेयरसमेत कम्पनीको नाममा हुने भन्दै सेयर मिलानको लगत पेस गर्न निर्देशन दिएको थियो। तर यो मुद्दा सर्वोच्चमा पुगेर अहिलेसम्म अनिर्णयको बन्दी बनेको छ।"
अपराध महाशाखाका इन्स्पेक्टर ४० हजार घुससहित पक्राउ,काठमाडौं : अख्तियार दुरुपयोग अुनसन्धान आयोगले प्रहरीको महानगरिय अपराध महाशाखाका प्रहरी निरिक्षक जयनेपाल थापालाई ४० हजार घुससहित पक्राउ गरेको छ। पाटनबाट प्रहरी निरिक्षक थापालाई घुस लिदालिँदै पक्राउ गरेको अख्तिायरका प्रवक्ता प्रदीपकुमार कोइरालाले जानकारी दिए। वैदेशिक रोजागरीको प्रयोजनका लागि सेवाग्राहीसँग उनले घुस लिएका हुन्। अख्तियारले मंगलबार पनि काठमाडौंको नयाँ बानेश्वरबाट २० लाख रुपैयाँ घुससहित सडक डिभिजन कार्यालय प्युठानका प्रमुखसहिति इन्जिनियरलाई पक्राउ गरेको हो। सर्लाहीको प्रहरी चौकी त्रिभुवन नगरका प्रहरी नायव निरीक्षक राजेशकुमार सिंह र प्रहरी जवान मनोजकुमार यादवलाई ५० हजार घुससहित नियन्त्रणमा लिएको थियो। त्यस्तै सप्तरी महादेवा गाँउपालिका६ का वडासचिब नायव सुब्बा नबोनाथ मिश्रालाई २ लाख घुससहित पक्राउ गरिएको छ।
बलात्कार आरोपमा वडाध्यक्ष पक्राउ,सौरभ यादव सप्तरी एक महिलालाई बलात्कार गर्न खोजेको आरोपमा सप्तरीको शम्भुनाथ नगरपालिकाका वडाध्यक्ष पक्राउ परेका छन्। वडा१२ का वडाध्यक्ष लक्ष्मी साहलाई जिल्ला प्रहरीको टोलीले बुधबार बिहान पक्राउ गरेको हो। स्थानीय एक महिलाले आफुलाई जबरजस्ती करणीको प्रयास गरेको भन्दै साहविरुद्ध उजुरी दिएपछि उनलाई पक्राउ गरिएको जिल्ला प्रहरी कार्यालय सप्तरीका प्रहरी उपरीक्षक कृष्ण प्रसाइँले बताए। साहलाई आवश्यक अनुसन्धानका लागि जिल्ला प्रहरी कार्यालय राजविराजमा राखिएको छ।
"हात्तीको आक्रमणबाट एकको मृत्यु, ४ घाइते","महेन्द्रनगर : कञ्चनपुरको महाकाली नगरपालिका२ मा रहेको मायापुरी सामुदायिक वनमा जंगली हात्तीको आक्रमणबाट एक महिलाको मृत्यु भएको छ भने चार जना घाइते भएका छन्। जंगली हात्तीको आक्रमणबाट महाकाली नगरपालिका२ की ३८ वर्षीया वसन्ती भट्टको मृत्यु भएको हो। बुधबार बिहान घाँस काट्न जंगल गएका उनीहरुलार्इ जंगली हात्तीको बथानले आक्रमण गरेको हो। जिल्ला प्रहरी कार्यालय कञ्चनपुरका प्रवक्ता तथा प्रहरी नायव उपरीक्षक नरेन्द्र चन्दले हात्तीको आक्रमणबाट स्थानीय ललिता बोहरा, सुनिता विष्ट, उमा साउँद र शुशिला बम घाइते भएका छन्। जंगलमा हराइरहेका एक जनाको खोजीकार्य भइरहेको प्रहरीले जनाएको छ। प्रहरीका अनुसार घाइतेमध्य दुई जनाको अवस्था गम्भीर रहेको र उपचारका लागि भारतको खटिमा पठाइएको छ।"
थुनुवालाई छुटाउने भन्दै पैसा माग्ने पक्राउ,गुलरिया : प्रहरीले बिचौलियाको आरोपमा एक जनालाई पक्राउ गरेको छ। जिल्ला प्रहरी कार्यालयको टोलीले सुराकीको आधारमा बर्दियाको गुलरिया नगरपालिका१० कृष्णटोलका ३८ वर्षीय विनोद चौधरीलाई पक्राउ गरेको हो। प्रहरीको अनुसन्धानमा रहेका थुनुवालाई छुटाउन सेटिङ मिलाउने भन्दै थुनुवाका आफन्तसँग रकम माग गरेको थाहा पाएपछि चौधरीलाई नियन्त्रणमा लिइएको जिल्ला प्रहरी कार्यालय बर्दियाका प्रहरी उपरिक्षक राजेशनाथ बास्तोलाले बताए। चौधरीले अन्य ६ जना व्यक्तीहरुबाट मुद्दा मिलाइदिने भन्दै ४१ हजार रुपैयाँका दरले २ लाख ४६ हजार रुपैयाँ बुझेको पाइएको छ। एसपी बास्तोलाले भने अन्तिम एकजनासँग मुद्दा मिलाउने नाममा ४१ हजार रुपैयाँ माग गरेको र सो रकम भुक्तानी लिने तय भैरहेको अवस्थामा चौधरीलाई नियन्त्रणमा लिन सफल भएका हौं। पक्राउ परेका चौधरी उपर थपअनुसन्धान भइरहेको उनले जानकारी दिए।
स्कुल बसले किचेर २२ महिने बालकको मृत्यु,"विराटनगर : मोरङको बेलबारी नगरपालिका५ रामपुरमास्कुलको बसले किचेर २२ महिने बालकको मृत्यु भएको छ। विद्यार्थी बोकेर दक्षिणबाट उत्तरतर्फ जाँदै गरेको कसेनी मोडल इङ्लिस बोर्डिङ स्कुलको बसले बुधबार विहान यसराज साहको मृत्यु भएको हो। १ ख ३०४६ नम्बरको बसको पछाडिको भागले किच्दा बालको घटनास्थलमै मृत्यु भएको प्रहरीले जनाएको छ। मोरङ प्रहरीका प्रवक्ता डीएसपी राजकुमार खिँउजुका अनुसार मटियारीबाट विद्यार्थी बोकेर विद्यालयतिर जाँदै गरेको बसले बालकलाई किचेको हो। वडाध्यक्ष विश्वबन्धु बस्नेतका अनुसार यसराजलाई घरकै आँगनमा छाडेर आमा शिवकुमारी एलकेजीमा अध्ययनरत अर्को छोरो ५ वर्षका सोनु साहलाई विद्यालय पठाउन बसमा चढाउन आएकी थिइन्। बस घरै अगाडि रोकिएको थियो। आँगनमा खेलिरहेका नाबालक आमा र दाजुलाई पछ्याउँदै आएर बसको पछाडि छिरेर खेल्न थालेछन्, वडा अध्यक्ष बस्नेतले भने,नाबालक आएर बसमुनि छिरेको कोही कसैले पनि देखेनछन्। सोनु चढिसकेपछि विद्यालयतिर अगाडि बढेको बसले किचेर उनकै भाईको घटनास्थलमै मृत्यु भएको उनको भनाइ छ। बोर्डिङका प्रिसिन्सपल लोकबहादुर रोक्काले घटनापछि विद्यालयको पठनपाठन सुचारु गर्न नसकिएको बताए। ठूलो छोरालाई बोर्डिङ पठाउन आएकी आमालाई पछ्याउँदै आए पनि कसैले ख्याल नगर्दा घरै अगाडि बसले किचेर नाबालकको मृत्यु भएको उनको भनाई छ। नाबालकको शव पोस्टमार्टमका लागि उर्लाबारीको मंगलबारे अस्पतालमा लगिएको छ। बस र चालक बेलबारी नगरपालिका६ का ४५ वर्षे डम्बरबहादुर खड्कालाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ।"
खल्लाबासीलाई भारतकै भर,"महेन्द्रनगर : भीमदत्तनगरपालिका९ मा स्थानीय किनमेलका लागि भारतीय बजार पुग्छन्। जिल्लाकै दुर्गम क्षेत्र मानिने खल्ला, टुँडिखेल र मसेट्टीका नागरिक दैनिक उपभोग्य वस्तु खरिदका लागि भारतीय बजारकै भरमा छन्। यस क्षेत्रमा बसोबास गर्ने सबै नागरिक विपन्न छन्। सडक सञ्जाल नहुँदा नेपाली बजार आउनेको साटो उनीहरू भारतीय बजार जान्छन्। यस ठाउँमा न गुणस्तरीय विद्यालय छन् न समयमै उपचार गर्ने अस्पताल नै। बिजुली त उनीहरू सीमा पारी बलेका बत्तीको उज्यालो हेर्दै चित्त बुझाउँछन्। आधारभूत तहको एउटा मात्रै विद्यालय छ। नेपाल टेलिकमको नेटवर्कको पहुँच नभएका कारण यहाँ नागरिक भारतीय सिमकार्ड नै प्रयोग गर्छन्। दिउँसो गाउँ नै सुनसान हुन्छ, सबै मजदुरी गर्न भारतीय बजार टनकपुर वा महाकालीको बगरमा बालुवा छान्न जान्छौं, स्थानीय पदम सार्कीले भने, हाम्रो त नेपाली नागरिकता मात्रै हो, सुविधा केही छैन। स्थानीय महिलाहरू महाकाली नदीको बगरमा बालुवागिट्टी छान्नमा व्यस्त हुन्छन्। पुरुष सबै मदुरीका लागि भारत जाने गर्छन्। २०७० सालमा महाकाली नदीमा आएको बाढीले जमीन बगर बनाएपछि यहाँका नागरिकलाई दुइ छाकको खाना जोहो गर्न पनि मुस्किल छ। थोरै उब्जनी हुने खेत थियो, त्यो पनि सबै बाढीले बगायो, अर्की स्थानीय विमला महताले भनिन्, मजदुरी गर्न कहिले टनकपुर त कहिले महाकालीको बगर रोज्नुपर्छ। हिउँदको समयमा यहाँका सयौं स्थानीय महकालीको बगरमा गिट्टीबालुवा छानेर जीवीकोपार्जन गर्दै आएका छन्। अरु बेला सीमावर्ती सहर टनकपुरमा मजदुरीको लागि जान्छन्। खाद्यान्नदेखि लत्ताकपडा सबै भारतबाटै ल्याउँछौं, महताले थपिन्, ब्रह्मदेव जान पनि बाटो थिएन, दुई घण्टा जंगलको बाटो हिड्नुपथ्र्यो, एक्लै जान डर लाग्थ्यो। भएको थोरै खेतबारी पनि सिँचाई नहुँदा बाझै रहेको उनको भनाइ छ। स्थानीय तहको निर्वाचनपछि भीमदत्त नगरपालिकाले यहाँसम्म पुग्ने बाटो खोली दिएपछि थोरै भए पनि सहजता भएको स्थानीयको भनाइ छ। तर सार्वजनिक सवारी भने सञ्चालनमा छैनन्। नेपाली बजार ब्रम्हदेव पुग्न पनि घण्टौं पैदल हिँड्नुपर्छ। बस्तीमा मावि स्तरको विद्यालय नहुँदा यहाँका विद्यार्थीहरू दैनिक ६ किलोमिटर हिडेर ब्रह्मदेव विद्यालय पुग्ने गरेका छन्। विद्यालय टाढा हुँदा अधिकांशले आधारभूत तहबाटै माथिको शिक्षा लिन पाउँदैनन्। नजिकै शिक्षा लिने ठाउँ नभएको र खर्च जुटाउन मजदुरीको विकल्प नभएपछि आठ कक्षा पढेपछि नै रोजगारीका लागि कालापहाड हान्छिन्। भीमदत्त नगरपालिका९ का वडाध्यक्ष राम नाथले खल्लामसेट्टीमा पूर्वाधार विकासँगै सवारी साधनको पहुँच बनाउन पहल भइरहेको बताए। उनले खल्लासम्म कच्ची सडक विस्तार गरिसकेको बताउँदै थप सडक विस्तारका लागि नगरपालिकाबाट डोजर ल्याएर केही दिनभित्रै काम सुरु गर्ने बताए। खल्लामसेटी र टुडीखेलमा दुई सय ७० परिवारको बसोबास छ।"
"हात्तीको आक्रमणबाट दुईको मृत्यु, चार घाइते","महेन्द्रनगर : जंगली हात्तीको आक्रमणबाट बुधबार कञ्चनपुरको दोधारा चादँनीमा दुई जनाको मृत्यु भएको छ। जंगलमा घाँस काट्न गएको बेला हात्तीले आक्रमण गर्दा कञ्चनपुरको माहाकाली नगरपालिका२ का ३८ वर्षीया वसन्ती भट्ट र ५० वर्षीया भुरी बोहरा रहेको जिल्ला प्रहरी कार्यालय कञ्चनपुरका प्रवक्ता प्रहरी नायव उपरीक्षक नरेन्द्र चन्दले जानकारी दिए। जंगलमा घाँस काट्दै गर्दा एक्कासी हात्तीको बथानले आक्रमण गर्दा दुई महिलाको मृत्यु र चार महिला घाइते भएका छन्। घाइते हुनेमा माहाकाली नगरपालिका२ कै ललिता बोहरा, सुनिता विष्ट, उमा साउद र सुशीला बम रहेको प्रवक्ता चन्दले बताए। घाइते दुई जनाको भारतको खटिमा र एकजनाको महाकाली अस्पतालमा उपचार भइराखेको छ। अर्का एक जनालाई महाकाली अस्पतालमा उपचार हुन नसकेपछि कोहलपुर रिफर गरिएको छ। पछिल्लो केही महिना यता कञ्चनपुरमा हात्तीको आतंक बढेको छ। केही महिना अघि कञ्चनपुरको शुक्लाफाँटा नगरपालिका१ मा पनि जंगली हात्तीको आक्रमणबाट एक वृद्धले ज्यान गुमाएका थिए। हात्तीकै आक्रमणबाट कञ्चनपुरको बेदकोट नगरपालिकाकी एक महिला पनि घाइते भएकी थिइन्।"
पार्कमा डम्पिङ साइट !,"भक्तपुर : धार्मिक स्थल नीलबाराही मन्दिर परिसरमा इको पार्क भन्दै डम्पिङ साइट बनाउन लागेपछि मध्यपुर थिमि नगरपालिका९ टिगनीका बासिन्दा विरोधमा उत्रिएका छन्। मध्यपुर थिमि नगरपालिकाले सुरुमा नीलबाराही मन्दिर परिसरमा इको पार्क बनाउने योजना अघि सारेको थियो। रोटरी क्लब अफ मध्यपुरमार्फत जापानको रोटरी क्लब अफ फुकुवका साउथ इस्टले उक्त पार्क बनाउन आर्थिक तथा प्राविधिक सहयोग गरेको छ। सुरुमा इको पार्क बन्ने भएपछि खुसी भएका स्थानीय अहिले डम्पिङ साइट बनाउन थालेपछि विरोधमा उत्रिएका हुन्। मध्यपुर थिमि नपाले जापानस्थित रोटरी क्लबको एक करोड आठ लाख र आफ्नो एक करोड लागतमा करिब पाँच टन क्षमताको डम्पिङ साइट बनाउन लागेको हो। उक्त साइट निर्माणसम्बन्धी मंगलबार भक्तपुर नपा३ बाराहीस्थानस्थित होटल हेरिटेजमा छलफल कार्यक्रमसमेत गरिएको थियो। नपाले निर्वाचित जनप्रतिनिधि, पूर्वजनप्रतिनिधि र नपाका प्रवुद्ध व्यक्तिहरूको उपस्थितिमा उक्त योजनाबारे छलफल चलिरहेकै बेला होटल बाहिर स्थानीयले विरोध प्रदर्शन गरे। उनीहरूले नीलबाराही क्षेत्रको वन तथा वातावरणलाई प्रभाव पार्ने गरी डम्पिङ साइट बनाउन नदिने चेतावनी दिए। मध्यपुर थिमि नपाले डम्पिङ साइट बनाउन लागेको क्षेत्र काठमाडौं उपत्यकावासीले खानेपानी प्रयोग गर्दै आएको मुहान क्षेत्रसमेत हो। उक्त योजना निर्माण गर्ने क्षेत्रबाट करिब २० मिटरको दूरीमा काठमाडौं उपत्यका खानेपानी लिमिटेडका इनार छन्। त्यस्तै एकसय मिटर दूरीमा खानेपानी प्रशोधन केन्द्र छ। नीलबाराही क्षेत्रमा फोहर व्यवस्थापन गर्दा त्यसले उपत्यकावासीले उपभोग गर्दै आएको खानेपानी नै दूषित हुनसक्ने स्थानीय सानुकाजी राजवाहकले जानकारी दिए। डम्पिङ साइट निर्माण गर्ने प्रसंग उठेदेखि स्थानीयले विरोध गर्दागर्दै पनि नपाले जबरजस्ती योजना लाद्न खोजिरहेको अर्का स्थानीय विष्णु खड्काले गुनासो गरे। उनले स्थानीयको सहमतिबिना नीलबाराही मन्दिर परिसरमा डम्पिङ साइट बनाउन नदिने जिकिर गरे। त्यस्तै नीलबाराही सामुदायिक वन उपभोक्ता समितिका अध्यक्ष नीलबबहादुर खड्काले समितिलाई जानकारी नै नदिई नपाले वन क्षेत्रमा डम्पिङ साइट बनाउन लागेको भन्दै आपत्ति जनाए। सरकारले घोषणा गरेको एकसय पर्यटकीय गन्तव्यमा नीलबाराही मन्दिर परिसरलाई पनि समेटेको छ। सिसडोलजस्तै हुँदैन : प्रमुख श्रेष्ठ नगर प्रमुख मदनसुन्दर श्रेष्ठले भने नीलबाराही मन्दिर क्षेत्रमा समस्याको रुपमा रहेको भूक्षय नियन्त्रण गर्दै इको पार्क बनाउन सुरुमा फोहरलाई व्यवस्थापन गरिने स्पष्ट पारे। फोहरलाई माटोले पुरेर उक्सेको ठाउँमा इको पार्क बनाउने हो, उनले भने, यहाँ नुवाकोटको सिसडोलमा जस्तो अव्यवस्थित रूपमा फोहर फालिँदैन। उनले स्थानीयको सहमतिमै डम्पिङ साइटपछि इको पार्क बनाइने बताए। स्थानीयको विरोध भएकै कारण अहिल्यै योजना स्थगित नगरिने उनले सुनाए। जापानस्थित रोटरी क्लवले उक्त योजना कार्यान्वयनको लागि छिटोभन्दा छिटो नगरपालिकासँग सम्झौता गर्न चाहिरहेको छ। उसले आउँदो फेब्रुअरीदेखि काम थाल्न सहज हुने बताउँदै आएको छ। सहयोगी संस्थाले सम्झौताको लागि दबाब दिएपछि नगरका बुद्धिजीवी, जनप्रतिनिधि तथा पूर्वजनप्रतिनिधिहरुको सहमति लिन मंगलबार नगर प्रमुख श्रेष्ठले छलफल कार्यक्रम राखेका थिए। योजना नलाद्न सुझाव कार्यक्रमका सहभागीले स्थानीयको सहमतिविना योजना अघि नबढाउन नगर प्रमुख श्रेष्ठलाई सुझाव दिए। स्थानीय समुदायको विरोधका बीच योजना अघि बढाइए कुनै हालतमा कार्यान्वयन नहुने उनीहरूको जोड थियो। छलफलमा सहभागी प्रदेश ३ सांसद राजेन्द्रमान श्रेष्ठले पनि जनताको सहमतिविना जबरजस्ती योजना लाद्न पाइने बताए। त्यस्तै दलका प्रतिनिधिहरु सत्तारुढ नेकपाका जिल्ला अध्यक्ष बचन देउजा, कांग्रेसका पूर्वजिल्ला सभापति गणेशमान चक्रधर, नेमकिपाका पूर्वजिल्ला अध्यक्ष रमेश थापा श्रेष्ठ, कांग्रेस मध्यपुर थिमि नगर सभापति सुरेन्द्र श्रेष्ठलगायतले नीलबाराही मन्दिर क्षेत्रको संरक्षणको लागि योजना उपयुक्त भए पनि स्थानीयको विरोधलाई सम्बोधन नगरी कार्यान्वयन नगर्न सचेत गरे।"
पशु मृत्यु सिफारिस दस्तुर १२ सय,"नवलपुर : पूर्वी नवलपरासीको कावासोती नगरपालिकाले पशु मृत्यु सिफारिस गरेबापत १ हजार दुई सय रुपैयाँ दस्तुर लिएको छ । पशु बिमा रकम दाबीका लागि सिफारिस लिन पुग्ने किसानसँग नगरपालिकाले सो दस्तुर लिएको हो। किसानहरुलाई प्रोत्साहन गर्नुको सट्टा सिफारिसका नाउँमा चर्को रकम लिएको भन्दै नगरपालिकाको आलोचना हुन थालेको छ । कावासोती नगरपालिका१४ की किसान संगिता तिमिल्सिनाले वडा कार्यालयमा गोठमा मरेको भैंसीको सिफारिस लिन पुग्दा दस्तुरबापत उक्त रकम दिएको बताइक्न् । तिमिल्सिनाले बुटवलस्थित एक इन्स्योरेन्स कम्पनीमा ९० हजार मूल्य राखेर भैंसीको बीमा गरेकी थिइन्। घरमा पालेको भैंसी अकस्मात मर्यो । त्यसबापतको बिमा रकम लिन सिफारिस आवश्यक परेर नगरपालिका जाँदा १ हजार दुई सय तिर्नु पर्यो', तिमिल्सिनाले भनिन् । किसानहरुलाई प्रोत्साहन गर्नुको सट्टा सिफारिसका नाउँमा मार पर्ने गरी रकम लिन नहुने उनले बताइन् । वडाअध्यक्ष जीतबहादुर महतोले नगरपालिकाको निर्णयअनुसार उक्त रकम लिइएको बताए । 'मुचुल्काबापत १ हजार र सिफारिसबापत २ सय गरी १ हजार दुई सय लिइएको हो', उनले भने । नगरपालिकाको सभाले पास गरी निकालेको निलो किताबमा मुचुल्काबापत १ हजार र सिफारिसबापत २ सय तोकिएको छ । प्रकृति भने उल्लेख छैन ।'प्रकृति उल्लेख गर्नुपर्ने हो । त्यसो नहुँदा किसानहरु मर्कामा परेको गुनासो आएको छ । किसानहरुका बारेमा छलफल गर्छौ', उपप्रमुख प्रेमशंकर मर्दनीयाले भने ।"
पशुपतिमा राख्न भारतबाट ल्याइएका मूर्ति मूलभट्टको निवासमा !,"काठमाडौं : विश्व सम्पदामा सूचीकृत पशुपतिमा क्षेत्रमा राख्न भन्दै भारतबाट ल्याइएका तीनवटा मूर्ति यतिकै थन्किएका छन्। उच्चस्तरीय पहलमा भारतको गोवर्धनमठबाट ल्याइएका जगन्नाथका मूर्तिहरु प्रतिस्थापन नभएपछि मुलभट्टको निवासमा थन्किएका हुन्। भारतबाट आएका तीनवटा मूर्ति कुनै पनि हालतमा पशुपति क्षेत्रभित्र प्रतिस्थापना गर्न नसकिने पशुपति विकास कोषका सदस्य सचिव डाप्रदीप ढकालले बताए। 'भारतका मूर्तिलाई पशुपति क्षेत्रमा प्रतिस्थापनको लागि हामीलाई अनौपचारिक प्रस्ताव आएको थियो तर हामीले यो प्रस्तावलाई स्वीकार गरेनौं, यस्तो काम गरेपछि विवाद हुन्छ भन्यौं', उनले भने,'हामीले ती मूर्तिलाई यहाँ राख्न नदिएपछि यो विषय यतिकै टुंगियो।' स्रोतका अनुसार ती मूर्ति प्रतिप्रतिस्थापनका लागि कोषले अस्वीकार गरेपछि दूतावासमार्फत कुटनीतिक तथा राजनीतिक तहबाट समेत दबाबयुक्त आग्रह गरिएको छ। पशुपतिमा तस्बिर विवाद पछिल्लो समय पशुपतिमको तस्बिर विवाद पनि उत्कर्षमा पुगेको छ। मन्दिरभित्र गर्भगृहमा रहेको मुख्य शिवलिङ्गको तस्बिर सामाजिक सञ्जाल ह्वाट्सएपमा सार्वजनिक गरेपछि विवाद सुरु भएको हो। पशुपति क्षेत्र विकास कोषको नीतिमा मन्दिर परिसरभित्र तस्बिर खिच्न नपाइने व्यवस्था गरिएको छ। तर, पशुपतिकै मुख्य शिवलिङ्ग सार्वजनिक भएपछि तनाव उत्पन्न भएको छ। शिवलिङ्गको तस्बिर सार्वजनिक गरिएको उक्त ह्वाट्सएप समूह पशुपति विकास कोषकै नवनियुक्त सदस्य अर्जुनप्रसाद बास्तोलाको नामबाट खुलेको थाहा भएपछि विवादले थप जटिल मोड लिएको छ। सदस्य बास्तोलाले भने आफूमाथि लागेको आरोपको खण्डन गरेका छन्। साता 'पशुपति सन्त सम्मेलन"" नामक एउटा ह्वाट्सएप समूहमा पशुपतिनाथको मुख्य शिवलिङ्गको तस्बिर पठाइपछि विवाद सुरु भएको थियो। उक्त समूहमा पशुपतिनाथ मन्दिर र धार्मिक सङ्घसंस्थामा आबद्ध व्यक्तिहरू रहेका छन्। त्यो तस्बिर उक्त समूहमा रहेका व्यक्तिहरूले देखेपछि कतिपयले निषेधित क्षेत्रभित्र तस्बिर खिचेर गुह्य साधना गरिने स्थलको अनादर गरेको भन्दै आपत्ति जनाएका थिए।"
अन्नपूर्णकर्मी पौडेललाई अन्तर्राष्ट्रिय अवार्ड,काठमाडौं : अन्नपूर्णकर्मी पवन पौडेलले अन्तराष्ट्रिय अवार्ड पाएका छन्। नेदरल्यान्डको राजधानी एम्स्टर्डममा सम्पन्न विश्व युवा सम्मेलनमा पौडेलले उत्कृष्ट अवार्ड पाएका हुन्। श्रृजनशिल युवा मञ्चका अध्यक्षसमेत रहेका पौडेलले कार्यक्रममा दिएको विचार र मिडिया सामग्रीका आधारमा उत्कृष्ट अवार्ड दिइएको सम्मेलनको आयोजक युथ टाइमको जुरी समितिकी संयोजक युलिया गतस्ताइनले अवार्ड समारोहमा घोषणा गरेकी हुन्। उनलाई अवार्डका साथमा आगामी सम्मेलनमा सहभागिताको अवसर मिलेको छ। विश्वभरका ३५ देशका ६५ सहभागि मध्ये उत्कृष्ट सहभागी सम्मेलन ६ दिनसम्म चलेको थियो। सम्मेलनमा परिवर्तित समयमा समानुपातिक विकास र उन्नत आधुनिक प्रविधिको बारेमा चर्चा भएको थियो।
सुन्तला टिप्ने चटारो (फोटोफिचर),"बेनी : म्याग्दीका कृषक यतिखेर सुन्तला टिप्ने र बजार पठाउने चटारोमा छन्। सुन्तला व्यापारी गाडीसहित कृषकका बगैंचामै पुगेका छन्। खाद्य बालीको विकल्पमा सुन्तला खेती गरी राम्रो आम्दानी गर्न सफल भएको बेनी नगरपालिका४ बास्कुनाका कृषक तिलक गुरुङ बताउँछन्। उनका अनुसार यो वर्ष बास्कुना र सुर्केमेलामा करिब चालीस लाखको सुन्तला निकासी हुँदैछ। दुई सय बोटमा सुन्तला फलाएका गुरुङले पाँच लाखमा ठेक्का दिएका छन्। परम्परागत रूपमा धान, मकै, कोदो, गहुँ खेतीको विकल्पमा गाउँभरि सुन्तलाका बिरुवा लगाएका छन्। बास्कुनाका १९ र सुर्केमेलाका ५ घरका कृषकले व्यवसायिक सुन्तला खेती गरेका छन्। गाउँका सबै खेतबारीमा सुन्तलाका बिरुवा लगाएका छन्। पूर्व फर्किएको भिरालो पाखोमा हाँगा नुगाउने गरी लटरम्म फलेका सुन्तला पाकेर पहेलै भएको छ। एउटा घरकाले एक सयदेखि सात सय बोटसम्म सुन्तला लगाएका छन्। सुर्केमेलाका रोशन क्षेत्रीले सडक र यातायात सुविधा भएकाले सुन्तलाको बजारीकरणमा सजिलो भएको बताए। १५० बोटमा सुन्तला फलाएका क्षेत्रीले बुधबार मात्र डेढ लाख मूल्य बराबरको करिब ३ हजार किलो सुन्तला काठमाडौँ पठाए। सुन्तला खेती गरेपछि घरखर्च चलाउन र छोराछोरी पढाउन विदेश जानु नपरेको स्थानीय दलप्रसाद घर्तीले बताए। दानाको आकार र गुणस्तर अनुसार ग्रेडिङ गरेर प्रतिकिलो ५० देखि ६० रुपैयाँका दरले सुन्तला खरिद गरेको नवरपरासीका व्यापारी हरि तामाङले बताउँछन्। केही ठाउँमा दाना झर्ने र बोट सुक्ने समस्या देखिए पनि यसपाली म्याग्दीमा सुन्तला उत्पादन बढेको सुन्तला जोन सञ्चालक समितिका अध्यक्ष खिम पुनले जानकारी दिए। म्याग्दीको सात सय हेक्टर क्षेत्रफलमा सुन्तला खेती गरिएको छ। वार्षिक सात करोड रुपैयाँ बराबरको दुई हजार पाँच सय मेट्रिकटन सुन्तला उत्पादन हुने कृषि ज्ञान केन्द्रले जानकारी दियो। सिंचाई र रोगकिराको व्यवस्थापन म्याग्दीको सुन्तला खेतीमा देखिएको मुख्य चुनौति हो। सुन्तला खेती प्रर्वद्धन गर्न म्याग्दीमा प्रधानमन्त्री कृषि आधुनिकीकरण परियोजनामार्फत सुन्तला जोन स्थापना भएको छ। म्याग्दी, पर्वत र बागलुङका ८ स्थानीय तहका ५२ वडालाई समेटेको जोन मार्फत कृषकहरुलाई सुन्तला खेतीमा सहयोग गरिएको परियोजनाका वरिष्ठ कृषि अधिकृत सूर्य बरालले बताए।"
मार्मामा पहिलो पटक जीप पुग्दा स्थानीयमा खुशियाली,दार्चुला : जिल्लाको मार्मा गाउँपालिका१ मा जीप पुग्दा स्थानीयमा खुशी छाएको छ। मंगलबार मार्मा गाउँपालिका१ जुडे भन्ने स्थानमा पहिलो पटक म १ ज २१८ नम्बरको सुपर चमेलीया यातायातको जीप पुग्दा र्मामाका स्थानीयमा खुशी छाएको हो। जीप चालक दिलेन्द्र सिह धामीलाई स्थानीयहरुले जुडेमा भव्य स्वागत गरेका छन्। मार्मा गाउँपालिका१ का वडा सचिव गौर सिंह महराले जीप चालकलाई फुलमाला अबिर लगाएर स्वागत गरेका हुन्। मार्मा गाउँपालिकाको सेलबिसामा यसअघि जीप सञ्चालनमा आएको थियो। नियमित जीप सञ्चालन भए त्यहाँका स्थानीयहरुलाई आवत जावत गर्न सहज हुने मार्माका स्थानीय मदन धामीले बताए। उनले भने नातीका पालामा पनि सडक सञ्जालमा जोडिन्छ कि जोडिदैन भन्ने सोच थियो झन्डै दैला अगाडी जीप आएको देख्दा हाम्रा पनि दुःखका दिन गएकी जस्तो भएको छ। बिहान सबैरै घरायसी समानको लागी गोकुलेश्वर बजार जानुपथ्र्यो घर फर्किँदा अबेर हुन्थ्यो सामान ओसारपसार गर्न निकै झमेला हुने गरेकोमा मंगलबारदेखि मार्माका स्थानीयका दुःखका दिन गएको मार्माका अर्का स्थानीय पुष्कर ठगुन्नाले बताए।
अक्षयकोषका लागि करोड संकलन अभियान,"शिखर जंग श्रेष्ठ । सोलुखुम्बु : शैक्षिक सुधारको लक्ष्य राखेर सोलुखुम्बुको एक विद्यालयले एक करोडको अक्षयकोष स्थापना गर्ने अभियान शुरु गरेको छ। मंगलबार सोलुदुधकुण्ड नगरपालिका७ गार्मास्थित गार्मा माध्यामिक विद्यालयले खेल सप्ताहको शुभारम्भसँगै एक करोडको अक्षयकोष स्थापना गर्ने लक्ष्यसहित अभियान शुरु गरेको हो। अक्षयकोष स्थापना अभियानमा विद्यालयका भुतपुर्व विद्यार्थी तथा मिन्दुपाके गुम्बाका अध्यक्ष ङवाङ शेर्पाले एक लाख एक हजार १२५ रुपैयाँ नगद विद्यालयलाई हस्तान्तरण गरि सहयोगको शुरुवात गरेका छन् मंगलबारनै गोम्बु शेर्पाबाट पाँच हजार एक सय रुपैयाँ सहयोग प्राप्त भएको विद्यालय प्रशासनले जनाएको छ। विद्यालय व्यवस्थापन समितिका अध्यक्ष सोनामग्याल्जेन शेर्पाले भने, विद्यालयको दिगो स्रोत व्यवस्थापनका लागि अक्षयकोषको अवधारणा अघि सारेका हौँ। मेरो तिन बर्षे कार्यकालमा एक करोडको अक्षयकोष स्थापना गरिछाड्नेछु। विद्यालयका प्रध्यानाध्यापक विनोदसिं तामाङले भने, अभियानले पुर्णता पाउनेमा विश्वस्त छु। करोडको अक्षयकोष स्थापना गर्न सके विद्यालय सञ्चालनमा कुनै बाधा आउँदैन्।' विद्यालयमा ४१६ विद्यार्थी अध्ययनरत छन्।"
पाँच विश्वविद्यालयमा उपकुलपति सिफारिस,"काठमाडौं : उपकुलपति रिक्त ५ वटा विश्वविद्यालयमा नयाँ नियुक्तिका लागि नाम सिफारिस गरिएको छ। विश्वविद्यालयका सहकुलपतिसमेत रहेका शिक्षा विज्ञान तथा प्रविधिमन्त्री गिरिराजमणि पोखरेल नेतृत्वको सर्च कमिटीले केही दिनअघि प्रधानमन्त्रीलाई नाम सिफारिस गरेको हो। तर मन्त्रालयले सिफारिस गरिएका व्यक्तिको नाम सार्वजनिक गरेको छैन। उपकुलपति रिक्त ६ वटा विश्वविद्यालयमध्ये एउटामा भने सिफारिस गरिएको छैन। स्रोतका अनुसार सुदूरपश्चिमाञ्चल विश्वविद्यालयमा रमेश भट्टराई, भारती चन्द र पूर्णबहादुर चन्दको नाम सिफारिस गरिएको छ। भट्टराई त्रिभुवन विश्वविद्यालय नेपाली विषयका प्राध्यापक हुन्। भारती सुदूरपश्चिमाञ्चल विश्वविद्यालयमै प्राध्यापनरत छिन्। चन्द सोही विश्वविद्यालयमा निमित्त उपकुलपति छन्। तीनै जना नेकपा निकट मानिन्छन्। मध्यपश्चिमाञ्चल विश्वविद्यालयमा जनार्दन लामिछाने, केशरसिंह राना र नन्दकुमार सिंहलाई सिफारिस गरिएको छ। लामिछाने काठमाडौं विश्वविद्यालयमा पढाउँछन्। राना जुलोजीका प्राध्यापक हुन्। सिंह त्रिविमा प्राध्यापनरत छन्। नेपाल संस्कृत विश्वविद्यालयमा यादवप्रकाश लामिछानेको विषयमा छलफल भइरहेको छ। उनी तत्कालीन एमाले निकट प्राध्यापक संगठनका अध्यक्ष हुन्। तर लामिछाने त्यहाँ जान इच्छुक नभएकाले उनको नाम पोखरा विश्वविद्यालयमा पनि सिफारिस गरिएको छ। लामिछाने नेपाल संस्कृतको उपकुलपति हुन इच्छुक भएमा पोखरामा अन्यलाई नै उपकुलपति बनाउने सरकारको तयारी छ। पोखरा विश्वविद्यालयका लागि लामिछानेसहित केशरजंग बराल र देवराज अधिकारीको नाम सिफारिस गरिएको छ। बराल सोही विश्वविद्यालयमा २०६४ देखि २०६८ सम्म उपकुलपति थिए। अधिकारी विश्वविद्यालय अनुदान आयोगमा सदस्यसचिव छन्। कृषि तथा वनविज्ञान विश्वविद्यालयमा शारदा थपलिया, पुण्य रेग्मी र विष्णुहरि पण्डितको नाम सिफारिस गरिएको छ। थपलिया तत्कालीन उपकुलपति ईश्वरी ढकालको पदावधि सकिएपछि सोही विश्वविद्यालयको उपकुलपतिको जिम्मेवारीमा छिन्। रेग्मी कर्णाली प्रदेश योजना आयोगका उपाध्यक्ष हुन्। पण्डित फरेस्ट्रीका प्राध्यापक हुन्। उनी कलेज सञ्चालक पनि हुन्। पूर्वाञ्चल विश्वविद्यालयमा भने सम्भावित व्यक्तिबारे छलफल भए पनि कसैको पनि नाम सिफारिस गरिएको छैन। विश्वविद्यालयमा मंसिर २७ गते दीक्षान्त समारोह छ। दीक्षान्त सकिएपछि नयाँ उपकुलपतिबारे छलफल गरिने शिक्षा मन्त्रालयको तयारी छ। विश्वविद्यालयको निमित्त उपकुलपतिमा बिजु थपलिया छिन्। सिफारिस गरिएका व्यक्तिमध्येबाट एक जनालाई प्रधानमन्त्री केपी शर्मा ओलीले उपकुलपतिमा नियुक्त गर्नेछन्। प्रधानमन्त्री सबै विश्वविद्यालयका कुलपति हुने कानुनी व्यवस्था छ। तर सिफारिस गरिएकामध्ये पनि पार्टीभित्र ओली र अर्का अध्यक्ष प्रचण्डबीच भागबन्डा मिलाउनुपर्ने भएकाले उपकुलपति नियुक्तिका लागि केही दिन लाग्ने शिक्षा मन्त्रालय स्रोतले जनाएको छ। सिफारिस गरिएका व्यक्तिले पनि आफैंलाई उपकुलपति बनाउन अनुरोध गर्दै पार्टी अध्यक्षसँगको भेटघाट गरिरहेका छन्। सोमबार पार्टी अध्यक्ष पुष्पकमल दाहाललाई पूर्वमाओवादी निकट प्राध्यापकले भेटेका थिए। तर उपकुलपति नियुक्त गर्नुअघि नेपाली कांग्रेससँग पनि छलफल गर्ने तयारी दाहाल र ओलीले गरेका छन्।"

शीर्षक,विवरण
जापान रोजगारी : विकल्प प्रशिक्षार्थी कामदार,"काठमाडौं : नेपालले गत वर्ष चैत ११ मा जापानसँग विशिष्टीकृत सीप भएका कामदार आपूर्ति गर्ने सम्झौता गरेयता अहिलेसम्म कुनै पनि नेपालीले जापानमा रोजगारीको अवसर पाएका छैनन्। केही समयअघि जापान फाउन्डेसनमार्फत लिइएको भाषा र नर्सिङ (केयरगिभर) सम्बन्धी सीप परीक्षामा निराशाजनक प्रतिफलले सरकारको असन्तुष्टिको पारो अझै बढेको छ। केही समयअघि पूर्व श्रममन्त्री गोकर्ण विष्टले असन्तुष्टि जनाएको सम्बन्धमा नेपालका लागि जापानी राजदूत मासामिची साइगोले अनौपचारिक छलफलका क्रममा बताउने गरेका छन्। दक्षिण कोरियामा श्रमिक आपूर्ति गरेजस्तै नेपालले पनि द्विपक्षीय सरकारी तहमा जापानसँग श्रमिक आपूर्तिको कोटा खोजेको छ जुन यथार्थमा सम्भव छैन। जापानले सुरुमा ९ देशबाट १४ किसिमका काममा दक्ष कामदार लिने भएको थियो। अहिले बंगलादेश र श्रीलंका पनि त्यसमा थपिएका छन्। थप दुई देशसँग पनि सीपयुक्त कामदार आपूर्ति सम्झौता भइसकेको छ। यसले नेपालजस्ता मुलुकका लागि अझै प्रतिस्पर्धा थपिएको छ। अप्रिलदेखि सुरु भएको यो स्पेसिफाइड स्किल्ड वर्कर (एसएसडब्लू) भीसामा जापानले पाँच वर्षमा ३ लाख ४० हजार कामदार लिने बताएको छ। त्यीमध्ये ५० हजार जति पहिलो वर्ष लिने योजना छ। एसएसडब्लू भीसामा कामदार लैजान थालेदेखि ८ महिनाको अवधिमा कुल एक हजार मानिस मात्र यो भीसामा जापान भित्रिएको जापान अद्यागमनको तथ्यांक छ। अहिलेसम्म एसएसडब्लू भीसामा जापान गएका कामदारको संख्या हेर्दा नेपालका लागि यो स्किम उत्साहजनक देखिँदैन। जापानमै तीन वर्ष प्रशिक्षार्थी कामदारका रूपमा बिताएका सम्बन्धित देशका नागरिकलाई एसएसडब्लू भिसामा परिवर्तन गर्ने अवसर दिइएको छ। यसका लागि विभिन्न देशबाट जापानमा बसोबास गरिरहेकालाई भाषा र सीप परीक्षाको अवसर जापानभित्रै पनि उपलब्ध गराइएको छ। प्रशिक्षार्थी कामदारको भिसा एसएसडब्लू भिसामा परिवर्तन गरिदिँदा उक्त व्यक्ति कम्पनीप्रति बफादार हुन्छ। सीधै एसएसडब्लू भिसामै काम गर्नका लागि जापान जाने कामदारलाई कम्पनी परिवर्तन गर्ने अधिकार पनि छ। जसले गर्दा कम्पनीको रोजाइ पनि त्यही रहेका सम्बन्धित देशका प्रशिक्षार्थी कामदारको भिसा परिवर्तन गर्नेतर्फ नै छ। जापानले नेपालीलाई समेत रोजगारीको अवसर खुला गरेपछि गत वैशाखमा जापानका पूर्वसांसद कोमियामा योसिहारू नेपाल आएका थिए। उनले एउटा फाउन्डेसन सञ्चालन गर्छन्। त्यसले बाह्य मुलुकका विद्यार्थीलाई छात्रवृत्तिसमेत उपलब्ध गराउँदै आएको छ। उनकाअनुसार छात्रवृत्ति पाउनेमा जापानमा अध्ययनरत दुई सय जति नेपाली विद्यार्थी पनि छन्। कोमियामाले अध्यक्षता गर्ने फाउन्डेसनलाई डोनेसन (अनुदान) दिनेमध्येको एउटा कम्पनी आउट सोर्सिङ इंक पनि हो। आउटसोर्सिङ इंकसँगको सम्बन्धकै कारण कोमिमियाले श्रम र परराष्ट्र मन्त्रालयका अधिकारीसँगको भेटमा प्रस्ताव राखे आउट सोर्सिङ इंकको चीन, भियतनाममा काम गरिरहेका शाखा नेपालमा पनि विस्तार गर्ने र तिनैमार्फत जापानी कम्पनीसँग सम्पर्क गरी प्रशिक्षार्थी कामदार आपूर्ति गर्ने। यस्ता प्रशिक्षार्थी कामदारको भिसालाई तीन वर्षपछि एसएसडब्लू भिसामा रुपान्तरण गर्न सकिन्थ्यो। सरकारले उनको प्रस्तावलाई सकारात्मक रूपमा लियो तर यसलाई अघि बढाएन, केही दिनअघि पुनः नेपाल आएका उनले भने, जापानको मापदण्डभित्र पर्ने विशिष्टीकृत सीप भएका लाखौं कामदार पठाउन भियतनाम, चीन, फिलिपिन्सलगायत देश तछाडमछाडमा छन्। जापानकै राम्रा कम्पनी पनि भियतनाम, चीनबाट कामदार लिन खोज्छन्। ठूलो संख्यामा आप्रवासी कामदार लिन सक्ने राम्रा कम्पनीको रोजाइमा नेपाल देखिँदैन। जसका कारण अत्यन्त थोरै नेपालीले मात्र रोजगारीको अवसर पाउने उनको बुझाइ छ। पहिले जापानमा धेरै चिनियाँ प्रशिक्षार्थी कामदार थिए। अहिले भियतनामी र चिनियाँ बराबरी जस्तो छन्, उनले सुनाए, किनकी भियतनामले प्रशिक्षार्थी कामदार पठाउन चीनबाट काम गरिरहेका कम्पनीलाई भियतनाम भित्र्यायो। सुरुमा चिनियाँ कम्पनीले काम गरे। पछि भियतनामी आफैंले सिके र पठाउन थाले। अहिले जापानमा तीन लाख जति बाह्य कामदारमध्ये एकएक लाख त चिनियाँ र भियतनामी छन्, बाँकी एक लाख अन्य मुलुकका। नेपालले प्रारम्भिक चरणमा जापानमा प्रशिक्षार्थी कामदार आपूर्ति गर्न बाह्य कम्पनीको सहायता लिए पनि केही वर्षपछि भियतनामले झै आफैंले उक्त काम गर्न सक्ने उनले बताए। जापानी कम्पनी आउटसोर्सिङ इंकले ३७ देशमा कार्यालय राखेर आवश्यक दक्ष कामदार आपूर्ति गर्दै आएको छ। नेपाल सरकारले अनुमति दिए उनीहरू काम गर्न तयार छन्, योसिहारूले भने। जापानमा रोजगारीको अवसर खुलेसँगै सीप र भाषा सिक्ने नेपालीको संख्या बढिरहेको छ। नयाँबानेश्वरस्थित हार्थफोर्ड एजुकेसन कन्सल्टेन्सीका सञ्चालक महेश श्रेष्ठ जापानमा रोजगारीको अवसर पाउने आसमा जापानी भाषा अध्ययन गर्ने विद्यार्थीको संख्या बढेको भए पनि अघिल्लोपटक सञ्चालित परीक्षाको नतिजा उत्साहजनक नभएको बताउँछन्। प्रशिक्षार्थीको रूपमा कामदार विदेश पठाएर जापानी कम्पनीसँगको सहकार्यमा भिसा रुपान्तरण (एसएसडब्लू भिसा) गर्ने राम्रो विकल्प हुनसक्छ, उनले भने। योसिहारूले पनि जापानमा रोजगारीका आकांक्षी नेपालीको आकांक्षा पनि सम्बोधन हुने र सरकारको उद्देश्य पनि पूरा हुने विकल्प प्रशिक्षार्थीको रूपमा कामदार पठाउने नै भएको बताएका छन्।"
चेलीले चम्काएको साग,"काठमाडौं : एथलेटिक्स खेलाडी सन्तोषी श्रेष्ठले दशरथ रंगशालामा गत मंगलबार इतिहास रचिन्। उनी दक्षिण एसियाली खेलकुद (साग)को इतिहासमा एथलेटिक्सतर्फ स्वर्ण पदक जित्ने पहिलो नेपाली महिला खेलाडी बनिन्। सागको १० हजार मिटर दौडमा स्वर्ण जित्ने पहिलो नेपाली खेलाडीको रेकर्ड पनि उनकै नाममा रह्यो। यसअघि सागको एथलेटिक्समा भारतीय र श्रीलंकाली खेलाडीको दबदबा थियो। यसपटक सन्तोषीले त्यो दबदबा तोडिन्। सन्तोषीले भारतीय धाविका कविता यादवलाई एक मिलिसेकन्डले उछिन्दै स्वर्ण हात पारेकी थिइन्। सन्तोषीले निर्धारित दूरी ३५ मिनेट ०७९४ सेकेन्ड र कविताले ३५ मिनेट ०७९५ सेकेन्डमा पूरा गरेका थिए। पहिलो सहभागितामै स्वर्ण पदक जित्छु भन्ने लागेको थिएन, आफ्नो जितपछि २६ वर्षीया सन्तोषीले भनिन्, कुनै न कुनै पदक जित्ने विश्वास भने थियो। ब्राजिलको रियो दि जेनेरियोमा तीन वर्षअघि विश्व खेलकुदको महाकुम्भ ओलम्पिक आयोजना भएको थियो। त्यसमा गौरिका सिंहले नेपाललाई चर्चित बनाएकी थिइन्। त्यो ओलम्पिकमा भाग लिने विश्वकै कान्छी खेलाडी थिइन्, गौरिका। त्यति बेला गौरिकाको उमेर मात्र १३ वर्ष थियो। त्यसको तीन वर्षपछि जलपरी गौरिकाले देशको शिर उच्च पारेकी छन्। उनी सागमा पौडीको व्यक्तिगत स्पर्धामा स्वर्ण पदक जित्ने पहिलो नेपाली खेलाडी बनेकी छन्। गौरिका पनि नेपाली खेलकुदकी ऐतिहासिक खेलाडी बन्न पुगिन्। उनले यो सागमा दुई स्वर्ण जितेकी छन्। स्वर्ण जितेपछि गौरिकाले आफूलाई कहिलेकाहीं विदेशी भनेकोमा चित्त दुखाइन्। म नेपाली नै हो। म आफूलाई नेपाली भन्न रुचाउँछु, उनले भनिन्, यो पदक सम्पूर्ण नेपालीप्रति समर्पित गर्न चाहन्छु। देशका लागि ऐतिहासिक स्वर्ण जित्न पाउँदा धन्य भएँ। नेपाली सञ्जु चौधरीले पनि भारोत्तोलनमा स्वर्ण जित्दै इतिहास रचिन्। पोखरामा जारी भारोत्तोलनको महिला ५९ केजी तौल समूहमा बिहीबार उनले श्रीलंकाकी खेलाडीलाई पछि पार्दै स्वर्ण चुमेकी हुन्। उनले स्न्याचमा ७४ र क्लिन एन्ड जर्कमा ९७ केजी गरी कुल १ सय ७१ केजी तौल उचालिन्। यो सफलतासँगै उनी सागको महिला भारोत्तोलनमा स्वर्ण जित्ने पहिलो नेपाली खेलाडी हुन्। उनले स्न्याच, क्लिन एन्ड जर्क र कुल गरी तीनवटै स्पर्धामा नयाँ राष्ट्रिय कीर्तिमानसमेत बनाइन्। गत वर्ष नेपाल पुलिस क्लबमा आबद्ध सञ्जुले सागको पहिलो सहभागितामै देशका लागि स्वर्ण जित्ने सौभाग्य पाउँदा खुसी लागेको प्रतिक्रिया दिइन्। सागको भारोत्तोलनमा गत संस्करणदेखि नेपालले महिलातर्फ सहभागिता जनाउन थालेको हो। त्यसैले सञ्जुले जितेको त्यो स्वर्णले उनलाई नेपाली खेलकुदमा ऐतिहासिक खेलाडीका रूपमा उभ्यायो। क्रिकेटर अञ्जली चन्दले त १३औं सागमा विश्व कीर्तिमानै बनाएर देशको गौरव बढाइन्। पोखरा क्रिकेट मैदानमा गत सोमबार भएको माल्दिभ्सविरुद्धको खेलमा उनले अविश्वासिलो विश्व कीर्तिमान आफ्नो नाममा पारेकी हुन्। उनकै उत्कृष्ट प्रदर्शनका कारण उक्त खेलमा नेपाल १० विकेटले विजयी भएको थियो। अञ्जलीले दुई ओभर बलिङ गर्दै एक रन पनि नदिई ६ विकेट लिँदै विश्व कीर्तिमान बनाएकी हुन्। अन्तर्राष्ट्रिय टीट्वान्टी महिला क्रिकेटमा कुनै पनि क्रिकेटरले यस्तो कीर्तिमान बनाएका छैनन्। अञ्जलीले चार ब्याट्सवुमनलाई क्याच गराएकी थिइन्। दुई खेलाडीलाई बोल्ड गरिन्। अञ्जलीले नवौं ओभरको पाँचौं र छैटौं तथा ११औं ओभरको पहिलो बलमा विकेट लिँदै ह्याट्रिक पनि पूरा गरेकी थिइन्। मेरा लागि यो नसोचेको उपलब्धि हो, उनले भनिन्, तर, मेरो कीर्तिमानभन्दा पनि देशको जित ठूलो कुरा हो। १३औं सागमा चम्किएकी अर्की खेलाडी हुन्, सावित्रा भण्डारी। यही सागमा उनी देशका लागि अन्तर्राष्ट्रिय महिला फुटबलमा सर्वाधिक गोल गर्ने कीर्तिमानी खेलाडी बनिन्। उनी एपीएफ क्लबमा आबद्ध छिन्। माल्दिभ्सविरुद्घको खेलमा ह्याट्रिक गर्दै उनले सर्वाधिक अन्तर्राष्ट्रिय गोलको कीर्तिमान आफ्नो नाममा पारेकी हुन्। अन्तर्राष्ट्रिय फुटबलमा सावित्राको गोल संख्या ३८ पुगेको छ। महिला भलिबल टोलीले पनि सागमा ऐतिहासिक सफलता हात पायो। यसअघि महिला टोली सागमा कांस्य पदकभन्दा माथि उक्लन सकेको थिएन। एकपछि अर्को उत्कृष्ट प्रदर्शन गर्दै उपाधिनजिक पुगेको नेपाली टोली फाइनलमा चिर प्रतिद्वन्द्वी भारतसँग ३२ सेटमा पराजित भएको थियो। यसअघि नेपाली टोली सन् १९९९, सन् २००६ र सन् २०१६ को सागमा कांस्य पदकमा समेटिएको थियो। जारी सागमा इतिहास रच्ने अर्की खेलाडी सोनी गुरुङ हुन्। उनी देशका लागि ट्रायथलनमा स्वर्ण जित्ने पहिलो नेपाली महिला खेलाडी बनिन्। उनले भारतीय खेलाडीलाई पछि पार्दै स्वर्ण पदक हात पारेकी हुन्। यसअघि सागमा नेपालका कुनै पनि ट्रायथलन खेलाडीले (पुरुषले पनि) स्वर्ण जित्न सकेका थिएनन्। सोनीले निर्धारित ७५० मिटर पौडी, २० किलोमिटर साइक्लिङ र पाँच किलोमिटर दौड एक घन्टा १३ मिनेट ४५ सेकेन्डमा पूरा गरेकी थिइन्। सागको पावर गेममा पनि महिला खेलाडीले उत्कृष्ट प्रदर्शन गरेका छन्। तेक्वान्दोमा आयषा शाक्यले दुई स्वर्ण जितेर चर्चा बटुलिन्। यसअघि सन् २०१० मा बंगलादेशमा सम्पन्न ११औं सागमा उनले स्वर्ण हात पारेकी थिइन्। सागका कीर्तिमानी तेक्वान्दो खेलाडी दीपक विष्टकी जीवनसंगी आयषा दुई सन्तानकी आमा हुन्। निमा घर्ती मगरले उसुमा स्वर्ण पदक जितिन्। उनी लगातार दुई सागमा स्वर्ण पदक जित्ने पहिलो महिला उसु खेलाडी हुन्। उनले यसअघि सन् २०१६ मा भारतमा सम्पन्न १२औं सागमा स्वर्ण जितेकी थिइन्। लगनखेलस्थित आर्मीको कभर्डहलमा उनले फाइनल खेलिरहँदा उनका आमाबुवा प्यारापिटमा बसेर खेल हेरिरहेका थिए। देशका लागि स्वर्ण जित्नासाथ खुसीले चिच्याएकी निमाले दौडँदै गएर आमाबुवालाई अँगालो हालेकी थिइन्। साइक्लिङमा निश्मा श्रेष्ठ र लक्ष्मी मगरले स्वर्ण पदक जिते। नेपाली महिला खेलाडीले सागको साइक्लिङमा स्वर्ण पदक जितेको यो पहिलो हो। गोकर्णस्थित सहिद पार्कमा बुधबार बिहान भएको एक किलोमिटर दूरी स्पर्धामा निश्माले निर्धारित दूरी दुई मिनेट २२४५१ सेकेन्डमा पूरा गरिन्। यसैगरी बिहीबार भएको महिला १६ किलोमिटर स्पर्धामा लक्ष्मीले निर्धारित दूरी एक घन्टा २० मिनेट २० सेकेन्डमा पार गर्दै स्वर्ण पदक जितिन्। नेपालमा सागको १३औं संस्करण जारी छ। घरेलु मैदानमा आयोजित सागमा शुक्रबारसम्म नेपालले स्वर्ण पदक संख्या ४१ पुयाएको छ। सागको इतिहासमा नेपालले जितेको यो हालसम्मकै सर्वाधिक स्वर्ण पदक हो। देशलाई ऐतिहासिक सफलता दिलाउन सबैभन्दा ठूलो भूमिका निर्वाह गरेका छन्, महिला खेलाडीले। माथिका केही प्रसंग त्यसकै उदाहरण हुन्। १३औं साग उत्तरार्धतिर लाग्दा नेपाली महिला खेलाडीको प्रदर्शन अब्बल देखिएको छ। पुरुषको तुलनामा महिला खेलाडीले नसोचेको सफलता हात पारिरहेका छन्। समाजमा आएको सकारात्मक परिवर्तनलाई यसको मुख्य कारक मान्छन्, खेलकुद विज्ञ दिवाकरलाल अमात्य। १३औं सागमा महिला खेलाडीको अपत्यारिलो प्रदर्शनले धेरैलाई चकित बनाएको छ, राष्ट्रिय तथा अन्तर्राष्ट्रिय प्रतियोगितामा नेपाली खेलाडीका विषयमा अनुसन्धान गर्दै आएका अमात्य भन्छन्, कुनै एउटा खेलमा मात्र होइन, हाम्रा महिला खेलाडीले फरकफरक खेलमा गरेको प्रदर्शन लोभलाग्दो देखिएको छ। नेपाली खेलकुदमा महिला खेलाडीको उपस्थिति बढेको उनको बुझाइ छ। खेलकुदमा महिला खेलाडीको बाक्लो उपस्थिति देख्न पाइन्छ। हाम्रो सामाजिक मान्यतामा आएको परिवर्तन पनि यसको कारण हो, उनी भन्छन्, परिस्थिति फेरिएको छ र घरपरिवारको चौघेरा नाघेर महिलाले खेल मैदानमा उत्कृष्ट प्रदर्शनबाट देशको गौरव बढाउन थालेका छन्। खेलाडीको प्रदर्शनमा निखार आउनुका पछाडि विभागीय क्लबहरूको महŒवपूर्ण भूमिका रहेको उनको ठम्याइ छ। धेरै खेलाडी विभिन्न विभागीय क्लबमा आवद्ध छन्। यसले थोरै भए पनि खेलाडीहरू आर्थिक समस्याबाट मुक्त भएका छन्, उनी भन्छन्, उनीहरूले सुविधासम्पन्न पूर्वाधारमा नियमित अभ्यासको अवसर पनि पाएका छन्। सन्तुलित आहार पाएका छन्। पछिल्लो समय खेलाडीको प्रदर्शनमा निखार आउनुको मुख्य कारण विभागीय क्लबहरू पनि हुन्। त्रिभुवन आर्मी क्लब, सशस्त्र प्रहरी बलको एपीएफ क्लब र नेपाल पुलिस क्लबमा विभिन्न खेलका थुप्रै महिला खेलाडी आवद्ध छन्। १३औं सागमा नेपाली महिला खेलाडीको प्रदर्शन उत्कृष्ट रहेको राष्ट्रिय टिम तयारी समितिका संयोजक रिम रानाभाट बताउँछन्। खेलाडीलाई लामो समय बन्द प्रशिक्षणमा राखेर तयारी गराइएकाले सागमा उपलब्धिमूलक नतिजा आएको उनको ठम्याइ छ। हामीले यसपटक खेलाडीलाई लामो समय बन्द प्रशिक्षणमा राखेर तयारी गराएका थियौं। अधिकांश खेलाडी सन् २०१८ मा इन्डोनेसियामा सम्पन्न एसियाली खेलकुददेखि नै नियमित रूपमा बन्द प्रशिक्षणमा छन्, उनी भन्छन्, यसपटक उत्कृष्ट नतिजा आउनुको मुख्य कारण त्यही हो। प्राविधिक कारणले पनि नेपाली खेलाडीलाई साथ दिएको उनी बताउँछन्। यसपटक सागमा हाई अल्टिच्युडका कारण पनि हाम्रा खेलाडीलाई फाइदा पुग्यो। काठमाडौं समुद्री सतहभन्दा निकै उचाइमा छ। अन्य राष्ट्रबाट आउने खेलाडीका लागि यो उपयुक्त हावापानी होइन। उच्च भूभागमा अक्सिजनको लेभल कम हुने भएकाले खेलाडीको प्रदर्शनमा प्रतिकुल असर पर्छ, उनी भन्छन्, त्यसको फाइदा पनि हामीलाई पुगेको हुन सक्छ। १३औं सागको छैटौं दिन शुक्रबारसम्म नेपालले कुल ४१ स्वर्ण पदक जितेको छ। त्यसमध्ये महिला खेलाडीले २२ र पुरुषले १८ स्वर्ण जितेका छन्। पुरुषको तुलनामा महिला खेलाडीले चारवटा स्वर्ण बढी जितेका छन्। तेक्वान्दोको एउटा स्पर्धामा भने महिला र पुरुषले संयुक्त रूपमा स्वर्ण पाएका हुन्। तेक्वान्दोको पेयर पुम्से स्पर्धामा आयषा शाक्य र सञ्जीवकुमार ओझाको जोडीले स्वर्ण जितेको हो। करातेमा नेपालले हात पारेका १० स्वर्णमध्ये महिला खेलाडीले पाँच र पुरुषले पाँचवटा छन्। तेक्वान्दोमा नेपालले जितेका १२ स्वर्णमध्ये महिला खेलाडीले सात र पुरुषले चारवटा छन्। ट्रायथलनमा महिलाले एक र पुरुष खेलाडीले एकएक स्वर्ण जिते। उसुमा नेपालले जितेका पाँचमध्ये महिला खेलाडीले तीन र पुरुष खेलाडीले दुइटा छन्। उसुमा पनि पुरुषको तुलनामा महिला खेलाडीले एउटा स्वर्ण बढी जित्यो। एथलेटिक्समा महिला र पुरुष खेलाडीले एकएक स्वर्ण जिते। तर, एथलेटिक्समा पहिलो ऐतिहासिक स्वर्ण भने महिला खेलाडीले जितिन्। साइक्लिङमा महिला र पुरुष खेलाडीले दुईदुई स्वर्ण जितेका छन्। पौडीमा एक मात्र स्वर्ण पदक महिला खेलाडीकै पोल्टोमा परेको छ। भारोत्तोलनमा पनि एक मात्र स्वर्ण पदक महिला खेलाडीले नै जितिन्। गल्फमा भने दुवै स्वर्ण पदक पुरुष खेलाडीले जिते। करातेमा कुसुम खड्का, अनु अधिकारी, सुनीता महर्जन र अनुपमा मगरले स्वर्ण जिते। करातेले महिला टिम कातामा पनि स्वर्ण चुम्यो। काता टोलीमा निर्मला तामाङ, संगीता मगर र सुरु कार्की सहभागी थिए। तेक्वान्दोमा सिना मादेन लिम्बू, पार्वती गुरुङ, आयषा शाक्य (दुई स्वर्ण), काजल श्रेष्ठ र संगीता बस्यालले स्वर्ण जिते। तेक्वान्दोका दुई महिला टिम कातामा पनि नेपालले स्वर्ण हात पायो। पहिलो टिम कातामा निशा दर्नाल, स्वस्तिका तामाङ र सञ्जिला तिमल्सिना तथा दोस्रोमा नीता गुरुङ, प्रशंसा क्षेत्री र सुशीला राई सहभागी थिए। यसैगरी ट्रायथलनमा सोनी गुरुङले स्वर्ण जितिन् भने उसुमा सुस्मिता तामाङ, निमा घर्ती मगर र जुनी राईले स्वर्ण पदक हात पारे। निमा लगातार दुई सागमा स्वर्ण जित्ने पहिलो महिला उसु खेलाडी हुन्। एथलेटिक्समा सन्तोषी श्रेष्ठले स्वर्ण चुमिन्। साइक्लिङमा निश्मा श्रेष्ठ र लक्ष्मी मगर, पौडीमा गौरिका सिंह (दुई स्वर्ण) र भारोत्तोलनमा सञ्जु चौधरीले स्वर्ण जितेका हुन्। १३औं सागका स्वर्ण विजेता कराते : महिला ५ पुरुष ५ तेक्वान्दो : महिला ७ पुरुष ४ ट्रायथलन : महिला १ पुरुष १ उसु : महिला ३ पुरुष २ एथलेटिक्स : महिला १ पुरुष १ साइक्लिङ : महिला २ पुरुष २ पौडी : महिला २ पुरुष ० भारोत्तोलन : महिला १ पुरुष १ गल्फ : महिला ० : पुरुष २ (तेक्वान्दोको पेयर पुम्से स्पर्धामा एक महिला र एक पुरुष सहभागी टोलीलाई स्वर्ण।) स्वर्ण विजेता महिला खेलाडी कराते कुसुम खड्का अनु अधिकारी सुनीता महर्जन अनुपमा मगर महिला टिम काता (निर्मला तामाङ, संगीता मगर र सुरु कार्की) तेक्वान्दो सिना मादेन लिम्बू पार्वती गुरुङ आयषा शाक्य काजल श्रेष्ठ संगीता बस्याल महिला टिम काता (निशा दर्नाल, स्वस्तिका तामाङ र सञ्जिला तिमल्सिना) महिला टिम काता (नीता गुरुङ, प्रशंसा क्षत्री र सुशीला राई) ट्रायथलन सोनी गुरुङ उसु सुस्मिता तामाङ निमा घर्ती मगर जुनी राई एथलेटिक्स सन्तोषी श्रेष्ठ साइक्लिङ निश्मा श्रेष्ठ लक्ष्मी मगर पौडी गौरिका सिंह गौरिका सिंह भारोत्तोलन सञ्जु चौधरी"
सेटिङमा भन्सार छली,"भैरहवा : भैरहवा भन्सारका कर्मचारी र व्यापारी मिलेर राजस्व गोलमाल पारेको पाइएको छ। सेटिङ मिलाउने आलु, प्याज आयातकर्तासँग कर्मचारीले हचुवाका भरमा न्यून मात्रै राजस्व लिएको कागजात अन्नपूर्ण पोस्ट्ले फेला पारेको छ। भैरहवाका एक व्यापारीका अनुसार सामान आयात गर्दा गाडी भाडा उल्लेखि बिल (बिल्टी), भारतीय भन्सारको सिपिङ बिल र बिमा कागज आवश्यक पर्छ। आलु र प्याजको हकमा भने कर्मचारीले यी कागजपत्र नलिने गरेको ती व्यापारी बताउँछन्। कागज नहुँदा आफूहरूले नियमानुसार आयातित सामानको कुल मूल्यमा १२ प्रतिशत थप गरी त्यसबराबरको राजस्व बुझाउँदै आएको उनको भनाइ छ। भारतबाट प्याज निर्यात रोकिए पनि आलु निरन्तर छ। कुनै पनि सामग्री आयातमा भन्सारले त्यसको कुल मूल्यमा गाडी भाडा र बिमा शुल्क जोडेर त्यसबराबरको राजस्व लिने गर्दछ। बिल्टी, सिपिङ बिल र बिमा कागज नहुँदा भन्सारले कुल मूल्यको १० प्रतिशतका दरले गाडी भाडा र २ प्रतिशतका दरले बिमा गरी १२ प्रतिशत जोडेर त्यसबराबरको राजस्व लिने गर्दछ। रूपन्देहीका प्रकाशगंगा आलु भण्डारले एम नम्बर (प्रज्ञापनपत्र नम्बर) १३२४३०, ओम विन्दवासिनीले १८४०१, सहनबाज स्टोरले १४७८६३ र १४८६९६, अम्बे इन्टरनेसनलले १४८६८३, प्रकाश आलु भण्डारले १४८५४७ बाट आयात गरेको आलुमा भन्सारले कुल मूल्यमा १२ प्रतिशत जोडी त्यसबराबरको राजस्व लिएको पाइएको छ। सेटिङ मिलाएर काम गर्ने केही आयातकर्तालाई भने कर्मचारीले हचुवाका भरमा राजस्व तोकेको कागजातले देखाएको छ। हचुवाकै भरमा गाडी भाडा र बिमा शुल्क जोड्दा राजस्व स्वतः कम हुन्छ। अधिकांश आयातकर्ताले कागजात बुझाउन खोज्दा कर्मचारीले आवश्यक नरहेको भन्दै १२ प्रतिशत जोडेर त्यसबराबरको राजस्व लिँदै आएको ती व्यापारी बताउँछन्। सेटिङ मिलाउने व्यापारीले भारतीय भन्सार र भैरहवा भन्सारमा पेस गरेका बिललगायत कागजपत्र मेलसमेत नखाने गरेको दाबी स्रोतले गरेको छ। उनीहरूले भारतमा एउटा र भैरहवामा अर्को फर्मको बिल पेस गरेर काम गरिरहेका छन्। रूपन्देहीका श्री माहाकालेश्वर टेडर्स (पान नम्बर ६०५१४०५०३), श्रुति ट्रेडर्स (६०६१९१५१७) र शुभगणपति टेड एन्ड सप्लायर्स (६१०७४५३५३) ले दुई वर्षदेखि सेटिङमा आलु, प्याज आयात गरेको स्रोतले बताएको छ। गत जुन २४ मा एम नम्बर ७९८५४ बाट आयात भएको आलु, प्याजका ४१ वटा गाडीमा ठूलो मात्रामा राजस्व छली गरेको अन्नपूर्णलाई प्राप्त प्रज्ञापनपत्रको प्रतिलिपिमा उल्लेख छ। रूपन्देहीको ओमसतिया गाउँपालिकास्थित शुभ गणपति टेड एन्ड सप्लायर्सले २ करोड ७९ लाख २ सय ११ रुपैयाँ ९५ पैसाको आयात गरेको थियो। त्यसमा गाडी भाडा र बिमा शुल्क न्यून राखेर राजस्व छलेको देखिएको छ। उसलाई कुल मूल्यको १२ प्रतिशत अर्थात् ३३ लाख ४८ हजार २५ रुपैयाँ ३४ पैसा गाडी भाडा र बिमा शुल्क जोड्नुपथ्र्यो। कर्मचारीले भने १८७ प्रतिशतका दरले ५ लाख २२ हजार ९ सय ९८ रुपैयाँ ६ पैसामा मात्र जोडेका छन्। यसमा १००१ प्रतिशत अर्थात् २८ लाख १७ हजार ९ सय २१ रुपैयाँ कम राजस्व कर्मचारीले लिएका हुन्। यस्तै, सिद्धार्थनगर नगरपालिकास्थित श्रुति ट्रेडर्सले नोम्भेबर १ मा एम नम्बर १३५३१८ बाट २९ लाख ३९ हजार ६ सय ३३ रुपैयाँको आलु पाँच गाडी आयात गरेको थियो। कर्मचारीले ६० हजार ४ सय ९१ रुपैयाँ (२०५ प्रतिशत) मात्र जोडेर राजस्व लिएका छन्। सिद्धार्थनगरकै श्री महाकालेश्वर टेडर्सले नोभेम्बर ३ मा एम नम्बर १३६२१५ बाट ६ लाख ३५ हजार ३४ रुपैयाँको आलु एक गाडी भित्र्याएको थियो। त्यसमा कर्मचारीले २५ हजार ३ सय ८५ रुपैयाँ (३९९ प्रतिशत) मात्र गाडी भाडा र बिमा शुल्क जोडेर राजस्व लिएको देखिन्छ। भन्सारमा गाडीमा आउने वस्तुअनुसार जाँच र निगरानी हुन्छ। जसका लागि रातो, हरियो र पहेंलो वर्ग छुट्याइएको छ। रातो भनेको भन्सार छली हुन सक्ने बढी जोखिम भएको वस्तु हो। पहेंलोमा आयातित वस्तुको कागजपत्र र आवश्यकताअनुसार सामग्री जाँच हुन्छ। हरियो वर्गमा आउने वस्तुको जाँच प्रायः हँुदैन। अन्नपूर्णलाई प्राप्त रातो र पहेंलो वर्गको प्रज्ञापनपत्रमा पनि आलु, प्याजको गाडीमा हचुवाका भरमा जाँच गरी राजस्व लिएको पाइएको छ। भन्सार प्रमुख कमल भट्टराईले आलु, प्याज आयातमा गाडी भाडा उल्लेखित बिल (बिल्टी) र बिमाको कागज आवश्यक रहेको र त्यो नभएको अवस्थामा कुल मूल्यको थप १२ प्रतिशत जोडेर त्यसबराबरको राजस्व लिँदै आएको बताए। कुनै पनि प्रज्ञापनपत्रमा नियमविपरीत काम नभएको दाबी उनले गरे। गल्ती भेटिए सुधार गरिने उनको भनाइ छ। कुनै आयातकर्ताले बदमासी गरेको अवस्थामा विभाग र राजस्व अनुसन्धानले छानबिन गर्न सक्छन्, उनले भने।"
सैन्य सहकार्य बढाउन अमेरिका इच्छुक,"काठमाडौं : नेपालसँग सैन्य सहकार्य थप बलियो बनाउन अमेरिका इच्छुक देखिएको छ। सरकार स्तरको सहकार्य, संयुक्त सैन्य अभ्यास र नेपालमा अमेरिकी रक्षासम्बन्धी सहकार्य वृद्धिमा ध्यान दिएको अमेरिकी सहायक रक्षामन्त्री रन्डाल जी स्च्रिभरले बताएका छन्। प्रतिबद्धता जनाएको सहयोगमा कुनै कञ्जुस्याइँ नगर्ने उनको भनाइ छ। दुई स्काई ट्रक चाँडै काठमाडांै आइपुग्ने उनले बताए। नेपाल हाम्रो पुरानो मित्र र दक्षिण एसियामा स्थापित राष्ट्र हो। नेपालको राजनीतिक तथा आर्थिक अवस्था सुदृढीकरणले यस क्षेत्रमा थप भूमिका निर्वाह हुनेछ, एसिया प्रशान्त क्षेत्र हेर्ने सहायक मन्त्री स्च्रिभरले नेपाल भ्रमणका क्रममा राजदूत निवासमा केही सञ्चारकर्मीसँग भने, नेपालसँग अमेरिका थप सहकार्य गर्दै अघि बढ्न चाहेको छ। त्यो सुरक्षा, आर्थिक र अन्य सहकार्यलगायत छन्। उनका अनुसार अमेरिकी स्टेट पार्टनरसिप प्रोग्राम (एसपीपी)अन्तर्गत सेनासँग सहकार्य गर्ने विषयमा छलफल भइरहेको छ। बलियो नेपाल अमेरिकी चाहना रहेको उनको धारणा थियो। अमेरिकाले २५ वर्षदेखि ८० भन्दा बढी मुलुकसँग उक्त कार्यक्रमअन्तर्गत मानवीय सेवा, प्रकोप व्यवस्थापनमा सहकार्य गरिरहेको छ। यसमा नेपालसँग पनि सहकार्य गर्ने उनले जनाएका हुन्। इन्डो प्यासिफिक (आईपी) नीतिअन्तर्गत पनि यस्तो सहकार्य हुन सक्ने उनले बताए। इन्डो प्यासिफिक अमेरिकाको आफ्नै नीति हो, रणनीति होइन। यो विधिको शासनसँग सम्बन्धित छ, उनले भने, कुनै मुलुक हस्ताक्षर गरेर सहभागी हुने भन्ने छैन, यो खुला छ। साना मुलुक ठूलाबाट मिचिनु वा घेरिनु विधिको शासनमा आधारित अन्तर्राष्ट्रिय व्यवस्थामा सम्भव नभएकाले यसमै यो विषय केन्द्रित छ। चीनको बेल्ट एन्ड रोड इनिसिएटिभ (बीआरआई) वा अन्य कुनै अवधारणाअनुरूप यो नीति नरहेको उनले बताए। सुरक्षा, स्वतन्त्रता र खुलापनबाटै मुलुकको विकास हुने उल्लेख उनले गरे। नेपाली सेना र अमेरिकी सहकार्य अब्बल रहेको उनले बताए। सेनालाई उपलब्ध गराउने भनिएको चारमध्ये दुई स्काई ट्रक चाँडै पठाउनेछौं, उनले भने, दुइटा दुई वर्षभित्र आउनेछन्। उक्त स्काई ट्रक प्रकोपमा उद्धार र व्यवस्थापनमा सेनाले प्रयोग गर्नेछ। नेपालको सबै खाले विकासमा अमेरिकाको साथ रहने उनले स्पष्ट पारे। नेपालमा आईपी नीतिबारे असमझदारी रहेकोमा भने उनले असन्तुष्टि जनाए। त्यसलाई चिर्न आवश्यक रहेको धारणा उनले व्यक्त गरे। उनले आईपी नीति र अमेरिकी सहयोग एमसीसी कम्प्याक्ट कार्यक्रम कतै जोड्न नमिल्ने बताए। अमेरिकाले नेपालका केही प्रावधानको सूक्ष्म अध्ययन गरी यहाँको प्रगतिलाई आधार बनाएरै सहयोग गरेको उनको भनाइ थियो। राजदूत र्यान्डी बेरी सहभागी नभए पनि नियोग उपप्रमुख म्यानुएल पी मिक्कलरको उपस्थिति थियो। उनले नेपालमा एमसीसी र आईपी नीतिलाई एकै स्थानमा जोडेर असमझदारी रहेको जानकारी दिए। यसमा अमेरिका सचेत रहेको उनको भनाइ थियो। यस्तै बहस भइरहँदा सहायक रक्षामन्त्री काठमाडौं आएका हुन्। अमेरिकाले आईपीएसलाई खुला क्षेत्र अवधारणा भन्दै आएको छ। तर, त्यसमा सत्तारुढ नेतृत्व स्पष्ट देखिएको छैन। पाँचखाल पुगे अमेरिकी मन्त्री अमेरिकी सहायक मन्त्री वीरेन्द्र शान्तिकार्य तालिम केन्द्र पाँचखाल पुगेका थिए। उनले त्यहाँ शान्तिकार्यका लागि विभिन्न मुलुकमा पुग्नेहरूलाई दिइने प्रशिक्षणको जानकारी लिए। नेपाली सेनाले द्वन्द्वग्रस्त मुलुकमा पुगेर शान्तिको पहल गरेकामा उनले खुसी व्यक्त गरे। नेपाल सरकार र नेपाली सेनाले संयुक्त राष्ट्रसंघको विश्व शान्ति स्थापना अभियानमा पुर्याउँदै आएको योगदानको प्रशंसा उनले गरे। अमेरिकाले यसको उच्च मूल्यांकन गरेको उनको भनाइ थियो। उनले पाँचखालस्थित विश्व शान्तिका लागि जानेलाई दिइने प्रशिक्षण अवलोकन गरेका थिए। उनका अनुसार अमेरिकाले वीरेन्द्र शान्तिकार्य प्रशिक्षण केन्द्र पाँचखालका लागि सन् २०१५ देखि करिब १ अर्ब रुपैयाँ सहयोग गरेको छ। प्रशिक्षणका लागि बनाइएको लुम्बिनी हाउसलाई उनले करिब २१ करोड रुपैयाँ सहयोग गरेका थिए। उनी शुक्रबारै भ्रमण सकेर फर्किएका छन्।"
झोले डाक्टरले लिए ५ जनाको ज्यान : योग्यताबिनै जथाभावी अप्रेसन,"बुटवल : प्रधानमन्त्री केपी ओलीले साउनमा सिंगापुर पुगेर मिर्गौलाको उपचार गराए। मिर्गौला फेरेका ओलीले अहिले पनि सुविधा सम्पन्न अस्पतालमा औषधोपचार गराइरहेका छन्। उनी कार्यकारी पदमा रहेको मुलुकका नागरिक भने उपचारका लागि भारतीय झोले डाक्टरको भर पर्नुपरेको छ। पश्चिम तराईका सीमावर्ती जिल्लामा सरकारीनिजी स्वास्थ्य सेवाको पहुँच छैन। यहाँ मात्रै बंगाली डाक्टरले सेवा दिइरहेका छन्। यी डाक्टरले माध्यमिक तह पनि उत्तीर्ण गरेका छैनन्। यस्तै डाक्टरसँग उपचार गराउन पुग्ने नागरिकले अकालमा ज्यान गुमाउनुपरेको छ। अप्रेसन गर्नसमेत पछि नपर्ने यी डाक्टरझोलामा औषधि राखेर गाउँगाउँ डुल्ने गर्छन्। बाँकेको नरैनापुर गाउँपालिका५ मटेहियामा अवैध मेडिकल सञ्चालन गरेका झोले डाक्टर राजेशसिंह ठाकुरले उपचार क्रममा २ महिनाको अवधिमा ५ जनाको ज्यान लिएको रहस्य खुलेको छ। सोमबार नरैनापुर५ का गयाराज धोबी र राप्ती सोनारी गाउँपालिका७ का मानिकराम धोबीको उपचार क्रममा मृत्यु भएपछि मंगलबार स्थलगत समाचार संकलन गर्न गाउँ पुगेका सञ्चारकर्मीलाई स्थानीयले असोज दोस्रो सातायता ५ जनाको ज्यान गएको बताएका हुन्। मटेहिया चोकमा एकाबिहानै भेला भएका मृतक गयाराजका माइलो बुबाको छोरा शिवराज धोबी, देवराज यादवलगायत ठूलो संख्यामा रहेका स्थानीयले असोज दोस्रो साता करिब ५० वर्षका बेचनलाल मौर्य र उनका ३५ वर्षका भतिज शिवकुमार मौर्यको ठाकुरले उपचार गर्ने क्रममा मृत्यु भएको बताए। कात्तिकमा नरैनापुर५ मोतीपुरका ६० वर्षका चित्रबहादुर रोकायले ठाकुरको उपचारकै क्रममा ज्यान गुमाए। तीन वर्षअघि एक सुत्केरीको उपचार गर्ने क्रममा ज्यान गएको थियो। उपचार गर्न आएका धेरै बच्चाको मृत्युको कुनै लेखाजोखा नभएको उनीहरूको जिकिर छ। ठाकुरले सुरुमा आफूले उपचार गर्ने र सिकिस्त भएपछि बहराइच वा लखनउमा रिफर गर्थे। बिरामी रिफर गरेबापत पनि उनले अस्पताल र डाक्टरको क्लिनिकबाट कमिसन लिने गरेको स्थानीयले बताएका छन्। भारतको बहराइचमा चिकित्सकको सहयोगी भएर काम गरेका ठाकुर १५ वर्षदेखि मटेहियामा अवैध औषधि पसल चलाएर बसेका थिए। उनी हाईस्कुल पनि पास नभएको बुझिएको छ। औषधि लेखेर दिने पर्चामा भने उनले आफूलाई डाक्टर लेख्थे। सोमबार दुई जनाको मृत्यु भएपछि उनी मेडिकलमा ताला लगाएर फरार छन्। रुपन्देहीको लुम्बिनी सांस्कृति नगरपालिकास्थित नैना अस्पताल सामान्य मेडिकलजस्तो समेत छैन। तर, यहाँ अप्रेसन गरिरहेकै अवस्थामा ६ जना बिरामी भेटिए। तीन वर्षअघि अदक्षले अप्रेसन गरेपछि बिरामी थला परे। जनस्वास्थ्य कार्यालयले छापा मार्यो। ६ जना बिरामी बेडमा सुतिरहेका थिए। अप्रेसन थिएटर भनिएको स्थानमा न उपकरण थिए न त सरसफाइ नै ! अस्पतालमा आफूलाई डाक्टर बताउँदै अप्रेसन गर्ने डा विद्या शुक्ला र डा सुरज गिरी फरार भए। नैन अस्पताल त बन्द भयो। तर, रुपन्देहीका मर्चवार, लुम्बिनी क्षेत्रमा यस्तै अस्पतालमेडिकलको बिगबिगी छ। सरकारी स्वास्थ्य चौकीमा औषधि नपाइने, चिकित्सक नबस्ने भएपछि रुपन्देहीको दक्षिणी क्षेत्रका नागरिक असुरक्षित सेवा लिइरहेका छन्। दक्षिणी क्षेत्र मर्चवारका बासिन्दा कन्हैया बनियाँ प्रत्येक साता ३४ जना बिरामीलाई आफ्नो गाडीमा राखेर सदरमुकामको अस्पतालमा पुर्याउँछन्। झोले डाक्टरको उपचारबाट सिकिस्तलाई उनले वर्षौंदेखि अस्पताल पुर्याउँदै आएका छन्। झोले डाक्टरबाट जोगाउनै मुस्किल छ, अनेक बहानामा अप्रेसन गर्नसमेत मेडिकलवाला तयार छन्, उनले भने। बंगाली डाक्टरको परिचय तराईका जिल्लामा सक्रिय झोले डाक्टरलाई स्थानीय बंगाली डाक्टर भनेर चिन्छन्। भारतको वेस्टबंगाललगायत स्थानबाट आएकाहरू मेडिकल खोलेरै आफूलाई डाक्टर बताउँदै उपचार थाल्छन्। उनीहरूसँग स्वास्थ्यकर्मीको नक्कली कागजात हुन्छ। प्रशासनको कहिल्यै अनुगमन नहुने भएकाले यी बंगाली नागरिक असली डाक्टर कहलिने मौका पाएका छन्। कपिलवस्तुको सदरमुकाममै यस्ता डाक्टरका क्लिनिक छन्। कपिलवस्तु नगरको तौलिहवा बजार, मोहरिया चौराहा, यशोधरा गाउँपालिकाको विचलीभंडेहर, तितिर्खा, अम्लोनहा चौराहा, मर्यादपुरमा बंगालीले निर्वाध क्लिनिक सञ्चालन गर्दै आएका छन्। मायादेवी गाउँपालिका र महाराजगन्ज, कृष्णनगर नगरपालिकामा पनि यिनीहरूकै भरमा उपचार भइरहेको छ। उनीहरूले नियमविपरीत पायल्स, दाँतलगायत माइनर अप्रेसन गर्दै आएका छन्। उनीहरूको मेडिकलमा म्याद गु्रजिएका औषधि पनि किनबेच हुने गरेको पाइएको छ। बंगाली डाक्टरले सञ्चालन गरेको अवैध क्लिनिकका कारण आफूहरूको पेसा प्रभावित हुने गरेको कपिलवस्तु नगरपालिका२ मोहरिया चौकमा प्राथमिक स्वास्थ्य उपचार केन्द्र सञ्चालन गर्दै आएका सुरेन्द्र गुप्ताले बताए। हामीले सरकारी नियमानुसार प्राथमिक स्वास्थ्य केन्द्र दर्ता गराएका छौं। कर तिर्छौं, स्वास्थ्यकर्मी गुप्ताले भने, नाम, ठेगानासमेत सही नभएका नक्कली डाक्टरका कारण हामी समस्यामा छौं। बंगाली डाक्टर आफ्ना सेवाग्राहीलाई थप जटिलता भए मात्रै रिफर गर्छन्। कतिपय मेडिकल नै बन्द गरेर फरार भएको स्थानीय बताउँछन्। कपिलवस्तु नगरपालिका क्षेत्रका क्लिनिकको लगत संकलन भइरहेको नगरपालिकाका स्वास्थ्य संयोजक मधुकर घिमिरेले बताए। लगत संकलनपश्चात् अनुगमन गरेर गैरकानुनीलाई बन्द गरिने उनले जानकारी दिए। मान्छे मार्यो भाग्यो बाँकेमा ५ जनाको ज्यान लिने व्यक्ति फरार छन्। मंगलबार प्रहरीले बाँके क्षेत्र नं १ की प्रदेशसभा सदस्य कृष्णा केसीको रोहवरमा प्रहरीले मेडिकलको ताला तोड्यो। उनको पसलमा भारतीय कम्पनीका औषधि मात्र भेटिए। पसलभित्रै मेडिकल सञ्चालनका कुनै इजाजत पत्र थिएन। हुलाकी सडकको छेवैमा उत्तरतिर पक्की घरमा कुनै बोर्ड नराखेर उनले मेडिकल र क्लिनिक सञ्चालन गरेका थिए। उनको पसलदेखि मृतकको घर ५० मिटर र इलाका प्रहरी कार्यालय भगवानपुर २ सय मिटर दूरीमा पर्छ। ठाकुर त्यही पसलमा बस्ने गरेको कोठाभित्र झुन्ड्याइएका सिरकडसनाबाट प्रस्ट हुन्थ्यो। साँघुरो कोठामा खाट राखेर सुत्ने र त्यहीँ टेबलकुर्सी राखेर बिरामी जाँच्ने गरेको देखिन्छ। मेडिकलभित्र गाउँगाउँ पुगेर उपचार गर्न जाने झोलामा औषधि राखिएको पाइएको थियो। अधिकांश औषधि पसलमा म्याद नाघेका र एकै प्रकारका धेरै औषधि भेटिनुले पनि मेडिकलको कारोबार धेरै हुने गरेको सहजै अनुमान गर्न सकिन्थ्यो। स्थानीयका अनुसार उनले दैनिक कम्तीमा १० हजार भारतीय रुपैयाँे कारोबार गर्थे। ठाकुरले एक बोतल स्लाइन दिएबापत ५ सय भारु लिने गरेको शिवलाल धोबी बताउँछन्। स्थानीय देवराज यादव भन्छन्, उपचार गर्न आउने अधिकांश पेट दुखेर पुगेका थिए। उनीहरूलाई अरू कुनै रोग थिएन। सबैलाई चारचार बोतल स्लाइन पानी दिएपछि मृत्यु भएको थियो। सांसद नमुनाले अरू पनि झोले डाक्टरबारे जिज्ञासा राखेपछि स्थानीयले ठाकुरको औषधि पसलभन्दा मुस्किलले २ सय मिटर दूरीमा भारतीय शिवम् गुप्ताको अर्को मेडिकल देखाएका थिए। प्रहरीसहितको टोली पुग्दा उनको औषधि पसलमा ताला लगाइएको थियो। ठाकुर र गुप्ता मात्र होइन, नरैनापुर गाउँपालिकामा तीन दर्जनभन्दा बढी भारतीयका मेडिकल रहेको स्थानीयले बताएका छन्। एउटा झोले डाक्टरबाट प्रहरीले मासिक २५ हजार भारु असुल गर्ने गरेको स्थानीयको आरोप छ। इलाका प्रहरी कार्यालय भगवानपुरका प्रमुख प्रहरी निरीक्षक मानबहादुर विसीले अन्नपूर्णको जिज्ञासामा आफू आएको तीन महिना मात्र भएको र कसैले पैसा नलिएको दाबी गरे। भारतीयका अवैध मेडिकल सञ्चालनबारे स्थानीय तह जानकार छन्। नरैनापुर ५ का वडाध्यक्ष युवराज मौर्यले पनि दर्जनभन्दा बढी झोले डाक्टरले उपचार गरिरहेको स्विकारे। गाउँपालिकाका स्वास्थ्य शाखा प्रमुख मोइन खाँले त नरैनापुरमा मात्र १५ वटा झोले डाक्टर रहेको तोकेरै बताए। स्वास्थ्य सेवा विभागले ५६ वर्षयता नरैनापुर गाउँपालिका क्षेत्रमा अनुगमन नै नगरेको स्विकारेको छ। विभागको नेपालगन्ज शाखा कार्यालय प्रमुख वरिष्ठ औषधि व्यवस्थापक निनु श्रेष्ठले भनिन्, विकट गाउँ छ। बाटोमा हिलो हुन्छ। जान पनि सहज छैन भनेर हामी ५६ वर्षयता गएका छैनौं। औषधि व्यवस्था ऐन २०३५ अनुसार अनुमति नलिई मेडिकल सञ्चालन गर्दा ३ वर्ष कैद र २५ हजार रुपैयाँ जरिवाना गर्ने व्यवस्था छ। त्यस्ता व्यक्तिले उपचार गर्दा ज्यान गएमा भने ज्यानमुद्दा पनि लाग्छ। जटिल भएपछि अस्पताल नवलपरासीमा झोले डाक्टरको उपचारपछि सिकिस्त हुनेहरू बल्ल सदरमुकामका अस्पताल आउने गरेका छन्। एक महिनाअघि मात्र रामग्राम नगरकी २० वर्षीया अविवाहित युवतीलाई गर्भपतनको औषधि दिएपछि उनको ज्यान जोखिममा परेको थियो। स्थानीय एक निजी क्लिनिकका स्वास्थ्यकर्मीले चिकित्सकको प्रेसक्रिप्सनबिना ६ महिना बढीको गर्भपतन गराउन औषधि दिएका थिए। उक्त औषधि गर्भधारण गराउने युवकले खरिद गरेर युवतीलाई दिएका थिए। औषधिका कारण स्वास्थ्यमा गम्भीर समस्या आएपछि जिल्ला अस्पताल पुर्याइएकी युवतीले लिंग खुलेको मृत शिशुलाई जन्म दिएकी थिइन्। प्रहरीले गर्भधारण गराउने युवकसहित स्वास्थ्यकर्मी र युवतीलाई गर्भ संरक्षणविरुद्ध मुद्दा चलाएको थियो। मुद्दाको सुनुवाइका क्रममा अदालतले स्वास्थ्यकर्मीलाई साधारण सुनुवाइ र युवकयुवतीलाई ६०६० हजार धरौटीमा छाड्ने आदेश दिएको छ। कसैले भनेको भरमा औषधि खरिद गरेर खाने र स्वास्थ्यकर्मीको नाउँमा औषधि दिनेको संख्या ग्रामीण क्षेत्रमा बढिरहेको पृथ्वीचन्द जिल्ला अस्पताल परासीका प्रमुख मेडिकल सुपरिन्टेन्डेन्ट डा मोहम्मद नुरुल होदाले बताए। औषधिले सामान्य असर पुर्याएका बिरामी व्यथा सहेर बस्ने गरेको संख्या ग्रामीण क्षेत्रमा बढी छ। गम्भीर समस्या आएपछि मात्र बिरामी अस्पताल आउने गर्छन्, डा होदाले भने। (शंकरप्रसाद खनालबाँके, गोपाल भण्डारीकपिलवस्तु, हरि शर्मापरासी, सलमान खानभैरहवा) १ तस्विरहरू ः १ मटेहिया चोकमै हुलाकी राजमार्गको छेवैमा रहेको भारतीय झोले डाक्टर राजेशसिंह ठाकुरको अवैध मेडिकल पसल। २ मटेहिया गाउँमै अर्का भारतीय झोले डाक्टर शिवराम गुप्ताको मेडिकल। ४ राप्ती सोनारी ७ गेदवाका मृतक मालिकराम धोबीको शोक सन्तप्त परिवार। तस्बिरहरू ः शंकरप्रसाद खनाल"
कुस्तीको पहिलो स्वर्णले संगीतालाई रुवायो,"जनकपुरधाम : १३ औं दक्षिण एसियाली खेलकुद (साग) अन्तर्गत शनिबार कुस्तीमा नेपालकी संगीता धामीले स्वर्ण जितिन्। कुस्तीमा नेपाललाई स्वर्ण दिलाएकी संगीता जितपछि खुसी हुनै सकिनन्। उनी स्वर्ण जितेसँगै भावुक भइन्। संगीताका खुसीका आँसुमात्र झरेनन् उनी भावुक भएर रुनै थालिन्। संगीता भक्कानिएर रोएपछि उनलाई प्रशिक्षक र सहयोगीले सम्हाल्नु परेको थियो। जनकपुरस्थित हबर्ड हलमा संगीता भावुक हुँदा खुसीले हुटिङ गरिरहेका दर्शकसमेत केही समय भावुक बने। शनिबार भएको ५५ केसी तौल समूहको प्रतिस्पर्धामा संगीताले बंगलादेशी प्रतिस्पर्धीलाई पछि पार्दै स्वर्ण जितेकी हुन्। संगीताले बंगलादेशकी सखिरा सरकाररिनेलाई ४१ अंकले पराजित गरेकी हुन्। स्वर्ण विजेता संगीता महेन्द्रनगरकी हुन्। काठमाडौं, पोखरा र जनकपुरमा सागका विभिन्न खेलकुद भइरहेका छन्। जनकपुरमा भने कुस्तीका खेल राखिएको छ। मंसिर १५ गते उद्घाटन भएको सागको समापन मंसिर २४ गते हुँदैछ।"
मूर्ति चोरिन्छन् भेटिँदैनन् : करोडमा बेचिएको उमामहेश्वर बर्लिन म्युजियममा,"ललितपुर : सन् १९८२ मा धुलिखेलको बोटोलबाट बाह्रौं शताब्दीमा बनेको उमामहेश्वरको मूर्ति हरायो। हराएको तीन वर्षपछि उक्त मूर्ति जर्मनको बर्लिन सहरमा भेटियो। बर्लिनका एक जना आर्ट डिलरले उक्त मूर्ति संग्रहालयलाई एक लाख यूरो (नेपाली करिब एक करोड रुपैयाँ) मा बेचेका थिए। नेपाल फर्काएपछि पाटन संग्रहालयको दोस्रो तलामा प्रदर्शनीमा राखिएको उक्त मूर्तिको सार यही लेखिएको छ। दरबार हेरचाह तथा सम्पदा संरक्षण विभाग ललितपुरका प्रमुख सन्दीप खनालका अनुसार नेपालबाट हराएर विदेश पुगेको र औपचारिक रूपमा नेपाल फर्काइएको पहिलो मूर्ति हो उमामहेश्वरको। उक्त मूर्र्ति सबै प्रक्रिया पूरा गरेर सन् २००१ मा नेपाल ल्याइएको हो। नेपालमा अफिसियल्ली फर्काइएको मूर्ति हो यो, खनालले भने, हराएका अन्य मूर्ति फर्काउन सकिएको छैन। नेपाली साहित्यकार तथा नेपाल प्रज्ञा प्रतिष्ठानका कुलपतिसमेत रहेका लैनसिंह वाङ्देलले लेखेको पुस्तक स्टोलन इमेजेज अफ नेपाल १९८९ मा प्रकाशन भएपछि उक्त मूर्ति नेपाल फर्काइएको थियो। ढुंगामा कुँदिएको उक्त मूर्ति निकै आकर्षक देखिन्छ। उमामहेश्वर (शिव पार्वती) ललितासानमा बसेका छन्। कैलाश पर्वतमा बाघको छालामाथि बिन्दास मुद्रामा बसेका शिव कानमा मुद्रा, घाँटीमा नेकलेस, चुरा, ताजलगायत गहनामा सजिएका छन्। पार्वती उनीसँगै टाँसिएर बसेकी छन्। खनालका अनुसार उमामहेश्वरको मूर्ति नेपाल फर्काइए पनि अन्य थुप्रै मूर्ति कहाँ छन् भन्ने जानकारी छैन। वाङ्देलले लेखेअनुसार ऐतिहासिक तथा पुरातात्विक महत्व बोकेका दर्जनांै मूर्ति पाटनबाट चोरी भएका छन्। वाङ्देलले उल्लेख गरेअनुसार पाटनको कुम्भेश्वर कुन्तिबाही चैत्यबाट छैटौं शताब्दीमा बनेको बसिरहेका बुद्ध को मूर्ति चोरी भएको थियो। उक्त मूर्ति सन् १९८५ अप्रिलमा चोरिएको हो। त्यस्तै, सूर्य भगवान्को अर्को मूर्ति पाटनको सौगलबाट १९८५ मा हराएको थियो। उक्त मूर्ति सन् १०८३ मा बनेको थियो। पाटनकै गहिटीबाट दशौं शताब्दीमा बनेको अर्को उमामहेश्वरको मन्दिर सन् १९६० को बीचतिर हराएको थियो। नकबाही पाटनबाट दशौं शताब्दीमा बनेको उभिएको बुद्धको मूर्ति १९७० मा चोरिएको थियो। कुम्भेश्वरबाटै चौधौं शताब्दीमा बनेको उमामहेश्वरको अर्को मूर्ति १९८५ को अक्टोबरमा हराएको वाङ्देलले उल्लेख गरेका छन्। पाटन भिन्ची बहालबाट पनि उभिएका बुद्धको अर्को मूर्ति १९८२ मा हराएको र नवौं शताब्दीमा बनेको भनिएको छ। अर्का उभिएका बुद्ध पाटन नाकबाही चैत्यबाट हराएको थियो। दशौं शताब्दीमा बनेको मूर्ति सन् १९७० तिर हराएको हो। त्यस्तै, कुन्तिबाही चैत्यबाटै अर्को नागराजाको मूर्ति चोरिएको छ। चौधौं शताब्दीमा बनेको उक्त मूर्ति १९८५ को जुलाई २० मा हराएको पुस्तकमा उल्लेख छ। पाटनको यम्पीबहालबाट अर्का उभिएका बुद्धको मूर्ति सन् १९८२ मा हराएको थियो। उक्त मूर्ति नवौं शताब्दीमा बनेको थियो। तबहालबाट दशौं शताब्दीमा बनेको बज्रपुरुषको मूर्ति १९८३ मा हराएको थियो। नवौं शताब्दीको बोधिसत्ता पद्मापाणि, गुइटोल पाटनबाट १९८१ मा हराएको थियो। लक्ष्मीको मूर्ति पाटन शंखमूलबाट हराएको हो। उक्त मूर्ति दशौं शताब्दीमा बनेको र १९७० मा हराएको हो। पुल्चोकमा रहेको गणेश मन्दिरबाट पनि बाह्रौं शताब्दीमा बनेको उमामहेश्वरको मूर्ति सन् १९८५ मा चोरियो। पाटनको यम्पीबहालबाट आठौं शताब्दीमा बनेको बुद्धको मूर्ति १९८५ मा चोरिएको छ। चौधौं शताब्दीमा बनेको बुद्धको अर्को मूर्ति पनि पाटनको अल्कोहिटीबाट सन् १९७० मा हराएको बताइएको छ। गरुडासन विष्णुको मूर्ति कुम्भेश्वरबाट हराएको छ। उक्त मूर्ति १३ औं शताब्दीमा बनेको र १९७० मा हराएको भनिएको छ। पाटनको नारायण मन्दिरबाट १५औं शताब्दीको वासुदेव कमलाजाको मूर्ति १९८४ मा चोरिएको छ। कुम्भेश्वरधाराबाट विष्णु, लक्ष्मी र गरुडको मूर्ति सन् १९८५ मा हराएको थियो। पाटन सुन्धाराबाट सूर्यको अर्को मूर्ति सन् १९८० मा हरायो। ताराको बाह्रौं शताब्दीमा बनेको मूर्ति सन् १९८० तिर अल्कोहिटी पाटनबाट चोरिएको थियो।"
अटो दुर्घटनामा पाँचको मृत्यु,चितवन : अटो दुर्घटना हुँदा चितवनमा पाँच जनाको मृत्यु भएको छ। भण्डाराबाट करिब दुई किलोमिटर उत्तरतर्फ चेपाङ मार्गमा अटो दुर्घटना हुदाँ दुई पुरुष र तीन महिलाको मृत्यु भएको जिल्ला प्रहरी कार्यालय चितवनका प्रवक्ता डिएसपी एकनारायण कोइरालाले जानकारी दिए। राप्ती नगरपालिका ४ स्थित चेपाङ मार्ग ना १ ह ६४०९ नम्बरको अटो अनियन्त्रित भएर दुर्घटना भएको हो। डीएसपी कोइरालाका अनुसार अटोमा सवार ६ जना मध्ये पाँच जनाको मृत्यु भएको हो। दुर्घटनामा परी घाइतेको उपचारको क्रममा मृत्यु भएको हो। मृतकमध्ये एकको मात्रै पहिचान खुलेको छ। पर्वतको कुस्मा नगरपालिका पिपलटारीका ३५ वर्षीय श्यामप्रसाद तिवारीको मात्रै पहिचान खुलेको हो। अन्यको भने पहिचान खुल्न नसकेको कोइरालाले बताए। उपचारको क्रममा पुरानो मेडिकल कलेजमा अन्दाजी ३५ वर्षका एक जना र २५३० वर्षकी महिलाको पुरानो मेडिकल कलेजमा मृत्यु भएको हो। त्यस्तै भरतपुर अस्पतालमा अन्दाजी ३५४० दुई जनाको उपचारको क्रममा मृत्यु भएको हो।
पर्यटक बसबाट एक करोडको सामान बरामद,"परासी : दिल्लीचितवन चल्ने पर्यटक बसबाट १ करोड बराबरको अवैध सामान बरामद भएको छ। पश्चिम जिल्ला प्रहरी कार्यालय नवलपरासीको टोलीले सुनवलको भूमही चोकबाट भन्सार छलेर ल्याएको अवस्थामा ना ८ ख १२०३ नम्बरको बसबाट सामान बरामद गरेको जिल्ला प्रहरी उपरीक्षक लालमणि आचार्यले जानकारी दिए। कालो प्लेट नम्बरको उक्त बसलाई पर्यटक लेखेर सञ्चालन गरिएको हो। रुपन्देहीको सुनौलीस्थित बेलहिया भन्सार नाकाबाट सहजै भित्रिएको बसलाई सुराकीको आधारमा प्रहरीले भैरहवाबाट पछ्याउँदै आएको थियो। भैरहवाबाट परासीहुँदै चितवन जानुपर्ने बस बुटवल पुगेको थियो। ३१ जना नेपाली यात्रु लिएर आएको बसमा भूमही आइपुग्दासम्म ११ जना यात्रु थिए। यात्रु ओराल्न बस बुटवल पुगेको बताइएको छ। सुनौलीदेखि बुटवलहुँदै भूमहीसम्म राजश्व कार्यालयको चेक पोष्टसहित करिब १० बढी स्थानमा सशस्त्र र नेपाल प्रहरीको चेक पोष्ट छन्। ति सबै चेक पोष्टलाई पारगर्दै आएको बसलाई भूमहीमा चेकजाँच गर्ने क्रममा मोबाइल, ट्रयाकसुट, महंगा औषधिलगायतका समान फेला परेको प्रहरी उपरीक्षक आचार्यले बताए। बसको छतमा लामो टिनको फल्ट बटम बनाएर उक्त सामान लुकाइएको थियो। बरामद भएका सामानमध्ये ८ कार्टुनमा ५० बढी मोबाइल छन्। एउटा मोबाइलको बजार मूल्य ३० हजारदेखि करिब १ लाखसम्म पर्ने रहेछ। त्यसैगरी १८ बोरा ट्रयासुट र ८ कार्टुन औषधि छन्। बरामद भएको औषधिमा यौनवद्र्धक आयुर्वेदीक औषधि रहेको प्रहरीले जनाएको छ। बरामद भएको सामान र बसलाई चालकसहित आवश्यक अनुसन्धानका लागि बेलहिया भन्सार कार्यालय पठाइएको प्रहरीले जनाएको छ।"
सिंघीया सलल(फोटोफिचर),"विराटनगर : प्रदेश१ कोराजधानी विराटनगरलाई छोएर बग्ने सिंघीया खोलाको सफाईमा स्थानीय तह र प्रदेश सरकार लागि परेका छन्। खोलालाई सफा बनाउन सिंघीया खोलाको सफाई अभियान, हामी सबैको शान भन्ने मूल नाराका साथ शनिबारबाट संरक्षण एवं सफाई विशेष अभियान सुरु भएको छ। यो अभियानले बगमती सफाईकै झल्को दिने प्रदेश सरकारको दाबी छ। शनिबार बिहान विराटनगरस्थित पुष्पलाल चोक पूर्वको घिनाघाटदेखि सामाजिक विकास मन्त्री जीवन घिमिरे र विराटनगर महानगरपालिकाका मेयर भीम पराजुलीले यो अभियानको पूजा गरेर संयुक्त उद्घाटन गरे। फोहोर फाल्ने स्थान र दाहसंकार गर्ने स्थानका नामले मात्रै परिचय बोक्ने संभावना बढेकाले धार्मीक महत्व समेत बोकेको यस पवित्र खोलाको संरक्षणमा प्रदेश सरकारलेनै चासो दिएको मन्त्री घिमिरेले बताए। यो अभियानमा मोरङका पाँचवटा स्थानीय तहलेसमेत साथ दिएका छन्। विराटनगर महानगरपालिका तथा कटहरी, बूढीगंगा, ग्रामथान र जहदा गाउँपालिकासँग सहकार्य गर्दै नौलो अभियानको थालनी गरिएको विराटनगर महानगरपालिकाका मेयर भीम पराजुलीले बताए। यो अभियानलाई विशेष ढंगबाट सञ्चालन गर्न र निरन्तरता दिन कार्ययोजना समेत तयार पारिसकिएको छ। अभियान अघि बढाउन सामाजिक विकास मन्त्री जीवन घिमिरे संयोजक र विराटनगर महानगरपालिकाका मेयर भीम पराजुली सहसंयोजक रहेको मूल समिति बनाइएको छ। अल्पकालिन, मध्यमकालिन र दीर्घकालिन योजनासहित खोलोको संरक्षण र सफाई अभियान सुरु गरिएको मन्त्री घिमिरेले बताए। शनिबार विहानबाट सुरु सफाई अभियानमा सरकारी तथा गैरसरकारी संघ संस्था, निजी क्षेत्र, सुरक्षा निकाय, स्वास्थ्य क्षेत्र, सामाजिक अभियन्ता लगायत हजारौंको उपस्थिती थियो। मन्त्री घिमिरेका अनुसार अत्यधिक प्रदूषण बढेपछि पहिलो चरणमा खोलाको घिनाघाटदेखि भाथिगछ पुलसम्मको १० किलोमिटर क्षेत्र सफाई गरिने छ। शनिबार सफाई गरिएको स्थान घिनाघाटबाट फोहोर, दाउरा र केराका धाम निकाल्दानै पनि खोला सफा देखिएको थियो भने जमेको पानी समेत सललल बगेको थियो।"
घरबाट लडेर मृत्यु,विराटनगर : प्लम्बिङको काम गर्ने क्रममा मोरङको सुन्दरहरैंचा नगरपालिका१० मा एउटा घरबाट लडेर एक जनाको मृत्यु भएको छ। दुई तले घरबाट खसेर ४५ वर्षीय श्यामकुमार रिजालको मृत्यु भएको प्रदेश १ प्रहरी कार्यालय विराटनगरका प्रवक्ता एसएसपी शेखर कोइरालाले बताए। उनकाअनुसार छिमेकी नर्सिङ लिम्बूको घरमा प्लम्बिङको काम गरिरहेको अवस्थामा माथिबाट खसेर रिजाल शुक्रबार दिउँसो घाइते भएका थिए। उनको उपचारका क्रममा धरानस्थित बीपी कोइराला स्वास्थ्य विज्ञान प्रतिष्ठानमा मृत्यु भएको जानकारी कोइरालाले दिए। प्रहरीले शव पोस्टमार्टम गरेर परिवारलाई जिम्मा लगाउँदै घटनाका बारेमा अनुसन्धान सुरु गरिएको जनाएको छ।
इँटा भट्टामा प्रेसर कुकर बम भेटियो,रौतहट : राजपुर नगरपालिका७ स्थित चौधरी इँटा भट्टामा शनिबार प्रेसर कुकर बम भेटिएको छ। उक्त बम भूमिगत समूह मधेस नेशनल पार्टीले राखेको अनुमान गरिएको छ। सो स्थानमा उक्त पार्टीको पर्चा भेटिएको छ। इँटा भट्टाका मजदुरले झोलाभित्र बम देखेपछि प्रहरीलाई खबर गरेका थिए। उक्त बम सेनाले निस्कृय बनाएको छ। दुई महिनाअघि इँटा भट्टाका संचालक विनोदप्रसाद जयसवालसँग भूमिगत समूहले चन्दा मागेको सूचना पाएको इलाका प्रहरी कार्यालय रापजुरले जनाएको छ। चन्दा नदिएको भन्दै जयसवाललाई धम्कीसमेत आउने गरेको थियो। घटनाबारे अनुसन्धान भइरहेको प्रहरीले जनाएको छ। रौतहटका अन्य केही इँटा भट्टा संचाललाईसमेत रकम माग गर्दै धम्की दिएका सूचाना आएकाले र अनुसन्धान भइरहेको रौतहटका डीएसपी नविन कार्कीले जानकारी दिए।
पत्रकारलाई प्रहरीको मानसिक यातना,"पोखरा : नेपाल पत्रकार महासंघले नेपाल पत्रकार महासंघ कास्की शाखाका सदस्य तथा न्यूज २४ टेलिभिजनका पोखरा संवाददाता राजेन्द्र अधिकारीलाई प्रहरीले यातना दिएको विषयमा गम्भीर ध्यानाकर्षण भएको जनाएको छ। महासंघका महासचिव रमेश विष्टले शनिबार जारी गरेको विज्ञप्तिमा समाचार लेखेकै विषयमा यातना दिने कार्य संविधान विपरीत हुने ठहर पनि महासंघको भएको उल्लेख छ। समाचार लेखेको विषयमा कास्कीका प्रहरी प्रमुख एसपी दानबहादुर कार्कीले मानसिक तथा शारीरिक यातना दिने अभिप्रायले सादा पोसाकका प्रहरी खटाइ पत्रकार अधिकारीमाथि निगरानी गरेको घटनाप्रति नेपाल पत्रकार महासंघको गम्भीर ध्यानाकर्षण छ, विष्टले भनेका छन्, समाचारप्रति गुनासो एवं चित्त नबुझे त्यसको कानुनी उपचार खोज्ने वैधानिक विधि र स्थापित पद्धति हुँदाहुँदै प्रहरीको जिम्मेवार अधिकारीबाट कुनै पनि बहानामा पत्रकारलाई मानसिक तथा शारीरिक यातना दिने र विस्थापित हुन बाध्य पार्नु आफैंमा निन्दनीय हुनुका साथै संविधानविपरीतको कार्य हुने महासंघको ठहर छ। प्रहरीले चलाएको जुवा अप्रेसन का विषय न्यूज २४ टेलिभिजनमा समाचार प्रसारण गरेको भन्दै आफूलाई प्रहरी प्रमुख एसपी कार्कीले मानसिक यातना दिई पोखराबाट विस्थापित हुन बाध्य पारेको पत्रकार अधिकारीले बताएका छन्। महासंघले प्रहरीबाट यातनाको भत्र्सना गर्दै प्रेस स्वतन्त्रताको सम्मान गरी पत्रकारलाई स्वतन्त्र, निर्वाध र सुरक्षितरुपमा काम गर्ने वातावरण निमार्ण गर्न सम्बन्धित निकायसँग माग गरेको छ।"
प्रदेश १ सरकारको आफ्नै प्राविधिक विश्वविद्यालय,"विराटनगर : प्रदेश १ सरकारले नेपालमै पहिलो प्राविधिक विश्वविद्यालय सञ्चालनमा ल्याएको छ। अन्य प्रदेशमा कुनै पनि प्राविधिक विश्वविद्यालय नरहेको अवस्थामा यस प्रदेशमा भने प्रदेश सरकारले आफ्नै विश्वविद्यालय सञ्चालनमा ल्याएको हो। मोरङको बूढीगंगा गाँउपालिका४ हात्तिमुडामा मनमोहन स्मृति प्रतिष्ठानद्धारा सञ्चालित मनमोहन स्मृति पोलिटेक्निकलाई अब सरकारले मनमोहन प्राविधिक विश्वविद्यालयका रुपमा अघि बढाउने छ। सम्पत्ति तथा दायित्व हस्तान्तरण गरेर प्रदेश सरकार मातहतमा ल्याउँदै पोलिटेक्निकलाई प्रदेश सरकारले सञ्चालन गर्ने विश्वविद्यालयमा रुपान्तरण गरिएको हो। प्रतिष्ठानका अध्यक्ष तथा उपप्रधान एवं रक्षामन्त्री ईश्वर पोखरेलले प्रदेश १ का सामाजिक विकास मन्त्री जीवन घिमिरेलाई सम्पत्ति तथा दायित्व हस्तान्तरण गरे। हस्तान्तरणसँगै करिब २ अर्ब १ करोड बढीको सम्पत्ति मनमोहन प्राविधिक विश्वविद्यालयलाई प्राप्त भएको छ। पोलिटेक्निकका अध्यक्ष एवं मन्त्री पोखरेल, विश्वविद्यालयका कुलपति तथा प्रदेश १ का मुख्यमन्त्री शेरधन राई र सहकुलपति एवं समाजिक विकासमन्त्री घिमिरेले सम्पत्ति र दायित्व हस्तान्तरण दस्तावेजमा हस्ताक्षर गरेका छन्। मनमोहन स्मृति प्रतिष्ठानको स्वामित्वमा रहेको २० विगाहा जग्गा, ३१ वटा भवन र विभिन्न उपकरणहरु हस्तान्तरण गरिएको पोलिटेक्निकका प्राचार्य सुवासश्री पोखरेलले जानकारी दिए। यस अघि प्राविधिक विषय अध्यापन गराउने पोलिटेक्निकका रुपमा सञ्चालन थियो, उनले भने, अब प्रदेश सरकार मातहतको मनमोहन प्राविधिक विश्वविद्यालय बनेको छ। मन्त्री घिमिरेले नेपालै पहिलो पटक प्रदेश सरकारले विश्वविद्यालय निर्माण गरेको जानकारी दिए । उनले नेपालमा रहेका अन्य विश्वविद्यालय भन्दा मनमोहन प्राविधिक विश्वविद्यालय पृथक भएकाले भिन्न ढंगबाट सफल हिसावले अघि बढ्ने दाबी गरे। विश्वविद्यालयले ढिलोमा एक वर्ष भित्रमा पठनपाठन सुरु गर्नेछ, उनले भने, प्रदेश सरकारले प्राविधिक विश्वविद्यालय स्थापना गरे पनि प्रदेश भित्र मात्र सीमित भने रहने छैन। मन्त्री घिमिरेले भने, अन्य विश्वविद्यालय जस्तै यो पनि विश्वव्यापी रुपमा रहने छ । यसको क्षेत्र विस्तार गरिने छ। विश्वविद्यालयका कुलपति तथा प्रदेश १ का मुख्यमन्त्री शेरधन राईले प्रतिकुलताकाबीच मनमोहन प्राविधिक विश्वविद्यालय सम्बन्धी विधेयक पास गरेर मात्र यसकलाई मूर्तिरुप दिन सकिएको स्मरण गरे। उनले यसलाई नेपालकै नमुना प्राविधिक विश्वविद्यालय बनाएर सञ्चालन गर्नका लागि प्रदेश सरकार जुनसुकै मुल्य चुकाउन पनि तयार रहेको उद्घोष गरे। नेपालकै पहिलो प्राविधिक विश्वविद्यालय भएकाले यसले आफ्नो छुट्टै विशेषता र महत्व बोकेको छ, उनले भने, मुलुकका सातवटा प्रदेश मध्ये अहिलेसम्म अरु कुनै पनि प्रदेशमा यस्तो विश्वविद्यालय नभएका कारण पृथक र विवादरहित ढंगबाट सञ्चालन गर्ने योजना छ। पोखरेलले नेपाल सरकारले हरेक प्रदेशमा प्राविधिक विश्वविद्यालय स्थापना गर्ने योजना बनाएको बताए। उनले अबको शिक्षा ७० प्रतिशत प्राविधिक र व्यवसायिक हुनुपर्नेमा जोड दिएर त्यही अनुरुप सरकरा अघि बढिरहेको जानकारी दिए। उनले मनमोहन प्राविधिक विश्वविद्यालयले प्रदेश १ का १४ वटै जिल्लाका स्थानीय सरकारसँग समन्वय गरी विश्वविद्यालयका कार्यक्रमलाई फैलाउन आवश्यक रहेको उल्लेख गरे। उनले विगतदेखिनै शिक्षा र प्राविधिक विषय अध्ययनको क्षेत्रमा विशिष्ट भूमिका खेल्दै महत्वपूर्ण योगदान पुयाएका कारण मनमोहन पोलिटेक्निक तीन पटकसम्म राष्ट्रिय सम्मान हासिल गर्न सफल भएको जानकारी दिए। प्रदेशसभाले मनमोहन प्राविधि विश्वविद्यालय सम्बन्धी विधेयक गत असोज ६ गते संसदबाट पारित गरेको थियो। विधेयकलाई असोज १६ गते तत्कालिन प्रदेश प्रमुख प्राडा गोविन्दबहादुर तुम्वाहाङले प्रमाणिकरण गरेपछि प्रदेश सरकारलाई विश्वविद्यालय सञ्चालनको बाटो खुलेको थियो।"
जापानिज झोला पाएपछि पलाँताका विद्यार्थी मख्ख,"कालिकोट : जिल्लाको पलाता गाउँपालिकाले गाउँपालिकामा रहेका हरेक विद्यालयमा अध्ययनरत विद्यार्थीहरुलाई जापानिज झोला वितरण गरेको छ। जिल्लाको अति विकट क्षेत्रका रुपमा चिनिएको पलाँताका विद्यार्थीहरुको हातमा किताब बोकेर विद्यालय जानुपर्ने बाध्यतालाई मध्यनजर गर्दै गाँउपालिकाले निशुल्क रुपमा जापानिज झोला वितरण गरेको हो। कालिकोटका प्रतिनिधिसभा सदस्य दुर्गबहादुर रावत र पलाँता गाउँपालिका अध्यक्ष लक्ष्मणबहादुर बमले विद्यार्थीहरुलाई जापानिज झोला वितरण गरेका हुन्। गाउँपालिकाले युमि नेपाल जापानको सहयोगमा पलाँताका हरेक विद्यालयका कक्षा ४ देखि ८ कक्षासम्म अध्ययनरत २ हजार ६ सय विद्यार्थीहरुलाई ३५ हजार मुल्य बराबरको गुणस्तरीय झोला वितरण गरेको हो। जसमा कालिकोटको पलाता गाउँपालिका, दैलेखको विन्दाशैनि नगरपालिका, जाजरकोटको भेरीगंगा गाउँपालिका, सल्यानको सारदा गाउँपालिका छनोट गरेको समन्वयकारी संस्था रुपान्तरण नेपालका अध्यक्ष मोहनबहादुर शाहीले बताए। युमि नेपाल जापानका प्रतिनिधि डा बाबुराम निरौलाले पलाँताका विद्यार्थीहरुलाई मायाको चिनो स्वरुप झोला वितरण गरिएको बताए। पलाँता गाँउपालिका२ मा रहेको सरस्वती मावि राडुनेटामा कक्षा ६ का अध्यायनरत समरकला विश्वकर्माले झोला पाएपछि हातमा किताब बोकेर विद्यालय जानुपर्ने बाध्यता टरेको बताईन्। उनले भनिन्, सधैं हातमा किताव कापी किनेर विद्यालय जानुपर्थ्याे। अरुले झोला बोकेर आउँदा आफुलाई पनि रहर लाग्थ्यो तर घरमा किन्ने पैसा हुदैन थियो। बुवाले कालापाहाडबाट वर्षमा एक पटक नयाँ कपडा ल्याएर शरिर त ढाकिन्थ्यो। तर किताव ढाक्ने झोला नपाएरै विद्यालय जानुपर्थ्याे। पलाँता गाउँपालिका अध्यक्ष लक्ष्मणबहादुर बमले गाउँपालिकाको समग्र शैक्षिक गुणस्तर सुधारका लागि शिक्षामा लगानी बढाएको बताए। उनले गाउँपालिकाले पहिलो वर्षदेखि नै हरेक विद्यालयमा विद्यार्थी अनुपातका आधारमा शिक्षक दरबन्दी सिर्जना गर्ने, भौतिक तथा अन्य आवश्यक शैक्षिक सामाग्रीको व्यवस्थापन गर्ने र अन्य अनुदानहरुकोे व्यवस्था गरिरहेको बताए। उनले भने, गाउँपालिकालाई निशुल्क शिक्षा सुनिश्चितता भएको गाउँपालिका घोषणा गरेका छौ। चालु आर्थिक वर्षबाटै गाउँपालिकामा आवशिय विद्यालय सञ्चालन गर्ने तयारी गरेको छ।"
सिक्टा सिँचाइको पानी नेपालगन्ज पुग्यो,"कोहलपुर : राष्ट्रिय गौरवको सिक्टा सिँचाइ आयोजनाको पानी नेपालगन्ज पुगेको छ। पश्चिमी नहरको शाखा नहर डुडुवा हुँदै सिक्टाको पानी नेपालगन्ज उपमहानगरपालिका२० स्थित राँझामा पुगेको हो। डुडुवा शाखा नहर पप्पु कन्ट्रक्सनले सम्झौता अनुरुप निर्माण नगरे पनि खोलालाई मर्मत गरेर पूरानै संरचनामा पानी सञ्चालन गरिएको आयोजनाका डिभिजन इन्जिनियर एकराज भट्टराईले जानकारी दिए। उनले भने, एक्जाभेटरले नहर सफा गर्दै पानी सञ्चालन गरेका हौं। किसानले पम्पिङ गरेर भए पनि सिँचाइ गर्न सक्नेछन्। अब डुडुवा मुल नहरबाट पुरैनी उपशाखाबाट नेपालगन्ज क्षेत्रमा र इन्द्रपुर उपशाखाबाट जानकी गाउँपालिकाका विभिन्न क्षेत्रमा सिँचाइको पहुँच हुनेछ। डुडुवाको पिप्रहवास्थित खजुरा शाखाबाट चार किलोमिटर टाढा खजुरा गाउँपालिकामा पनि पानी पुगेको छ। शुक्रबारदेखि नै इन्द्रपुर शाखामा पानी सञ्चालन गरिएको छ। आइतबारसम्म पुरैनी उपशाखामा पनि पानी सञ्चालन गर्ने सिक्टा सिँचाइ आयोजनाको तयारी छ। खोलामा पानी सञ्चालन भएको थाहा भएपछि ठाउँठाउँमा किसानले पम्पिसेटको प्रयोगबाट गहुँमा सिँचाइ गरिरहेका छन्। डुडुवा शाखा नहर निर्र्माण नभए पनि किसानलाई गहुँ सिँचाइ गर्न मिल्ने गरी पानी छोडिएको आयोजनाले जनाएको छ। कोहलपुर नगरपालिका१५ पार्वतीपुरमा भेटिएका बलिराम हरिजनले पूर्वजानकारी बिना नै नहरमा पानी छोड्दा सात आठ विगाहा क्षेत्रफलको गहुँ र मसुरोमा क्षति पुगेको बताए। नहरको पार्वतीपुर क्षेत्रमा चार जना मजदुर नहरमा बोराको बाँध बाँधेर पानी नेपालगन्जतिर पठाइरहेका थिए। १७ मंसिरदेखि सिक्टा सिँचाइ आयोजनाको पश्चिमी मूल नहरको पूरै क्षेत्र ४५२५ किलोमिटरमा नियमित पानी सञ्चालन भइरहेको छ। १८ मंसिरमा उर्जा, जलस्रोत तथा सिँचाइ मन्त्रालयका सचिव रविन्द्रनाथ श्रेष्ठ, जलस्रोत तथा सिँचाइ विभागका महानिर्देशक मधुकरप्रसाद राजभण्डारीलगायतको टोलीले सिक्टाको पश्चिमी नहरमा पानी सञ्चालनको स्थलगत अवलोकन गरेका थिए। यस अघि कार्तिकको तेस्रो साता सिक्टाको पश्चिमी नहरको स्थलगत अवलोकन गर्दै उर्जा, जलस्रोत तथा सिँचाइ मन्त्री वर्षमान पुन अनन्त ले नहरमा मर्मत गर्दै पानी सञ्चालन गर्न निर्देशन दिएका थिए। मन्त्रीको निर्र्देशनपछि पश्चिमी नहरको मर्मत गर्दै सुरूमा एक घनमिटर हुँदै अहिले तीन घनमिटर पानी सञ्चालन भइरहेको छ। पम्पिसेटबाट गहुँ सिँचाइ सिक्टा सिँचाइ आयोजनाको मूल नहर र शाखा नहरमा पानी सञ्चालन गरेपछि किसानले पम्पिसेटबाट नहरको पानीबाट सिँचाइ गरिरहेका छन्। कोहलपुर१३ भरैया घर भएका शिवप्रसाद थारु चन्नहवा क्षेत्रमा दुई वटा पम्पिसेटबाट गहुँमा सिँचाइ गरिरहेको भेटिए। उनले नौ विगाह क्षेत्रफलमा गहुँ खेती गरेका छन्। पहिले पहिले ८०९० क्वीन्टल मात्र गहुँ फल्थ्यो। सिँचाइ सुविधा भएपछि यो वर्ष डेढ सय क्वीन्टल गहुँ फल्ने आशा छ। उनी भन्छन्, अब नियमित सिँचाइ हुन्छ भने तीन बाली लगाउँछु। सिँचाइको अभावमा खेत बाँझै राख्नुपर्थ्याे। अब त उत्पादन पनि दोब्बर नै हुन्छ। उनले गत वर्ष निकै परबाट १० दिन बोरिङको पानी लगाउँदा पनि सिँचाइ पर्याप्त नभएको र यो वर्ष सिक्टाको पानी पम्पिसेटबाट दुई दिनमै सबै खेतमा सिँचाइ गरेको बताए। कोहलपुर नगरपालिका४ मा लियाकत अलि आफ्नो १० कठ्ठा जग्गामा नहरको पानी पम्पिेटबाट सिँचाइ गर्दै थिए। पश्चिमी मूल नहरको पानी अहिले जेठी नालाबाट निकास दिइएको छ। सिक्टा सिँचाइ आयोजनाको पश्चिमी र पूर्वी नहरबाट बाँकेको ४२ हजार हेक्टर क्षेत्रफलमा सिँचाइ गर्ने लक्ष्य लिइएको छ। आयोजनाको लागत २५ अर्बको रहेको छ। अहिलेसम्म ६० प्रतिशत मात्र काम सम्पन्न भएको छ।"
स्वास्थ्य संस्थामा बच्चा जन्माए एक हजार रुपैयाँको बैक खाता,"गोरखा : गर्भवती महिलाले स्वास्थ्य संस्थामा बच्चा जन्माएमा पालुङटार नगरपालिकाले नवजात शिशुको नाममा बैक खाता सञ्चालन गरिदिने भएको छ। सुरक्षित सुत्केरी गराई आमा र बच्चाको स्वास्थ्यमा जोड दिनका लागि बैंकमा एक हजार नगद राखेर खाता सञ्चालन गर्ने अभियान सुरु गरेको मेयर दीपकबाबु कँडेलले जानकारी दिए। खाता सञ्चालनका लागि पालुङ्टारस्थित प्रभु बैंकको शाखा कार्यालयसँग नगरपालिकाले सम्झौता गरेको छ। पालुङ्टारस्थित प्रभु बैंकमा पालुङ्टार६ का नवजात शिशु आरोग्यमणि विश्वकर्माको खाता खोलेर बुधबारदेखि सो अभियान सुरु गरिएको उनले बताए। साउन १ गतेदेखि नै नवजात शिशुको खाता सञ्चालन अभियान सुरु गर्ने भनेर पाँचौ नगरसभामा निर्णय भएको थियो, मेयर कँडेलले भने, बुधबारदेखि अभियान सुरु गरिएको छ। अब जसले पालुङटार नगरपालिकाभित्रको स्वास्थ्य संस्थामा बच्चा जन्माउँछ, उसलाई वडा कार्यालयले जन्म दर्ता गरिदिन्छ । जन्मदर्ताको आधारमा प्रभू बैंकले अभिभावकलाई संरक्षक बनाएर खाता खोलिदिनेछ। हामी त्यसमा एकहजार रुपैयाँ राखिदिन्छौं । यो अभियानले सुरक्षित तरिकाले सुत्केरी गराउने, मातृशिशु मृत्युदर शून्यमा पुयाउने अपेक्षा उनले गरेका छन्। अभियान सुरु गर्न ढिला भएकाले गत साउन १ गतेबाट जन्मेका बच्चाको पनि खाता खोलिदिने नगरपालिकाले योजना बनाएको छ । खातामा रहेको रकमको ६५० प्रतिशत व्याज प्रदान गर्ने बैकले जनाएको छ नगरपालिकाको यो अभियानले बच्चा जन्मेदेखि नै उसको नाममा रकम जम्मा हुने, दसैंतिहार जस्ता चाडपर्व, बर्थडे जस्ता उत्सवमा जम्मा भएको रकम पनि भविष्यका लागि बचत गर्दै जाने बानी बसाल्ने मेयर कँडेलले बताए। यसले बचत गर्ने बानी बसाल्ने र बच्चा तथा उसको अभिभावकलाई फजुल खर्च गर्ने बानी हटाउने हामीले लक्ष्य राखेका छौं, मेयर कँडेलले भने, त्यतिमात्र होइन, यसरी जम्मा भएको पैसाले उसलाई उच्च शिक्षा पढ्नका लागि पनि टेवा पुग्ने विश्वास लिएका छौं। गत साउनदेखि अहिलेसम्म पालुङटार नगरपालिकाभित्र १ सय २५ जना बच्चा जन्मेका छन्। तीमध्य अहिलेसम्म जम्मा ६७ जनाको मात्र जन्मदर्ता गरिएको छ । बुधबार बिहिबार दुई दिनमा १५ जनाको खाता खोलिसकिएको नगरपालिका स्वास्थ्य शाखाका दीपेन्द्र गिरीले जानकारी दिए। नगरपालिकाभित्र आँपपिपल सामुदायिक अस्पतालमा, पाँच वटा स्वास्थ्य चौकीमा र एउटा अलग्गै प्रसुतिगृह छन्। यसअघि नियमित गर्भ परीक्षण गरी बर्थिङ सेण्टरमा प्रसुती गराउने आमालाई स्वास्थ्य शाखाले दुई हजार आठ सय रुपैयाँ दिने गरेको थियो। यो अभियानले घरमै असुरक्षित तरिकाले बच्चा जन्माउने काम रोकिनेछ अनि बच्चा जन्मेपछि अनिवार्य रुपमा जन्मदर्ता गर्नुपर्छ भन्ने पद्धतिको विकास हुन्छ, गिरीले भने, त्यतिमात्र होइन, अहिले सामाजिक सुरक्षा भत्ता बैंक खातामा मात्र जम्मा गरिदिने गरेका छौं। यसले गर्दा सबै ज्येष्ठ नागरिकको बैंक खाता खुलिसकेको छ। यो अभियानका कारण बैंक खातामार्फत मात्र आर्थिक कारोबार गर्ने प्रविधिको विकास गर्ने लक्ष्य रहेको उनले बताए।"
न्याय माग्दा २८ दिन थुना,"वीरगन्ज : घरमै पसेर कुटपिट गर्नेहरूलाई कारबाहीको माग गर्दै प्रहरीसँग न्याय माग्न गएकी एक महिलालाई प्रहरीले उल्टै २८ दिन प्रहरी थुनामा राखेको घटना सार्वजनिक भएको छ। बाराको जितपुर सिमरा ७ नसीम टोलकी ३० वर्षीया रिजवाना खातुन घरमा पसेर कुटपिट गर्नेहरूविरुद्ध जाहेरी दिन गत असोज ८ गते इलाका प्रहरी कार्यालय सिमरामा पुगेकी थिइन्। तर प्रहरीले उनीविरुद्ध जिल्ला प्रहरी कार्यालय पर्सामा ठगी मुद्दा दर्ता भएको भन्दै नियन्त्रणमा लिएपछि खातुन २८ दिनसम्म प्रहरी थुनामा बस्न बाध्य भएकी हुन्। अदालत पर्साले खातुनविरुद्ध परेको ठगी मुद्दामा आवश्यक प्रमाण नदेखिएको भन्दै धरौटीमा रिहा गर्न आदेश दिएपछि उनी ५ लाख रुपैयाँ बुझाएर कात्तिक ६ मा रिहा भएकी हुन्। २८ दिन थुनामा रहँदा प्रहरीले आफूलाई मानसिक एवं शारीरिक यातनासमेत दिएको पीडित उनले बताइन्। शुक्रबार वीरगन्जमा पत्रकार सम्मेलन गरेर उनले भनिन्, न्याय माग्न प्रहरीलाई गुहार्न गए तर उल्टै प्रहरीले मलाई हुँदै नभएको झुठा ठगी मुद्दामा फसाएर २८ दिन थुनामा राख्यो, थुनामा रहँदा प्रहरीले मलाई यातना पनि दिए। नसीम टोलमा रहेको खातुनको दुई धुर घडेरी मिचेर घर बनाएका छिमेकी जाकिर हुसेन अन्सारी र खातुनबीच चार वर्षदेखि जग्गाको विवाद चल्दै आएको छ। त्यही विषयलाई लिएर जाकिर र उनका आफन्त अहमद देवान लगायतले गत भदौ ४ मा खातुनको घरमा पसेर खातुन, उनकी बहिनी मुन्नी, भाइ मुमताज अन्सारीलाई लछार पछार र कुटपिट गर्दै घाइते बनाएका थिए। घाइते मुन्नीको उपचार गरिए पनि उनी अझै बिरामी छन्। भदौ ३ गते जाकिर अचानक मेरो घरमा आएर ५० हजार सापटी मागे, मैले दिइनँ, उनले सञ्चारकर्मीलाई भनिन्, पैसा सापटी माग्ने देखावटी निहुँ मात्र थियो, उनीहरूको रिस जग्गाको नै हो, त्यही कारण ४ गते घरमा पसेर हामी दिदीबहिनीलाई निर्घात कुटपिट गरे। घटनापछि आफूहरू उपचारमा लागेकाले तत्कालै प्रहरीमा जान नभ्याएको उनको भनाइ छ। असोज ८ गते जाकिर र उनका आफन्त अमहद सहितका १० जनाविरुद्ध जाहेरी दिन इलाका प्रहरी कार्यालय सिमरामा निवेदन लिएर गएको उनले बताइन्। सिमराका डिएसपी गोविन्द पुरीले मिलापत्र गर्न दबाब दिए तर मैले मानिनँ, खातुनले भनिन्, त्यसपछि डिएसपीले तिमीविरुद्ध पर्सा प्रहरीमा ठगीको मुद्दा परेको छ भनेर उल्टै मैलाई पक्रेर जिल्ला प्रहरी कार्यालय पर्सामा पठाइदिए। जाकिरले नातामा माइजु पर्ने वीरगन्ज महानगरस्थित बेल्वा घर भएकी गुल्बानी खातुनबाट पर्सा प्रहरीमा आफूविरुद्ध ठगीको झुठो मुद्दा हाल्न लगाएका थिए। बलात्कारको आरोपमा पर्सा प्रहरीको थुनामा रहेको गुल्बानीको छोरा छुटाइदिन भन्दै मैले गुल्बानीसँग ४ लाख ८० हजार रुपैयाँ लिएको भन्ने आरोप उनीहरूको छ, खातुनले भनिन्, यो सरासर झुठो आरोप हो, मैले गुल्बानी भन्नेलाई चिनेकै छैन। अदालतले पनि मविरुद्ध स्पष्ट प्रमाण फेला नपरेपछि तारिखमा रिहा गर्न आदेश दिएको हो। घडेरी मिचेर घर बनाएका जाकिर र अहमद धनीमानी रहेकाले आर्थिक प्रलोभनमा परेर प्रहरीले आफूलाई झुठो मुद्दामा फसाएर २८ दिन थुनामा राखेको आरोप खातुनको छ। उनले अदालतको आदेशमा रिहा भएपछि कुटपिट गर्ने जाकिर, अहमद, प्रवेज देवानसहित १० जनाविरुद्ध कारबाहीका लागि जाहेरी दिन निवेदन लिएर जाँदा पनि प्रहरीले निवेदन फ्याँकिदिएको गुनासो उनको छ। जिल्ला प्रहरी कार्यालय पर्साको मुद्दा फाँटका प्रहरी निरीक्षक असरफ अली अन्सारीले भने प्रहरी थुनामा रहेका एक अभियुक्तलाई छुटाइदिने प्रलोभन दिएर अभियुक्तकी आमासँग ४ लाख ८० हजार रुपैयाँ लिएको आरोपमा खातुनलाई पक्राउ गरिएको बताए। उनले भने, खातुन एकदमै फ्रड महिला हुन्, अरू केही होइन।"
मदिरा नै लैंगिक हिंसाको कारण,"काठमाडौं : लैंगिक हिंसाको मुख्य कारण मदिरा रहेको महिला बालबालिका तथा ज्येष्ठ नागरिक मन्त्रालयले निष्कर्ष निकालेको छ। लैंगिक हिंसाविरुद्धको १६ दिने अभियान चल्दै गर्दा प्रदेशस्तरीय छलफलबाट हिंसाको मुख्य कारण मदिरा भएको निष्कर्ष निकालिएको हो। मन्त्रालयले यस वर्ष लैगिंक हिंसा न्यूनीकरण अभियान वर्ष मनाइरहेछ। अभियान कात्तिक १८ गतेबाट सुरु भएको हो। मन्त्रालयले ७ सय ५३ वटै स्थानीय तहमा अभियान सुरु गरेको थियो। विराटनगरबाट थालनी गरिएको अभियान पाँचवटा प्रदेशमा सम्पन्न भइसकेको छ। गण्डकी प्रदेश र काठमाडौंमा सञ्चालन गर्न बाँकी छ। स्थानीय जनप्रतिनिधिदेखि प्रदेश प्रमुखको उपस्थितिमा सम्पन्न भएको अभियानबाट मदिरा सेवन हिंसाको मुख्य कारण भएको प्रतिक्रिया आएको सहसचिव रुद्रादेवी शर्माले बताइन्। छलफलका क्रममा प्रायः सबै प्रदेशले मदिरा नै हिंसाको मुख्य कारण मानेको छ, शर्माले भनिन्, हिंसाका विविध प्रकार भए पनि प्रायः सबै हिंसा मदिरा सेवनपछि भएको पाइयो। अभियानले मदिराबाट हिंसाको दर बढेको देखाए पनि पितृसत्ता नै लैंगिक हिंसाको मुख्य कारक भएको विश्लेषक बताउँछन्। सरकारले मदिरालाई नै मुख्य कारण मानेर समाजमा बढिरहेको अपराधलाई न्यूनीकरण गर्न नसक्ने उनीहरूको भनाइ छ। २०७६७७ को साउनदेखि असोजसम्मको तथ्यांकअनुसार महिला तथा बालबालिकाविरुद्ध भएका अपराधमा जबरजस्ती करणीको संख्या सबैभन्दा धेरै छन्। सातै प्रदेश र उपत्यकाबाट तीन महिनामा ५ सय ७७ उजुरी परेका छन्। जसमा प्रदेश नं १ मा सबैभन्दा बढी १ सय ६ उजुरी परेका छन्। त्यस्तै जबरजस्ती करणी उद्योगमा देशभरबाट २ सय १६ उजुरी परेका छन्। तथ्यांकले सबै प्रदेशमा घरेलु हिंसाको मात्रा बढेको देखाएको छ। घरेलु हिंसाको उजुरी बढ्नुलाई नागरिकमा सचेतनाको स्तर बढेको देखिने विश्लेषणसमेत हुँदै आएको छ। चालु आर्थिक वर्षको प्रथम चौमासिकमा ४ हजार ९१ घरेलु हिंसाको उजुरी पर्नुले नागरिकमा सचेतनाको स्तर बढेकै मान्नु पर्ने सचिव चन्द्रकुमार घिमिरे बताउँछन्। हिंसा हुनु गलत हो तर हिंसामा परेपछि त्यसको उपचार खोज्नुलाई सकारात्मक रूपमै लिनुपर्छ, घिमिरेले भने। तथ्यांकले बहुविवाह, बालविवाह र बालयौन दुराचारका घटना बढेको देखाउँछ। बोक्सीको आरोप, अवैध गर्भपतन, जातीय छुवाछुतका घटना पनि दर्ता भएका छन्। लैगिंक हिंसाका विभिन्न शीर्षकमा तीन महिनाभित्र ५ हजार २ सय ३६ घटना दर्ता भएका हुन्। कात्तिकको मात्र तथ्यांक हेर्ने हो भने १ हजार ३ सय १६ उजुरी परेका छन्। कात्तिकमा पनि जबरजस्ती करणीका घटना सबैभन्दा बढी १ सय ७७ छन्। अभियानले लैंगिक हिंसाविरुद्ध शून्य सहनशीलताको नीति अपनाउँदै लैंगिक हिंसामुक्त राष्ट्र निर्माण गर्ने लक्ष्य लिएको छ। प्रदेश प्रमुखलाई अभियानबाटै महिला हिंसा मुक्त प्रदेश बनाउन प्रतिबद्धता लिइएको मन्त्रालयले जनाएको छ। कात्तिक १८ गतेदेखि सञ्चालन भएको अभियान मंसिर २२ गते काठमाडौंको सभागृहमा सम्पन्न हुनेछ। नेपालले महिलाविरुद्ध हुने सबै खाले भेदभाव उन्मुलन गर्ने महासन्धि १९७९ लाई सन् १९९१ मा अनुमोदन गरेको छ।"
"आमाको किरिया गर्दै दुई बालिका, पण्डितलाई मनाउन हम्मे","इटहरी : सुनसरीको इटहरी१३ मा महिनाको एक हजार रुपैयाँ तिर्ने गरी लिएको माटोले पोतिएको एउटा झुप्रो कोठा। भान्छा त्यहीँ, ओछ्यान त्यहीँ, अनि सानो पसल पनि त्यहीँ। त्यही पसलबाट सामान बेचेर जिविकोपार्जन गर्ने परिवार अहिले शोकमा डुबेको छ। १६ वर्षीया सनम आचार्य र उनकी ११ वर्षीया बहिनी स्वेच्छालाई छाडेर उनीहरुकी आमा राधा परलोक भइन्। लामो समयदेखिको बाथ रोगसँग जुध्दै आएकी राधाको घरमा त्यस दिन पुजा थियो। ग्रहशान्तिको पुजा थियो, पुजा पनि सकियो, ममि पनि जानुभयो, सनमले भनिन्, बिरामी हुनुहुन्थ्यो, तर ऐय्याआत्था कहिल्यै गर्नुभएन। केही वर्षदेखि श्रीमती र छोरीहरुलाई छाडेर बाहिरै बसेका उनीहरुका बुवाको पनि एक वर्षअघि मृत्यु भएको थियो। आफन्तहरुले समेत हेला गर्ने उनीहरुको दुःखेसो छ। राधाको मृत्यु भएको सात दिनसम्म पनि राधाको घरतिरका आफन्तहरु कोही आएनन्। किरिया बस्ने पनि कोही नभएपछि अन्ततः छोरीहरुलाई नै किरिया बस्न लगाउने निर्णयमा पुगेको सनमकी ठूलीआमा शोभा कट्वालले बताइन्। तर छोरीले पिण्ड दिन नहुने भन्दै पण्डितहरुले पुजा गर्नै मानेनन्। कसैले के भने, कसैले के भने कट्वालले भनिन्, हामी सबैले मानेको कुरो पण्डितले मानेनन्। किरिया गर्ने पण्डित नभेटेको थाहा पाएपछि इटहरी उपमहानगरपालिकाकी उपमेयर लक्ष्मी गौतमले घरमै पुगेर सहजिकरण गरिदिइन्। तीन, चार जना पण्डितले किरिया नगर्ने भनेका थिए, गौतमले भनिन्, मैले कुरा गरेपछि उपमेयरले नै भनेपछि गरिदिन्छु भनेर एक जनाले भन्नुभयो। बिहीबारदेखि छोरीहरुले आमालाई पिण्ड दिन थालेका छन्। आर्थिक स्थिति कमजोर रहेको कारण गाउँलेले सहयोग गरिरहेका छन्। यता इटहरी उपमहानगरपालिकाले समेत किरिया खर्च सहयोग गर्ने आश्वासन दिएको छ। बुवाले छाडेर गएपछि एक्ली आमाको पालन पोषणमा हुर्किँदै गरेका दुई बालिकाहरु अविभावकविहिन बनेका छन्। काजकिरिया सकिएपछि कसले पाल्छ त? ठूलोममीकोमा बस्छु, सनमले आँखा भरी आँशु पार्दै भनिन्।"

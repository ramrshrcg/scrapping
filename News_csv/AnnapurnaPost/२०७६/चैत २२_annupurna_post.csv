शीर्षक,विवरण
सेनालाई खरिद जिम्माको निर्णय विवादमा,"काठमाडौं : सेनालाई कोरोना भाइरस (कोभिड१९) संक्रमण रोकथाम तथा उपचारमा आवश्यक उपकरण खरिद गर्न दिने सरकारको निर्णय विवादमा परेको छ। १६ गतेको मन्त्रिपरिषदको उक्त निर्णय सार्वजनिक भएलगत्तै सरकारको क्षमतामाथि प्रश्न उठाउँदै सामाजिक सञ्जालमा राजनीतिक दल (सत्तारुढप्रतिपक्ष)का नेता, पूर्वप्रशासक, प्राध्यापक, नागरिक समाजका अगुवा, आम नागरिकलगायतले सरकारको यस्तो अभ्यासको आलोचना गरेका हुन्। सरकारको यस्तो प्रकारको निर्णयले सेनालाई ठेकेदार एवं विचौलिया बनाउँदै यस्ता रकम आउने स्थानमा महत्वकांक्षा र मनोबल बढ्दै जाने उनीहरुको धारणा छ। यो आलोचनासँगै सत्तारुढ दलका शीर्ष नेताहरु नै प्रधानमन्त्रीको निर्णयविरुद्ध मोर्चा बन्दी गर्ने तयारी अघि बढेको एक नेताले बताए। यस्तो निर्णयले नागरिक सर्वोच्चता खुम्चिने र अन्ततः गम्भीर परिणाम ल्याउने भन्दै यसमा सरकारले विचार गर्नपर्ने सुझाव शीर्ष नेताहरुको छ। सत्तारुढ दलका शीर्ष नेताले राष्ट्रघाती कदमको संज्ञा दिँदै प्रधानमन्त्रीसमक्ष अर्का अध्यक्ष पुष्पकमल दाहालमार्फत छलफल गर्ने तयारी अघि बढाएका हुन्। उनीहरुले सचिवालयको बैठकको माग गरिसकेका छन्। त्यहाँ यो विषयमा छलफल हुने भनिएको छ। ओम्नी समूहले १८ गुणसम्म महँगो दरका समान ल्याउन लागेको खुलास, आएका सामन पनि गुणस्तर हिन भएपछि त्यो सम्झौता सरकारले खारेज गरेको थियो। खारेज गर्नु तीन दिन अघिको मन्त्रिपरिषद्बाटै उक्त उपकरण खरिदको जिम्मा नेपाली सेनालाई दिने निर्णय लिएको थियो। कमसल उपकरण ल्याउन उद्धत कम्पनीमा संलग्नलाई कारबाहीको माग समेत आम नागरिकले गरिरहेका छन्। कुनै समूहले अनियमितता गर्ने वित्तिकै र केही विषयमा विवाद उत्पन्न हुने वित्तिकै त्यसका लागि सेना नै उपयुक्त भएको ठहर गर्ने सरकारी शैली पुरानै हो। यो शैली हावी हुँदै जाँदा सेना आम नागरिक भन्दामाथि हुने र महत्वकांक्षा बढ्ने धारणा सामाजिक सञ्जालमा ब्याप्त छ। पाकिस्तान र बंगलादेशमा सेना त्यसै हावी भएका होइनन् भन्ने धारणा पनि आएका छन्। नागरिक सर्वोच्चता विस्तारै खस्कन सक्ने भन्दै तत्कालीन फाइदा हेर्दा मुलकलाई दीर्घकालीन असर पर्नसक्नेतर्फ नागरिक समाजले सचेत गराएको हो। सरकारको निर्णयबारे के सत्तारुढ दल के प्रतिपक्ष सबैले बिरोध गरिरहेका छन्। सेनाको महत्वकांक्षा बढाउने शैलीमा यस्ता कार्य भइरहँदा सबै चनाखो बन्न थालेका छन्। गैरसैनिक प्रशासनलाई कमजोर बनाउने भन्दै सत्तारुढ दल नेकपा भित्रै ठूलो विवाद सुरु भएको छ। सरकारको यस्तो प्रयासले नागरिक प्रशासन असफल भएको सन्देश जाने भन्दै सत्तारुढ दल इतर मात्र होइन सत्तारुढ दलमा नै विरोध हुँदा सरकार असजिलोमा परेको छ। नेकपाका स्थायी समिति सदस्य तथा संसदीय दलका प्रमुख सचेतक देव गुरुङले नागरिक प्रशासन असफल भएको सन्देश जाने टिप्पणी गर्दै अन्नपूर्णसँग भने, सेनालाई खरिदको अधिकार प्रत्यायोजन गर्ने मन्त्रिपरिषद्को निर्णयले विधिको शासनलाई चुनौति दिएको छ। मन्त्रिपरिषद् र नागरिक प्रशासन असफल भएको सन्देश गएको छ। सरकारले यसरी सेनालाई जिम्मा दिने निर्णय गलत रहेको र यसलाई च्याउन पनि आवश्यक रहेको उनले बताएका छन्। पूर्वप्रधानमन्त्री एवं समाजवादी पार्टीका अध्यक्ष डा बाबुराम भट्टराईले सरकारलाई ब्यङय गर्दै लेखेका छन्, भाइरस मार्ने बन्दुक र गोलीले हैन होला ! अनि सरकारले किन चीनबाट स्वास्थ्य सामाग्री किन्न सेनालाई अघि सारेको होला ? के वाणिज्य, आपूर्तिलगायतका निजामती निकाय छैनन ? जीटुजी विधिबाट पहिल्यै किन नल्याएको ? के सेना अख्तियारको दायरामा पर्दैन भनेर हो ? चोरको खुट्टा काटभन्दा किन खुट्टा तानेको ? उनले सेनामार्फत सामाग्री खरिद गर्दा अख्तियार नलाग्ने हुनाले ओभानो हुन सत्तामा बस्नेले यो बाटो तय गरेको भन्दै ब्यङय गरेका छन्। सेनामार्फत सामान खरिद गराउँद अख्तियार समेत आर्कषण नहुने भएपछि सरकारले सहज बाटो खोजेको भन्दै यसको चर्को विवाद भएको हो। स्वास्थ्य मन्त्रालयको समन्वयमा रक्षा मन्त्रालयले सेना मार्फत सरकारसरकार सम्झौता (जीटुजी) प्रक्रियाबाट उपकरण खरिद गर्ने भन्ने निर्णय गरेको जानकारी दिएपछि सेनाले आफ्नातर्फबाट खरिद गर्न लागेको प्रक्रिया रद्द गरी ठूलो स्केलमा खरिद प्रक्रिया अघि बढाउने भएको सैनिक प्रवक्त विज्ञानदेव पाण्डेले बताए। सरकारसँग सेनाले मागेको होइन। सरकारले निर्णय गरेपछि सेनाले पछि हट्न मिल्दैन, प्रवक्ता पाण्डेले भने, विपत् पर्दा सेनालाई जस्तो सुकै कामका लागि पनि निर्देशन गर्न सक्ने ब्यवस्था छ। हामीले आफ्नातर्फबाट १० करोडको नियमित र ७ करोडको भैपरी (सेनाले कोरोना भाइरसको रोकथाम तथा उपचारमा आफ्ना लागि आवश्यक) उपचार उपकरण तथा औषधि खरिद प्रक्रिया रद्द गरेका छौं। अब सरकारले अर्को निर्देशन दिएकाले त्यो पनि यसमै संलग्न गरेर खरिद गराउँदा थप सहज हुने सेनाको बुझाइ छ। तर यतिबेला राजनीतिक भ्रष्टाचारको खाली स्थान सेनाले भर्न नहुने सुझाव पनि दिइएको छ। कांग्रेस नेता धनराज गुरुङ र राष्ट्रिय योजना आयोगका पूर्वउपाध्यक्ष गोविन्दराज पोखरेलले पनि सेनालाई मेडिकल सामग्री खरिद गर्ने जिम्मेवारी दिइएकोप्रति असन्तुष्टि व्यक्त गरेका छन्। गरुङले कोरोना भ्रष्टाचार काण्ड भन्दै लेखेका छन, सरकारले स्वास्थ्य उपकरण चीनसँग जीटुजी कन्ट्रर्याक्टमा ल्याउने कार्यमा सेनाको संलग्नता किन ? चीनसँग युद्ध लड्न जाने हो र ? भ्रष्टाचारका लागि चोरबाटो ? जहाँ अख्तियार लाग्दैन। बिपरीत काले बिपरीत बुद्धी लेख्दै उनले हेलो सरकारलाई ट्याग गरेका छन्। सेनालाई काम दिएपछि अख्तियारले छानबिन गर्न पाउँदैन र, भ्रष्टाचार गर्न पनि सहज हुन्छ भन्ने बुझाइले पनि यस्ता काम हुँदै आएको उनीहरुको धारणा छ। सेनालाई ठूलो आयोजना सुम्पिने गरिन्छ, ताकि विवादमा नआओस् र, खल्ती पनि भरियोस, पोखरेलले ट्वीट गरेका छन, विडम्बना, सबै कुरा सेनालाई दिँदा जननिर्वाचित नेतृत्व र प्रशासनिक संरचनामाथि विस्तारै जनताको भरोसा कम हुनेछ। कनकमणि दिक्षितले पनि ओली सरकारले कार्यकारीले गर्ने काम विस्तारै सेनालाई दिँदै जाँदा के होला भन्ने तर्फ सचेत गराउँदै ट्वीट गरेका छन्। नेकपा भित्र विदेश विभागमा रहेर काम गरिरहका विष्णु रिजालले पनि ट्विटमा यस्तो लेखेका छन्, हुरी बातास आयो, घर बनाउने जिम्मा सेनालाई। महामारी आयो, औषधि किन्ने जिम्मा सेनालाई। ठूलो बजेट भयो, बाटो बनाउने जिम्मा सेनालाई। यो सेनाको कामै होइन। सेनामा अख्तियारले हेर्न नपाउने भएकाले लिनेदिने दुवैलाई राम्रै लाग्ला, तर हाम्रो प्रणाली कमजोर हुन्छ। दीर्घकालीन रुपमा सोचौँ।"
भारतबाट फर्केकामा धमाधम संक्रमण,"धनगढीमहेन्द्रनगरटीकापुर सुदूरपश्चिमका तीनजनामा कोराना भाइरस (कोभिड१९) संक्रमण देखा परेको छ। यसअघि कोराना संक्रमित धनगढी उपमहानगरपालिका५ का युवाकी ३४ वर्षीया भाउजु, कञ्चनपुर बेदकोट नगरपालिकाका ४१ वर्यीय पुरुष र कैलालीकै लम्कीचुहा नगरपालिकाका २१ वर्षीय युवामा कोरोना देखा परेको हो। कञ्चनपुरको बेदकोटका ४१ वर्षीया युवा भारतको उत्तराखण्ड राज्यको चम्पावत जिल्लाबाट कञ्चनपुरको ब्रम्हदेव हुँदै लुकेर नेपाल छिरेका हुन्। कैलालीको लम्कीका युवा चैत ११ गते धनगढीसँग सीमा जोडिएको गौरीफन्टा नाकाको भीडबाट नेपाल प्रवेश गरेका हुन्। कैलालीका कोरोना संक्रमित युवाका आफन्तमा पनि संक्रमण फैलिएको छ। चैत ७ गते दुबईबाट भारत हँुदै ती युवा नेपाल आएका थिए। सोही रात उनी काठमाडौंमा मामाको घरमा बसि चैत ८ गते बुद्ध एयरको विमानबाट नेपालगञ्ज आएका थिए। नेपालगञ्जबाट उनी अत्तरियासम्म माइक्रोमा, त्यहाँबाट धनगढीको चौराहासम्म विंगर गाडी र त्यहाँबाट अटोमा उनी धनगढीस्थित घर पुगेका थिए। चैत ११ गते ज्वरो र रुघाखोकी लागेर सेती प्रादेशिक अस्पताल भर्ना भएका युवामा १४ गते कोरोना संक्रमण देखिएको हो। ती युवामा संक्रमण देखिएपछि चैत १५ गते उनकी श्रीमती, छोरी, दाजुभाउजु, भतिजाभतिजी र बुबाआमालाई चार दिनसम्म धनगढी रंगशालाको क्वारेन्टाइनमा राखिएको थियो। परिवारका सदस्यले घरमै आइसोलेसनमा बस्ने भनेपछि उनीहरुलाई स्वाब संकलन नगरिकनै चैत १८ गते घर पठाइएको थियो। सामाजिक सञ्जालमा उनको स्वाब संकलन नगरी घर पठाएको भन्दै आलोचना भएपछि चैत १९ गते परिवारका ८ जना र उनका आफन्त २ जना गरी १० जनाको थ्रोट स्वाब संकलन गरी काठमाडौं पठाइएको थियो। ती युवाकी भाउजुलाई शनिबार सेती प्रादेशिक अस्पतालमा भर्ना गरिएको छ। उनलाई ज्वरो र रुघाखोकीका लक्षण देखिए पनि अवस्था सामान्य रहेको अस्पतालले जनाएको छ। भारतबाट आएका दुई जनामा पनि संक्रमण भारतबाट आएका दुईजनामा पनि संक्रमण देखिएको छ। कञ्चनपुरको बेदकोट नगरपालिका९ का ४१ वर्षका पुरुष र कैलालीको लम्कीचुहा नगरपालिका २१ वर्षका युवामा कोरोना संक्रमण भेटिएको हो। नेपाली सेनाको छाउनी अस्पतालका चिकित्सक टोलीले सुदूरपश्चिमका विभिन्न क्वारेन्टाइनबाट बिहीबार ९२ जनाको थ्रोट स्वाब संकलन गरी काठमाडांै लगेको थियो। तीमध्ये दुई जनामा कोरोना संक्रमण पुष्टि भएको हो। जिल्ला स्वास्थ्य कार्यालय धनगढीको टोली र छाउनीस्थित नेपाली सेनाको टोलीले भारतबाट आएका ९२ जनाको स्वाब संकलन गरेको थियो। कञ्चनपुरको बैजनाथ माविबाट १० जना, बेदकोट नगरपालिका ९ को कृषि फर्मको छात्राबासबाट १३ जना, कैलालीको लम्कीचुहा९ प्रतापपुरको सरस्वती मावि क्वारेन्टाइनबाट ४४ जना र कैलालीको गौरीगंगा नगरपालिकाको क्वारेन्टाइनबाट २५ जनाको थ्रोट स्वाब संकलन गरिएको थियो। तीमध्ये कञ्चनपुरको बेदकोट नगरपालिका९ को क्वारेन्टाइनका ४१ वर्षीय ती ब्यक्तिमा र कैलालीको लम्कीचुहा९ प्रतापपुरको सरस्वती मावि क्वारेन्टाइनमा बसेका २१ वर्षीया युवामा कोरोना संक्रमण देखिएको हो। कञ्चनपुरको बेदकोट नगरपालिका९ का ती ब्यक्ति चैत २ गते भारतको उत्तराखण्ड राज्यको चम्पावत जिल्लाको सल्लीमा कामका लागि गएका थिए। नेपाल र भारत दुबै देशमा लकडाउन भएपछि उनी त्यहाँबाट पैदल हिँडेर कञ्चनपुरको ब्रम्हदेब हुँदै लुकेर नेपाल प्रवेश गरेका हुन्। उनीसहितका ११ जनालाई ब्रम्हदेबमा सशस्त्र प्रहरीले पक्राउ गरी गड्डाचौकीमा ज्वरो मापन गरी बेदकोट नगरपालिकाको कृषि फर्म क्वारेन्टाइनमा राखेको बेदकोट नगरपालिकाका स्वास्थ्य ईकाई प्रमुख हरिशा पालले जानकारी दिइन्। सुदूरपश्चिममा भारतबाट लकडाउन लागू हुने दिनसम्म कबिर डेढ लाख मानिस भित्रिएका थिए। सेनाले, कोरोना समुदायमा सरेको छ वा छैन भनेर हेर्नका लागि सर्भिलेन्स टेस्ट गरेको छ। कञ्चनपुरको बेदकोट नगरपालिकाको उक्त क्वारेटाइनमा सेनाले थ्रोट स्वाब संकलन गरेपछि थप पाँच जनालाई क्वारेन्टाइनमा राखिएको छ। सेनाको यो सर्भिलेन्स टेस्ट ले भारतबाट आएकामा कोरोना संक्रमण पुष्टि भएको कैलालीका जनस्वास्थ्य प्रमुख लालबहादुर धामीले बताए। ९९८ जनाको भीडमा थिए संक्रमित कोरोना संक्रमित कैलाली लम्कीचुहा९ प्रतापपुर (धनचैया) का २१ वर्षीय युवा चैत ११ गते कैलालीको गौरीफन्टा सीमा नाकाबाट नेपाल प्रवेश गरेको खुलेको छ। लकडाउनका बेला सीमामा उनीसहितका ९९८ जनालाई १९ वटा बसमा राखेरसम्बन्धित स्थानीय तहमा पठाइएको थियो। त्यस दिन गौरीफन्टा नाकामा नेपाल प्रवेश पाउनु पर्ने भन्दै प्रहरीमाथि ढुंगामुढा समेत भएको थियो। उनीहरुको नाम ठेगानासहितको रेकर्ड राखेर बेलुकी बसमा उनीहरुलाई अनिवार्य क्वारेन्टाइनमा बस्नेसर्तमा गन्तब्यतर्फ पठाइएको थियो। ११ गते लम्कीचुहास्थित घरमै बसेका उनलाई दोस्रो दिन मात्रै क्वारेन्टाइनमा लगिएको लम्कीचुहा नगरपालिकाको स्वास्थ्य शाखा प्रमुख जयन्ती बिसीले जानकारी दिइन्। एक रात घरमा बसेका युवाले घरमा पनि कोरोना सारेको हुन सक्छन्, बिसीको आशंका छ। उनीसहितका ४४ जनालाई चैत १२ गते मात्रै लम्की चुहा९ मा रहेको सरस्वती माविमा राखिएको क्वारेन्टाइनका संयोजक तथा प्रतापपुर स्वास्थ्यचौकी इञ्चार्ज करिसिंह भुलले बताए। कोही कोही त घरमा बसेको ३४ दिन पनि भइसकेको थियो, उनले भनिन्। स्वास्थ्य शाखा प्रमुख बिसीले कोरोना पुष्टि भएका युवामा कुनै पनि लक्षण भने नदेखिएको बताइन्। क्वारेन्टाइनमा राखिएका ४४ जनाकै दैनिक ज्वरो नाप्ने गरेका थियौं बिसीले भनिन्।"
३०५ कैदीवन्दी छुटे,"काठमाडौं : कोरोना भाईरस (कोभिड१९) को महामारी फैलन नदिन सरकारले सर्वोच्च अदालतको आदेश अनुसार हालसम्म तीन सय पाँच जना कैदीवन्दीलाई छाडेको छ। कारागार व्यवस्थापन विभागका अनुसार देशभरका विभिन्न कारागारबाट शुक्रबार तीन सय ५० जनाले कैद मुक्त हुन निवेदन दिएपनि सर्वोच्च अदालतको आदेशलाई टेकेर तीन सय पाँच जना छाडिएको छ। विभागका अनुसार चैत सात गते बसेको सर्वोच्च अदालतको फूल कोर्टको आदेश अनुसार एक वर्ष वा सो भन्दा कम कैद सँजाय ठेकिएका र मुद्दाको अन्तिम टुंगो लागिसकेका कैदीवन्दीलाई मात्रै छाडिएको हो। विभागका महानिर्देशक प्रदीपराज कणेलका अनुसार छाडिएका मध्ये एक सय ७४ जना बालसुधार गृह र बाँकी अन्यत्र कारागारका छन्। लागूऔषध दुव्र्यसनी, राजश्व छली, कुटपीट, चोरी लगायतका अपराधमा जेल परेका कैदीवन्दीमात्रै एक सय ७४ जना छुटेका छन्। हाल देशभर ७४ वटा कारागारमा स्वदेशी र विदेशी नागरिकगरी २५ हजार कैदीवन्दी रहेको विभागले जनाएको छ। महानिर्देशक कणेलका अनुसार एक सय ७४ बालबन्दीलाई अदालतकै रोहवरमा आफन्तको जिम्मा लगाएर छाडिएका छ। एक वर्ष भन्दा कम सँजाय ठेकिएका एक सय २२ जनाले भने धरौटि बुझाएपछि छाडिएको विभागले जनाएको छ। कोरोना संक्रमणबाट जोगिन र भीडभाड कम गर्न गृह मन्त्रालयको निर्देशन र सर्वोच्चको आदेश अनुसार कैदीवन्दी छाडिएको हो, महानिर्देशक कणेलले भने, बालवन्दीलाई बोलाएको अवस्थामा हाजिर हुन आउने गरि अभिभावकको जिम्मा लगाएर छाडिएको हो। यसैबीच विभागले ७४ वटा जिल्लामा रहेका कारागारलाई परिपत्र गर्दै जिल्ला गत रुपमा रहेका कैदीवन्दीलाई बाह्य भेटघाट बन्द गरेको छ। कठमाडौं उपत्यकासहित ७४ वटै कारागारका कैदीवन्दी र कर्मचारीलाई कोरोना संक्रमण हुन नदिन स्वास्थ्य परिक्षण लगायत स्वास्थ्योपचारमा सहयोग पु र्याउन गृह मन्त्रालयमा पत्राचार गरेको जानकारी महानिर्देशक कडेंलले दिए। पत्राचार अनुसार पर्सनल प्रोटेक्टीभ ईक्युभमेन्ट (पिपिई), थर्मल गन, माक्स, ग्लोभ, स्यानिटाईजर र टेष्टिङ्ग किड उपत्यकाको हकमा स्वास्थ्य तथा जनसंख्या मन्त्रालय र बाहिरको हकमा सम्बन्धीत प्रदेशको मुख्यमन्त्री तथा मन्त्रिपरिषद्को कार्यालय र सामाजिक विकास मन्त्रालयको सहयोग लिन सम्बन्धीत जिल्लाका कारागारलाई समन्वय गर्न निर्देशन दिईएको छ। महानिर्देशक कणेलले भने, कैदीवन्दीलाई भेटघाट बन्द गरेसँगै जेलमा कारोनाको संक्रमण फैलने सम्भावना न्यून छ। तर पनि हामीले सावधानी अपनाएका छौं।"
संकटको जालोमा अर्थतन्त्र,"काठमाडौं : विज्ञहरूले मुलुकको अर्थतन्त्र भूकम्प र नाकाबन्दीको भन्दा निकै असहज अवस्थामा जान थालेको बताएका छन्। सरकारले ब्याज घटाउने र पुँजी प्रवाह बढाउने नीति अघि सारेको एकसाता नवित्दै विश्लेषकले यस्तो बताएका हुन्। विश्व बजारमा कोरोनाको प्रभाव केही साताभित्रै नसल्टिए अर्थतन्त्र टाटपल्टिने दिशातर्फ उन्मुख हुने देखिएको छ। खाडी क्षेत्रमा सुरु भएको रोजगारी कटौती र नेपालको बन्दाबन्दीका कारण मुलुकले अत्यावश्यक वस्तुको आयात गर्ने क्षमता समेत गुमाउनसक्ने जोखिम बढेको हो। अर्थ व्यवस्था सञ्चालन गर्न अहिलेकोजस्तो सुविधाजनक स्थिति अब नरहने नेपाल राष्ट्र बैंकका पूर्वकार्यकारी निर्देशक नरबहादुर थापा बताउँछन्। नाकाबन्दी र भूकम्पको बेलाभन्दा यो विषम परिस्थिति हो, उनी भन्छन्, अब हामीलाई सकस पर्ने देखिन्छ। चनाखो हुनुपर्ने बेला आएको छ। भूकम्पको बेला ठूलो परिमाणमा आएको विदेशी सहायता र उच्च रेमिट्यान्सले अर्थतन्त्रलाई सामान्य अवस्थामाभन्दा पनि गतिशील बनाएको थियो। नाकाबन्दीमा पनि आयातमात्र रोकिएको थियो, पैसाको अभाव भएको थिएन। तर, कोरोना प्रकोप फैलिन थालेपछि रेमिट्यान्स आप्रवाह दुईतिहाइभन्दा धेरैले घटेको व्यवसायीहरू बताउँछन्। रेमिट्यान्सले मुलुकको आयात क्षमतालाई धान्न सहयोग गरिरहेको थियो। गत माघसम्म ८ खर्ब ३ अर्बको सामान आयात गर्न ५ खर्ब १३ अर्ब रुपैयाँ अर्थात् करिब ६४ प्रतिशत बराबरको विदेशी मुद्रा रेमिट्यान्सबाट जुटेको थियो। नेपालले सबैभन्दा धेरै विदेशी मुद्रा आर्जन गर्ने बाटो रेमिट्यान्स नै हो। दोस्रो ठूलो आम्दानीको स्रोत रहेको पर्यटन क्षेत्र अहिले तहसनहस भएको छ। विदेशी मुद्राको तेस्रो स्रोत वैदेशिक अनुदान सहायता हो। यसमा दुईपक्षीय सहायता कोरोनाका कारण प्रभावित हुनसक्ने थापा बताउँछन्। बहुपक्षीय सहायतामा त समस्या नहोला, तर दुईपक्षीय सहायताचाहीँ अब हामीले माग्नै लाजमर्दो हुने भयो, उनले भने। सबैजसो सहयोगी मुलुक अहिले आफ्नै नागरिकको सुरक्षार्थ ठूलो पैसा खर्चन बाध्य भएकाले हात फिँजाउन सक्ने अवस्था छैन। यसले गर्दा सहायता परिचालन पनि कमजोर हुने देखिएको छ। त्यसबाहेक नेपालले सानोतिनो भए पनि सामान निर्यात गरेर विदेशी पैसा कमाउँदै आएको थियो। गत माघ मसान्तसम्म नेपालले निर्यातबाट करिब ६५ अर्ब कमाएको थियो। वर्षभरि निर्यात गरेर करिब २५ दिनको आयात धान्न पुग्ने हैसियतको मुलुकले अब आफ्ना सामान विदेशी बजारमा बेचेर पैसा कमाउने बाटो पनि बन्द भएको छ। बरु अबका दिनमा आयात झनै चुलिनसक्ने थापा बताउँछन्। विदेशमा भएका नेपाली फर्कन थाले भने उनीहरूले खाद्यान्न र अत्यावश्यक सामग्रीको माग बढाउने उनले बताए। तर, यो अवस्थामा पेट्रोलियम पदार्थ, औद्योगिक कच्चापदार्थ र मेसिनरीको आयत घट्दा त्यसबाट केही विदेशी मुद्रा बचत पनि हुन्छ, उनी भन्छन्। नेपाल राष्ट्र बैंकका प्रवक्ता डा गुणाकर भट्ट भने पर्यटक नआउँदा खाद्यान्नको आयातमा हुने कमीले विदेशबाट फर्कनेलाई पाल्न सकिने बताउँछन्। पेट्रोलियम पदार्थको मूल्य घटेको लाभ पनि हाम्रो भुक्तानी सन्तुलनमा समायोजन हुने उनले बताए। राष्ट्र बैंकका अनुसार मुलुकको शोधनान्तर खाता माघ मसान्तमा २१ अर्ब ६१ करोड रुपैयाँ बचतमा थियो। मुलुकमा भित्रिने र बाहिरिने पैसाको अन्तर नै भुक्तानी सन्तुलन (शोधनान्तर स्थिति) हो। तर, अब बाहिरबाट पैसा आउने सबैजासो बाटा बन्द हुन थालेका छन्। तर, अत्यावश्यक मेडिकल सामग्रीदेखि सबै सामान विदेशबाटै किन्नुपर्ने भएकाले ढुकुटीको पैसा निरन्तर रित्तिने अवस्था आएको हो। यो वर्ष त हामीलाई समस्या हुँदैन, प्रवक्ता डा भट्ट भन्छन्, अर्को आर्थिक वर्ष (साउनपछि) भने समस्या हुनसक्छ। राष्ट्र बैंकसँग माघमा १० खर्ब ९६ अर्ब रुपैयाँ बराबरको विदेशी विनिमय सञ्चिति थियो। यसबाट साढे ८ महिनाको आयात थेग्न पुग्ने अनुमान थियो। तर, ढुकुटीमा पैसा नथपिने हो भने राष्ट्र बैंककै लक्ष्यअनुसार पनि डेढ महिनापछि मुलुक टाटपल्टिने दिशामा लाग्नेछ। यदि शोधनान्तर घाटा बढ्दै गयो र विदेशी मुद्राको ढुकुटी रित्तिन थाल्यो भने नेपालले अन्तर्राष्ट्रिय मुद्रा कोषसँग सहायता माग्न सक्छ। त्यस्तो बेला ठूलो रकम निशर्त पाउन भने सम्भव छैन। हाललाई मुद्राकोषले नेपालको भागमा यस्तो सहायताको कोटा १५ करोड ६९ लाख एसडीआर (आईएमएफको मुद्रा) तोकेको छ। यो २१ करोड ४५ लाख अमेरिकी डलरबराबर हुन्छ। यसको एक चौथाइ अर्थात् ५ करोड ३७ लाख डलरमात्रै नेपालले निशर्त ऋण सहायता पाउनसक्छ। त्यसभन्दा बढी पैसा आवश्यक भए अर्थतन्त्रका अन्य संरचनागत सुधारमा पश्चिमाका थुप्रै शर्त मान्न बाध्य हुनुपर्ने थापा बताउँछन्।"
स्वास्थ्य सामग्री खरिद प्रकरण : प्रधानमन्त्री नै गुमराहमा,"काठमाडौं : स्वार्थ समूहको प्रभावमा आफूलाई छक्याएर स्वास्थ्य सामग्री खरिद सम्झौता गरेकामा प्रधानमन्त्री दुई मन्त्री र सचिवालयका सदस्यसँग आक्रोशित भएका छन् । प्रधानमन्त्री केपी ओलीले अनियमितता भएको थाहा पाउनासाथ ओम्नी समूहसँगको सम्झौता तोडेका थिए । कसरी पायो ओम्नी समूहले प्रधानमन्त्रीका निकटस्थसम्मको पहुँच ? कसरी भयो नाटकीय सम्झौता ? प्रधानमन्त्री किन बाध्य भए विश्वासपात्रकै निर्णय निमेषमै तोड्न ? आउनुस्, त्यो घटना शृंखला हेरौं प्रधानमन्त्री ओलीले मिर्गाैला प्रत्यारोपणका लागि फागुन २० गते अस्पताल जानुअघि कोरोना भाइरस रोकथाम र नियन्त्रणका लागि काम गर्न उपप्रधान तथा रक्षामन्त्री ईश्वर पोखरेलको नेतृत्वमा उच्चस्तरीय समन्वय समिति बनाएका थिए । उनले समितिमा गृह, स्वास्थ्य, अर्थ, पर्यटन, उद्योग वाणिज्यजस्ता दैनन्दिन जनसरोकार राख्ने नौ मन्त्रीलाई समेटिदिएका थिए । उनले समितिलाई कोरोना रोकथामका लागि नेपालले अवलम्बन गर्नुपर्ने नीति तर्जुमा गर्न र त्यसअनुसारको निर्णय लिन अधिकार दिएका थिए । समितिले चार उपसमिति गठन गरी विभिन्न निर्णय लियो । कोरोनासँग जुध्न नेपालसँग पर्याप्त स्वास्थ्य सामग्री थिएन । त्यसका लागि बाहिरबाट जोहो गर्नुपथ्र्यो । कोरोना भएनभएको स्वाब परीक्षण गर्ने किटदेखि चिकित्सकले प्रयोग गर्ने व्यक्तिगत सुरक्षा उपकरण (पीपीई)सम्म थिएन । ती सामग्री खरिद गरी तयारी अवस्थामा बस्नु थियो । प्रधानमन्त्रीले आवश्यक सम्पूर्ण तयारी गर्न दिएको निर्देशनअनुसार समिति सामग्री खरिदको तयारीमा जुटेको थियो । सरकारले सामानको सूची तयार पारेर परराष्ट्र मन्त्रालयमार्फत चीन र भारतसँग प्रयास गरे पनि सकारात्मक जवाफ पाउन सकिरहेको थिएन । हिमालयन ह्वाइट हाउस कलेजका सञ्चालक युवराज शर्मासहितका व्यक्ति उपप्रधानमन्त्री पोखरेल, प्रधानमन्त्रीका मुख्य सल्लाहकार विष्णु रिमाललगायतको सम्पर्कमा पुगे । उपप्रधानमन्त्री पोखरेलदेखि रिमालसम्मलाई शर्माले नै ओम्नी बिजनेस कर्पोरेट इन्टरनेसनल प्रालिका प्रतिनिधिलाई भेटाइदिएको उच्च स्रोत बताउँछ । त्यसपछि ओम्नीका तर्फबाट अध्यक्ष र सीईओ बन्दै आएका तिलहरि सिंह, शर्मा र प्रबन्ध निर्देशक सीमा सिटौला छलफलमा सहभागी हँुदै आएका थिए । ओम्नीका प्रवक्ता रविन श्रेष्ठ शर्माका बहिनीज्वाइँ हुन् । ओम्नीसँग अदृश्य रूपमा आफ्नै पनि संलग्नता रहेका कारण शर्मा त्यसको दौडधूपमा लागेका थिए । शर्मासँग नजिक रहेको कम्पनीसँग खरिद सम्झौता गर्दा असहज नहुने र प्रधानमन्त्रीसँग शर्माको निकटताका आधारमा विवादमा नपर्ने ठानेर पोखरेल र रिमाललगायतले खरिद सम्झौताको तयारी गरेका थिए । ओम्नीमार्फत स्वास्थ्य सामग्री आपूर्ति गर्ने शर्माको प्रस्तावप्रति उपप्रधानमन्त्री पोखरेल र प्रधानमन्त्री सचिवालयको सहमति मिल्यो । त्यसकै आधारमा स्वास्थ्य मन्त्रालयलाई प्रक्रिया अघि बढाउन निर्देशन दिइयो । मन्त्रीले पनि सोहीअनुसार निर्णय प्रक्रियामा लगेको एक मन्त्रीले बताए । ती मन्त्रीका अनुसार शर्माले सिफारिस गरेको कम्पनीलाई खरिदको जिम्मा दिन लागिएकोबारे हल्काफुल्का जानकारीसम्म प्रधानमन्त्रीलाई दिइएको थियो । कम्पनीको विवादास्पद छवि, महँगो रेट र सामग्रीको विश्वसनीयताबारे भने प्रधानमन्त्रीलाई ओलीका सचिवालय सदस्यदेखि उपप्रधानमन्त्री पोखरेलसम्मले कुनै जानकारी दिएनन् । शर्मालगायत ओम्नी समूहले त्यसबीच स्वास्थ्य सामग्रीका केही नमुना काठमाडौं ल्याई उपप्रधानमन्त्री पोखरेलबाट परीक्षणसमेत गराएको स्रोत बताउँछ । उच्चस्तरीय समिति संयोजक र प्रधानमन्त्रीका सल्लाहकारकै समझदारीमा ओम्नीलाई सामान आपूर्तिको जिम्मा दिने भित्री सहमति भए पनि औपचारिकताका लागि फागुन ३० मा सातदिने बोलपत्र आह्वान गरिएको थियो । त्यस बेला प्रतिस्पर्धामा भिडेका १९ कम्पनीलाई प्रक्रियामै लगिएन । त्यहीबीच स्वास्थ्य मन्त्रालयले चैत ७ मा आपत्कालीन खरिद प्रक्रियाअनुसार प्रतिस्पर्धा र मीतव्ययिताका आधारमा स्वास्थ्य उपकरण खरिद अघि बढाउने गरी सचिवस्तरीय निर्णय गरेको थियो । त्यसलाई पनि बेवास्ता गर्दै १२ चैतको उच्चस्तरीय समिति बैठकले २४ घण्टाभित्रै खरिद प्रक्रिया सुरु गर्न मन्त्रालयलाई निर्देशन दिएको थियो । उसले १५ चैतभित्रै खरिद गरेर सामान ल्याउन पनि मन्त्रालयलाई निर्देश गरेको थियो । स्वास्थ्यमन्त्री भानुभक्त ढकालकै संयोजकत्वमा सामान खरिदसम्बन्धी उपसमिति गठन गरिएको थियो । सामान ल्याउन जहाज चार्टर गर्नै परे पनि सरकारले व्यहोर्नेसम्मको निर्णय भयो । उच्चस्तरीय समितिले निर्णय गरेपछि स्वास्थ्य सेवा विभागले राजनीतिक नेतृत्वको दबाबमा ओम्नीसँग खरिद सम्झौता चैत १३ गते गरेको थियो । अचम्म त तीन घण्टा मात्र बोलपत्र आह्वान गरेर सम्झौताको जिम्मा दिइएको थियो । महँगो रेटमा सामग्री खरिद गर्नेदेखि कहिल्यै स्वास्थ्य सामग्री आपूर्ति नगरेका कम्पनीलाई कमिसनका आधारमा खरिदको जिम्मा दिइएको भन्दै त्यसपछि विवाद सुरु भएको थियो । खरिद प्रकरणको विरोध हुन थालेपछि मात्र यस विषयमा प्रधानमन्त्रीले चासो देखाएका थिए । मिर्गाैला प्रत्यारोपणपछि आराम गरिरहेका प्रधानमन्त्री ओली त्यति बेला झस्किए जति बेला खरिद प्रकरणभित्र आफ्नै सचिवालयका सल्लाहकारदेखि मन्त्रीसम्म संलग्न रहेको जानकारी पाए । उनले १६ चैतको मन्त्रिपरिषद् बैठकमा यसबारे के भएको भन्दै सोधीखोजी गरेका थिए । स्वास्थ्य उपकरण खरिदका सन्दर्भमा भएको के हो ? बाहिर अनेक कुरा किन आइरहेका छन् ? भ्रष्टाचार भयो भनेर त्यो विषय कसरी उठ्यो ? प्रश्न उठ्नुका कारण के हुन् ? , प्रधानमन्त्रीले खरिद प्रकरणमा संलग्न मन्त्रीहरूलाई याखयाख्ती पारे । आफूलाई गुमराहमा राखेर खरिद प्रकरणभित्र आर्थिक अनियमितताको खेल रचेको तथ्यसहितको सूचना पाएपछि उनले यो विषयमा गम्भीर अध्ययन सुरु गरेको मन्त्रिपरिपद् बैठकमै भनेका थिए । स्रोतका अनुसार उनले खरिद प्रकरणमा बदनियत देखिएपछि र आफ्नै भन्ने नेताहरूले आफैंलाई गुमाराहमा राखेको तथ्य पाएपछि बुधबार उनले ओम्नीसँगको सम्झौता खारेज गर्न निर्देशन दिएका थिए । प्रधानमन्त्रीले उपप्रधानमन्त्री पोखरेल र स्वास्थ्यमन्त्री ढकाललाई बुधबार बालुवाटार झिकाएर यस विषयमा थप चासो राखेका थिए । त्यस बेला पोखरेल र ढकालले पारदर्शी ढंगले काम गरेको भन्दै बचाउको प्रयास गरेको स्रोत बताउँछ । तापनि ओली आश्वस्त हुन सकेनन् । त्यसपछि उनले ओम्नीसँगको सम्झौता खारेज गरी सरकारबाट सरकार (जीटुजी)मार्फत खरिद गरी त्यसको जिम्मा नेपाली सेनालाई गर्न लगाउने निर्णय लिएका थिए ।"
अब एक स्थानीय तहबाट अर्कोमा जान नपाइने : यी हुन् सरकारका पाँच निर्णय,"काठमाडौं : शनिबारको मन्त्रिपरिषद् बैठकले लकडाउनलाई थप कडाइ गर्ने, कैलाली, कञ्चनपुर र बागलुङमा र्यापिड टेष्ट गर्ने, चिकित्सकको प्रोत्साहनका लागि बिमा, सुरक्षा र प्रोत्साहन भत्ता दिनेलगायत महत्वपूर्ण पाँच निर्णय गरेको छ। सरकारका प्रवक्ता डा युवराज खतिवाडाका अनुसार शनिबार बालुवाटारमा बसेको मन्त्रिपरिषद् बैठकले प्रमुख तीन र अन्य दुई निर्णय गरेको हो। विश्वव्यापी महामारीको रुपमा फैलिएको कोरोना (कोभिड१९) भाइरसको रोकथाम र नियन्त्रणका लागि सरकारले चैत ११ गतेदेखि २५ गतेसम्म लगाएको लकडाउनलाई निरन्तरता दिँदै अझ कडाइ गर्ने निर्णयसमेत गरेको छ। प्रदेश, जिल्ला र स्थानीय तहको आवतजावतमा प्रतिबन्ध सरकारले लकडाउनलाई कडाइ गर्दै स्थानीय तहको आवतजावतलाई बन्द गर्ने निर्णय गरेको छ। सरकारका प्रवक्ता डा खतिवडाका अनुसार अब एक प्रदेशबाट अर्को, एक जिल्लाबाट अर्को र एक स्थानीय तहबाट अर्कौ स्थानीय तहको आवतजावतमा कडाइ गर्ने निर्णय भएको हो। लकडाउनलाई पूर्ण पालना गराउनतर्फ सबै निकायलाई प्रभावकारी बनाउने निर्णय भएको छ, प्रवक्ता खतिवडाले भने, एक प्रदेशबाट अर्को प्रदेश, एक जिल्लाबाट अर्को जिल्ला र एक स्थानीय तहबाट अर्को स्थानीय तहको आवगमनलाई नियन्त्रित गर्ने र अस्वभाविक रुपमा आवगमन हुन नदिने निर्णय भएको छ। यसका लागि प्रदेश र स्थानीय सरकारलाई प्रभावकारी रुपमा काम गर्न सरकारले भनेको छ। कैलाली कञ्चनपुर र बागलुङमा र्यापिड टेष्ट सरकारले कोरोना संक्रमित भेटिएका कैलाली, कञ्चनपुर र बागलुङमा कोरोना परीक्षणका लागि र्यापिड टेष्ट गर्ने निर्णय गरेको छ। अहिले कैलाली, कञ्चनपुर र बागलुङमा केही नयाँ केस देखिए। त्यहाँ रहेका व्यक्तिबाट नयाँ संक्रमित नहुन भनेर छिटो विधिबाट टेष्ट गर्ने निर्णय भएको छ, प्रवक्ता खतिवडाले भने, जसलाई हामी र्यापिड डाइग्नोस्टिक टेष्ट भन्छौँ, त्यस्तो र्यापिड टेस्ट गर्ने, त्यसको आधारबाट शंका भएका व्यक्तिलाई पिसिआर विधिबाट पुनः परीक्षण गर्ने। त्यसले संक्रमित व्यक्ति फेरि संक्रमित हो कि होइन भन्न सजिलो हुन्छ। त्यसका लागि यी तीन जिल्लामा र्यापिड टेष्ट गर्ने निर्णय भएको छ। सरकारको यो निर्णयसँगै कोरोना संक्रमित भएका जिल्लामा ठूलो समूहको एकसाथ कोरोना परीक्षण हुने छ। मास स्केलमा कोरोना परीक्षण गर्न यो निर्णय भएको प्रवक्ता खतिवडाले प्रष्ट पारे। स्वास्थ्यकर्मीलाई सुरक्षा, बिमा र प्रोत्साहन भत्ता सरकारले स्वास्थ्यकर्मीको मनोबल बढाउन बीमा, सुरक्षा र प्रोत्साहन भत्तासम्मको व्यवस्था गर्ने निर्णय गरेको छ। यो अवस्थामा स्वास्थ्यकर्मीको मनोबल वृद्धि गर्न बिमाका व्यवस्थादेखि प्रोत्साहन भत्ताका कुरा गरेका छौँ। त्यस अतिरिक्त स्वास्थ्य सुरक्षाका उपकरण यथासम्भव उपलब्ध गराउने, निश्चित प्रोटोकलका आधारमा त्यस्ता उपकरणको प्रयोग गर्ने, पूर्ण रुपमा सुरक्षित बनाएर स्वास्थ्यकर्मीलाई उपचारमा लगाउने, मन्त्री खतिवडाले भने, काम गर्दा असुरक्षित महसुस हुन नदिने गरी स्थानीय प्रशासनदेखि सबै सरकारले स्वास्थ्यकर्मीको सुरक्षाको व्यवस्था मिलाउने निर्णय भएको छ। सरकारले स्वास्थ्य सुरक्षाका लागि आवश्यक उपकरण तत्काल उपलब्ध गराउने निर्णयसमेत गरेको प्रवक्ता खतिवडाले जानकारी दिए। सजाय निर्धारण समितिमा भट्टराई र लामा नियुक्त त्यसैगरी सरकारले फौजदारी कसुर सजाय निर्धारण तथा कार्यान्वयन सम्बन्धी ऐनमा भएको व्यवस्था अनुसार सजाय निर्धारण समितिमा रविन्द्र भट्टराई र कुन्साङ लामालाई नियुक्त गर्ने निर्णय गरेको छ। पीडित संरक्षण समितिको विज्ञमा श्रेष्ठ नियुक्त सँगै सरकारले अपराध पीडित संरक्षण ऐनको व्यवस्था अनुसार पीडित संरक्षण समितिमा विज्ञ रहने गरी डा शंकरकुमार श्रेष्ठलाई नियुक्त गर्ने निर्णय गरेको छ। स्वास्थ्य सामग्री खरिद प्रकरण : प्रधानमन्त्री नै गुमराहमा सेनालाई खरिद जिम्माको निर्णय विवादमा उपप्रधान र स्वास्थ्यमन्त्रीलाई कारबाही गर्न राणाको माग सरकारलाई कांग्रेसको प्रश्न : अझै साइत कुर्ने कि व्यापक परीक्षणमा लाग्ने ? तीन घण्टादेखि बालुवाटारमा मन्त्रिपरिषद् बैठक : लकडाउन थप्ने तयारी कोरोना संक्रमण रोकथाम : लकडाउनमा थप कडाइ गर्ने मन्त्रिपरिषद्को निर्णय बैठकपछि कुरा गर्दै प्रवक्ता खतिवडाले लकडाउनको विषयमा थप निर्णय भने कोरोना संक्रमण रोकथाम तथा नियन्त्रण उच्चस्तरीय समितिले गर्ने जानकारी दिए। सरकारले चैत २५ गतेदेखि वैशाख ३ गतेसम्म लकडाउनको समयअवधि थप्ने तयारी गरेको छ। सरकारले यसअघि नै अन्तर्राष्ट्रिय उडानमा भने २०७७ वैशाख ३ गतेसम्म रोक लगाएको छ। नेपालमा एकजनाबाहेक सबै कोरोना संक्रमित विदेशबाट आएका भएकाले सरकारले छिमेकी देशसँगका सीमा नाकामा समेत कडाइ गर्दै आएको छ।"
तीन घण्टादेखि बालुवाटारमा मन्त्रिपरिषद् बैठक : लकडाउन थप्ने तयारी,"काठमाडौं : शनिबार दिउँसो ४ः३५ बजे सुरु भएको मन्त्रिपरिषद् बैठक साँझ सात बजेसम्म जारी छ । प्रधानमन्त्रीको सरकारी निवास बालुवाटारमा लकडाउन र समग्र देशको अवस्थाको बारेमा छलफलका लागि दिउँसो बोलाइएको बैठक लम्बिएको हो । प्रधानमन्त्रीका प्रेस सल्लाहकार सूर्य थापाका अनुसार साँझ सात बजेसम्म बैठक जारी छ । सम्माननीय प्रधानमन्त्री केपी शर्मा ओलीज्यूको नेतृत्वमा मन्त्रिपरिषद्को ४ : ३५ बजे सुरु भएको बैठक जारी, थापाले फेसबुकमार्फत् लेखेका छन्, बन्दाबन्दीको समग्र प्रभावका आयामको गम्भीर मूल्याङ्कन । सरकारले विश्वव्यापी महामारी कोरोना (कोभिड१९) भाइरस संक्रमण नियन्त्रणका लागि सरकारले घोषणा गरेको लकडाउन थप गर्ने तयारी गरेको छ । चैत ११ गतेबाट सुरु भएको लकडाउन चैत २५ गतेसम्म थपेको सरकारले पुनः वैशाख ३ गतेसम्म लकडाउन गर्ने प्रस्ताव मन्त्रिपरिषद् बैठकमा स्वास्थ्य तथा जनसंख्या मन्त्रालयले दर्ता गरेको स्रोतको दाबी छ। बैठकमा स्वास्थ्य सामग्री खरिद र सकारले कोरोना नियन्त्रणका लागि अगाडि सारेका कार्यक्रमबारेसमेत छलफल भएको छ ।"
कोरोना संक्रमण रोकथाम : लकडाउनमा थप कडाइ गर्ने मन्त्रिपरिषद्को निर्णय,"काठमाडौं : विश्वव्यापी महामारीको रुपमा फैलिएको कोरोना (कोभिड१९) भाइरसको रोकथामका लागि चैत ११ गतेदेखि लगाएको लकडाउनमा सरकारले थप कडाइ गर्ने भएको छ । शनिबार प्रधानमन्त्रीको सरकारी निवास बालुवाटारमा बसेको मन्त्रिपरिषद बैठकले लकडाउनमा थप कडाइ गर्ने निर्णय गरेको हो । मन्त्रिपरिषदले एक प्रदेशबाट अर्को प्रदेश, एक जिल्लाबाट अर्को जिल्ला र एक स्थानीय तहबाट अर्को स्थानीय तहमा हुने आवतजावतमासमेत कडाइ गर्ने निर्णय गरेको सरकारका प्रवक्ता डा युवराज खतिवडाले जानकारी दिए । त्यसैगरी सरकारले कोरोना देखिएका जिल्ला बागलुङ, कैलाली र कञ्चनपुरमा र्यापिड टेष्ट किट प्रयोग गरेर कोरोना परीक्षण गर्ने निर्णयसमेत गरेको छ । प्रवक्ता खतिवडाका अनुसार कोरोना संक्रमित देखिएका जिल्लामा तत्कालका लागि र्यापिड टेष्ट किटको परीक्षणबाट पिसिआर टेष्ट गर्ने निर्णय भएको हो । दुईजना कोरोना संक्रमित देखिए लगत्तै चैत ११ गतेदेखि १८ गते बिहानसम्म लकडाउनको निर्णय गरेको सरकारले संक्रमितको संख्या बढ्दै गएपछि लकडाउनको समय थपेर चैत २५ गतेसम्म पुर्याएको छ । मन्त्रिपरिषद्मा शनिबार नै लकडाउनको समय थप गर्ने प्रस्ताव पेश भए पनि त्यो भने निर्णय भएन । सरकारले यसअघि नै अन्तर्राष्ट्रिय उडानमा भने २०७७ वैशाख ३ गतेसम्म रोक लगाएको छ । नेपालमा एकजना बाहेक सबै कोरोना संक्रमित विदेशबाट आएका भएकाले सरकारले छिमेकी देशसँगका सीमा नाकामा समेत कडाइ गर्दै आएको छ । तीन घण्टादेखि बालुवाटारमा मन्त्रिपरिषद् बैठक : लकडाउन थप्ने तयारी सँगै मन्त्रिपरिषद् बैठकले संक्रमणको जोखिममा सक्रिय रहने स्वास्थ्यकर्मीको सुरक्षा प्रबन्ध गर्ने निर्णय गरेको छ । सरकारले स्वास्थ्यकर्मीको मनोबल बढाउन बीमाको व्यवस्थासँगै प्रोत्साहन भत्तासम्मको व्यवस्थासमेत गर्ने निर्णय गरेको छ । त्यसैगरी सरकारले स्वास्थ्य सुरक्षाका लागि आवश्यक उपकरण तत्काल उपलब्ध गराउने निर्णय गरेको प्रवक्ता खतिवडाले जानकारी दिए ।"
सरकारलाई कांग्रेसको प्रश्न : अझै साइत कुर्ने कि व्यापक परीक्षणमा लाग्ने ?,"काठमाडौं : प्रमुख प्रतिपक्षी दल नेपाली कांग्रेसले विश्वव्यापी महामारीको रुपमा फैलिएको कोरोना (कोभिड१९) भाइरस संक्रमणको परीक्षणलाई व्यापक बनाउन सरकारलाई अनुरोध गरेको छ। शनिबार कांग्रेस प्रवक्ता विश्वप्रकाश शर्माले विज्ञप्ति सार्वजनिक गर्दै यसरकारलाई अझै साइत कुर्ने कि व्यापक परीक्षण सुरु गर्ने भन्दै प्रश्न गरेका छन्। कैलालीमा एक स्थानीय महिलामा कोरोना संक्रमण देखिएको बिषयलाई तत्काल गम्भीरतापूर्वक लिएर परिक्षणको व्यापकता बढाउन नेपाली कांग्रेस सरकारलाई अनुरोध गर्दछ, विज्ञप्तिमा भनिएको छ। कांग्रेसले कैलालीकी एक स्थानीय महिलामासमेत कोरोना संक्रमण देखिएपछि हामी गम्भीरताको चरणमा प्रवेश गरेको भन्दै परीक्षणलाई व्यापक बनाउन माग गरेको हो। यसअघि संक्रमण देखिएका ६ जना सबै बिदेशबाट आएका नेपाली थिए। तर सातौंमा संक्रमण स्थानीयमा देखिनुको अर्थ हो हामी अब गम्भीरताको दोस्रो चरणमा पुगेका छौं, विज्ञप्तिमा भनिएको छ, ती महिलाले संक्रमण कहिँ बाहिरबाट लिएर आइनन्, हाम्रो गम्भीर सतर्कता नपुग्नुको परिणाममा उनी संक्रमित बन्न पुगिन्। समयमै दोहोरो अन्तर्राष्ट्रिय उडान रोक्ने, बाहिरबाट आएका नेपालीलाई अनिवार्य क्वारेन्टाइनमा राख्ने र परिक्षणको दायरा विस्तार गर्ने कार्य गरेको भए खतराको आकार बढेर जाने थिएन। कांग्रेसले तत्काल संक्रमण भएकाको परिवार, छरछिमेक र घुलमिल भएका साथी समूहको परीक्षण गर्नसमेत सरकारसँग माग गरेको छ। सँगै बाहिरबाट आएका सबैलाई तत्काल क्वारेन्टाइनमा बस्न कडाइका साथ सूचना जारी गर्नसमेत कांग्रेसले माग गरेको छ। सरकारलाई हाम्रो अपील छ, यस अघि संक्रमित देखिएका सबैको परिवारजन, छरछिमेकी र घुलमिल भएका साथी समुहको परिक्षण, परिक्षण र परिक्षण, तत्काल, तत्काल र तत्काल गरौं, विज्ञप्तिमा भनिएको छ, बाहिरबाट आएका सबै नेपालीलाई तत्काल अनिवार्य रुपमा क्वारेन्टाइनमा बस्न कडाइका साथ सूचना जारी गरौं र सबै स्थानीय तह र स्थानीय प्रशासन मार्फत सूचनालाई कडाइका साथ कार्यान्वयन गरौं। कांग्रेसले सरकारले अहिले नै सरकार युद्धस्तरमै लाग्नुपर्नेमा जोड दिएका हो। स्थानीय एक तथा अन्य दुइमा गरेर एकै दिन तीन जनामा संक्रमण देखिएको आजको दिन सबै खाले ढिलासुस्ती र अकर्मण्यतालाई आहुती दिएर व्यापक सतर्कता, व्यापक परिक्षण र व्यापक उपचार बढाउने क्रममा सरकार युद्धस्तरमा प्रवेश गर्ने दिन बन्नुपर्छ, विज्ञप्तिमा थप भनिएको छ, अब रत्तिभर हेलचेक्र्यांईको अर्थ हुनेछ, समुदायमा संक्रमण फैलन छुट, जसको परिणाम भयावह हुन सक्छ। समयको गम्भीरता अनुरुप सरकारले गति बढाओस्।"
उपप्रधान र स्वास्थ्यमन्त्रीलाई कारबाही गर्न राणाको माग,"काठमाडौं : राष्ट्रिय प्रजातन्त्र पार्टीका अध्यक्ष पशुपति शम्शेर राणाले स्वास्थ्य सामाग्री कसले ल्याउने भन्ने विवाद नगरी गुणस्तरीय सामाग्री तुरुन्तै आयात गर्नु पर्नेमा जोड दिएका छन्। भ्रष्टाचारको प्रश्नमा उपप्रधानमन्त्री, स्वास्थ्यमन्त्रीविरुद्ध कानुनी कारवाहीको पनि माग गरेका छन्। अहिलेको प्राथमिकता अस्पताललाई चाहिने औषधि, भेन्टीलेटरजस्ता उपकरण हुन्। अग्रपंक्तिमा कार्यरत नर्स, डाक्टरलगायत स्वास्थ्यकर्मीलाई चाहिने सुरक्षा सामाग्री हुन्। अत्यावश्यक सामाग्री कुन निकायले ल्याउने भनेर लडाईं गर्नुभन्दा तुरुन्त झिकाउनुपर्यो, सामाग्री गुणस्तरीय हुनुपर्यो, राप्रपा अध्यक्ष राणाले शनिबार भने। राणाले सरकारबाट भएको पटकपटकको गल्ती र अनियमितताबारे टिप्पणी गरेका छन्। स्वतन्त्र प्रेस माथिको अवरोध र भ्रष्टाचारको जानकारी प्रधानमन्त्रीलाई भयो, भएन भनेर प्रश्न गरेका छन्। सरकारका उपप्रधानमन्त्री, मन्त्री, सल्लाहकार, कर्मचारी भ्रष्टाचारमा मुछिएको खबर छ। प्रेस स्वतन्त्रताविपरीत अनलाइन पत्रिकामाथि अवैध अवरोधको समाचार छ। अनियमितताको दुर्गन्ध प्रधानमन्त्रीज्यूसम्म पुग्यो कि पुगेन ? स्वास्थ्य सामाग्री खरिद प्रकरणमा अख्तियारमार्फत कानुनी कारवाही किन अघि बढेन ? अष्ट्रेलियालगायत अन्य मुलुकमा रहेका नेपालीलाई स्वदेश ल्याउन सरकारले तत्काल योजना बनाउनु पर्ने उनको भनाइ छ। उनले ट्वीटमा भनेका छन्, अष्ट्रेलियाले विदेशी विद्यार्थीलाई घर फर्कन भनेपछि शिक्षा मन्त्रालयले कम से कम संयोजन गर्ने बताएको छ। यस्तो अवस्था रेमीट्यान्स क्षेत्रमा पनि आउनसक्छ। नेपाली भएका मुलुकमा समस्या आइपरे कसरी हल गर्ने भनेर सरकारले तत्कालै आपतकालीन योजना बनाउनु पर्दछ। भारतबाट स्वदेश फर्कन चाहने नेपाली नागरिकलाई क्वारेन्टाइनका साथै सरकारले खाने, बस्ने उचित प्रबन्ध मिलाउनु पर्ने उनको माग छ। त्यस्ता शिविरको पहरा प्रहरीद्वारा गराई क्वारेन्टाइन अवधिपछि घर फर्कने व्यवस्था सरकारले सुनिश्चित गर्नुपर्दछ। नागरिकप्रतिको दायित्वबाट सरकार पन्छिन मिल्दैन, राणाले भने।"
"हाम्रै कारणले संक्रमित भइन, कोरोना परीक्षण बढाउ : कांग्रेस","काठमाडौं : प्रमुख प्रतिपक्षी नेपाली कांग्रेसले कोभिड१९ कोरोना भाइरसको परीक्षण बढाउन सरकारसँग माग गरेको छ। सुदूपश्चिम प्रदेशको कैलालीमा एक स्थानीय महिलामा कोरोना संक्रमण देखिएपछि कांग्रेसले परीक्षण बढाउन सरकारको ध्यानाकर्षण गराएको हो। यसअघि कोरोना संक्रमित ६ जना सबै विदेशबाट आएका नेपाली भएकोमा कैलालीमा स्थानीय एक महिलामै संक्रमण भेटिएको हो। कांग्रेस प्रवक्ता एवं सूचना, सञ्चार तथा प्रचार विभाग प्रमुख विश्वप्रकाश शर्माले शनिबार प्रेस विज्ञप्तिमार्फत सरकारलाई परीक्षणको दायरा बढाउन आग्रह गरेका हुन्। 'ती महिलाले संक्रमण कहिँ बाहिरबाट लिएर आइनन्, हाम्रो गम्भीर सतर्कता नपुग्नुको परिणाममा उनी संक्रमित बन्न पुगिन्,' कांग्रेसले भनेको छ, 'समयमै दोहोरो अन्तर्राष्ट्रिय उडान रोक्ने, बाहिरबाट आएका नेपालीलाई अनिवार्य क्वारेन्टाइनमा राख्ने र परीक्षणको दायरा विस्तार गर्ने कार्य गरेको भए खतराको आकार बढेर जाने थिएन।' नेपालमा शनिबारसम्म १५ सय २१ जनाको मात्र परीक्षण गरिएको छ। सुदूरपश्चिममा शनिबार थप तीन जनामा संक्रमण भेटिएपछि नेपालमा अहिलेसम्म संक्रमितको संख्या ९ पुगेको छ। त्यसमध्ये यसअघि नै निको भइसकेका छन्। कांग्रेसले संक्रमित व्यक्तिका परिवार, छरछिमेकी र घुलमिल भएका साथीसमूहको सबैको परीक्षण गर्न माग गरेको छ। 'बाहिरबाट आएका सबै नेपालीलाई तत्काल अनिवार्य रुपमा क्वारेन्टाइनमा बस्न कडाइका साथ सूचना जारी गरौं र सबै स्थानीय तह र स्थानीय प्रशासनमार्फत सूचनालाई कडाइका साथ कार्यान्वयन गरौं,' विज्ञप्तिमा भनिएको छ, 'स्थानीय एक तथा अन्य दुईमा गरेर एकै दिन तीन जनामा संक्रमण देखिएको आजको दिन सबै खाले ढिलासुस्ती र अकर्मण्यतालाई आहुती दिएर व्यापक सतर्कता, व्यापक परिक्षण र व्यापक उपचार बढाउने क्रममा सरकार युद्धस्तरमा प्रवेश गर्ने दिन बन्नुपर्छ।' कांग्रेसले सरकारलाई कोरोनाको संक्रमण फैलिन नदिन हेलचेक्राइ नगर्न पनि आग्रह गरकेो छ। 'हेलचेक्र्यांईको अर्थ हुनेछ, समुदायमा संक्रमण फैलन छुट, जसको परिणाम भयावह हुन सक्छ। समयको गम्भीरता अनुरुप सरकारले गति बढाओस्,' कांग्रेसले भनेको छ। कोरोना नियन्त्रणमा सरकारलाई साथ दिँदै आएको कांग्रेसले शुक्रबार एक विज्ञप्तिमार्फत स्वास्थ्यउपकरण खरिदमा भएको अनियमिता छानविन गर्न र आरोपित मन्त्रीहरुलाई जिम्मेवारीबाट हटाउन प्रधानमन्त्रीसँग माग गरेको थियो।"
खाडीका नेपाली फिर्तीमा अन्योल,"काठमाडौं : रोजगारीका लागि खाडीमा रहेका नेपाली स्वदेश फर्कन चाहेपछि उनीहरुलाई ल्याउनेनल्याउने विषयमा सरकार द्विविधामा परेको छ। कुवेतले अहिले गैर भिसामा बसेका विदेशीलाई सुविधा दिएर घर फर्काउने निर्णय गरेको छ। खाडी मुलुकसहित पश्चिम एसिया क्षेत्रमा करिब २० लाख नेपाली कार्यरत छन्। अहिले ती मुलुकबाट नेपालीलाई स्वदेश ल्याउन सक्ने अवस्था छैन। कुवेत सरकारले अप्रिल महिनाभर विदेशी नागरिकलाई आफूले काम गरेको स्थान र रहनुपरेको कारणसहित जानकारी दिए फर्काउन प्रक्रिया अघि बढाउने जनाएको छ। फिर्ती प्रक्रिायका लागि उसले कामदार पठाउने मुलुकलाई समेत जानकारी दिइसकेको छ। कुवेतमा ७० हजार बढी नेपाली कार्यरत छन्। सात हजार भन्दा बढी बिना भिसामा काम गरिरहेको सूचना दूतावासलाई छ। बिना भिसाका नेपालीसहित सबै मुलुकलाई त्यहाँको सरकारले अहिले सुविधा दिएपछि आफूहरु स्वदेश फर्कन चाहेको भन्दै दूतावाससँग सम्पमर्कमा आएका छन्। कुवेतका लागि नेपाली राजदूत दुर्गाप्रसाद भण्डारीले नेपालीसहित सबै विदेशी कामदारलाई दिएको यो अवसर राम्रो भए पनि मुलुकको वर्तमान अवस्थामा कसरी फर्काउन सकिएला भन्ने विषय छलफल भइरहेको बताए। यसबारेमा परराष्ट्र मन्त्रालयलाई जानकारी गराइसकेको छु। अन्य मुलुकले लैजाने भनिरहेका छन्, भण्डारीले टेलिफोनमा भने, हामी नेपालीसँग सम्पर्कमा छौं। यहाँ पनि छलफल गरिरहेका छौं। फिलिपिन्स, भारत र अन्य मुलुकले विमान चार्टर गरी लैजाने तयारी गरेका छन्। नेपालमा त्यो अवस्था नरहेको जानकारी दूतावासले दिनुपर्ने परराष्ट्रको भनाइ छ। खाडी मुलुक साउदी अरेबिया, ओमान, बहराइन, युएई, कतारलगायतबाट पनि स्वदेश फर्कन चाहने नेपालीको संख्या धेरै छ। कतिपयले टिकट समेत लिइसकेका थिए। खाडीमा संक्रमणको संख्या कम भए पनि नेपाली त्रासमा छन्। बहराइनमा तीनजनामा संक्रमण देखिएको छ भने युएईमा ६ जना पुगिसकेको छ। २ जना उपचार गरेर आफ्नो निवासमा फर्केका छन्। साउदी र कुवेतमा एकएक जनामा संक्रमण देखिएको छ। युएईका लागि नेपाली राजदूत कृष्णप्रसाद ढकालले दुई नेपालीको सफल उपचार गराएकोमा त्यहाँको सरकारलाई धन्यवाद दिएका छन्। अन्य संक्रमितको उपचारमा जोड दिएको उनले जानकारी दिए। त्यो क्षेत्रका अन्य राजदूतहरु पनि नेपालीको सम्र्कमा रहेर उनीहरुको अवस्थाबारै परराष्ट्र मन्त्रालयलाई दिनहुँ खबर गरिरहेका छन्। पश्चिम एसिया महाशाखा प्रमुख हरिशचन्द्र घिमिरेले सबैको जानकारी आइरहेको बताए। हामी कहिले मन्त्रालय पुगेर त कहिले घरबाटै पनि त्यहाँको अवस्थाबारेमा दैनिक जानकारी लिइरहेका छौं, उनले भने। इजरायल, दक्षिण अफ्रिका र इजिप्टले पनि त्यहाँको बारेमा नियमित जानकारी गराइरहेका छन्। ति मलुकमा अहिलेसम्म कोरोनाबाट कोही संक्रमित छैनन्। इजिप्टका राजदूत झविन्द्र अर्यालले अन्नपूर्णसँग भने, यहाँबाट हेरिने १८ मुलुकमा नै कोरोना संक्रमण फैलिएको छ। नेपालीलाई अहिलेसम्म संक्रमण देखिएको छैन। संक्रमण भइहाले उपचारमा सहयोगी बन्न सम्पर्क सञ्जाल छरितो पारेका छौं। दूतावास आलोपालो खोल्ने तथा कार्यालय समयपछि पनि फोन उठ्ने ब्यवस्था गरेका छौं, उनले भने। दक्षिण अफ्रिकाका कार्यवाहक राजदूत घनश्याम लम्सालले पनि सम्पर्क सञ्जालमा रहेर काम गरिरहेको बताए। इजरायलका राजदूतले पनि त्यहाँ रहेको नेपालीबारेमा जानकारी गराइरहेका छन्। इजरायलमा निकै कम नेपाली छन्। साइप्रसको अवस्थाका बारेमा विवरण पठाउन भनिएको छ। दूतावासले आफ्नो वेभपोर्टलमा साइप्रसका अवैतनिक दूत र गैरआवासीय नेपालीको सम्पर्कबाट समस्यामा परेकालाई सघाउने उल्लेख गरेको छ। पश्चिम एसियाली मुलुकमा रहेका नेपाली लकडाउन र आंशिक लकडाउने रोजगारी गुम्ने त्रासमा छन्।"
कोरोना रोकथाम र उपचारको प्रगति कस्तो छ ?,"काठमाडौं : सर्वोच्च अदालतले कोराना भाइरसको उपचार, बिरामीहरुको रिफर, स्वाब परीक्षण र परीक्षणसमबन्धमा भइरहेका कार्यहरुको विस्तृत प्रगति विवरण बुझाउन सरकारका निकायलाई विहीबार आदेश दिएको छ। सर्वोच्चले तीन दिनभित्र स्वास्थ्य मन्त्रालयका प्रवक्ता र स्वास्थ्य सेवा विभागका महानिर्देशकलाई विवरण पेश गर्न भनेको हो। स्वास्थ्य सेवा पाउने नागरिकको मौलिक हकको रक्षा गर्ने सन्दर्भमा सरकारले हाल गरिरहेको काम पर्याप्त नदेखिएको दाबी गर्दै दायर एक रिटमा सरकारसँग प्रगति विवरण माग भएकाको हो सर्वोच्चका न्यायाधीश हरिप्रसाद फुयाँलको एकल इजलाशले आगामी आइतबार (२३ गते) हुने सुनुवाईमा उपस्थित हुन आदेशमा भनेको छ। विश्वभर फैलिएको कोरोना भाइरसको महामारीबाट नागरिकलाई बचाउन सबै प्रदेशमा पर्याप्त स्वास्थ्य सुविधा नपाएको प्रश्न उठाउँदै अधिवक्ता मुकुन्द अधिकारीले दायर गरेको रिटमा वहशपछि उक्त आदेश भएको हो। अधिवक्ता अधिकारी कोरोना संक्रमणपछि चाइनाबाट फर्केका विद्यार्थीसमेत हुन्। सर्वोच्चले उक्त प्रकरणमा सरकारसँग लिखित जवाफसमेत माग गरेको छ। सर्वोच्चले आदेशमा नीजि र सरकारी अस्पतालहरुले गरेको नमुना परीक्षण, उपचार तथा अन्य सुविधाको उपलब्धता भएनभएको बिषयमा जानकारी मागेको छ। विरामीलाई कुनै स्वास्थ्य संस्थाले स्वास्थ्य सुविधा नदिएको भए उनीहरुमाथि के कस्तो कारबाही भइरहेको छ भन्ने बिषयमा पनि सुनुवाई हुने दिन इजलासलाई जानकारी गराउन भनेको छ। अधिवक्ता अधिकारीले अस्पतालहरुले आकस्मिक सेवा नदिएको, कोरोना परीक्षण २४ घन्टाभित्र हुनुपर्नेमा त्यस्तो सुविधा नपाएको, देशको सातैवटा प्रदेशमा परीक्षणको व्यवस्था सर्वसुलभ हुन नसकेको जस्ता प्रश्नसमेत रिटमा उठाएका छन्। कोरोना संक्रमणबाट सजग रहन प्रदेश स्तरका अस्पतालमा नियमित आकस्मिक स्वास्थ्य सेवा प्रवाह हुनुपने मागसमेत राखेका छन्। आइतबार हुने सरकार र निवेदकका विचको छलफलपछि कोरोनाको परीक्षण गर्न चाहने व्यक्तिको ४८ घण्टाभित्र परीक्षण गरी प्रतिवेदन दिनुपर्ने, सातवटै प्रदेशबाट परीक्षण व्यवस्था मिलाउनुपर्ने, एकान्त बासमा राख्नु पर्ने, ३७।३ डिग्री फरेन्हाइटभन्दा बढी ज्वरो आएका व्यक्तीहरुको स्वाब परिक्षण गर्ने, सोभन्दा कम ज्वरो आएका बिरामीलाई सम्बन्धित स्वास्थ्य संस्थामै जाँचपरिक्षण गर्न व्यवस्था मिलाउने, स्वास्थ्य संस्थामा नियमित उपचारमा आएका बिरामी फिर्ता पठाउने कार्य रोक्ने र आइसोलेसनको व्यवस्था हुनुपर्ने जस्ता बिषयमा सर्वोच्च ठोस निश्कर्षमा पुग्ने छ। निवेदक अधिवक्ता अधिकारीका अनुसार चिकित्सकहरुसमेत कोरोनाको उपचारबाट भाग्न वा पञ्छिन थालेका छन्। त्यस्ता चिकित्सकलाई पेशागत आचारसंहिता पालना गराउन रिटमा नियमित उपचारमा आउने बिरामीलाई फिर्ता गर्ने प्रवृत्ति रोक्न पनि आदेशको माग गरिएको छ। सर्वोच्चले यसअघि नीजि अस्पतालहरुलाई बिरामी नफर्काउन आदेश दिएको थियो। सर्वोच्चले कोरोनासँग जोडिएका अन्य रिट निवेदनमा अन्तरिम आदेशका लागि यसअघि पनि २३ गतेको पेशी तोकेको थियो। यो रिटलाई पनि एकसाथ सुनुवाई गर्न एकै दिन दुवै पक्षको छलफलका लागि बोलाएको हो।"
स्वास्थ्य सामग्री खरिद प्रकरण : प्रधानमन्त्री नै गुमराहमा,"काठमाडौं : स्वार्थ समूहको प्रभावमा आफूलाई छक्याएर स्वास्थ्य सामग्री खरिद सम्झौता गरेकामा प्रधानमन्त्री दुई मन्त्री र सचिवालयका सदस्यसँग आक्रोशित भएका छन् । प्रधानमन्त्री केपी ओलीले अनियमितता भएको थाहा पाउनासाथ ओम्नी समूहसँगको सम्झौता तोडेका थिए । कसरी पायो ओम्नी समूहले प्रधानमन्त्रीका निकटस्थसम्मको पहुँच ? कसरी भयो नाटकीय सम्झौता ? प्रधानमन्त्री किन बाध्य भए विश्वासपात्रकै निर्णय निमेषमै तोड्न ? आउनुस्, त्यो घटना शृंखला हेरौं प्रधानमन्त्री ओलीले मिर्गाैला प्रत्यारोपणका लागि फागुन २० गते अस्पताल जानुअघि कोरोना भाइरस रोकथाम र नियन्त्रणका लागि काम गर्न उपप्रधान तथा रक्षामन्त्री ईश्वर पोखरेलको नेतृत्वमा उच्चस्तरीय समन्वय समिति बनाएका थिए । उनले समितिमा गृह, स्वास्थ्य, अर्थ, पर्यटन, उद्योग वाणिज्यजस्ता दैनन्दिन जनसरोकार राख्ने नौ मन्त्रीलाई समेटिदिएका थिए । उनले समितिलाई कोरोना रोकथामका लागि नेपालले अवलम्बन गर्नुपर्ने नीति तर्जुमा गर्न र त्यसअनुसारको निर्णय लिन अधिकार दिएका थिए । समितिले चार उपसमिति गठन गरी विभिन्न निर्णय लियो । कोरोनासँग जुध्न नेपालसँग पर्याप्त स्वास्थ्य सामग्री थिएन । त्यसका लागि बाहिरबाट जोहो गर्नुपथ्र्यो । कोरोना भएनभएको स्वाब परीक्षण गर्ने किटदेखि चिकित्सकले प्रयोग गर्ने व्यक्तिगत सुरक्षा उपकरण (पीपीई)सम्म थिएन । ती सामग्री खरिद गरी तयारी अवस्थामा बस्नु थियो । प्रधानमन्त्रीले आवश्यक सम्पूर्ण तयारी गर्न दिएको निर्देशनअनुसार समिति सामग्री खरिदको तयारीमा जुटेको थियो । सरकारले सामानको सूची तयार पारेर परराष्ट्र मन्त्रालयमार्फत चीन र भारतसँग प्रयास गरे पनि सकारात्मक जवाफ पाउन सकिरहेको थिएन । हिमालयन ह्वाइट हाउस कलेजका सञ्चालक युवराज शर्मासहितका व्यक्ति उपप्रधानमन्त्री पोखरेल, प्रधानमन्त्रीका मुख्य सल्लाहकार विष्णु रिमाललगायतको सम्पर्कमा पुगे । उपप्रधानमन्त्री पोखरेलदेखि रिमालसम्मलाई शर्माले नै ओम्नी बिजनेस कर्पोरेट इन्टरनेसनल प्रालिका प्रतिनिधिलाई भेटाइदिएको उच्च स्रोत बताउँछ । त्यसपछि ओम्नीका तर्फबाट अध्यक्ष र सीईओ बन्दै आएका तिलहरि सिंह, शर्मा र प्रबन्ध निर्देशक सीमा सिटौला छलफलमा सहभागी हँुदै आएका थिए । ओम्नीका प्रवक्ता रविन श्रेष्ठ शर्माका बहिनीज्वाइँ हुन् । ओम्नीसँग अदृश्य रूपमा आफ्नै पनि संलग्नता रहेका कारण शर्मा त्यसको दौडधूपमा लागेका थिए । शर्मासँग नजिक रहेको कम्पनीसँग खरिद सम्झौता गर्दा असहज नहुने र प्रधानमन्त्रीसँग शर्माको निकटताका आधारमा विवादमा नपर्ने ठानेर पोखरेल र रिमाललगायतले खरिद सम्झौताको तयारी गरेका थिए । ओम्नीमार्फत स्वास्थ्य सामग्री आपूर्ति गर्ने शर्माको प्रस्तावप्रति उपप्रधानमन्त्री पोखरेल र प्रधानमन्त्री सचिवालयको सहमति मिल्यो । त्यसकै आधारमा स्वास्थ्य मन्त्रालयलाई प्रक्रिया अघि बढाउन निर्देशन दिइयो । मन्त्रीले पनि सोहीअनुसार निर्णय प्रक्रियामा लगेको एक मन्त्रीले बताए । ती मन्त्रीका अनुसार शर्माले सिफारिस गरेको कम्पनीलाई खरिदको जिम्मा दिन लागिएकोबारे हल्काफुल्का जानकारीसम्म प्रधानमन्त्रीलाई दिइएको थियो । कम्पनीको विवादास्पद छवि, महँगो रेट र सामग्रीको विश्वसनीयताबारे भने प्रधानमन्त्रीलाई ओलीका सचिवालय सदस्यदेखि उपप्रधानमन्त्री पोखरेलसम्मले कुनै जानकारी दिएनन् । शर्मालगायत ओम्नी समूहले त्यसबीच स्वास्थ्य सामग्रीका केही नमुना काठमाडौं ल्याई उपप्रधानमन्त्री पोखरेलबाट परीक्षणसमेत गराएको स्रोत बताउँछ । उच्चस्तरीय समिति संयोजक र प्रधानमन्त्रीका सल्लाहकारकै समझदारीमा ओम्नीलाई सामान आपूर्तिको जिम्मा दिने भित्री सहमति भए पनि औपचारिकताका लागि फागुन ३० मा सातदिने बोलपत्र आह्वान गरिएको थियो । त्यस बेला प्रतिस्पर्धामा भिडेका १९ कम्पनीलाई प्रक्रियामै लगिएन । त्यहीबीच स्वास्थ्य मन्त्रालयले चैत ७ मा आपत्कालीन खरिद प्रक्रियाअनुसार प्रतिस्पर्धा र मीतव्ययिताका आधारमा स्वास्थ्य उपकरण खरिद अघि बढाउने गरी सचिवस्तरीय निर्णय गरेको थियो । त्यसलाई पनि बेवास्ता गर्दै १२ चैतको उच्चस्तरीय समिति बैठकले २४ घण्टाभित्रै खरिद प्रक्रिया सुरु गर्न मन्त्रालयलाई निर्देशन दिएको थियो । उसले १५ चैतभित्रै खरिद गरेर सामान ल्याउन पनि मन्त्रालयलाई निर्देश गरेको थियो । स्वास्थ्यमन्त्री भानुभक्त ढकालकै संयोजकत्वमा सामान खरिदसम्बन्धी उपसमिति गठन गरिएको थियो । सामान ल्याउन जहाज चार्टर गर्नै परे पनि सरकारले व्यहोर्नेसम्मको निर्णय भयो । उच्चस्तरीय समितिले निर्णय गरेपछि स्वास्थ्य सेवा विभागले राजनीतिक नेतृत्वको दबाबमा ओम्नीसँग खरिद सम्झौता चैत १३ गते गरेको थियो । अचम्म त तीन घण्टा मात्र बोलपत्र आह्वान गरेर सम्झौताको जिम्मा दिइएको थियो । महँगो रेटमा सामग्री खरिद गर्नेदेखि कहिल्यै स्वास्थ्य सामग्री आपूर्ति नगरेका कम्पनीलाई कमिसनका आधारमा खरिदको जिम्मा दिइएको भन्दै त्यसपछि विवाद सुरु भएको थियो । खरिद प्रकरणको विरोध हुन थालेपछि मात्र यस विषयमा प्रधानमन्त्रीले चासो देखाएका थिए । मिर्गाैला प्रत्यारोपणपछि आराम गरिरहेका प्रधानमन्त्री ओली त्यति बेला झस्किए जति बेला खरिद प्रकरणभित्र आफ्नै सचिवालयका सल्लाहकारदेखि मन्त्रीसम्म संलग्न रहेको जानकारी पाए । उनले १६ चैतको मन्त्रिपरिषद् बैठकमा यसबारे के भएको भन्दै सोधीखोजी गरेका थिए । स्वास्थ्य उपकरण खरिदका सन्दर्भमा भएको के हो ? बाहिर अनेक कुरा किन आइरहेका छन् ? भ्रष्टाचार भयो भनेर त्यो विषय कसरी उठ्यो ? प्रश्न उठ्नुका कारण के हुन् ? , प्रधानमन्त्रीले खरिद प्रकरणमा संलग्न मन्त्रीहरूलाई याखयाख्ती पारे । आफूलाई गुमराहमा राखेर खरिद प्रकरणभित्र आर्थिक अनियमितताको खेल रचेको तथ्यसहितको सूचना पाएपछि उनले यो विषयमा गम्भीर अध्ययन सुरु गरेको मन्त्रिपरिपद् बैठकमै भनेका थिए । स्रोतका अनुसार उनले खरिद प्रकरणमा बदनियत देखिएपछि र आफ्नै भन्ने नेताहरूले आफैंलाई गुमाराहमा राखेको तथ्य पाएपछि बुधबार उनले ओम्नीसँगको सम्झौता खारेज गर्न निर्देशन दिएका थिए । प्रधानमन्त्रीले उपप्रधानमन्त्री पोखरेल र स्वास्थ्यमन्त्री ढकाललाई बुधबार बालुवाटार झिकाएर यस विषयमा थप चासो राखेका थिए । त्यस बेला पोखरेल र ढकालले पारदर्शी ढंगले काम गरेको भन्दै बचाउको प्रयास गरेको स्रोत बताउँछ । तापनि ओली आश्वस्त हुन सकेनन् । त्यसपछि उनले ओम्नीसँगको सम्झौता खारेज गरी सरकारबाट सरकार (जीटुजी)मार्फत खरिद गरी त्यसको जिम्मा नेपाली सेनालाई गर्न लगाउने निर्णय लिएका थिए ।"
लकडाउनमा चम्काइँदै सडक,"काठमाडौं : लकडाउनका बेला काठमाडौंका सडक चिटिक्क बनाइँदै छन्। घमाइलो मौसम, सडक खाली र थोरै कामदारले पुग्ने भएकाले सरकारले शनिबार सडक रंगरोगनको काम सुरु गरेको हो। दुईचार जना कामदार भए पुग्ने, बाँकी काम मेसिनले गर्ने, भौतिक पूर्वाधार तथा यातायातमन्त्री वसन्त नेम्बाङ भन्छन्, लकडाउनका बेला रंगरोगनको कामै सहज र उपयुक्त लाग्यो। कामदारको सुरक्षामा पर्याप्त ध्यान दिइएको उनी बताउँछन्। उनका अनुसार राष्ट्रपति भवनदेखि पुतलीसडक, थापाथली, माइतीघरलगायत स्थानका सडक रंगरोगन, मार्किङ र मर्मतको काम भइरहेको छ। नेम्बाङ मन्त्री बनेयता उपत्यकामा झन्डै ४० किलोमिटर सडक ओभर पिच, नयाँ पिच र मर्मतको काम सम्पन्न भएको छ। बाँकी सडक मर्मत र पिचको काम धमाधम अघि बढिरहेका बेला कोरोना भाइरसका कारण मुलुक नै लकडाउनमा परेको हो। चाबहिलगौशाला सडक पिच र चक्रपथको चाबहिलकलंकी भागको काम अघि बढाउने तयारी कोरोना संक्रमण र लकडाउनका कारण प्रभावित बनेको उनी बताउँछन्। सबैभन्दा धेरै धुलो भएको र भत्किएको चाबहिलगौशाला सडकमा खानेपानीका पाइप मर्मत गरी पिचको काम अघि बढाउन खोज्दा लकडाउन भएको थियो। अन्य दिनमा रातारात पिच र मर्मतको काम गरिए पनि मजदुरको सुरक्षा र निर्माण सामग्रीका कारण त्यस्तो अवस्था नरहेको उनको भनाइ छ। लकडाउन खुलेपछि बढीमा तीन सातामा चाबहिलगौशाला सडक पिच हुने र चक्रपथको दोस्रो चरणको काम पनि सुरु गर्ने तयारी छ। काठमाडौंमा त लगभग सडकको काममा निकै प्रगति भइसकेको छ, उनी भन्छन्, फागुनदेखि वैशाखसम्म देशभर नै धमाधम पिचको काम अघि बढाउने मौसम हो। तर, कोरोनाका कारण यो वर्ष सोचेजस्तो काम नहोला कि भन्ने चिन्ता छ। उनलाई अर्को पनि पिरलो रहेछ, पुल ढलान र निर्माण। जेठ असारमा पानी पर्न सुरु हुन्छ। त्यस बेला पुल ढलानको काम गर्न पाइँदैन, उनी भन्छन्, पुलको काम गर्न नपाए ५६ महिना अरू कुर्नुपर्ने हुन्छ। सडक मर्मत र निर्माणको कामसँगै रातदिन काम गर्ने कामदार र मजदुरको सुरक्षा पनि चुनौतीको विषय बनेको मन्त्रालयका अधिकारी बताउँछन्। सडक निर्माण र मर्मतमा संलग्न झन्डै ५० हजार मजदुर लकडाउनका कारण घर फर्किन चाहेको मन्त्रालयले जनाएको छ। यस विषयमा सम्बन्धित निर्माण व्यवसायीसँग निरन्तर छलफल र सहकार्य गरिरहेको मन्त्री नेम्बाङ सुनाउँछन्। उनले यस विषयमा उपप्रधान तथा रक्षामन्त्री ईश्वर पोखरेलसँग छलफल गरेका छन्। सडक मर्मत र निर्माणमा २ हजारजति भारतीय कामदार पनि संलग्न रहेको र उनीहरूलाई सुरक्षित तवरले घरसम्म पुर्याउन गृहकार्य भइरहेको मन्त्रालयले जनाएको छ।"
सेनालाई खरिद जिम्माको निर्णय विवादमा,"काठमाडौं : सेनालाई कोरोना भाइरस (कोभिड१९) संक्रमण रोकथाम तथा उपचारमा आवश्यक उपकरण खरिद गर्न दिने सरकारको निर्णय विवादमा परेको छ। १६ गतेको मन्त्रिपरिषदको उक्त निर्णय सार्वजनिक भएलगत्तै सरकारको क्षमतामाथि प्रश्न उठाउँदै सामाजिक सञ्जालमा राजनीतिक दल (सत्तारुढप्रतिपक्ष)का नेता, पूर्वप्रशासक, प्राध्यापक, नागरिक समाजका अगुवा, आम नागरिकलगायतले सरकारको यस्तो अभ्यासको आलोचना गरेका हुन्। सरकारको यस्तो प्रकारको निर्णयले सेनालाई ठेकेदार एवं विचौलिया बनाउँदै यस्ता रकम आउने स्थानमा महत्वकांक्षा र मनोबल बढ्दै जाने उनीहरुको धारणा छ। यो आलोचनासँगै सत्तारुढ दलका शीर्ष नेताहरु नै प्रधानमन्त्रीको निर्णयविरुद्ध मोर्चा बन्दी गर्ने तयारी अघि बढेको एक नेताले बताए। यस्तो निर्णयले नागरिक सर्वोच्चता खुम्चिने र अन्ततः गम्भीर परिणाम ल्याउने भन्दै यसमा सरकारले विचार गर्नपर्ने सुझाव शीर्ष नेताहरुको छ। सत्तारुढ दलका शीर्ष नेताले राष्ट्रघाती कदमको संज्ञा दिँदै प्रधानमन्त्रीसमक्ष अर्का अध्यक्ष पुष्पकमल दाहालमार्फत छलफल गर्ने तयारी अघि बढाएका हुन्। उनीहरुले सचिवालयको बैठकको माग गरिसकेका छन्। त्यहाँ यो विषयमा छलफल हुने भनिएको छ। ओम्नी समूहले १८ गुणसम्म महँगो दरका समान ल्याउन लागेको खुलास, आएका सामन पनि गुणस्तर हिन भएपछि त्यो सम्झौता सरकारले खारेज गरेको थियो। खारेज गर्नु तीन दिन अघिको मन्त्रिपरिषद्बाटै उक्त उपकरण खरिदको जिम्मा नेपाली सेनालाई दिने निर्णय लिएको थियो। कमसल उपकरण ल्याउन उद्धत कम्पनीमा संलग्नलाई कारबाहीको माग समेत आम नागरिकले गरिरहेका छन्। कुनै समूहले अनियमितता गर्ने वित्तिकै र केही विषयमा विवाद उत्पन्न हुने वित्तिकै त्यसका लागि सेना नै उपयुक्त भएको ठहर गर्ने सरकारी शैली पुरानै हो। यो शैली हावी हुँदै जाँदा सेना आम नागरिक भन्दामाथि हुने र महत्वकांक्षा बढ्ने धारणा सामाजिक सञ्जालमा ब्याप्त छ। पाकिस्तान र बंगलादेशमा सेना त्यसै हावी भएका होइनन् भन्ने धारणा पनि आएका छन्। नागरिक सर्वोच्चता विस्तारै खस्कन सक्ने भन्दै तत्कालीन फाइदा हेर्दा मुलकलाई दीर्घकालीन असर पर्नसक्नेतर्फ नागरिक समाजले सचेत गराएको हो। सरकारको निर्णयबारे के सत्तारुढ दल के प्रतिपक्ष सबैले बिरोध गरिरहेका छन्। सेनाको महत्वकांक्षा बढाउने शैलीमा यस्ता कार्य भइरहँदा सबै चनाखो बन्न थालेका छन्। गैरसैनिक प्रशासनलाई कमजोर बनाउने भन्दै सत्तारुढ दल नेकपा भित्रै ठूलो विवाद सुरु भएको छ। सरकारको यस्तो प्रयासले नागरिक प्रशासन असफल भएको सन्देश जाने भन्दै सत्तारुढ दल इतर मात्र होइन सत्तारुढ दलमा नै विरोध हुँदा सरकार असजिलोमा परेको छ। नेकपाका स्थायी समिति सदस्य तथा संसदीय दलका प्रमुख सचेतक देव गुरुङले नागरिक प्रशासन असफल भएको सन्देश जाने टिप्पणी गर्दै अन्नपूर्णसँग भने, सेनालाई खरिदको अधिकार प्रत्यायोजन गर्ने मन्त्रिपरिषद्को निर्णयले विधिको शासनलाई चुनौति दिएको छ। मन्त्रिपरिषद् र नागरिक प्रशासन असफल भएको सन्देश गएको छ। सरकारले यसरी सेनालाई जिम्मा दिने निर्णय गलत रहेको र यसलाई च्याउन पनि आवश्यक रहेको उनले बताएका छन्। पूर्वप्रधानमन्त्री एवं समाजवादी पार्टीका अध्यक्ष डा बाबुराम भट्टराईले सरकारलाई ब्यङय गर्दै लेखेका छन्, भाइरस मार्ने बन्दुक र गोलीले हैन होला ! अनि सरकारले किन चीनबाट स्वास्थ्य सामाग्री किन्न सेनालाई अघि सारेको होला ? के वाणिज्य, आपूर्तिलगायतका निजामती निकाय छैनन ? जीटुजी विधिबाट पहिल्यै किन नल्याएको ? के सेना अख्तियारको दायरामा पर्दैन भनेर हो ? चोरको खुट्टा काटभन्दा किन खुट्टा तानेको ? उनले सेनामार्फत सामाग्री खरिद गर्दा अख्तियार नलाग्ने हुनाले ओभानो हुन सत्तामा बस्नेले यो बाटो तय गरेको भन्दै ब्यङय गरेका छन्। सेनामार्फत सामान खरिद गराउँद अख्तियार समेत आर्कषण नहुने भएपछि सरकारले सहज बाटो खोजेको भन्दै यसको चर्को विवाद भएको हो। स्वास्थ्य मन्त्रालयको समन्वयमा रक्षा मन्त्रालयले सेना मार्फत सरकारसरकार सम्झौता (जीटुजी) प्रक्रियाबाट उपकरण खरिद गर्ने भन्ने निर्णय गरेको जानकारी दिएपछि सेनाले आफ्नातर्फबाट खरिद गर्न लागेको प्रक्रिया रद्द गरी ठूलो स्केलमा खरिद प्रक्रिया अघि बढाउने भएको सैनिक प्रवक्त विज्ञानदेव पाण्डेले बताए। सरकारसँग सेनाले मागेको होइन। सरकारले निर्णय गरेपछि सेनाले पछि हट्न मिल्दैन, प्रवक्ता पाण्डेले भने, विपत् पर्दा सेनालाई जस्तो सुकै कामका लागि पनि निर्देशन गर्न सक्ने ब्यवस्था छ। हामीले आफ्नातर्फबाट १० करोडको नियमित र ७ करोडको भैपरी (सेनाले कोरोना भाइरसको रोकथाम तथा उपचारमा आफ्ना लागि आवश्यक) उपचार उपकरण तथा औषधि खरिद प्रक्रिया रद्द गरेका छौं। अब सरकारले अर्को निर्देशन दिएकाले त्यो पनि यसमै संलग्न गरेर खरिद गराउँदा थप सहज हुने सेनाको बुझाइ छ। तर यतिबेला राजनीतिक भ्रष्टाचारको खाली स्थान सेनाले भर्न नहुने सुझाव पनि दिइएको छ। कांग्रेस नेता धनराज गुरुङ र राष्ट्रिय योजना आयोगका पूर्वउपाध्यक्ष गोविन्दराज पोखरेलले पनि सेनालाई मेडिकल सामग्री खरिद गर्ने जिम्मेवारी दिइएकोप्रति असन्तुष्टि व्यक्त गरेका छन्। गरुङले कोरोना भ्रष्टाचार काण्ड भन्दै लेखेका छन, सरकारले स्वास्थ्य उपकरण चीनसँग जीटुजी कन्ट्रर्याक्टमा ल्याउने कार्यमा सेनाको संलग्नता किन ? चीनसँग युद्ध लड्न जाने हो र ? भ्रष्टाचारका लागि चोरबाटो ? जहाँ अख्तियार लाग्दैन। बिपरीत काले बिपरीत बुद्धी लेख्दै उनले हेलो सरकारलाई ट्याग गरेका छन्। सेनालाई काम दिएपछि अख्तियारले छानबिन गर्न पाउँदैन र, भ्रष्टाचार गर्न पनि सहज हुन्छ भन्ने बुझाइले पनि यस्ता काम हुँदै आएको उनीहरुको धारणा छ। सेनालाई ठूलो आयोजना सुम्पिने गरिन्छ, ताकि विवादमा नआओस् र, खल्ती पनि भरियोस, पोखरेलले ट्वीट गरेका छन, विडम्बना, सबै कुरा सेनालाई दिँदा जननिर्वाचित नेतृत्व र प्रशासनिक संरचनामाथि विस्तारै जनताको भरोसा कम हुनेछ। कनकमणि दिक्षितले पनि ओली सरकारले कार्यकारीले गर्ने काम विस्तारै सेनालाई दिँदै जाँदा के होला भन्ने तर्फ सचेत गराउँदै ट्वीट गरेका छन्। नेकपा भित्र विदेश विभागमा रहेर काम गरिरहका विष्णु रिजालले पनि ट्विटमा यस्तो लेखेका छन्, हुरी बातास आयो, घर बनाउने जिम्मा सेनालाई। महामारी आयो, औषधि किन्ने जिम्मा सेनालाई। ठूलो बजेट भयो, बाटो बनाउने जिम्मा सेनालाई। यो सेनाको कामै होइन। सेनामा अख्तियारले हेर्न नपाउने भएकाले लिनेदिने दुवैलाई राम्रै लाग्ला, तर हाम्रो प्रणाली कमजोर हुन्छ। दीर्घकालीन रुपमा सोचौँ। कोरोनाबारे सूचना दिन सेनाले बनायो मोबाइल एप सेनालाई स्वास्थ्य सामाग्री ल्याउने जिम्मा सेनाले खरिद गर्दा छानविन हुँदैन भन्ने मानसिकता सरकारमा देखियो : वरिष्ठ नेता पौडेल स्वास्थ्य सामग्री खरिदमा सेना गुहार्नु सरकारको असफलता"
भारतबाट फर्केकामा धमाधम संक्रमण,"धनगढीमहेन्द्रनगरटीकापुर सुदूरपश्चिमका तीनजनामा कोराना भाइरस (कोभिड१९) संक्रमण देखा परेको छ। यसअघि कोराना संक्रमित धनगढी उपमहानगरपालिका५ का युवाकी ३४ वर्षीया भाउजु, कञ्चनपुर बेदकोट नगरपालिकाका ४१ वर्यीय पुरुष र कैलालीकै लम्कीचुहा नगरपालिकाका २१ वर्षीय युवामा कोरोना देखा परेको हो। कञ्चनपुरको बेदकोटका ४१ वर्षीया युवा भारतको उत्तराखण्ड राज्यको चम्पावत जिल्लाबाट कञ्चनपुरको ब्रम्हदेव हुँदै लुकेर नेपाल छिरेका हुन्। कैलालीको लम्कीका युवा चैत ११ गते धनगढीसँग सीमा जोडिएको गौरीफन्टा नाकाको भीडबाट नेपाल प्रवेश गरेका हुन्। कैलालीका कोरोना संक्रमित युवाका आफन्तमा पनि संक्रमण फैलिएको छ। चैत ७ गते दुबईबाट भारत हँुदै ती युवा नेपाल आएका थिए। सोही रात उनी काठमाडौंमा मामाको घरमा बसि चैत ८ गते बुद्ध एयरको विमानबाट नेपालगञ्ज आएका थिए। नेपालगञ्जबाट उनी अत्तरियासम्म माइक्रोमा, त्यहाँबाट धनगढीको चौराहासम्म विंगर गाडी र त्यहाँबाट अटोमा उनी धनगढीस्थित घर पुगेका थिए। चैत ११ गते ज्वरो र रुघाखोकी लागेर सेती प्रादेशिक अस्पताल भर्ना भएका युवामा १४ गते कोरोना संक्रमण देखिएको हो। ती युवामा संक्रमण देखिएपछि चैत १५ गते उनकी श्रीमती, छोरी, दाजुभाउजु, भतिजाभतिजी र बुबाआमालाई चार दिनसम्म धनगढी रंगशालाको क्वारेन्टाइनमा राखिएको थियो। परिवारका सदस्यले घरमै आइसोलेसनमा बस्ने भनेपछि उनीहरुलाई स्वाब संकलन नगरिकनै चैत १८ गते घर पठाइएको थियो। सामाजिक सञ्जालमा उनको स्वाब संकलन नगरी घर पठाएको भन्दै आलोचना भएपछि चैत १९ गते परिवारका ८ जना र उनका आफन्त २ जना गरी १० जनाको थ्रोट स्वाब संकलन गरी काठमाडौं पठाइएको थियो। ती युवाकी भाउजुलाई शनिबार सेती प्रादेशिक अस्पतालमा भर्ना गरिएको छ। उनलाई ज्वरो र रुघाखोकीका लक्षण देखिए पनि अवस्था सामान्य रहेको अस्पतालले जनाएको छ। भारतबाट आएका दुई जनामा पनि संक्रमण भारतबाट आएका दुईजनामा पनि संक्रमण देखिएको छ। कञ्चनपुरको बेदकोट नगरपालिका९ का ४१ वर्षका पुरुष र कैलालीको लम्कीचुहा नगरपालिका २१ वर्षका युवामा कोरोना संक्रमण भेटिएको हो। नेपाली सेनाको छाउनी अस्पतालका चिकित्सक टोलीले सुदूरपश्चिमका विभिन्न क्वारेन्टाइनबाट बिहीबार ९२ जनाको थ्रोट स्वाब संकलन गरी काठमाडांै लगेको थियो। तीमध्ये दुई जनामा कोरोना संक्रमण पुष्टि भएको हो। जिल्ला स्वास्थ्य कार्यालय धनगढीको टोली र छाउनीस्थित नेपाली सेनाको टोलीले भारतबाट आएका ९२ जनाको स्वाब संकलन गरेको थियो। कञ्चनपुरको बैजनाथ माविबाट १० जना, बेदकोट नगरपालिका ९ को कृषि फर्मको छात्राबासबाट १३ जना, कैलालीको लम्कीचुहा९ प्रतापपुरको सरस्वती मावि क्वारेन्टाइनबाट ४४ जना र कैलालीको गौरीगंगा नगरपालिकाको क्वारेन्टाइनबाट २५ जनाको थ्रोट स्वाब संकलन गरिएको थियो। तीमध्ये कञ्चनपुरको बेदकोट नगरपालिका९ को क्वारेन्टाइनका ४१ वर्षीय ती ब्यक्तिमा र कैलालीको लम्कीचुहा९ प्रतापपुरको सरस्वती मावि क्वारेन्टाइनमा बसेका २१ वर्षीया युवामा कोरोना संक्रमण देखिएको हो। कञ्चनपुरको बेदकोट नगरपालिका९ का ती ब्यक्ति चैत २ गते भारतको उत्तराखण्ड राज्यको चम्पावत जिल्लाको सल्लीमा कामका लागि गएका थिए। नेपाल र भारत दुबै देशमा लकडाउन भएपछि उनी त्यहाँबाट पैदल हिँडेर कञ्चनपुरको ब्रम्हदेब हुँदै लुकेर नेपाल प्रवेश गरेका हुन्। उनीसहितका ११ जनालाई ब्रम्हदेबमा सशस्त्र प्रहरीले पक्राउ गरी गड्डाचौकीमा ज्वरो मापन गरी बेदकोट नगरपालिकाको कृषि फर्म क्वारेन्टाइनमा राखेको बेदकोट नगरपालिकाका स्वास्थ्य ईकाई प्रमुख हरिशा पालले जानकारी दिइन्। सुदूरपश्चिममा भारतबाट लकडाउन लागू हुने दिनसम्म कबिर डेढ लाख मानिस भित्रिएका थिए। सेनाले, कोरोना समुदायमा सरेको छ वा छैन भनेर हेर्नका लागि सर्भिलेन्स टेस्ट गरेको छ। कञ्चनपुरको बेदकोट नगरपालिकाको उक्त क्वारेटाइनमा सेनाले थ्रोट स्वाब संकलन गरेपछि थप पाँच जनालाई क्वारेन्टाइनमा राखिएको छ। सेनाको यो सर्भिलेन्स टेस्ट ले भारतबाट आएकामा कोरोना संक्रमण पुष्टि भएको कैलालीका जनस्वास्थ्य प्रमुख लालबहादुर धामीले बताए। ९९८ जनाको भीडमा थिए संक्रमित कोरोना संक्रमित कैलाली लम्कीचुहा९ प्रतापपुर (धनचैया) का २१ वर्षीय युवा चैत ११ गते कैलालीको गौरीफन्टा सीमा नाकाबाट नेपाल प्रवेश गरेको खुलेको छ। लकडाउनका बेला सीमामा उनीसहितका ९९८ जनालाई १९ वटा बसमा राखेरसम्बन्धित स्थानीय तहमा पठाइएको थियो। त्यस दिन गौरीफन्टा नाकामा नेपाल प्रवेश पाउनु पर्ने भन्दै प्रहरीमाथि ढुंगामुढा समेत भएको थियो। उनीहरुको नाम ठेगानासहितको रेकर्ड राखेर बेलुकी बसमा उनीहरुलाई अनिवार्य क्वारेन्टाइनमा बस्नेसर्तमा गन्तब्यतर्फ पठाइएको थियो। ११ गते लम्कीचुहास्थित घरमै बसेका उनलाई दोस्रो दिन मात्रै क्वारेन्टाइनमा लगिएको लम्कीचुहा नगरपालिकाको स्वास्थ्य शाखा प्रमुख जयन्ती बिसीले जानकारी दिइन्। एक रात घरमा बसेका युवाले घरमा पनि कोरोना सारेको हुन सक्छन्, बिसीको आशंका छ। उनीसहितका ४४ जनालाई चैत १२ गते मात्रै लम्की चुहा९ मा रहेको सरस्वती माविमा राखिएको क्वारेन्टाइनका संयोजक तथा प्रतापपुर स्वास्थ्यचौकी इञ्चार्ज करिसिंह भुलले बताए। कोही कोही त घरमा बसेको ३४ दिन पनि भइसकेको थियो, उनले भनिन्। स्वास्थ्य शाखा प्रमुख बिसीले कोरोना पुष्टि भएका युवामा कुनै पनि लक्षण भने नदेखिएको बताइन्। क्वारेन्टाइनमा राखिएका ४४ जनाकै दैनिक ज्वरो नाप्ने गरेका थियौं बिसीले भनिन्।"
धार्चे एक सातादेखि प्रमुख प्रशासकीय अधिकृतबिहिन,"गोरखा : कोभिड१९ कोरोना भाइरसको सम्भावित महामारीबाट बच्न धमाधम पूर्वतयारी भइरहेका बेला गोरखाको दुर्गममा रहेको एक गाउँपालिका एक सातादेखि प्रमुख प्रशासकीय अधिकृतबिहिन भएको छ। धार्चे गाउँपालिकाका प्रमुख प्रशासकीय अधिकृत विश्वविजय शर्मा एक सातादेखि गाउँपालिका छाडेर काठमाडौं गएको गाउँपालिकाका अध्यक्ष सन्तोष गुरुङले जानकारी दिए। प्रमुख प्रशासकीय अधिकृत नहुँदा गाउँपालिकाको कार्य सम्पादन गर्न कठिन भएको गुरुङले बताए। 'दिनदिनैजसो बैठक गरेर बिभिन्न निर्णय गरिरहनु परेको छ। विभिन्न सिफारिस गरिरहनु परेको छ' उनले भने 'तर यस्तो महत्वपूर्ण अबस्थामा प्रमुख प्रशासकीय अधिकृत छैन्। सबै काम आफैले गरिरहेको छु। साह्रै समस्या भएको छ।' गाउँपालिकामा क्वारेण्टाइन निर्माण, स्वास्थ्य सम्बन्धी प्रचारप्रसार अभियान, राहत सम्बन्धी विभिन्न छलफल र निर्णय गर्नुपर्ने बेला प्रमुख प्रशासकीय अधिकृत नहुँदा समस्या भएको उनको गुनासो छ। प्रमुख प्रशासकीय अधिकृत विश्वविजय शर्माले भने 'आफू स्वास्थ्य समस्या भएर काठमाडौं आएको तर गाडी बिग्रिएका कारण गाउँपालिका फर्कन नपाएको दाबी गरेका छन्। 'स्वास्थ्यमा समस्या भएर काठमाडौं आएको एकसाता भयो। अहिले फर्कुँ भनेको गाडी बिग्रिएर फर्किन सकेको छैन्' उनले भने।"
विप्लव समूहका पूर्व जिल्ला इञ्चार्ज पक्राउ,गोरखा : विप्लव समूहका कार्यकर्ता गोरखा नगरपालिका १२ निवासी योगेन्द्र कुमाल पक्राउ परेका छन्। गोरखा जिल्लाका पूर्व इञ्चार्जसमेत रहेका उनलाई शुक्रबार नियन्त्रणमा लिइएको जिल्ला प्रहरी कार्यालयले जनाएको छ। उनलाई नियन्त्रणमा लिएर थप अनुसन्धान भइरहेको प्रहरीले जनाएको छ।
राहतमा विभेदको गुनासो,"प्युठान : मल्लरानी गाउँपालिका प्यूठानले कोरोनाको त्रासमा मजदुरी गर्न नपाएका विपन्न घरपरिवारलाई वितरण गरेको राहतमा विभेद गरेको पीडितले गुनासो गरेका छन्। गाउँपालिका३ स्थित चौरपानी (साविक ७, ८, ९) का दलित समुदायका स्थानीयले आक्रोश पोखेका छन्। जनप्रतिनिधिले आफू निटकका व्यक्तिलाई छानीछानी राहत वितरण गरेको उनीहरुको आरोप छ। श्रीमान विदेशमा हुनुहुन्छ। लकडाउन भएदेखि पैसा पठाउनुभएको छैन्, स्थानीय २४ वर्षीया गीता परियारले भनिन्, भएको अन्नपात सकियो। किन्ने पैसा छैन्, गाउँपालिकाले पनि हेरेन। २ साना छोरासहित खरको झुपडीमा बस्दै आएकी उनले चुहिने घर छाउनसमेत सकेकी छैनन्। घर छाउन नसकेर ठूलो पानी पर्दा छिमेकीको घरमा सहारा लिन जानुपरेको उनले गुनासो गरिन्। गाउँपालिकाले खरको छानो हटाएर जस्तापाता सहयोग पाउने सूचीमा उनको नाम यसपाली राखेपनि राहत वितरणमा आफूलाई नपारेको उनको दुःखेसो छ। सोही गाउँकी पार्वती नेपालीको गुनासो पनि उनको जस्तै छ। नेपालीका श्रीमान पनि भारतमा मजदुरी गर्छन्। गाउँमा अरुको मेलापात गरेर उनले छोराछोरी पाल्दै आएकी छिन्। शनिबार राहत वितरणका लागि वडाका जनप्रतिनिधी गाउँमा पुगे। आफूहरुले पनि गाउँपालिकाले दिने राहत पाउने आशामा गाउँका विपन्न परिवार कार्यक्रममा पुगेका थिए। तर, राहत पाउनेको सूचिमा नपरेपछि उनीहरु निराश बने। केही क्षण आक्रोश त पोखे तर उनीहरुको पीडा सहितको आक्रोश कसैले सुनेनन्। गाउँका झण्डै २० जना विपन्न दलित घरपरिवारले राहत पाउने सूचिबाट आफूहरु बञ्चित भएको गुनासो गरेका छन्। वडा कार्यालयले चौरपानी क्षेत्रमा १२ जना घरपरिवारलाई राहत वितरण गरेको छ। ३ नम्बर वडाभरीमा ४३ जनाले राहत पाएका छन्। उनीहरुलाई १ बोरा चामल, २ किलो दाल, १ किलो नुन, १ लिटर खानेतेल र एउटा सावुन दिइएको छ। गाउँपालिकाले बनाएको मापदण्ड अनुसार अति विपन्न परिवारलाई राहत वितरण गरिएको वडा अध्यक्ष गिरिराज पौडेलले जानकारी गराए।"
ओखलढुंगाका २ जनाको रिपोर्ट नेगेटिभ,ओखलढुंगा : कोभिड१९ कोरोना भाइरसको आशंकामा जिल्लाबाट पठाइएका २ वटा नमूना स्वाब परिक्षणको नतिजा नेगेटिभ देखिएको छ। चैत २१ गते धरानको विपि कोइराला स्वास्थ्य विज्ञान प्रतिष्ठानमा शंकास्पद २ व्यक्तिहरुको स्वाब परिक्षणका क्रममा रिपोर्ट नेगेटिभ आएको हो। भारतबाट आएका दुई युवतीलाई पाँच दिनदेखि ओखलढुंगा सामुदायिक अस्पतालमा राखेर उपचार भइरहेको छ। उनीहरुको परिक्षणमा रिपोर्ट नेगेटिभ आएको र अवस्था समान्य रहेको जिल्ला स्वास्थ्य कार्यालय रुम्जाटारका प्रमुख सुमन तिवारीले जानकारी दिए। भारतबाट आएका उनीहरुलाई उच्च ज्वरो देखिएपछि अस्पतालको आइसोलेसन वार्डमा राखेर उपचार भइरहेको छ। उनीहरुसँग नेपाल आएका अन्य ७ जनालाई सिद्धिचरण नगरपालिका१२ स्थित क्वारेन्टाइनमा राखिएको छ।
८ जनाको रिपोर्ट नेगेटिभ,स्याङ्जा : कोभिड१९ कोरोना भाइरसको आशंकामा स्याङजाबाट पठाइएका ८ वटा नमूना स्वाब परिक्षणको नतिजा नेगेटिभ देखिएको छ। बिभिन्न समयमा शंकास्पद व्यक्तिहरुका स्वाब परिक्षणका क्रममा शनिबारसम्म ८ जनामा नेगेटिभ देखिएको हो। वालिङवाट पठाइएको ४ जनाको स्वाब परीक्षणको नतिजा नेगेटिभ आएको छ। फ्रान्सबाट आएका संक्रमित युवती सवार कतार एयरवेजको विमानबाट ६ जना र धनगढीका संक्रमित युवा सवार विमान एयर अरेबियाबाट गत साता ४ जना युवा घर फर्केका थिए। वालिङबाट चार जनाको स्वाबको नमूना परीक्षणका लागि बिहीवार पठाइएको थियो। वालिङ नगरपालिकाका एक पुरुष र चापाकोट नगरपालिकाका २ पुरुष र एक महिला गरी ४ जनाको स्वाब नमूना परीक्षणका लागि पठाइएको प्रमुख जिल्ला अधिकारी रामबहादुर कुरुम्बाङ्ले जानकारी दिए। २६ दिन अघि कतार एयरलायन्सबाट चापाकोटका ती पुरुषका पत्नीलाई एक साता अघिदेखि ज्वरो तथा खोकी लागेपछि उपचारका लागि वालिङस्थित गह्रौ प्राथामिक अस्पताल लगिएको थियो। उच्च ज्वरो देखिएपछि र उनीसँगै पती र बुवाको स्वाब नमूना परीक्षणका लागि पोखरास्थित प्रयोगशालामा पठाइएको हो। वालिङका पुरुष विदेशबाट संक्रमित व्यक्ति सवार जहाजमा आएका थिए। हाल उनको स्वास्थ्य अवस्था सामान्य रहेको वालिङ नगर प्रमुख दिलिपप्रताप खाँणले बताए। उनलाई अहिले पनि होम क्वारेन्टाइनमा राखिएको छ भने चापाकोटबाट आएका ३ जनालाई वाालिङमा रहेको आईसोलेसनमा राखेर उपचार गरिएको छ। यस भन्दा अगाडी कोरोना संक्रमितसँगै कतार एयरवेजको विमानमा सवार मध्ये ४ जना स्याङजाका युवामा गरिएको स्वाब परीक्षण पनि नेगेटिभ देखिएको छ। फेदिखोला र पुतलीबजारका ३ जनाको स्वाब परिक्षणका लागि पठाइएको थियो। उनीहरुको स्वाब परिक्षण पनि नेगेटिभ आएको छ। जिल्लामा अहिले शंकास्पद स्वाब परिक्षण गर्नेको संख्या ८ पुगेको छ। उनीहरु सबैको नतिजा भने नेगेटिभ देखिएको छ। अहिलेसम्म जिल्लामा २३ जना क्वारेन्टाइनमा र होमक्वारेन्टाइनमा ५ सय ६७ जना बसेका छन्। त्यस्तै ३ जनाले क्वारेन्टाइन अवधिपुरा गरी घर फिर्ता भएका प्रहरी नायव उपरिक्षक नविनकृष्ण भण्डारीले जानकारी दिए।
स्थानीय स्तरमै पीपीई उत्पादन,"स्याङ्जा : संक्रमित वा आशंकित बिरामी परीक्षणका समयम लगाइने व्यक्तिगत सुरक्षा सामग्री (पीपीई)को जताततै अभाव खट्किएका बेला वालिङ नगरपालिकाले भने स्थानीय स्तरमै तयार पारेको छ। वालिङ नगरपालिकाको समन्वयमा शैक्षिक पोशाक बगैंचा प्रालिले पीपीइ स्थानीय स्तरमै उत्पादन सुरु गरेको हो। बढ्दो कोरोना संक्रमणका कारण जताततै अभाव खट्किएको बेला स्थानीयस्तरमै ती पोशाक उत्पादनगरी स्वास्थ्यकर्मीलाई उपलब्ध गराइएको हो। विश्वभर फैलिएको कोरोना संक्रमित वा आशंकित व्यक्तिका लागि स्वास्थ्य परीक्षणमा खटिने स्वास्थ्यकर्मी, सुरक्षाकर्मी र एम्बुलेन्स चालकलाई समेत वालिङमै उत्पादित पीपीईको प्रयोग गरिएको नगर प्रमुख दिलीपप्रताप खाँणले जानकारी दिए। उनले भने, पहिलो चरणमा एक सय थान निर्माण गरी वितरण गरेका छौं भने आवश्यकता अनुरुपको थप निर्माणकार्य जारी छ। कोरोनाबाट स्याङजाबासी पनि त्रसित छन्। शंकास्पद बिरामी परीक्षणमा जोखिम हुनसक्ने देखिएकाले पनि नगरमै सुरक्षा सामग्री उत्पादन गरेको नगरपालिकाले जनाएको छ। स्याङ्जाबाट वैदेशिक रोजगारमा जानेको संख्या पनि हजारौंको संख्यामा छ। जिल्लाकै मध्य भाग र धेरै जनसंख्या रहेको वालिङ नगरपालिकाले विदेशबाट फर्किएकाको घरघरमा पुगेर विवरण संकलनसहित स्वास्थ्य परीक्षण गर्दै जानुपर्दा जोखिम हुने बताउदै यस्ता पोशाकले केही राहत मिलेको स्वास्थ्य शाखा प्रमुख कमलप्रसाद पाण्डेले जानकारी दिए। पीपीईको उपलब्धतासँगै स्वास्थ्यकर्मीलाई राहत मिलेको छ। केही हदसम्म भए पनि जोखिम कम गराउनका लागि वालिङ नगरपालिकाले उच्चस्तरीय कपडाको प्रयोग गरी स्थानीयस्तरमै पीपीई बनाउन सुरु गरेको हो, उनले भने, नगरका १४ वडाका १७ स्वास्थ्य संस्था, वालिङ अस्पताल, सुरक्षाकर्मी र एम्बुलेन्स चालक गरी पहिलो चरणमा झण्डै सय थान पीपीई हस्तान्तरण गरिएको छ। वालिङ नगरपालिका १ मा रहेको शैक्षिक पोशाक बगैंचा प्रालिका संचालक प्रकाश अर्यालले ती पोशाक तयार पारेका हुन्। पोलिस्टर र मेसकस मिश्रित कपडाद्वारा निर्मित ती पोशाक एक व्यक्तिका लागि गाउन र सुरुवालसहितको हुने प्रोपराइटर अर्यालले जानकारी दिए।"
लकडाउनको असर : उपचार नपाएर अस्पतालमै छटपटाउँदै विरामी,"वीरगन्ज : धारामा चिप्लिएर लडेपछि बायाँ हात भाँचिएका वीरगन्ज इनर्वाका राजन राम उपचार नपाएर १० दिनदेखि नारायणी अस्पतालको बेडमा छटपटाइ रहेका छन्। शनिबार अस्पतालको बेड नम्बर ११२ मा भेटिएका राजनले अन्नपूर्ण अनलाइनसँग भने 'डाक्टरले अप्रेशन गरेर हातभित्र स्टिल रड हाल्नुपर्छ भनेका छन् , तर नर्सले लकडाउन नखुलेसम्म अप्रेशन हुँदैन घर जाउ भन्छन्।' अस्पतालमा राजनसँगै कुरुवा बसेका उनका दाजु विजय भन्छन् 'पैसा भए प्राइभेट हस्पिटलमा लगेर भाइको अप्रेशन जसरी पनि गराइ हाल्थें तर हामी गरिब मान्छे हौं, लकडाउनमा कामधन्दा सब बन्द छ। खान पनि धौ धौ परिसकेको छ। चैत १३ गते चापकलमा पानी लिन जाँदा चिप्लिएर लडेका राजनको हात भाँचिएपछि उनलाई त्यहि साँझ नारायणी अस्पतालमा पुर्याइएको थियो। डाक्टर राजदेव प्रसाद कुशवाहाले राजनको हातको भित्री हड्डी नै भाँचिएकाले शल्यक्रिया गरेर स्टिल रड हाल्नुपर्ने भएकाले तत्कालका लागि मलमपट्टी गरिदिएका थिए। तर अस्पतालमा भर्ना भएको शनिबार १० दिन बितिसक्दा पनि डाक्टरले राजनको हातको शल्यक्रिया गरेका छैनन्। 'डाक्टर सधै आउँछन्। भोलि अप्रेशन गरौंला भनेर जान्छन् , राजनका दाइ विजय भने 'तर नर्सले लकडाउन खुलेपछि मात्रै अप्रेशन हुनसक्छ। अहिले घर जाउ भनेर कचकच गरिरहेका छन्। बेलैमा अप्रेशन भएन भने घाउ बिग्रिएर भाइको हात नै काट्नु पर्ने हो कि भन्ने डर पनि लागि रहेको छ।' राजनसँगै अस्पतालको बेड नम्बर ११० मा खुट्टा भाँचिएर उपचारका लागि १० दिनदेखि कुरिरहेका समिर आलमको पीडा पनि उस्तै छ। चैत १२ मा मोटरसाइकल दुर्घटनामा परि दायाँ खुट्टा भाँचिएका समिरलाई आफन्तले उपचारका लागि शुरुमा बाराको अल्पाइन अस्पताल र त्यसपछि वीरगन्जको अपोलो अर्थो ट्रमा सेन्टर पुर्याएका थिए। तर दुवै निजी अस्पतालले उपचार गर्न नमानेपछि चैत १३ मा समिरलाई नारायणी अस्पतालमा भर्ना गरिएको थियो। उनको खुट्टामा पनि शल्यक्रिया गरेर स्टिल रड हाल्नुपर्ने डाक्टर कुशवाहाले बताए पनि शनिबारसम्म उनको पनि शल्यक्रिया गरिएको छैन्। बाराको बरियापुर घर भएका समिर भन्छन् 'आज १० दिन भइसक्यो डाक्टरले अप्रेशन गरेका छैनन्। नर्सले लकडाउन खुलेपछि मात्रै अप्रेशन हुन्छ भनेर जवाफ दिएका छन्। घाउ दुखाइको पीडा सहनै नसकिरहेको भन्दै उनी भन्छन् ,'घाउ यति धेरै दुखी रहेको छ कि सही नसक्नु छ , दुखाइको पीडाले रातमा निन्द्रा पनि लाग्दैन। शुक्रबार राउण्डमा आएका डाक्टर कुशवाहाले शल्यक्रियाका लागि चाहिने औषधिलगायतका सामान अस्पतालमा नरहेकाले लकडाउन खुलेपछि मात्रै अप्रेशन हुने भन्दै घर जान सुझाएको समिरका बुबा समुल मियाले बताए। समुलले भने 'प्राइभेट अस्पतालले उपचार गर्न नमानेर फर्काइ दिएपछि सरकारी अस्पतालमा ल्याइयो तर १० दिन भइसक्यो यहाँ पनि उपचार पाइएको छैन्, अब कहा लग्ने? नारायणी अस्पतालका मेडिकल सुपरिटेण्डेण्ट डाक्टर मदन उपाध्यायले अस्पतालमा अहिले नेल प्लेट (स्टिल रड) नभएको र बजार पनि बन्द रहेकाले शल्यक्रिया गर्न नसकिएको बताए। उनले लकडाउन खुलेपछि मात्रै दुवै बिरामीको शल्यक्रिया गरिने बताए। अहिले लकडाउनमा सरकारले नै आकस्मिक बाहेकका अरु सेवा सुचारु नगर्ने निर्देशन दिएको उनले बताए। उनले भने 'यदि हात खुट्टा नै काट्नुपर्ने इमरजेन्सी अवस्था नै हुन्छ भने हामी अप्रेशन गरिहाल्छौं। तर त्यस्तो अवस्था नभएर नै डाक्टरले रुटीन अप्रेशनमा राखेको हुन सक्छ। म यस विषयमा सम्बन्धित डाक्टरसँग बुझ्छु।"
रगत संकलनका लागि घरदैलो अभियान,"काठमाडौँ : कोरोना भाईरस (कोभिड १९)का कारण लकडाउनको अवस्थामा रगतको अभाव हुन नदिन नेपाल रेडक्रस सोसाईटी महाबौद्ध उपशाखा र काठमाणडौं जिल्ला शाखाले संयुक्त रूपमा 'एक घर एक रक्तदाता' अभियान शुरू गरेको छ । यस अभियान अन्तर्गत नेपाल रेडक्रस सोसाईटी महाबौद्ध उपशाखाको संयोजनमा चागल निवासी राकेश कर्माचार्यको अगुवाईमा भक्तपुर रक्त संचार केन्द्र (ब्लड बैंक) मार्फत मिति २१ चैत्रमा रगत संकलन गरिएको थियो। कामपा १५ वडाको चागल, लखतिर्थ र धुम्बाखेलका १३ जना स्थानीयले रक्तदान गरेका छन् । लकडाउनको समयमा रगतको अभाव भएको फेसबुकमार्फत जानकारी पाएकोले चागल, लखतिर्थ र धुम्बाखेलको साथीहरुलाई रक्तदानको लागि अपिल गर्यौ, रामेश्वर मान कर्माचार्यले बताए । घरघरमा आएर रगतको संकलन गरिने जानकारी प्राप्त भएपछि आफ्नै घरमा रेडक्रस सोसाइटीका सहकर्मीहरुलाई बोलाएर यो रक्तदान कार्यक्रम गरेका हौँ, उनले भने । सो अपिललाई सहर्ष स्वीकार्दै स्थानीयले घरदैलो मै रक्तदान गरेको कर्माचार्यले जानकारी दिए । यस्तो महामारीको अवस्थामा रगतको अभावले थप कसैको ज्यान गुमाउनु नपरोस् भनेर यो कार्यक्रमको अयोजना गरेको हो, कर्माचार्यले स्पस्ट पारे । यस्तो लकडाउनको समयलाई चुनौतीको रुपमा सामना गरेर रक्तदान कार्यक्रम गर्दा व्यक्तिगत सुरक्षाको सबै साधन अपनाइ रक्तदान सम्पन्न गरेको महाबौद्ध उपशाखाका सचिव प्रकाश अमात्यले बताए । प्रत्येक घरपरिवारवाट एक जनाको दरले नियमित रगत दान गर्ने हो भने हालको अभाव सामान्य हुनेछ । 'एक घर एक रक्तदाता' अभियानले महामारीको अवस्थामापनि व्यापकता गर्नु पर्ने जरूरी देखिन्छ । सामाजिक दुरी कायम गरी संक्रमणको सुरक्षा व्यवस्थापन कायम गरी घर दैलोमा रगत संकलन गरिने भएको हुँदा यसले रक्त संकलन र संचारमा नौलो अभ्यासको थालनी गर्ने छ । पछिल्लो समय रक्तदाता घरघरमै सीमित भएकोले स्वास्थ्य क्षेत्रमा रगतको अभाव चुलिएको छ । त्यसैले पनि रेडक्रसले घरदैलो रगत संकलन अभियानलाई तीव्र बनाएको हो । लकडाउनको समयमा रगतको अभाव हुन नदिन रक्तदान गरेका व्यक्तिहरुको नामावली यस प्रकार छन् । १)लक्ष्मण शाही २)नविन्द्रमान सिंह ३)अर्जुन महर्जन ४)मीरा कर्माचार्य ५)मंगल महर्जन ६)आदर्श विक्रम शाही ७)सुशिल रत्न तुलाधर ८)प्रगुन महर्जन ९)लोचन थापामगर १०)युनिक मान डंगोल ११)आयुष राज बलामी १२)प्रकाश अमात्य १३)विनय मुनिकार"
चार देशले चार्टर्ड उडान गरी आफ्ना नागरिक लैजादै,"काठमाडौं : नेपालमा रहेका विदेशी नगरिकलाई उनीहरुकै मुलुक फर्काउन धमाधम चार्टर्ड उडान गरिरहेका छन्। लकडाउनका कारण रोकिएका विदेशीलाई लैजान सम्बन्धित मुलुकको दूतावासमार्फत नेपालको परराष्ट्र मन्त्रालय, अध्यागमन विभाग, नेपाल पर्यटन बोर्डसँगको समन्वयमा ती मुलुकले आफ्ना नागरिक चार्टर्ड उडानमार्फत लगिरहेका हुन्। पछिल्लो एकसाता दिनहुँजसो चार्टर्ड उडान भए। कतिपय मुलुकले नेपाल एयरलाइन्सको वाइडबडी जहाज चार्टर्ड गरी तथा केहीले अन्य मुलुकको जहाज चार्टर्ड गरी स्वदेश लगेका छन्। लकडाउनको आज १२औँ दिनको अवधिसम्म एक हजार ५०० भन्दा बढी विदेशी नागरिक फर्किसकेका छन्। यसैबीच आज पनि त्रिभुवन अन्तर्राष्ट्रिय विमानस्थलबाट चार देशका जहाजले चार्टर्ड उडान गर्दैछन्। जर्मनी र फ्रान्स दूतावासले कतार एयरको दुई जहाज चार्टर्ड गरी आफ्ना नागरिक लैजाने तयारी गरेका छन्। उनीहरुलाई लिन दुवै जहाज काठमाडौँ आइसकेका छन्। त्यस्तै मलेशियाको मालिण्डो एयर, चेक रिपब्लिकन र श्रीलङ्कन एयरले आज चार्टर्ड उडान गर्ने विमानस्थलका महाप्रवन्धक देवेन्द्र केसीले जानकारी दिए। कतार एयरवेजको जहाज केहीबेरमा दोहा हुँदै पेरिस पुग्ने तालिका रहेको विमानस्थलले जनाएको छ। आजै मलेशियाले नेपालमा रहेका आफ्ना नागरिकलाई मलेशिया एयरलाइन्सबाट फिर्ता लैजानेछ। नेपाल पर्यटन बोर्डले विभिन्न पर्यटकीय गन्तव्यमा रहेका नागरिकलाई काठमाडौँ जम्मा गरी सम्बन्धित मुलुक फर्कनका लागि सहजीकरण गरिरहेको छ।"
दुरी कायम गरेर औषधि बेच्दै,"ओखलढुंगा : औषधि पसलले सामाजिक दुरी कायम गरेर औषधि बेच्न थालेका छन्। उपचारमा आउने बिरामीलाई परैबाट परामर्श दिने र औषधि दिन थालेका हुन्। कारोना संक्रमणबाट सुरक्षित रहन दुरी कायम गरेर औषधि दिने, टाढैबाट निरिक्षण गरेर औषधि दिन थालिएको सदरमुकाम ओखलढुंगास्थित पूजा मेडिकलका सञ्चालक प्रविण शाहले बताए। उनले बिरामीमा संक्रमण हुन सक्ने भएकाले भाइरसबाट जोगिन सामाजिक दुरी कायम गरिएको बताए। डेण्टलसमेत सञ्चालन गर्दै आएका शाहले दाँतको उपचार गर्न बिरामीसँग रहनुपर्ने भएकाले उपचार सेवा बन्द गरेका छन्। सेवाग्राहीसँगको कारोबार कम्तिमा एकमिटर परैबाट गर्ने गरेको उनले बताए। ओखलढुंगाका अन्य मेडिकल भने प्रायः बन्द छन्।"
किसानलाई छैन लकडाउन (फोटो फिचर),"पोखरा : कोरोना (कोभिड१९) भाइरस विश्वभर फैलिए पछि रोकथामका लागि सरकारले चैत ११ गतेदेखि देशभर लकडाउन गरेको छ। कोरोना भाइरस नियन्त्रणक ालागि आम नागरिकलाई सरकारले सेल्फ क्वारेन्टाइनमा बस्न पटकपटक अनुरोधसमेत गरेको छ। लकडाउनपछि पोखराको मुख्य बजार महेन्द्रपुल, पृथ्वीचोक, सृजनाचोक, बगर, न्युरोड, राति २ बजेसम्म गुल्जार हुने पर्यटकीय क्षेत्र लेकसाइड सुनसान छन्। पोखरेली लकडाउनको पछिल्लो समयमा अतिआवश्यक काममा बाहेक घरबाट बाहिर निस्केको कमै देखिन्छन्। यता पोखरा महानगरपालिकाकै लेकनाथका किसानले आफ्नो कृषि कर्म लकडाउनमा पनि सुरक्षित विधी अपनाएर निरन्तरता दिएका छन्। लेखनाथका किसान आफ्नै छरछिमेकी मिलेर चैते धान रोप्ने, मकै गोड्ने, तरकारी लगाउँने काममा ब्यस्त छन्। लेखनाथको अघौंचोक, खरानी फाँट, शिशुवालगायतका क्षेत्रका किसान यति बेला छरछिमेकी मिलेर खेती किसानीमै ब्यस्त भएका हुन्। कोरोना भाइरस विश्वमै फैलिएपछि सुरक्षित रुपमा गाउँले र छरछिमेकी मिलेर काम गरिरहेको पोखरा अर्घौ चोककी बिवा परियाले बताइन्। हामीलाई पनि डर त लागेको छ नि। वर्ष भरि खानु पर्ने चैते धान, मकै लगाउनै पर्यो उनले भनिन्। कोरोनाकै डरले बाहिरी मान्छे नराखी आप्नै छरछिमेकी मिलेर धान रोप्ने गरेको मधु पुरीले बताइन्। हाम्रो गाउँ घरमा विदेशबाट आएका कोही नभएकोले केही सुरक्षित महसुस गरेर खेती गरिराखेका छौँ, उनले भनिन्। विदेशबाट कोही नआए पनि उनीहरुले मास्क लगाउने र सकेसम्म निश्चित दुरी कायम गरेर काम गरिराखेका छन्। कोरोनाकै कारणले खेत रोप्न खेताला र बाउँसेनै नपाउँने अवस्था भने नरहेको स्थानीय किसान माधव तिमिल्सिनाले बताए। पोखराको लेखनाथ स्थित अघौंचोकमा धान रोप्दै किसान। पोखराको लेखनाथस्थित शिशुवामा मकै गोड्दै किसान। तस्बिर : कृष्णमणि बराल"
३६ घण्टामै २० बेडको आइसोलेसन वार्ड,"वीरगन्ज : वीरगन्जको नारायणी अस्पतालमा चिकित्सकको आग्रहमा दाताले ३६ घण्टामा २० शैय्याको आइसोलेसन वार्ड बनाएका छन्। जगदम्बा ग्रुप, रुङगटा वेयल फेयर सोसाइटी र लायन्स क्लब वीरगन्जले, अस्पतालले आग्रह गरेको ३६ घण्टा भित्रै २० शैय्याको आइसोलेसन वार्ड बनाएका हुन्। शनिबार बिहान जगदम्बा ग्रुपका सन्चालक राजेश अग्रवाल, रुङगटा वेयल फेयर सोसाइटीका सुरेश रुंगटा र लायन्स क्लब वीरगन्जका पूर्वनिर्देशक सन्जय खेतानको उपस्थितीमा सांसद प्रदिप यादवले नवनिर्मित आइसोलेसन वार्ड अस्पतालका मेसु डाक्टर मदन उपाध्यायलाई हस्तान्तरण गरे। नयाँ बनाइएको आइसोलेसन वार्डमा २० वटा बेड राखिएको छ। हरेक वार्डमा खानेपानीको प्रबन्ध गरिएको छ। पीसीआर मेसिन जडान नभए धर्ना बस्छु आइसोलेसन वार्ड हस्तान्तरण कार्यक्रममा सांसद यादवले ४ जिल्लाका बिरामीको उपचार गर्दै आएको नारायणी अस्पताल संघ र प्रदेश दुवै सरकारको विभेदमा परेको गुनासो गरे। उनले नारायणी अस्पतालमा कोरोना संक्रमण परीक्षण गर्ने पीसीआर मेसिनसहितको प्रयोगशाला सरकारले तत्काल स्थापना नगरे आफू अस्पतालमै धर्नामा बस्ने चेतावनी पनि दिए। यदि तत्कालै यो काम भएन भने म अस्पतालमै धर्ना बस्छु, उनले भने, जसरी पनि काम गराएरै छोड्छु। आवश्यक परयो भने अनशनमा पनि बस्छु।"
लकडाउनले भैरहवामा प्रदुषण घट्यो,"भैरहवा : सरकारले घोषणा गरेको लकडाउनको कार्यान्वयनसँगै भैरहवा क्षेत्रको प्रदुषण निकै घटेको छ । विगत ११ दिनदेखि यहाँ सवारी साधन, उद्योग, कलकारखाना, सर्वसाधरणको हिँड्डुल, सडक निर्माण लगायत सबै काम ठप्प हुदाँ प्रदुषण घटेको हो । प्रदुषणले भैरहवा क्षेत्रको वायु गुणस्तर निकै खराब भए पनि केही दिन यता सुधार भएको छ । युनिर्भसिटी अफ न्यू मेक्सिको नेपाल स्टडी सेन्टरको प्राविधिक सहयोगमा भैरहवा स्थिती निमाप्रतिमान स्मिृत प्रतिष्ठानले गरेको खोजअनुसन्धानमा भैरहवा प्रदुषणको उच्च चपेटमा रहेको पाइएको थियो । प्रदुषणले बालबालिका बिरामी भएर विद्यालय जान छुट्नेदेखि मानवीय जीवनमा धेरै असर गरेको थियो । इनडोर (कोठाभित्र) र आउटडोर (कोठाबाहिर) प्रदुषणको अवस्थाबारे अध्ययन गरिएको थियो । प्रतिष्ठानले इनडोर प्रदुषण मापन गर्दा जाडोयाममा वायु गुणवत्ता सुचकांक ३ सय ५० देखि चार सयसम्म पाइएको थियो । जबकी इन्डोरमा १ देखि ५० सम्म वायु गुणवत्ता सुचकांकलाई स्वच्छ र राम्रो मानिन्छ । वर्षायामा १ देखि ५० भित्रै वायु गुणवत्ता सुचकांक थियो भने गर्मीयाममा २ सय ५० देखि २ सय ७५ वायु गुणवत्ता सुचकांक पाइएको थियो । रिपोर्ट अनुसार यस क्षेत्रमा कोठाभित्र पनि स्वच्छ वायु पाइएको थिएन । जसकारण भैरहवा क्षेत्रका अस्पतालमा प्रदुषणका कारण आँखा रोग, श्वास प्रश्वास समस्या, एलर्जी, लगायतका बिरामी पनि बढेका थिए । आउटडोर प्रदुषण मापनका लागि प्रतिष्ठानले भैरहवा, धकधई र बुटवल गरी ३ क्षेत्रमा प्रदुषण मापन गर्दा अवस्थामा भयवाह देखिएको थियो । यी क्षेत्रहरुमा ४ सय देखि ४ सय ५० सम्म वायु गुणवत्ता सुचकांक पाइएका थिए । आउटडोरमा एक देखि एक सय ५० सम्म वायु गुणवत्ता सुचकांकलाई स्वच्छ र राम्रो मानिन्छ । अहिले बाहिर प्रदुषण घट्दा कोठा भित्र प्रदुषण स्वतः घटेको छ । निमाप्रतिमान स्मिृत प्रतिष्ठानकी कार्यकारी निर्देशक स्वाती थापाले लकडाउनका कारण विगतभन्दा अहिले प्रदुषणको अवस्था निकै कम भएको बताइन् । अहिले आउटोरमा वायु गुणवत्ता सुचकांक एकदेखि एक सय ५० भित्रै छ, उनले भनिन्, कुनैकुनै दिन सुचकांक ४२ सम्म पनि झरेको पाइएको छ, जुन वातावरणको लागि निकै राम्रो हो । वातावरणको स्वच्छताका लागि लकडाउन नै विकल्प नरहे पनि अनावश्यक हिँडड्लु, सवारी साधनमा नियन्त्रित भए वातवरण स्वच्छ रहनमा मद्दत पुग्ने सक्ने उनको भनाइ छ । अहिलेको अवस्थाको इन्डोर र आउटडोरको रिपोर्ट आइसकेको छैन, उनले भनिन्, तर हाल देखिरहेको रिपोर्टलाई विश्लेषण गर्दा इन्डोर र आउटरडोर दुवैमा प्रदुषण निकै घटेको छ ।छिमेकी मुलुक भारतबाट पनि वायुको माध्यबाट यो क्षेत्र प्रदुषित हुने गरेकोले त्यो पनि अहिले कम भएको छ ।"
बिरामी खोज्न डाक्टरसहितको टोली,ओखलढुंगा : सिद्धिचरण नगरपालिकाले कोरोनाका शंकास्पद बिरामी खोज्न गाउँमै डाक्टरसहितको टोली खटाएको छ। खाडी मुलक र भारतबाट आएका व्यत्तिा गाउँघरमा घुमेको गुनासो आउन थालेपछि टोली खटाएर परामर्श दिने र तिनको स्वास्थ्य अवस्था जाँच गर्न थालेको हो। नगरभित्र ३५ जना भारतसहित अन्यत्रबाट दुई सातामा भित्रिएको तथ्यांक छ। उनीहरुलाई घरैमा अनुशासित भएर बस्न र क्वारेन्टाइनको नियम पालन गर्न सुझाव दिइएको छ। स्वास्थ्यमा समस्या देखिएकालाई टोलीले क्वारेन्टाइन र आइसोलेनमा ल्याउन थालेको छ। यसरी स्वास्थ्यमा समास्या देखिएका ९ जनालाई मंगलबार सदरमुकाममा ल्याइएको छ। तीमध्ये ७ जना ओखलढुंगा क्याम्पसको क्वारेन्टाइनमा राखिएको नगरपालिकाका जनस्वास्थ्य निरीक्षक पवन लामाले जानकारी दिए। घरमा रहेका सबैको अनुगमन नियमित गरिने उनको भनाइ छ। त्यस्तै दुई जनालाई सामुदायिक अस्पताल ओखलढुंगाको आइसोलेशन कक्षमा राखेर उपचार सुरु गरिएको छ। उनीहरु एक साता पहिले भारतबाट आएर घर परिवारमै बस्दै आएका थिए। सिद्धिचरण नगरपालिका १० का उनीहरुलाई उच्च ज्वरो देखिएकाले कोरोना आंशका गरिएको हो। उनीहरुलाई खानेकुराको व्यवस्थापन नगरपालिकाले गरेको छ। विदेशबाट नेपाल आउनेको संख्या बढ्दै गएकाले नगरभित्र निर्माण गरिएको २५ शैय्याको क्वारेन्टाइन बढाएर ५० बनाउने तयारी थालिएको छ। एक दिनमा २५ शैय्याको क्वारेन्टाइन कक्ष बन्ने मेयर मोहनकुमार श्रेष्ठले बताए। मोलुङमा फोनबाटै परामर्श मोलुङले विदेशबाट आएर घरैमा क्वारेन्टाइन बसेकालाई दैनिक फोनबाट परामर्श दिन थालेको छ। गाउँपालिकाभित्र १६ जना पहिचान भएकामध्ये ३ लाई क्वारेन्टाइनमा राखिएको स्वास्थ्य शाखा प्रमुख वेदहरि दाहालले बताए। उनले दैनिक रुपमा घरमा बसेकालाई फोनबाट परामर्श दिने र स्वास्थ्य अवस्थाको जानकारी लिने गरिएको जानकारी दिए। शहिद आदर्श क्याम्पसमा निर्माण गरिएको क्वारेन्टाइनका ३ जनालाई खाने तथा सञ्चारको सुविधा गाउँपालिकाले मिलाएको छ। यसैबीच खिजीदेम्बा गाउँपालिका ४ का वडाध्यक्षले नियमित हात धुने बानीको विकास गर्न घरैमा पुगेर एक घर एक साबुन वितरण गरेका छन्। व्यत्तिागत खर्चबाट साबुन बाँडेर सचेतना जगाइएको वडाध्यक्ष कमल न्यौपानेले जानकारी दिए।
ज्वरोका बिरामी नबोक्ने एम्बुलेन्स भाडामा यात्रु बोक्दै,"कालिकोट : ज्वरोका बिरामी बोक्न नमान्ने अस्पतालको एम्बुलेन्सले भाडामा यात्रु बोक्ने गरेको छ । सामान्य ज्वरो र रुघाखोकीका बिरामी बोक्न नमान्ने जिल्ला स्वास्थ्य सेवा कार्यालय कालिकोटको हरियो अस्थायी नं प्लेटको एम्बुलेन्सले भाडामा यात्रु बोक्ने गरेको हो । लकडाउनको समयमा अन्यसवारी साधन चल्ने नभएकाले मौकाको फाइदा उठाउँदै एम्बुलेन्सले यात्रु बोक्ने गरेको छ । बिहीबार राति जिल्ला स्वास्थ्य सेवा कार्यालयको एम्बुलेन्सले सुर्खेतको वीरेन्द्रनगरबाट ७ जना यात्रु बोकेर कालिकोट ल्याएको छ । बुधबार रति कालिकोटबाट आएको एम्बुलेन्सले सुर्खेतको वीरेन्द्रनगरबाट ७ जना यात्रुलाई ४ हजारका दरले भाडा लिएर कालिकोट ल्याएको यात्रुले जानकारी दिएका छन्। सुर्खेतबाट एम्बुलेन्समा यात्री बनेर आएका रास्कोट नगरपालिका६ का सनेश शाहीले ज्वरो आएको छैन भने तपाईलाई लैजान सकिन्छ भनी ड्राइभरले भनेपछि आफू बिहीबार राति कालिकोट पुगेको बताए । आफूले एम्बुलेन्स चालकलाई ४ हजार भाडा तिरेको उनले जानकारी दिए । जिल्ला स्वास्थ्य सेवा कार्यालयका सूचना अधिकारी कटकबहादुर महतले एम्बुलेन्सले भाडामा यात्रु बोकेको विषयमा गुनासो आएको र सोधपुछ गरिरहेको बताए । यसबारे मलाई पूरा जानकारी छैन। गुनासो आएको छ। महतले भने पुष्टि भए तत्काल कारवाही प्रक्रिया अगाडी बढाउछौँ । गत शनिबार मात्र उक्त एम्बुलेन्सले कालिकोट प्रदेश सभा क का सांसद कुर्मराज शाही लगायतको टोलीलाई बोकेर कालिकोट ल्याएको थियो। एम्बुलेन्स चालक रबिन खड्काले आफूले सुर्खेतबाट तीन जना यात्रुलाई ल्याएको स्वीकार गरे । उनले भने, नेपाली कांग्रेसका पार्टी प्रवक्ता नगेन्द्र बिष्ट सहित अरु दुई जना यात्रु थिए। एक अटो चालक हुन । एक जना स्थानिय हुन। अरुको नाम थाहा भएन्। कांग्रेस प्रवक्ता बिष्टले भाडा नदिएको र अरु दुई जनाले १२१२ सय रुपैया दिएका थिए । चालक खड्काले बताए । मैले भाडा मागेको होइन। आफै मेरो सुत्ने कोठामा आएर भाडा दिएर गए ।"
यो भीडमा थिए कैलालीका कोरोना संक्रमित २१ वर्षीय युवक,"धनगढी : कोरोना संक्रमित, कैलालीको लम्कीचुहा नगरपालिका ९ का २१ वर्षीय युवक चैत ११ गते कैलालीको गौरीफन्टा सीमा नाकाबाट नेपाल प्रवेश गरेको खुलेको छ। तस्बिरमा देखिएको यही भीडमा ती युवा रहेको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले जानकारी दिए। लकडाउनका बेला, सीमामा पुगेका उनी सहितका ९९८ जनालाई १९ वटा बसमा हालेर सम्बन्धित स्थानीय तहमा पुर्याइएको थियो। त्यो दिन, गौरीफन्टा नाकामा नेपाल आउनु पाउनुपर्छ भन्दै प्रहरीलाई ढुंगामुढा समेत गरिएको थियो। पछि, उनीहरुको नाम ठेगानासहितको रेकर्ड राखेर साँझ बसमा उनीहरुलाई अनिवार्य क्वारेन्टाइन हुने शर्तमा पठाइएको थियो। ११ गते लम्कीचुहास्थित घरमै बसेका उनलाई दोस्रो दिन मात्रै क्वारेन्टाइनमा लगिएको लम्कीचुहा नगरपालिकाको स्वास्थ्य शाखा प्रमुख जयन्ती बिसीले बताइन। एक रात घरमा बसेका युवकले घरमा पनि कोरोना सारका हुन सक्छन्, उनले शंका गर्दै भनिन्। उनी सहितका ४४ जनालाई चैत १२ गते मात्रै लम्कीचुहा नगपालिका९ मा रहेको सरस्वती माविमा राखिएको क्वारेन्टाइनका संयोजक तथा प्रतापपुर स्वास्थ्यचौकी इञ्चार्ज करिसिंह भुलले बताए। उनीहरुलाई घरघरबाट बोलाएर क्वारेन्टाइनमा राखिएको हो। कसैलाई त घरमै बसेको पनि तीन चार दिन पनि भइसकेको थियो, उनले भनिन्। नेपालमा अर्का एक कोरोना संक्रमित थपिए : ६ जनामा पुष्टि कैलाली र कञ्चनपुरका ३ जनामा कोरोना संक्रमण पहिलो पटक नेपालभित्रै कोरोना सरेको पुष्टि : संक्रमितको संख्या ९ पुग्यो विदेशबाट फर्किएका आफन्तबाट पहिलाे पटक परिवारमा संक्रमण : ९ जनामा कोरोना पुष्टि स्वास्थ्य शाखा प्रमुख बिसीले कोरोना पुष्टि भएका युवकमा कुनै पनि लक्षण भने नदेखिएको बताइन्। क्वारेन्टाइनमा राखिएका ४४ जनाकै दैनिक स्वास्थ्य चेकजाँच, ज्वरो आदि नाप्ने गरेका थियौं बिसीले भनिन्। उनमा कुनै पनि समस्या देखिएको थिएन। तर, उनलाई शनिबार बिहान एम्बुलेन्समार्फत् धनगढी लगिएको छ।"
सडकका कुकुरलाई मासु भात,"दाङ : लकडाउनका कारण दाङका सडकमा भोकै रहेका सडक कुकुरलाई नवौं दिनदेखि मासु भात खुवाउन सुरु गरिएको छ। स्थानीय जनप्रतिनिधि र व्यवसयायीको सक्रियतामा कुकुरलाई खाना खुवाउन सुरु गरिएको हो। स्थानीय होटल र घरमा निर्भर रहेका कुकुर लकडाउनका कारण कमजोर भएको देखेर उनीहरुको जीवन रक्षाका लागि खानाको व्यवस्था गरिएको तुलसीपुर उपमहानगरपालिका ५ का वडाध्यक्ष वीरेन्द्रकुमार शाहले बताए। वडाध्यक्ष शाह, व्यवसायी ललितजंग शाह र भूपेन्द्र डाँगीले बजारका करिब एक सय कुकुरलाई मासुभात खुवाउन सुरु गरेका हुन्। भोकका कारण कुकुरहरु चोकचोकमा मर्ने अवस्था देखेर उनीहरुको रक्षाका लागि खाना व्यवस्थापन गरेका हौं, शाहले भने, कुकुरको जीवन रक्षा पनि हाम्रो दायित्व हो। भोकै कोही नमरोस् भन्ने ध्येयले खाना खुवाइरहेका छौं। यो निरन्तर रहन्छ। जति भेटिन्छ सबैलाई खुवाउँछौ। होटलहरु बन्द हँुदा कुकुर खाना नपाएर भोकै भएको अवस्थालाई सहज गराउन यो अभियान थालिएको शाहले बताए। उनले मानव जीवन मात्रै भन्दा महत्वपूर्ण जीवन कुकुरको भएको हुँदा मानवीय समवेदनाले कुकुरलाई खाना खुवाउन थालेको बताए।"
बाजुरामा आइसोलेसनमा भर्ना भएका व्यक्तिको रिपोर्ट नेगेटिभ,"बाजुरा : कोरोनाको आशंकामा जिल्ला अस्पताल बाजुराको आइसोलेसनमा भर्ना गरिएका बिरामीको स्वाब परीक्षण रिर्पोट नेगेटिभ आएको छ। गएको मंगलबारदेखि कोरोना भाइरस (कोभिड१९) को सामान्य लक्षण देखिएपछि १६ वर्षे एक जना किशोरलाई जिल्ला अस्पतालको आइसोलेसन कक्षमा भर्ना गरिएको थियो। ज्वरो १ सय डिग्री भन्दामाथि तापक्रम र सुख्खा खोकी पनि देखिएकोले आइसोलेसनमा भर्ना गरेको जिल्ला अस्पताल बाजुराका प्रमुख डाक्टर रुपचन्द्र बिश्वकर्माले बताए। 'स्वाब नमुना परीक्षणका लागि प्रादेशिक प्रयोगशाला धनगढी पठाएको थियो।' उनले भने, 'त्यहाँ मेसिन जडान ढिलो भएकाले काडमाडौंमा परीक्षण गरियो।' स्वाब परीक्षणको लागि बाजुराबाट पठाएको चार दिन पछि रिर्पोट नेगेटिभ आएको उनले बताए। रिर्पोट नेगेटिभ आएकाले आइसोलेसनबाट डिस्चार्ज गरी वार्डमा सारेर अन्य चेकजाँच गरेर घर पठाउने बिश्वकर्माले बताए। आइसोलेसनमा रहेका किशोर एक हप्ता अघि भारतबाट आएर गौमुल गाउँपालिकाले स्थापना गरेको कृर्तिचौर माबिस्थित क्वारेनटाइममा राखिएका थिए। अत्यधिक ज्वरो आएपछि क्वारेन्टाइमबाट जिल्ला अस्पताल बाजुरामा उपचारको लागि पठाएको गौमुल गाउँपालिकाका अध्यक्ष हरिबहादुर रोकायाले बताए। आज रिर्पोट रिपोर्ट नेगेटिभ आएको रोकायाले बताए।"
अलपत्र नेपालीको आवाज : मरे पनि आफ्नै देशमा मर्न पाऊँ,"बैतडी : जिल्लाको पुर्चौंडी नगरपालिका८ मल्लादेहीका नरबहादुर बोहरा भारतको लुवाघाटमा काम गर्दै थिए। नयाँ वर्ष (बिसु) मनाउन घर फर्कने उनको योजना थियो। एक्कासी कोरोना भाइरसको सन्त्रास फैलिएपछि उनी घर फर्कन तम्तयार भए तर भनेको समयमा काम गरेको पैसा पाएनन्। त्यतिबेलासम्म नेपाल लकडाउन भइसकेको थियो। लुवाघाटबाट हिँडेरै झुलाघाट नजिक उनीसहित सात जना बल्तडी पुगे। एकरात भारतको एउटा विद्यालयको आँगनमा कटाए। विदेशी भूमिमा तीन दिनसम्म भोकै बसेको उनले सुनाए। उनले भने 'अर्काको देशमा भोकै मर्नुभन्दा त पारी जान पाए केही न केही व्यवस्था भइहाल्थ्यो भनेर सोच्यौं। नाका बन्द थियो। हामीले सहजै नेपाल भित्रिन सकिने अवस्था थिएन्। साँझको समयमा ट्युबबाट नेपाल भित्रिने निधो गर्यौं। हामीले प्रतिव्यक्ति १ हजार २ सय तिरेर ट्युबबाट नेपालको भूमिमा टेक्यौं।' गएको मंगलबार सात जनाले एकैपटक ट्युबबाट महाकाली नदी तरेर नेपाल भूमि टेकेका हुन्। 'स्वदेशमा आएपछि अहिले हाम्रै गाउँको विद्यालयमा बनाएको क्वारेन्टाइनमा बसेका छौं। आफ्नो देशमा खाना त पाइरहेका छौं। धेरै नेपाली सीमामा अलपत्र छन्। उनीहरुको सरकारले उद्धार गरेर स्वदेशकै क्वारेन्टाइनमा राख्नुपर्छ।'ट्युबमार्फत महाकाली तरेर नेपाल फर्केका गणेश बोहराले अन्नपूर्ण अनलाइनसँग भने, 'भारतको सीमा झुलाघाटमा अहिले सयौं नेपाली भोकभोकै छन्। यो तर्फ सरकारको ध्यान जाओस।' सुर्नया८ का बीरबहादुर बोहरा पनि ट्युबमार्फत जोखिम मोलेर नेपाल फर्केका छन्। भारतीय क्वारेन्टाइनमा बसोबासको समस्या भएपछि उनीपनि जोखिम मोलेर नेपाल छिरेका हुन्। उनी अहिले गाउँपालिकाले गाउँकै विद्यालयमा बनाएको क्वारेन्टाइनमा बसेका छन्। उनले भने 'एक दिन म पनि धर्मशालामा बसेको हुँ। अर्काको देशमा भोकभोकै मर्नुभन्दा स्वदेश मरौंला भनेर ज्यानको बाजी लगाएर फर्केको हुँ। साँझको समयमा ट्युबवालालाई एक हजार दिएर महाकाली नदी तरेर नेपाल आएको हुँ।' सरकारले लकडाउनसँगै सीमा नाका बन्द गरेको भए पनि अहिले झुलाघाट आसपासका क्षेत्रबाट ट्युबका माध्यमबाट दैनिक नेपालीहरु स्वदेश भित्रिरहेका छन्। भारतीय भूमिमा खान बस्नको निकै समस्या भएपछि आफूहरु जोखिम मोलेर स्वदेश फर्केको उनीहरुको भनाई छ। लकडाउन पछि ट्युबमार्फत कति नेपाली स्वदेश फर्किए भन्ने एकिन तथ्यांक नभए पनि क्वारेन्टाइनमा बसेका ४३९ मध्ये धेरै जसो ट्युबमार्फत स्वदेश फर्केका हुन्। अझै पनि महाकाली नदीमा ट्युबमार्फत तरेर नेपाल आउने क्रम जारी रहेको छ। ट्युबमार्फत महाकाली नदी तरेर बैतडी पुगेका नागरिक सम्बन्धित पालिकाले बनाएका क्वारेन्टाइनमा बसेका छन्। भारतीय क्वारेन्टाइनमा बसेकाहरुलाई समस्यै समस्या बैतडीसँग सीमा जोडिएको भारतको झुलाघाटका केही विद्यालय र धर्मशालामा अहिले अढाई सय बढी नेपाली मजदुर छन्। उनीहरुलाई खानाका लागि भारतले चामल उपलब्ध गराएको भए पनि बसोबासको भने निकै समस्या छ। 'हामीहरु एक विद्यालयमा ८५ जना बसिरहेका छौं। बस्नका लागि हामीसँग भएकै कपडा प्रयोग गरेर भुइँमा सुतिरहेका छौं। धेरै जना एकै ठाउँमा बस्दा समस्या भएको छ' बैतडीको पुर्चौंडी३ न्वादेउका सल्लो पार्कीले भने, 'यता काम पनि रोकियो। घरका लागि भनेर कमाएको पैसा पनि सकियो। हामीलाई स्वदेश फर्कायो भने हामी १ महिना भने पनि क्वारेन्टाइनमै बस्थ्यौं। अर्काको देशमा हामीलाई साह्रै समस्या भएको छ।' क्वारेन्टाइनमा बसेका नेपालीहरु सामूहिक रुपमा आफै खाना बनाएर खाने गरेका छन्। यसले पनि रोगको जोखिम हुन सक्ने भएकाले आफूहरुलाई स्वदेश फर्काउन उनीहरुको माग छ। 'क्वारेन्टाइनमा बसेका हामीसँगैका धेरै साथीहरु ट्युबमार्फत नेपाल पुगिसके। हामीसँग फर्कने खर्च पनि छैन्। हामीलाई आफ्नो देश अहिले बिरानो भएको छ' अन्नपूर्ण अनलाइनसँग फोनमा कुरा गर्दै पुर्चौंडीका लोकेन्द्र पार्कीले भने 'जसरी भए पनि हामी हाम्रो देश नेपाल जान चाहन्छौं। हामी मजदुर हौं। हामीसँग पैसा छैन्। यताका क्वारेन्टाइनमा हामीहरु धेरै समस्या झेलीरहेका छौं।' ओढारमा छौं हाम्रो आवाज सुनिदिनु पर्यो भारतका विभिन्न स्थानमा ज्यालामजदुरी गरिरहेका केही नेपाली मजदुरहरु क्वारेन्टाइनमा बसे पनि धेरै जसो ओढारमै रात बिताउन बाध्य भएका छन्। क्वारेन्टाइनसम्म पुग्न नसकेका र आफूहरुसँग खर्च नभएका नेपाली मजदुर सीमावर्ती भारतका ओढारहरु दिन रात काट्न बाध्य भएका हुन्। पुर्चौंडी नगरपालिका८ मल्लादेही घर भएका केशव पाठकले आफूहरु तीनदेखि आम्भाडी भन्ने स्थानमा ओढारमा बसिरहेको अन्नपूर्ण अनलाइनसँग बताए। उनले भने 'हामी ५ जना अहिले ओढारमा बसेका छौं। अन्य ठाउँमा पनि धेरै नागरिक ओढारमा दिन रात भोकभोकै बिताइरहेका छन्। अर्काको देशमा भोकै मर्नुभन्दा स्वदेश फर्कन पाए हुन्थ्यो।' पैसा भएकाहरु ट्युबमार्फत नेपाल फर्किरहेका र आफूहरुसँग भएको पैसासमेत सकिएकाले अलपत्र गरेको पाठकले बताए। उनले भने 'हामीलाई स्वदेश फर्काएर जति दिन पनि क्वारेन्टाइनमा बस्न तयार छौं। तर अर्काको देशमा भोकभोकै बस्न हामीलाई साह्रै असहज भएको छ।'"
सीमावर्ती क्षेत्रमा ६ जना कोरोना संक्रमित,"भैरहवा : रुपन्देहीको सीमावर्ती भारतको महाराजगंज जिल्लामा ६ जना कोरोना संक्रमित फेला परेको छन्। रुपन्देहीको मुख्य सीमानाका बेलहियादेखि २५ किलोमिटर र मर्चवार क्षेत्रदेखि ५ किलोमिटरको दुरीमा रहेको कोल्हुई र पुरन्दपुर क्षेत्रको चार गाउँमा ६ जना संक्रमित फेला परेका हुन्। सीमावर्ती क्षेत्रमा संक्रमित फेला परेसँगै जोखिम बढेको छ। कोल्हुई र पुरन्दपुर क्षेत्रमा शंकास्पद १७ जनाको परिक्षण गरिएको मध्ये ६ जनाको रिपोर्ट पोजिटिभ आएको महाराजगंज जिल्लाका डिएम (प्रमुख जिल्ला अधिकारी) उज्जवल कुमारले बताए। संक्रमितको परिवारलाई क्वारेन्टाइनमा राखिएको र उनीहरुको पनि स्वास्थ्य परिक्षणको तयारी थालिएको उनले जानकारी दिए। उनका अनुसार संक्रमित फेला परेसँगै कोल्हई क्षेत्रको बडहरा इन्द्रदत्त, कम्हरिया बुजुर्ग र पुरन्दपुर क्षेत्रको विशुनपुर कुर्थिया र फुवरिया गाउँलाई सील गरी गाउँमा र गाउँदेखि ३ किमी क्षेत्रसम्म स्यानिटाइजिङ गर्ने काम भइरहेको छ। संक्रमणको नियन्त्रण तथा रोकथामका लागि सर्वसाधरणहरुलाई ती गाउँहरुमा आवागमनमा रोक लगाइएको र आवश्यक सबै सावधानी अपनाइएको उनले बताए। खुल्ला सीमा कारण संक्रमित फेला परेका क्षेत्रका सर्वसाधरणहरु सजिलै रुपमा नेपालमा आवतजावत गर्दछन्। र, मर्चवार क्षेत्रका सर्वसाधरणहरु पनि आवश्यक उपभोग्य वस्तुलगायत अन्य साम्रगी खरिदका लागि पनि कोल्हुई क्षेत्रमा जाने गर्दछन्। खुल्ला सीमाकारण आफुहरु विगतदेखि नै सजग रहेको र त्यस अनुसार नाकामा सुरक्षा व्यवस्था मिलाइएको जिल्ला प्रहरी कार्यालय रुपन्देहीका प्रहरी नायब उपरीक्षक (डिएसपी) खड्ग बहादुर खत्रीले बताए।"
बागमती प्रदेशका २०३ आइसोलेसनमा,"हेटौंडा : कोरोना संक्रमणको आशंकामा बागमती प्रदेशका २ सय ३ जना आइसोलेसनमा राखिएको छ। चितवनमा १ सय ६१, ललितपुरमा २६, सिन्धुपाल्चोकमा ६, सिन्धुलीमा ५, काभ्रेमा ३, मकवानपुरमा र नुवाकोटमा ११ जना आइसोलेसनमा छन्। ती मध्ये १ सय ३३ जनाको स्वाव परीक्षणका लागि प्रयोगशाला पठाइएकोमा १ सय ११ जनाको रिपोर्ट नेगेटिभ आएको प्रदेशको सामाजिक विकास मन्त्रालयका प्रवक्ता दीपेन्द्र सुवेदीले जानकारी दिए। यो प्रदेशका १३ जिल्लामा ६ सय ५१ जना क्वारेन्टाइनमा रहेका छन्। २४ घण्टायता ११ जनालाई आइसोलेसनमा राखिएको र १ जना थप शंकास्पदलाई आइसीयुमा राखेर उपचार भइरहेको मन्त्रालयले जनाएको छ। प्रदेशका १३ जिल्लामा २ हजार ८३ क्वारेन्टाइन शैय्या निर्माण गरिएको मन्त्रालयको तथ्यांक छ। प्रदेशभित्र ५ सय ४९ आईसोलेसन शैय्या, १ सय ७८ आईसीयु शैय्या र ६ सय ९२ थान पीपीईको प्रबन्ध भएको प्रवक्ता सुवेदीले बताए। त्यस्तै, थप १ हजार १ सय ४६ क्वारेन्टाइन शैय्या, १२सय २९ वटा आईसोलेशन शैय्या र २३ वटा आईसीयु शैय्या समेत तयारीको क्रममा रहेको उनले जानकारी दिए। कोरोना संक्रमितको उपचारका लागि कन्सल्ट्यान्ट फिजिसियन ७१, एनेस्थ्योलोजिस्ट ३१, मेडिकल अफिसर २ सय ५१, नर्सिङ सुपरभाईजर ३४, स्टाफ नर्स ७ सय १३, हेल्परनर्स सहयोगी ४ सय ७५ र १ सय ५७ जना ल्याबोरेटरी प्रर्सनलाई तयारी अवस्थामा राखिएको छ। अब हेटौंडामै परीक्षण बिहीबारदेखि हेटौडामा रहेको किटजन्य रोग अनुसन्धान तथा तालिम केन्द्रबाट कोरोना संक्रमणको परीक्षण हुने भएको छ। यसका लागि आवश्यक सामग्रीको व्यवस्था भइसकेको प्रवक्ता सुवेदीले बताए। संक्रमण नियन्त्रण तथा उपचारमा समन्वय गर्न प्रदेश स्तरीय र्यापिड रेस्पोन्स टिम, उच्चस्तरीय अनुगमन समिति निर्माण गरिएको छ। २४ घण्टे सहायता कक्षको प्रबन्ध गरिएको मुख्यमन्त्री तथा मन्त्रीपरिषद कार्यालयले जनाएको छ। प्रदेशभित्र अत्यावश्यक वस्तुको आपूर्ति तथा वितरणमा कुनै समस्या नआउने व्यवस्था गरिएको मुख्यमन्त्री डोरमणि पौडेलले बताए। यसै वीच प्रदेशभित्र ११ हजार २ सय ९० मेट्रिकन चामल, ३२ हजार मेट्रिक टन नुन र खाना पकाउने ग्याँस ८४ हजार सिलिण्डर मौज्दात रहेको र विक्री वितरण सहज बनाइएको उनको भनाइ छ।"
कोरोनाविरुद्ध बाबुराम र प्रदिप गिरीसहित १७ जनाको सार्वजनिक पहल,"काठमाडौं : विश्वव्यापी महामारीको रुपमा फैलिएको कोरोना (कोभिड१९) भाइरसको संक्रमण रोकथामका लागि पूर्वप्रधानमन्त्री बाबुराम भट्टराई, राजनीतिज्ञ प्रदिप गिरीसहित विभिन्न १७ जना बौद्धिक एवम् सामाजिक व्यक्तित्वले सार्वजनिक पहल सुरु गरेका छन्। कोरोना महाव्याधीविरुद्ध सार्वजनिक पहल, नेपाल (कोमविसाप) नामक अभियान नै सुरु गरेर उनीहरुले शनिबार सार्वजनिक पहल सुरु गरेका हुन्। कोरोना महाव्याधीका कारण सिर्जित बहुआयामिक संकटलाई व्यवस्थित गर्न राज्यले चालिरहेको कदममा रचनात्मक सहयोग गर्न, आम जनता र राज्यका निकायबीच सहजीकरणको भूमिका निर्वाह गर्न, निगरानी एवं अनुगमन तथा मूल्यांकन गर्न राजनीतिज्ञ लगायत विभिन्न क्षेत्रका युवा वौद्धिकहरु सम्मिलित कोरोना महाव्याधीविरुद्ध सार्वजनिक पहलको सुरुवात भएको छ, विज्ञप्तिमा भनिएको छ, कोरोना महाव्याधीका कारण सिर्जित संकटले नेपाललाई पनि छोइसकेको छ। विश्वका अति विकसित देशलाई समेत यसका विविध प्रभावहरुको लेखाजोखा तथा त्यसको लागि आवश्यक पहल लिन हम्मे हम्मे परिरहेको अवस्थामा नेपाल जस्तो विकासशील मुलुकलाई यसको व्यवस्थापन गर्न मुस्किल पर्नु स्वभाविक नै हो। कोरोना संक्रमण व्यवस्थापनको सवालमा सरकारका कपिमकमजोरी देखाउँदै जिम्मेवार बन्न हयोग गर्ने, निगारनी र संक्रमितलाई सहयोग गर्न सहजीकरण गर्नेलगायत तयारी अभियानको रहेको छ। कोरोना महाव्याधीलाई व्यवस्थापन गर्ने सवालमा नेपाल सरकारका विभिन्न कमिकमजोरी छन्, यद्यपि सरकारले गरेको कामलाई सहयोग गर्ने, जिम्मेवार बनाउन प्रश्न गर्ने, निगरानी गर्ने र कोरोना महाव्याधीले विभिन्न तरिकाले संक्रमितलाई सहयोग गर्न सहजीकरण गर्ने दायित्व हामी सबैको हो, विज्ञप्तिमा भनिएको छ, सरकारले गरेका कार्यहरुलाई रचनात्मक तरिकाले सहयोग पुर्याउने, आफ्नो आफ्नोस्थानबाट जनस्वास्थ्य, अर्थ लगायतका विभिन्न कोणहरुबाट आवश्यक सुझावहरुसम्बन्धित निकायसम्म प्रभावकारी ढंगले पुर्याउने उद्देश्यका साथ यो पहलको शुरुवात गरिएको हो। यस पहलका लागि केन्द्र, प्रदेश हुँदै पालिकासम्म संयोजन समिति बनाउने तयारी रहेको विज्ञप्तिमा उल्लेख छ। अभियानको केन्द्रीय संयोजनसमितिमा बाबुराम भट्टराई, प्रदीप गिरी, स्वार्णिम वाग्लेलगायत १७ जना रहेका छन्। यस पहललाई संयोजन गर्न केन्द्र, प्रदेश हुँदै पालिकास्तरसम्म संयोजन समितिहरु रहनेछन्, विज्ञप्तिमा भनिएको छ, अन्त्यमा राज्यले गरेका कार्य एवं यस अभियानले चालेका कदमबारेमा श्वेतपत्र जारी गरिनेछ। यो अभियानमा सहभागी हुन चाहने विभिन्न सार्वजनिक क्षेत्रका इच्छुक विज्ञ तथा स्वयंसेवी युवालाई आग्रहसमेत गरिएको छ।"
राहत बाँड्न आएका कलाकार र अभियन्ता चार घण्टा प्रहरी नियन्त्रणमा,"वीरगन्ज : मुसहर वस्तीमा राहत बााड्न हेटौंडाबाट आएका कलाकार र सामाजिक अभियन्ताहरुको टोलीलाई प्रहरीले बाटोबाटै नियन्त्रणमा लिएर साढे चार घण्टा पछि छाडेको छ। कोरोना भाइरसा कारण लकडाउनमा पर्साको सखुवा प्रसौनी गाउँपालिका१ को मुसहर वस्तीका १९ घरपरिवारलाई राहत सामाग्री बाड्न भोर नामक संस्थामा आबद्ध कलाकार र अभियन्ताहरुको टोली हेटौडाबाट निजी गाडीमा शनिबार बिहान हिँडेको थियो। मुसहरवस्तीमा जाँदै गरेको ५ जनाको टोलीलाई प्रहरीले भने पर्साको मनवाबाट शनिबार बिहान साढे ११ बजे नियन्त्रणमा लिएर वीरगन्जस्थित जिल्ला प्रहरी कार्यालय पर्सामा ल्याएर साढे ४ घण्टा पछि मात्रै छाडेको हो। टोलीमा कलिउडका कलाकार कामेश्वर चौरसिया र चलचित्र निर्माता राजकुमार महतो पनि थिए। उनीहरुले मुसहरवस्तीका प्रति परिवारलाई १८ केजी चामल, २ केजी दाल, १ केजी नुन, १ लिटर तेल, मसला १ प्याकेट, ४ पिस मास्क र दुई पिस साबुन बाड्न राहत सामाग्री ल्याएका थिए। जिल्ला प्रहरी कार्यालय पर्साकी प्रहरी उपरीक्षक गंगा पन्तले स्थानीय प्रशासनबाट अनुमति नलिई राहत बाँड्न लागेको खबर पाएपछि त्यहि विषयमा छानबिन गर्नका लागि प्रहरी कार्यालयमा ल्याइएको बताइन्। राहतस्थल र प्रकृयाबारेमा सोधपुछ गरेपछि अपरान्ह सवा ४ बजे छाडिदिएको उनले बताइन्। राहत वितरण टोलीका अगुवा एंव भोर संस्थाका अध्यक्ष राज कुमार महत्तोले सम्बन्धित गाउँपालिकाको आग्रहमा आफुहरु राहत बाँड्न जाँदा प्रहरीले बाटोबाटै नियन्त्रणमा लिएर प्रहरी कार्यालयमा साढे ४ घण्टा राखेको बताए। मकवानपुरको जिल्ला प्रशासन कार्यालय र जिल्ला प्रहरी कार्यालयमा मौखिक जानकारी गराएर नै आफुहरु हेटौंडाबाट हिँडेको भन्दै उनले भने 'समस्यामा परेका गरिब मुसहरहरुलाई राहत बाँड्न आएका हौं तर प्रहरीले अपराधी नै ठानेर हामीलाइ समातेर ४ घण्टा सम्म राख्यो।' सखुवा प्रसानी गाँउपालिकाका अध्यक्ष प्रदीप जयसवालले पनि लकडाउनले समस्यामा परेका मुसरहरुलाई राहत बाँड्न भोर नामक संस्थासँग आफुले समन्वय गरेको जानकारी दिए।"
लकडाउन अटेर गरी बजार खुलाइयो,"जनकपुरधाम : नोबेल कोरोना भाइरस (कोभिड१९) को संक्रमण फैलिन नदिन सरकारले गरेको लकडाउनका कारण सबै क्षेत्र ठप्प छ। तर महोत्तरीस्थित औरही नगरपालिका अन्तर्गत औरही बजार निर्वाध रुपमा खुलिरहेको छ। गत सोमवार सर्वदलीय सर्वपक्षीय भेलाबाट कम्तिमा तीन फिटको दुरी कायम गरी खाद्यान्न सामग्री र तरकारी विक्रि वितरण गर्ने निर्णय गरिएपनि उल्लघन गर्दै बजार खुल्लाइएको छ। प्रदेश २ का अन्य क्षेत्रका बजार व्यवसायहरु बन्द भएपनि महोत्तरीको औरही बजार निर्वाध रुपमा खुलाइएको छ। राष्ट्रिय जनता पार्टी नेपालका केन्द्रिय सदस्य रामदरेश यादवले जवरजस्ती खाद्यान्न सहित अन्य पसलहरु समेत सञ्चालन गर्न लगाएको औरही२ का वडा अध्यक्ष विनोद पजियारले आरोप लगाए। औरही नगरपालिका१ का वडा अध्यक्ष राजकिशार चौधरीले गत सोमबार इलाका प्रहरी कार्यालयमा कम्तिमा तीन फिटको दूरी कायम गरी बजार खुलाउने निर्णय भएको जानकारी दिए। उनले भने, हामीले तीन फिटको दुरीमा बजार खुलाउने भनेका थियौं, तर हाम्रो कुरा चल्न दिइएन, प्रहरीले नै हाम्रो कुरा मानेन्। औरही नगरपालिकाका नगरप्रमुख सुनिल कुमार यादवले जनचेतनाको अभावमा लकडाउन पालनामा कठिनाई भएको बताए। उनले भने, मैले पूर्ण रुपमा लकडाउन गरौं भनेर भनेको हुँ, तर प्रहरी प्रशासनले नै हामीलाई सहयोग गरेन् अतिआवश्यक वस्तुको नाममा धेरैलाई छुट दियो, एउटालाई चल्न दिने हामीलाई हिड्न नदिने भनेर स्थानीयबासी सडकमा आए, अब हामी कतिसँग झगडा गर्न जानु ? मेयर यादवले औरही बजारमा खाद्यान्न पसल देखि कपडा, फैन्सी, तरकारी जस्ता अन्य सम्पूर्ण पसलहरु खुलेको र तत्काल बन्द गराउन आवश्यक पहल थालेको जानकारी दिए।"
मकैबारीमा आएर सास फेरियो,"झापा : भारतीय प्रहरीको आँखा छलेर नेपाल छिरेका नेपाली भन्छन्, भोको पेट, उखरमाउलो गर्मी, फोहोर र भारतीय प्रहरीको छिछि र दुर्दुर सम्झिँदा पनि शरीरभरि काँडा उम्रिन्छ। हाल झापा गाउँपालिकाले बनाएको क्वारेन्टाइनमा बसेका सुर्खेत घर भएका जगत् विष्टले भने, भारतमा फैलिँदै गएको कोरोनाका कारण यता नेपालबाट परिवारको जसरी भए पनि नेपाल आऊ भन्ने आग्रह र भारतीय प्रहरीको दादागिरी सहँदै लुकेर नेपालको मकैबारीमा छि र्यौँ। नेपालको घना मकैबारीमा खुट्टा टेकेपछि उनी लामो सास फेरेर थचक्कै बसे। आफ्नो देशको माटोको मह त्व बल्ल चिनियो, उनले भने। भारतले लामो समय लकडाउन गरेपछि मेडिकल सर्टिफिकेट बनाएर बिहीबार साँझ १४ नेपाली भारतीय प्रहरीको आँखा छल्दै सीमाबाट नेपालतर्पको मकै बारीमा छिरेका थिए। नेपाल आउन हिँडेका उनीहरू पाँच दिन भारतीय क्वारेन्टाइनमा बस्दा उसको सरकारले भुइँमा ओछ्याउने तन्नासमेत नदिएको गुनासो गर्छन््। हामीलाई राखेको क्वारेन्टाइनमा पाँच दिनमा तीन छाक मात्र खाना दिन्थे, विष्टले भने, खाना पनि नेपालीलाई भनेपछि हेपेर थालै हु र्याउँथे। चार वर्षदेखि भारतको बिहारमा चौकीदारी गरेका जगत्ले पहिलोपटक भारतीयको हेपाइ सहेको बताए। यत्तिका वर्ष भारत बसेर रोजगारी गर्दा नेपालीलाई माया नै गरेको उनलाई महसुस हुन्थ्यो। तर, कुकुर खेदाएभैं आपूहरूलाई भारत सरकारले खेदेको उनले बताए। १०, १२ जना नेपाली सँगसँगै कोठा भाडा लिएर बस्ने गरेका थिए। त्यो देखेर स्थानीयले त्यहाँको सरकारलाई कुरा लगाइदिएपछि आपूहरू हिँड्न बाध्य भएको सुर्खेत नै घर भएका अर्का पूर्ण बरुवालले बताए। टोलटोलमा बसेका नेपालीको टोलीलाई निकालेर क्वारेन्टाइनमा लगेर राखिएको उनले उल्लेख गरे। उनका अनुसार क्वारेन्टाइन स्थलमा अझै पनि सयौँ नेपालीले भारतीयको भेदभाव सहेर भोकै बसेका छन्। बरुवालले भने, उता रोकिएका साथीहरूलाई पनि नेपाल सरकारले नेपाल ल्याउने काम गरोस्। कोरोनाका कारण नेपालभारत दुवै देशमा भएको लकडाउनले गर्दा भारतमै रोकिएका १४ नेपालीहरू बिहीबार साँझ भारतको जम्बो भन्ने स्थानबाट भागेर नेपालको झापा गाउँपालिका१ को सालमारा कुवाडी भन्ने ठाउँमा प्रवेश गरेको जिल्ला प्रहरी कार्यालय झापाका प्रवक्ता महेन्द्रकुमार श्रेष्ठले जानकारी दिए। श्रेष्ठका अनुसार स्थानीयले मकैबारी हुँदै निस्किँदै गरेको देखेर प्रहरीलाई खबर गरेका थिए। लुकीचोरी नेपाल छिरेका नेपालीलाई सुरक्षित स्थानमा राख्ने काम भएको उनले बताए। श्रेष्ठले भने, नेपाल आइपुग्दा उनीहरूको अवस्था एकदमै नाजुक थियो। खुट्टा सुनिएका, ओठ सुकेका, भोकले खरिएको अवस्थामा प्रहरीले उनीहरूलाई भेटाएको थियो। श्रेष्ठका अनुसार अझै ठूलो संख्यामा नेपाली यता आउने क्रममा छन्। यसरी नेपाल आएकालाई जिल्लाका सम्बन्धित स्थानीय तह र जिल्ला बाहिरकालाई पनि केही दिन जिल्लामै बनाइएका क्वारेन्टाइनमा राखेर खाना, स्वास्थ्य र बास उपलब्ध गराइएको प्रवक्ता श्रेष्ठले जानकारी दिए। यता, लकडाउनको समयमा नेपालबाट भारततिर जान लागेका ७२ जना भारतीय श्रमिकलाई भने स्थानीय निकायको सहयोगमा सुरक्षित स्थानमा राखिएको छ। यीमध्ये ३९ जना बाहुनडाँगीको मेची जनसाधारण मावि र १८ जना भद्रपुर नगरपालिकाको किच्चकबधमा रहेको क्वारेन्टाइनमा राखिएको छ। कैलालीबाट आएका १५ जना भारतीयलाई कनकाई नगरपालिका स्थित दुर्गापुरमा राखिएको प्रमुख जिल्ला अधिकारी उदयबहादुर राना मगरले बताए। उनले भने, सीमानाकामा अलपत्र परेकाहरूलाई सम्बन्धित देशले व्यवस्थापन गर्ने, दुवै तिरका देशको सरकारको निर्णयअनुसार ती भारतीय श्रमिकलाई जिल्लाका विभिन्न नगरपालिकाले राम्रो व्यवस्थापन गरेर राखेका छन्। तर, भारतीय सीमा क्षेत्रका क्वारेन्टाइनमा रोकिएका नेपालीलाई गरेको विभेदको विषयमा भारतीय प्रहरीसमक्ष बुझ्ने कोसिस गरेका छौँ।"
६ सय मजदुरको बिचल्ली,"कुश्मा : लकडाउनका कारण पर्वतमा ६ सय मजदुर अलपत्र परेका छन्। पर्वतको मोदी गाउँपालिका पातीचौरबाट भूकदेउराली जोड्ने सडक निर्माणका लागि काम गर्दै आएका मजदुर घर फर्किन नपाएर अलपत्र बनेका हुन्। सल्यान घर भएका उनीहरू गाउँ फर्कन चाहन्छन् तर स्थानीय प्रशासनले सवारीसाधन सञ्चालनका लागि सवारी पास नदिएपछि घर जान नपाएको उनीहरूको गुनासो छ। दिनभर डिमुवाको प्रहरी चौकी अगाडि बसिरहेका मजदुर बालबच्चा र पोका पुन्तुरा बोकेर आएका थिए। साइडमा काम पनि छैन, घर जान पनि पास भएन, पीडित मजदुर हरि विष्टले भने, साइडबाट घर जान पाइन्छ भनेर सडकमा झरेको सडकमै अलपत्र परेका छौँ। पातीचौरभूक सडकका मजदुर मात्र होइन, अन्तरजिल्लाका लागि सवारी पास रोकिएपछि पर्वतका विभिन्न विकास आयोजनामा काम गर्ने ६ सयभन्दा बढी मजदुर अलपत्र परेका छन्। जिल्ला प्रशासन कार्यालय पर्वतले चैत १७ देखि पास वितरण बन्द गर्दा मध्य मोदी जलविद्युत् आयोजनालगायत दर्जनौं विकास योजनाका मजदुर घर जान नसकेको निर्माण व्यवसायी संघ पर्वतका वरिष्ठ उपाध्यक्ष अर्जुन सुवेदीले बताए। घर जान चाहेर पनि सवारी पास नहुँदा निर्माण व्यवसायी र आयोजनाहरूले नै खानपानको व्यवस्था गरेर राखिएको उनले बताए। समयमा सबैलाई पास दिएको भए मजदुर अलपत्र हुने अवस्था आउने थिएन, उनले भने, सुरुमा सवारी साधनको अभाव भयो, पछि पास नदिएका कारण समस्या आयो। पर्वत जिल्लामा मध्यपहाडी लोकमार्ग, उत्तरदक्षिण जोड्ने कालीगण्डकी करिडोर (लोकमार्ग), मध्यमोदी जलविद्युत् आयोजना, तल्लो मोदी जलविद्युत आयोजना, कालीगण्डकी प्रसारण करिडोर, नयाँ मोदीलेखनाथ प्रसारण आयोजनाजस्ता राष्ट्रिय गौरवका आयोजना र दर्जनौँ सडक, खानेपानी, सिँचाइका आयोजना सञ्चालनमा छन्। पर्वतमा सञ्चालित विकास योजनामा मात्रै ४ हजार मजदुर कार्यरत रहेको अनुमान छ। सहायक प्रमुख जिल्ला अधिकारी अमृत सुवेदीले भने, गृह मन्त्रालयले नै अन्य जिल्लामा जाने सवारी पास वितरण नगर्न परिपत्र गरेपछि सबै पास रद्द गरेका हौँ। उनले जिल्ला प्रशासनबाट १ हजार ५ सय र इप्रका हुवासबाट ५ सयभन्दा बढी मजदुरका लागि पास वितरण भइसकेको जानकारी दिए।"
भिडियो खिचेको भन्दै प्रहरीले कुट्दै उठबस गर्न लगाएपछि,"विराटनगर : लकडाउनको समयमा लगाउन खोजिएको साप्ताहिक हटियालाई रोक्न खोज्दा भिडियो बनाएको भन्दै प्रहरीले मोरङको पथरीशनिश्चरेमा एक किशोरलाई यातना दिएको छ। पथरीशनिश्चरे५ का १७ वर्षीय रोहन साहलाई प्रहरीले उठबस गराउँदै थप्पड हानेको बुवा वीरेन्द्र साहले बताए । साहको घर वडाअध्यक्ष जोगबहादुर धिमालको घरसँगै जोडिएको छ । घटना अनुसार पथरीशनिश्चरे५ कुशेचौरीमा कोरोना भाइरस फैलन नदिन सरकारले गरेको लकडाउन उल्लंघन गर्दै शुक्रबार साँझ साप्ताहिक हटिया लगाउन खोजिएको थियो। प्रहरीले हटिया लाग्न दिएन। हटिया लगाउन खोज्ने र त्यसलाई रोक्न खटिएका प्रहरीबीच घम्साघम्सी र ठेलमठेल भइरहेको थियो । त्यत्तिकैमा रोहन आफ्नै घरको माथिल्लो तलामा बसेर मोबाइल चलाइरहेका थिए । मोबाइलबाट हटिया लाग्न नदिएको भिडियो खिचेको भन्दै प्रहरीले थप्पड हानेर उठबस गर्न लगाएको बुवा वीरेन्द्रले आरोप लगाए। उनका अनुसार कुशेचौरी प्रहरी चौकीका इन्चार्ज असई हरिलाल राजवंशी आफैँले कुटपिट गर्दै उठबस गर्न लगाएका हुन् । वीरेन्द्रले नेट चलाइरहेको छोरालाई भिडियो खिचेको आरोप लगाएर प्रहरीले कुटेको आरोप लगाए । कुटपिट गर्दै जबरजस्ती बाटोमा ल्याएर उठबस गर्न लगाए, उनले भने, उठबस गर्न नसकेपछि छोरा भूइँमै ढल्यो । भूइँमा ढलेपछि पनि कुटपिट गरिएको उनको भनाइ छ। पाँच सय पटक उठबस गर भनेर प्रहरीले लगाए, वीरेन्द्रले भने, सय पटक गरेपछि नसकेर छोरो ढल्यो । वडा अध्यक्ष धिमालले प्रहरीले गलत व्यवहार देखाएको बताए । घरमा बसिरहेका बेला कुटपिट गर्नु र उठबस गर्न लगाउनु गलत हो, उनले भने, प्रहरीबाटै अमानवीय कार्य भयो । असई राजवंशीले भने लकडाउन उलंघन गरेको विषयमा सम्झाई बुझाई गरेको तर कुटपिट नगरेको र उठबस पनि गर्न नलगाएको दाबी गरे। भैमा ढलेका किशोरलार्ई उपचारका लागि पथरीशनिश्चरेस्थित मोरङ हस्पिटलमा भर्ना गरिएको थियो । सामान्य उपचारपछि उनी घर फर्किएका छन् । इलाका प्रहरी कार्यालय पथरीका डीएसपी दिलिप गिरीले कुटपिट गरेको र यातना दिएको आरोप लागेपछि घटनाका बारेमा आवश्यक अनुसन्धान र छानबिन सुरु गरिएको बताए । असई राजवंशीलाई विभागिय कारबाहीका लागि इलाका प्रहरी कार्यालयमा तानिएको उनले जानकारी दिए।"
लकडाउन उलंघन रोक्न खोज्दा कांग्रेस नेतामाथि छुरा प्रहार,"विराटनगर : लकडाउ उलंघन रोक्न खोज्दा मोरङको पथरीशनिश्चरे नगरपालिका१ मा नेपाली कांग्रेसका स्थानीय नेतामाथि छुरा प्रहार भएको छ। कांग्रेसका पूर्व क्षेत्रीय सदस्य ६५ वर्षीय दिलिप तामाङमाथि शुक्रबार साँझ ७ बजेतिर छुरा प्रहार भएको इलाका प्रहरी कार्यालय पथरीका डीएसपी दिलिप गिरीले बताए । विश्वभर महामारीको रुप लिएको कोरोना भाइरसको संक्रमण फैलन नदिन नेपाल सरकारले गरेको लकडाउनउल्लंघन हुने क्रम बढेपछि स्थानीय स्तरमा तामाङले त्यसलाई रोक्ने काम गरेका थिए। डीएसपी गिरीका अनुसार लकडाउनको समयमा सवारी साधन कुदाउने, हिँडडुल गर्ने क्रम बढेपछि तामाङले सडकमा बाँस तेस्र्याएर त्यसलाई रोक्ने प्रयास गरेको पाइएको छ। त्यही विषयलाई लिएर स्थानीय २८ वर्षीय विजय लिम्बूसँग उनको विवाद भएको थियो । मादक पदार्थ सेवन गरेका लिम्बूले विवादकै क्रममा छुरा प्रहार गरेर तामाङलाई घाइते बनाएको जानकारी डीएसपी गिरीले दिए । छुरा प्रहारबाट तामाङको बायाँ छात्तीमा गहिरो चोट लागेको छ । उनको विराटनगरको नोबेल शिक्षण अस्पतालमा उपचार भइरहेको छ । उनको अवस्था खतरामुक्त रहेको जानकारी चिकित्सकले गराएको प्रहरीले जनाएको छ। छुरा प्रहार गर्ने लिम्बूलाई भने भाग्दै गर्दा घटनास्थल नजिकैबाट पक्राउ गरेर घटनाका बारेमा अनुसन्धान गर्ने काम भइरहेको डीएसपी गिरीले जानकारी दिए । प्रहरीका अनुसार छुरा प्रहार गर्ने युवा र घाइते दुवै जना चिनजानकै हुन्।"
सामाजिक सञ्जालमार्फत अफवाह फैलाउने पक्राउ,महेन्द्रनगर : कोरोना भाइरस (कोभिड१९) बारे सामाजिक सञ्जालमा अफवाह फैलाएको भन्दै जिल्ला प्रहरी कार्यालय कञ्चनपुरले एक युवकलाई पक्राउ गरेको छ। कञ्चनपुरको बेल्डाँडी गाउँपालिकाका गोपाल सुनारलाई सामाजिक सञ्जालमा गलत हल्ला फैलाएको भन्दै प्रहरीले शुक्रबार साँझ नियन्त्रणमा लिएको हो। सुनारले महाकाली अस्पतालमा कोरोना भाइरसबाट एक जनाको मृत्यु भनेर फेसबुकमा अफवाह फैलाएपछि प्रहरीले नियन्त्रणमा लिएको प्रहरी नायव उपरीक्षक रबिन्द्रनाथ पौडेलले जानकारी दिए। सुनार १६ दिन अघि मात्रै भारतबाट नेपाल आएका थिए।
नमुना संकलन गर्ने व्यवस्था छैन,"जाजरकोट : जिल्लामा कोरोना भाइरस लागेको शंकास्पद व्यक्तिको नमुना संकलन गर्ने र नमुना पठाउने व्यवस्था हुन सकेको छैन। कोरोनाको लक्षण देखिएका, विदेशबाट आएका र संक्रमितको सम्पर्कमा पुगेकाको नमुना संकलन (स्वाब) गरी राष्ट्रिय प्रयोगशाला वा प्रदेश स्तरीय प्रयोगशालामा पठाउनुपर्ने व्यवस्था छ। जाजरकोटमा भाइरल ट्रान्सपोर्ट मिडिया (भीटीएम) नहुँदा बिरामीको नमुना संकलन गर्न र पठाउन सक्ने अवस्था नरहेको जिल्ला अस्पतालका मेडिकल अधिकृत डाक्टर अमिन शाहले बताए। भीटीएममा संकलन गरिएको स्वाबलाई ट्रिपल प्याक गरी कोल्ड चेन मेन्टेन (२ देखी ८ डिग्री सेल्सियस) गरी कोरोना परीक्षण प्रयोगशालामा पठाउनु पर्छ। तर, हामीसँग भीटीएम र तापक्रम मेन्टेन गर्ने साधन नहुँदा नमुना संकलन गरी पठाउन सक्ने अवस्थामा छैन, उनले भने, शंस्कास्पद बिरामी आएमा स्वास्थ्य सेवा निर्देशनालयमा खबर गर्नेबाहेक विकल्प छैन। उनकाअनुसार निर्देशनालयमा खबर गरे पनि बिरामी उतै पठाउँदा संक्रमित भए झन् जोखिम बढ्ने देखिन्छ। सुर्खेतबाट नमुना लिन स्वास्थ्यकर्मीको टोली जाजरकोट आउने सम्भावना पनि निकै कम छ। यस्तो अवस्थामा काम गर्न समस्या भएको उनको भनाइ छ। दरबन्दीअनुसारका स्वास्थ्यकर्मी पनि छैनन्। करारका स्वास्थ्यकर्मीको भरमा अस्पताल चलिरहेको छ, उनले भने, भारतलगायतका अन्य देश र सहरी क्षेत्रबाट जिल्लामा केही दिनअघि मानिसहरू भित्रिएका छन्। उनीहरूबाटै संक्रमण फैलन सक्छ। संक्रमण फैलिहालेको अवस्थामा जिल्लामा पूर्वतयारी पनि छैन।"

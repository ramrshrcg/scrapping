शीर्षक,विवरण
नयाँ नक्सा बनाउन कसको डर,"काठमाडौं : लिम्पियाधुरालगायत नेपाली भूभाग समेटिएको नक्सा जारी गर्न सरकारलाई चौतर्फी दबाब छ। तर, त्यसप्रति सुरसारै नदेखिएपछि विज्ञले चिन्ता व्यक्त गरेका छन्। संसदीय समितिले पनि लिम्पियाधुरासहितका भूभाग समेटेर नक्सा जारी गर्न निर्देशन दिए पनि सरकारले छाप्न आँट गरेको छैन। प्रधानमन्त्री केपी शर्मा ओली, प्रमुख प्रतिपक्षी नेता शेरबहादुर देउवासहित सीमा अभियन्ता सम्मिलित सर्वपक्षीय भेलाले नेपालको नक्सा सच्याउने प्रतिबद्धता जनाएको थियो। भारतले भने १४ दिनमै दुइटा नक्सा बनाएको छ। उसले गत कात्तिक १६ मा काली नदीसहितको नक्सा जारी गरेको थियो। नेपालमा हल्लीखल्ली मच्चिएपछि भारतले काली नदी हटाएर नक्सा सच्याएको थियो। त्रिभुवन विश्वविद्यालयको भूगोल विभागका पूर्वप्रमुख प्राडा नरेन्द्रराज खनालले तत्काल लिम्पियाधुरासहित नक्सा प्रकाशन गरी कूटनीतिक र राजनीतिक पहल गर्न सुझाएका छन्। नेपालले अढाई महिना बित्दा पनि नक्सा छपाइको सुरसार नगर्नु दुर्भाग्यपूर्ण रहेको उनी बताउँछन्। भारतले जति खेर पनि नेपाली भूभाग मिचेको नक्सा जारी गर्न सक्छ तर नेपालले किन सक्दैन ? , उनी भन्छन्। भूगोलविद् कमलचन्द्र बराल नक्सा सार्वजनिक गरी लिम्पियाधुरा दाबी गर्न सरकार डराइरहेको बताउँछन्। नक्सा बनाउन सरकार किन डराइरहेको छ ? , उनी भन्छन्, मुखले मात्रै लिम्पियाधुरासम्म हाम्रो भूभाग हो भनेर हुँदैन। भारतले सन् १८५६ पछि नेपाली भूभागमा आँखा लगाएको उनको भनाइ छ। उनका अनुसार पहिला नक्सा अतिक्रमण गर्यो, त्यसपछि भूमि अतिक्रमण। अहिले भारतले प्रशासनिक अतिक्रमण गरिरहेको उनी बताउँछन्। सन् १९६२ मा भारतचीन युद्धपछि उसले भूमि अतिक्रमण थालेको हो। नेपालीलाई सेवासुविधा दिएर भारतले प्रशासनिक अतिक्रमण गरिरहेको उनको तर्क छ। भारतले सडक बनाएको छ, सहुलियतसुविधा दिएको छ, रासन कार्ड दिएको छ, उनी भन्छन्, यो प्रशासनिक अतिक्रमण हो। उनका अनुसार लिम्पियाधुरा मात्रै होइन, कालापानी, लिपुपास जान भारतको अनुमति र बाटो प्रयोग गर्नुपर्ने बाध्यता छ। सूर्यनाथ उपाध्याय नेतृत्वको समितिले तयार पारेको प्रतिवेदनअनुसार लिम्पियाधुरा, लिपुलेक र कालापानीको मात्रै ३ सय ९५ वर्गकिलोमिटर नेपाली भूभाग भारतले अतिक्रमण गरेको छ। ऐतिहासिक तथ्य प्रमाण खोजबिन समितिका संयोजकसमेत रहेका बराल नेपालको नक्साको ऐतिहासिक तथ्य, प्रमाण र दस्तावेज खोजबिन गरिरहेको सुनाउँछन्। यस्तो हुन्छ सुस्तासहितको नक्सा नेपालको आधिकारिक नक्सामा लिम्पियाधुरा मात्र होइन, सुस्तामा पनि समस्या देखिएको छ। सुस्ताको १४ हजार ५ सय हेक्टर भूभाग अतिक्रमणमा परेको छ। भूगोलविद् कमलचन्द्र बराल लिम्पियाधुरा मात्र नभई सुस्ताको अतिक्रमित भूभागसमेत नक्सामा समस्या देखिएको बताउँछन्। नक्सा गैंडाको सिंहजस्तो हुनुपर्ने हो तर नदीलाई सीमा मानेर नक्सा बनाइएको छ, उनी भन्छन्। नदीविज्ञ जगतप्रसाद भुसाल भारतले बल मिच्याइँ गरी नेपाली भूभाग अतिक्रमण गरेको बताउँछन्। उनका अनुसार सुस्तामा कालीगण्डकी (नारायणी)को पुरानो धारको विषयमा विवाद छ। स्थिर सीमा सन्धिअनुसार सन् १८१६ को सुगौली सन्धिपूर्व जुन सीमा कायम थियो त्यही सीमा हुन्छ भन्ने स्पष्ट छ। तर, भारतले पुरानो धारलाई नमानेर बल मिच्याइँ गरिहेको छ, उनी भन्छन्। नेपाल र तत्कालीन इस्ट इन्डिया कम्पनीबीच सन् १८४५ मा स्थिर सीमा सन्धि भएको थियो। अभियन्ताले सरकारलाई तत्काल लिम्पियाधुरा र सुस्ता समेटिएको नक्सा जारी गर्न माग गरेका छन्। जनस्तरबाट सीमा बचाउ अभियानअन्तर्गत नक्सा समितिले लिम्पियाधुरा, लिपुलेक, कालापानी र सुस्ता समेटेर बनाएको नक्सा बाहिर ल्याएको छ। यो नक्सा गलत छ भनेर सरकारले भन्न सक्नुपर्यो होइन भने किन तत्काल नक्सा सार्वजनिक गर्न सकेको छैन ? , उनीहरूको प्रश्न छ। जनस्तरमा सुस्तासमेत समेटेर नक्सा जारी भइसकेको छ। अभियानले तीन किसिमका प्रतिरोधका काम गरिरहेको छ। नक्सा अतिक्रमणविरुद्ध नक्सा प्रतिरोध, भूगोल अतिक्रमणविरुद्ध भूगोल प्रतिरोध र सैन्य अतिक्रमणविरुद्ध सैन्य प्रतिरोध गर्ने अभियान रहेको भूगोलविद् बराल बताउँछन्। अभियानले लिम्पियाधुरा, लिपु तथा कालापानी र सुस्ता क्षेत्र नेपालको सरहदभित्र रहेको स्पष्ट देखिने गरी अविलम्ब नयाँ नक्सा जारी गर्न माग गरेको छ। सीमा बचाऔं अभियान नेपालका तर्फबाट नक्सा उपसमितिले लिम्पियाधुरा, लिपुलेक तथा कालापानी समावेश गरी नागरिक स्तरबाट बनाइएको वा तयार गरिएको नक्सा उपप्रधानमन्त्री, परराष्ट्रमन्त्री, गृहमन्त्री, भूमिसुधार तथा व्यवस्थामन्त्री र शिक्षामन्त्रीलाई हस्तान्तरण गरेको थियो। सरकारले यस सम्बन्धमा भएगरेका सम्पूर्ण क्रियाकलापको विवरण सार्वजनिक गर्नुपर्ने अभियानको माग छ।जनस्तरमा जारी गरिएको सुुस्तासमेतको नक्सा लिम्पियाधुरा, लिपुलेक, कालापानी र सुस्ता समावेश भएको नक्सा तयार गरी तुरुन्त प्रकाशनमा ल्याउन मन्त्रिपरिषद्ले भूमि सुधार तथा व्यवस्थापन मन्त्रालयलाई निर्देशन दिएको छ। परराष्ट्रसचिवस्तरमा बस्ने भनिएको बैठकबारे नेपाल र भारतबीच भएका पत्राचारको वास्तविकता सार्वजनिक गर्न माग गरिएको छ। सूर्यनाथ उपाध्यायको प्रतिवेदन सार्वजनिक गर्न मागसमेत गरिएको छ। दार्चुला सदरमुकामबाट व्यास क्षेत्र पुग्ने बाटो निर्माणका सम्बन्धमा गरिएको नागरिक आह्वानपछि सरकारबाट भएका कार्यको विस्तृत विवरण तुरुन्त प्रकाशनमा ल्याउनुपर्ने उनीहरूको माग छ। त्यस क्षेत्रमा राज्यको उपस्थितिबारे सरकारबाट के ठोस कार्य भए सोको विस्तृत विवरण सार्वजनिक गर्न पनि माग गरिएको छ।"
न्यायमा पहुँच कठिन बन्दै,"राजविराज ७७ वर्षीय दुखीलाल देवले अदालत धाउँदाधाउँदै जीवन गुजारेका छन्। २०२९ सालमा भूमिसुधार कार्यालयबाट सुरु भएको उनको मुद्दा अझै टुंगिएको छैन। ०२१ सालमा भूमिसम्बन्धी ऐनमार्फत जग्गाको हदबन्दी तोकेपछि बढी जग्गा राख्ने जमिन्दारको सूचना दिएबापत १० प्रतिशत पुरस्कार पाउनकै लागि उनी अझै मुद्दा लडिरहेका छन्। सप्तरीका महावीरलाल देव र अवधकिशोर देवले हदबन्दीभन्दा २४ बिघा १५ कठ्ठा ९ धुर बढी जग्गा लुकाएको सूचना दिएका दुखीलालले ३५ वर्षको उमेरबाट मुद्दा लड्न सुरु गरेका थिए। उनले झण्डै ४२ वर्ष मुद्दा लडे। भूमिसुधार, क्षेत्रीय अदालतहुँदै मुद्दा सर्वोच्चमा आएर अल्झिएको छ। यो विवादमा उनले आठवटा मुद्दा हाले। अन्तिममा २०६५ मा हालेको रिटमा सर्वोच्चले भूमिसुधार ऐन २०२१ अनुरूप पुरस्कारबापत दश प्रतिशत जग्गा वा रकम दिन सरकारलाई ०७२ मा परमादेश जारी गर्यो। परमादेश कार्यान्वयन नभएको भन्दै फैसला बोकेर उनी यो उमेरमा फेरि सर्वोच्चमा धाइरहेका छन्। अर्को पेसी फागुन २ गते पुगेको छ। राज्यलाई सुराकी दिएबापतको अनिवार्य पुरस्कार नपाएका मात्र होइनन् दुखीलालले जमिन्दार, भूमिसुधार, मालपोत र राज्यका निकायसँग मुद्दा लड्दालड्दै भएको जायजेथा पनि सके। फेरि पनि उनी अन्तिम फैसला कार्यान्वयनका लागि भन्दै चार वर्षअघि सर्वोच्च पुगेका छन्। मेरो अझै फैसला भएन। अब त आस पनि मर्न थालिसक्यो, दुखीलालले शुक्रबार राजविराजबाट दिक्दारी पोख्दै टेलिफोनमा भने, यो त जुलुमै भयो। अग्राधिकार पनि पाएन। फैसला कार्यान्वयन गर्न चाँडो न्यायका लागि तपाईंहरूले माथि पहल गरिदिनुपर्यो। अझै कति मुद्दा लड्ने ? सर्वोच्च कति धाउने ? सर्वोच्चमा बिहीबार मात्रै ६८ था मुद्दा हेर्न नभ्याइने को सूचीमा परे। ४८ थान मुद्दा स्थगित गरियो। न्याय सम्पादनका लागि एक सय ७७ पेसी तय भएर पनि एक सय १६ थानमा सुनुवाइ नै हुन सकेन। २० वटा फैसला भयो। शुक्रबार पनि यही अवस्था दोहोरियो। एक सय ६३ थान मुद्दा पेसीमा चढाइयो। जसमा ९७ वटा हेर्न नभ्याइने भयो, ३२ वटा स्थगित भए भने १८ वटामा मात्र फैसला भयो। छिटो न्यायका लागि माघे जाडो र झरी खेप्दै मुद्दाको व्यग्र प्रतीक्षामा रहेका सेवाग्राही पालो नआएर निरास हुँदै फर्किनुपर्यो। सर्वोच्च नै चिसियो तथ्यले सर्वोच्चमै मुद्दा सुनुवाइको स्थिति जटिल देखाएको छ। छिटो, छरितो र प्रभावकारी न्यायका लागि २०६१ सालमै पञ्चवर्षीय रणनीतिक योजना बने पनि न्यायको माथिल्लो थलो सर्वोच्चमै प्रगति देखिएन। सर्वोच्चको ०७५ र ०७६ को प्रतिवेदनले अघिल्लो वर्षभन्दा पनि न्याय सम्पादनमा १३ प्रतिशतले गिरावट आएको औंल्याएको छ। १५ वर्षअघि सुरु भएको न्यायपालिकाको पञ्चवर्षीय रणनीतिक योजनाले सबै अदालतबाट प्रतिवर्ष ६० प्रतिशत मुद्दाको फस्र्योट गर्ने लक्ष्य लिएको हो। सर्वोच्चमा भने ३०७६ प्रतिशत मात्र मुद्दा छिनिएको अवस्था छ। छिटो न्याय सम्पादनका लागि कार्य समय र जनशक्तिमा विचार गरिएन भने भविष्यमा सर्वोच्चमा असजिलो हुनसक्छ। सर्वोच्चमा पुराना र नयाँ गरी मुद्दा संख्या ३४ हजार नौ सय २२ थान रहेकोमा यस वर्ष १० हजार सात सय ४२ थान मात्र फस्र्योट भएको छ। जुन गत वर्षभन्दा १३५ प्रतिशत थोरै हो। सबै मुद्दामा यो केवल ३० प्रतिशत मात्र सफलता हो। अघिल्लो वर्ष प्रधानन्यायाधीशसहित सर्वोच्चमा १९ जना मात्र न्यायाधीश हुँदा प्रगति ४३ प्रतिशत पुगेको थियो। अहिले भने संविधानले तोकेअनुरूप २१ न्यायाधीश हुँदासमेत लक्षको सूचक ओरालो गतिमा छ। विगतमा न्यायिक जनशक्ति अभावका कारण न्याय सम्पादनमा समस्या भएको कारण देखाइए पनि चालु आर्थिक वर्षमा यो समस्या थिएन। मुद्दा कम फस्र्योट हुनुमा धेरै पक्ष छन्। पहिल्यैदेखि न्यायिक जनशक्ति अभावमा मुद्दा थुप्रिँदै गए। सर्वोच्चमा कार्यबोझ बढी भयो, सर्वोच्चका प्रवक्ता भद्रकाली पोखरेल भन्छन्, तर जिल्ला र उच्चमा भने लक्ष्यअनुसार सुधार भएकै स्थिति हो। छिटो न्याय सम्पादनका लागि कार्य समय र जनशक्तिमा विचार गरिएन भने भविष्यमा सर्वोच्चमा असजिलो हुनसक्ने अनुमान प्रवक्ता पोखरेलको छ। यद्यपि संख्यात्मक रूपमा सर्वोच्चमा मुद्दाको अनुपात गत वर्षको भन्दा २२२३ सयले बढेको अवस्थामा प्रतिशत कम देखिनु स्वाभाविकै रहेको दाबी उनको छ। यसअघिका वर्षमा ३१ देखि ४५ प्रतिशतसम्म मुद्दा छिनिएको अभिलेखले भने पोखरेलको दाबीलाई खण्डित गर्छ। जिल्ला अदालतहरूले भने ७६२७ प्रतिशत सफलता दिलाएर न्यायमा आसा जगाएका छन्। अघिल्लो वर्षको अनुपातमा मुलुकभरका जिल्ला अदालतमा ६० प्रतिशत बढी मुद्दा छिनिएका छन्। अन्य अदालत र न्यायाधिकरणमा पनि गत वर्षभन्दा ८६ प्रतिशत बढी मुद्दाको किनारा लागेको छ। उच्च अदालतले पनि ७४०६ प्रतिशत लक्ष पूरा गरेको छ। जुन गत वर्षभन्दा १७५४ प्रतिशत बढी हो। सरकारले सार्वजनिक सरोकारका आदेश सुनेन विदेशमा रहेका नेपाली नागरिकलाई समेत मतदानको अधिकार प्रदान गर्ने सम्बन्धमा अविलम्ब संसद्समक्ष विधेयक प्रस्तुत गर्न २०७४ साल चैत ७ गते सर्वोच्चले आदेश दियो। व्यवस्थापिका संसद् र सरकारका नाममा भएको यो आदेशअनुरूप अहिलेसम्म सरकार र संसद्ले कुनै चासो दिएको छैन। अधिवक्ता प्रेमचन्द्र राईले दिएको रिटमा यो आदेश भएको थियो। राजदूत नियुक्तिसम्बन्धी मापदण्ड निर्माण गर्न मञ्जु मरासिनीले दिएको रिटमा २०७४ सालमै दिएको अर्को आदेशको पनि यही अवस्था छ। शैक्षिक योग्यता, उच्च नैतिक चरित्र, फौजदारी कसुरमा सजाय नपाएको, कालोसूचीमा नपरेकोलगायत सन्धिसम्झौताको ज्ञान हासिल हुने कुरासमेत समावेश गरी मापदण्ड बनाएर राजदूत पदमा नियुक्ति गर्न २०७४ वैशाखमै बाध्यकारी परमादेश भएको हो। फौजदारी अपराधमा डीएन ए र डीएनएको प्रमाणिक मान्यता, डीएनएको प्रयोग तथा पितृत्वको टेस्टमा डीएनएको प्रयोगसम्बन्धी कानुन बनाउन दिएको आदेशले पनि कार्यान्वयन पर्खिरहेको छ। अधिवक्ता खगेन्द्र सुवेदीले सरकारलाई विपक्षी बनाएर दिएको रिटमा गत वैशाख १६ गते आदेश भएको हो। फेवाताल संरक्षण गर्ने दायित्व सरकारको भन्दै २०७१ मा दिएको आदेश पनि अहिलेसम्म कार्यान्वयन भएको छैन। तालको चारकिल्ला यकिन गर्न, ताल मिचेर बनाएका संरचना ६ महिनाभित्र हटाउनेलगायत परमादेशको नै आदेश जारी भएको हो। सवारी साधन प्रदूषण जाँचको मागसहित मधुसूदन न्यौपानेले दिएको रिटमा भएको आदेश पनि पालना भएको छैन। २०७१ असार १९ गते सर्वोच्चले सरकारलाई यो आदेश दिएको थियो। वातावरण प्रदूषण गर्ने सवारी साधनको सञ्चालनबाट के कस्तो प्रभाव पर्छ सोबारे अध्ययन गरी दीर्घकालीन व्यवस्था गर्नू आदेशमा उल्लेख छ। वातावरण प्रदूषित गर्ने सवारी साधनमा सुधार गर्न वा तिनको सञ्चालनमा रोक लगाउन राजधानीबाहिरका क्षेत्रमा पनि सवारी प्रदूषण जाँचलगायतको उपयुक्त व्यवस्था गर्न भौतिक पूर्वाधार तथा यातायात व्यवस्था मन्त्रालय र वातावरण, विज्ञान तथा प्रविधि मन्त्रालयका नाममा आदेश जारी भएको थियो। गढीमाई मन्दिरमा बली प्रथा निरुत्साहित गर्न २०७४ माघमा दिएको आदेश पनि कार्यान्वयन हुन सकेन। अधिवक्ता अर्जुनकुमार अर्यालले दिएको रिटमा भनिएको थियो, बलीप्रथा रोक्न वाञ्छनीय देखिएको र यसका लागि प्रचलित सामाजिक एवं सांस्कृतिक मान्यतालाई पनि यथोचित सम्बोधन गर्न आवश्यक देखिएको हुँदा बली दिने कार्य निरुत्साहित गर्दै लैजानेतर्फ आवश्यक काम गर्नू। सर्वोच्चले यसका लागि केके गर्ने भनेर न्यायिक निर्देशनसमेत गरेको थियो। जीवन नै संकटमा परेका असक्त, असहाय, परित्यक्त तथा चरम गरिबीमा रहेका महिला, बालबालिका तथा वृद्धावस्थाका नेपाली नागरिकको बाँच्न पाउने मौलिक अधिकार संरक्षण गर्न वास्तविक विवरण संकलन गर्न दिएको अर्को परमादेशको हालत पनि उस्तै छ। अधिवक्ता राजुप्रसाद चापागाईंले दिएको रिटमा २०७३ जेठ २६ गते नै सरकारका नाममा सर्वोच्चको आदेश भएको हो। सर्वोच्चले असक्त र असहायका लागि एक वर्षभित्रै उचित वासस्थान र भरणपोषणको कार्य गरी सामाजिक सुरक्षा दिन सर्वोच्चले प्रधानमन्त्री तथा मन्त्रिपरिषद् कार्यालयलगायत निकायलाई परमादेश दिएको थियो। एसिड आक्रमण नियन्त्रण सम्बन्धमा भएको फैसला पनि अलपत्र छ। खड्गमाया पुलामीलगायतले दिएको रिटमा २०७४ जेठ ३ गते सर्वोच्चले भनेको थियो, तेजाव वा पेट्रोल तथा मट्टितेल छर्किइ गरिने अपराधबाट मानिस बाँच्न सके पनि मानिसको शरीर नै कुरुप हुने, जीउमा गम्भीर जोखिम भई आजीवन त्यसको पीडा र उपचार गरिरहनुपर्ने हँुदा पीडितलाई उचित मनोवैज्ञानिक परामर्श र सामाजिक सुरक्षा प्रदान गर्नुका साथै सरकारी तथा निजी अस्पतालमा तत्काल अनिवार्य बर्न युनिट स्थापना गरी निःशुल्क उपचारको व्यवस्था मिलाउने र सम्भव भएसम्म ग्रामीण भेगका स्वास्थ्य चौकीमा समेत यो सेवाको विस्तार गर्नू। नेपाल बार एसोसिएसनका अध्यक्ष चण्डेश्वर श्रेष्ठ सर्वोच्चमै न्याय सम्पादनमा ह्रास आउँदा सकारात्मक सन्देश नजाने बताउँछन्। न्यायमा ढिलाइको समस्या बारबाट नभएको दाबीसमेत श्रेष्ठले गरे। यो बारको नभई बेन्चको समस्या हो, वरिष्ठ अधिवक्ता श्रेष्ठको जिकिर छ, न्यायमा ढिलासुस्ती हुनुको कारणबारे तत्काल खोजीनीति हुनुपर्छ। न्यायाधीशको बेन्च चाँडो बस्नुपर्यो। समयसम्म इजलासमा रहनु पनि पर्यो। कार्यक्रम घटाउनुपर्यो। उनले कानुनव्यवसायीबाट बहस व्यवस्थापनमा पनि ध्यान दिनुपर्ने आवश्यकता औंल्याए। एकपल्ट बारबेञ्चले समीक्षा गरेर समस्या त पत्ता लगाउनैपर्छ, श्रेष्ठको सुझाव छ। संवैधानिक इजलासको कछुवा गति नागरिकका मौलिक हकको संरक्षण एवं गम्भीर प्रकृतिका संवैधानिक विवादमा सुनुवाइ गर्न संविधानले संवैधानिक इजलास गठन गरेको छ। संवैधानिक मुद्दामा प्रभावकारी सुनुवाइ गरी छिटोछरितो न्यायको प्रत्याभूति संवैधानिक बेञ्च गठनको लक्ष्य थियो। गम्भीर संवैधानिक विवादका रिटमा वैज्ञानिक ढंगले चाँडो छिनोफानो होस् भन्ने अभिप्रायसहित संविधानमै यस्तो इजलासको किटान गरियो। छुट्टै संवैधानिक अदालत गठनको अन्तिम तयारी भइरहेका बेला तत्कालीन प्रधानन्यायाधीश खिलराज रेग्मीसहित सर्वोच्चकै न्यायाधीशको असहमतिका कारण त्यतिबेला संविधानमै संवैधानिक बेन्च भनेर व्यवस्था गरियो। संविधानको धारा १३७ मा जटिल एवं गम्भीर प्रकृतिका संवैधानिक विवादमा न्याय सम्पादनका लागि सर्वोच्चमा एक संवैधानिक इजलास रहने व्यवस्था छ। जहाँ प्रधानन्यायाधीश र न्यायपरिषद्को सिफारिसमा प्रधानन्यायाधीशले तोकेका अन्य चारजना न्यायाधीश रहने भनिएको छ। मौलिक हक संरक्षणका मुद्दा मात्र नभई संघप्रदेश, प्रदेशप्रदेश, प्रदेशस्थानीय तह तथा स्थानीय तहस्थानीय तहबीचको अधिकार क्षेत्र विवाद हेर्ने अधिकार पनि यसै इजलासलाई तोकिएको छ। संघीय संसद् वा प्रदेशसभा सदस्यको निर्वाचनसम्बन्धी विवाद र संघीय संसद्का सदस्य वा प्रदेशसभा सदस्यको अयोग्यतासम्बन्धी विवाद हेर्ने दायित्व पनि यही इजलासको हो। कुनै मुद्दामा गम्भीर संवैधानिक विवाद देखिए पनि प्रधानन्यायाधीशले संवैधानिक इजलासमा सुनुवाइ तोक्न सक्छन्। प्रारम्भका दिनमा संवैधानिक इजलास गठन भई सक्रिय थियो। तर प्रधानन्यायाधीशको फेरबदलसँगै इजलास गठनमा देखिएको निश्क्रियताका कारण विगतमा औचित्यमाथि प्रश्न उठ्ने अवस्थासमेत आयो। संविधानको अन्तिम व्याख्या गर्ने गहन् जिम्मेवारी सर्वोच्चको यो इजलासलाई दिइए पनि अपेक्षाअनुरूप स्प्रिट भने अहिलेसम्म देखिएको छैन। संविधानले यति महŒवपूर्ण जिम्मेवारी तोकेको बेन्च विगतमा १० महिना २४ दिनसम्म गठन नहुने परिस्थितिसमेत उत्पन्न भयो। संवैधानिक हक अधिकारको सुनिश्चित गर्ने भनेर बृहत् एवं गहन जिम्मेवारी तोकिएको यस्तो इजलासलाई शक्ति संघर्ष र आन्तरिक किचलोको मारमा पारियो। परिणाममा न्याय सम्पादन प्रक्रिया नै अवरुद्ध हुन पुग्यो। इजलास निष्क्रिय हुँदा थुप्रै रिट पेन्डिङमा रहे। संविधानको स्प्रिट अनुसार नचलेपछि इजलास गठनको मागसहित सर्वोच्चमा रिट निवेदन नै हाल्नुपर्ने विडम्बनायुक्त परिस्थितिसमेत आयो। अधिवक्ता माधवकुमार बस्नेतले इजलासलाई पुनर्जीवन दिन माग राखेर सार्वजनिक सरोकारकारको रिट दिए। सर्वोच्चले नै चाँडो इजलास गठन गर्न २०७३ चैत १० गते प्रधानन्यायाधीश र न्याय परिषद्का नाममा परमादेश दियो। उक्त परमादेशमा परिषद्ले संवैधानिक इजलासका लागि चारजनाभन्दा बढी न्यायाधीश पनि सिफारिस गर्न सकिने बाटो सर्वोच्चले खोलिदिएको छ। यो फैसलासँगै यस्तो इजलासका लागि प्रधानन्यायाधीशले न्यायाधीश छान्न पाउने बाटोसमेत खुलेको छ। कानुनी व्यवस्थाका अलवा न्यायाधीश आचारसंहिता, २०६५ ले पनि आफ्नो स्वार्थ जोडिएको विषयमा आफैं निर्णय गर्न नहुने भनेको छ। प्राकृतिक न्यायको सिद्धान्तसमेतका दृष्टिले उक्त इजलासमा तोकिएका न्यायाधीशले हेर्न नमिल्ने अवस्था आइपर्न सक्छ। यस्तो अवस्थामा पाँचैजना न्यायाधीश इजलासमा रहे पनि सुनुवाइको अवस्था के हुने भन्ने प्रश्नसमेत अनुत्तरित छ। सर्वोच्च अदालतमा संवैधानिक इजलास रहने भनिए पनि यसलाई गतिवान् बनाउने सन्दर्भमा विस्तृत व्यवस्था संविधानमा छैन। संवैधानिक इजलास सञ्चालनको विषयलाई सर्वोच्च अदालतले निर्धारण गरेबमोजिम हुने भन्नेबाहेक अरू विशेष व्यवस्था देखिँदैन। न्यायपरिषद्मा प्रधानन्यायाधीश नै अध्यक्ष रहने संवैधानिक व्यवस्था रहेका कारण परिषद् बैठक बोलाउने, छलफलका गर्ने, निर्णय लिने अधिकारमा प्रधानन्यायाधीशमै शक्ति केन्द्रिकृत छ। हाल बेञ्च त गठन भएको छ, तर न्याय सम्पादन भने कछुवा गतिमा छ। इजलासको गति सुस्त हुँदा गम्भीर संवैधानिक प्रश्न समावेश भएका रिटको फैसलामा विलम्ब भएको छ। निरन्तर सञ्चालन हुने अवस्थाको सिर्जना गरिएन भने संवैधानिक इजलास ढिलासुस्ती र अनिर्णयको बन्दी बन्ने जोखिम छ। यही इजलासमा न्यायाधीशसहित धेरै जनशक्ति खर्चिनुपरेका कारण सर्वसाधारणको दैनिक जीवनसँग दुःख, दर्द गाँसिएका अरू मुद्दा ओझेलमा पर्दै गएका छन्। १७४ संवैधानिक विवाद बने बन्दी द्वन्द्वकालको एउटा हत्या घटनासँग जोडेर तत्कालीन सूचना तथा सञ्चारमन्त्री अग्निप्रसाद सापकोटाको पदबहाली रोक्न मागसहित २०६८ सालमा काभ्रेकी पूर्णिमाया लामाले दिएको रिटमा अझै अन्तिम फैसला भएको छैन। त्यसभन्दा अघि अदालतमा विचाराधीन मुद्दालाई प्रभावित पर्ने गरी लेखसमाचार छापेको भन्दै पत्रकार कनकमणि दीक्षितविरुद्ध सापकोटाले दिएको मुद्दा पनि अझै थाती छ। त्यसपछि सापकोटामाथि छानबिन र फौजदारी कारबाहीको मागसहित राष्ट्रिय मानव अधिकार आयोगका पूर्व सदस्य सुशील प्याकुरेलले २०७२ सालमा दिएको रिटले पनि निकास कुरिरहेको छ। संसद्को चुनावमा धाँधली गर्दै आफूलाई झिनो मतले हराएको भन्दै कांग्रेसका युवा नेता प्रदीप पौडेलले दिएको रिट पनि इजलासमा पुगेर साढे दुई वर्षसम्म अड्केको छ। तनहुँ२ मा निर्वाचन अधिकृतको मिलिभगतमा सदर मतलाई बदर गर्दै पाँच मतले हराएको दाबी पौडेलको थियो। यता अख्तियारको क्षेत्राधिकारमाथि प्रश्न उब्जाउँदै नरेन्द्रकुमार काफ्ले र धु्रवप्रसाद यादवलगायतले २०६८ सालमा दिएको रिटमा पनि अन्तिम छिनोफानो हुन बाँकी छ। यी तीनवटै मुद्दा न्यायको हकसँग जोडिएका छन्। यस्ता ४९ वटा पाँच वर्ष पुराना रिट अझै थाती छन्। संवैधानिक इजलासमा अहिले मौलिक हक प्रचलन, संविधानसँग बाझिएका कानुन, स्थानीय तह, प्रदेश र संघबीचको विवाद, सरकारका अवैधानिक कार्यलगायत विषयमा संवैधानिकताको प्रश्न उब्जाउँदै दायर भएका सार्वजनिक सरोकारका रिट झण्डै दुई सयको संख्यामा थन्किएका छन्। सातामा बुधबार र शुक्रबार इजलास तोकिन्छ। एक दिनमा नौदशवटा भन्दा सुनुवाइ हुँदैन। बाँकी सबै हेर्न नभ्याइने को सूचीमा पर्छन् र फेरि अरू दुईतीन महिना पछि धकेलिन्छन्। सुधारमा डीसीएम योजना ल्याउँदै छौं  लालबहादुर कुँवर, रजिष्ट्रार सर्वोच्च अदालत सर्वोच्चमै न्यायमा ढिलाइको अवस्था देखियो ? सुधारमा के हुँदै छ ? अहिले कसरी व्यवस्थान गर्ने भनेर काम भइरहेको छ। यो वार्षिक प्रतिवेदन अघिल्लो असार मसान्तसम्मको हो। त्यसयता पनि पाँचछ महिना व्यतित भइसकेको छ। यद्यपि अघिल्लो वर्षको भन्दा सर्वोच्चमा मुद्दा फस्र्योटमा केही संख्या घटेको छ। तर कैदी, थुनुवा जस्ता मुद्दामा सुधार भएको स्थिति हो। सुधारका पहल भइरहेका छन्। कस्ता पहल भइरहेका छन् ? अहिले पुराना मुद्दामा हाम्रो फोकस छ। कसरी घटाउने भनेर रणनीतिक योजनाअनुरूप काम हुँदै छ। मुद्दा व्यवस्थापन पद्धति (डीसीएम) लागू हुँदै छ। सामान्य, विशेष र सरल मुद्दा छुट्याएर सुनुवाइ गर्ने योजना बन्दै छ। अध्ययन भइरहेको छ। सर्वोच्च तहमै लागू गर्ने योजना हो ? प्रारम्भमा जिल्ला र उच्च अदालतबाट लागू गर्ने कुरा छ। पाँच वर्ष, दुई वर्ष नाघेका पुराना मुद्दामा मुख्य फोकस छ अहिले। जिल्ला र उच्चको अनुभवबाट प्रगतिको समीक्षापछि सर्वोच्चमा पनि लागू गर्ने भन्ने छ। डीसीएम पद्धतिले न्याय सम्पादनका समग्र कामकारबाही ट्रयाक मा आउने विश्वास छ। खासमा यो डीसीएम ले के गर्छ ? सबै काम सफ्टवेयरमार्फत हुने भएकाले यो पद्धतिले अदालतको समय, घटना, प्रक्रिया निर्धारण गरी छिटो र प्रभावकारी न्यायको व्यवहारिक कार्यान्वयन गर्ने अपेक्षा छ। कहिलेदेखि लागू होला ? साउनदेखि लागू गर्ने गरी काम भइरहेको छ। यता इजलासको समय पनि त बढाउनुपर्ने होला नि ? इजलासको पनि समय बढाउनेबारे विकल्पमा छलफल चलिरहेको छ। मुद्दाका कामकारबाही प्रभावकारी बनाउने र इजलासका व्यवस्थापन कसरी गर्न सकिन्छ भनेर सोचिएको छ। सर्वोच्चले चाहेर मात्र यो सम्भव होला र ? कोर्ट ले गर्छु भनेर मात्र हुन्न। एक्लै गरेर सम्भव हुने कुरो पनि छैन। अन्य पक्षको पनि सहयोग चाहिन्छ। बजेट, जनशक्ति, बहस व्यवस्थापनलगायतको कुरा पनि आउँछन्। योजना कार्यान्वयनमा सबैको तत्परता चाहिन्छ। आगामी समयमा इजलासको थप समय पनि बढ्ला।"
चुरे दोहन निरन्तर,"विराटनगर : झापाको मेची नदीबाट ढुंगा, गिट्टी र बालुवा उत्खनन तीव्र छ। मेचीनगर नगरपालिकाले यो क्षेत्रमा लामो समयदेखि नदी उत्खननमा रोक लगाएको थियो । तर, उत्खनन रोकिएको छैन। मेचीनगर १ को यो चुरे क्षेत्र हो । चुरेमा भइरहेको चरम दोहनबारे स्थानीयले पटकपटक सरोकारवाला निकायको ध्यानाकर्षण गराए पनि रोक्न चासो दिएको छैन। इलामको रोङ गाउँपालिकाले ढुंगा, गिट्टी, बालुवा उत्खननमा रोक लगाएको स्थानमा उत्खनन नरोकिएपछि सलकपुर गाउँका स्थानीयले सिद्धि नहरको गेट बन्द गरे। असोज पहिलो सातादेखि नै यस क्षेत्रमा स्थानीय तहले चासो नदिँदा नागरिकले नै नहर बन्द गरे। झापाको मेचीनगर र इलामको रोङ गाउँपालिकाको सिमानामा देखिएको समस्या समाधानमा झापाकै स्थानीय जनप्रतिनिधिले बेवास्ता गरेको रोङ गाउँपालिका६ का वडाध्यक्ष मनिकुमार तामाङले बताए। मोरङको चुरे क्षेत्रमा ढुंगा, गिट्टी र नदीजन्य सामग्री दोहन भइरहँदा पनि अनुगमन गर्नुपर्ने निकाय चुप छन्। लेटाङ नगरपालिकाको १ र ६ मा पर्ने चुरे क्षेत्रबाट निर्वाध ढुंगागिट्टी उत्खनन भइरहेको छ। लेटाङकै चिसाङ खोलाबाट तोकेभन्दा तेब्बर बढी नदीजन्य सामग्री उत्खनन गरिएको छ। दोहन रोक्न जनप्रतिनिधिको समेत मिलेमतो रहेको स्थानीय बासिन्दाको आरोप छ। चुरे विनाशबाट उदयपुर पनि अछुतो छैन। उदयपुरको सबैभन्दा ठूलो नदी त्रियुगामा २०४५ साल भदौमा आएको बाढीले खेत बगाउँदा स्थानीय केही परिवार सुकुम्बासी बने। सबै जग्गा बाढी र बालुवाले पुर्दा सुकुम्बासी बनेका सुन्दरपुर ५ खेराटोलका ९० वर्षीय गणेशप्रसाद सुवेदी चुरे दोहनको क्षति आपूले बेहोर्नुपरेको गुनासो गरे। नदी आसपासको चुरे क्षेत्रको दोहनले यस्तो क्षति बढाइरहेको छ। ०३० देखि ०७६ को अवधिमा चुरे वन विनाशलगायत वातावरणमा पर्न गएको असरका कारण यो स्थिति सिर्जना भएको स्थानीय बुद्धिजीवी ईश्वर तामाङले बताए। यी घटना प्रदेश १ का चुरे क्षेत्रमा देखिएका प्रमुख उदाहरण हुन्। प्रदेश १ का ७ जिल्लामा फैलिएको चुरे वन क्षेत्र अतिक्रमणको उच्च चपेटामा परेको छ। प्रदेश १ का इलाम, झापा, मोरङ, सुनसरी, उदयपुर, धनकुटा र भोजपुरलाई चुरे वन क्षेत्रले समेटेको छ। यी सबै स्थान अतिक्रमणबाट अछुतो छैनन्। झापा र इलामको सिमानामा रहेको चुरे क्षेत्रको अतिक्रमण र दोहनले प्राकृतिक विपद् बर्सेनि बढाएको सिद्धिखोला सिँचाइ जल उपभोक्ता संस्था इलामका अध्यक्ष नीलकण्ठ तिवारीले बताए। यस क्षेत्रको दोहनमा जनप्रतिनिधि र प्रहरीले नै साथ दिएको आरोपसमेत लाग्ने गरेको छ। यो चुरे क्षेत्रमा अतिक्रमण भएको प्रहरी र जनप्रतिनिधि दुवैले देखेका छन् तर नदेखेजस्तो गर्नु र रोक्न नखोज्नु संलग्नताको कारण नभई के हो ? झापा मेचीनगर १ का स्थानीय ध्रुवकुमार सुनुवारले भने। झापाको मेचीनगर नगरपालिकाले यो क्षेत्रमा लामो समयदेखि नदी उत्खननमा रोक लगाएको थियो । चुरे क्षेत्रमा उत्खनन गर्न नमिल्ने भएकाले रोक लगाइएको नगर कार्यपालिका सदस्य तथा वन तथा वातावरण समितिका संयोजक टीकाराम मंग्रातीले बताए । तर, नगरपालिकाले रोक लगाउने निर्णयबाहेक अनुगमन गरी प्रत्यक्ष रोकेको छैन। अवैध ढंगबाट उत्खनन भए पनि वडाध्यक्ष पासाङ तामाङले आँखा चिम्लिएर बसेको आरोप स्थानीयको छ। स्थानीयका अनुसार इलामको रोङ गाउँपालिका६ मा पर्ने दुधेचौरी क्षेत्रबाट दैनिक सयभन्दा बढी ट्र्याक्टरमा ढुंगा लोड हुँदै आएको छ । लोड गरेको ढुंगा तिरिङखोला बगरमा लगेर संकलन गरिएको छ । यो क्षेत्रको दोहन रोक्नुपर्ने जिम्मेवारी रोङ र मेचीनगरको हो। रोङ गाउँपालिकाका अध्यक्ष सम्सेर राईले मेचीनगर नगरपालिकाले समस्या समाधानका लागि चासो नै नदेखाएको बताए। मेचीनगरका जनप्रतिनिधि रोङ गाउँपालिकाले चासो नदिएको प्रतिक्रिया दिन्छन्। दुई क्षेत्रका जनप्रतिनिधिको आरोपप्रत्यारोपले दोहन र अक्रिमण गर्नेलाई झन् बल पुगेको मेचीनगरका स्थानीय प्रेम थापाको भनाइ छ। मोरङको लेटाङ नगरपालिकाको १ र ६ मा पर्ने चुरे क्षेत्रमा आधा दर्जनभन्दा बढी क्रसर उद्योगले स्काभेटर प्रयोग गरेर ढुंगा, गिट्टी उत्खनन गरिरहेका छन्। चिसाङ खोलाको भोगटेनीतर्फ दर्जन स्काभेटरले २४ सै घण्टा ढुंगागिट्टी उत्खनन गरिरहे पनि ध्यान कसैको पुगेको छैन। नियमतः चुरे क्षेत्र र नदीमा मेसिन प्रयोग गरेर उत्खनन गर्न पाइँदैन।"
१० रुपैयाँमा पेटभरी खाना,"बाँके : रु १० मा खाना! त्यो पनि आजको महँगो समयमा? असम्भव लाग्ने काम सम्भव गराएका छन् नेपालगञ्ज सदरलाइनका नरेश अग्रवालले। बालाजीका भक्त अग्रवालले व्यवसायबाट रिटायर्ड पछि गत कात्तिकदेखि रु १० मै खाना दिने पुण्य काम गर्दै आएका छन्। सदरलाइनस्थित नगर भवनअगाडि मङ्गलबार र शनिबार मेस चलाएर रु १० मै एक छाक खाना बाँड्ने गरिएको छ। पाँच सयसम्म सर्वसाधारण खाना खान पुग्छन्। 'आफूले कमाएको पैसा महँगो खानाको जोहो गर्नै मुस्किल पर्नेलाई राहत त दिएको छ नै, खानाको गुणस्तरमा कुनै सम्झौता नगर्ने भएका कारण अरू पनि खाना खान पुग्छन्, खानामा भात, दालका साथै मिठाई पनि दिइन्छ', उनले भने। ६९ वर्षीय अग्रवाल नेपालगञ्जका परिचित व्यवसायी हुन्। उनले २०५० सालदेखि रामदूत स्टेशनरी सञ्चालन गर्दै आएका थिए। लामो समयसम्म व्यवसायमा संलग्न रहेका अग्रवालले यतिबेला भने रिटायर्ड जीवन बिताइरहेका छन्। 'छोराहरु व्यवसायमै छन्, म पुण्यको कामतिर लाग्छु भनेर यो काम शुरु गरेको हुँ', अग्रवालले भने। उनका जेठा छोरा आदेशले रामदूत प्रिन्टर्स सञ्चालन गरिरहेका छन्। दुई दशकभन्दा बढी समय सङ्घमा रहेका आदेश अहिले कोषाध्यक्ष हुन भने आगामी माघ ११ गते हुने उद्योग वाणिज्य सङ्घको निर्वाचनमा उद्योगतर्फ उपाध्यक्ष उम्मेदवार बनेका छन्। त्यस्तै कान्छा छोरा निखिल पनि व्यवसायमा छन्। उनलाई नेपालगञ्जका अरू प्रतिष्ठित व्यवसायीले पनि साथ दिएका छन्। उनले शुरु गरेको काममा नेपालगञ्जका प्रतिष्ठित व्यवसायी सञ्जय अग्रवाल, विजय गुप्ता, रञ्जीत लखेर, सञ्जीत ज्वेलर्सका साथ रहेको छ। अग्रवालले सबैको साथ र सहयोग पाए आगामी दिनमा यसलाई अझै विस्तार गर्दै लैजाने योजना बनाएका छन्। 'यो पुण्य काममा सबैको साथ पक्कै रहन्छ', अग्रवालले भने, 'बाँचुन्जेल यस कामलाई निरन्तरता दिनेछु।'"
अन्नपूर्ण पदयात्रामा गएका चार चिनियाँ बेपत्ता,"पोखरा : अन्नपूर्ण पदयात्रामा गएका चार चिनियाँ पर्यटक मनाङमा सम्पर्कविहीन भएका छन्। थोरङ भन्ज्याङ हुँदै मुस्ताङ निस्कने क्रममा उनीहरु बिहीबारदेखि परेको हिमपातका कारणसम्पर्कमा आउन नसकेको प्रहरीको भनाइ छ। मनाङ निस्याङ गाउँपालिका ९ स्थित अन्नपूर्ण संरक्षण क्षेत्र (एक्याप) चेकपोस्टमा पुस २७ गते अनुमति लिएका उनीहरु हालसम्म थोरङ भन्ज्याङ नकटेको र सम्पर्कमा नआएको खबर छ, गण्डकी प्रदेश प्रहरी कार्यालयका प्रहरी उपरीक्षक (एसपी) दीपक रेग्मीले भने। हराएका ४ जनामध्ये २ महिला र २ पुरुष छन्। उनीहरुको खोजीका लागि प्रहरी परिचालन गरिएको रेग्मीले जानकारी दिए। सम्पर्कमा आउन नसकेका चिनियाँ पर्यटकमा पासपोर्ट नम्बर ईजी ११२९६२ भएकी ह्वाङ यिविन र ईओ ५२५६४८० पासपोर्ट नम्बरकी छाथ स्याउ थिङ हुन्। यिनीहरु दुवै महिला हुन्। त्यसैगरी ईसी ३४६७१० पासपोर्ट नम्बरका मा छ्यानली र ई ६६८७००५ पासपोर्ट नम्बरका आनत चात रहेको प्रहरीले बताएको छ।"
माघे झरीले उच्च भेगमा हिमपात,"नुवाकोट : पश्चिमी वायुको प्रभावले जाडोसँगै माघे झरीले नुवाकोट र रसुवामा हिमपात भएको छ। बिहीबारदेखि पानी परेपछि दुबै जिल्लाका विभिन्न स्थानमा हिमपात हुनुका साथै अत्याधिक चिसो बढेको छ। पानीले हिमपात भएर तापक्रम घटेका कारण उच्च भेगमा निकै चिसो बढेको छ। चिसो र हिमपातले उच्च भेगमा जनजीवन प्रभावित भएको छ। तीन दिनदेखिको झरीले चिसो बढेको कारण दुबै जिल्लाको दुई दर्जन भन्दा बढी पर्यटकिय स्थानमा शनिबार पनि हिमपात भएको छ। नुवाकोटको ककनी, सिक्रे, सामरी, भाल्चे, फिकुरी, काहुले, घ्याङफेदी, उर्लेनी, चिम्टेश्वर तथा रसुवाको लाङटाङ, गत्लाङ, तथा गोसाइकुण्ड क्षेत्रमा अत्याधिक पानी परेका कारण हिमपात भएको हो। पानी परेर हिमपात भएपछि हिउँदे बालीहरु अन्न तथा तरकारीको खेती गरेका किसानहरु निकै खुशी भएका छन् भने उच्च क्षेत्रमा हिउँ परेपछि स्थानीयलाई कष्ट भएको वेलकोटगढीका रामहरि पाण्डेले बताए। लामो समयपछि हिउँ हेर्न पाउँदा सर्वसाधारण निकै खुसी भएको फिकुरीका रामचन्द्र नेपालले बताए। यसका साथै रसुवाको लाङटाङ, गोसाइकुण्ड, गत्लाङ, थुमन, साङ्जेन, गणेश हिमाल आसपासका क्षेत्रमा हिमपात परेको रसुवाका आमाछेदुङ गाउपालिका४ गत्लाङका नवीन लामाले जानकारी दिए। रसुवाको प्रमुख पर्यटकिय गोसाइकुण्ड पदमार्गमा रहेको चोलाङपाटीमाथि हिमपात भएको छ। लाङटाङ, क्यान्जिङ तथा गणेश हिमाल आसपासको भ्रमणमा पुगेका विदेशी पर्यटकहरु फर्कने क्रम जारीे छ। अन्य स्थानहरुमा समेत हिमपातको सम्भावना रहेको स्थानीयबासीले बताए। झरी परेर मौसम चिसो भएपछि भुकम्प पीडितहरु समस्यामा परेको जिल्ला प्रशासन कार्यालयले जनाएको छ। रसुवाका प्रमुख जिल्ला अधिकारी अर्जुन भण्डारीले हिमपातको चिसोबाट जोगिन उच्च क्षेत्रका बासिन्दालाई आग्रह गरेका छन्। चिसो बढेसँगै नुवाकोटको सदरमुकाम विदुर र रसुवाको धुन्चेमा सर्वसाधारणको चहलपहल निकै घटेको छ। चिसोकै कारण निजी आवास पुनर्निर्माण प्रभावित बनेको छ भने स्वास्थ्य संस्थामा बिरामीको चाप बढेको छ।"
सुदूरपश्चिम महोत्सव हुने,"डडेल्धुरा : पर्यटन वर्ष २०२० लाई सफल पार्न डडेल्धुरामा महोत्सव हुने भएको छ। शनिबार पत्रकार सम्मेलन गरी पर्यटकलाई आकर्षण गर्न धेरै सम्भावित स्थानहरु रहेकाले गन्तव्य पहिलाउनका सुदुरपश्चिम स्तरिय महोत्सव डडेल्धुरामा हुन लागेको उद्योग वाणिज्य सघंले जानकारी गराएको हो। सुखी नेपाली सम्वृद्ध नेपाल कृषि, पर्यटन, उद्योग र व्यापार, समृद्धिको आधार मुख्य नारासहित फागुन ८ देखि १८ गतेसम्म डडेल्धुरामा महोत्वस हुने उद्योग वाणिज्य सघं डडेल्धुराका अध्यक्ष लोकराज भट्टले बताए। यस ठाउमा थुप्रै पर्यटकिय गन्तव्य छन्, ति गन्तव्यको प्रचार प्रसार र पर्यटकलाई आकर्षण गर्न र भ्रमण वर्ष २०२० लाई सफल पार्न सुदुरपश्चिम महोत्सवको तयारिमा जुटेका छौं भट्टले भने। जिल्लामा रहेका उग्रतारा मन्दिर, अमरगढी किल्ला, घटालथान, रावलतोली गुफा, आलिताल, परशुराम धाम, अजयमेरुकोटसगैं अन्य धार्मिक र ऐतिहासिकस्थल आन्तरिक र वाह्य पर्यटकका लागि मुख्य गन्तव्य छन्।"
हिमपहिरोले अन्नपूर्ण आधार शिविरमा अलपत्र डेढ सय पर्यटकको उद्धार,"पोखरा : हिमपात र हिमपहिरोका कारण माछापुच्छ्रे र अन्नपूर्ण हिमालको आधार शिविरमा अलपत्र परेका नेपाली र विदेशी गरी डेढ सयजनाको सिम्रिक एयरले शनिबार उद्धार गरेको छ। ती दुई हिमालको आधार शिविर पुग्ने बाटो देउराली भन्ने ठाउँमा पहिरो गएको हुँदा स्वदेशी र विदेशी पर्यटक पैदल फर्कन सकेका थिएनन्। पहिरोका कारण नेपाली र कोरियाली गरी ७ जना हराइरहेका छन् र उनीहरु अझै सम्पर्कविहीन छन्। अन्नपूर्ण र माछापुच्छ्रे हिमालको आधार शिविरमा रहेका होटल व्यवसायी, नेपाली पर्यटक, विदेशीसमेत गरी झन्डै डेढ सयजनालाई शनिबार सुरक्षित स्थान र पोखरा ल्याएको सिम्रिक एयरका पोखरा प्रमुख कमल गौतमले जानकारी दिए। थुप्रै नेपालीलाई छोम्रोङ भन्ने ठाउँसम्म ल्यायौं, अरु विदेशी र हिँड्न नसक्ने भएका नेपालीलाई पोखरा ल्यायौं, उनले भने। बिहीबारदेखि पहाडी भागमा वर्षा हुँदा हिमालतिर भने हिउँ परेको थियो। निरन्तरको हिमपातपछि बाटो थुनिने र पहिरो जाने गर्दा नेपाली र विदेशी पर्यटक आधार शिविरतिरै थुनिएका हुन्। नेपालीहरुलाई निशुल्कै उद्धार गरेको जानकारी गौतमले दिए। विदेशीलाई भने अति न्यूनतम खर्चमा ल्याएका हौं, उनले भने। छोम्रोङको पर्यटन व्यवस्थापन समिति, त्यहाँका वडाध्यक्ष र युवा क्लबका पदाधिकारीहरुको अनुरोधपछि सिम्रिक एयरको हेलिकोप्टर उद्धारमा जुटेको गौतमले बताए। उद्धार गएकामध्ये धेरैजसो माछापुच्छ्रे आधार शिविरबाट धेरै छन्। उद्धार हुनेको संख्या विदेशीको बढी छ। नेपाली पर्यटक, गाइड र भरिया गरी त्यस्तै ४० जना रहेको र विदेशी भने १ सय बढी रहेको जानकारी गौतमले दिए। उद्धारका लागि सिम्रिक एयरका हेलिकोप्टरले शनिबार बिहान साढे ९ बजेदेखि उडान भरेका थिए।"
"अन्नपूर्ण आधार शिविरमा ६ बेपत्ता, ५ जनाको उद्धार","पोखरा : अन्नपूर्ण आधार शिविरमा घुम्न गएका चार कोरियाली नागरिक र दुई नेपाली पथप्रदर्शकसहित ६ जना बेपत्ता भएका छन्। जिल्ला प्रहरी कार्यालय कास्कीका प्रहरी नायब उपरीक्षक दानबहादुर कार्कीकाअनुसार अन्नपूर्ण आधारशिविर पुगेका नौ कोरियाली नागरिकको टिममध्ये पाँचसहित एक नेपालीलाई जीवितै उद्धार गरिएको छ। उद्धार गरिएका पाँचै जनालाई आधार शिविरबाट हिमालय भन्ने स्थानमा ल्याएर राखेको बताउँदै उनले मौसम सुधार हुनासाथ हेलिकप्टरमार्फत पोखरा ल्याइने जानकारी दिए अत्यधिक हिमपातसँगै आएको हिमपहिरोका कारण बाँकी चार जना कोरियान नागरिक र एक जना गाईड सम्पर्कविहीन भएको प्रहरीले जनाएको छ। मोबाइलको चार्ज सकिएर पनि सम्पर्क हुन नसकेको हुनसक्दछ, सो क्षेत्रका स्थानीय पर्यटन व्यवसायी र प्रहरीसहितको सात जनाको टोली अहिले उद्धारका लागि छुमरुङ पुगिसकेको प्रहरी नायब उपरीक्षक कार्कीले जानकारी दिए। हिमपहिरोमा परी बेपत्ता भएकाको उद्धारका लागि आवश्यक सामग्रीसहितको पाँच जनाको अर्को टोली पनि छुमरुङ पुगेको टान पश्चिमाञ्चलका अध्यक्ष हरि भुजेलले जानकारी दिए। अत्यधिक चिसोको कारण उद्धारमा कठिनाइ भइरहेको बताउँदै उनले उक्त टिममा अन्य नेपाली पनि हुनसक्ने बताए। थप विवरण आउन बाँकी छ।"
बाख्रा जोगाउँदा ट्याक्टर दुर्घटना : दुईको मृत्यु,सिरहा : पूर्वपश्चिम लोकमार्ग अन्तर्गत गोलबजार नगरपालिका७ मा ट्याक्टर दुर्घटना हुादा दुई जनाको ज्यान गएको छ। शनिबार पुरानो चोहर्वास्थित बाख्रा जोगाउने क्रममा डिजे साउण्ड बोकेर विवाहबाट फर्किएको स १ त ६५६० नम्बरको ट्याक्टर दुर्घटना भएको हो। मृत्यु हुनेमा लहान नगरपालिका१३ का २२ वर्षीय सन्तोषकुमार यादव र धनगढीमाई नगरपालिका१२ का २० वर्षीय श्रीप्रसाद मण्डल रहेको जिल्ला ट्राफिक प्रहरी कार्यालय लहानले जनाएको छ। दुर्घटनामा गम्भीर घाइते उनीहरुलाई गोलबजारको भुमिजा अस्पतालमा भर्ना गरिएको थियो। त्यहाँबाट थप उपचारका लागि रेफर गर्दा बाटोमै मृत्यु भएको प्रहरीले जनाएको छ। तीव्र गतिमा डिजे बोकेर आउँदै गरेको ट्याक्टरले बीच सडकमा आएको एक बाख्रालाई जोगाउन खोज्दा अनियन्त्रित भएर दुर्घटना भएको प्रहरीले जनाएको छ। दुर्घटना भएपछि ट्याक्टरमा लाखिएको डिजे (साउण्ड बक्स बाजा) ले मृतक यादव र मण्डलको टाउकोमा गम्भीर चोट लागेको थियो । डिजे बोकेको उक्त ट्याक्टरमा १३ सवार थिए। धनगढीमाई नगपालिका११ का ट्याक्टर चालक २३ वर्षीय दशरथ मण्डल र ट्याक्टर प्रहरी नियन्त्रणमा छन्।
सशस्त्रका निलम्बित सहायक हवल्दार ब्राउन सुगरसहित पक्राउ,"सिरहा : इलाका प्रहरी कार्यालय लहानबाट सादा पोशाकमा खटिएको प्रहरी टोलीले चेकजाँचको क्रममा लहान नगरपालिका१० ग्रामिण चोकबाट ब्राउन सुगरसहित एक जनालाई पक्राउ गरेको छ। गएराति सप्तरी सुरुङ्गा नगरपालिका८ का प्रेम चौधरी ब्राउन सुगरसहित पक्राउ परेका हुन्। जिल्ला प्रहरी कार्यालय सिरहाका प्रमुख एसपी उमाप्रसाद चतुर्वेदीका अनुसार चौधरीको साथबाट १५ ग्राम ९२० मिलिग्राम ब्राउन सुगर र २०० मिलिग्राम हवाईट सुगर बरामद भएको छ। स ४ प ४७३ नम्बरको मोटरसाइकलमा चेकजाँचका क्रममा प्रहरीले उनको साथबाट १ लाख ७ हजार ५ सय नेपाली रुपैयाँ, ५ हजार ४ सय ४० भारतीय रुपैयाँ र तीन थान मोबाइल पनि बरामद भएको थियो।। पक्राउ परेका चौधरी सशस्त्र प्रहरीका निलम्बित सहायक हवल्दार रहेको बुझिएको छ। धनुषामा कार्यरत उनी दुई महिनाअघि निलम्बनमा परेको बताइएको छ।"
अपराधीले टाउको उठाउने मौका पाउँदैनन् : महानिरीक्षक खनाल,"दमौली : प्रहरी महानिरीक्षक सर्वेन्द्र खनालले अपराधीले टाउको उठाउने मौका नपाउने बताएका छन्। तनहुँको भानु नगरपालिका२ नारेश्वरटारमा इलाका प्रहरी कार्यालय भानुको शनिबार भवन शिलान्यास गर्दै महानिरीक्षक खनालले अपराध र अपराधी समृद्ध मुलुक निर्माण अभियानको बाधक भएकाले अपराधीलाई सजाय दिन प्रहरी प्रतिबद्ध रहेको बताए। समुदायप्रहरी साझेदारी अभियानअनुसार प्रहरी अगाडि बढेको र उक्त अभियानले शान्ति सुरक्षा कायम र अपराध नियन्त्रणमा महत्वपूर्ण योगदान पुर्याएको महानिरीक्षक खनालको भनाइ छ। विकास निर्माणका लागि सुरक्षा स्थिति सुदृढ बनाउने बताउँदै महानिरीक्षक खनालले भने, विकास निर्माण र शान्ति सुरक्षा एक अर्काका पुरक हुन्, विकास निर्माणमा अवरोध हुन दिन्नौँ। महानिरीक्षक खनालले समाजमा सुरक्षा प्रदान गर्ने प्रहरी आफैँ सुरक्षित हुनुपर्ने भएकाले जीर्ण रहेका प्रहरी कार्यालयको भवन निर्माणलाई तीव्रता दिइएको बताए। प्रहरी कार्यालयलाई पूर्वाधारयुक्त र सुविधा सम्पन्न बनाउन नयाँ प्रहरी कार्यालय भवन निर्माणलाई समेत अगाडि बढाइएको उनको भनाइ छ। कार्यक्रममा भानु नगरपालिकाका प्रमुख उदयराज गौलीले नागरिक र प्रहरीको सहकार्यले अपराध न्यूनीकरण र शान्ति सुरक्षा कायम गर्न सम्भव रहेको बताए। प्रमुख जिल्ला अधिकारी रुद्रप्रसाद पण्डितले आम नागरिकसँग प्रत्यक्ष सम्बन्ध राख्ने प्रहरीको कार्यसम्पादनमा निर्माण हुन लागेको भवनले सहयोग पुग्ने बताए। दुई करोड ६८ लाख ३६ हजार १२२ को लागतमा निर्माण हुन लागेको भवन २०७७ पुस २६ गतेसम्म सम्पन्न हुने जिल्ला प्रहरी कार्यालय तनहुँका प्रहरी उपरीक्षक विनोद सिलवालले जानकारी दिए। काभ्रेस्थित ब्राइट मल्टी कन्स्ट्रक्सन प्रालिले भवन निर्माणको जिम्मेवारी पाएको छ। साढे दुई तल्लाको भवनको भूइँतलामा हिरासत कक्ष, सुरक्षा गार्ड कक्ष, पहिलो तल्लामा व्यारेक र दोस्रो तल्लामा सञ्चार कक्ष र कार्यालय प्रमुखको आवास रहनेछ। मजुवा सामुदायिक वनको स्वामित्वमा रहेको जीर्ण घर भाडामा लिई कार्यालय सञ्चालन हुँदै आएको छ। २०१५ मा प्रहरी चौकीको रुपमा स्थापना भएको कार्यालय विसं २०५५ मा इलाका प्रहरी कार्यालयको रुपमा स्तरोन्नति भएको थियो। हाल इलाका प्रहरी कार्यालयमा प्रहरी निरीक्षकको दरबन्दी रहेको छ। उक्त कार्यालयले भानु मुकाम डुम्रेबाट पनि सेवा प्रवाह गर्दै आइरहेको छ। रासस"
रुखबाट खसेर वडा सचिवको मृत्यु,काभ्रे : काभ्रेको नमोवुद्ध नगरपालिका९ का वडा सचिव श्रीराम सत्यालको रुखबाट खसेर मृत्यु भएको छ। शनिबार घर नजिकैको रुखमा स्याउला काट्न गएका सत्यालको रुखबाट खसेर मृत्यु भएको हो। कोइरालाको रुख चढेर घाँस झार्ने क्रममा लडेर गम्भीर घाइते भएका सत्यालको उपचारका लागि धुलिखेल अस्पताल लाने क्रममा बाटोमै मृत्यु भएको हो। जिल्ला प्रहरी कार्यालय काभ्रेका एसपी रविकुमार पौडेलका अनुसार उनको शव पोष्टमार्टमका लागि बनेपास्थित शिर मेमोरियल अस्पतालमा राखिएको छ। ५० वर्षीया सत्याल लामो समयदेखि नमोवुद्ध नगरपालिका ९ को वडा सचिवको रुपमा रहेको नगर प्रमुख मेयर टंकप्रसाद तिमल्सिनाले जनाकारी दिए। सत्यालको स्थायी घर नमोवुद्ध ९ दाप्चा छत्रेवाँझ हो।
तीन सातादेखि केयूको पढाइ ठप्प,काभ्रे : काठमाडौं विश्वविद्यालय (केयू)मा आन्दोलन चर्किंदै गएपछि पठनपाठन ठप्प छ। पुस ७ गते र पुस १५ गते विश्वविद्यालयका सबै कार्यालयमा काठमाडौं विश्वविद्यालय प्राध्यापक संघ र कर्मचारी संघले संयुक्त रुपमा ताला लगाएपछि पठन पाठन हुन सकेको छैन्। विभिन्न संकायको परीक्षासमेत स्थगित हुँदै गएको छ। केयूमा भइरहेको प्राध्यापक र कर्मचारीको आन्दोलनले परीक्षा हुन नसकेपछि स्कुल अफ साइन्स र स्कुल अफ इन्जिनियरिङले संयुक्त रुपमा जाडो बिदा दिइएको छ। पेशागत हकहित संरक्षणका लागि आफ्नो प्रतिनिधि आफै छान्ने अधिकारबाट वञ्चित गराएका कारण प्राध्यापक र कर्मचारी आन्दोलनमा रहेको प्राध्यापक संघका सल्हाकार डा विभूती रञ्जन झाले जानकारी दिए। यो हाम्रो आन्दोलन केयूलाई व्यवस्थितरुपमा सञ्चालन गर्नको लागि हो डा झाले भने यो एनजिओ जस्तो सञ्चालन भइरहेको कार्यलाई रोक्नको लागि भएको हो। विश्वविद्यालयको कार्यकारी परिषद्का निर्णयको पुर्णरुपमा पालना केयुको प्राध्यापक संघ र कर्मचारी संघसँग गरिएको पूर्वसम्झौता कार्यान्वयनका लागि ८५ औं सभाले दिएको निर्देशन गरेको थियो। निर्देशनअनुसार प्रा डा विजय केसीको संयोजकत्वमा बनेको कार्यदलले पेश गरेको संघ सम्बन्धी नियमको मस्यौदा सम्झौता बमोजिम अनुमोदन हुनुपर्ने माग गरिएको थियो। माग गरिएको बमोजिम कार्यन्वयन नगरिएको र विगतमा भएको सम्झौता कार्यान्यवयन गर्न केयु प्रशासनले बेवास्त गरेको कारण सबै कार्यालयहरुमा ताला लगाएर आन्दोलनमा छन्। संघको माग अनुमोदन सुनुवाइ नगरिएकाले विश्वविद्यालयको सम्पूर्ण गतिविधि ठप्प पारेर कडा आन्दोलनमा रहेको कर्मचारी संघको अध्यक्ष सुरेन्द्र केसीले जानकारी दिए।
हलियाले पाए घर,"कञ्चनपुर : भीमदत्त नगरपालिका १९ बागफाँटाका मुक्त हलियाले घर पाएका छन् । भूमी व्यवस्था, सहकारी तथा गरिबी निवारणमन्त्री पद्माकुमारी अर्यालले ३२ परिवार हलियालाई घर हस्तान्तरण गरेको गरेकी हुन् । भूमि व्यवस्था, सहकारी तथा गरिबी निवारण मन्त्रालयको मुक्त हलिया पुर्नस्थापना कार्यक्रम अन्तर्गत निर्माण गरिएको नमुना वस्ती एक कार्यक्रमको आयोजना गरी हस्तान्तरण गरिएको हो । एकीकृत वस्ती नै निर्माण गरेर हलिया वस्ती औपचारिक रुपमा सरकारले हस्तान्तरण गरेको यो पहिलो हो । त्यस अवसरमा वस्ती हस्तान्तरण गर्दै मन्त्री अर्यालले कोही पनि भूमिहिन, सुकुम्बासी नहुने अभियानमा सरकार अगाडी बढेको बताइन् । बताएकी छन् । हलियाको तथ्यांक संकलनका क्रममा केही हलिया छुट हुन गएको गुनासो आएपछि सरकारले त्यसलाई पुर्नपहिचान गरेको र अझैपनि छुट्न गएकालाई सम्बोधन गरिने बताए । मन्त्री अर्यालले भनिन्, पहिचान भएकालाई पहिला व्यवस्थापन गरौं । बाँकी छुट रहेकालाई पनि सरकारले कुनै न कुनै ढंगले सम्बोधन गर्छ । सरकारले पुर्नस्थापना गरिसकेपछि आम नागरिक सरह भएको भन्दै उनले अब सधैं हलिया भएर बसिरहन नहुने बताइन् । आफैले गर्नसक्ने कामहरू आफैले गर्नुपर्ने भन्दै उनले कुनै न कुनै जिविकोपार्जनका काममा लाग्न आग्रह गरिन् । राज्यले दिने सहुलियत दिँदा महिला र पुरुष दुवैको स्वामित्व स्थापित हुनेगरी दिइएको भन्दै उनले सुकुम्बासी, हलिया सबैलाई संयुक्त लालपुर्जा दिइने घोषणा गरेकी छन् । सरकारले २०६५ साल भदौ २१ गते हलिया मुक्तिको घोषणा गरेको थियो । तर लामो समयसम्म पुर्नस्थापना हुन सकेको थिएन । साविक सुदूरपश्चिम क्षेत्रका ९ जिल्ला र मध्यपश्चिम क्षेत्रका ३ जिल्लाका १८ हजार नौ सय ५३ हलिया परिवारको पुर्नस्थापना घोषणा गरिएको थियो । गत वर्ष कञ्चनपुरमा मात्र १७ सय ८५ परिवारको हलियाको पुर्नस्थापना गरिएको थियो । पुर्नस्थापना हुन बाँकी हलियालाई पुर्नस्थापनाका लागि स्थानीय तहमा बजेट पठाइको गरिबी निवारण मन्त्रालयका सहसचिव जनकराज जोशीले जानकारी दिए । सरकारले बागफाँटा वस्तीमा मुक्त हलिया पुर्नस्थापनाका लागि ३२ वटा ३ कोठाको घर निर्माण गरेको हो । सँगै शौचालय, २० फुटको बाटो वरिपरी नालासहित वस्ती निर्माण गरेको छ । बाटोको दुवैतर्फ घर निर्माण गरिएको छ । मन्त्रालयका उपसचिव गोपाल गिरीका अनुसार प्रतिघर ३ लाख लागत लागेको छ । जसमा नेपाल सरकारको २ लाख २५ हजार र बाँकी रकम ह्याबिटेट फर ह्युमानिटी नामक गैरसरकारी संस्थाले सहयोग गरेको छ । ह्याबिटेटले प्राविधिक सहयोग र अपुग रकम सहयोग गरेको हो भने भिमदत्त नगरपालिकाले नाला निर्माण र खानेपानीलगायतमा सहयोग गरेको हो । १० धुर जग्गासहित प्रतिपरिवार ४ लाख २५ हजार जम्मा लगानी लागेको छ । कञ्चनपुर जिल्लामा मात्र २ हजार ७ सय परिवार मुक्त हलिया रहेकोमा सूची संशोधन हुँदा २ हजार ५ सय पहिचान भएको थियो । जसमध्ये १ हजार ७ सय ८५ को गत वर्ष पुनस्र्थापना गरिएको थियो भने १०६ परिवालाई हस्तान्तरण गरिएको थियो ।"
"तिंलामा तनाव : १४ मोटरसाइकल र एउटा गाडी जल्यो, प्रहरीसहित चार घाइते",सोलुखुम्बु : राष्ट्रिय प्रसारण लाइनको उद्घाटनको विषयलाई लिएर तिङला लाम्मानेमा झडप हुँदा प्रहरीसहित चारजना घाइते भएका छन्। शनिबार विद्युत प्राधिकरणको सब स्टेशनमा झडप हुँदा प्रहरीसहित चारजना घाइते भएका हुन्। स्थिति नियन्त्रण भन्दाबाहिर गएपछि प्रहरीले अश्रुग्याँस र रबरका गोली प्रहार गरेको थियो। प्रहरीले एक राउण्ड हवाई फायरसमेत गरेको छ। अवरोधपछि भएको झडपमा आन्दोलनकारीले सांसद टोलीका १४ मोटरसाइकलमा आगजनी गरेका छन् भने सवस्टेशन अगाडि राखेको स्थानीय टंकबहादुर कार्कीको बोलेरो गाडी जलाए। राष्ट्रिय प्रसारण लाइनको विद्युत उद्घाटनभन्दा पहिले ग्रामीण विद्युतीकरणको माग राख्दै आन्दोलनमा उत्रिएका तिङलालीले शनिबार तिंला बन्दको आव्हान गरेका थिए। सडक पार गर्न खोज्ने र अवरोध गर्ने क्रममा भनाभन हुँदै गर्दा आन्दोलनमा उत्रिएका तिङलालीले एक्कासी ढुंगा र लौरो प्रहार सुरु गरेका थिए। ढुंगा प्रहार भएपछि कार्यक्रममा सहभागी हुन गएकाह मोटरसाइकल छाडेर भागे। सोही क्रममा केही समय दोहोरो ढुंगा हानाहानको स्थिति भएको थियो। सोलुखुम्बुका संघीय सांसद हेमकुमार राई सुरवीरले विकास विरोधी तत्वले तिंलाका जनतालाई मुठभेडमा उतारेको प्रतिक्रिया दिए।
हिमपात रोक्न लामा पूजा (तस्बिर),"डोल्पा : तीन दिनदेखि निरन्तर हिमपात भएपछि हिमपात रोक्न लामा पूजा गरिएको छ । शेफोक्सुण्डो गाँउपालिका ९ पुग्मो गाँउमा हिउँ रोकियोस् भनेर लामा पूजा गरिएको हो । हिउँ कम परोस् भनेर पुग्मो बासीले श्रद्धेय धर्म गूरु गेखो रिन्छेन ग्याल्छेनको नाममा रहेको स्तुपामा लामा पूजा गरेका हुन् । पूजापश्चात हिउँ पर्न रोकिने विश्वास रहेको स्थानीय रिग्जीन बैजीले बताए । लगातारको हिमपातले घरबाहिर निस्कनसमेत कठिन भएपछि हिउँमा नै गूरुको स्तुपामा पूजा गरेको स्थानीय बताउँछन्। हिउँ पर्न रोकिनुका साथै हिउँ पहिरोबाट क्षति नहोस् भनेर गूरु लामाको पूजा गरेको बैजीले बताए । डोल्पामा करिब २ फिटभन्दा धेरै हिउँ परेको छ । बुधबार रातिदेखि परेको हिउँले डोल्पा पूरै ढाकेको छ । यस वर्ष सबैभन्दा धेरै हिउँ परेको तर जमिनमा तापक्रम बढिरहेकोले हिउँ पहिलाजस्तो नजमेको कार्यक्रमका संयोजक आङबहादुर लामाले बताए । हिमपात र वर्षाले जिल्लाका विभिन्न क्षेत्रको सञ्चार, विद्युत, खानेपानी, सडकलगायत अवरुद्ध भएका छन् । एक गाँउबाट अर्को गाँउमा आवतजावत गर्नसमेत नमिल्ने जगदुल्लाका हरिबहादुर थापाले जानकारी दिए ।"
चोरीका सामान बोक्न नियमित एउटै ट्याक्सी !,"ललितपुर : शनिबार महानगरीय प्रहरी वृत्त सातदोबाटो प्राङगणमा मेलाजस्तै गरी विभिन्न सामान राखिएका थिए। पुजाका कलश, थाली, ग्यास सिलिन्डर, थर्मस, थाल, हटकेस, ग्यास चुह्लो, कचौरा, प्लेटमात्र होइन विभिन्न ब्रान्डका रक्सी, मोबाइल, कम्प्युटर, टेलिभिजन सेटदेखि ट्याक्सी र ब्याङकेटसम्म थिए। तर, यी सबै सामान कुनै मेला राखिएका नभएर चोरको साथबाट बरामद हुन्। ललितपुरका विभिन्न स्थानबाट चोरी भएका सामानसँगै प्रहरीले ९ जना पेशेवर चोरलाईसार्वजनिक गरेको छ। चोरीको घटनामा सामान राखेर लैजाने बा २ ज ३९२६ नम्बरको ट्याक्सी र चालक पनि पक्राउ परेका छन्। यसपटक प्रहरीले चोरी गर्ने मात्र नभएर चोरीका सामान नियमित खरिद गर्ने व्यक्तिलाई पनि पक्राउ गरेको छ। वृत्तका प्रमुख प्रहरी नायब उपरीक्षक मित्रबन्दु शर्माका अनुसार ग्वार्कोमा पुर्णिमा वाइवाले संचालन गर्दै आएको मुखिया खाजाघर मा १५ गते चोरी भएको थियो। उनले दिएको हुलियाको आधारमा १६ गते प्रहरीले ग्वार्कोबाट सुरेश भुजेललाई पक्राउ गर्यो। उनलाई पक्राउ गरेपछि सोधपुछ गर्दा चोरीमा संलग्न अन्यको पनि पहिचान भएको हो। शर्माका अनुसार दार्जिलिङ स्थायी घर भएका प्रशान्त तामाङ भनेर चिनिने युवराज क्षेत्री, काभ्रेका युवराज खड्कासँग मिलेर भुजेलले चोरी गर्दै आएका थिए। चोरीका सामान भाडाको कोठामा राखिएको थियो। भुजेलको कोठाबाट मरामद भएका चोरीका सामान उनीहरुले विभिन्न ठाउँबाट निर्यात गर्ने गरेको प्रहरी अनुसन्धानबाट खुलेको छ। सामान खरिद गर्नेमा कलंकी बस्ने छोटु मिया, ओमबहाल बस्ने भारतीय नागरिक तब्रेज मन्सुरी र तीनकुने बस्ने शत्रुधन राय छन्। त्यस्तै गोठाटार बस्ने गडुल थामी र टेकु बस्ने रबिन परियारलाई चोरीका सामान बिक्री गरेको शर्माले बताए। चोरीका सामान बिक्री गर्नका लागि स्थायी रुपमा एउटा भाडाको ट्याक्सी प्रयोग गर्ने गरेको खुलेको छ। ट्याक्सीमा सामान ओसारपसार गर्ने ट्याक्सी चालक रामेछापका रामबहादुर घिसिङलाई समेत प्रहरीले नियन्त्रणमा लिएको छ। उनीहरुलाई चोरी गरेको कसुरमा मुद्दा चलाइने शर्माले बताए। बरामद सामान बिक्री गरेर बचेका मात्र हुन् शर्माले भने, यिनिहरुले केकति सामान चोरेर बिक्रिगरे भन्ने विषयमा अनुसन्धान भइरहेको छ।"
माछापुच्छ्रेमा मान्छे पुर्ने हिउँ,पोखरा : बिहीबारदेखि भएको भारी हिमपातका कारण अन्नपूर्ण र माछापुच्छ्रे आधार शिविरमा मान्छे पुर्ने हिउँ परेको छ। भारी हिमपातले अन्नपूर्ण आधार शिविर हिँडेकाहरुको हेलिकोप्टरबाट उद्धार गरि पोखरा ल्याइएको छ। हामी बुधबार माछापुच्छ्रे आधार शिविर पुग्यौ। बच्चासहित आठ जना चिनियाँ पर्यटक अन्नपूर्ण आधार शिविरसम्म जाने अन्तिम लक्ष्य थियो पर्यटक गाइड अनिल गुरुङले भने बिहीबार बिहान ४ बजेदेखि परेको हिउँ शुक्रबार साँझ ६ बजेसम्म रोकिएन। हिउँ यती धेरै पर्योकी मान्छेनै पुरिने थियो अर्का पर्यटन सहयोगी डिल्लीराम भारतीले भने धेरै हिउँ परेकाले न अन्नपूर्ण आधार शिविर जान सकिने अवस्था रह्यो न त पोखरा नै। हावाहुरी पनि चल्न थालेपछि केही ठुलै घटना हुने हो की भन्ने लाग्यो। भारतीका अनुसार शनिबार हेलिकोप्टरमा उद्धार गरेर पोखरा विमानस्थलमा अवतरणगरेका थिए। चिनियाँ पर्यटक ह्वाङले हेलिकोप्टरबाट उद्धारबाहेक सुरक्षित स्थानमा पुग्ने अन्य विकल्प नरहेको बताइन्। उनका अनुसार माछापुच्छ्रे आधार शिविरमा ८० भन्दा बढी पर्यटक थिए। गत फागुन १५ गतेको हिमपात र आँधीको कारण कास्कीको अन्नपूर्ण गाउँपालिका११ स्थित अन्नपूर्ण बेसक्याम्पमा रहेका चार वटा होटल भत्केका थिए।
बिहेलाई पात टिप्न गएकाहरुले कंकाल भेटेपछि,उदयपुर : त्रियुगा नगरपालिका१६ मा सुकौरा नजिकको जंगलमा मानव कंकाल फेला परेको छ। धरापे गाउँबाट करिब दुई किलोमिटर टाढाको जंगलमा मानव कंकाल फेला परेको हो। बिहेका लागि पात टिप्न गएका गाउँलेहरुले जंगलमा कंकाल देखेपछि प्रहरीलाई खबर गरेको थिए। शुक्रबार अबेर खबर आएकाले शनिबार बिहान जिल्ला प्रहरी कार्यालयबाट टोली पठाइएको जिल्ला प्रहरी प्रमुख एसपी बीरबहादुर बुढा मगरले बताए। जंगलबीचमा छागो खस्ने अप्ठेरो ठाउँ मुनी कंकाल रहेको स्थानीयले बताए। पुरुष वा महिला भन्ने कुरा प्रष्ट हुन नसकेको उक्त कंकाल दुईतीन महिना अघिको हुनसक्ने अनुमान स्थानीयको छ। त्यहाँ रहेका कपडाको आकंलनले भने पुरुषकै हुन सक्ने अनुमान गरिएको छ। कंकालको पहिचानका लागि प्रहरीले गाउँमा टोली परिचालन गरेको जनाएको छ।
जताततै वन अतिक्रमण,"सुदूरपश्चिम : तराईमा माफियाका कारण र पहाडी जिल्लामा वनभित्रै डोजर चलाएर सडक निर्माण हुन थालेपछि वन क्षेत्र मासिँदै गएको छ। हरियो वन नेपालको धन भन्ने नारा फेरिएर हरियो वन तस्करको धनजस्तै बन्न पुगेको छ। तराईमा सुकुम्बासी र भूमिहीनका नाममा माफियाले वन कब्जा गरी बस्ती बसालेर त्यहाँका रूख गायव पार्ने गरेका छन्। पहाडका वनमा वातावरणीय प्रभाव मूल्यांकनै नगरी सडक, अन्य पूर्वाधार वन मासेर बनाउन थालिएको छ। वनको अवस्थाबारे पाँच वर्षयता अध्ययन भने भएको छ। वन अनुसन्धान तथा सर्वेक्षण विभागले सन् २०१५ मा गरेको अध्ययन प्रतिवेदनअनुसार पश्चिम तराईको जिल्ला कैलालीमा १५ र कञ्चनपुरमा २४ प्रतिशतले वन घटेको थियो। सर्वेक्षणले सन् १९७८ मा कैलालीमा १ लाख ९ हजार हेक्टर वन रहेकोमा २०१५ मा ९३ हजार ८ सय हेक्टरमा झरेको देखाएको छ। यो १५ प्रतिशतले घटी हो, डिभिजन वन कार्यालय धनगढीका वन अधिकृत जीसन कार्कीले भने। कञ्चनपुरमा त अझ बढी २४ प्रतिशतले वन घटेको छ। विभागको तथ्यांकअनुसार ५१ हजार हेक्टर वन रहेकोमा ३८ हजार ६ सय हेक्टरमा झरेको छ। कैलालीका बेलादेवीपुर, चौमाला, साढेपानी, मसुरिया, उर्मा, खैलाड, टीकापुर नगरपालिका र लालबोझीमा वन घटेको अनि आवादीमा परिणत भएको प्रतिवेदनमा उल्लेख छ। मापदण्डविपरीत वन मासेर निर्माण गरिएको बाटो। तस्बिर : धनबहादुर भण्डारी कञ्चनपुरका पनि दैजी, झलारी, कृष्णपुर, शुक्लाफाँटा राष्ट्रिय निकुञ्ज क्षेत्र, पीपलाडी र देखतभुलीमा वन घटेको सर्वेक्षणले देखाएको छ। भूमिहीनका नाममा हुने अतिक्रमण, संस्थागत रूपमा हुने अतिक्रमण, चुरेको दोहन र अवैध रूपमा बनाइने ग्रामीण सडक वन क्षेत्र घट्ने मुख्य कारण हुन्, वन अधिकृत कार्कीले भने। स्थानीय जनप्रतिनिधि नै लागेनन् संरक्षणमा कञ्चनपुरका स्थानीय सरकार वन संरक्षणमा लाग्नुको साटो अतिक्रमणमा उद्यत देखिएका छन्। स्थानीय तहले विकास निर्माणका नाममा वन मास्न थालेको डिभिजन वन कार्यालयले जनाएको छ। केही ठाउँमा अतिक्रमण गरी बनाइएका घरटहरालगायत संरचना भने हटाइएको सूचना अधिकारी शिवराज अवस्थीले बताए। सबडिभिजन वन कार्यालय वाणीले केही समयअघि अवैध उत्खनन गरिरहेका कृष्णपुर नगरपालिकाको वन्ड खोलाबाट १७ ट्र्याक्टर नियन्त्रणमा लिएको थियो। स्थानीय तहले ठेक्का लगाएका खोला तथा नदीमा अनुगमन गर्दा अवैध उत्खनन गरेको पाइएपछि रोक्न निर्देशन दिए पनि अटेर गरेको जिल्ला समन्वय समिति प्रमुख फैरु तामाङले बताए। कञ्चनपुरका चुरे र खोलामा स्थानीय तहले मापदण्डविपरीत उत्खनन गर्न दिएका छन्। सरकारी सर्वेक्षण नभए पनि डिभिजन वन कार्यालयले पछिल्लो समय वनको क्षेत्रफल बढ्दै गएको दाबी गरेको छ। सूचना अधिकारी अवस्थीले ८८ हजार हेक्टर वन क्षेत्र भएको दाबी गरे। डडेलधुरामा खोटो संकलनले जोखिम डडेलधुरामा खोटो संकलन गर्ने कम्पनीका कारण सल्लाको वन जोखिममा परेको छ। सामुदायिक वनबाट इजाजत पाएका कम्पनीले खोटो संकलनका लागि प्रयोग हुने सोली वर्षौंसम्म रूखमै छाड्ने गरेका छन्, जसका कारण सल्ला सुकिरहेका छन्। डडेलधुरामा ४ सय ८७ सामुदायिक वन, ७ धार्मिक वन, ३ निजी र १ सय ६७ वटा कबुलियती वन छन्। ३० हजार हेक्टरमा सल्लाको वन छ। निर्माण व्यवसायी संघ डडेलधुराका महासचिव लवराज चटौतले भने, वन अतिक्रमण, अव्यवस्थित बसोबास र काठ तस्करका कारण वन क्षेत्र घटिरहेको छ। डिभिजन वन प्रमुख विष्णुप्रसाद आचार्यले समन्वय नगरी बनाइने सडकका कारण वन जोगाउन चुनौती देखिएको बताए। सालको काठ १० वर्षदेखि अलपत्र डडेलधुराको भित्री मधेस क्षेत्रमा १० वर्षअघि काटिएको सालको काठ अलपत्र छ। २०६५६६ मा काटिएको काठ पैठारी हुन नसक्दा ४० हजार क्युफिट काठ जंगलमै सड्न लागेको थियो। प्रक्रियामा पुगेको आधाभन्दा बढी काठ गत वर्ष निकासी गरिए पनि प्रक्रिया नपुगेको १० देखि १५ हजार क्युफिट काठ अझै अलपत्र रहेको डिभिजन प्रमुख आचार्यले बताए। आरोपितहरू जेल सजाय तोकिएपछि फरार रहेका कारण काठ जंगलमै रहेको डिभिजन वनले जनाएको छ। अवैध रूपमा काटिएको भन्दै अख्तियारले कटान र पैठारीमा रोक लगाएको थियो। शिवराज भट्टधनगढी, धनबहादुर भण्डारीडडेलधुरा, महादेव अवस्थीमहेन्द्रनगर एक लाख हेक्टर वन अतिक्रमण १० हजार हेक्टर वन अतिक्रमणमा सात सय हेक्टर वन अतिक्रमण दोलखामा ७ सय रोपनी वन अतिक्रमण दाङमा २५ सय हेक्टर वन अतिक्रमण पाँच हजार हेक्टर वन अतिक्रमित वन अतिक्रमण गरी बस्ती प्रदेश राजधानी घोषणापछि वन अतिक्रमण बढ्यो अवैध उत्खननले द्वन्द्व पाँचथरमा बन्यो नयाँ भ्यू टावर वन मास्दा मुद्दा"
शिक्षिकाले चम्काएको विद्यालय,"दाङ : दंगीशरण गाउँपालिका७ बोकटीमा रहेको ज्ञानज्योती प्राथमिक विद्यालयमा शिक्षिका छन्। विद्यालयमा प्रधानध्यापकदेखि कार्यालय सहयोगीसम्म महिला मात्रै छन्। सबै शिक्षिका आएपछि विद्यालय नमुना योग्य भएको छ। महिलाको नेतृत्वमा सञ्चालन भएको विद्यालय जिल्लाकै नमुना विद्यालयको रुपमा रहेको दाबी गरिएको छ। विद्यालयको सिकाई शैक्षिक वातावरण, सिकाइ उपलब्धी, व्यवस्थापन, अभिभावकको अपनत्व सबै सो विद्यालयमा नमुना बनेका छन्। कक्षा ५ सम्म सञ्चालन भएको विद्यालय सात जना शिक्षिकाले उदाहरणीय रुपमा अघि बढाएका छन्। कक्षा कोठा शैक्षिक साम्रागीले भरिएका छन्। कक्षा कोठामा बालबालिकाहरु स्वतन्त्र रुपमा अध्ययन गर्छन्। बालमैत्री विद्यालयको रुपमा रहेको सो विद्यालय पालिकाको नमुना विद्यालय पनि बनेको छ। विद्यालयमा अध्ययनरत विद्यार्थीहरुको शैक्षिक उपलब्धी, सिकाई र अतिरिक्त क्रियाकलपसमेत लोभलाग्दो देखिन थालेको दंगिशरणका शिक्षा अधिकृत विनोद अधिकारीले अन्नपूर्ण अनलाइनलाई बताए। विद्यालयमा अध्यापन गराउने सबै शिक्षिका मात्रै भएपछि विद्यालय नमुना बनेको छ। सात जना महिला शिक्षकले विद्यालय सुधारको अठोट लिएका छन्। गाउँपालिकामै महिलाहरुले मात्रै सञ्चालन गरेको यो नमुना विद्यालय हो। बोकटी नमुना विद्यालयको रुपमा रहेको अधिकारीले बताए। उनले भने यहाँको सिकाई उपलब्धी राम्रो छ, शिक्षिकाहरुको व्यवस्थापन पनि सफल देखियो। जिल्लामा ४ वर्षदेखि सञ्चालन भएको प्रारम्भिक कक्षा पढाइ कार्यक्रम (इजिआरपी)ले विद्यालयलाई नमुना बनाउन साथ दिएको छ। विद्यालयमा भएको शैक्षिक सामाग्री नपुग्नेमा कार्यक्रमले शैक्षिक सामाग्री पर्याप्त गराएको छ। पठन सिप विकाससँगै कक्षा कोठा बालमैत्री बनाउन गरेको सहयोगले अहिले बालबालिकासमेत विद्यालय छोड्न नमान्ने गरेको विद्यालयका निमित्त प्रधानाध्यापक यमकुमारी बस्नेतले बताइन। उनले महिलाले पनि केही गर्न सक्छन् भने विद्यालयको सुधार अठोट लिएको बताइन्। अहिले हामीले विद्यालय सुधारेका छौ उनले भनिन् अभिभावक र विद्यार्थीको चाहना अनुसारको विद्यालय बनेको छ। सिकाई राम्रो बन्न थालेपछि अभिभावकसमेत विश्वास विद्यालयप्रति बढेको उनको भनाई छ। बालबालिकका पनि कक्षामै रमाउने गरेका छन् उनले भनिन् अभिभावक लिन आउँदासमेत विद्यालय छाड्न मान्दैनन। बिहान आउँदा विद्यालय समय पहिले नै केटाकेटिहरु विद्यालय आइसकेका हुन्छन्। विद्यालयमा कक्षा ४ मा अध्यनरत लक्ष्मी थापाले घर जस्तै विद्यालय भएको बताइन। कक्षा कोठामै बुक कर्नर भएको हुँदा चाहेको विषय पढन पाउँदा धेरै खुशी हुने गरेको बताइन्। कक्षामा बस्दा स्वतन्त्र भइ बसेको जस्तो लाग्छ उनले भनिन् गुरुआमाहरुको व्यवहारले खुसी हुन्छौं। विद्यालयमा भने केही पूर्वाधारको अभाव देखिएको छ। विद्यालयको पढन सिप सुधारको लागि कार्यक्रमले पढन सामाग्रीहरु उपलब्ध गराएको र जिल्लाका १ सय ३४ विद्यालयलाई एसएमसी ग्राण्ड अन्तरगत कक्षा कोठा सुधारका लागि २ लाख रुपैयाँ अनुदान दिएको इजिआरपीका जिल्ला संयोजक हल्लुप्रसाद चौधरीले बताए। उक्त विद्यालय पनि अनुदान पाउने विद्यालयमा परेको बताए। अभिभावकहरुले समेत छोराछोरीको पठन सिप र सिकाई राम्रो हुँदै गएको बताए। विद्यालयमा अहिले एक सय ५० जना विद्यार्थी छन्। बालबालिकाहरु विद्यालय छाडनै मान्दैनन अभिभावक तुलसा गिरीले भनिन् घरमा कसरी राख्ने भन्ने चित्ता हुन्छ।"
विकासको नाममा अतिक्रमण,"सुर्खेत : कर्णाली प्रदेशमा वन अतिक्रमण बढ्दै गएको छ। क्षेत्रीय वन निर्देशनालय सुर्खेतका अनुसार कर्णाली प्रदेशमा विकासको नाममा सरकारी तथा निजी क्षेत्रबाट नगन्य रूपमा वन अतिक्रमण बढेको हो। कर्णाली प्रदेशको वन अतिक्रमणको अवस्थाबारे यकिन तथ्यांक नभए पनि भौतिक पूर्वाधार विकासको नाममा नगन्य रूपले अतिक्रमण बढेको निर्देशनालयको दाबी छ। निर्देशनालयका वन अधिकृत सूर्य शर्माले गरिबी, बसाइसराइ, बेरोजगार, अशिक्षा, दोहोरो सरकारी नीति तथा राजनीतिक कारणले वन अतिक्रमण बढेको बताए। वन निर्देशनालयअन्तर्गतका सबै जिल्लामा वन अतिक्रमणको अवस्थाबारे तथ्यांक संकलन भइरहेको जानकारी दिए। उनले साविक कर्णालीका पाँच जिल्लामा नगन्य मात्रामा वन अतिक्रमण भएको बताए। वन क्षेत्रसँग आवादी जग्गा जोडिएको गाउँबस्तीका स्थानीयबाट वर्षाको समयमा वा बाली अन्तर खनजोतका क्रममा अतिक्रमण हुने गर्छ, उनले भने, राजनीतिक तरलताको अवसर छोपी स्वार्थसिद्धका लागि विभिन्न वर्ग तथा समूहबाट सुकुम्बासी, मुक्तकमैया, बाढीपीडितलाई अपौचारिक अनौपचारिक रूपमा गैर कानुनी तवरले बस्ने, बसाल्ने गर्दा पनि वन अतिक्रमण बढेको हो। तर, निजी क्षेत्रबाट भएको वन अतिक्रमणको तथ्यांक भने कुनै निकायसँग छैन। एक तथ्यांकअनुसार कर्णालीमा निकुञ्ज र जिल्ला वन कार्यालयले मात्रै १६ हजारभन्दा बढी हेक्टर वन अतिक्रमण गरेका छन्। सुर्खेतका मात्रै १४ स्थानमा बाढीपीडितले ८५ हेक्टर, जग्गाविहीनले तीन सय ७४ हेक्टर, संघसंस्थाले ११ हेक्टर र अन्य निकायबाट दुई सय ७८ हेक्टर गरी सात सय ४९ हेक्टर वन अतिक्रमण भएको डिभिजन वन कार्यालयको तथ्यांकमा उल्लेख छ। बसोबास, खानेपानी, पशुपालन, खोरिया फँडानी, सार्वजनिक विकासका कार्यजस्ता बहानामा वन अतिक्रमण हुँदै गएको डिभिजन वन अधिकृत टेकबहादुर रावलले बताए। उनले भने, यातायात क्षेत्रमा आएको सुगमताले समथर उर्वरा भूमिको लोपमा छिमेकी पहाडी जिल्लाबाट खेतीपाती र व्यापार व्यवसायका लागि बसाइसराइ गर्ने क्रममा वन अतिक्रमण तीव्र रूपले बढ्यो। यसरी बसाइसराइ गर्नेहरू प्रायः जंगल नजिक पर्ने सडक छेउछाउको खाली जग्गा वा जंगल नजिक बस्ने गर्दा जिल्लामा वन अक्रिमणका घटना बढ्दै गएको उनको भनाइ छ।"
ऋणको बोझले त्रिशूलीमा,"काठमाडौं धादिङ : काठमाडौं चन्द्रागिरी४ थानकोटमा २० वर्षदेखि बस्दै आएका ३५ वर्षीय विनय लामिछाने केही दिनदेखि तनावमा थिए। स्थायी घर मकवानपुर चित्लाङ भएका विनयले शिक्षण पेसा छाडेर अनलाइनमार्फत व्यापार गर्दै आएका थिए। त्यसबाट नाफा नभएपछि ऋण थपियो। ऋणको बोझ थेग्न नसकेपछि उनले बिहीबार गलत बाटो रोजे। त्यही घटनामा उनले पत्नी जमुनालाई गुमाएनन् मात्रै, दुई नाबालक छोरा ६ र २२ महिनाका नदीमा बेपत्ता भए। धादिङको बेनीघाट रोराङ गाउँपालिका४ बाँदरे घुम्तीनजिकै विनय र उनकी पत्नी जमुनाले एकएक छोरा च्यापेर त्रिशूलीमा हामफालेका थिए। त्यसलगत्तै स्थानीय रिसोर्ट र होटल सञ्चालकले विनयलाई जीवितै उद्धार गरे। जमुना मृत अवस्थामा भेटिएकी थिइन्। अन्दाजी २ सय मिटर तलसम्म बगेका दुवै बच्चा शुक्रबारसम्म पनि भेटिएका छैनन्। प्रहरीले शुक्रबार बिहानदेखि खोजी गरेको थियो। बिहीबार साँझदेखि वर्षा भइरहेको र नदी धमिलो रहेकाले उनीहरूको खोजीमा कठिनाइ भएको इलाका प्रहरी गजुरीले जनाएको छ। लामिछाने दम्पतीको सानो छोरोको पास्नी शुक्रबारका लागि तय भएको थियो। चन्द्रागिरीस्थित घरमा सुतक परेको र शुक्रबारै उत्तम साइत रहेकाले जमुनाको माइतबाट पास्नी गर्ने तयारीका साथ उनीहरू बिहीबार धादिङ हिँडेका थिए। तर, आदमघाट बजार झर्नुपर्नेमा पौने घण्टाको दूरीमा रहेको बेनीघाटस्थित बाँदरे घुम्ती पुगेका थिए। उनीहरू यहाँ आदमघाटमा नझरी सिधै उता पुगेछन्, जमुनाका दाइ जगत रेग्मीले भने, भान्जाको भात खुवाइको तयारीमा उनीहरूलाई पर्खिरहेका थियौं। अचानक दुःखको खबर सुन्नुपर्यो। नदी किनारमा छाडेको झोलामा बच्चालाई भात खुवाइमा लगाउने चाँदीको बालासमेत भेटिएको थियो। घुम्तीमा आइपुगेपछि झोलुंगे पुल तरेर गोरखा घ्याल्चोकबाट उनीहरू त्रिशूलीमा हेलिएका थिए। त्यसअघि घुम्तीको होटलमा घरबाटै बोकेको दूध तताएर बच्चालाई खुवाएपछि उनीहरू गोरखातर्फ लागेको होटल सञ्चालक वदनकुमारी श्रेष्ठले सुनाइन्। आत्महत्याको तयारीसाथ उनीहरूले घर छाडेको खुलेको जिल्ला प्रहरी धादिङका प्रमुख रवीन्द्र रेग्मीले बताए। थानकोटस्थित घरमा सिरानीमुनि रहेको सुसाइड नोट प्रहरीले बरामद गरेको छ, उनले भने, त्यसमा व्यवसाय गर्दा थुप्रै ऋण लागेको र ऋणको साँवाब्याज तिर्न नसकेर आत्महत्याको बाटो रोजेको उल्लेख छ। जमुना रेग्मीको शव निकालिएको ठाउँमा घटना मुचुल्का बनाउँदै प्रहरी र आफन्त। तस्बिर : मनीष दुवाडी घटनाको अनुसन्धानका लागि विनय गजुरी प्रहरीको हिरासतमा छन्। उनीहरू योजनाबद्ध तरिकाले आत्महत्या गर्न निस्किएका रहेछन्, जिल्ला प्रहरी प्रमुख रेग्मीले भने, सुरुमा बच्चालाई छाडेरै जाने सल्लाह गरे पनि आफूहरू नरहेपछि बच्चाको बिचल्ली हुने सोचेर उनीहरूसहित आत्महत्याको प्रयास गरेको विनयले प्रहरीलाई बताएका छन्। उनीहरू कसरी आत्महत्या गर्न बाध्य भए र त्यसको पछाडि अरू केके कारण थिए भनेर अनुसन्धान भइरहेको उनले बताए। विनयले सुरुमा आफू मात्रै आत्महत्या गर्ने योजना पत्नीलाई सुनाएका थिए। जमुनाले सँगै बाँच्ने सँगै मर्ने कसम खाएको भन्दै आफू पनि आत्महत्या गर्ने अडान लिइन्। विनयले दुई अबोध बालकलाई कसले हेर्ने ? तिमी त बाँच्नुपर्छ भने पनि जमुनाले मानिनन्। विनयले प्रहरीमा दिएको बयानअनुसार जेठो छोरो आफूले च्यापे भने कान्छो जमुनाले। सुसाइड नोटसँगै उनीहरू आफूले ऋण तिर्नुपर्ने व्यक्तिलाई रकमसहितको सूचीका साथै आफ्नो मृत्युपछिको किरिया खर्चसमेत छाडेको पाइएको छ। विनयले घरमा रहेका ९६ वर्षीय हजुरबुवालाई सम्बोधन गर्दै माफ गरिदिन पनि लेखेको पारिवारिक स्रोतले जनाएको छ। ऋणीहरू पनि अनुसन्धानमा : प्रहरी पेसाले शिक्षक विनयले साथीसँग मिलेर अनलाइन व्यापारमा लगानी गरेका थिए। सुरुमा नाफा कमाए पनि पछिल्ला वर्षमा थुप्रै घाटा बेहोरे। साथीहरूले पनि छाडेपछि एक्लै व्यवसाय धान्दै आएका उनले पछिल्लो एक वर्षमा डेढ करोडभन्दा बढी ऋण लिएको ऋणीको लिस्टमा उल्लेख रहेको प्रहरीले जनाएको छ। ऋणबारे हामीलाई थाहा थिएन। तनाव भए पनि त्यस्तो अप्रिय निर्णय लेला भन्ने हामीले सोचेका थिएनौं, दाजु नाता पर्ने हरिहर लामिछानेले भने, पहिला कलेज पढाउँथ्यो। अहिले कमोडिटी व्यापार गर्दै आएको थियो। एक्कासि सोच्दै नसोचेको घटना भोग्नुपर्यो। जे नहुनु थियो त्यो भयो, अब विनयलाई सम्हाल्नु छ। विनयले व्यवसाय गर्दा लागेको ऋण तिर्र्नै नसकेर आत्महत्याको बाटो रोजेको हुन सक्ने धादिङका प्रहरी प्रमुख रवीन्द्र रेग्मीले बताए। उनले ऋण लिएका व्यक्तिहरू कोको हुन् ? तिनीहरूले कसरी ऋण दिएका थिए ? त्यो पनि हामी अनुसन्धान गर्दै छौं, उनले भने, बजारमा अहिले मिटरब्याजका कारण पनि यो घटना भएको हल्ला चलेको छ। त्यसैले विनयले बनाएको सूचीलाई हामीले गोप्य राखेर अनुसन्धान गरिरहेका छौं। त्रिशूलीबाट जीवितै उद्धारपछि प्रहरी हिरासतमा रहेका विनय लामिछाने। तस्बिर : मनीष दुवाडी जमुनाले पनि जनवरी ४ बेलुकी फेसबुकमार्फत थानकोटमा आएका नयाँ डीएसपीलाई मिटरब्याजमा पैसा लगाउने ऋणीलाई कारबाही गर्न माग गरेकी थिइन्। घटना भएको छ तर मिटरब्याजीकै दबाब हो भन्न सकिने अवस्था छैन, रेग्मीले भने, अनुसन्धान गर्दै जाँदा मिटरब्याजकै कारण यो घटना भएको रहेछ भने ऋण दिनेहरूलाई पनि हामी अनुसन्धानको दायरामा ल्याउँछौं। विनयले अनलाइनमार्फत व्यापारव्यवसाय गर्ने गरेको तर यति धेरै ऋण गरेको र घाटा लागेको भन्ने आफूले थाहा नपाएको छिमेकी श्रीराम लामिछानेले सुनाए। बेपत्ता भएका दुई नाबालकको खोजीका लागि बेनीघाट आए श्रीरामले भने, मिटरब्याजको कुरा त केही थाहा पाएका छैनौं तर ऋण लागेको भने रहेछ। गल्छी गाउँपालिका३ का वडाध्यक्षसमेत रहेका जमुनाका दाजु कपिलप्रसाद रेग्मीले बहिनीसँग एक साताअघि फोनमा कुरा गरेको सुनाए। अनलाइनको फारम भर्नुपर्छ भनेकी थिइन्। मैले पछि गरौंला भनेको थिएँ, उनले भने, बिहीबार त्यस्तो घटना सुन्नुपर्यो। पत्नीलाई समातेर बगिरहेका थिए विनय : उद्धारकर्मी राजेन्द्र श्रेष्ठ म आफू काम गर्ने रिसोर्टमा त्रिशूलीको साइडतर्फ बसिरहेको थिएँ। एक्कासि झोलुंगे पुलमा केही मान्छे मान्छे बगायो, मान्छे बगायो भनेर चिच्याइरहेको सुनें। म कायक चालक भएकाले हत्तपत्त कायक लिएर नदीमा पसिहालें। केही तल मान्छे बगाएको देखेपछि कायकलाई त्यतै लगें। केटा मान्छे होसमै थियो। केटी मान्छेको खुट्टा समाउँदै सँगै बग्दै रहेछन्। मैले मेरो कायकमा समाउन लगाएँ। केटी मान्छेलाई आफैं समातेर पाखामा ल्याएँ। उनीहरूलाई बाहिर ल्याउँदा केटी मान्छे बेहोस थिइन्। सायद उनको मृत्यु भइसकेको थियो। उनीहरूलाई पाखा ल्याएपछि मात्रै दुई बच्चा पनि थियो भन्ने थाहा पाएँ। मैले नदीमा भने देखिनँ। पुलमा बस्नेहरूले बच्चा पनि बगेको देखेका रहेछन्। अलिक तलसम्म त पुगेर खोजी गर्यौं तर बच्चा फेला पार्न सकिएन। (बेनीघाटका कायक चालक श्रेष्ठसँग टेलिफोनमा गरिएको कुराकानी) छोराहरू छाडिदिएको भए मै पालिदिन्थें : होटल सञ्चालक श्रेष्ठ बूढाबूढी गाडीबाट सँगै झरे। सिमसिम पानी परिरहेको थियो। उनीहरूले छाता किन्न खोजे। यता वरिपरि पसल थिएन। पतिले छोराहरू बोकेपछि पत्नी शौचालय गइन्। उनी नआउन्जेल पतिले यताउता हेरिरहे। पारि जाने बाटो खोजेको होला भन्ने लाग्यो। बच्चा बोकेर यहीं उभिरहेका थिए। उनीहरूले दूध पनि बट्टाबाट ल्याएका रहेछन्। शौचालयबाट फर्केर आएपछि उनीहरूले उत्तापट्टि मेरी बहिनीको घरमा तताएर सानो छोरालाई खुवाए। बहिनीका छोराहरूले बच्चालाई ताली बजाएर जिस्क्याए, हँसाए पनि। एकछिन यतै बसे। त्यसपछि यही झोलुंगे पुल तरेर उनीहरू पारि गए। बाँदरे मोडमा लामिछाने दम्पतीलाई प्रत्यक्ष भेटेकी होटल सञ्चालक वदनकुमारी श्रेष्ठ । तस्बिर : मनीष दुवाडी होटलमा दिनहुँ सयौं मान्छे आउँछन्जान्छन्। को कहाँको कता जान लागेको भने केही पनि सोधिनँ। एकछिनपछि मान्छे बगायोबगायो भन्ने हल्लाखल्ला आयो। मेरी बहिनीका छोराहरू कायक चलाउँथे। हत्तपत्त उनीहरू कायक लिएर दगुरे। केही बेर तल पुगेपछि केटाहरूले बूढाबूढीलाई समातेर निकालेछन्। बच्चाहरू फेला परेनन्। उनीहरू त्यही दम्पती रहेछन्, केही बेरअघि यही बसेर बच्चालाई दूध खुवाएर गएका थिए। (भक्कानिँदै) पानीमा ती बच्चाहरूलाई कस्तो भयो होला ? कति निसास्सिए होलान् ? बरु बच्चा यही छाडेर गइएको भए मै पालिदिन्थें।(बाँदरे मोडमा होटल सञ्चालक वदनकुमारी श्रेष्ठसँगको कुराकानी) १ ४ आत्महत्याका लागि नदीमा पस्नुअघि बगरमा छाडिएको ब्याग खानतलासी गर्दै प्रहरी। ५ बाँदरे मोडमा लामिछाने दम्पतीलाई प्रत्यक्ष भेटेकी होटल सञ्चालक वदनकुमारी श्रेष्ठ। ६ कान्छो छोराको साथमा विनय लामिछाने दम्पती। मनीष दुवाडी"
पेस्तोल देखाएर नदी दोहन,"जनकपुरधाम : राजनीतिक दल र नेताकै संरक्षणमा चुरेमा क्रसर डनको बिगबिगी छ। डनहरूको कब्जामा चुरे परेको छ। मधेसको जीवन संकटमा पर्दै गएकाले पूर्वराष्ट्रपति डारामवरण यादव चिन्तित छन्, चुरे बचाउन सबैसँग हरेक मञ्चमा आग्रह गर्छन्। खोलाको अवैध उत्खनन रोक्न गएका धनुषाको मिथिला नगरपालिका५ श्रीपुरका २४ वर्षीय दिलीप (ओमप्रकाश) महतोको क्रसर डनले २५ पुस ०७५ मा हत्या गरे। उनको हत्यापछि नदीखोला डनको कर्तुत एकपछि अर्को बाहिर आइरहेको छ। बटेश्वर गाउँपालिका१ का मनोजकुमार कुश्वाहा हतियारको बलमा बडहरी खोलामा बालुवा, गिट्टी उत्खनन गर्दै आएका थिए। अवैध उत्खननविरुद्ध बोल्दा मारिदिने धम्की दिँदै आएका थिए। २५ जेठ ०७६ मा खोला उत्खनन गर्न गएका उनको साथबाट प्रहरीले स्वचालित पेस्तोल बरामद गर्यो। त्यसपछि उनको कर्तुत छताछुल्ल भयो। प्रहरीले मनोजलाई समातेर हातहतियार तथा खरखजाना मुद्दामा उनी कराकारमा छन्। हतियार लिएरै नदी उत्खनन गर्ने मनोजको न कुनै क्रसर उद्योग छ न त उनी ठेकेदार नै हुन्। स्थानीयका अनुसार ठेकेदारले उनलाई नदीजन्य पदार्थ चाहिएको भन्नेबित्तिकै उनी टिपर र स्काभेटर भाडामा लिएरै उत्खनन गर्ने गर्थे। हतियारसहित पक्राउ पर्नुअघि उनी डकैतीमा पनि मुछिएको प्रहरीले जनाएको छ। सर्लाहीस्थित बाँके खोलामा क्रसरवालाले अवैध रूपमा बालुवागिट्टी झिकेर ठूलो खाडल बनायो। त्यसमा जमेको पानीमा डुबेर ईश्वरपुर नगरपालिका१३ का १२ वर्षीय अमित रायको मृत्यु भयो। क्रसरवालाको ज्यादतीविरुद्ध स्थानीयले राजमार्ग सडक बन्द गराएका थिए। प्रहरी सडक खुलाउन गोली चलाएपछि २७ वर्षीय केवल महतोको ज्यान गयो। प्रहरीले चुरेका खोला नालामा हुने अवैध उत्खननमा नियममा असहयोग गर्ने गरेको सरोकारवाला बताउँछन्। प्रदेश२ का बासिन्दाले चुरे दोहन भएको भन्दै चिन्ता व्यक्त गर्दै ४ माघ, ०७५ मा भौतिक पूर्वाधार मन्त्रालयका मन्त्री जितेन्द्र सोनलाई मन्त्रालयमै पुगेर चुरे संरक्षण गर्न ध्यानाकर्षण गराएका थिए। स्थानीयको ध्यानाकर्षण पत्र बुझ्दै प्रदेश२ का भौतिक पूर्वधारमन्त्री जितेन्द्र सोनलले चुरेप्रति सरकार गम्भीर रहेको बताएका थिए। तर, उनको त्यो गम्भीरता व्यवहारमा देखिएन। प्रदेश२ का प्रदेश संसदीय समितिले स्थलगत अनुगमन गर्दा पनि त्यसको प्रभाव छैन। प्रहरीको साँठगाँठमा अवैध उत्खनन तस्करले सरकारका निकाय, प्रहरी प्रशासन, कुण्डलेमुण्डलेलाई मासिक नजराना दिएर ढुंगा, बालुवा, गिट्टी ओसार्न सेटिङ मिलाइदिन्छ। गैरकानुनी काम रोक्न तैनाथ प्रशासन तस्करीका लागि बाटो खुला गर्छन्। प्रहरीको आँखाअगाडि अवैध खोला उत्खनन भइरहेको हुन्छ। स्थानीयले प्रहरीलाई खबर गर्छन्, प्रहरी बाटोमै हुँदा टिपर, लोडर खोलाबाट भगाइन्छ, तस्करलाई प्रहरी आउँदै छ भन्ने कसरी थाहा हुन्छ ? प्रदेशसभा सदस्य शुत्रधन महतोले भने, क्रसरमा नेता, सांसद, मन्त्रीको लगानी छ, तस्करले प्रहरीलाई पहिला किन्छ। दोहनले संकटग्रस्त बन्दै मधेस चुरेभावर क्षेत्रमा चैतदेखि असारसम्मा खानेपानीको चरम अभाव हुन्छ। चुरेको अवैज्ञानिक उत्खननले खानेपानीको स्रोत मासिँदै गएको छ। साउन लाग्नेबित्तिकै चुरेको खहर खोलामा ठूलो बाढी आउँछ। जथाभावी नदी पदार्थ झिक्दा खोलाले बग्ने बहाव फेर्छ। तराई ३६ जिल्लामा एक ६४ वटा खोला छन्। अनियन्त्रित दोहनले प्रत्येक वर्ष ३ हजार ९ सय बिघा खेतीयोग्य जमिन बाढीले कटान गरेर मरुभूमि बनाउँदै आएको छ। प्रदेश २ मा दोहन बढेपछि चुरेभावर संकटमा परेको छ। विशेषगरी महोत्तरी, धनुषा, सिरहालगायत तराई मधेसका भावर क्षेत्र कुरूप बन्न थालेको सामुदायिक विकास तथा पैरवी मञ्च नेपाल बर्दिबासका अध्यक्ष नागदेव यादवले सुनाए। चुरेको भावर क्षेत्र उत्खननले झनै असुरक्षित बनेको छ। महोत्तरीको बर्दिबास, भंगहा, गौशाला र धनुषाको मिथिला नगरपालिका ढल्केबर क्षेत्रमा प्रदेशकै सबैभन्दा बढी अवैध क्रसर सञ्चालित छन्। चुरेविद् डा विजय सिंहले भने, चुरेको दक्षिणी भागको करिब १० किमि क्षेत्रमा भार पर्छ। जुन पूर्णरूपमा चुरेको अतिसंवेदनशील एरिया हो। सञ्चारकर्मी र कमैले चुरिया संरक्षण र यसको विषयमा बोल्ने, लेख्ने र बहस गर्ने हिम्मत राख्ने गरेको महोत्तरीको बर्दिबासका कांग्रेस नेता महेश झा बताउँछन्। तस्करविरुद्ध बोल्नेको जुनसुकै बेला ज्यानको खतरा छ। कतिखेर चुरे माफियाले कहाँ, कसबाट के ? गराइदिन्छ त्यसको ठेगान छैन, उनले भने। नेपालको कुल क्षेत्रफलमध्ये १२ दशमलव ७८ प्रतिशत चुरे पहाड पर्छ। चुरे गेग्य्रानले बनेको कमलो कान्छो पहाड हो। चुरेको अवैज्ञानिक दोहन बढ्दै गए मधेस मरुभूमिमा परिणत हुन सक्छ, चुरेतराई अन्तरसम्बन्धका जानकार डा विजयकुमार सिंहले भने। कानुन मान्दैनन् क्रसर उद्योग प्रदेश २ को उद्योग, पर्यटन तथा वातावरण मन्त्रालयले ढुंगा, गिट्टी, बालुवा उत्खनन, संकलन, क्रस, बिक्रीवितरण तथा क्रसर उद्योग स्थापना र सञ्चालन व्यवस्थित गर्ने कार्यविधि २०७५ स्वीकृत गरेर मापदण्ड तोकेको छ। तर, अधिकांश उद्योग मापदण्ड पूरा नगरी सञ्चालित छन्। आन्तरिक मामिला तथा कानुनमन्त्री ज्ञानेन्द्रकुमार यादवले खोला उत्खननमा प्रहरी प्रशासनले चलखेल गरेको बताएका छन्। म आफंै खोलामा अनुगमन गर्न पुग्दा स्थानीय प्रहरी प्रशासन नै अवैध उत्खननको चलखेलमा लागेको भेटियो, उनले भने, चुरे दोहनमा सक्रिय तस्करको जाल एकदमै माथिल्लो तहसम्म छ, नत्र यति ठूलो आँट गरी मान्छे हत्या हुन्छ ? चुरे संरक्षण गर्न प्रदेश सरकारले कुनै कसर बाँकी नराख्ने उनले बताए। अवैध क्रसर जोगाउँदै निरन्तर नदी दोहन दर्ता नगरी क्रसर उद्योग सञ्चालन रोकिएन चुरे दोहन अवैध उत्खननले द्वन्द्व नदी र खोला दोहन अनियन्त्रित मापदण्ड मान्दैनन् क्रसर क्रसरहरूको अघोषित कब्जामा धादिङको मलेखु खोला (तस्बिर) चुरे दोहन निरन्तर"
चुरे दोहन निरन्तर,"विराटनगर : झापाको मेची नदीबाट ढुंगा, गिट्टी र बालुवा उत्खनन तीव्र छ। मेचीनगर नगरपालिकाले यो क्षेत्रमा लामो समयदेखि नदी उत्खननमा रोक लगाएको थियो । तर, उत्खनन रोकिएको छैन। मेचीनगर १ को यो चुरे क्षेत्र हो । चुरेमा भइरहेको चरम दोहनबारे स्थानीयले पटकपटक सरोकारवाला निकायको ध्यानाकर्षण गराए पनि रोक्न चासो दिएको छैन। इलामको रोङ गाउँपालिकाले ढुंगा, गिट्टी, बालुवा उत्खननमा रोक लगाएको स्थानमा उत्खनन नरोकिएपछि सलकपुर गाउँका स्थानीयले सिद्धि नहरको गेट बन्द गरे। असोज पहिलो सातादेखि नै यस क्षेत्रमा स्थानीय तहले चासो नदिँदा नागरिकले नै नहर बन्द गरे। झापाको मेचीनगर र इलामको रोङ गाउँपालिकाको सिमानामा देखिएको समस्या समाधानमा झापाकै स्थानीय जनप्रतिनिधिले बेवास्ता गरेको रोङ गाउँपालिका६ का वडाध्यक्ष मनिकुमार तामाङले बताए। मोरङको चुरे क्षेत्रमा ढुंगा, गिट्टी र नदीजन्य सामग्री दोहन भइरहँदा पनि अनुगमन गर्नुपर्ने निकाय चुप छन्। लेटाङ नगरपालिकाको १ र ६ मा पर्ने चुरे क्षेत्रबाट निर्वाध ढुंगागिट्टी उत्खनन भइरहेको छ। लेटाङकै चिसाङ खोलाबाट तोकेभन्दा तेब्बर बढी नदीजन्य सामग्री उत्खनन गरिएको छ। दोहन रोक्न जनप्रतिनिधिको समेत मिलेमतो रहेको स्थानीय बासिन्दाको आरोप छ। चुरे विनाशबाट उदयपुर पनि अछुतो छैन। उदयपुरको सबैभन्दा ठूलो नदी त्रियुगामा २०४५ साल भदौमा आएको बाढीले खेत बगाउँदा स्थानीय केही परिवार सुकुम्बासी बने। सबै जग्गा बाढी र बालुवाले पुर्दा सुकुम्बासी बनेका सुन्दरपुर ५ खेराटोलका ९० वर्षीय गणेशप्रसाद सुवेदी चुरे दोहनको क्षति आपूले बेहोर्नुपरेको गुनासो गरे। नदी आसपासको चुरे क्षेत्रको दोहनले यस्तो क्षति बढाइरहेको छ। ०३० देखि ०७६ को अवधिमा चुरे वन विनाशलगायत वातावरणमा पर्न गएको असरका कारण यो स्थिति सिर्जना भएको स्थानीय बुद्धिजीवी ईश्वर तामाङले बताए। यी घटना प्रदेश १ का चुरे क्षेत्रमा देखिएका प्रमुख उदाहरण हुन्। प्रदेश १ का ७ जिल्लामा फैलिएको चुरे वन क्षेत्र अतिक्रमणको उच्च चपेटामा परेको छ। प्रदेश १ का इलाम, झापा, मोरङ, सुनसरी, उदयपुर, धनकुटा र भोजपुरलाई चुरे वन क्षेत्रले समेटेको छ। यी सबै स्थान अतिक्रमणबाट अछुतो छैनन्। झापा र इलामको सिमानामा रहेको चुरे क्षेत्रको अतिक्रमण र दोहनले प्राकृतिक विपद् बर्सेनि बढाएको सिद्धिखोला सिँचाइ जल उपभोक्ता संस्था इलामका अध्यक्ष नीलकण्ठ तिवारीले बताए। यस क्षेत्रको दोहनमा जनप्रतिनिधि र प्रहरीले नै साथ दिएको आरोपसमेत लाग्ने गरेको छ। यो चुरे क्षेत्रमा अतिक्रमण भएको प्रहरी र जनप्रतिनिधि दुवैले देखेका छन् तर नदेखेजस्तो गर्नु र रोक्न नखोज्नु संलग्नताको कारण नभई के हो ? झापा मेचीनगर १ का स्थानीय ध्रुवकुमार सुनुवारले भने। झापाको मेचीनगर नगरपालिकाले यो क्षेत्रमा लामो समयदेखि नदी उत्खननमा रोक लगाएको थियो । चुरे क्षेत्रमा उत्खनन गर्न नमिल्ने भएकाले रोक लगाइएको नगर कार्यपालिका सदस्य तथा वन तथा वातावरण समितिका संयोजक टीकाराम मंग्रातीले बताए । तर, नगरपालिकाले रोक लगाउने निर्णयबाहेक अनुगमन गरी प्रत्यक्ष रोकेको छैन। अवैध ढंगबाट उत्खनन भए पनि वडाध्यक्ष पासाङ तामाङले आँखा चिम्लिएर बसेको आरोप स्थानीयको छ। स्थानीयका अनुसार इलामको रोङ गाउँपालिका६ मा पर्ने दुधेचौरी क्षेत्रबाट दैनिक सयभन्दा बढी ट्र्याक्टरमा ढुंगा लोड हुँदै आएको छ । लोड गरेको ढुंगा तिरिङखोला बगरमा लगेर संकलन गरिएको छ । यो क्षेत्रको दोहन रोक्नुपर्ने जिम्मेवारी रोङ र मेचीनगरको हो। रोङ गाउँपालिकाका अध्यक्ष सम्सेर राईले मेचीनगर नगरपालिकाले समस्या समाधानका लागि चासो नै नदेखाएको बताए। मेचीनगरका जनप्रतिनिधि रोङ गाउँपालिकाले चासो नदिएको प्रतिक्रिया दिन्छन्। दुई क्षेत्रका जनप्रतिनिधिको आरोपप्रत्यारोपले दोहन र अक्रिमण गर्नेलाई झन् बल पुगेको मेचीनगरका स्थानीय प्रेम थापाको भनाइ छ। मोरङको लेटाङ नगरपालिकाको १ र ६ मा पर्ने चुरे क्षेत्रमा आधा दर्जनभन्दा बढी क्रसर उद्योगले स्काभेटर प्रयोग गरेर ढुंगा, गिट्टी उत्खनन गरिरहेका छन्। चिसाङ खोलाको भोगटेनीतर्फ दर्जन स्काभेटरले २४ सै घण्टा ढुंगागिट्टी उत्खनन गरिरहे पनि ध्यान कसैको पुगेको छैन। नियमतः चुरे क्षेत्र र नदीमा मेसिन प्रयोग गरेर उत्खनन गर्न पाइँदैन। खोला फर्काएर बालुवा उत्खनन् वर्षातमै खोला उत्खनन् चुरे क्षेत्रमा बाह्रै मास अवैध उत्खनन् खोलामै क्रसर, हुँदैन अनुगमन अवैध क्रसर जोगाउँदै वनको दोहन रोक्न खोज्दा इन्स्पेक्टरको सरुवा प्रहरीकै सेटिङमा चुरे दोहन : मुख्यमन्त्री राउत निरन्तर नदी दोहन दर्ता नगरी क्रसर उद्योग सञ्चालन रोकिएन चुरे दोहन अवैध उत्खननले द्वन्द्व नदी र खोला दोहन अनियन्त्रित मापदण्ड मान्दैनन् क्रसर क्रसरहरूको अघोषित कब्जामा धादिङको मलेखु खोला (तस्बिर)"
घरजग्गा खाली गर्न पूर्वअधिराजकुमारी प्रेरणालाई ३५ दिने म्याद,"काठमाडौं : पूर्वअधिराजकुमारी प्रेरणा राज्यलक्ष्मी देवी सिंहलाई दाइजो दिएको भनिएको छाउनीस्थित १५ रोपनी जग्गा खाली गर्न नेपाल ट्रष्टको कार्यालयले ३५ दिने सूचना जारी गरेको छ। ट्रष्टले अदालतको फैसला कार्यान्वयन गर्न भन्दै शुक्रबार सूचना जारी गरेको हो। छाउनीको जग्गा दाइजोमा पाएको भन्दै पूर्वराजा ज्ञानेन्द्र शाहकी छोरी प्रेरणाले दिएको रिटमा सुरुमा तत्कालीन प्रधानन्यायाधीश रामकुमार प्रसाद साह र न्यायाधीश चोलेन्द्र शमशेर राणा (हाल प्रधान्यायाधीश) को संयुक्त विशेष इजलासले २०७२ असार ६ मा प्रेरणाकै पक्षमा निर्णय दिएको थियो। फैसला त्रुटीपूर्ण रहेको भन्दै नेपाल ट्रस्टको कार्यालयले दिएको पुनरावलोकनमा २०७३ पुस २१ गते अघिल्लो फैसला उल्ट्याउँदै तत्कालीन प्रधानन्यायाधीश सुशीला कार्की, न्यायाधीशहरू दीपककुमार कार्की र सपना प्रधान मल्लको पूर्ण इजलासले उक्त घरजग्गा दाइजो नठहरिने निर्णय सुनाएको थियो। पूर्ण इजलासको फैसला कार्यान्वयनका लागि ट्रष्टले पत्र काटेपछि गैरकानुनी भन्दै प्रेरणाले फेरि अर्को रिट दिइन्। पछिल्लो रिटमा प्रधानन्यायाधीश चोलेन्द्र शमशेर राणा नेतृत्वको संवैधानिक इजलासले अघिल्लो फैसलाको मिसिल झिकाउने आदेश गरेको छ । प्रेरणाको यो रिट संवैधानिक इजलासमा विचाराधीन रहेकै अवस्थामा ट्रष्टले घरजग्गा खाली गराउन सूचना जारी गरेको छ। ट्रष्टले काठमाडौं महानगरपालिका१३ छाउनीस्थित कित्ता नम्बर २५ को १५ रोपनी एक आना एक पैसामा रहेको कम्पाउण्ड वालसहितको विजया घरसमेतको जग्गा धनी प्रमाण पुर्जा नेपाल ट्रष्टको कार्यालयको नाममा कायम भइसकेको जनाएको छ। घरजग्गा खाली गरिदिन तपाईं श्री प्रेरणा राज्य लक्ष्मीदेवी सिंहका नाममा पटकपटक पत्राचार र सार्वजनिक सूचना जारी गर्दासमेत हालसम्म पनि खाली नगर्नु भएकोले घरजग्गा खाली गर्न पुनः यो सूचना प्रकाशित गरिएको छ, ट्रष्टले गोरखापत्रमा ३५ दिने सूचना जारी गर्दै भनेको छ, सूचना प्रकाशित भएको मितिले ३५ दिनभित्र माथि उल्लेखित घरजग्गा सम्पूर्ण रूपले खाली गरिदिनु होला। अन्यथा कानुन बमोजिम भैजाने व्यहोरासमेत यही सूचनाद्वारा सूचित गरिएको छ। अन्तरिम संविधान, २०६३ जारी हुँदा तत्कालीन राजा वीरेन्द्रका नाममा रहेको सम्पत्ति राष्ट्रियकरण गरी नेपाल ट्रस्टअन्तर्गत ल्याउने व्यवस्था भए अनुरूप २०६३ जेठ ४ गते तत्कालीन प्रतिनिधिसभाले त्यस्तो सम्पत्ति सरकारीकरण गर्ने घोषणा गरेको थियो । त्यसलगत्तै २०६४ पुस १ गते प्रेरणाले दाइजो दाबी गर्दै आएको उक्त जग्गा ट्रस्ट मातहत ल्याउने निर्णय गरियो। नेपाल ट्रष्टको पक्षमा प्रतिरक्षा गरेको महान्यायाधीवक्ता कार्यालयका सहन्यायाधीवक्ता संजिव रेग्मीले रिट विचाराधीन हुँदैमा भइसकेको पूर्व फैसला कार्यान्वयन प्रक्रिया नरोकिने बताए। सम्पत्तिको हकमा आघात पर्यो भन्दै रिट दिएर अन्तरिम आदेश भएको अवस्था भए रोकिन्थ्यो। रिभिजन का लागि इजलासबाट निस्सा भएको अवस्था पनि यो होइन, रेग्मीले भने, सर्वोच्चमा परेको यो पुनरावेदन पनि होइन। फेरि रिटमा आएको अवस्था हो। अन्यथा आदेश नभएसम्म सिद्धान्ततः कार्यान्वयन गर्न रोकिन्न। रेग्मीले सूचनाबाट असर पर्ने स्थिति भएमा फेरि प्रेरणाले अदालत गएर आफ्नो दाबीसहित कानुनी बाटो समात्न सक्ने पनि बताए। नेपाल ट्रस्ट जग्गा, ९९ रोपनीको पुनः नापी हुने वीरेन्द्रको सम्पत्तिमा ब्रह्मलुट : लालपुर्जामा ट्रस्टको नाम, जग्गा व्यक्तिको वीरेन्द्र परिवारको २१,५६३ रोपनी जग्गा ट्रस्टमा धमाधम लिजमा ट्रस्टको जग्गा चन्दननाथ गुठीको १०८ रोपनी जग्गा अतिक्रमण २१ बिघा सरकारी जग्गा फिर्ता"
बाजा बजाउने पाउनै गाह्रो भएपछि कस्सिए महिला,"बेनी : म्याग्दीको बेनी नगरपालिका ४ राक्सेका क्षेत्री र ब्राह्मण समुदायका महिलाले बाजा बजाउन थालेका छन्। परम्परा धान्न महिलाले पञ्चैबाजा बजाउन थालेका हुन्। विवाह, व्रतबन्ध, चौरासी र विभिन्न सभासमारोहमा बाजा बजाउने जनशक्ति नपाएपछि आफैं सिकेर बजाउन थालेको स्थानीय लक्ष्मी खत्रीले बताइन्। बाजा नहुँदा संस्कार नै खल्लो हुन थालेपछि आफैं बजाउन सिकेका हौ, उनले भनिन्। पञ्चैबाजाको संरक्षण, परम्पराको जगेर्नासँगै आयआर्जनमा पनि सहयोग पुग्ने उनीहरूको भनाइ छ। खत्रीका अनुसार सीप भएका युवा तथा पुरुष बिदेसिन थालेपछि शुभकार्यमा बाजा बजाउने जनशक्तिको अभाव भयो। छिमेकी गाउँबाट बोलाउँदा पालो नपाउने र धेरै खर्च गर्नुपर्ने समस्या भएपछि महिला आफैं बाजा बजाउन अग्रसर भएका हुन्। राक्सेको नवजागरण आमा समूहका १० जनाले पञ्चैबाजा बजाउन एक महिना तालिम लिएका थिए। बाजा बजाउने पेसा दर्जी र सार्की थरका दलित समुदायको परम्परागत पेसाका रूपमा बुझ्ने मान्यतालाई राक्सेका महिलाले तोडेका छन्। समाजको गलत मान्यताको तगारो तोडेर क्षेत्री बाहुन समुदायका महिलाले पञ्चैबाजा बजाउन थालेका समूहकी हीरा शर्माले बताइन्। पछिल्लो समय मगर समुदायका युवायुवतीले देशका अन्य सहरमा व्यावसायिक रूपमा बाजा बजाउन थालेका थिए। सहनाई, ढलकी, ट्याम्कुली, झ्याली, कर्नल, दमाहालगायत नौथरी बाजा महिलाले बजाउँछन्। उनीहरूलाई स्थानीय प्रकाश परियारले बाजा बजाउन सिकाएका हुन्। उनी पञ्चैबाजाको व्यावसायिक वाद्यवादक हुन्। महिलाले निकै चासो र रुचि दिएर छिटो बाजा बजाउन सिकेको उनले बताए। इच्छाशक्ति, आवश्यकता र बाध्यताले बाजा बजाउनुपर्ने अवस्था आएको समूहकी सदस्य भगवती सुवेदीले बताइन्। भजनमा खैजडी मुजुरा पनि नबजाएकी मैले अहिले झ्याली बजाउने भएकी छु, उनले भनिन्, काम कुनै जाति, व्यक्ति विशेषको हुँदो रहेनछ। जाने र सकेपछि जसले गरे पनि हुने रहेछ। गाउँ र छिमेकका बस्तीबाट बाजा बजाउन माग आएको छ। एक दिन बाजा बजाएको २५ हजार रुपैयाँ ज्याला छ। वडा कार्यालयको प्रस्तावमा बेनी नगरपालिकाले महिलालाई पञ्चैबाजा बजाउने तालिम सञ्चालन, बाजा र पोसाक खरिद गर्न एक लाख ५० हजार रुपैयाँ विनियोजन गरेको वडाध्यक्ष गोविन्द पौडेलले बताए। बेनी नगरपालिकाका प्रमुख हरिकुमार श्रेष्ठले महिलाको उत्साह र सक्रियताबाट उत्साहित भएको र बाजा समूहलाई प्रोत्साहन गर्ने बताए।"

शीर्षक,विवरण
राष्ट्रवादको परीक्षा,"भारतले नेपालीभूमिसहित राजनीतिकनक्सा सार्वजनिक गरेपछि नेपाललाई अखण्डता र राष्ट्रिय सुरक्षामाआफ्नो पहिचान स्थापितगर्ने अवसर जुरेको छ। राष्ट्रवादको नाराले सत्तासीनभएका केपीओलीलाई भारत सरकारको नयाँनक्साले पहिचानजोगाउने चुनौतीथपिदिएको मात्रै होइनहालसम्मका नेताले गर्न नसकेको राष्ट्रियता जगेर्नाको अवसर पनिप्राप्तभएको छ। लामो समयदेखि नेपालीभूभागअतिक्रमित छ। पूर्वदेखि पश्चिमसम्मका दक्षिणी भेगको भूमिदशकौंदेखि विवादित रहँदै आएपनिकुनै पनिदलका नेताले यसको निरूपण गर्न सकेनन्। नेपालकमजोर भएर हो वाहाम्रो कूटनीति असफलभएर, किन छिमेकीले सार्वभौम देशको अस्तित्वमाथिबारम्बार हमला गर्छ ? नेपालको नक्सा परिवर्तन गर्ने भारतको दुस्साहस सार्वभौमसत्ता सम्पन्न नेपालको अस्तित्वमाथिको हमलाहोइन र ? नेपाल र भारतबीचअहिलेको जीवन्तप्रश्न सन् १८१६ माभएको सुगौली सन्धिले मान्यतापाउने कि नपाउने भन्ने हो । यो सन्धिभएको ४४ वर्षसम्मलिम्पियाधुरा नै कालीको मुहानहुने, तर सन् १९६० पछि भारतीय सेना कालापानीमा तैनाथ भएपछि चाहिँनहुने ? चीनसितको सीमायुद्धमा भारत पराजय भएपछि कालापानीलाई रणनीतिक रूपमाउपयोग गर्दै नेपालीभूभागकब्जाहुनपुगेको घामजत्तिकै छर्लंग छ। सन् १९८१ मादुई देशबीच दस वर्षभित्र सीमासम्बन्धी सबै समस्या समाधानगर्ने सहमतिभयो। नेपालभारत संयुक्तप्राविधिक स्तरीय समिति गठन भयो, तर सन् २००७ सम्मपनियसले कामगर्न सकेन। जनस्तरमा यस्ता मुद्दा पेचिलाहुँदै जाँदा यस्ता समितिहरू बन्छन्। कतिपयअवस्थामायिनले प्रतिवेदनपनि पेस गर्छन्, आफ्ना सरकारसमक्ष। तर, सीमासम्बन्धी यस्ता समितिले प्रतिवेदनसमेत पेस गरेनन्। भारत वा नेपालकुन सरकारको उदासीनताका कारण यो अवस्थाआइपर्यो। कम्तीमाप्रतिवेदनउपर दुवै देशबीच छलफलसम्म हुनपाएको भए निरूपणका सम्भावना रहन्थे। तर, सीमा मुद्दामा भारतले जहिले पनिबलमिच्याईं गर्दै आएको इतिहासले पुष्टि गरेको तथ्यहो। राष्ट्रियता र सीमासम्बन्धी अतिक्रमण हुँदा नेपालकादलहरुबीचअभूतपूर्व एकता देखिएको छ। यो एकता सह्रानीय छ। यसले मुलुकमाथिविपद् पर्दा राष्ट्रिय स्वर एक हुन्छ र हुनेछ भन्ने सन्देश पनिदिएको छ। सबै दलमिलीभारतले गरेको यो अतिसह्य कार्यको खण्डन र प्रतिरोध गर्नुपर्छ। राष्ट्रियताका सबालमादलहरुबीचमतैक्य नभएको विगतको तीतो इतिहासलाई रुपान्तरण गर्दै कालापानी, लिपुलेक र लिम्पियाधुरा अतिक्रमणका सन्दर्भमादलहरुबीचको एकतालाई अझ बढी जीवन्तमात्रहोइन, कार्यान्वयनकालागिदवाबमूलकपनि हुनुपर्छ। नेपालको सहयोगबिनाभारतले पनि दक्षिण एसिया क्षेत्रमा कूटनीतिक र रणनीतिक कौशलमार्पत यस क्षेत्रकाजनताको अधिकतम् हितमाआफ्नो उपस्थिति र महत्तालाई दर्शाउन सक्दैन। तसर्थ, दुई देशबीचविश्वमाकहीं नभएको सम्बन्धलाई अझ बढी घनीभूत बनाउनभारतजस्तो विशाल साम्राज्यभएको मुलुकले सानो चित्त देखाउनु हुन्न। नेपालजस्तो उसको असल छिमेकी दक्षिण एसियामा कोही छैन भन्ने उदाहरणलाई पनिमननगर्नुपर्छ। किनभने भारतको अहितमा नेपालले अहिलेसम्मकुनै काम गरेको छैन र भविष्यमागर्ने पनि छैन। नेपालजस्तो विश्वमा नै अलौकिकमित्रताको परम नमुनाभएको मुलुकको भूभाग अतिक्रमण गर्नेजस्तो कार्य उसकालागिशोभनीयहुन सक्दैन। तसर्थ, भारतले अहिले अतिक्रमण गरेको भूभागउसकै हो भन्ने प्रमाणसहित नेपाललाई विश्वस्तपार्न सके मात्र नेपालीजनताविश्वस्तहुनेछन्। होइनभने नेपाल र भारतबीचको सम्बन्धमाजहिले पनिआशंका र असन्तुष्टि मात्रै व्याप्त रहनेछन्, जुनउसकालागिपनिहितकर हुनेछैन। यो कसीमा राष्ट्रवादको छवि बनाउन सफलभएकाप्रधानमन्त्री केपीशर्मा ओलीको पनि अग्नि परीक्षा हुनेछ सीमा जोगाउननिम्ति।"
राष्ट्रपति सीको भ्रमणपछि चिनियाँ पर्यटक आगमन बढ्यो,"काठमाडौं : चीनका राष्ट्रपति सी चिनफिङको भ्रमणपछि नेपाल आउने चिनियाँ पर्यटकको संख्या बढ्न थालेको छ। भ्रमणका क्रममा चिनफिङले नेपाल दक्षिण एसियामा चिनियाँले मन पराउने मुलुक भएको, भ्रमण वर्षमा चीनले सहयोग गर्ने र चिनियाँको आकर्षणको गन्तव्य लुम्बिनी भएको बताएका थिए। राष्ट्रपतिको भ्रमणले चिनियाँको नेपाल भ्रमण बढाउन सहयोग पुर्याएको पर्यटन व्यवसायी बताउँछन्। एउटै भ्रमण टोलीमा १ सय १५ चिनियाँ पर्यटक नेपाल घुम्न आएको विषयलाई संस्कृति, पर्यटन तथा नागरिक उड्डयनमन्त्री योगेश भट्टराइले सीको भ्रणमको सकारात्मक प्रभावका रूपमा मंगलबार सामाजिक सञ्जालमार्फत व्यक्त गरेका छन्। चिनियाँ पर्यटक वृद्धि सन् २०२० को निम्ति पनि राम्रो संकेत भएको मन्त्री भट्टराईको भनाइ छ। नेपाल एसोसिएसन अफ टुर अपरेटर्स (नाटो)का अध्यक्ष अशोक पोखरेल सीको भ्रमणले पर्यटक आगमनमा सकारात्मक प्रभाव पारेको बताउँछन्। सी उच्च स्तरका व्यक्तित्व भएकाले सी जहाँ गयो त्यति चिनियाँ पर्यटक जाने र सीले सकारात्मक प्रतिक्रिया दिएका मुलुकमा देशका पर्यटक जान खोज्नुलाई सकारात्मक नै मान्नुपर्ने बुझाइ पोखरेलको छ। अपेच्छाअनुसार र एकैपटक ह्वात्तै बढेको भने होइन। नेपालमा सन् २००१ देखि नै चिनियाँ पर्यटक भिœयाउँदै आएका सुवाङची टुर्सका प्रबन्ध निर्देशक विशेष श्रेष्ठका अनुसार पछिल्लो समय चिनियाँ पर्यटकको पहुँच र हवाई सञ्जाल बढेको छ। वायुसेवा निगमको शाङहाइ उडान हुँदा यो ट्राभलले २० वटा चिनियाँ पर्यटकको कोटा पाउने गरेको थियो। त्यो समयदेखि अहिले असीमित पर्यटक ल्याउन पाउने समयलाई हेर्दा चिनियाँको नेपालप्रतिको आकर्षण बढेको बुझाइ श्रेष्ठको छ। उनका अनुसार सीको भ्रमण पछिल्लो समय एउटा कारण हुन पनि सक्छ तर मुख्य कारण चाहिँ कनेक्टिभिटी नै हो। सन् २०२० पनि चीनले २१ वटा मुलुकसँगै नेपाललाई पनि पर्यटकीय गन्तव्यका रूपमा खुला गरेको छ। कनेक्टिभिटी नबढाउँदासम्म अपेच्छाअनुसार पर्यटक बढाउन गाह्रो हुने चिनियाँ पर्यटकलाई केन्द्रित गरेर सेवा दिइरहेको टुर्स एजेन्सीको भनाइ छ। चिनियाँ पर्यटकलाई थप आकर्षित गर्न अवैधानिक गतिविधि रोक्नुपर्ने र चिनियाँले वी च्याट र अली पेबाट गर्ने कारोबार अनुगमन गर्नुपर्ने व्यवसायीको सुझाव छ। नेपाल पर्यटन बोर्डका प्रमुख कार्यकारी अधिकृत दीपक जोशी चीनबाट पर्यटक ल्याउन सकिने गरी बजार बढिरहेको बताउँछन्। यसका लागि एयर कनेक्टिभिटीमा प्राथमिकता दिनुपर्छ। बोर्डले गर्ने गतिविधिका कारण चिनियाँ गन्तव्य प्रवर्द्धनमा सहयोग पुगेको छ। बोर्डले वार्षिक ७८ वटा औपचारिक कार्यक्रम चीनमा गर्न थालेको छ। बोर्डले मिडियासँगको सहकार्य, सामाजिक सञ्जाल तथा प्रवर्द्धनात्मक गतिविधि बढाइरहेको छ। हाल बोर्डले चीन प्रवद्र्धमा मात्रै वार्षिक नौ करोड रुपैयाँ खर्च गर्न थालेको छ। सन् २०२० का लागि चीनबाट मात्रै साढे तीन लाख पर्यटक ल्याउने लक्ष्य लिइएको छ। यो संख्या अहिलेको तुलनामा दोब्बर हुने बोर्डका सीईओ जोशीले बताए। चीनबाट पाँचवटा वायुसेवा कम्पनीले नेपालमा नियमित उडान गरिरहेका छन्। चीनबाट एयर चाइनाले सातामा १ सय २७ र २ सय ८१ सिट क्षमताका जहाजबाट १० वटा र चाइना इस्टर्नले १ सय ३२ सिट क्षमताको जहाजबाट १४ वटा उडान गर्छ। यस्तै, चाइना साउदर्नले १ सय २० देखि २सय ८६ सिट क्षमतासम्मका सात प्रकारका जहाजबाट सातामा १४ उडान गरिरहेको छ। सिचुवान एयरलाइन्सले १ सय ३१ सिट क्षमताको जहाजबाट सातामा चारवटा, तिब्बत एयरलाइन्सले १ सय २८ सिट क्षमताको जहाजबाट सातामा दुईवटा उडान गरिरहेको छ। नेपालबाट भने हिमालय एयरलाइन्सले मात्रै भर्खरै चीनमा पहुँच बढाएको छ। राष्ट्रिय ध्वजाबाहकले भने प्रयास गरिरहेको भए पनि अनुमति पाइसकेको छैन। सरकारले चिनियाँ पर्यटक प्रवर्द्धन गर्न र चीनलाई आधार बनाएर उडान संख्या बढाउने गरी हवाई सेवा सम्झौता बढाएको छ। चीनबाट सन् २०१९ को १० महिनामा मात्रै एक लाख ३४ हजार पर्यटक भित्रिएका छन्। सन् २०२० मा यो संख्या साढे तीन लाख बनाउन हालको संख्यालाई दोब्बर गर्नुपर्ने चुनौती पनि छ।"
सिके राउतको पार्टी पनि उपनिर्वाचनमा,"काठमाडौं : मंसीर १४ मा हुन लागेको उपनिर्वाचनमा सिके राउत नेतृत्वको जनमत पार्टी पनि सहभागी हुने भएको छ। गएको फागुनमा प्रधानमन्त्रीसँग सहमति गरेर मूलधारको राजनीतिमा आएका राउतले वैशाखमा आफ्नो नेतृत्वमा जनमत पार्टी निर्वाचन आयोगमा दर्ता गराएका थिए। त्यसअघि उनले स्वतन्त्र मधेस गठबन्धनको नाममा छुट्टै मधेस राष्ट्रको अभियान चलाउँदै आएका थिए। जनमत पार्टीका नेता चन्दन सिंहका अनुसार उपनिर्वाचनका लागि २७ गतेको स्थानीय तहको उम्मेदवारी दर्तामा पार्टीले तराई मधेसमा उम्मेदवारी दिन लागेको छ। उनले भने, अहिले हाम्रो संगठन तराई मधेसमा मात्र राम्रो भएकाले उपनिर्वाचनमा तराई मधेसका स्थानीय तहमा उम्मेदवारी दिन लागेका छौं। जनमत पार्टीले प्रदेश र प्रतिनिधिसभाको उपनिर्वाचनमा भाग लिने छैन। सिंहले पार्टी निर्वाचन आयोगमा दर्ता भइसकेकाले चुनावमा सहभागी हुन लागेको बताए। यसअघि भएका स्थानीय तह, प्रदेशसभा र प्रतिनिधिसभाको चुनाव राउत नेतृत्वको तत्कालीन संगठनले कोठली बाहर मतदान को अभियान नै चलाएको थियो। पृथक्तावादी अभियान त्यागेर आएका राउत पछिल्लो समयमा संगठन विस्तारमा लागेका छन्। उनले पछिल्लो समय प्रदेश २ को सरकार र राजपासमाजवादी पार्टीको चर्को आलोचना गर्दै आएका छन्। भर्खरै काठमाडौंमा पार्टी कार्यालय खोलेका उनले आउँदो मंसीर ७ गते रंगभेदविरुद्ध दिवसका अवसरमा काठमाडौंको टुँडिखेलमा आमसभा गर्न लागेको छ। आमसभामा नेपालमा रहेका जातजातिको जातीय, सांस्कृतिक नाच र गीतसमेत प्रस्तुत गरिनेछ। राउत अन्य पार्टीका नेताहरूलाई पनि आमसभामा सहभागी हुन आमन्त्रण गर्ने तयारीमा छन्। पार्टी नेता सिंहका अनुसार आमसभामा विभिन्न जिल्लाबाट समर्थक ल्याउन लागिएको छ।"
३९५ वर्गकिलोमिटर अतिक्रमणमा,"काठमाडौं : भारतले लिम्पियाधुरादेखि कालापानीसहित लिपुलेकको भूभाग गरी तीन सय ९५ वर्गकिलोमिटर क्षेत्र अतिक्रमण गरेको नयाँ तथ्य खुलेको छ। सरकारले आपैले गठन गरेको अध्ययन समितिले दिएको प्रतिवेदन गुपचुप राख्दा हालसम्म तीन सय ७२ वर्गकिलोमिटर क्षेत्र भारतले ओगटेको सार्वजनिक हुँदै आएको थियो। चार वर्षअघि सूर्यनाथ उपाध्यायको संयोजकत्वमा बनेको सीमा विवाद सम्बन्धीअध्ययन टोलीले लिम्पियाधुरासम्मको भुभाग नेपालकै भएको निश्कर्ष निकालेको थियो। लिम्पियाधुरालिपुलेककालापानी गरी भारतले ३९५ वर्गकिलोमिटर नेपाली भूभाग अतिक्रमण गरेको अन्नपूर्णलाई मंगलबार प्राप्त उक्त प्रतिवेदनमा उल्लेख छ। उपाध्याय नेतृत्व टोलीले समाधानका विकल्पसहितको सुझाव सरकारलाई त्यतिबेलै दिएको थियो। प्रतिवेदनअनुसार लिम्पियाधुराको तीन सय ३५ र लिपुलेककालापानीको ६० गरी तीन सय ९५ वर्गकिलोमिटर क्षेत्र भारतले मिचेको छ। काली नदीको मुहान नै मुहान लिम्पियाधुरा भएको प्रतिवेदनको पनि ठहर छ। चार महिनाको अध्ययनपछि टोलीले यो प्रतिवेदन परराष्ट्र मन्त्रालयमा बुझाए पनि कुनै पनि दलका सरकारले सार्वजनिक गरेनन्। अद्यापि औपचारिक रुपमा यो गोप्य नै छ। परराष्ट्र स्रोतअुनसार कालापानीमा भारतले तैनाथ गरेको सेना हटाएर अतिक्रमित क्षेत्र (३९५ वर्गकिलोमिटर) पूर्ण रुपमा खाली गर्नुपर्ने प्रतिवेदनको ठहर छ। उक्त अतिक्रमित भूभाग (लिम्पियाधुरालिपुलेककालापानी) सट्टापट गर्न सकिने विकल्प पनि समितिले सरकारलाई दिएको छ। ३९५ वर्गकिलोमिटर पूर्वपश्चिममा नै नेपालभारतचीनको त्रिदेशीय विन्दु निधो गर्नुपर्ने र सटपट गरेर लिपुलेकलाई त्रिदेशीय विन्दु निर्धारण गर्न सकिने विकल्प पनि उक्त प्रतिवेदनमा दिइएको छ। समितिले अन्तराष्ट्रिय जगत्लाई समस्याको जानकारी दिनुपर्ने विकल्पसमेत सरकारलाई दिइएको छ। लिम्पियाधुरासहित भूभाग अतिक्रमण हटाउन नेपालको संयन्त्र सक्रिय गर्नुपर्ने, राष्ट्रियहित, सर्वभौमसत्ता, राष्ट्रिय अखण्डता र सीमारक्षामा सबै नेपाली र सबै पार्टी एक ठाउँ आउनुपर्ने सुझाव सरकारलाई दिएको थियो। निश्चित अवधि नै तोकेर अतिक्रमण हटाउनुपर्ने अध्ययन टोलीको प्रतिवेदनले निर्देश गरेको छ। लिम्पियाधुरासम्म ३९५ वर्गकिलोमिटर भूभाग मिचिएको छ, अतिक्रमण गरिएको छ। त्यसको नक्सा पनि छ। यसको प्रमाण प्रशस्त छन्, प्रतिवेदनमा छ। सार्वभौमिकता, सीमाको रक्षा र स्वाभिमानको मूल्यमा सबै पाटी र नेपाली एक ठाउँ उभिनुपर्ने, भारतसँग झुकेर र अनैतिक सम्बन्ध राखेर हिँडन नहुने सुझावसमेत प्रतिवेदनले दिएको छ। सीमा रक्षा राज्यले गर्नुपर्ने काम रहेकोतर्फ पनि ध्यानाकर्षण गरिएको छ। सुस्तालगायत देशभरमा सीमा विवादको सम्बन्धमा उक्त टोलीले सुझाव दिएको थियो। समितिले नापी विभागसँग भएका नक्साका अध्ययनपछि लिम्पियाधुरासमेत समेटेर नक्सा बनाएको थियो। सीमा रक्षानिम्ति सशस्त्रले मात्रै नहुने भन्दै सीमा सुरक्षामा सेना परिचालनको सुझाव पनि छ। सीमासम्बन्धी विवाद कुटनीतिक तबरमा सुल्झाउन पर्ने भनिएको छ। कुटनीतिक समाधानका लागि तत्कल गर्नुपर्ने कार्य पनि सुझाएको छ। सेना परिचालन गर्नुपर्ने, सशस्त्र प्रहरी बलको सीमा निरीक्षण (बीओपी) बढाउनुपर्ने, दशगजा खाली गराउनुपर्ने, सीमा व्यवस्थापन गर्दै नियमन गर्नुपर्ने सुझाव छ। उपाध्याय टोलीले नापी विभागको सहयोगमा स्याटलाइट (भूउपग्रह) को माध्यमबाट लिम्पियाधुरासहित क्षेत्र नेपालमा पर्ने गरी नक्सासमेत बनाएर सरकारलाई दिएको छ। सन १८१६ को सुगौली सन्धिलगत्तै १८१७ को रोजर मार्टिनले तयार परेको नक्सादेखि सन १९९० मा जापान सरकारको सहयोगमा नापी विभागले तयारका गरेका २६ वटा नक्साको अध्ययन गरिएको छ। सन १८१९, १८२७, १८५६ सम्मका नक्सामा काली नदीको मुहान लिम्पियाधुरा नै भएको प्रतिवेदनमा उल्लेख छ। सन १८७९ देखिका नक्सामा कालापानी राखेर नक्सा बनाउन थालिएको प्रतिवेदनमा छ। ऐतिहसाहिक तथ्य र दस्तावेज, नक्साको आधारमा नै लिम्पियाधुरा नै काली नदीको मुहान भएको उल्लेख छ। अहिले भारतले कालापानीमा कृत्रिम नदी बनाएर नेपाली भूभाग अतिक्रमित गरेको छ। लिपुलेकलाई भारत र चीनले द्धिपक्षीय व्यापार केन्द्र बनाउने सम्झौता गरेपछि २०७२ असार १ गते तत्कालीन परराष्ट्रमन्त्री महेन्द्रबहादुर पाण्डेले उपाध्यायको संयोजकत्वमा सीमा विवादसम्बन्धी अध्ययन टोली बनाइएको थियो। २०७२ जेठ १ गते भारतका प्रधानमन्त्री नरेन्द्र मोदीको चीन भ्रमणको समयमा लिपुलेक खोल्ने सम्झौता भएको थियो। अध्ययन टोलीका संयोजक रहेका अख्तियार दुरुपयोग अनुसन्धान आयोगका पूर्व प्रमुख आयुक्त उपाध्यायले सरकारलाई प्रतिवेदन बुझाइसकेको बताए। उनले प्रतिवदेनका सुझाव कार्यान्वयन गर्न पनि सरकारलाई आग्रह गरे। उनले सीमा विवादको सम्बन्धमा राजनीतिक दल एकै ठाउँ आउन देशका ठूलो उपलब्धी भएकोसमेत उनले बताए।"
दरबारमार्गमा सामूहिक बलात्कार : मुख्य दोषीलाई पाँच वर्ष जेल,"काठमाडौं : दरबारमार्गमा दुई वर्षअघि एकल महिलामाथि सामूहिक बलात्कार भएको ठहर अदालतले गरेको छ। उक्त घटनाका मुख्य अभियुक्त शैलेश कार्कीलाई पाँच वर्ष दुई महिना कैद सजाय सुनाइएको छ। पीडितलाई ७ लाख रुपैयाँ क्षतिपूर्ति भराउनुपर्ने फैसला भएको छ। मतियारमा विकास गौतम र दीपक श्रेष्ठलाई जनही एक वर्ष दुई महिना कैद सजाय सुनाइएको छ। कार्की रामेछाप दुरा गाउँका हुन् भने गौतम काभ्रे चौरी देउराली र श्रेष्ठ सिन्धुपाल्चोक जेठलका। उनीहरू काठमाडौंमा बस्दै आएका थिए। जिल्ला न्यायाधीश कमलप्रसाद पोखरेलको इजलासले दोषीलाई कैद सजाय र पीडितलाई क्षतिपूर्ति हुने फैसला सुनाएको हो। अभियुक्तलाई कैद सजाय हुने गरी जिल्ला अदालतबाट गत बिहीबार फैसला आएको जिल्ला न्यायाधिवक्ता चन्द्रकान्त खनालले बताए। पुरानो मुलुकी ऐनको जबर्जस्ती करणी महलअन्तर्गत अदालतबाट सजाय निर्धारण गरिएको छ। प्रतिवादीहरूको पृष्ठभूमि, कसुरको प्रकृति, गम्भीरता र पीडितलाई पर्न गएको शारीरिक र मानसिक पीडालाई विचार गरी, फैसलामा लेखिएको छ, प्रतिवादी शैलेश कार्कीलाई मुलुकी ऐन जबर्जस्ती करणी महलको ३ (४) नं बमोजिम पाँच वर्ष दुई महिना कैद हुने ठहर्छ। मतियार ठहर भएका श्रेष्ठ र गौतमको हकमा सोही महलको ४ नम्बर बमोजिम एक वर्ष दुई महिना कैद हुने फैसलामा उल्लेख छ। जिल्ला न्यायाधिवक्ता खनालका अनुसार उक्त घटनाको छानबिन अझै सकिएको छैन। कतिपय अभियुक्त अझै फरार छन्। उक्त प्रकरणमा केही प्रतिवादीका हकमा थप अनुसन्धानको काम बाँकी छ, उनले भने अन्नपूर्णसँग भने। रातको समयमा घरमा पुयाइदिन गाडीमा लिफ्ट दिने आश्वासन देखाएर चिनजानका व्यक्तिबाटै होटलको कोठामा लगेर बलात्कार गरिएको भन्दै चार जनाविरुद्ध किटानी जाहेरी परेको थियो। पीडित महिलाले २०७४ माघ ७ गते मःम र वाइन खुवाएर उनीहरूले ल्यान्डमार्क होटलको ४०५ नम्बर कोठामा पुयाएर सामूहिक बलात्कार गरेको दाबी गरेकी थिइन्। बलात्कारअघि नग्न भिडियोसमेत खिचिएको भनाइ पीडितको थियो। उक्त घटनामा प्रहरी प्रतिवेदनअनुसार जिल्ला सरकारी वकिल कार्यालय काठमाडौंले जबर्जस्ती करणी र संगठित अपराधमा मुद्दा चलाएको थियो। प्रहरीले पीडित एकल महिलाको परिवर्तित नाम दरबारमार्ग७ राखेको छ। पीडितको बयानअनुसार चार युवा मिलेर जबर्जस्ती करणी गरेको उल्लेख छ। होटलबाट बाहिरिएपछि पीडितले ट्याक्सी चालकलाई आफू सामूहिक बलात्कारमा परेको भन्दै प्रहरीसम्म लगिदिन अनुरोध गरेकी थिइन्। उनलाई ट्याक्सीमा लगेर दरबारमार्गस्थित प्रहरी वृत्तको जिम्मा लगाइएको थियो। घटना गुपचुप राखिएको प्रश्न उठेपछि महानगरीय प्रहरी परिसर काठमाडौं र महानगरीय प्रहरी प्रभागबाट भिन्नाभिन्नै छानबिनसमेत भएको थियो। प्रारम्भिक छानबिनपछि दरबारमार्ग वृत्तमा कार्यरत तत्कालीन प्रहरी नायब उपरीक्षक तिलक भारतीलाई परिसरमा, प्रहरी निरीक्षक लक्ष्मण ठकुरीलाई हेडक्वार्टरमा तानिएको थियो। मुद्दा शाखामा कार्यरत प्रहरी नायब निरीक्षक चन्द्र भण्डारी निलम्बनमा परेका थिए। राष्ट्रिय मानवअधिकार आयोगले पनि अनुसन्धान टोली बनाएर छानबिन सुरु गरेको थियो। आयोगले यौनजन्य हिंसा तथा बलात्कारका घटनाको उजुरी दर्ता, छानबिन तथा तथ्य संकलनमा नेपाल प्रहरी गम्भीर एवं संवेदनशील नहुँदा पीडित न्यायबाट वञ्चित भएको बताएको थियो। मानवअधिकार उल्लंघन घटनामा अनुसन्धान प्रभावकारी नहुने कारणबाट घटनालाई कमजोर बनाउने, यस्ता प्रकृतिका घटनाबाट मृत्यु भएको अवस्थामा हत्या अपराधमा मात्र मुद्दा चलाउने तथा न्यायमा ढिलाइ गरिने प्रवृत्तिका कारण यौनजन्य हिंसाबाट पीडित महिला न्यायबाट वञ्चित हुन पुगेको भन्दै आयोगले सुरक्षा निकायको ध्यानाकर्षण गरेको थियो।"
उपचारका लागि धनगढी पुगे डा केसी,"धनगढी : डा गोविन्द केसी उपचाका लागि धनगढी पुगेका छन्। स्वास्थ्यमा जटिलता आएपछि बुधबार साँझ धनगढीस्थित सेती प्रदेशिक अस्पतामा पुगेका हुन्। एम्बुलेन्समा धनगढी आएका डा केसीको धनगढीमा डाक्टर फिजिसियन निराजनदत्त शर्मा पौडेलले उपचार गरिरहेका छन्। स्वास्थ्य सुधारको माग राख्दै डा केसी १७ औँ पटक डडेल्धुरामा ९ दिनसम्म अनशन बसेका थिए। कालापानी, लिपुलेकको सीमा विवादको कुरा बाहिर आएपछि मंलगबार अनशन स्थगित गरेका थिए। धनगढीमा उपचारपछि केसी काठमाडौं फर्कँने छन्। डा केसीकाे अवस्था सामान्य भएको उपचारमा संलग्न चिकित्सक निराजनले बताए।"
भालु नियन्त्रणमा प्रहरी,"दोलखा : घरभित्रै पसेर अन्नबाली र बाख्रा खाएर स्थानीयलाई आतंकित बनाउने भालुको नियन्त्रणका लागि रेन्जर र प्रहरी परिचालन गरिएको छ। केही दिनदेखि गौरीशंकर गाउँपालिका९ टासीनाम गाउँका घरहरुमा पसेर बाख्रा र अन्नबाली खाएर त्रसित भएका स्थानीयहरुको उजुरीलाई मध्यनगर गरेर आतंकित बनाउने भालुको नियन्त्रणको लागि रेन्जरसहित प्रहरी टोली परिचालन गरिएको हो। घनाजंगल भएको क्षेत्रको जंगली भालु गाउँ पसेर विध्वंस मच्चाउन थाले पछि स्थानीयहरु भयभित भएका थिए। घरमै बाँधेर राखेको तीनवटा बाख्रा खाइदिएपछि भयभित भएका स्थानीयको उजुरी पछि आवश्यक छलफल गरी भालुको नियन्त्रणको लागि रेन्जरसहित प्रहरी परिचालन गरिएको गौरीशंकर संरक्षण क्षेत्र आयोजनाका प्रमुख सत्यनारायण शाहले जानकारी दिए। रेन्जर, प्रहरी र संरक्षण क्षेत्र स्थानीय व्यवस्थापन समितिका पदाधिकारीसहितको संयुक्त टोलीले प्रभावित क्षेत्रमा गस्ती गर्नेर भालुलाई जंगलभित्र पठाउने कार्य गर्ने आयोजना प्रमुख शाहले जनाए। यो समय भालु शित निद्रामा प्रवेश गर्ने समय भएकोले शरीरमा अधिक पोषण जम्मा गर्न बढी खन्चुवा हुने गरेको उनको भनाइ छ।"
भक्तपुरनगरकोट सडक : ठेकेदारको विरोध गर्ने नयाँ शैली !,"भक्तपुरः तीन वर्षभित्र बन्नुपर्ने भक्तपुरनगरकोट सडक पाँच वर्ष बित्दा पनि नबनेपछि नगरकोटवासीले विरोधको नयाँ शैली अपनाएका छन्। सडक बनाउन पटकपटक ध्यानाकर्षण गर्दा पनि र प्रधानमन्त्रीदेखि संसदसम्म गुहार्दा पनि सडक बनाउने ठेकेदारले नटेरेपछि स्थानीयले विरोधको नयाँ शैली अपनाएका हुन्। जुन शैलीले काम गरेपछि स्थानीयमा केही उत्साह थपेको छ। उनीहरुले भक्तपुरनगरकोटको ठेक्का पार्ने शैलुङ कन्स्ट्रक्सनका सञ्चालन शारदाप्रसाद अधिकारीको फोटो नगरकोटका भित्ता, रुख तथा खम्बा र उक्त सडक भएर गुड्ने चार पांग्रे गाडीमा टाँस्दै विरोध गरेका हुन्। उक्त फोटोमा अधिकारीको फोटोसँगै कुकुर तथा बाँदरको फोटो राखेर कमलविनायक नगरकोट सडकको ठेकेदार : कालोपत्रे छिटो गर लेखेका छन्। ठेकेदार अधिकारी नेपाल कम्युनिस्ट पार्टी (नेकपा) का अध्यक्ष पुष्पकमल दाहाल प्रचण्डका घर धनी हुन्। प्रचण्डकै आडमा अधिकारीले काम गर्न आलटाल गर्दै आएको स्थानीयको बुझाइ छ। त्यसैले स्थानीय जनताले प्रचण्डलाई समेत उक्त सडक बनाउन लगाउन ज्ञापनपत्र दिएका थिए। प्रचण्ड स्वयम्ले ठेकेदार अधिकारीलाई छिटो काम सक्न भन्दा पनि उनले नटेरेको स्थानीय बासिन्दा बताउँछन्। प्रचण्डले केही समस्या भए आफूलाई भन्न र समस्या नभए छिटो सडक बनाउन भनेका थिए। सबै उपाय लगाउँदा पनि केही सीप नलागेपछि नगरकोटबासीले मंगलबार नयाँ शैलीको विरोध प्रदर्शन गरेका हुन्। उक्त नयाँ शैलीको विरोधका तस्बिर सामाजिक सञ्जालमा भाइरलसमेत भए। तर उक्त फोटोले धेरै समय प्रदर्शन हुने मौका भने पाएन। स्थानीयले नगरकोट क्षेत्रका भित्ता, रुखविरुवा तथा खम्बा र सवारीसाधनमा उक्त फोटो टाँसेको केही घन्टा नबित्दै प्रहरीले ती फोटो निकालेका थिए। ठेकेदारलाई काम गराउन सक्ने नेता, मन्त्री, प्रधानमन्त्रीदेखि संसदसम्म पुग्दा पनि सडक बनेन, नगरकोट नाल्दुम पर्यटन विकास समितिका अध्यक्ष नवीन गुरुङले भने, जति विरोध गर्दा पनि केही सीप नलागेपछि मंगलबार नयाँ शैलीले विरोध गरेका हौं। सडक बनाऊमात्रै भन्दा केही सीप नलागेपछि काम नगर्ने ठेकेदारलाई नै तोकेर विरोध गरिएको उनको भनाइ थियो। काम थाले ठेकेदारले उक्त विरोध भाइरल भएपछि निर्माण कम्पनीले बुधबारदेखि सडकको काम थालेको चाँगुनारायण नगरपालिकाका प्रमुख सोमप्रसाद मिश्रले जानकारी दिए। उनका अनुसार खरिपाटीदेखि काम सुरु गरिएको हो। प्रमुख मिश्रले काम गर्दिनँ कहिल्यै नभन्ने र काम कहिल्यै फत्ते नगर्ने ठेकेदार अधिकारीले स्थानीय सरकार, संघीय सरकार, प्रधानमन्त्री र संसदलाई समेत नटेरेको बताए। प्रधानमन्त्री केपी शर्मा ओलीले मेरै अगाडि भन्दा पनि ठेकेदार शारदाप्रसाद अधिकारीले नगरकोट सडकको काम फत्ते गर्नुभएन, प्रमुख मिश्रले भने, प्रधानमन्त्रीलाई समेत नटेरेका उनले संसदको विकास समितिलाई समेत ढाँट्नुभयो। ठेकेदार अधिकारीले संसदको विकास समितिसमक्ष पाँच महिनाभित्र नगरकोट सडक निर्माण पूरा गर्ने लिखित प्रतिबद्धता गरेका थिए तर उक्त पाँच महिना बित्दा पनि सडकको ४० प्रतिशत काम बाँकी रहेको प्रमुख मिश्रले जानकारी दिए। भारतको एक्जिम बैंकको आर्थिक सहयोगमा भक्तपुर नगरपालिका १० भत्क्यापाटीदेखि नगरकोट बसपार्कसम्मको करिब १६ किलोमिटर सडकको स्तरोन्नति गर्ने ठेक्का भारतको आईपीएल र अधिकारीको शैलुङले पारेका थिए। २०७१ असार २ गते भएको सडक निर्माणसम्बन्धी सम्झौताअनुसार २०७३ साउन ३ गते निर्माण पूरा गर्नुपर्ने थियो। निर्माण कम्पनीले ३१ करोड ५२ लाख ९२ हजार दुईसय २० रुपैयाँमा ठेक्का हात पारेका थिए। तर विभिन्न कारण देखाउँदै उनीहरुले सडक निर्माणमा ढिलाइ गर्दै आएका थिए। पटकपटक म्याद थप गरिए पनि सडक नबनेपछि आजित जनता मंगलबार पुनः आन्दोलित भएका हुन। सरकारले निर्माण कम्पनीको मागअनुसार २०७७ जेठभित्र सडक निर्माण सक्न अन्तिमपटकलाई म्याद थप गरेको छ। उक्त म्यादभित्र पनि सडक निर्माण पूरा नगरे निर्माण कम्पनीलाई कालोसूचीमा राख्ने सरकारले निर्णय गरिसकेको छ। भक्तपुर नगरकोट सडक निर्माण कम्पनी शैलुङका सञ्चालक शारदाप्रसाद अधिकारीको फोटो प्रदर्शन गर्दै स्थानीय। तस्बिर : अन्नपूर्ण"
भारतीय महिलालाई नेपाल ल्याएर देह व्यापारमा लगाउने पक्राउ,विराटनगर : भारतीय महिलालाई विराटनगर ल्याएर यौन व्यापारमा लगाउने एकजना पक्राउ परेका छन्। भारतको बिहारका ४५ वर्षे मोहम्मद रियाजलाई बुधबार पक्राउ गरिएको मोरङका प्रहरी प्रवक्ता डीएसपी राजकुमार खिँउजुले बताए। खिँउजुका अनुसार रियाजले भारतीय महिलालाई नेपाल ल्याएर होटल तथा गेष्ट हाउसमा यौन व्यापारमा लगाउने गरेका थिए। रियाजले केही समयदेखि विराटनगर महानगरपालिका१५ रानीमा रहेको हिमाल गेस्ट हाउसमा समेत काम गर्दै आएको उनले बताए। भारतस्थित फारविसगञ्ज घर भएकी एक महिलाले दिएको उजुरीका आधारमा रियाजलाई प्रहरीले पक्राउ गरेका हो। रियाजविरुद्ध मानव बेचबिखन तथा ओसारपसार नियन्त्रण ऐन २०६४ बमोजिम मुद्दा चलाइने डीएसपी खिँउजुले बताए।
सौताले गरिन् विभत्स हत्या !,"मलंगवा : सर्लाहीको चक्रघट्टा गाउँपालिका ४ सुन्दरपुरमा एक महिलाले धारिलो हतियार प्रहार गरी सौताको विभत्स हत्या गरेकी छन्। शेख बलालकी जेठी श्रीमती ३५ वर्षीया कोरैसा खातुनले २२ वर्षीया सौता खुर्सिदा खातुनको धारिलो हतियार प्रहार गरी हत्या गरेकी हुन्। पराल काट्ने फलामको धारिलो हतियारले हत्या गरी झोलामा हालेर फाल्न लागेको अवस्थामा मृतक खुर्सिदाको शव बरामद भएको प्रहरी उपरीक्षक गोपाल चन्द्र भट्टराईले जानकारी दिएका छन्। खुर्सिदाको घाँटी, टाउको, छाती र हातमा गहिरो चोट लागेको छ। घरमा बुढी सासू भएको अवस्थामा कोरैसाले खुर्सिदाको हत्या गरेको हो। जेठीको सन्तान नभएपछि श्रीमान बलालले ३ महिना पहिले मात्र खुर्सिदासँग बिहे गरेको थियो। ३ दिन पहिले मात्र बलाल विदेश गएको मौका छोपी जेठीले कान्छीको हत्या गरेको प्रहरी उपरीक्षक भट्टराईले बताए। हत्या गरेर शवलाई बोरामा हालेर घर नजिकै फालेको अवस्थामा बरामद भएको हो। घटनाबारे जानकारी पाए लगत्तै प्रहरी चौकी सुन्दरपुरबाट खटिएको प्रहरीले कोरैसालाई लुकेको छिमेकीको घरबाट भाग्न खोज्दा पक्राउ गरेको हो। हत्या गरेर भित्रबाट घरका ढोका बन्द गरि कोरैसा घतबाट भागेर घिमेकीको घरमा लुकेर बसेकी थिइन्। प्रहरी आएको खबर सुन्न साथ त्याहाबाट भाग्दै गर्दा पक्राउ गरिएको प्रहरी उपरीक्षक भट्टराईले बताए। हत्यामा प्रयोग गरिएको हतियार भर्याङ मुनि लुकाएको अवस्थामा बरामद भएको छ। छिमेकीका अनुसार कोरैसा र खुर्सिदाबीच पटकपटक झगडा हुने गरेको थियो। हत्यामा संलग्न कोरैसालाई जिल्ला प्रहरी कार्यालय मलङ्गवाको हिरासतमा राखी थप अनुसन्धान भइरहेको छ।"
सुनाकोठीचापागाउँ सडक बल्ल कालेपत्रे हुँदै,"ललितपुर : गोदावरी नगरपालिकाका प्रमुख गजेन्द्र महर्जनले तिहारभन्दा पहिला नै चापागाउँ सडकखण्ड कालोपत्रे गरिसक्ने दाबी गरेका थिए। दसैं तिहारमा नगरवासीलाई धुलोमैलोमा नहिँडाउने प्रतिबद्धता उनको थियो। तर, बचन समयमा पूरा गर्न सकेनन्। ढिलै भए पनि ठेंचोबाट टाहाखेलसम्मको कालोपत्रेको काम सुरु गरेका छन्। गत शनिबारदेखि ठेंचो टाहाखेल सडकमा कालोपत्रेको काम सुरु भएको छ। मेयर महर्जनका अनुसार उक्त सडक निर्माणका लागि नेपाल सरकारले करिब १३ करोड बजेट उपलब्ध गराएको छ। शैलुगं कन्स्ट्रक्सनले काम गरिरहेको महर्जनले बताए। तर ठेंचोसुनाकोठी खण्डको निर्माण कार्य भने अझै निश्चित भइसकेको छैन। मेरो नगरपालिकाभित्र काम सकाउँछु, महर्जनले भने, तलको काम डिभिजन सडक कार्यालय आफैले गर्ला। ०७१ सालमा सडक विस्तार आयोजनाले मुआब्जा निर्धारण नगरी ठेक्का लगाएको उनको भनाइ छ। ठेक्का लगाएको वषौं भए पनि मुआब्जा विवादका कारण काम सुरु हुन सकेको थिएन। विवाद मिलाउन सम्बन्धित निकायसँग विभिन्न चरणको बैठक बसेको महर्जनले जानकारी दिए। तर उक्त सडकको काम यथाअवस्थामा गर्ने सहमति भएको हो। मुआब्जा निर्धारण नभई ठेक्का लगाएकाले सडक निर्माण अलपत्र परेको थियो। तर, समयमा सडक बन्न नसकेको भन्दै जनताले रातदिन दबाब दिदै आएका थिए। जनताको दबाबका कारण दसैंअघि खाली ठाउँमा १६ मिटर र अन्य ठाउँमा यथाअवस्थामा कालोपत्रे गर्ने सहमति भएको उनले जानकारी दिए। उनले भने उक्त सडक २२ मिटर बनाउने भनिएको थियो। तर, विवाद नमिलेपछी १६ मिटर मात्र बनाउने सहमति भएको हो। जनताको दबाब थेग्न नसकेपछि नगरपालिका आफैँ सडक बनाउन लागि परेको थियो। जसका लागि नगरपालिकाको कार्यपालिका बोर्डले सात करोड रुपैयाँ छुट्याएर सडक बनाउन अघि सर्दा सडक विभागले अनुमति नदिएको गुनासो महर्जनले गरे। सडक निर्माणमा सर्वोच्च अदालतको निर्णय अड्चन बनेको अनुभव उनीसँग छ। घर र जग्गाको क्षतिपूर्ति दिएर मात्र भत्काउनु भन्ने निर्देशनपछि सडकको काम झन ढिलो छ, उनले भने, जनताहरू घर भत्काउन तयार भएपनि सरकारले मुआब्जा दिन सकेको छैन।"
"पाँचथरमा टिफर दुर्घटना, चालकसहित दुईको मृत्यु",पाँचथर : निर्माणाधीन मध्यपहाडी लोकमार्गको पाँचथरस्थित हिलिहाङ गाँउपालिकामा टिफर दुर्घटना हुँदा दुई जनाको घटनास्थलमै मृत्यु भएको छ। लोकमार्गमा काम गरेर फर्कदै गरेको बा २ क २९२० नम्बरको टिफर मंगलबार साँझ ८ बजे दुर्घटना भएको हो। जिल्ला प्रहरी कार्यालय पाँचथरका अनुसार दुर्घटनामा धादिङ घर भएका चालक विनोद तामाङ र हिलिहाङ गाँउपालिका२ घर भएका मजदुर भिम तामाङको मृत्यु भएको छ। टिपर हिलिहाङ४ हवल्दार चोक नजिकैबाट १ सय मिटर तल खसेको टिपर ढुंगामा ठोक्किएर आगो लाग्दा चालक विनोद तामाङको जलेर मृत्यु भएको प्रहरीले जनाएको छ। मृतकहरुको पोष्टमार्टका लागि पाँचथर अस्पताल ल्याइएको छ। प्रहरीले घटनाको थप अनुसन्धान गरिरहेको छ।
जात्रामय सुदूरपश्चिम,"धनगढी : सुदूरपश्चिमका पहाडी जिल्लाका शक्तिपिठमा जात्राको रौनक सुरु भएको छ । कार्तिक शुक्लपक्षमा हुने जात्राहरु भइरहेका छन् । बैतडीको त्रिपुरासुन्दरी र निङ्लासैनीमा जात्रा सम्पन्न भइसकेको छ भने डोटीको सबैभन्दा ठूलो धाम, बडीकेदारको जात्रा आइतबार राती सकिएको छ । डोटी जिल्लाको बडीकेदार गाउँपालिकामा पर्ने बडीकेदार सुदूरपश्चिमकै सबैभन्दा बढी आस्थाको केन्द्र मानिन्छ । बडीकेदारकै नामले गाउँपालिकाको नामांकरण पनि गरिएको छ । बडीकेदार धाममा सन्तान नपाएका सन्तान माग्न जाने गर्छन् भने जागिर र पदोन्नतिको बरदान माग्न पनि दर्शनार्थी बडीकेदार पुग्ने गरेको पुजारी चुडामणी विडारीले बताए । कार्तिक शुक्ल चर्तुदशीका दिन बडीकेदारमा ठूलो जात्रा लाग्ने गर्छ । तराईका कैलाली कञ्चनपुर मात्रै होइन, सुदूरपश्चिमका पहाडी जिल्ला र भारतबाट समेत दर्शनार्थी बडीकेदारको दर्शन गर्न आउने गर्छन् । थारु समुदाय र पहाडी समुदायको एक मात्रै कुलदेवता बडीकेदार हो । 'डोटीमा रहेको बडिकेदार हाम्रो पनि कुल देवता हो, त्यसैले म दाङबाट पूजाका लागि बडीकेदार पुगेकी हुँ,' सांसद गंगा चौधरीले भनिन्, 'बडीकेदारले पहाडी समुदाय र तराईका थारु समुदायको सम्बन्ध जोडेको छ ।' उनले पहाडी र तराईका थारुको एकै कुलदेवता भएको बडीकेदार (शिवको मन्दिर) भएको बताइन्। डोटीको बडीकेदारको जात्रामा श्रदालुहरु । तस्बिर: शिवराज भट्ट बडीकेदार जानका लागि कैलालीबाट झण्डै ७ घण्टाको कच्ची मोटरबाटो चढेर जानुपर्छ भने त्यसपछि तीन घण्टा पैदल हिँडेर धाममा पुग्न सकिन्छ । तर यसपाली त्यो बाटो पक्की बनिरहेको छ । प्रधानमन्त्री केपी ओलीले गत फागुनमा ५० किलोमिटर कालोपत्रे सडकको सिलान्यास गरेका थिए । धामका विकासका लागि आफूले गत वर्षसम्म ५० लाख दिएको र यसवर्ष पनि ५० लाख सांसद विकास कोषबाट विनियोजन गरेको सो क्षेत्रका सांसद प्रेम आलेमगरले बताए ।बड्डीकेदार जानका लागि तीन घण्टा पैदल हिँडनुपर्छ, अर्को वर्षदेखि त्यो दूरी आघा घण्टामा झार्ने गरी सडक बनाइने उनले बताए । विभिन्न समुदायका धामी, झाँक्रीले आआफ्ना वेषभूषा र बाजागाजासहित सजिएर केदारनाथ बाबाको दर्शन गर्ने र वर्षभरीको भविष्यवाणी समेत गर्छन् । बडीकेदारमा गएर श्रद्धापूर्वक सन्तान नभएकाले भक्ति गरेमा सन्तान पाउने विश्वास छ । मगर जातिले रातभर मादलको तालमा मारुनी नाच र कान्छा कान्छीको नाच खेल्छन् भने रातभरी डेउडाको रौनक पनि उत्तिकै हुन्छ । उग्रताराको जात्रा सम्पन्न डडेल्धुराको उग्रतारा भगवतीको मन्दिरमा आइतबार र सोमबार रातिदेखि सुरु भएको मेला मंगलबार सकिएको छ । करिब ५० हजार भक्तजनले मेलाको अवलोकन गरेको उग्रतारा क्षेत्र विकास समितिका अध्यक्ष तेजबहादुर साकीले बताए । मंगलबार दिउँसो पूजाआजा गरेर जात्रा सकिएको व्यवस्थापन समितिले जनाएको छ । देहीजातका नामले प्रसिद्ध सो मेलामा सुदूरपश्चिमका विभिन्न स्थान बैतडी, डोटी कैलाली, कञ्चनपुर, दार्चुला र बझाङ जिल्लाका साथै छिमेकी भारतबाट समेत श्रद्धालुभक्तजन उग्रतारामा दर्शन गर्न आउने गर्छन्। हरेक वर्ष कार्तिक शुल्क पूर्णिमाका बेला लाग्ने उग्रतारा मेलाका दिन उग्रतारा मन्दिरमा पूजा अर्चना गरेमा मनोकामना पूरा हुने विश्वास रहिआएको छ ।उग्रतारा देवीको मन्दिर पश्चिम नेपालकै एक महत्वपूर्ण शक्तिपिठका रुपमा रहेको छ। अछाममा दसैं जात्रा दसैं तिहार सकिए पनि अछाममा भने दसैंको जात्राको रौनक सकिएको छैन । धार्मिक परम्परासँगै मौलिक संस्कृतिका साथ जात्रा हुने भएकाले यहाँका गाउँघरमा रौनकता छाएको छ । जात्रामा देवीदेवताको पूजा आरधनासँगै स्थानीय देउडा हुने गरेकाले जात्राको रौनकता छाएको हो । बान्नीगढी जयगढ गाउँपालिका १ गाज्रामा बर्दादेवी माताको पूजा आरधना गरी मंगलबार डौठे गडाको जात्रा लागेको छ । गाज्रामा हरेक वर्ष कार्तिक शुक्ल पूर्णिमा दिन डौठेगडामा मेला लाग्ने गर्दछ । अछाममा मनाइने ठूलो दसैं मेलामध्ये गाज्राको एक हो । देवीले आफ्नो मनोकांक्षा पूरा गरेको खुशीयालीमा बर्दादेवीलाई खुशी पार्न राँगालाई दौडाएर काट्ने चलन रहेको छ । सबै भन्दा बढी डौठेगडामा राँगा बोकाको बली दिने गरिन्छ। अछामको गाज्राको डौठेगडा मेलामा राँगा दौडाउँदै दर्शनार्थी। तस्बिर : गीता कुँवर मेलामा पहिलो दिन बर्दादेवी माताको नाममा मनोकांक्षा पूरा होस् भनि भाकल गरेका राँगा बोकाको बली दिने गरिन्छ भने दोस्रो दिन देउडा खेल खेल्ने गरिन्छ । दसैं तिहारमा समेत घर नफर्किएका डौठेगडा मेलामा घर फकिएका छन् । मेला हेर्नकै लागि भारतबाट सपरिवारसहित घर फर्किएका गाज्राका गोपाल खड्काले बताए । उनले भने, 'दसैं तिहारले हामीलाई कुनै महत्व राख्दैन, तर हरेक वर्ष मेरो सबै परिवार भारतबाट डौठेगडाको मेला हेर्न फर्किने गरेका छौं।' जात्रा हेर्न अछामलगायत डोटी, बाजुरा, कालीकोट, सुर्खेत विषेशगरी सुदूरपश्चिम प्रदेश र कर्णाली प्रदेशका मानिस आउने गरेका वडाध्यक्ष हिरण्ड खड्काले बताए । उनले भने, 'वरदादेवी माताको शक्तिका कारण आफ्नो मनोकामना पूर्ण भएकाहरु राँगा बोकाको बली दिन यहाँ आइपुग्छन् ।' मेलाका अवसरमा महिलाले स्थानीय उत्पादन, निगालोबाट बनेका डोका र अन्य सामग्रीको राम्रो व्यापार गर्ने गरेका छन्। मेलालाई केन्द्रित गरेर अछामको मेल्लेख, बान्नीगढी जयगढ गाउँपालिकाका महिलाले मम्फली (बदाम) खेती नै गर्ने गरेका छन् । बैतडीमा जात्रा रौनक बैतडीमा जात्राको रौनक सकिएको छ । कार्तिक शुक्ल पक्षभरी विभिन्न मन्दिर तथा शक्तिपीठमा लागेका जात्रा कार्तिक शुक्ल पूर्णिमाका दिन सम्पन्न भएका छन्। बैतडीका प्रसिद्ध त्रिपुरासुन्दरी, मेलौली भगवती, फाल्ङासैनी भगवती मन्दिरमा जात्रा लागेको थियो। यस्तै रौलाकेदार, जगन्नाथ, शिवनाथ, सिगासधुरा, महारुद्रलगायतका मन्दिरमा श्रद्धालुको भीड लागेको थियो। बैतडीको प्रसिद्ध मेलौली भगवती मन्दिरमा लागेको जात्रा। तस्बिर : भगीरथ अवस्थी यी जात्रामा बसाईसराई गरेर गएकाहरु पनि थातथलोमा फर्किने भएकाले पारिवारिक र सामाजिक मिलनको पर्वका रुपमा लिने गरिन्छ। बलिसहित विभिन्न शक्तिपीठमा जात्रा सम्पन्न भएका छन् । मेलौलीस्थित प्रसिद्ध मेलौली भगवती मन्दिरमा लागेको जात्रामा त्रा ८५ राँगा र ९५ बोकाको बलि दिइएको मेलौली धार्मिक सेवा समितिले जनाएको छ। मेलामा बीस हजार बढी दर्शनार्थीले अवलोकन गरेको समितिका सचिव दशरथसिंह नायकले बताए ।यस्तै, सुर्नया गाउँपालिका ५ स्थित फाल्ङासैनी भगवती मन्दिरमा ९ रांगाको बलिसहित जात्रा सम्पन्न भएको मन्दिरका पूजारी विष्णुदत्त भट्टले बताए । शिवराज भट्टडोटी धनबहादुर भण्डारीडडेलधुरागीता कुवरअछाम बैतडीभगीरथ अवस्थी"
८३ किलो मिटर सीमा सुरक्षा गर्न प्रहरीका दुई पोष्ट,"दाङ : भारतीय पक्षले सीमा अतिक्रम गरेको सार्वजनिक भइरहेका बेला दाङमा पर्ने नेपाली सीमा सुरक्षाका लागि सुरक्षा व्यवस्था कमजोर देखिएको छ। नेपाल भारत सीमा क्षेत्रको ८३ किलो मिटर सीमा सुरक्षाको दूरीमा सीमा सुरक्षाका लागि दुईवटा शसस्त्र प्रहरी सुरक्षा बल मात्रै खटिएको छ । शसस्त्रको एउटा पोष्ट कोइलावास नाकामा भएपनि अर्को पोष्ट भने सीमा भन्दा झण्डै १२ किलो मिटर भित्र राखिएको छ । ८३ किलोमिटर सीमा सुरक्षाका लागि गढवा गाउँपालिकाको कोइलाबास नाका र राजपुरको सुनडवरीमा सीमा सुरक्षा पोष्ट राखिएको छ । यसरी हेर्दा एउटा पोष्टले ४२ किलोमिटर सुरक्षा गर्नुपर्ने अवस्था छ । भारतीय सीमा सुरक्षा बल भने ५५ किलो मिटरको दुरीमा राखिएको छ । ८३ किलोमिटर सीमा सुरक्षाका लागि दुई स्थानमा सशस्त्र बल मात्र राखिनु सीमा सुरक्षाका लागि कम भएको प्रमुख जिल्ला अधिकारी गोविन्दप्रसाद रिजाल बताए। उनले यो बीचका ५ स्थानमा नेपाल प्रहरीको सुरक्षा पोष्ट भएको बताए । यस वर्ष अन्य तीन स्थानमा सुरक्षा बल थप गर्ने तयारी गरेका छौं, प्रजिअ रिजालले भने, 'सीमा सुरक्षामा समस्या छन्, आवश्यकताअनुसार सुरक्षा व्यवस्था हुन सकेको छैन, सडक, फोन, विद्युतको पनि त्यस्तै समस्या छ।' उनले चालु आर्थिक वर्षमा गुरुङ नाका, भैसाही नाका र खङग्रा नाकामा सुरक्षा पोष्ट राख्ने प्रस्ताव गरेको बताए । दाङमा भारतसँग जोडिएका २८ नाका रहेका छन्। यस क्षेत्रमा रहेका ७७ जंगे पिलर र सहायक पिलरको मर्मत भइरहेको उनले बताए । भूगोलकोको विकटताका कारण सहजै सीमानामा प्रभावकारी भूमिका खेल्न र आगमनमा समस्या रहेको रिजालको भनाइ छ । सीमामा रहेका एउटा पोष्टका लागि ४० किलोमिटर भन्दा बढी क्षेत्रफलको सुरक्षाको जिम्मा हुनुले सीमा सुरक्षा प्रभावकारी नहुने स्थानीय जनप्रतिनिधिको भनाइ छ ।गढवा गाउँपालिकाका वडाध्यक्ष सद्धाम सिद्दीकीले भारतीय पक्षको ५५ किलो मिटरमा सुरक्षा पोष्ट रहेको भए पनि नेपालको ८३ किलोमिटर २ वटा मात्रै रहेको बताए । उनको राज्यले सीमा सुरक्षामा गम्भीर हुनुपर्ने तर्क छ। सिद्धिकीले सीमा सुरक्षा गस्ती नियमित भएपनि सडक समस्याका कारण प्रभावकारी हुन नसकेको बताए ।सीमामा सडक पहुँच नेपालतर्फ नहुँदा एक स्थानबाट अर्को स्थानमा जान घण्टौं हिडेर जानुपर्ने र फोन समेत भारतीय प्रयोग गर्नुपर्ने अवस्था रहेको छ । दाङको गढवा गाउँपालका ८ कोइलावास खबरी नाकको खोलामा रहेको नेपाल भारत छुट्याइएको सीमा पिलर २५ वर्ष देखि ६ मिटर नेपालतर्फ सारिएको छ। स्थानीयले पिलर सारिएको जानकारी गराए पनि त्यसको कहि कतै सुनुवाई नभएको वडाध्यक्ष सद्धाम सिद्धिकी बताए । सीमा स्तम्भ अवलोकन गर्दै गर्दा खबरीका स्थानीयले सीमा स्तम्भ सारिएको जानकारी दिइएको र २३ वर्ष अगाडी सीमा स्तम्भ मर्मत गर्दा पनि पुरानो स्थान छोडेर नयाँ स्थानमा राखिएको वडाध्यक्ष सिद्धिकीले बताए । 'झण्डै ५६ मिटर नेपालतिर सीमा स्तम्भ सारिएको छ,' स्थानीयलाई उद्धृत गर्दे वडाध्यक्ष सिद्धिकीले भने, '२५ वर्ष भन्दा पहिलेको अवस्था हेर्दा सीमा सरेको छ। 'सीमा क्षेत्रमा बाटो नहुँदा नियमित रुपमा अनुगमन र निरीक्षणमा समेत समस्या भएको उनले बताए । एउटा सुरक्षा पोष्टलाई १८ वटा नाकासम्म हेर्नुपर्ने वाध्यता छ। त्यसमा पनि अझ नेपाली भूमीमा बाटो नै छैन । 'भारतको सुरक्षाकर्मी ५५ किलोमिटरको दूरीमा तैनाथ छन्,' नेपालको यस्तो हालत छवडा अध्यक्ष सिद्धिकीले भने। प्रमुख जिल्ला अधिकारी गोविन्दप्रसाद रिजालले यो विषयमा दुई देशको समन्वय बैठकमा कुरा राख्ने बताए ।"
गंगा सागरमा स्नान गर्नेको घुइँचो (फोटो फिचर),"जनकपुरधाम : जनकपुरको गंगासागर तटमा गंगास्नान गर्नेको घुइँचो लागेको छ। बुधबार बिहानैदेखि पहेलो पहिरनमा सजिएका महिला तथा रातो,पहेलो धोतीकुर्तामा सजिएका पुरुष हाथमा बेत नचाउँदै मधुर महराई गाउँदै गंगा सागरमा स्नान गर्नेको घुइँचो लागेको छ । बिहानैदेखि जनकपुरधामस्थित गंगासागर तटमा देवी देवताका स्वागत गर्दै गुरुले स्नान गराउने तथा चेलाले स्नान गर्नेको लर्को लागेको छ । धामीझाक्रीले सिद्धि प्राप्तगर्न तथा सिद्धि प्राप्त गरेकाले थप परिपूरणका लागि नुहाउनुलाई स्थानीय भाषामा 'गंगा स्नान' पनि भनिन्छ । आफ्ना गृह देवी देवतालाई सलामी (सुपारी राखेर निम्तो) दिइ पूजा गरेर पैदलयात्रामा हिँडेर गंगा स्नान गरी सिद्धि प्राप्त हुने धामी बच्चेलाल महतो बताउँछन् । उनले भने, 'कार्तिक पूर्णिमाको दिन पवित्र स्नान गर्दा सिकेको गुण स्थायी हुन्छ, सिकारु दसैंमा जादुटुना सिक्ने, काली पूजामा सिद्धी गर्ने र कार्तिक पूर्णिमाको बिहान स्नान गरेर सिकेको गुणलाई स्थायी बनाउन स्नान गर्छ ।'जसलाई जलपुजन समेत भन्ने गरिन्छ।' हातमा बेतको छडी घुमाउँदै ठूलो स्वरमा चिच्याउँदै जनकपुरको गंगासागरमा स्थान गरी मन्त्र सिद्धी तथा परिपूर्ण हुने विश्वासका साथ उनीहरुले स्नान गर्ने गर्छन् । गंगास्नानगर्न मादल, करताल, झाइल, ढोल, पिपहीको सुरतालमा चर्को स्वरले भय र त्रास उत्पन्न हुनेगरि ज्ञान सिद्ध गर्ने गरेको गुणी रामसेवकयादवले बताए । जनकपुरधाम स्नान गर्न आएका धामीझाँक्री मन्त्र सिद्धिसँगै मठ मन्दिर दर्शनका साथै जोडि परेवा उडाएर फर्किने चलन रहेको राममन्दिरका महन्त रामगिरी बताउँछन् ।उनले भने, 'कात्र्तिक पूर्णिमाको दिन कमलानदीमा डुबुल्की लगाए सिद्धि प्राप्त हुने तथा जनकपुरधाम स्नान र दर्शन पछि तन्त्रमन्त्र विद्यामा परिपूर्ण हुन्छ, कमलेश्वरी देवीले तान्त्रिकविद्याको बर दिने तथा योग पाको हुन्छ ।' स्नानको समयमा मूल धामीले लोक भाकामा गीत समेत गाउने गर्छन्। जसलाई स्थानीय भाषामा 'महराइगीत' भन्ने गरिन्छ। यसरी मन्त्र सिकाउने धामीलाई 'भगता' र तन्त्रमन्त्रको गुण सिक्नेलाई 'कर्ता' भन्ने गरिन्छ।"
विप्लवका सुनसरी सेक्रेटरीसहित तीन पक्राउ,"धरान : नेत्रविक्रम चन्द विप्लव नेतृत्वको पार्टीका सुनसरी सेक्रेटरीसहित तीन कार्यकर्ता पक्राउ परेका छन् । प्रहरीले सुनसरीका जिल्ला सेक्रेटरी दुहबी नगरपालिका८ का मोहन बस्नेत, युवा संगठन सुनसरी अध्यक्ष भोजपुरका सागर राई र सुनसरी जिल्ला सदस्य धरान११ का सुरेशकुमार राई पक्राउ परेको डीएसपी ढुडिराज न्यौपानेले जानकारी दिए । जिल्ला प्रहरी कार्यालय सुनसरीका निमित्त प्रहरी प्रवक्ता अर्जुन पोखरेलका अनुसार तीनैजनाविरुद्ध बम विष्फोट गराएको अभियोगमा जिल्ला अदालतबाट बुधबार नै म्याद थप भएको छ । बस्नेतको नेतृत्वमा भदौ २० गते धरानको दिल्ली पब्लिक स्कुलमा बम विष्फोट भएको प्रहरीको दाबी छ । बम विष्फोटको तयारी गरिरहेका बेला उनीहरुलाई बन्दोबस्तीका सामानसहित पक्राउ परेका हुन् ।"
अब शिक्षकको पनि निजामती कर्मचारी सरह बढुवा,"काठमाडौं : सामुदायिक विद्यालयमा कार्यरत शिक्षक पनि निजामती कर्मचारी सरह बढुवा हुन पाउने भएका छन्। मन्त्रिपरिषद्ले गत साता स्वीकृत गरेको राष्ट्रिय शिक्षा नीतिमा यस्तो व्यवस्था गरिएको छ। यसअघि शिक्षकलाई बढुवाको व्यवस्था थिएन। यो व्यवस्था कार्यान्वयनमा आएपछि तल्लो तहमा कार्यरत शिक्षक कार्य सम्पादनको आधारमा माथिल्लो तहमा पनि बढुवा हुन पाउनेछन्। तर यसको लागि न्युनतम शैक्षिक योग्यता भने पुगेको हुनुपर्छ। बढुवा गर्दा शिक्षकको सक्षमता, अनुभव, शैक्षिक योग्यता र कार्य दक्षतालाई आधार मानिने शिक्षा मन्त्रालयले जनाएको छ। यसअघि एकै तहमा लामो समयसम्म पढाइरहेका शिक्षकलाई अनुभवको आधारमा ग्रेडवृद्धि गर्ने व्यवस्था रहे पनि माथिल्लो तहमा बढुवा हुन पाउने अवसर दिएको थिइएन। शिक्षा नीतिमा सार्वजनिक विद्यालयको गुणस्तर बढाउन पाँच वर्ष भित्रमा विषय शिक्षको व्यवस्था गर्ने र शिक्षक दरबन्दी कमी हुने समस्यालाई समाधान गर्न प्रदेश तथा स्थानीय सरकारलाई समेत शिक्षक नियुक्त गर्न दिने उल्लेख छ।"
परीक्षामा फेल भएको भन्दै शिक्षकले कुट्दा १४ वर्षीया छात्रा घाइते,"विराटनगर : विराटनगरमा एक निजी स्कुलका शिक्षकले सोही विद्यालयमा अध्ययनरत १४ वर्षीया छात्रामाथि निर्घात कुटपिट गरेका छन् । विराटनगर महानगरपालिका ४ राजवंशी चोकमा रहेमा अर्पण स्कुल शिक्षक निमेष बस्नेतले कक्षा ८ मा अध्ययनरत बूढीगंगा गाउँपालिका २ टंकीसिनवारी घर भएकी रोश्नी भण्डारीलाई पाइपले कुटपिट गरेका हुन् । स्कुलका सञ्चालक समेत रहेका बस्नेतको कुटाईबाट उनको शरीरको पछाडि कम्मर मुनीको भागमा चोट लागेको छ । स्कुलले लिएको दोस्रो त्रैमासिक परीक्षामा अनउत्तिर्ण भएको र पढ्नलाई नियमित स्कुल नआउने भन्दै सोमबार दिउँसो छात्रामाथि कुटपिट भएको विद्यार्थीले बताए। स्कुलको मैदानमा लगेर पाइपले निर्घात कुटपिट गरेको रोश्नीले बताइन् । रुँदै उनले भनिन्, 'स्कुलले लिएको विज्ञान, स्वास्थ्य र भोकेसनल विषयमा फेल भएको भन्दै मलाई सरले कक्षा कोठादेखि बाहिर निकालेर कुट्नु भयो ।' कुटपिटबाट शरीरको पछाडि कम्मर मुनीको भागमा चोट लागेको आमा पुष्पाले जानकारी दिइन् । बस्न र सुत्नसम्म नहुने गरी छोरीमाथि शिक्षकले कुटपिट गरेको उनको आरोप छ । त्यही पीडाले रातभरी छोरी नसुतेको पुष्पाले बताइन् । 'स्कुलबाट आएर छोरीले घटनाका बारेमा कोही कसैलाई पनि सुनाइनन्,' उनले भनिन्, 'राति दुखेर सुत्न नसकेपछि रुन थालेपछि हामीले के भएछ भनेर सोधीखोजी गर्दा थाहा भयो ।' हेर्दा पछाडि पट्टी कम्मर मुनीको भागमा निलडाम र चोट रहेको उनको भनाइ छ । स्कुलका विद्यार्थीले यसअघि पनि शिक्षक बस्नेतले विभिन्न बहानामा पटकपटक विद्यार्थीमाथि कुटपिट गर्ने गरेको आरोप लगाएका छन् । स्कुलका प्रिन्सिपल सुवास विष्टले विद्यार्थीमाथि कुटपिट भएको स्वीकार गर्दै भने, 'नियमित स्कुल नआएपछि रिसको झोकमा तर्साउनका लागि शिक्षकले कुटपिट गरेको पाइयो । यसरी कुटपिट नगर्न सबै शिक्षकलाई भनिसकिएको छ ।' पीडितका आफन्तले निर्घात कुटपिट गर्ने शिक्षकलाई कारबाहीको माग राख्दै जिल्ला प्रहरी कार्यालय मोरङमा जाहेरी दिने तयारी गरेका छन् । कुटपिटबाट घाइते बालिकाको स्वास्थ्य परीक्षण र उपचार कोसी अस्पतालमा गरिएको छ। मोरङ प्रहरीका प्रवक्ता डीएसपी राजकुमार खिँउजुले घटनाका बारेमा जानकारी रहेको बताउँदै कोही कसैले जाहेरी दिएमा दर्ता गरेर छात्रालाई कुटपिट गर्ने शिक्षकमाथि कारबाही अघि बढाइने जानकारी दिए ।"
मृगलाई ताकेको गोली आफ्नै साथीलाई लाग्दा मृत्यु,"उदयपुर : शिकार खेल्ने क्रममा साथीले चलाएको भरुवा बन्दुकको छर्रा लागेर उदयपुरको कटारी नगरपालिका११ गोठडाँडामा मंगलबार बेलुका एकजनाको ज्यान गएको छ। मंगलबार बेलुका करिब ६ बजेतिर मृग मार्न जंगल पुगेका स्थानीय ४५ वर्षीय अमृत राउतले चलाएको बन्दुकको छर्रा लागेर उनकै साथी सोही ठाउँका ४९ वर्षीय शंकर राउतको ज्यान गएको प्रहरीले जनाएको छ। तीनजनाको समूहमा रहेका उनीहरुमध्ये अमृतले बन्दुक चलाउने र अन्य दुई शंकर र हरी बस्नेत मृग छेक्न साथीको रुपमा गएको जिल्ला प्रहरी कार्यालय उदयपुरका डिएसपी हरीकृष्ण केसीले जानकारी दिए । 'दिउँसो शिकार खेल्न निस्किएका उनीहरु मृग मार्न नसकेपछि साँझपख बास बसेको मौकाछोपी जाने सल्लाहमा घर फर्किएका थिए,' डिएसपी केसीले भने, 'बेलुका मृग आयो भनेर आवाज निस्किन साथ बन्दुक चलाउँदा साथीको ज्यान गयो ।' घटनापछि बन्दुक चलाउने अमृत फरार छन् भने बस्नेतलाई प्रहरीले नियन्त्रणमा लिएको उनले बताए । प्रहरीले फरार रहेका अमृतको जंगलमा खोजी जारी राखेको छ। अनुसन्धानका क्रममा उक्त जंगल क्षेत्र वन्यजन्तुको आश्रय स्थल भएकाले दैनिक जसो ३४ वटा समूह शिकार खेल्न जाने गर्छन्।"
दरबारमार्गमा सामूहिक बलात्कार : मुख्य दोषीलाई पाँच वर्ष जेल,"काठमाडौं : दरबारमार्गमा दुई वर्षअघि एकल महिलामाथि सामूहिक बलात्कार भएको ठहर अदालतले गरेको छ। उक्त घटनाका मुख्य अभियुक्त शैलेश कार्कीलाई पाँच वर्ष दुई महिना कैद सजाय सुनाइएको छ। पीडितलाई ७ लाख रुपैयाँ क्षतिपूर्ति भराउनुपर्ने फैसला भएको छ। मतियारमा विकास गौतम र दीपक श्रेष्ठलाई जनही एक वर्ष दुई महिना कैद सजाय सुनाइएको छ। कार्की रामेछाप दुरा गाउँका हुन् भने गौतम काभ्रे चौरी देउराली र श्रेष्ठ सिन्धुपाल्चोक जेठलका। उनीहरू काठमाडौंमा बस्दै आएका थिए। जिल्ला न्यायाधीश कमलप्रसाद पोखरेलको इजलासले दोषीलाई कैद सजाय र पीडितलाई क्षतिपूर्ति हुने फैसला सुनाएको हो। अभियुक्तलाई कैद सजाय हुने गरी जिल्ला अदालतबाट गत बिहीबार फैसला आएको जिल्ला न्यायाधिवक्ता चन्द्रकान्त खनालले बताए। पुरानो मुलुकी ऐनको जबर्जस्ती करणी महलअन्तर्गत अदालतबाट सजाय निर्धारण गरिएको छ। प्रतिवादीहरूको पृष्ठभूमि, कसुरको प्रकृति, गम्भीरता र पीडितलाई पर्न गएको शारीरिक र मानसिक पीडालाई विचार गरी, फैसलामा लेखिएको छ, प्रतिवादी शैलेश कार्कीलाई मुलुकी ऐन जबर्जस्ती करणी महलको ३ (४) नं बमोजिम पाँच वर्ष दुई महिना कैद हुने ठहर्छ। मतियार ठहर भएका श्रेष्ठ र गौतमको हकमा सोही महलको ४ नम्बर बमोजिम एक वर्ष दुई महिना कैद हुने फैसलामा उल्लेख छ। जिल्ला न्यायाधिवक्ता खनालका अनुसार उक्त घटनाको छानबिन अझै सकिएको छैन। कतिपय अभियुक्त अझै फरार छन्। उक्त प्रकरणमा केही प्रतिवादीका हकमा थप अनुसन्धानको काम बाँकी छ, उनले भने अन्नपूर्णसँग भने। रातको समयमा घरमा पुयाइदिन गाडीमा लिफ्ट दिने आश्वासन देखाएर चिनजानका व्यक्तिबाटै होटलको कोठामा लगेर बलात्कार गरिएको भन्दै चार जनाविरुद्ध किटानी जाहेरी परेको थियो। पीडित महिलाले २०७४ माघ ७ गते मःम र वाइन खुवाएर उनीहरूले ल्यान्डमार्क होटलको ४०५ नम्बर कोठामा पुयाएर सामूहिक बलात्कार गरेको दाबी गरेकी थिइन्। बलात्कारअघि नग्न भिडियोसमेत खिचिएको भनाइ पीडितको थियो। उक्त घटनामा प्रहरी प्रतिवेदनअनुसार जिल्ला सरकारी वकिल कार्यालय काठमाडौंले जबर्जस्ती करणी र संगठित अपराधमा मुद्दा चलाएको थियो। प्रहरीले पीडित एकल महिलाको परिवर्तित नाम दरबारमार्ग७ राखेको छ। पीडितको बयानअनुसार चार युवा मिलेर जबर्जस्ती करणी गरेको उल्लेख छ। होटलबाट बाहिरिएपछि पीडितले ट्याक्सी चालकलाई आफू सामूहिक बलात्कारमा परेको भन्दै प्रहरीसम्म लगिदिन अनुरोध गरेकी थिइन्। उनलाई ट्याक्सीमा लगेर दरबारमार्गस्थित प्रहरी वृत्तको जिम्मा लगाइएको थियो। घटना गुपचुप राखिएको प्रश्न उठेपछि महानगरीय प्रहरी परिसर काठमाडौं र महानगरीय प्रहरी प्रभागबाट भिन्नाभिन्नै छानबिनसमेत भएको थियो। प्रारम्भिक छानबिनपछि दरबारमार्ग वृत्तमा कार्यरत तत्कालीन प्रहरी नायब उपरीक्षक तिलक भारतीलाई परिसरमा, प्रहरी निरीक्षक लक्ष्मण ठकुरीलाई हेडक्वार्टरमा तानिएको थियो। मुद्दा शाखामा कार्यरत प्रहरी नायब निरीक्षक चन्द्र भण्डारी निलम्बनमा परेका थिए। राष्ट्रिय मानवअधिकार आयोगले पनि अनुसन्धान टोली बनाएर छानबिन सुरु गरेको थियो। आयोगले यौनजन्य हिंसा तथा बलात्कारका घटनाको उजुरी दर्ता, छानबिन तथा तथ्य संकलनमा नेपाल प्रहरी गम्भीर एवं संवेदनशील नहुँदा पीडित न्यायबाट वञ्चित भएको बताएको थियो। मानवअधिकार उल्लंघन घटनामा अनुसन्धान प्रभावकारी नहुने कारणबाट घटनालाई कमजोर बनाउने, यस्ता प्रकृतिका घटनाबाट मृत्यु भएको अवस्थामा हत्या अपराधमा मात्र मुद्दा चलाउने तथा न्यायमा ढिलाइ गरिने प्रवृत्तिका कारण यौनजन्य हिंसाबाट पीडित महिला न्यायबाट वञ्चित हुन पुगेको भन्दै आयोगले सुरक्षा निकायको ध्यानाकर्षण गरेको थियो।"
सुनचाँदीको मूल्य बढ्यो,काठमाडौं : नेपाली बजारमा सुनको मूल्य निरन्तर बढिरहेको छ।बुधबार सुन तोलामा २ सय रुपैयाँ बढेको छ।आज सुन तोलाको ७१ हजार ४ सय रुपैयाँमा कारोबार भइरहेको नेपाल सुन चाँदी महासंघले जनाएको छ।मंगलबार  सय बढेर सुन तोलाको ७१ हजार २ सय रुपैयाँमा किनबेच भएको थियो। आज तेजाबी सुन तोलाको ७१ हजार १ सय रुपैयाँमा कारोबार भइरहेको छ। यस्तै चाँदीको मूल्य पनि बढेको छ। आज चाँदी तोलाको ८५० रुपैयाँ कायम गरिएको छ।मंगलबार चाँदी तोलाको ८४५ रुपैयाँमा किनबेच भएको थियो।
पुस्तौंदेखि पिलर रक्षक,"मधवा (महोत्तरी) : भारतीय सुरक्षाकर्मीको धम्की सहेर पनि सीमा रक्षा गर्न पाएकामा गर्व गर्छन् ५६ वर्षीय सिकेन्द्र मुसहर। सीमामा बसेर हामीले पुस्तौंदेखि पिलर रक्षा गरिरहेका छौं, उनी भन्छन्, एसएसबीले बोर्डरमा बस्न दिन्नौं भन्दै घर भत्काइदिन्छ। भारतमै गएर ज्याला गरी पेट पाल्छौं। महोत्तरी सदरमुकाम जलेश्वरभन्दा पश्चिममा पर्छ मधवा गाउँ। मनरासिसवा नगरपालिका१० मधवामा ६० परिवार मुसहर बस्छन्। सिकेन्द्र मात्रै होइन गाउँले सबै सरकारप्रति आक्रोशित छन्। उनीहरूको एउटै स्वर छ हामीले पटकपटक भोट दिएर नेतालाई जितायौं। उनीहरूले हाम्रा लागि केही गरेनन्। एसएसबीको धम्की खाएर हामीले पिलर जोगाइरहेका छौं। एक इन्च पनि सिमाना मिच्न नदिएको सिकेन्द्र सुनाउँछन्। पिलर मर्मत हुँदा र नयाँ गाड्नुपर्दा भारत र नेपालका प्रशासनसँग हामी पनि हुन्छौं, उनी भन्छन्, नेपाली भूमि अतिक्रमण गरे चुप लाग्दैनौं। बरु हामीलाई भारतीय भनेर हेप्दा मन दुख्छ। सबै मुसहरसँग नेपाली नागरिकता छ। उनीहरूको घडेरी छैन। बस्तीमा दुईवटा चापाकल छ। पानीका लागि स्थानीय तीन सय जना यसमै निर्भर छन्। एसईईभन्दा माथि कसैले पढेका छैनन्। कमाइले खान त पुग्दैन, बच्चाहरूलाई कसरी स्कुल पठाउनु ? , सिकेन्द्र भन्छन्, सरकारले गरिबका सन्तानलाई पढाउन सहयोग गर्नुपर्छ। ३०४२०,२१, २२ नम्बरका पिलरभन्दा दक्षिणतिर पनि कोही बस्छन्। दसगजा क्षेत्रमा बस्न पटक्कै मन नरहेको ७५ वर्षीय लक्ष्मी मुसहर बताउँछन्। काम गर्न पनि भारतीय गाउँ पस्नुपर्छ। कमाएको खानै पुग्दैन, उनी भन्छन्, जमिन कसरी किन्ने ? घर कसरी बनाउने ? मधवा गाउँनजिकै भारतले अग्लो बाँध बनाउँदा नेपालतिर डुबान हुँदै आएको स्थानीय भोला मुसहर बताउँछन्। बाढी बाँधले छेकिदिन्छ। पानी बग्न नपाएर हप्तौंसम्म तालझैं रहन्छ। हामी कहींकतै निस्किन पाउँदैनौं, उनी भन्छन्, जब आकाश कालोनीलो हुन्छ तब पानी परेर डुब्छौं कि भन्ने चिन्ता हुन्छ। भारतले बाँध बाँधेपछि चार वर्षयता सीमावर्ती मधवा, मरुवाही, सखरी, हलखोरी डुबानमा पर्दै आएको अर्का स्थानीय लक्ष्मण मुसहरले बताए। सीमावर्ती गाउँका स्थानीय भारतमै कमाउँछन्। त्यहाँबाट दाल, चामल, तरकारी लिएर साँझ घर फर्किंदा एसएसबीले खोसेर दुःख दिँदै आएको ३५ वर्षीय तेत्री मुसहर बताउँछिन्। बाटोमै घेरेर खोसिदिन्छ। गाली गर्दै कुटेर पठाइदिन्छ, उनी भन्छिन्, सरकारले हामीलाई जग्गा दिएर घर बनाइदियोस्।"
खुल्लामञ्च सँगैको दुईमाजु मन्दिरमा व्पापारीको मनपरी,"काठमाडौं : खुल्लामञ्च सँगैको अवैध संरचना हटाउन गुठी संस्थान असफल भएको छ। तीन साताअघि दुईमाजु मन्दिर परिसरका पसल हटाउने निर्णय गरे पनि संस्थान कार्यान्वयन गर्न असफल भएको हो। कात्तिक ६ गते गुठी संस्थानले दुईमाजु परिसरमा पसल राख्ने सम्झौता खारेज गरेको थियो। संस्थानले तिहारलगतै संरचना हटाउन भन्यो। तर सम्झौता भंग भएको यतिका दिनसम्म पनि संस्थानले संरचना हटाउने तदारुकता देखाएको छैन। मन्दिर परिसरमा व्यवसाय सञ्चालन गर्दै आएकाहरूले क्षतिपूर्ति माग गर्दै जिल्ला अदालतमा अमृता भट्टराईविरुद्ध मुद्दा दायर गरेपछि संरचना हटाउन असमर्थ भएको गुठी संस्थानका प्रवक्ता सरोज थपलिया बताउँछन्। सम्झौता भंग भएको भोलिपल्ट व्यवसायीले मुद्दा दायर गरेका छन्। फैसला नआएसम्म केही भन्न सकिन्न, थपलियाले भने। गुठी संस्थान सम्झौता अनुसार अघि बढ्नुपर्ने सम्पदा अभियान्ता गणपतिलाल श्रेष्ठ बताउँछन्। संस्थानले मुख्य सम्झौता भट्टराईसँग गरेको हो, सम्झौता भंग भएपछि संस्थान सोही अनुसार अघि बढ्नु पर्छ, उनले भने। सरसफाइको मात्र जिम्मा दिएको मन्दिर परिसरमा संरचना बनाउने कुनै सम्झौता भएको थिएन। गुठी संस्थान र भट्टराईबीच भएको १३ बुँदे सम्झौतामा पनि व्यवसाय सञ्चालन गर्ने उल्लेख छैन। तर यहाँ रेडिमेड कपडा, फलफूल पसल, झोला, उपहार आदिका पसर सञ्चालन छन्। गुठी संस्थानबाट पसल राख्न गोरखा भीमसेन गाउँपालिका तान्द्राङ७ की अमृता भट्टराईलाई पाँच वर्षको अनुमति दिएको थियो। ०७५ मंसिर २१ मा काठमाडौं महानगर२८ अन्तर्गत उक्त मन्दिर परिसरको खाली जग्गामा व्यवसाय गर्न भन्दै गुठी संस्थानबाट सम्झौता भएको हो। मन्दिर परिसरको सरसफाइ गर्ने जिम्मेवारी पाएकी भट्टराईले १७ अन्य व्यवसायीलाई करारमा पसल सञ्चालन गर्न दिइन्। यो स्थानमा व्यवसाय सञ्चालन गर्न भट्टराईले प्रतिस्टल १५ हजार रुपैयाँ भाडा लिँदै आएकी छन्। महानगरपालिका र गुठी संस्थानको मिलेमतोमा उक्त स्थान कब्जामा परेको हो। गुठी संस्थानको अनुमतिमा सार्वजनिक स्थल खुल्लामञ्चमा टहरा बन्न थालेपछि जनस्तरबाट चर्को विरोध भएको छ। अहिलेको अस्थायी बसपार्क भित्र रहेको यो स्थल स्थानीयको पूजापाठ गर्ने ठाउँ हो। तिहार अघि सम्पदा प्रेमी, स्थानीय र अभियान्ताले दुईमाजु गुठी दोहन गर्न बन्द गर, तत्काल व्यापारिक सम्झौता रद्द गरी खुल्ला गर, भन्ने नारा सहित खुल्लामञ्चमा धर्ना दिएका थिए। काठमाडौं महानगरकी अनुगमन समिति प्रमुख तथा उपमेयर हरिप्रभा खड्गीले गुठी संस्थानको केन्द्रीय कार्यलयमा पुगि दुईमाजु गुठीको सम्झौता खारेज गर्न र जनभावना अनुसार काम गर्न सुझाएकी थिइन्। गुठी संस्थान कालमोचन शाखाका प्रमुख शैलेन्द्र पौडेल तिहारलगतै संरचना हटाउने भनिएपनि अझै एक महिना समय लाग्ने बताउँछन्। गुठी संस्थान र सम्झौता पक्षबीच समन्वय हुन बाँकी छ, प्रमुख पौडेलले भने, छलफल पछि सबै पसल हट्ने छन्। मन्दिर परिसरमा सरसफाइ गर्ने जिम्मेवारी पाएकी भट्टराईले सम्झौता खारेज गर्न तिहार अघिनै गुठी संस्थानमा निवदेन दर्ता गराएकी थिइन्। त्यसलगतै गुठी संस्थानले खारेज गर्ने प्रक्रिया अघि बढाए पनि संरचना हटाएन।"
"झुटो विवरण पेश गरी विदेशीलाई नागरिकता दिने ६ जना कारागार चलान, ४० फरार","झापा : झुटो विवरण पेश गरी १६ जना विदेशी नागरिकलाई नागरिकता दिएको आरोपमा पक्राउ परेका ६ जनालाई जिल्ला अदालत झापाले सोमबार पुर्पक्षका लागि कारागार पठाएको छ । उक्त नागरिकता काण्डमा जनप्रतिनिधिसहित ४६ जनालाई गत भदौ १३ गते जिल्ला अदालत झापाको आदेशमा जिल्ला प्रहरी कार्यालय झापाले पक्राउ पुर्जी जारी गरेको थियो । १६ जना गैरनेपालीलाई नेपाली नागरिकता दिएको विषयमा ४६ जना संलग्न रहेकोमा हालसम्म ६ जना मात्र पक्राउ परेका छन् । हालसम्म दुईजना वडाध्यक्ष, जिल्ला प्रशासन कार्यालयका केही कर्मचारी र वडा सचिवसहित ४० जना फरार छन्। पक्राउ परेर कारागार चलान हुनेमा भारत किशनगञ्ज घर भएका हाल बिर्तामोड ५ बस्ने मुस्तफा आलम, जिल्ला प्रशासन कार्यालय झापाका कर्मचारी खरिदार तेजिन्द्र न्यौपाने, बिर्तामोड नगरपालिका ८ का वडासचिव लोकराज बराल, बिर्तामोड ५ का टेकबहादुर गुरुङ, जिल्ला प्रशासन कार्यालय अगाडी फोटोकपि पसल सञ्चालन गर्दै आएका भद्रपुर नगरपालिका १० का प्रेम तिम्सिना, अर्का फोटोकपी पसल सञ्चालक भद्रपुर १० धनुषमोडका विकेन्द्र भन्ने भीमबहादुर लिम्बू रहेका छन् । १६ जना विदेशीलाई नागरिकता जारी गर्दा ९ जनाको बावुआमा एउटै कायम गरिएको छ । यस घटनामा विभिन्न एजेन्ट र बिचौलियामार्फत नक्कली जन्मस्थान कायम गराएको खुलेको छ । नागरिकताको झुटा विवरण बनाउँदा टेकबहादुर गुरुङ र रीना गुरुङ भनिने व्यक्तिलाई बुवाआमा कायम गर्दै ९ जनासम्मलाई नागरिकता दिइएको भेटिएको जिल्ला प्रहरी कार्यालय झापाका प्रवक्ता महेन्द्र श्रेष्ठले बताए।"

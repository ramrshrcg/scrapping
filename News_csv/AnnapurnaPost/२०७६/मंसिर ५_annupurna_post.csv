शीर्षक,विवरण
राजस्वको कमजोर वृद्धिदर,"चालु आर्थिक वर्षको पहिलो चौमासिकमा राजस्वलक्ष्य र असुलीबीचको खाडल झण्डै ७३ अर्ब ५३ करोड रुपैयाँपुगेको छ । सरकारले पहिलो चौमासिकमातीनखर्ब ३० अर्ब ५३ करोड रुपैयाँ राजस्व उठाउने लक्ष्य राखेकामादुई खर्ब ५७ अर्ब रुपैयाँमात्र संकलनभएको छ । राजस्वको वार्षिक वृद्धिदर ११९ प्रतिशत देखिन्छ । गतआर्थिक वर्षको पहिलो चौमासमादुई खर्ब ५३ अर्ब ९६ करोड रुपैयाँ राजस्व उठेको थियो । राजस्वको वार्षिक वृद्धि ३ अर्ब चार करोड रुपैयाँमात्र छ । जबकि सरकारले वार्षिक राजस्व असुलीलक्ष्यगतवर्षको तुलनामा १७६६ प्रतिशतले बढाएको छ । ११ खर्ब १२ अर्ब रुपैयाँ राजस्व संकलनगर्ने सरकारको लक्ष्य छ । पहिलो चौमासिकमा संकलनभएको राजस्वको अवस्थानिराशाजनक छ । राजस्व वृद्धिदर मन्दहुनुको प्रमुख कारण निजी क्षेत्रको विस्तार रोकिनु हो । उदाहरणका लागि यो अवधिमा बैंकहरूले तिर्ने आयकरसमेत घटेको छ । बैंकहरूको ऋण विस्तार कमजोर हुँदानाफा घटेको हो । अपेक्षित ऋण विस्तार नभएको मात्रहोइन, कर्जा असुलीमा समेत समस्या देखिनथालेको छ । यसले आर्थिक गतिविधि सुस्त भएको प्रस्ट संकेत मिल्छ । अर्कातर्फ सरकारको अतिनियमनले निजी क्षेत्र सशंकित छ । जसका कारण व्यवसायविस्तार हुन सकेको छैन । निजी क्षेत्रको लगानीप्रोत्साहनगर्नेभन्दापनितर्साउने, धम्क्याउने र राजनीतिकआवरणमा पार्टीका भ्रातृ संगठनदेखि शक्तिका आडमा रहेकाले असुल्ने क्रमतीव्र छ । अदालतले देवानीदायित्वभनेर फैसला गरेका मुद्दामा प्रतिष्ठित व्यवसायीलाई अपराधीझैं थुन्ने कामभएको छ । यसले निजी क्षेत्रको आत्मविश्वासमा आघात पारेको छ । निजी क्षेत्रमाउत्साह देखिँदैन । राजस्व वृद्धि सुस्त हुनुको अर्को कारण आयात घट्नु हो । कूल राजस्वको ४४ प्रतिशतभन्सार बिन्दुमाविभिन्नशीर्षकका करमार्फत संकलनहुने गरेको छ । आयात घट्दा भन्सार महसुलमात्रहोइन, अन्त:शुल्क, मूल्यअभिवृद्धि कर (भ्याट) मा समेत कमीआएको छ । उपभोग्य वस्तुको आयात घट्नु राम्रो भएपनि अर्थतन्त्रको उत्पादनशीलक्षमता बढाउने वस्तुको आयातमाकमीआउँदायसले अर्थतन्त्रको विस्तार रोकिने अवस्थामापुगेको छ । त्यस्तै भन्सार मूल्यांकन पद्धतिमा आधुनिकप्रचलितमूल्य मान्यताबाट पछि हटेर सन्दर्भ मूल्यकाआधारमाभन्सार जाँचपास गराउने दशकौं पुरानो चलनपुन:प्रचलनमाल्याइएको छ । करको जटिलता बढेको भनेर विश्व बैंकले हरेक वर्ष प्रकाशनगर्ने व्यवसायमैत्रीवातावरणसम्बन्धी प्रतिवेदन (२०२०) ले उल्लेख गरिसकेको छ । कर्मचारीतन्त्रमापनिव्यवसायमैत्रीवातावरणमा सुधार र सहजीकरणभन्दा पनि सत्ताको चाकडीमा लिप्तहुने प्रवृत्तिले गाँजेको छ । राजस्व घट्नुको अर्थ देश झन् गरिबीउन्मुखहुनु हो । यसले विकास निर्माणदेखि जीवनस्तरसम्ममानकारात्मकप्रभाव पर्छ । त्यसलाई ख्यालनगरी अनेक बहानाबाजीमाविकास निर्माणका काम टार्ने क्रमनिरन्तर छ । बलियो सरकारले पनि गुणस्तरीय विकास निर्माणका कामलाई गतिदिनविकास खर्चमा देखिएको समस्यामा सार्थक हस्तक्षेप गर्न सकेको छैन । बहालवालामन्त्रीले फाइल अड्काइदिएर कयौंकाम ढिलाइ गराइदिएका छन् । सरकारले विकास निर्माणलाई गतिदिननसक्दासिमेन्ट, छड उद्योगमामन्दी देखिनथालिसकेको छ । अन्यव्यवसायमापनिनगदप्रवाहको अभाव देखिन्छ । निजी क्षेत्रलाई फैलिननदिने र निचोरेर कर मात्रलिने नीतिले देशमाउद्यमव्यवसाय नै टिक्न नसक्ने अवस्थामा पुग्छन् । उद्यम, व्यवसाय र आयआर्जन बढे निजी क्षेत्रले तिर्ने कर बढ्दै जान्छ । यो क्रमले आगामीदिनमापनि राजस्व असुलीको लक्ष्यप्राप्तिनिकै जटिल देखिन्छ । यस सम्बन्धमा सरकारले गम्भीर पुनर्विचार गर्न जरुरी भइसकेको छ । नत्र अर्थतन्त्रक्रमश:ओरालो लागेर कुनै दिनथला पर्नेछ ।"
फर्कियो गुमेको खुसी,"गुल्मी : मालिका गाउँपालिका१ का ९२ वर्षीय दुर्जमान पुनलाई वर्षौदेखि आँखा राम्रोसँग नदेख्ने समस्या थियो। उमेर ढल्किदै गएपछि उनले आँखा देख्नै छाडे। घर छाडेर आँखाको शल्यक्रिया गर्न उनलाई असम्भव थियो। सदरमुकाम तम्घास र बुटवल, पाल्पा पुगेर मोतियाबिन्दुको शल्यक्रिया गर्न पैसा थिएन्। एक महिनाअघि गाउँमै निःशुल्क आँखा शिविर चल्यो। त्यही शिविरमा उनले आँखाको चेकजाँच गराए। चिकित्सकले मंसिरमा संचालन हुने शल्यक्रिया शिविरमा आउन भनेपछि उनले मंगलबार गाउँपालिका कार्यालय अर्खावाङ पुगेर निःशुल्क मोतियाबिन्दुको शल्यक्रिया गराए। १२ वर्षपछि उनी स्पष्ट आँखा देख्ने भएका छन्। वर्षौंदेखि गुमेको उनको खुसी अहिले फर्किएको छ। उनीजस्तै मालिका गाउँपालिकाका थुप्रै मोतियाबिन्दु भएका बृद्धबृद्धाहरुको निःशुल्क शल्यक्रिया भएको छ। आँगनमै आएको सुविधाले उनीहरू लाभाम्वीत भएका छन्। सहर पुगेर आँखाको उपचार गराउन सपनाजस्तै लाग्ने उनीहरूले राहतको महशुस गरेका छन्। मालिका३ ह्वाङदीका ७४ वर्षीय धनबहादुर थापामगरले पनि शिविरमा पुगेर मोतियाबिन्दुको शल्यक्रिया गराए। बुढेसकाल लागेपछि आँखा देख्नै सकिएको थिएन, उनले भने, अहिले चस्मा लगाएपछि आँखा देख्ने भएको छु। उनले गरिबहरूका लागि यस्ता शिविर चलाइरहनुपर्ने सुझाव दिए। मालिका गाउँपालिकाले सोमबार र मंगलबार गाउँका बृद्धबृद्धाहरूका लागि दुई दिन निःशुल्क मोतियाबिन्दुको शल्यक्रिया शिविर सञ्चालन गरेको हो। घर जान आउन नसक्ने बृद्धबृद्धाहरूका लागि आउजाउ गर्न गाडीकोसमेत व्यवस्था मिलाइएको थियो। घरघरै पुगेर गाउँपालिकाका कर्मचारीहरूले बृद्धबृद्धालाई शिविरसम्म ल्याएका हुन्। शिविरमा ७१ जना बृद्धबृद्धाहरूको मोतियाबिन्दुको निःशुल्क शल्यक्रिया गरिएको गाउँपालिका स्वास्थ्य संयोजक बसन्त भुषालले जानकारी गराए। सबै वडाका बृद्धबृद्धालाई यसअघि चलेको आँखा शिविरबाट पहिचान गराएर शल्यक्रिया गराएका हौँ, उनले भने, हरेक वर्ष शिविर चलाएर उनीहरूको उपचार गराउछौँ। एउटै घरका दुईजनाको समेत शिविरमा मातियाबिन्दुको शल्यक्रिया गरिएको छ। बृद्धबृद्धाहरूलाई सहरमा पुगेर शल्यक्रिया गर्न हजारौँ खर्च हुने र आउनजान समस्या हुने भएपछि गाउँमै शिविर चलाइएको उनको भनाइ छ। पाँचवटै वडाका बृद्धाबृद्धाहरू शिविरबाट लाभाम्वीत भएका छन्। शिविर सञ्चालनका लागि गाउँपालिकाको वार्षिक कार्यक्रम अन्तर्गत तीन लाख रुपैयाँ बजेट विनियोजन गरिएको प्रमुख प्रशासकीय अधिकृत दिपक भण्डारीले बताए। गतवर्ष गाउँपालिकाले सञ्चालन गरेको शिविरमा भेटिएका ४६ जना बृद्धबृद्धाहरूको पनि यसपटक निःशुल्क शल्यक्रिया गरिएको थियो।"
मन्त्रिपरिषद् बैठकका २२ निर्णय,"काठमाडौं : मन्त्रिपरिषद् बैठकका निर्णय बिहीबार सार्वजनिक भएका छन्। सञ्चार तथा सूचना प्रविधि मन्त्रालयमा आयोजित नियमित पत्रकार सम्मेलनमा सरकारका प्रवक्ता गोकुल बाँस्कोटाले मन्त्रिपरिषद् बैठकका निर्णय सार्वजनिक गरेका हुन्। कात्तिक २९ र मंसिर ३ गतेको मन्त्रिपरिषद् बैठकका निर्णय बिहीबार सार्वजनिक भएका हुन्। सरकारले जबरजस्ती करण मुद्दाका चार पीडितलाई राज्यले अभिभावक्त्व ग्रहण गर्दै संविधान प्रदत्त सामाजिक पुनःस्थापना र क्षतिपूर्तिको हकलाई प्रयोग र प्रचलन गर्नका लागि जनही पाँच लाख उपलब्ध गराउने निर्णय गरेको छ। सँगै सरकारले लोचन कुमारी हरलालक, जयप्रकाश अग्रवाल र रञ्जितकुमार अग्रवालको नेपाली नागरिकताको प्रमाणपत्र रद्ध गरी निजलाई नेपाली नागरिकबाट हटाउने निर्णय लिएको छ। त्यसैगरी नेपाली सेनाका ६१ जना रथी र अधिकृतको सरुवा गरेको छ भने प्राविधिक सहायक रथी रामधर सिंहलाई प्राविधिक उपरथी दर्जामा र प्राविधिक महासेनानी कमलविक्रम शाहलाई प्राविधिक सहायक रथीमा पदोन्नति गरेको छ।"
स्टिकर विवाद सर्वोच्चमा,"काठमाडौं : अन्त:शुल्क स्टिकर छपाइका लागि सरकारले आह्वान गरेको बोलपत्र रोक्न माग गर्दै मिराज प्रिन्टिङ सोलुसन प्रालिले दिएको रिटमा सर्वोच्च अदालतले अल्पकालीन अन्तरिम आदेश दिएको छ। प्रधानन्यायाधीश चोलेन्द्रशम्शेर जबराको एक इजलासले टेन्डर प्रक्रियालाई यथास्थितिमा राख्न अन्तरिम आदेश जारी गर्दै दुवै पक्षलाई छलफलका लागि आइतबार बोलाएको छ। अदालतको अन्तिम फैसलापछि मात्र स्टिकर छपाइको टेन्डर प्रक्रिया अघि बढ्नेछ। आन्तरिक राजस्व विभागले असोज १३ मा अन्त:शुल्क स्टिकर खरिदका लागि बोलपत्र आह्वान गरेको थियो। तर, कात्तिक २९ मा मिराजले स्वदेशी कम्पनीलाई प्रतिस्पर्धा गर्न नदिएकाले टेन्डर प्रक्रिया नै गलत भएको भन्दै सरकार विरुद्ध रिट दायर गरेको हो। कम्पनीका सञ्चालक मनोहरराज घिमिरेले दायर गरेको रिटमाथि सर्वोच्च अदालतले टेन्डर प्रक्रिया यथास्थितिमा राख्न अल्पकालीन अन्तरिम आदेश दिएको हो। घिमिरेले प्रधानमन्त्री तथा मन्त्रिपरिषद्को कार्यालय, अर्थ मन्त्रालय, आन्तरिक राजस्व विभाग, सार्वजनिक खरिद अनुगमनको कार्यालयलाई विपक्षी बनाएर रिट दायर गरेका थिए। सरकारलाई १५ दिनभित्र महान्यायाधिवक्ताको कार्यालयमार्फत लिखित जवाफ पेस गर्न भनिएको छ। यसमा के कसो भएको हो ? यसमा दुवै पक्ष राखी छलफल गर्न उपयुक्त हुने देखिँदा छलफलका लागि सूचना दिनू, भनिएको छ। सुरक्षण मुद्रणको परिभाषा राजपत्रमै उद्योग तथा लगानी प्रवद्र्धन बोर्डबाट अनुमति लिएर मात्रै सुरक्षण मुद्रण उद्योग सञ्चालन गर्न पाउने व्यवस्था औद्योगिक व्यवसाय ऐन २०७६ मै छ। तर, कस्तो मुद्रण उद्योगलाई सुरक्षण मुद्रण उद्योग मान्ने उल्लेख नभएको उद्योग विभागका महानिर्देशक जिवनप्रकाश सिटौलाले बताए। उद्योग विभागका अनुसार हालसम्म कुनै उद्योगले सुरक्षण मुद्रण उद्योगको अनुमति पाएका छैनन्। सुरक्षण मुद्रणको परिभाषा नभएकाले यस्तो विषयमा ठोस निर्णय लिन नसकेको सिटौैलाको भनाइ छ। उद्योग विभागले सुरक्षण मुद्रणको व्याख्या सरकारसँग नभएको बताइरहँदा २०७३ कात्तिक ८ मा सरकारले राजपत्रमा सुरक्षण मुद्रणको व्याख्या गरेको छ। राजपत्रमार्फत सरकारले सुरक्षण मुद्रण विकास समिति गठन आदेश जारी गर्यो। यसमा सुरक्षण मुद्रणमा राहदानी, हुलाक टिकट, अन्त:शुल्क स्टिकर, बैंक नोट, स्मार्ट कार्ड, चेकबुक जस्ता सुरक्षण कागजात उल्लेख गरिएको छ। राजपत्र प्रकाशित भएपछि कानुन वा सम्बन्धी व्यवस्था लागू भएको मानिन्छ। सुरक्षण मुद्रणको किचलो उद्योग तथा लगानी प्रवद्र्धन बोर्डमा पेस भएको सुरक्षण मुद्रणसम्बन्धी मापदण्डको मस्यौदा छलफलका क्रममा छ। २०७१ चैत १८ मा अर्थ मन्त्रालय अन्तर्गत राजस्व व्यवस्थापन महाशाखाले नेपालमा सुरक्षित मुद्रण उद्योगलाई मान्यता दिने सम्बन्धमा अध्ययन गर्न उद्योग विभागका महानिर्देशकको संयोजकत्वमा राष्ट्र बैंक, आन्तरिक राजस्व विभाग, अर्थ मन्त्रालय, सञ्चार तथा सूचना प्रविधि मन्त्रालय, मुद्रण विभाग, कानुन मन्त्रालयलगायत सम्बन्धित निकायका प्रतिनिधिसहित सात सदस्यीय कार्यदल गठन गरेको थियो। सोही कार्यदलले दिएको मापदण्डको मस्यौदा बोर्डले टुंगोमा पुर्याउन सकेको छैन। मापदण्ड विचाराधिन नै रहेको अवस्थामा सार्वजनिक लेखा समितिले अन्त:शुल्क स्टिकर छपाइमा स्वदेशी उद्योगलाई सहभागी गराउन निर्देशन दिएपछि विषय थप गिजोलियो। सुरक्षण मुद्रणको विवाद त्यतिमा सीमित भएन सर्वोच्च पुग्यो। सर्वोच्चले यसपालि अल्पकालीन अन्तरिम आदेश जारी गरेको छ।"
"वातावरण प्रदूषण गराउने उद्योग कारबाहीमा, जरिवाना तिर्न अटेरी","काठमाडौं : वातावरण प्रदूषण गराएका ११ उद्योगमध्ये नौ वटा उद्योगले जरिवाना रकम तिर्न अटेरी गरेका छन्। वातावरण संरक्षण ऐन (पहिलो संशोधन) २०५३ को दफा १८ को उपदफा (२) बमोजिम ती उद्योगलाई भदौ पहिलो साता मन्त्रीस्तरिय निर्णयबाट कारबाही गरेको थियो। कारबाहीमा परेका उद्योगमध्ये घोराही सिमेन्ट इन्डस्ट्रिज प्रालि दाङ र बाबा भेजिटेवल आयल इन्डस्ट्रिज प्रालि मोरङले मात्रै जरिवाना तिरेका छन्। दुबै उद्योगले जरिवाना रकम वापत ९०९० हजार रुपैयाँ वातावरण विभागलाई बुझाएको हो। जरिवाना नबुझाउने ती कम्पनीलाई ताकेता गरिने वातावरण विभागका उपमहानिर्देशक इन्दुविक्रम जोशीले जानकारी दिए। पुनः ताकेता गर्ने तयारी गरेका छौं, जोशीले भने, कारबाही गरिसकेपछि मान्दिनँ भन्न पाउँदैन। कारबाही गरेको चित्त नबुझे ३५ दिन भित्र पुनरावेदन गर्न सक्ने व्यवस्था छ। विभागले गरेको अनुगमनमा ती उद्योगले वातावरण संरक्षण ऐन, नियमावली, मापदण्ड, निर्देशीका पालना नगरेको, वातावरणीय प्रभाव मूल्यांकन स्वीकृति नगराई तथा त्यस विपरीत सञ्चालन भएको भेटिएको जोशीले बताए। सरकारले एसियन थाई फुड्स प्रालि सुनसरी, खनाल ग्रिट बालुवा प्रालि तनहुँ, क्वालिटी ग्रिट एण्ड क्रसर उद्योग प्रालि तनहुँ, प्रगती टेक्सटाइल इन्डस्ट्रिज प्रालि सुनसरी, ओम प्लाइउड इन्डस्ट्रिज बाँकेलाई कारबाही गरेको थियो। त्यसैगरी प्रिमियर वायर्स प्रालि मोरङ, क्वालिटी थाई फुड्स प्रालि मोरङ, यति डिस्टिलरी प्रालि चितवन, रिलायन्स स्पिनिङ मिल्स लिमिटेड सुनसरी र केपी सिमेन्ट धादिङ पनि कारबाहीमा परेको थियो। सबै उद्योगलाई ९०९० हजार रुपैयाँ गरिवाना तोकिएको थियो। अनुगमनका क्रममा वातावरण प्रदूषण गराएको भेटिएपछि कारबाहीको लागि वातावरण विभागले वन तथा वातावरण मन्त्रालयमा कारबाहीको लागि सिफारिस गरेको थियो। विभागको सिफारिसको आधारमा मन्त्री स्तरिय निर्णयबाट ती उद्योगलाई कारबाही गर्ने निर्णय गरेको हो। वातावरण संरक्षण ऐन (पहिलो संशोधन) २०५३ को दफा ७ को उपदफा (१)अनुसार कसैले वातावरणमा उल्लेखनीय प्रतिकूल प्रभाव पार्ने गरी वा जनजीवन र जनस्वास्थ्यका लागि खतरा हुने किसिमले प्रदूषण सिर्जना गर्न वा तोकिएको मापदण्ड विपरीत कुनै यान्त्रिक साधन, औद्योगिक प्रतिष्ठान वा अन्य ठाउँबाट ध्वनी, ताप, रेडियोधर्मी विकिरण तथा फोहोर मैला निष्काशन गर्न, गराउन हुँदैन। ऐनको दफा १८ को उपदफा (२) मा ऐन वा यस ऐनअन्तर्गत बनेको नियम वा निर्देशिका विपरीत कुनै कार्य गरेमा तोकिएको अधिकारीले त्यस्तो कार्य तुरुन्त बन्द गराउन सक्नेछ र त्यस्तो कार्य कुनै व्यक्ति वा संस्थाले गरेको भए निजलाई कसूरको मात्रा हेरी एक लाख रुपैयाँसम्म जरिवाना गर्न सक्ने व्यवस्था छ।"
"प्रचण्ड कार्यकारी अध्यक्ष, ओली पाँचै वर्ष प्रधानमन्त्री","काठमाडौं : सत्तारूढ नेकपाले शक्ति संघर्ष मा रहेका पार्टीका जोर पाइलट (दुई अध्यक्ष) प्रधानमन्त्री केपी ओली र पुष्पकमल दाहाल 'प्रचण्ड' को कार्य विभाजन टुंगो लगाएको छ। नेकपा सचिवालयले बुधबार पार्टी सञ्चालनको कार्यकारी जिम्मा अध्यक्ष पुष्पकमल दाहाल र सरकार सञ्चालनको कार्यकारी जिम्मा अध्यक्ष केपी ओलीलाई दिने गरी कार्य विभाजन टुंग्याएको हो। नेताहरूको सर्वसम्मत निर्णयका आधारमा नेकपाले दुई अध्यक्षको कार्य विभाजन टुंग्याएको छ। त्यसको थप मोडालिटीका विषयमा भने छलफल जारी रहेको नेताहरूले बताएका छन्। दुवै अध्यक्षलाई विनविन हुने गरी कार्य विभाजन गरिएको नेकपा स्थायी समिति सदस्य हरिबोल गजुरेलले बताए। अब ओली प्रतिनिधिसभाको चालु कार्यकालभर प्रधानमन्त्री हुनेछन्। संसद्मा नेकपाको झन्डै दुई तिहाई जनमत छ। प्रतिनिधिसभामा नेकपाको सरकारलाई धक्का दिने संसद्मा अन्य राजनीतिक शक्ति छैन। राजनीतिक स्थायित्वको सन्देश दिन ओलीलाई पाँच वर्षकै लागि प्रधानमन्त्री कायम राखेर सरकारको काममा केन्द्रित गराउने निर्णय पार्टीले गरेको छ। यस्तै पार्टी एकतापछि अध्यक्ष भएर पनि भूमिकाविहीन महसुस गरिरहेका दाहाललाई कार्यकारी जिम्मा दिएर गतिशील बनाउने निर्णय भएको छ। बुधबारको निर्णयले तत्कालीन एमाले र माओवादीबीच पार्टी एकताका क्रममा २०७५ जेठ २ मा भएको पाँचबुँदे सहमति प्रतिस्थापन गरेको छ। ओली र दाहालले विष्णु पौडेल र जनार्दन शर्मालाई साक्षी राखेर गरेको पाँचबुँदे सहमतिपत्रमा दुवै अध्यक्षले आधाआधा आलोपालो सरकारको नेतृत्व गर्ने उल्लेख थियो। प्रवक्ता नारायणकाजी श्रेष्ठले दुई अध्यक्षबीचको कार्य विभाजनमा सरकारको नेतृत्व प्रधानमन्त्री ओलीले गर्ने र राजनीतिक स्थायित्वको सन्देश दिने निर्णय भएकाले आलोपालोका विषयमा थप बोलिरहन आवश्यक नरहेको प्रस्ट्याए। दुई अध्यक्षको कार्य विभाजनका सन्दर्भमा सचिवालयले गरेको निर्णय प्रस्ट छ। पार्टी निर्णय सार्वजनिक गरिसकेपछि आलोपालोका विषयमा बोलिरहनुपर्ला र ? प्रवक्ता श्रेष्ठले भने। कार्य विभाजनपछि पनि पार्टीको वरीयतामा अध्यक्ष तथा प्रधानमन्त्री केपी ओली पहिलो र पुष्पकमल दाहाल दोस्रो वरीयतामै रहनेछन्। नेकपाले पार्टी सचिवालयका ९ नेताहरूको मात्र पार्टी एकताकै बेलामा मर्यादाक्रम तोकेको थियो। बुधबारको सचिवालय बैठकले अबदेखि पार्टीको अध्यक्षता दुवै अध्यक्षले संयुक्त रूपमा गरे पनि आमरूपमा पार्टी बैठकको अध्यक्षता र सञ्चालन दाहालले गर्ने निर्णय भएको प्रवक्ता श्रेष्ठले बताए। यसअघि पनि पार्टीको अन्तरिम विधानको धारा १८ (झ) मा दुई अध्यक्षको अधिकारका सन्दर्भमा बैठकको अध्यक्षता संयुक्त रूपमा वा आपसी सल्लाहमा गर्ने उल्लेख थियो। मौखिक रूपमा भने आलोपालो बैठकको अध्यक्षता गर्ने सहमति भएको दाहाल पक्षले बताइरहे पनि ओलीले नै अध्यक्षता गर्दै आएका थिए। सरकार र पार्टी दुवैतिर ओली प्रभावी बनेको, आफ्नो भूमिका कमजोर बनाइएको, पार्टी र सरकार दुवैको कार्य सञ्चालनसमेत प्रभावकारी नबनेको भन्दै दाहाल ओलीसँग असन्तुष्ट थिए। जसका कारण दुवै अध्यक्ष एकअर्काका गतिविधिप्रति सशंकित हँुदै आएका थिए। नेकपाभित्रको त्रिपक्षीय शक्ति संघर्ष (ओली, दाहाल र माधव नेपाल) को विभिन्न खालको भेटघाट, समीकरण भत्कने र बन्ने देखिँदै आएको थियो। बुधबारको निर्णयले पार्टी शक्ति सन्तुलनमा नयाँ ढंगले जान खोजेको देखिएको छ। २०४६ सालदेखि नै आफू सम्बद्ध दलमा निरन्तर कार्यकारी भूमिकामा रहेका दाहाल तत्कालीन एमालेसँगको एकतापछि भने खुम्चिन पुगेका थिए। अहिले फेरि उनी पार्टीको कार्यकारी भूमिकामै पुनस्र्थापित भएका छन्। दाहाल २०४६ मा नेकपा (मसाल), २०४८ मा नेकपा (एकता केन्द्र), २०५१ मा नेकपा (माओवादी) को महामन्त्री, २०५७ मा नेकपा (माओवादी) को अध्यक्ष, २०६५ मा एमाओवादी अध्यक्ष हँुदै २०७५ जेठ ३ देखि नेकपाको साझा अध्यक्ष छन्। अब पार्टी र सरकार प्रभावकारी ढंगले जाने अनुमान नेकपाका नेताहरूको छ। धेरै पहिले नै यो कार्य विभाजन हुनुपर्दथ्यो, ढिला हुन पुग्यो, तर अहिले राम्रो भएको छ, नेता गजुरेलले भने, अब पार्टी र सरकारलाई प्रभावकारी ढंगले अगाडि जान मद्दत पुर्याउँछ। दुई अध्यक्षबीच कार्य विभाजनका लागि नेकपाभित्र धेरै पहिलेदेखि नेताहरूले प्रश्न उठाउँदै आइरहेका थिए। गत वर्ष सम्पन्न स्थायी समिति बैठक (२९ मंसिरदेखि पुस १३ सम्म) मा नेता वामदेव गौतमको ११ बुँदे प्रस्तावमा कार्य विभाजन गर्न प्रस्ताव थियो। वरिष्ठ नेता माधव नेपालले पनि पार्टीलाई विधि र पद्धतिमा चलाउन भन्दै राखेको ७ बुँदे असहमतिपत्रमा दुई अध्यक्षको कार्य विभाजन गर्नुपर्ने उल्लेख थियो। कार्य विभाजनको निर्णयमा पार्टी र सरकार सञ्चालन अध्यक्षद्वयबीचको आपसी सल्लाहमा गर्ने उल्लेख छ। पार्टी सञ्चालन गर्दा वैधानिक व्यवस्था र पार्टी कमिटीलाई प्रभावकारी रूपमा कार्यान्वयन गरेर लैजाने निर्णय पनि नेकपाले गरेको छ।"
सामाजिक सुरक्षा कार्यक्रममा : एक लाख श्रमिक आवद्ध,"काठमाडौं : योगदानमा आधारित सामाजिक सुरक्षा कार्यक्रममा एक लाख श्रमिक आबद्ध भएका छन्। १० हजार रोजगार कम्पनीका एक लाखभन्दा बढी श्रमिक आबद्व भएका हुन्। सामाजिक सुरक्षा कार्यक्रममा सामेल हुन सरोकारवाला निकायका अगुवाले आह्वान गरिरहेका छन्। सरकारले मंसिर १४ गतेसम्म कोषमा आइसक्न निर्देशन दिए पनि अझै ठूलो संस्थामा रोजगारदाता कोषमा सामेल हुन बाँकी छ। कोषमा सबैभन्दा धेरै सहकारी सामेल भएका छन्। यस्तै ६ वटा बैंक मात्रै कार्यक्रममा सामेल भएका छन्। कोषका अनुसार अधिकांश सञ्चारमाध्यम अझै सामेल भइसकेका छैनन्। सामाजिक सुरक्षा कोषका कार्यकारी निर्देशक कपिलमणि ज्ञवालीले सामाजिक सुरक्षा कार्यक्रममा रोजगारदाता र श्रमिक आउन माहोल बन्दै गएको बताए। सबै क्षेत्रका रोजगदारता र श्रमिक आउँदै छन्, उनले भने। कोषका अनुसार हालसम्म १६ करोड योगदान रकम संकलन भएको छ। सरकारले लगानी कार्यविधि बनाएर कोषको रकम परिचालन गर्ने तयारी गरेको छ। कार्यकारी निर्देशक ज्ञवालीका अनुसार धितो राखेर एक करोडसम्म कर्जा दिन सकिने गरी कार्यविधि ल्याउन लागिएको उनको भनाइ छ। कोषले सामाजिक, शैक्षिक र घरकर्जा दिने तयारी गरेको छ। कार्यविधिको मस्यौदा मन्त्रिपरिषद्मा पुगेको छ। सरकारले गत मंसिर ११ गते घोषणा गरेको योगदानमा आधारित सामाजिक सुरक्षा कार्यक्रममा साउन १ गतेदेखि योगदान सुरु भएको हो। कोषका अनुसार साउन १ गतेअघिसम्म दुई हजार नौ सय रोजगारदाता र २० हजार श्रमिक मात्र सामेल भएका थिए। पछिल्लो समयमा कार्यक्रममा सामेल हुने क्रम बढ्दै गएको छ। कोषका अनुसार ठूला रोजगारदाता एवम् ठूला करदाता कोषमा सामेल भइसकेका छन्। सरकारले मंसिर १४ सम्म कोषमा आबद्ध हुने समय निर्धारण गरेको छ। तोकिएको समयमा सामेल नहुने रोजगारदातालाई कारबाही गर्ने तयारी सरकारले गरेको छ। केन्द्रीय तथ्यांक विभागले सार्वजनिक गरेको राष्ट्रिय आर्थिक गणना २०७५ को नतिजाअनुसार नेपालमा ९ लाख २३ हजारभन्दा बढी औद्योगिक प्रतिष्ठान छन ्। ती प्रतिष्ठानमा ३२ लाख २८ हजारभन्दा बढी श्रमिक काम गर्छन्। तर तथ्यांकमा प्रतिष्ठानको संख्या र श्रमिकको संख्या धेरै देखिए पनि सञ्चालनमा रहेका प्रतिष्ठान निकै कम छन्। एक हजारभन्दा बढी रोजगारी दिने ५३ वटा मात्रै प्रतिष्ठान छन्। एक जनालाई मात्रै रोजगारी दिने प्रतिष्ठानको संख्या ३ लाख ४६ हजारभन्दा बढी छ। पछिल्लो समयमा योगदानमा आधारित सामाजिक सुरक्षा कार्यक्रममा सामेल हुन सहकारी उत्साहित भएका छन्। हालसम्म चार सयभन्दा बढी सहकारी सामेल भइ योगदान सुरु गरिसकेका छन्। कोषका कार्यकारी निर्देशक ज्ञवालीका अनुसार सहकारीका नेतृत्व उत्साहित भएको बताए। देशभर ३५ हजार सहकारी छन्। ती सहकारीमा ६५ हजार कर्मचारी रहेको तथ्यांक छ। सहकारीले ठूला उद्योग सञ्चालन गर्न सकेका छैनन्। उद्यपि, औपचारिक, अनौपचारिक गरी तीन लाख भन्दा बढी सहकारीमा कर्मचारी रहेको बताइन्छ। नेपाल बचत तथा ऋण केन्द्रीय सहकारी संघ (नेफ्स्कुन)का अध्यक्ष डीबी बस्नेतले कोषमा सामेल हुन सार्वजनिक रूपमा आह्वान गरिएको बताए। नेफ्स्कुनमा एक सय ४३ कर्मचारीसहित नेफ्स्कुन आबद्व २८ हजारभन्दा बढी कर्मचारी कार्यरत छन्। सरकारले प्रतिष्ठानका श्रमिकलाई समेटी सकेपछि अनौपचारिक क्षेत्र समेट्ने भएको छ। त्यसपछि स्वरोजगारका श्रमिकलाई समेत दायरामा ल्याउने सरकारको योजना छ। यस कार्यक्रमबाट श्रमिक तथा रोजगारदाता दुवै लाभान्वित हुन्छन्। सरकारले घोषणा गरेको कार्यक्रमअनुसार कोषमा योगदान गर्ने श्रमिकले सामाजिक सुरक्षा कोषबाट औषधि उपचार, स्वास्थ्य तथा मातृत्व सुरक्षा, दुर्घटना तथा अशक्तता सुरक्षा, आस्रित परिवार सुरक्षा र वृद्धवस्था सुरक्षा स्किमअन्तर्गत सामाजिक सुरक्षा सुविधा पाउँछन्। योगदानकर्ताको मृत्यु भए आस्रित परिवारलाई प्राप्त हुने सुविधाअन्तर्गत योगदानकर्ताको श्रीमान् वा श्रीमतीलाई योगदानकर्ताको अन्तिम आधारभूत पारि श्रमिकको ६० प्रतिशतले जीवित रहेसम्म मासिक निवृत्तिभरण (पेन्सन) उपलब्ध हुने व्यवस्था छ। यस्तै १८ वर्ष उमेर पूरा नभएको सन्ततिलाई १८ वर्षको उमेरसम्म ४० प्रतिशत सन्तति शैक्षिक वृत्ति पाइन्छ। योगदानकर्ताको एकाघरको पति वा पत्नी वा छोराछोरी कोही पनि नभएको अवस्थामा आस्रित बाबुआमालाई जीवित रहँदासम्म मासिक ६० प्रतिशत रकम पाइने व्यवस्था छ। वृद्धवस्था सुरक्षा योजनाअन्तर्गत योगदानकर्ताको अवकाशपछि जीवित रहेसम्म निवृत्तिभरणको व्यवस्था गरिएको छ। मातृत्व सुरक्षा योजनाका लागि १८ महिनाको अवधिमा १२ महिना योगदान गर्नुपर्छ। दुर्घटना तथा अशक्तता वृत्ति योगदान गरेको समयदेखि प्राप्त गर्ने व्यवस्था गरिएको छ। व्यवसायजन्य रोगको उपचार गर्न दुई वर्षसम्म योगदान गरेको हुनुपर्नेछ। रोेजगारजन्य दुर्घटनाबाहेक अन्य दुर्घटना भएको अवस्थामा ७ लाख रुपैयाँसम्मको उपचार खर्च स्किमबाट प्राप्त हुन्छ।"
जाहेरवाला र साक्षीलाई कडा सुरक्षा,"गौर : राजपुर बमकाण्डमा निलम्वित सांसद मो आफताव आलम पुर्पक्षका लागि कारागार चलान भएपछि जाहेरवाला, पीडित र साक्षीलाई प्रहरीले कडा सुरक्षा दिन थालेको छ। छोरा मारिएको भन्दै आलमविरुद्ध कर्तव्यज्यान मुद्दामा जाहेरी दिएका श्रीनारायण सिंहको सुरक्षाका लागि रौतहट प्रहरीले प्रहरी हवल्दार खटाएको छ। उनले २४ सै घण्टा सिंहको सुरक्षा दिँदै आएका छन्। जाहेरवालामध्ये सिंहलाई बढी सुरक्षा थ्रेट देखिएकाले प्रहरी खटाइएको रौतहटका प्रहरी प्रमुख एसपी भुपेन्द्र खत्रीले जानकारी दिए। अर्का जाहेरवाला रोक्सना खातुनको ०६७ माघ १० गते हत्या भइसकेको छ। खातुनको हत्या कसले र किन गर्यो भन्ने खुलेको छैन। सिंह परिवारको सुरक्षाका लागि नजिकैको चौकीबाट समेत प्रहरी खटिने गरेका छन्। पछिल्ला दिनमा प्रत्यक्षरूपमा धम्की नआएको तर फकाउने मनसायले कुराहरू आउने गरेको सिंहका छोरा सतेन्द्रप्रताप सिंहले बताए। आलमको मुद्दामा प्रहरीले अनुसन्धान गर्दा पनि सिंह परिवारलाई मुद्दा फिर्ताको दबाब आएको थियो। सिंहले न्यायाधीश समक्ष पनि आफूलाई पैसा लिएर मुद्दा फिर्ता लिन दबाब आएको बताएका थिए।बमकाण्डका जाहेरीवाला श्रीनारायण सिंह। तस्बिर : फणि महत बम बिस्फोटका घाइते भनिएका सर्लाही जिल्ला गडैता२ पिपरातटोलका सफि अहमद तथा भारतको बिहार राज्यस्थित बैरगनिया मुसाचौकका गौरीशंकर रामलाई पनि प्रहरीले सुरक्षा दिएको छ। अहमद र रामले ज्यान मार्ने उद्योगमा जाहेरी दिएका थिए। उनीहरूलाई प्रहरीले आफ्नो सेल्टरमा सुरक्षा दिएको छ। आलममाथि थुनछेक बहस चलिरहँदा रामलाई घरबाट लगेर चारदिनसम्म बन्धक बनाइ स्टोभ पड्केर घाइते भएको भन्ने व्यहोराको कागजमा हस्ताक्षर गर्न लगाएका थिए। रामले अदालतमा बम पड्केर आफू घाइते नभएको व्यहोराको निवेदन अदालतमा बुझाएका थिए। बारामा तीनजना साक्षीहरू छन्। उनीहरू र परिवारलाई सुरक्षा व्यवस्था मिलाउन जिल्ला प्रहरी कार्यालय बारामा पत्राचार भएको छ। रौतहट, बारा, सर्लाहीमा रहेका जाहेरवाला, साक्षी र पीडित परिवारको सुरक्षाका लागि नजिकैको युनिटबाट प्रहरी खटाइएको रौतहटका एसपी खत्रीले जानकारी दिए। खटिएका प्रहरीले दिनँहु उनीहरूको अवस्था, सुरक्षाको अनुभूतिका बारेमा बुझेर माथिल्लो निकायमा जानकारी गराउँछन्। आलम पक्षले डर, त्रास, धम्की र अनुचित प्रलोभनमा पार्न सक्ने भन्दै सुरक्षाको मागगर्दै जाहेरवालाको निवेदन परेपछि जिल्ला अदालत रौतहटले मुलकी फौजदारी कार्यविधि संहिता २०७४ को ११४ (२) र मुलुकी फौजदारी कार्यविधि २०७५ को नियम ६१ बमोजिम पीडित, जाहेरवाला, साक्षीको उचित व्यवस्थापन गर्न आदेश दिएको थियो। असोज २६ गते पक्राउ परेका आलमलाई अदालतले पुर्पक्षका लागि कारागार राख्न कात्तिक २९ गते आदेश गरेको थियो। उनलाई नख्खु कारागारमा राखिएको छ। बामकण्डका १० जना अभियुक्त फरार छन्।"
समस्या सम्बोधन नगर्दा प्रगति रोकियो,"लामो समयदेखि नेतृत्व तहमा रहेका उपेन्द्र पौड्याल यतिबेला नबिल बैंकको सञ्चालक छन्। बैंकिङ क्षेत्रका विश्लेषक पौड्याल वित्तीय क्षेत्रमा प्रभावकारी नियमन र नीतिगत उदारतालाई बढावा दिनुपर्ने बताउँछन्। उनै पौड्यालसँग अन्नपूर्ण पोस्ट्का विनय बञ्जाराले गरेको संवाद : बैंकले ऋण दिन बन्दकी राख्ने धितोमा घरजग्गाको हिस्सा अहिले पनि बढिरहेको छ। यसले बैंकलाई जोखिममा पुर्याउँदैन ? जब हामी व्यवसायको नगद प्रवाहलाई हेरेर लगानी गर्ने वातारण बनाउँदैनौ र धितोमा आधारित कर्जामा केन्द्रित हुन्छौं, त्यो बेलामा यस्ता समस्या आउँछन्। २००९ देखि घरजग्गाको मूल्य निकै आकासिएको छ। हामीले धितो हेरेर लगानी गर्यौं। अरु कुरा हेर्दै हेरेनौं। हामी बैंकर मनी ल्यान्डर भयौं। व्यवसाय के हो ? बजार कति छ ? भोलि कसरी ऋण तिर्छ भन्ने कुरामा मतलव भएन। यति धितो छ, यति लगानी गर्ने भन्ने कुरामात्र भयो। तताउन बसालेको पानीमा भ्यागुतो बस्यो भने जति पानी तात्दै जान्छ, भ्यागुतो उति आनन्द मान्छ। तर, पानी यति तातो हुन्छ कि, भ्यागुतो आफैं भुँडी फुटेर मर्छ। हाम्रो घरजग्गा कारोबारमा पनि त्यस्तै भयो। तीन वर्षअघि १ लाख रुपैयाँ पर्ने जमीनमा अहिले बैंकले २० लाख लगानी गरेको छ। त्यो मूल्य बराबरको सम्भावना छ कि छैन भनेर हेर्न सकेनौं। यस्तो प्रवृत्तिले बैंकलाई ठूलो जोखिमको संघारमा धकेलिरहेको छ। म पनि एक बैंकर भएको नाताले घरजग्गामा लगानी गर्नुपर्छ। तर, परियोजनालाई हेरेर लगानी हुनुपर्छ। सट्टेबाजी छ भने त्यसमा लगानी गर्नु हुँदैन। तर कम धितोमा धेरै ऋण दिएको भनेर बैंकर समातिँदै छन्। यस्तो किन हुन्छ ? अहिले हमीकहाँ सार्वजनिक बहस गलत दिशामा गइरहेको छ। भाउ बढेर बेलुन भएको घरजग्गा धितो राखेर परियोजना नै नहेरी ऋण दिने बैंकर चाहीँ ठीक मानिन्छ। त्यसबेला यो सम्पत्तिको मूल्यांकन यति भएको थियो, सम्पत्ति हेरेर ऋण दियो, ठीक गर्यो भन्ने मानसिकता विकास भएको छ। जसले परियोजना हेरेर लगानी गर्ने बैंकर चाहीँ गलत भइरहेको छ। जसले साच्चै उद्यम गरिरहेको छ, त्यसलाई धितोभन्दा पनि उसको उद्यमशीलतामा लगानी गर्ने बैंकर चाहीँ गलत भएको छ। यो वातावरण हामीले तयार पारिसकेका छौं। यसले नेपालको उद्यमशीलता विकास हुन सक्दैन। बैंक तथा वित्तीय संस्थासम्बन्धी ऐनले वाणिज्य बैंकलाई बिनाधितो परियोजनामा आधारित कर्जा दिन सक्ने व्यवस्था गरेको पनि यही कारणले हो। तर, त्यस्तोका कानुनी व्यवस्थालाई पनि सार्वजनिक बहसले ओझेलमा पारिरहेको छ। बैंकहरू आफैं पनि त परियोजनामा आधारित भएर कर्जा दिन चाहिरहेका छैनन् नि ? नेपालमा परियोजनामा लगानी नभएको होइन। सिमेन्ट उद्योग परियोजनामा आधारित लगानीबाटै बनेका हुन्। जलविद्युत् आयोजना र फलाम प्रशोधन तथा स्टिल उद्योग पनि त्यसरी नै बनेका छन्। यस्ता परियोजनामा कर्जा खाम्ने धितो राख्न सम्भव हुँदैन। त्यसकारण बैंकहरूले व्यक्तिगत जमानतमा कर्जा दिने गरेको छ। उद्योगीले प्रोजेक्ट फाइनान्स भन्ने, तर व्यक्तिगत जमानत लिने भनेर बैैंकको आलोचना पनि गर्छन्। तर विशुद्ध प्रोजेक्ट फाइनान्स गर्न त अर्थतन्त्र र शासकीय पद्धतिका अरु सूचक पनि ठीक हुनुपर्छ। यसका लागि भन्सारदेखि नै सामान नेपाल आँउँदा सही मूल्य, सही परिमाण र सही गुणस्तरका वस्तु भित्रिएको प्रत्याभूति हुनुपर्छ। त्यसको आधारमा मुलुकभित्र वस्तु तथा सेवाको उत्पादन वा आयातित वस्तुको मूल्य अभिवृद्धिको लेखा प्रणाली विश्वसनीय हुनुपर्छ। हाम्रो अर्थतन्त्रको वास्तविक चित्रण तथ्यांकमा देखिने र त्यसलाई सबैले विश्वास गर्ने आधार तयार भएको दिन पूर्ण रूपमा प्रोजेक्ट फाइनान्स गर्न सकिन्छ। विश्वव्यापी रूपमै प्रोजेक्ट फाइनान्सिङमा जोखिम बढी हुन्छ। १० वर्ष अघिको विश्वव्यापी वित्तीय संकटमा अर्बौं डलर त्यस्ता कर्जा डुबे र बैंकहरूले राइटअप गर्नुपर्यो। त्यही क्षतिका कारण केही बैंक घाटामा गए। विश्वभर नै सट्टेबाजी वा अनियमितता गरेका केही मुद्दा छन्। त्यस्ता विषयमा बैंकका कर्मचारीलाई जवाफदेही बनाएर उनीहरूलाई सजाएँ पनि भएको छ। तर समग्रमा बैंकले त्यस्तो क्षति व्यहोर्न तयार भएका छन्। कानूनले पनि मनसाय प्रेरित कर्जा क्षति बाहेकमा कुनै बैंकका अधिकारीलाई ऋण डुब्यो भनेर कारबाही गरेको छैन। कानुन र बैंकको प्रक्रियालाई मिचेको छैन र असल नियतले लगानी गरेको छ भने त्यस्तो कर्जा डुबेको अवस्थामा बैंकरलाई सजायँ गर्ने व्यवस्था हुनुहुन्न। बैंकलाई यतिधेरै संरक्षण गर्ने कानुनले उद्यमशीलता विकासमा कति सहयोग गर्छ ? व्यापारीलाई पनि अहिलेजस्तो कानूनी व्यवस्था कायम गरिनुहुन्न। उद्योग व्यवसाय डुब्न वा टाट पल्टिन सक्छ। त्यस्तो अवस्थामा व्यवसायीलाई सीमित दायित्व बहन गर्ने कानुनी बाटो खुला गर्नुपर्छ। एउटा व्यवसायमा घाटा भयो वा डुब्यो भने त्यो ऋण बैंकले राइटअप गर्छ। तर, नेपालमा त्यस्तो ऋणीले आफ्नो चलअचल सम्पत्तिबाट कर्जा तिर्नुपर्ने व्यवस्था छ। यो त असीमित दायित्व थोपर्ने काम भयो। यस्तो व्यवस्थामा एउटा व्यवसायमा क्षति व्यहोरेको व्यवसायीले अर्को उद्यम थाल्न सक्दैन। एउटा बैंकरको नाताले मैले विद्यमान व्यवस्थाको समर्थन गर्नुपर्छ। किनकी यही व्यवस्थाले यति ठूलो राजनीतिक द्वन्द्व, भूकम्प र नाकाबन्दीपछि पनि कुनै बैंकले घाटा व्यहोर्नु परेन। तर अधिकांश मुलुकमा यस्तो हुँदैन। एउटा व्यवसायमा घाटा लागेपछि बैंकमा कम्पनी टाट पल्टेको विवरण फाइल गर्छ। बैंकले त्यस्तो कर्जा डुबेको मानेर राइटअप गर्छ। त्यसपछि व्यवसायीले अर्को उद्यम गर्न थाल्छ। यसले उद्यमशीलता निरन्तर विकास हुने, रोजगारीका अवसर प्राप्त हुने र अर्थतन्त्र चलायमान हुन्छ। नेपालमा चाहीँ एउटा व्यापारमा ठूलो नोक्सान भयो भने मान्छे सडकमै आइपुग्छ। त्यसकारण हामीले नियमन कानुनलाई उद्यमशीलतामैत्री बनाउनु आवश्यक छ। साना नवउद्यमीलाई त बैंकले प्रोजेक्ट फाइनान्सिङ गर्दैन। यसरी राष्ट्रिय उद्यमशीलता विकास कसरी हुनसक्छ ? हामीले सिमेन्ट र स्टिलका उद्योग, जलविद्युत् परियोजनालाई प्रोजेक्ट फाइनान्स गरिरहेका छौं। तर, ससाना उद्यमीलाई यस्तो सुविधा दिन सकेका छैनौं। हिजो दिनमा केही मानिसले राम्रोसँग व्यवसाय अघि बढाए। उनीले राम्रै प्रगति गरेका छन्। २० वर्षअघि मैले ३ लाख रुपैयाँ ऋण दिएको व्यापारी अहिले अर्बैं रुपैयाँ कर्जा लिन सक्ने भएको छ। त्यसबेला ५० लाख, १ करोड ऋण चलाउने अहिले ठूला परियोजना खडा गर्दै हिँडेका छन्। बैंकले सहयोग गरेकै कारण उहाँहरू अहिलेको अवस्थामा पुग्नुभएको हो। आज पनि बैंकहरूले त्यस्ता व्यवसायीलाई पूरा धितो नभए पनि ऋण लिनुस् भनेर दिइरहेका छन्। भोलिका दिनमा हामीले विकास गर्ने हो भने यस्ता हजारौं उद्यमी तयार गर्नुपर्छ। आज १०२० लाख ऋण चलाउने लाखौं उद्यमी हामीले तयार गर्नुपर्छ। उनीहरूलाई त्यस्तो सुविधा दिन अहिले न त राज्यका अरु संरचना तयार छन्, न त हामी बैंकर। हामी अझै पनि धितोलाई प्रधान मानेर बहस गर्दै छौं भने यसरी लाखौं उद्यमी खडा गर्न सम्भव छैन। यसका लागि जोखिम लिनै पर्छ र जोखिम लिन चाहनेलाई हामीले सहयोग गर्नसक्ने प्रणालीको विकास गर्नैपर्छ। अहिले पनि रातारात धनी हुन अमेरिकामा मात्रै सम्भव किन छ भन्दा यही कारण हो। राज्यका निकाय, नियामक, अदालत र जनमानसमा पनि धितोकै विषयमा छलफल हुने अहिलेको प्रणालीले हामीलाई आर्थिक रूपमा अघि बढाउँदैन। अहिलेको अवस्थामा तपाइँ कस्तो नीतिगत सुधारको अपेक्षा गर्नुहुन्छ ? २०४६ मा बहुदलीय प्रजातन्त्र पुन:स्थापित हुनुअघि नेपालले आर्थिक उदारीकरण समातिसकेको थियो। ३१ वर्ष पहिले म भारतमा पढ्न जाँदा त्यहाँ कोक पाइन्नथ्यो। त्यसअघि नेपालमा म कोक चाखेर गएको थिएँ। मैले जागिर खान थाल्दासम्म नेपालभन्दा निकै कमजोर अर्थतन्त्र भएका भियतनाम, लाओस कम्बोडियाले अहिले कति ठूलो परिवर्तन गरिसके भन्ने धेरैलाई थाहा छ। सार्कभित्रै पनि हामी अफगानिस्तानपछि सबैभन्दा खराब अवस्थामा छौं। युद्धको सामना गर्नु नपरेको भए अहिले अफगानिस्तान हामीले सोचेभन्दा भिन्न भइसक्थ्यो। हामी कहिले राणा, कहिले पञ्चायत र कहिले घरेलु द्वन्द्वलाई दोष दिँदै बस्यौं। हाम्रो मुलुकले आर्थिक उन्नती गर्न नसक्नुको कारण ससाना समस्या सल्टाउन नसक्नाले हो।"
"खेतमा सिँचाइ, किसान खुसी","बाँके : राष्ट्रिय गौरवकोे सिक्टा सिँचाइ आयोजनाको पश्चिमी नहरको पानी खेतबारीमा पुगेपछि डुडुवा गाउँपालिकाका किसान हर्र्षित भएका छन्। मंगलबार दिउँसो डुडुवा गाउँपालिका ५ को रंगीताल गाउँ पुग्दा सीताकुमारी राम्जाली मगर नहरको पानी सागमा सिँचाइ गर्दै थिइन्। नहरमा पानी आउँदा म धेरै खुसी भएकी छु, उनले भनिन्। घर छेवैको दुई कठ्ठा बारीमा उनले आलु, गोभी र साग लगाएकी छन्। यसमा गहुँ लगाए। पानी आउँछ भन्ने थाहा पाएको भए छ। यो गरामा पनि आलु नै लगाउने थिए, फुरूङ्ग हुँदै उनले सुनाइन्। उनको घरदेखि मुस्किलले दुई सय मिटर दक्षिणमा पम्पिसेटबाट नहरको पानी गहुँबारीमा चार्दै गरेको भेटिइन् धनसरा थापा। उनले झन्डै एक लाख रुपैयाँ खर्च गरेर बोरिङ् गाडिन र पम्पिसेट पनि किनेकी छन्। सिक्टाको पानी यति चाँडै आउँछ भन्ने थाहा पाएको भए मेरो पैसा त खर्च हुँदैनथ्यो, उनको भनाइ थियो, आउँछ, आउँछ त धेरै वर्षदेखि भनिरहेका थिए। आउँदा त कसैले खबर नै गरेनन्। अचम्मको खुसी लागेको छ। यो गाउँमा सिक्टा नहरको पानी १ कात्तिकको राति पुगेको थियो। ५ कठ्ठा जग्गामा लगाएको गहुँ नहरको पानी पसेर नउर्मेको सोही गाउँकी धनरुपा श्रीपालीले गुनासो गरिन्। ६ दिन भयोे गहुँ लगाएको। अस्ती नहरको पानी पस्यो। गहुँ नै उम्रिएको छैन, उनले भनिन्, यसको क्षतिपूर्ति मिल्ला र सर ? उनको जस्तै जिज्ञासा अर्का किसान रविलाल थापाको पनि थियो। उनको उम्रन लागेको एक कठ्ठा जग्गाको मसुरो नहरको पानीले डुबेको छ। पानीको निकास नहुँदा अहिले पनि वर्षामा जस्तै खेतभरी पानी छ। अनावश्यक रूपमा खेतबारीमा पानी पसेर नोक्सान भए पनि किसान नहरको पानी पाएर दंग देखिन्थे। उनीहरू धान गहुँ फल्ने खेतबारीमा तरकारी फलाउने बताइरहेका छन्। घुलनशील माटोका कारण जीर्ण भएको ४५२५ किलोमिटर लामो पश्चिमी नहर दुई किलोमिटर मर्मत गरेर आयोजनाले ३३९०० किलोमिटरसम्ममा झन्डै डेढ घनमिटर पानी छोडेको छ। गत कात्तिक २४ गतेदेखि जीर्ण भएको स्थानमा मर्मत गर्दै २८ कात्तिकदेखि नियमित रूपमा पानी सञ्चालन भइहेको आयोजनाका डिभिजनल इन्जिनियर एकराज भट्टराईले बताए। पानी पनि छोड्दै जान्छौं। किसानले प्रयोग पनि गर्छन्। जहाँ जहाँ जीर्ण छ, मर्मत पनि गर्दै जान्छौं, यही अवधारणाका साथ हामीले काम अघि बढाएका छौं, उनले भने मंसिर महिनाभित्र पश्चिमी नहरको ४५ किलोमिटर क्षेत्रमै पानी पुग्छ। पश्चिमी नहरको अब ११ किलोमिटर क्षेत्रमा मात्र पानी पुग्न बाँकी छ। सिक्टाको यो नहर ५० घनमिटर क्षमताको हो। आयोजनाको अगैयास्थित मुख्य हेडवक्र्सबाट ३० किलोमिटरको दुरीमा रहेको सिधनीयाँ शाखामा बढी भएको पानी झन्डै ४ किलोमिटर पश्चिमीमा डुडुवा खोलाको आउटलेटबाट बाहिर फालिएको छ। मुख्य हेडवक्र्स अगैगादेखि २० किलोमिटरको दूरीमा रहेको राप्ती सोनारी गाउँपालिका ८ मा पर्ने परुवा खोलासम्म भने ५ घनमिटर पानी भने परीक्षणकाल यता नियमित रूपमा सञ्चालन भइरहेको छ। यहाँको पानी परुवा खोला हुँदै राप्ती नदीमै मिसाइएको छ। आयोजना प्रमुख कृष्णप्र्रसाद नेपाल पश्चिमी नहरको सबै क्षेत्र जीर्ण नभएको बताउँछन्। ३४ किलोमिटर क्षेत्रमै समस्या भए पनि मुख्य रूपमा २० किलोमिटरदेखि २६ किलोमिटरमा ६ किलोमिटरमा घुलनशील माटोको समस्या बढी छ। नेपालले भने, पुरुवा खोलादेखि बालापुरसम्मको डेढ किलोमिटर र झिंझरी खोला आसपासमा पाँच सय मिटर गरी दुई किलोमिटर क्षेत्रमा हामीले मर्मत गरेका छौं। समस्याग्रस्त सबै क्षेत्रमा मर्मत गर्दै नहरको पानी सन्चालन गर्छौ। सिक्टाको पश्चिमी नहरबाट मात्रै बाँकेको ३३ हजार हेक्टर क्षेत्रफलमा सिँचाइ गर्ने लक्ष्य छ। आयोजनाको साढे ५३ किलोमिटर लामो पूर्वी नहर भने २८ महिनाको सम्झौैताको म्याद २५ कात्तिकमा समाप्त हुँदा ३५ प्रतिशत मात्र काम अघि बढेको छ। पूर्वी नहरबाट राप्तीपारीको ९ हजार हेक्टर क्षेत्रफलमा सिँचाइ गर्ने लक्ष्य छ।"
अपूरोमै सकियो तरुण दलको कार्यकाल,"काठमाडौं : प्रमुख प्रतिपक्षी दल कांग्रेसको भ्रातृ संगठन तरुण दलको तीनबर्से कार्यकाल सकिएको छ। तर तीन वर्षको कार्यकालभरि तरुण दलको केन्द्रीय कार्यसमितिमा जम्मा ४ जना मात्र पदाधिकारी थिए। ०७३ मंसिरमा नेताबीच भागबन्डाको आधारमा घोषित समितिको म्याद मंसिर २ गते नै सकिएको हो। पोखरामा भएको महाधिवेशनमा पार्टी नेताहरूको आन्तरिक सहमतिमा ४ जना पदाधिकारीको समिति बनाइएको थियो। समितिमा अध्यक्ष जीतजंग बस्नेत, उपाध्यक्ष उत्तम चपागाईं, महासचिव भूपेन्द्रजंग शाही र कोषाध्यक्ष विद्वान गुरुङलाई बनाइएको थियो। पोखरामा भएको महाधिवेशनमा अन्य सदस्यपछि थप्ने भन्दै ४ जनाको समिति घोषणा भयो। विधानअनुसार ९५ जनाको केन्द्रीय समिति हुन्छ। ९१ जना खाली रहँदै कार्यकाल सकियो। हामीलाई केन्द्रीय समिति विस्तार गर्ने अधिकार थिएन, अध्यक्ष बस्नेतले भने, हाम्रो पार्टीको समस्य (आन्तरिक गुटबन्दी) तपाईंहरूलाई थाहै छ। त्यसकारण चारजनामै सीमित रह्यौँ। महासचिव शाहीले पार्टी शीर्ष नेतालाई केन्द्रीय समिति विस्तारका लागि पटकपटक आग्रह गर्दा पनि बेवास्ता गरेको दाबी गरे। अध्यक्ष बस्नेत र कोषाध्यक्ष गुरुङ पार्टी सभापति शेरबहादुर देउवा समूहका हुन्। महासचिव शाही वरिष्ठ नेता रामचन्द्र पौडेल र उपाध्यक्ष चापागाईं नेता कृष्णप्रसाद सिटौलानिकट हुन्। अर्को भ्रातृ संगठन नेपाल विद्यार्थी संघ पनि ११ महिनादेखि नेतृत्वविहीन हुँदा तरुण दलका नेतामा पनि संशय छ। पार्टी नेताको लडाइँले तरुण दल पनि भ्याकुम हुने संका नेताहरू गर्छन्। म्याद सकिएको तरुण दलभित्र आन्तरिक विवाद उस्तै छ। अध्यक्ष बस्नेत महासचिव शाहीलाई कारबाही गरिसकेको र अब ३ जना मात्रै पदाधिकारी रहेको दाबी गर्छन्। महासचिव शाही पनि अध्यक्ष बस्नेतलाई कारबाही गरिसकेको दाबी गर्छन्। शाहीलाई पार्टीको अनुशासन समितिले समेत स्पष्टीकरण सोधिसकेको भन्दै अब संगठनमा उनी कुनै भूमिकामा नरहेको बताउँछन्। तर उपनिर्वाचनका लागि पार्टीलाई सहयोग गर्ने भन्दै दुवै जनाले छुट्टाछुट्टै विज्ञप्ति निकालेर कार्यकर्तालाई खटिन अह्वान गरेका छन्। यसरी संगठन विस्तार नहुँदा कतिपय नेता अवसर पाउनबाट वञ्चित भएका छन्। विवादमा रुमल्लिएको तरुण दलबारे पार्टी भने चुपचाप छ। यो कार्य समिति कामचलाउ भए पनि उपचुनावमा पार्टीलाई प्रचार र सघाउने कांग्रेस प्रवक्ता विश्वप्रकाश शर्मा बताउँछन्। उपनिर्वाचन अघि जीतजंगजीकै नेतृत्वमा तरुण दल निर्वाचनको तयारीमा होमिन्छन्, उनले भने, उपनिर्वाचनपछि पार्टी केन्द्रीय समितिले केही निर्णय गर्छ। सहमहामन्त्री डा प्रकाशशरण महतका अनुसार तरुण दलबारे निर्णय गर्न पार्टीसामु दुई विकल्प छन् पहिलो यही समितिलाई म्याद थपेर महाधिवेशन गर्न दिने र दोस्रो अर्को समिति बनाउने। उपचुनावपछि बस्ने पार्टीको केन्द्रीय समिति बैठकले यसबारे निर्णय लिने उनले बताए। तर अध्यक्ष बस्नेत भने यही समितिले महाधिवेशन गर्ने दाबी गर्छन्। अहिले हाम्रो ३ जनाको केन्द्रीय समिति छ। विधानले केन्द्रीय समितिले म्याद सकिएपछि पनि ६ महिना थप्न पाइन्छ। हामीले थपिसक्यौँ, उनले भने, अब पार्टीले अनुमोदन गर्नुपर्छ। म ५ महिनामा महाधिवेशन गर्न सक्छु। उपनिर्वाचनपछि केन्द्रीय समिति पनि विस्तार हुने उनी दाबी गर्छन्। हामीले शीर्ष नेतालाई भनिसकेका छौँ, बस्नेतले भने, अब उपनिर्वाचनपछि केन्द्रीय समिति विस्तार हुन्छ। महासचिव शाही यो समितिको वैधानिकता सकिएको बताउँछन्। म्याद सकिएपछि हामी अवैधानिक भइसक्यौं। अब पार्टीले निर्णय गर्नुपर्छ। जीतजंगजीले महाधिवेशन गर्नसक्नु हुन्न, उनले भने, अब पार्टीले सीधै महाधिवेशन गरे राम्रो हुन्छ। मैले त ६ महिनाअघिबाटै भन्दै आएको छु।"
दुर्घटनामा कृषि अधिकृतको मृत्यु,दाङ : दाङमा भएको सवारी दुर्घटनामा परी एकजना कृषि अधिकृतको मृत्यु भएको छ । कृषि ज्ञान केन्द्र दाङका कृषि प्रसार अधिकृत बन्धुराम चौधरीको दुर्घटनामा परी बिहीबार मुत्यु भएको हो । घोराहीलमही सडक खण्ड अन्तर्गत बेलदमारमा उनी सवार रा १ ब ५८७ नम्बरको मोटरसाइकललाई विपरीत दिशाबाट आएको रा १ ख १२७१ नम्बरको टिप्परले ठक्कर दिँदा चौधरीको मृत्यु भएको दाङ प्रहरीले जनाएको छ ।घोराही उपमहानगरपालिका निवासी चौधरी स्मार्ट कृषि गाउँ कार्यक्रम प्यूठानको औलेनीमा आयोजित सार्वजनिक सुनुवाई कार्यक्रम सकेर फर्कने क्रममा दुर्घटनामा परेका हुन् ।
बारामा छुट्टाछुट्टै दुर्घटनामा तीनको मृत्यु,"सिमरा : बाराको जीतपुरसिमरा उपमहानगरपालिकाकोदुई स्थानमा बिहीबार भएको छुट्टाछुट्टै दुर्घटनामा तीन जनाको मृत्यु भएको छ । उपमहानगरपालिका२२ अमलेखगस्थित चार नम्बर पुलमा ट्रकले स्कुटरलाई ठक्कर दिँदा एक महिला र उनको एक वर्षीय छोराको मृत्यु भएको हो । मृत्यु हुनेमा रौतहट चन्द्रपुर नगरपालिका ८ की तीर्थकुमारी राई र उनको एक वर्षीय छोरा आहन चौधरी रहेका छन् । दुर्घटनामा उनको श्रीमान राकेश चौधरी गम्भीर घाइते भएका छन् । उनको हेटौँडास्थित चुरेहिल अस्पतालमा उपचार भइरहेको छ । हेटौँडाबाट पथलैयातर्फ आउँदै गरेको ना ४६ प २५०४ नम्बरको स्कुटरलाई सोही दिशाबाट आइरहेको ना५ख ९०५५ नम्बरको ट्रकले ठक्कर दिएको थियो । स्कुटरलाई ठक्कर दिने ट्रकका चालक फरार भएका छन् । प्रहरीले ट्रक नियन्त्रणमा लिएको सिमराका प्रहरी नायव उपरीक्षक गोविन्द पुरीले जानकारी दिए । यसैगरी जीतपुरसिमरा उपमहानगरपालिका१ स्थित पथलैयामा बसले मोटरसाइकललाई ठक्कर दिँदा निजगढका आइतसिंह लोप्चनको मृत्यु भएको छ । वीरगञ्जबाट गौरतर्फ जाँदै गरेको बा४ख ५३२० नम्बरको बसले लोप्चन सवार ना११प ५४७८ नम्बरको मोटरसाइकललाई ठक्कर दिएको थियो । ठक्करबाट गम्भीर घाइते लोप्चनको उपचारका लागि वीरगञ्ज लैजाँदै गर्दा बाटोमा मृत्यु भएको हो । टाउको, खुट्टा र छातिमा चोट लागेका लोप्चनलाई सिमरास्थित अल्पाइन अस्पतालबाट थप उपचारका लागि वीरगञ्ज लगिएको थियो । मोटरसाइकललाई ठक्कर दिने बसका चालक फरार भएको र बससहित सहचालकलाई नियन्त्रणमा लिएको डीएसपी पुरीले जानकारी दिए ।"
जिसस प्रमुख बस्यालको निधन,"तानसेन : जिल्ला समन्वय समिति पाल्पाका प्रमुख दयाराज बस्यालको ६७ वर्षको उमेरमा निधन भएको छ। उनको उपचारका क्रममा त्रिवि शिक्षण अस्पताल महाराजगन्ज काठमाडौंमा बिहीबार दिउँसो निधन भएको हो। पेटमा समस्या देखिएपछि उनलाई बुधबार हेलिकप्टरमार्फत काठमाडौं लगिएको थियो। केही दिनअघि युनाइटेड मिसन अस्पताल पाल्पामा उपचार गरिएको थियो। उनको पेटमा पानी जम्नुका साथै फोक्सोमा समस्या देखिएपछि काठमाडौं लैजानुपरेको नेकपाका पूर्वजिल्ला अध्यक्ष देवी बस्यालले बताए। दयाराजका दुई छोरा, दुई छोरी र एक श्रीमती छन्। उनको शव शुक्रबार बिहान जिल्ला समन्वय समितिमा राखी श्रद्धाञ्जली दिने कार्यक्रम तय भएको नेकपा पाल्पाले जनाएको छ। बगनासकाली गाउँपालिका यम्घाको थामडाँडामा जन्मिएका उनी पटकपटक जेल परेका थिए।"
वृद्ध भत्ता उपलब्ध गराइदिन सीडीओसँग गुहार,"जनकपुरधाम : धनुषाको मिथिला बिहारी नगरपालिका दुई वडाका ज्येष्ठ नागरिक, एकल महिलाले ढेड वर्षअघि नै पाउनुपर्ने भत्ता अहिलेसम्म पाउन सकेका छैनन् । आर्थिक वर्ष २०७४०७५ को तेस्रो चौमासिकको प्रति व्यक्ति आठ हजारको दरले भत्ता पाउन नसेका हुन् । मिथिला बिहारी नगरपालिकाका ४ र ७ नम्बर वडाबासीले समाजिक सुरक्षा भत्ताबाट वञ्चित भएका हुन् । वृद्धवृद्धाले वडा कार्यालयमा भीड लागे पनि स्थानीय तहका जनप्रतिनिधिले कुनै सुनवाइ नगरेको ज्येष्ठ नागरिक जगदेव पासवानले बताए । भत्ता लिन हैरानी खेपिरहेका उनीहरूले बिहीबार धनुषका सीडीओलाई गुहारेका छन् । गाउँका सबैले धनुषाका प्रमुख जिल्ला अधिकारी प्रदीपराज कँडेलसँग गुहार माग्न जान सयसय रुपैयाँ उठाएर ट्रयाक्टर भडा गरे जिल्ला प्रशासन कार्यायल आएका थिए । गाउँबाट जनकपुरधाम गाडी चढेर आउन स्थानीय ६१ वर्षीय विल्टीदेवी दास तत्माको हातमा सुक्को थिएन । उनीले छिमेकी सिवरत दाससँग एक सय रुपैयाँ ऋण लिएर ट्याक्टरमा चढी सीडीओलाई समस्या सुनाउन आएकी थिइन् । वडाअध्यक्षले आज हुँदैन, भोलि आउनुस् भन्छ, सीडीओ कार्यालयमा भेटिएकी ५५ वर्षीय एकल महिला हदिसा खातुनले भनिन्, भोलिपल्ट गयो, वडाअध्यक्ष नै लुकिदिन्छ । ढेड वर्षदेखि हामी यस्तै दुःख भोगिरहेका छौँ । यो व्यवहारले उनलाई मात्रै हैन गाउँको सिंहदरबारको सेवाप्रति प्रश्न पनि उठेको छ । तारापट्टीका वृद्धावृद्धा तथा एकल महिलाको समाजिक सुरक्षा भत्ता नपाएको गुनासो गर्नुभयो,सीडीओ कँडेललेले अन्नपूर्णसँग भने,मैले स्थानीय सरकारसँग तुरुन्त भत्ता बाँड्न अनुरोध गरेको छु । मिथिला विहारी नगरपालिका प्रमुख अनिल यादवले पञ्जिकरण विभागले पठाएको बजेट अपुग हुँदा २०७४०७५ को तेस्रो चौमासिकमा बाँडिने भत्ता ४ र ५ नम्बर वडामा बाँड्न नसकिएको बताए । २०७६०७७ को पहिलो चौमासिक बाँड्न वडा कार्यालयलाई तुरुन्त बाँड्न निर्देशन दिएको बताए । २०७४०७५ को तेस्रो चौमासिक भत्ता पनि उपलब्ध गराउन प्रयासरत छौं, उनले भने, समाजिक सुरक्षा भत्ता जस्तो संवेदनशील विषयमा गम्भीर छौँ ।"
विवाह पञ्चमीमा राष्ट्रिय बिदा दिन प्रधानमन्त्रीसँग माग,"जनकपुरधाम : सीताराम विवाह पञ्चमी महोत्सवमा राष्ट्रिय बिदा दिन जानकी मन्दिरले प्रधानमन्त्री केपी शर्मा ओलीलाई चिठ्ठी लेखेको छ। मंसिर १५ गते परेको विवाह पञ्चमीका दिन बिदा घोषणा गरी पर्वको गरिमा बढाउन जानकी मन्दिरका उत्तराधिकारी महन्थ रामरोशन दास वैष्णवले प्रधानमन्त्रीलाई पत्र लेखेका हुन्। श्री सीताराम विवाह पञ्चमी महामहोत्सव परापूर्व कालदेखि प्रत्येक वर्ष जनकपुरधाममा मनाउँदै आइरहेको साँस्कतिक महोत्सवमा देश तथा विदेशबाट लाखौं श्रद्धालु भक्तजन आउने गरेको सर्वविदितै छ ,पत्रमा भनिएको, विवाह पञ्चमी हाम्रो देशको एक अन्तर्राष्ट्रिय स्तरमा हिन्दु धर्मावलम्बीहरुको पहिचानको रुपमा छ। यसले राष्ट्रको गौरवमय इतिहास बोकेको छ। यसको अझै गरिमा बढाउन विवाह पञ्चमी महोत्सवका दिन राष्ट्रिय बिदा घोषणा नेपाल सरकारबाटै पर्वको सम्मान गरियोस् भनी जोडदार रुपमा राष्ट्रिय विदाको माग गर्दछौं। विवाह पञ्चमीको गरिमा बढाइ सम्वेदनशील बन्न उत्तराधिकारी महन्थ बैष्णबले सरकारलाई आग्राह गरका छन्। राम जानकी विवाह पञ्चमी तयारीमा आर्थिक अभाव देखिएको छ। पाँच वर्षमा भारतको अयोध्याबाट आउने भगवान् रामको विशेष जन्ती यस वर्षको विवाह पञ्चमीमा जनकपुरधाम आउने लागेको छ। तर, मेला व्यवस्थापन, वैवाहिक कार्यक्रम, खानपानका लागि आर्थिक संकट भएको मन्दिर व्यवस्थापन पक्षले बताएको छ। त्रेतायुगमा मर्यादा पुरुषोतम भगवान् राम र माता जानकीबीच भएको बिवाहको स्मरणमा हुने रामजानकी बिवाह पञ्चमीको तयारी सुरु भएको छ। विवाह पञ्चमी महोत्सव अन्तर्गत पहिलो दिन मंसिर १० गते जनकपुर नगर दर्शन, ११ गते फुलबारी लिला, १२ गते धनुषयज्ञ, १३ गते तिलकोत्सव, १४ गते मटकोर, १५ गते स्वयम्बर र शुभ बिवाह र १६ राम कलेवासँगै विवाह पञ्चमी सम्पन्न हुने छ।"
सवारी दुर्घटनाको डरलाग्दो तथ्यांक : मोटरसाइकल युवाका लागि 'काल' बन्दै,"जनकपुरधाम : २१ कात्तिकको राती ८ बजेतिरको घटना हो। जनकपुरधाम सुनसान बन्दै थियो। सबै आफ्नै गन्तव्यतिर लम्किदै थिए । जनकपुरधाम उपमहानगरपालिका नजिकैबाट ठूलो डर लाग्दो आवाज सुनियो। बाटोमा हिड्दै गरेका यात्रुहरु एकछिन आत्तिए। के भयो भन्दै बुझ्न सडकमा ओहरदोहर गर्न थाले। हस्याङफस्याङ गर्दै पंक्तिकार घटनास्थल पुग्यो । त्यहाँ पुग्दा मोटरसाइकल सडकको डिभाइडरमा ठोकिएर लडेको थियो । त्यसमा सवार तीनैजना पछारिएर उतानो परेका थिए । जिल्ला प्रहरी कार्यालय धनुषाका अनुसार, दुर्घटनामा परेर गम्भीर घाइते भएका जनकपुरधाम उपमहानगरपालिका १६ कदमचोकका २८ वर्षीय विरोध आलमको उपचारको क्रममा मृत्यु भयो । जनकपुरधाम १४ रजौलका २१ वर्षीय कृष्णकुमार यादव र जनकपुर ८ रामानन्दचोकका २१ वर्षीय नविनकुमार यादव घाइते भए । उनीहरुको उपचार भइरहेको छ। महोत्तरीको बर्दिबासस्थित बाँके जंगलमा ३ असोज २०७३ मा ज ४ प २३९० नम्बरको मोटरसाइकलले राजमार्गमै भैंसीलाई ठक्कर दियो । मोटरसाइकल सवार रहेका दुईजनाको घटनास्थलमै मृत्यु भयो । ओभर स्पीडमा गुडिरहेको मोटरसाइकले भैंसी ठक्कर दियो । दुर्घटनामा बर्दिबास ४ का १९ वर्षीय कलजीत महतो र बर्दिबास ३ का दिलिप महतोको ज्यान गएको जिल्ला ट्राफिक प्रहरी कार्यालय बर्दिबास महोत्तरी इन्स्पेक्टर प्रकाशबहादुर सिंहले जनाए । मोटरसाइकल दुर्घटनामा अमालमै ज्यान गुमाउने जनकपुरका विरोध, बर्दिबासका कलजीत र दिलिप मात्रै छैनन् द्रुत गतिमा मोटरसाइकल चलाउँदा आर्थिक वर्ष २०७५०७६ मा सवारी दुर्घटनामा परेर चार सय ९६ जनाको मृत्यु भएको छ। जस मध्ये २ सय जनाको मोटरसाइकल दुर्घटनामा ज्यान गएको दुई नम्बर प्रदेश ट्राफिक प्रहरी कार्यालय पथलैयाले जनाएको छ । चालु आर्थिक वर्षको साउन, भदौं र असोज गरी तीन महिनामा प्रदेश २ भरीमा विभिन्न सवारी दुर्घटनमा १ सय १० जनाको ज्यान गएको छ । त्यसमध्ये ४७ जनाको मोटरसाइकल दुर्घटनामा परेर मृत्य भएको हो । किन बढ्दै छ मोटरसाइकल दुर्घटना देश २ मा सवारी दुर्घटनाबाट मृत्यु हुनेको तथ्यांक डर लाग्दो छ। सबैभन्दा बढी दुई चक्के सवारीसाधनबाट दुर्घटना बढेको देखिन्छ। दुर्घटनाको सिकार युवाहरु हुने गरेका छन्। दुई नम्बर प्रदेश ट्राफिक प्रहरी कार्यालय पथलैयाको तथ्यांक अनुसार, आर्थिक वर्ष २०७५०७६ एक हजार ३ सय ५२ वटा सवारी साधन दुर्घटनामा परेको थियो ।जसमध्ये मोटरसाइकल दुर्घटनाको संख्या ६ सय १५ थियो । त्यसैगरी २०७४०७५ मा प्रदेशभरी भएको एक हजार ४ सय ६९ वटा सवारी दुर्घटनमा ८ सय १ वटा मोटरसाइकल परेको थियो । २०७३०७४ मा एक हजार पाँच सय २३ वटा सवारी दुर्घटन भएकोमा ६ सय ८६ वटा मोटरसाइकल थिए । २०७२०७३ दुर्घटनामा एक हजार २ सय ७२ वटा सवारी दुर्घटना भए । ६ सय ८६ वटा मोटरसाइकलबाटै नै दुर्घटना भएको थियो । 'सिकारुले मोटरसाइकल चलाउने, अल्लारेपन देखाएर हुँइकियाएर ट्राफिक नियम मिच्नेहरु दुर्घटनामा परिरहेको छन्,' दुई नम्बर प्रदेश ट्राफिक प्रहरी कार्यालय पथलैया बाराका एसपी योगबहादुर पालले भने । 'आफ्नो ज्यानको ख्याल नगरेर मोटरसाइकल चलाउँदा दुर्घटना बढेको हो,'उनले भने, 'नियम मिच्नेलाई कारवाही पनि गरिहेका छौं । स्पीड नकुदाउनुस्, हात जोडर आग्राह पनि गरिहेका छौं ।' स्पीड न्यूनीकरण गर्न प्रहरीले प्रदेशभरीमै १४ वटा राडरगण प्रयोगमा ल्याएको उनले बताए । बर्षेनी मृतकको संख्या थपिदै गएको चार आर्थिक वर्षको दुर्घटनाको तथ्यांकले प्रदेश २ मा दुर्घटनामा परेर ज्यान गुमाउनेको संख्या बढेको देखाएको छ । बस, ट्रक, टिपर, मोटरसाइलक जस्ता सवारीसाधनको दुर्घटनामा परेर दिनहुँ मानिसको ज्यान गरहेको छ । मोटरसाइकल दुर्घटनमा धेरैले ज्यान गुमाइरहेका प्रहरीले जनाएका छन् । दुई नम्बर प्रदेश ट्राफिक प्रहरी कार्यालय पथलैयाका अनुसार, आर्थिक वर्ष २०७५०७६ मा चार सय ९६ जनाले दुर्घटनामा परेर अकालमै ज्यान गुमाए । त्यसैगरी २०७४०७५ मा प्रदेशभरीमा तीन सय ९४ जनाले मृत्युवरण गरेका थिए । २०७३०७४ मा चार ६ जनाको मृत्यु भएको थियो भने, २०७२०७३ तीन सय १४ जनाको मात्रै मृत्यु भएको थियो । नियम मिच्नेमा मोटरसाइकल बढी चालकहरुले ट्राफिक नियम पलना नगर्दा धेरै जसो दुर्घटना हुने गरेको छ । ट्राफिक नियम मिचेर सवारी हुइकाउँदा सवारी प्रयोग कर्ता र त्यसमा सवार यात्रीहरु दुर्घटनाको सिकार बन्ने गरेका छन् । दुर्घटनामा कमी ल्याउन ट्राफिक प्रहरीले नियम मिच्नेलाई कारवाही पनि गरेको छ । चालक सचेत नहुँदा सवारी दुर्घटना बढ्दै गएको हो । ट्राफिक नियम मिच्नेमा अन्य सवारी साधन भन्दा बढी मोटरसाइकलको नै पर्छ । प्रदेश २ भरीमा २०७५०७६ मा ट्राफिक नियम पालना नगर्ने सवारीको संख्या २ लाख ३१ हजार १९ वटा सवारी रहेको मध्ये ७४ हजार ८ सय ५४ मोटरसाइकलकै संख्या छ । त्यसैगरि २०७४०७५ मा २ लाख २३ हजार ९ सय ९७ वटा सवारी परे । त्यसमा ६८ हजार ८ सय ९२ वटा मोटरसाइकलको संख्या थियो । २०७३०७४ मा ट्राफिक नियम उल्लघंन गरेर ८१ हजार १२ वटा सवारी साधनहरु कारवाहीमा परे । कूल २ लाख ४३ हजार ९ सय ७६ वटा सबै प्रकारका सवारीले नियम मिचेका थिए । २०७२०७३ मा नियम उल्लघंन गर्ने सवारीको संख्या १ लाख ६८ हजार २ सय ३६ थियो भने त्यसमध्ये ५६ हजार १ सय ११ वटा मोटरसाइकै संख्या रह्यो । प्रहरीको कारवाहीको तथ्यांक हेर्ने हो भने नियम मिच्नेमा ६० प्रतिशत बढी मोटरसाइकलकै संख्या छ।"
दुई थान पेस्तोलसहित पक्राउ,सिरहा : सिरहाको कल्याणपुर नगरपालिका २ स्थित चतरीघाटबाट बुधबार एकजना दुई थान स्वचालित पेस्तोल र दुई थान खाली म्यागजिनसहित समातिएका छन् । उनलाई सादा पोशाकमा खटिएका प्रहरी टोलीले चेकजाँचको क्रममा पक्राउ गरेको छ। सिरहा प्रहरी प्रमुख एसपी उमाप्रसाद चतुर्वेदीका अनुसार पक्राउ पर्नेमा सोही नगरपालिका ३ इटारीप्रसाहीका २१ वर्षीय अहमद मियाँ रहेको छ । जिल्ला प्रहरी कार्यालय र कल्याणपुर प्रहरीको संयुक्त सादा पोशाकमा खटिएको टोलीले चेकजाँच गर्ने क्रममा मियाँलाई हतियारसहित फेला परेको उनले जानकारी गराए । प्रहरीले 'मेड इन युएसए' लेखिएको ७ एमएमको एक थान र ९ एमएमको एक थान गरी दुई थान स्वाचालित पेस्तोल बरामद गरेका छन् । सोहीमा प्रयोग हुने दुई थान खाली म्यागजिन पनि बरामद भएको एसपी चतुर्वेदीले बताए । मियाँले प्रहरी टोलीलाई देखेपछि एक थान म्यागजिन र पेस्तोल धान खेतमा फालेका थिए अर्कोसँगै राखेको अवस्थामा फेला परेको प्रहरीको भनाई छ । थप अनुसन्धान भइहरेको एसपीले बताए।
बूढीगण्डकीको मुआव्जा माग्दै बाबुराम भट्टराई धर्नामा,"गोरखा : बूढीगण्डकी पीडितलाई यथासीघ्र उचित मुआव्जाको व्यवस्था गर्न माग गर्दै पूर्वप्रधानमन्त्री बाबुराम भट्टराई धर्ना बसेका छन् । डुबान पीडित क्षेत्रका जनप्रतिनिधिको आन्दोलनको पहिलो दिन जिल्ला प्रशासन कार्यालय गोरखामा धर्ना कार्यक्रम आयोजना गरिएको छ। राष्ट्रिय सभाका प्रतिपक्षी दलका नेता सुरेन्द्रराज पाण्डे नेतृत्वको पहिलो दिनको आन्दोलनलाई समर्थन गर्दै भट्टराई धर्नामा सहभागी भएका हुन् । जनप्रतिनिधिको धर्ना कार्यक्रममा प्रतिपक्षी दलका नेता पाण्डे, गोरखा २ बाट निर्वाचति सांसद समेत रहेका भट्टराई, गोरखाबाट निर्वाचित प्रदेश सांसद प्रकाशचन्द्र दवाडी, धादिङका सांसाद, आरुघाट गाउँपालिकाका अध्यक्ष पूर्ण दाहाल, उपाध्यक्ष कल्पना नेपाली, धादिङको त्रिपुरासुन्दरी गाउँपालिकाका प्रमुख शम्भुकुमार थापा, उपाध्यक्ष देवी पाण्डे बुर्लाकोटी, सरोकार समितिका संयोजकहरु जगनाथ खनाल र दिनेश ढकाल, आरुघाट गाउँपालिका ९ का अध्यक्ष डिलबहादुर रोका, १० अध्यक्ष मेनबहादुर अधिकारी, ८ का अध्यक्ष मुरारी खनाल, त्रिपुरासुन्दरी गाउँपालिका २ का अध्यक्ष कृष्ण खत्री, ५ का अध्यक्ष कृष्ण काप्री, ७ का अध्यक्ष देवराज धरेल, गण्डकी गाउँपालिका ८ का अध्यक्ष रामप्रसाद रेग्मीलगायत सहभागी छन्। यसअघि सम्पन्न पीडित क्षेत्रका स्थानीयबासीको भेलाले मंसिर ५ गते जिल्ला प्रशासन कार्यालय गोरखामा धर्ना दिने, ६ गते जिल्ला प्रशासन कार्यालय धादिङमा धर्नाको कार्यक्रम तय भएको संघर्ष समितिका अध्यक्ष जगनाथ खनालले बताए । ८ गतेसम्म उचित मुआब्जा निर्धारण नभए थप आन्दोलनको कार्यक्रम घोषणा गर्ने उनले बताए।"
कुबेरको मूर्ति चोरी,"ललितपुर : प्रहरीको निगरानीमा रहेको बंगलामुखी मन्दिर परिसरबाट मंगलबार राति कुबेरको मूर्ति चोरी भएको छ। सुरक्षार्थ खटिएका प्रहरीले यसबारे कुनै जानकारी नभएको र पुजारीसँग सोध्न आग्रह गरे। अनेकथरी मान्छे आउजाउ गर्ने भएकाले सबैलाई खानतलासी गर्न नमिल्ने अभिव्यक्ति पनि दिएका छन्। वडा ११ का अध्यक्ष इन्द्रमान महर्जनले बंगलामुखी मन्दिरमा मूर्ति चोरिएपछि राति १० बजे बन्द गरेर बिहान ४ बजे मात्र खोल्ने निर्णय भएको छ। महर्जनले भने, प्रहरीको हेलचेक्र्याइँ गरेकै हो। हराएको मूर्ति कुबेर भगवानको भएको खुलासा भए पनि कति पुरानो हो भन्ने यकिन गर्न नसकिएको उनले बताए।"
ट्याक्सी चढेर सिंहदरबारबाट बाहिरिए गोकर्ण विष्ट,"काठमाडौं : निवर्तमान श्रम, रोजगार तथा सामाजिक सुरक्षामन्त्री गोकर्ण विष्ट ट्याक्सी चढेर सिंहदरबारबाट बाहिरिएका छन्। आफ्नो स्थानमा रामेश्वर राय यादवले पदभार ग्रहण गरेपछि विष्ट बिहीबार ट्याक्सी चढेर निवासतर्फ लागेका हुन्। प्रधानमन्त्री केपी ओलीले बुधबार राति ६ मन्त्री र ३ राज्यमन्त्री फेरबदल गरेका थिए। सामाजिक सञ्जालमा मन्त्री विष्ट योग्य हुँदाहुँदै पनि हटाइएको भन्दै चर्को आलोचना भएको छ। आफू मन्त्री पदमा रहँदा ज्यामी माहुरीले जस्तै काम गर्ने प्रयास गरेको उनले बताएका छन्। बिहीबार बिहान फेसबुकमा स्टाटस लेख्दै उनले वैदेशिक रोजगारीको नाममा ठगीमा परेका युवाहरु, पसिनाको मूल्य नपाएका श्रमिकको पक्षमा इमानदारीपूर्वक काम गरेको प्रतिक्रिया दिएका हुन्। 'जति दिन श्रममन्त्रीको रुपमा रहेँ  वैदेशिक रोजगारीको नाममा ठगीमा परेका युवाहरु, पसिनाको मूल्य नपाएका श्रमिकहरु र वेरोजगार युवाहरुको पक्षमा इमानदारीपूर्वक ज्यामी माहुरीले जस्तै काम गर्ने प्रयास गरेँ । अहिले मन्त्रीबाट बाहिरिएको छु  थप उर्जा र प्रेरणाका साथ । मन्त्रीको रुपमा काम गर्ने अवसर प्रदान गर्ने सम्मानीय प्रधानमन्त्रीज्यूप्रति कृतज्ञ छु । सुधार अभियानमा साथ दिने सहयोगी, शुभचिन्तक एवं सबै दाजुभाइ दिदीबहिनीहरुलाई हार्दिक धन्यवाद !', फेसबुकमा लेखेका छन् । बिहीबार शपथ ग्रहण गरेका नयाँ मन्त्रीले पदभार ग्रहण गरिरहेका छन्।"
पर्यटकको रोजाइमा हात्ती सफारी,"हात्तीसार (अमलखेगञ्ज) : पर्सा राष्ट्रिय निकुञ्जमा घुम्न आउने पर्यटकको संख्या बढ्न थालेको छ । पूर्वाधार र प्रचार अभावमा ओझेलमा पर्दै आएको निकुञ्जमा केही महिना यता घुम्न आउने स्वदेशी तथा विदेशी पर्यटकको संख्या बढेको हो । निकुञ्ज आउने धेरै पर्यटकको रोजाई हात्ती सफारी हुने गरेको छ। पर्यटक आउन थालेपछि हात्ती र हात्तीसारका कर्मचारी व्यस्त हुन थालेका हुन् । पर्यटकलाई लक्षित गरी निकुञ्जको हात्तीसारमा रहेका हात्तीमा राज्यको ठूलो लगानी रहेको छ । तर प्रचारप्रसार अभावमा निकुञ्ज घुम्न आउने पर्यटकको संख्या भने सन्तोषजनक छैन् । पर्यटक नआउँदा हात्तीसारका कर्मचारीको दैनिकी हात्तीको स्याहारसुसारमा मात्रै बित्ने गरेको थियो। पर्यटक बढ्न थालेपछि कर्मचारी समेत खुशी हुन थालेको हात्तीसारका प्रमुख मनपुरण चौधरीले बताए । 'पहिला खासै थिएन्, अहिले पर्यटक आउन थालेका छन् । विदाको दिन अझ भीड हुने गरेको छ,' चौधरीले भने, 'पर्यटक आउँदा हामीलाई पनि खुशी लाग्छ। बिहान र बेलुकाको समयमा घुमाउने गरेका छौं।' हात्तीसारमा बिहान दुई घण्टा र साँझ दुई घण्टा हात्ती चढ्न सकिन्छ । दिउँसोको समयमा भने हात्तीलाई चराउन जंगल लगिने गरिएको छ । हात्ती चढ्नका लागि विदेशी पर्यटकले दुई हजार पाँच सय र प्रवेश शुल्क एक हजार पाँच सय तिर्ने गरेका छन् । स्वदेशी पर्यटकका लागि भने हात्ती चढेको शुल्क पाँच सय र प्रवेश शुल्क एक सय तोकिएको छ । कात्तिक महिनामा पर्यटकबाट निकुञ्जले ४१ हजार राजश्व संकलन गरेको छ । यो अघिल्लो महिना भन्दा दोब्बर हो । कात्तिक महिनामा ३५ स्वदेशी तथा ६ विदेशीले हात्ती र जीप सफारी गरेका छन् । जीप सफारीका लागि भने विदेशी र स्वदेशी पर्यटकका लागि दुई हजार पाँच सय शुल्क राखिएको छ । जीप चढेर जंगल घुम्न आउने पर्यटक पनि बढ्न थालेको चौधरीले बताए । 'जीप सफारी गर्ने पर्यटक पनि आउँछन्, तर हात्ती चढ्न रुचाउनेको संख्या धेरै छ । विदाको दिन पर्यटकलाई घुमाउन हात्ती समेत पुग्दैन, 'चौधरीले भने, 'जति प्रचार हुँदै गयो उति पर्यटक बढिरहेका छन् । अहिले त थुप्रै होटल पनि खुलेका छन् । होटलले पनि पर्यटकलाई हात्ती र जीप चढाउन ल्याउने गरेको छ। ' पर्यटकको संख्या बढ्दा खुशी लागेपनि यतिको संख्या अत्यन्तै कम भएको चौधरीको भनाई छ । यसको अझ प्रचार गर्न सकिए र पूर्वाधार बढ्दै गए यो संख्या अझै बढ्ने भन्दै चौधरीले पर्यटक जति बढे हात्तीसारका कर्मचारी त्यति नै ब्यस्त हुने बताए । सार्वजनिक विदाको समयमा धेरै पर्यटक आउने हुदा पर्यटक घुमाउनका लागि हात्तीको अभाव हुने गरेको चौधरीले बताए । हात्तीसारमा अहिले सानो ठूला गरी ९ वटा हात्ती छन् । जसमध्ये चारवटा हात्ती निकुञ्जको पोष्टको सुरक्षाका लागि खटिएका छन् । पर्साको सुवर्णपुर र प्रतापपुरमा दुईदुई हात्ती राखिएका छन्। हात्तीसारमा भएका पाँचमध्ये तीनवटा हात्तीमा मात्रै पर्यटकलाई घुमाउने गरिएको छ । अन्य दुई हात्ती साना छन् । १० वटा हात्तीको दरबन्दी रहेको हात्तीसारमा तीनवटा हात्तीको मृत्यु भएपछि समस्या भएको चौधरीको भनाई छ । हात्तीसारमा हात्तीको स्याहारसुसारका लागि ३२ जना कर्मचारी खटिएका छन् । एउटा हात्तीमा एक माउते, एक पछुवा र एक फनैत कर्मचारी छन् । एउटा हात्तीका लागि राज्यको प्रति महिना कर्मचारी र आहार गरी करिब एक लाख रकम खर्च हुने गरेको छ । पर्यटकको संख्या बढ्दै गए हात्तीमा राज्यले गरिरहेको लगानी राजश्वबाट समेत उठाउन सकिने चौधरीले बताए । पर्यटकीय सम्भावना बोकेको अमलेखगञ्ज र हात्तीसार क्षेत्रमा करोडौको लगानीमा ठूला होटल समेत खुल्न थालेका छन् । सुविधासम्पन्न होटल खुल्न थालेपछि स्वदेशी तथा विदेशी पर्यटक निकुञ्ज घुम्न आउन थालेका हुन् । हात्ती चढेर निकुञ्ज क्षेत्रमा पाटेबाघ, चितुवा, जरायो, घोडगधा, गौरीगाईलगायतका जनावर र पंक्षी हेर्न सकिन्छ । जीतपुरसिमरा उपमहानगरपालिकाले निकुञ्जलाई केन्द्र बनाएर पर्यटन प्रवद्र्धन गर्ने अभियाननै थालेको छ । पर्यटन प्रवद्र्धनकै लागि पूर्वाधार निर्माण र प्रचारमुलक कार्यक्रमलाई आफ्नो वार्षिक योजनामा उपमहानगरपालिकाले राखेको छ । यसैगरी होटल तथा पर्यटन व्यवसायी संघ बाराले पर्यटकलाई आकर्षित गर्नका कार्यक्रम गरिरहेको छ ।पर्यटन प्रवद्र्धननै समृद्धिको मुख्य आधार रहेको निष्कर्ष निकाल्दै स्थानीय तह र होटल तथा पर्यटन व्यवसायी संघले पर्यटन लक्षित कार्यक्रमलाई प्राथमिकता दिइरहेका छन् । पर्यटन प्रवद्र्धन लक्षित कार्यक्रम, प्रचार र पूर्वाधार तयार हुन थालेपछि निकुञ्ज पर्यटकको गन्तव्य बन्न थालेको हो।"
लागुऔषध कारोबारी तीनजना पक्राउ,"धरान : प्रतिबन्धित लागु औषधको कारोबारमा संलग्न तीनजनालाई धरान प्रहरीले पक्राउ गरेको छ । भारतको जोगवनी नाकाबाट लागु औषध खरिद गरी धरान बिक्री गर्न ल्याउँदै गरेका उनीहरुलाई इलाका प्रहरी कार्यालय धरानको टोलीले धरान प्रवेश गर्ने तीनकुनेबाट पक्राउ गरेको हो । पक्राउ पर्नेमा धरान उपमहानगरपालिका १५ अनिल थापा, धरान १७ का सन्तोष विशंखे र मोरङ कानेपोखरी गाउँपालिकाका कविराज दाहाल रहेको इलाका प्रहरी कार्यालय धरानका डिएसपी ढुण्डिराज न्यौपानेले जानकारी दिए। उनका अनुसार पक्राउ परेका थापाको साथबाट एकसय ग्राम गाजा, र लागुऔषध स्पासमिड ७ सय ७० क्याप्सुल बरामत गरेको छ । विशंखेको साथबाट लागुऔषध एभिल, लुप्रिजेशिक र डार्यजेलाव ८१ एप्पुल बरामत गरिएको छ । दाहालको साथबाट गाजा एकसय ग्राम र ट्रिडोल ७ सय ४० बोतल बरामत गरिएको डिएसपी न्यौपानेले बताए । उनले पक्राउ परेका तीनैजनाविरुद्ध लागुऔषध कारोवार ऐनअन्र्तगत मुदा दर्ता गरी कारवाही प्रक्रिया अगाडी बढाइएको जानकारी दिए । पक्राउ परेकालाई बिहीबार पत्रकार सम्मेलन गरी सार्वजनिक गरेको हो। लागुऔषधसहित पक्राउ परेका अभियुक्त। तस्बिर : रत्नप्रसाद आचार्य"
घनश्याम प्रभावित नहुने दुई कुरा,"काठमाडौं : नेकपा नेता घनश्याम भुसालले मन्त्री बनेपछि आफू दुई कुराले प्रभावित नहुने बताएका छन्। बिहीबार सिंहदबारमा कृषि तथा पशुपन्छी विकास मन्त्रीको पदभार ग्रहण गरेपछि भुसालले यस्तो बताएका हुन्। निवर्तमान कृषिमन्त्री चक्रपाणि खनाललाई अंकमाल गर्दै बिदा गरेका भुसालले दुई कुरामा नडराउने बताएका हुन्। मेरा तर्फबाट के पर्याप्त हुन्छ त्यो सम्पूर्ण गर्छु, भुसालले भने, म दुई कुराले प्रभावित हुन्न भन्ने लाग्छ। भुसालले दाबी नै प्रस्तुत गर्दै लोभ र डरले प्रभावित नहुने बताएका हुन्। मेरो दाबी त्यत्ति मात्र हो, भुषालले भने, म लोभले प्रभावित हुन्न होला भन्ने लाग्छ र डरले प्रभावित हुन्न होला जस्तो लाग्छ। भुसालले अरु सबै कुरा सिक्दै अगाडि बढ्ने बताए। यसबाहे अरु कुरा म सिक्ने हो, भुसालले भने।"
ज्यामिरको केस्रा अड्किएर मृत्यु,विराटनगर : ज्यामिर खाने क्रममा केस्रा (चानो) घाँटीमा अड्किएर मोरङको कानेपोखरी गाउँपालिका५ जहदामा एक जनाको मृत्यु भएको छ। ६५ वर्षीय राजकुमार राईको घटनास्थलमै मृत्यु भएको इलाका प्रहरी कार्यालय पथरीका डीएसपी लक्ष्मीराज अधिकारीले जानकारी दिए। उनका अनुसार छिमेकी रत्नबहादुर लिम्बूको घरमा ज्यामिर खाने क्रममा त्यसको केस्रा अचानक घाँटीमा अड्किएको थियो। त्यहाँ रहेकाहरुले घाँटीबाट केस्राबाहिर निकाल्ने प्रयास गरे पनि सम्भव नभएको र अड्किएको केही समयमै श्वासप्रश्वासमा समस्या आएर उनको मृत्यु भएको अधिकारीले बताए। शव पोस्टमार्टमका लागि उर्लाबारीस्थित मंगलबारे अस्पतालमा लगिएको छ। डीएसपी अधिकारीले शवको पोस्टमार्टम गर्ने तयारी भइरहेको बताउँदै घटनाको अनुसन्धान थालिएको जानकारी दिए।
६ स्काभेटर र जेसीबीमा प्रेसरकुकर बम आक्रमण,"सिन्धुली : सिन्धुलीको दुधौली नगरपालिका १४ स्थित ककुरठाकुरमा गए राती अज्ञात समुहले आधा दर्जन बढी स्काभेटर र जेसीबी (ब्याकलोडर)मा प्रेसरकुकर बम आक्रमण गरिएको छ। मारुती सिमेन्ट उद्योगका लागि ककुरठाकुर स्थित चुनढुङ्गा उत्खननमा प्रयोग गर्दै आइएको ६ वटा स्काभेटर र जेसीबीलाई लक्षित गर्दै अज्ञात समुहले बम आक्रमण गरेको प्रहरीले जनाएको छ। बम आक्रमणबाट एउटा स्काभेटर एउटा जेसीबीमा पूर्णरुपमा क्षति पुगेको र अरु एउटा स्काभेटर र एउटा जेसीबीको सिसा फुटेको जिल्ला प्रहरी कार्यालय सिन्धुलीका प्रमुख (एसपी) चक्रबहादुर सिंहले जनाकारी दिए। राती एकै ठाउँमा पार्किङ गरेर राखिएको अवस्थामा ककुरठाकुर स्थित सिन्धुली र उदयपुर जिल्लाको सिमाना नजिकै रहेको झाँक्रीटारमा अज्ञात समुहले तीनवटा प्रेसर कुकर राखेका थिए। एउटा विस्फोट भएर क्षति पुगेको छ भने अन्य दुई प्रेसरकुकर बम स्काभेटर र जेसीबीमा नै छ, सिंहले भने। स्काभेटर र जेसीबीमा राखिएका बम निस्कृय बनाउन नेपाली सेनाको टोलिी त्यसतर्फ पठाउने तयारी भएको समेत प्रहरी प्रमुख सिंहले जनाए। उनले भने, घटना स्थलमा प्रहरी टोली पुगिसकेको छ। त्यहाँ राखिएका दुईवटा बम डिस्पोज गराउन प्रमुख जिल्लाअधिकारीसँगको समन्वयमा नेपाली सेनाको बम डिस्पोजल टोली त्यस स्थानतर्फ पठाउने तयारी भक्इरहेको छ। सिन्धुलीको दुधौली नगरपालिका १३ मा निर्माण व्यवसायी छेत्र बम्जनको स्काभेटरमा आगजनी भएको एक दिन नबित्दै सोही क्षेत्रमा पुनः निर्माण समाग्रीमाथि आक्रमण भएको हो। निर्माण व्यवसायी बम्जनसँग विप्लव कार्यकर्ता बताउनेहरुले एक करोड ५० लाख रुपैयाँ चन्दा माग गरिरहेका बेला स्काभेटर जलाएको घटनामा विप्लव कार्यकर्ताहरुकै संलग्नता भएको आशंका गरिएको थियो। पुनः स्काभेटर र जेसीबीमाथि भएको बम आक्रमणमा समेत विप्लव कार्यकर्ताकै सहभागिता हुन सक्ने प्रहरीको अनुमान छ।"
गर्भवतीको हेलिकप्टरबाट उद्धार,डोल्पा : डोल्पाबाट गर्भवतीको हेलिकप्टरबाट उद्धार गरिएको छ। शेफोक्सुण्डो गाउँपालिका ८ रिग्मोबाट गर्भवती महिलाको उद्धार गरिएको हो। फोक्सुण्डो तालको छेमा रहेको रिग्मो गाउँकी ३० वर्षीया टसीमिन्डीत रोकाया सुत्केरी हुन नसकेपछि नेपाली सेनाको हेलिकप्टरबाट उद्धार गरि सुर्खेत क्षेत्रीय अस्पतालमा लगिएको स्थानीय आङबहादुर लामाले जानकारी दिए । तीन दिनदेखि सुत्केरी व्यथाले थला परेकी रोकायको पेटमा बच्चा चल्न छोडेको र बच्चा जन्माउन नसक्ने अवस्था देखिएपछि सुविधा सम्पन्न अस्पताल लैजान हेलीकप्टरको सहारा लिएको श्रीमान पूर्वातुण्डुप बैजीले जानकारी दिए । फोक्सुण्डो स्वास्थ्य चौकीमा अन्य कर्मचारी नभएको र एकजना एचएले उपकरण बिनै सामान्य चेकजाँचका आधारमा बाहिर लैजानु बाध्य रहेको रोकायका श्रीमान फूर्वाले बताए । जिल्ला प्रशासनका कार्यालय डोल्पाको समन्वयमा महिला बालबालिका मन्त्रालयको राष्ट्रपति महिला उद्धार कोषबाट उद्धार गरिएको हो । एक सातामा फोक्सुण्डोको रिग्मोबाट २ जना गर्भवतीको उद्धार गरिएको छ भने जगदुल्लाबाट उद्धार गरिएकी महिलाको भने आमा र बच्चा दुबैको ज्यान गएको छ ।
क्यान्टिनमा ललितपुर महानगरको शिक्षा महाशाख,"ललितपुर : ललितपुर महानगरको शिक्षा महाशाखाका कर्मचारी क्यान्टिनमा बसेर काम गर्न बाध्य छन्। जीर्णोद्धारका नाममा महाशाखा अस्तव्यस्त भएपछि शाखामा कार्यरत ९ कर्मचारी क्यान्टिन र चौरमा बसेर काम गर्न बाध्य भएका हुन्। बिहीबार निम्न माध्यमिक विद्यालयकी शिक्षिका आफनो दरबन्दीको कुरा गर्न महानगरमा पुगेकी थिइन्। तर, महाशाखाका प्रमुख महेन्द्रबहादुर क्षेत्रीले तत्काल कुनै काम हुन नसक्ने बताउँदै शिक्षिकालाई फिर्ता पठाए। काम गर्न कम्प्युटर राख्ने ठाउँ छैन, नत बस्ने ठाउँ छ, उनले शिक्षिकालाई भने। क्षेत्रीले सबै काम कम्युटरबाट हुने भएकाले केही दिनपछिमात्र आउन सुझाए। महानगरको अस्तव्यस्तता कहिलेसम्म हो प्रमुख क्षेत्रीलाई नै थाहा छैन। सम्बन्धित ठाउँबाट हामीलाई कुनै पनि जानकारी दिएको छैन, उनले भने, त्यसबारे बोल्न मिल्दैन। महाशाखामा कार्यरतमध्ये धनबहादुर कार्की फरक क्षमताका कर्मचारी हुन्। अरुले भन्दा आफूले अझै असहज महसुस गरेको उनले बताए। हुन त सबैलाई सकस भएको छ तर मलाई झनै समस्या भयो कार्कीले भने, बस्ने ठाउँ नहुँदा कार्यालय गएर फर्किने गरेको छु। महानगरपालिकाका प्रमुख प्रशासकीय अधिकृत प्रेमप्रसाद भट्टराईका अनुसार जीर्णोद्धार भइरहेकाले समस्या भएको बताए। भट्टराईले महाशाखाको व्यवस्थापनका लागि कार्यालय भाडामा लिने तयारी भएको जानकारी दिए। उनले भने, भाडामा लिएर व्यवस्थापन गर्न खोज्दै छौं। फरक क्षमताका कर्मचारीका लागि लिफ्ट बन्दै गरेको र अपांगमैत्री संरचना बनाइने उनको भनाइ छ। महाशाखाले अहिले मन्टेश्वरी विद्यालय दर्ताको काम सुरु भएको छ। कक्षा ८ का बालबालिकाको फारममा गल्ती भएको भए सच्याउने काम तत्काल गर्नुपर्ने हुन्छ। तर अहिले शिक्षकको दरबान्दी मिलानदेखिको सबै काम अवरुद्ध भएको छ।"
रोकिएन बाल विवाह,"काठमाडौं : सरकारले बालिकामाथि लैंगिक हिंसा बढ्दो क्रममा रहेको तथ्य उजागर गरेको छ। अन्तर्राष्ट्रिय बालअधिकार दिवसका अवसरमा बुधबार सार्वजनिक नेपालमा बालबालिकाको स्थिति प्रतिवेदनमा बालिका बढी पीडित रहेको तथ्यांक समेटिएको छ। प्रतिवेदन महिला, बालबालिका तथा ज्येष्ठ नागरिक सेवा निर्देशनालयले सार्वजनिक गरेको हो। आव ०७५०७६ मा जबरजस्ती करणीबाट १४ सय २० बालिका पीडित रहेको तथ्यांक छ। यो संख्या गत वर्षभन्दा ४ सय २५ बढी हो। सातै प्रदेशमा बालविवाहबाट पीडित हुने बढी छन्। प्रदेश १ बाट सबैभन्दा बढी २ सय २८ बालिका (२४९) प्रतिशत बालविवाहबाट पीडित छन्। प्रदेश २ मा एक सय २८ र प्रदेश ५ मा एक सय ३० जना बालविवाहका कारण जबरजस्ती करणीमा परेका छन्। आव ०७५०७६ मा एक सय १० बालिका जबरजस्ती करणीमा परेका थिए। जबरजस्ती करणीबाट १० वर्षमुनिका २०९ प्रतिशत बालिका पीडित छन्। त्यस्तै १० देखि १६ वर्षसम्म ६२६ प्रतिशत पीडित छन् भने १७ देखि १८ वर्षका १६५ प्रतिशत बालिका पीडित छन्। काठमाडौं उपत्यकामा पनि बालविवाहको संख्या बढ्दो छ। जबरजस्ती करणी उद्योग अपराधबाट पीडित बालबालिकाको संख्या ३ सय ९९ छ। तथ्यांकअनुसार ११ देखि १६ वर्षभित्रका बालिका उद्योग अपराधबाट बढी पीडित छन्। लैंगिक हिंसाबाट पीडित बालबालिकाको संख्या पनि धेरै छ। मानव बेचबिखन र घरेलु हिंसाबाट बालबालिका बढी पीडित छन्। आव ०७५०७६ मा मानव बेचबिखनतर्फ बालक १० र बालिका एक सय ३९ जना छन्। त्यस्तै घरेलु हिंसामा बालक ८ र बालिका २ सय ४८ जना पीडित छन्। मन्त्रालयका सचिव चन्द्रकुमार घिमिरेले यौनहिंसा, दुव्र्यवहार र शोषणमा परेका बालबालिकाको समस्या सम्बोधन चुनौतीपूर्ण रहेको बताए। प्रतिवेदनले बालिकाको शिक्षा, स्वास्थ्य तथा संरक्षणसँगै उल्लेख्य सुधार आएको छ। तर थुप्रै समस्या सम्बोधन गर्न चुनौती छन्, उनले भने। बालअधिकार सुनिश्चित गर्न संरक्षण तथा संवद्र्धनमा कानुनी एवम् नीतिगत व्यवस्था प्रभावकारी रूपमा कार्यान्वयन गर्नुपर्ने घिमिरेले बताए। सुनिश्चित बालअधिकार, समृद्ध नेपालको आधार भन्ने नारासहित बुधबार देशभर अन्तर्राष्ट्रिय बालअधिकार दिवस मनाइएको हो। नेपालको संविधानले बालबालिकाको अधिकार सुनिश्चित गरेको छ। बालबालिकासम्बन्धी ऐन, २०७५ बालबालिकालाई सम्मानपूर्वक बाँच्न पाउने अधिकारदेखि भेदभावविरुद्ध र शिक्षा लगायत १५ शीर्षकमा अधिकार सुनिश्चित गरेको छ।"
मुक्तिनाथको भेटी ४ करोड २४ लाख,"जोमसोम : २०६१ सालको सेरोफेरोमा गठित मुक्तिनाथ विकास समितिले भन्डै १६ वर्षको अन्तरालपछि कोषमा संकलित आम्दानी सार्वजनिक गरेको छ । कोषमा ४ करोड २४ लाख २५ हजार ८ सय ८५ रुपैयाँ मौज्यात रहेको समितिका सदस्य सचिव जिल्ला मालपोत कार्यालयका प्रमुख नारायण भट्टराईले जानकारी दिए । समितिले संकलन गरेको चन्दा र भेटी जिल्लामा रहेका ४ वटा बैंकमा ५ वटा खाता खोली जम्मा गरेको सदस्य सचिव भट्टराईले उल्लेख गरे । उनका अनुसार आर्थिक वर्ष ०७५०७६ सम्ममा प्रभु बैंकको खातामा २ करोड ६९ लाख ५४ हजार ४ सय ३२ ,कृषि विकास बैंकमा १ करोड २ लाख ६४ हजार १ सय ८१ ,नेपाल बैंकमा ५ लाख १३ हजार ३ सय ७४ ,माछापुच्छ्रे बैंकमा १५ हजार ४ सय ५१ र माछापुच्छ्रे बैंककै अर्को खातामा २ हजार १ सय ३९ रुपैयाँ जम्मा भएको हो । गत आर्थिक वर्षको अवधिसम्म समितिको कोषमा ३ करोड ८२ लाख ७९ हजार ५ सय ४९ रुपैयामा बचत रहेकोमा चालु आर्थिक वर्षको कात्तिक मसान्तको ४ महिने अवधिमा प्रभु बैंकमा २८ लाख ३८ हजार २ सय ७६ , कृषि विकास बैंकमा १० लाख २७ हजार ७ सय ९७ र नेपाल बैंकमा १० हजार २ सय ६३ रुपैयाँ गरी ४१ लाख ४६ हजार ३ सय ३६ रुपैयाँ थप चन्दा र भेटी संकलन भएको सदस्य सचिव भट्टराईले बताए । मुक्तिनाथ विकास समितिले स्थापना कालदेखि हालसम्म आर्थिक प्रतिवेदन सार्वजनिक गर्न सकेको थिएन । मुक्तिनाथ विकास समितिको आर्थिक संकलन पारदर्शी नभएको भन्ने विगत देखिको स्थानीय स्तरको गुनासोलाई सम्वोधन गर्दै पहिलो पटक समितिले आर्थिक प्रतिवेदन सार्वजनिक गरेको प्रमुख जिल्ला अधिकारी एवं समितिका संयोजक वेदप्रसाद अर्यालले जानकारी दिए । उनका अनुसार समितिले मुक्तिनाथमै बैठक राखेर आर्थिक प्रतिवेदन प्रस्तुत गर्ने र समितिले मुक्तिनाथको बृहत्तर विकासका योजनाहरु तय गर्ने बताए । ' मुक्तिनाथ विकास समितिको बजेट खर्च गर्ने बेला आएको छ ।हामीले सोही अनुसारको विकास योजनाका मोडालिटी तयार गर्दैछौं ,' प्रजिअ अर्यालले भने, 'पुरातत्व विभागमा समन्वय भएको छ ।संकलित बजेट कार्यान्वयनमा अब चुनौती हुदैन ।' मुक्तिनाथ विकास समितिले मुक्तिनाथको रेखदेख ,व्यवस्थापन र संरक्षणका लागि १ जना पुजारीसहित ५ जना कर्मचारी खटाएको छ । अन्य खटिएका कर्मचारीमा १ जना कार्यालय सहायक सुब्बा सरह ,१ जना लेखापाल र २ जना सरसफाई गर्ने कर्मचारी छन् । समितिले मुक्तिनाथका पुजारीलाई मासिक ६ हजार ,कार्यालय सहायकलाई २३ हजार ५ सय , प्रति कार्यालय सहयोगीलाई १७ हजार र लेखापाललाई मासिक २ हजार तलब उपलब्ध गराउने गरेको समितिका सदस्य सचिव नारायण भट्टराईले जानकारी दिए । समितिले उठाएको चन्दा र भेटीबाटै कर्मचारीको व्यवस्थापन भईरहेको र कर्मचारी व्यवस्थापनमा मासिक ६५ हजार ५ सय खर्च हुने गरेको बताए । मुक्तिनाथ मन्दिरको आन्तरिक व्यवस्थापन,रेखदेख तथा संरक्षणका लागि मुक्तिनाथ विकास समितिले बर्सेनि चन्दा र भेटी संकलन गर्दै आइरहेको छ । मुक्तिनाथ विकास समितिको संयोजकमा सिडिओ रहने र मालपोत कार्यालयका प्रमुख सदस्य सचिव रहने प्रावधान छ । समितिमा जिल्लाका विभिन्न सरोकारवाला निकायहरु सदस्यमा रहेका छन् । सुरुवाती चरणमा १५ सदस्य रहेको विकास समितिमा अहिले ३५ भन्दा बेसी सदस्य रहेको सदस्य सचिव भट्टराईले जानकारी दिए । उनका अनुसार समितिले कर्मचारीको व्यवस्थापन बाहेक मुक्तिनाथको पूर्वाधार विकासमा खर्च नगरेको बताए । संस्कृति पर्यटन तथा नागरिक उड्डयन मन्त्रालयले मुक्तिनाथको पूर्वाधार विकासका लागि मुक्तिनाथ गुरुयोजना अन्तर्गत बिस्तृत परियोजना प्रतिवेदन डिपिआर तयार गरी गत बर्षनै बजेट बिनियोजन गरेको हो । गुरुयोजना अनतर्गत अहिले सम्म ५ करोड बजेट बिनियोजना भईसकेको छ । बहुबर्षिय परियोजनाअन्तर्गत पहिलो फ्रेजको बजेटले मुक्तिनाथमा २ वटा एकतले आनी क्वाटर ,मुक्तिनाथ परिसरको फराकिले र स्तरवृद्धि ,कागबेनी श्राद्धस्थलको स्तरोन्नति ,कालिगण्डकी नदी नियन्त्रणलगायतका कामहरु तय भएको समितिले जनाएको छ । यस्तै ,पुरातत्व विभागले चाल आर्थिक वर्षमा अपाङ्गमैत्री बाटो निर्माणका लागि १८ लाख बजेट स्थानीयतहलाई उपलब्ध गराएको छ भने कालिगण्डकी करिडोरको बेनीजोमसोमकोरला सडक आयोजनाले मुक्तिनाथको तल्लो गेटदेखि उपल्लो गेट सम्म स्टिलको रेलिङ सहितको सिढी बाटो निर्माण गर्ने योजना रहेको छ । सिंढी बाटोका लागि करिडोरले १ करोड बजेट उपलब्ध गराएको छ । मुक्तिनाथ गुरुयोजनाले २० वर्षमा पुरा गर्ने लक्ष्य रहेको प्रजिअ वेदप्रसाद अर्यालले जानकारी दिए ।"
ट्याक्टर दुर्घटनामा चालकको मृत्यु,खाँदबारी : संखुवासभाको चिचिला गाउँपालीका १ मा बिहीबार बिहान ट्याक्टर दुर्घटनामा चालकको घटनास्थलमै मृत्यु भएको छ । दुर्घटनामापरि भोटखोला गाउँपालीका ५ का चालक २२ वर्षीय मनोज तामाङको मृत्यु भएको जिल्ला प्रहरी कार्यालयले जनाएको छ । खाँदवारीबाट मकालुको नुमतर्फ सामान लिएर गइरहेको ग १ त ४१६४ नंम्वरको ट्याक्टर कुवापानीमा अनियन्त्रित भई सडकबाट १ सय मिटर तल खसेको थियो । घटनास्थलमै चालक तामाङको मृत्यु भएको जिल्ला प्रहरी कार्यालयका प्रहरी निरीक्षक सन्तोसकुमार राईले जानकारी दिए।

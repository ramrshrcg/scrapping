शीर्षक,विवरण
सूचनामा संकुचन,"सूचना सम्प्रेषणलाई व्यवस्थित र प्रभावकारी बनाउने भन्दै सर्वोच्च अदालतले न्यायपालिकाको नयाँ सूचना तथा सञ्चार नीति बनाउँदै छ। न्यायपालिकाप्रति जनसाधारणको आस्था र विश्वास अभिवृद्धि गर्नेगराउने उद्देश्य प्रस्तावित नीतिमा छ। सञ्चार नीतिले अपेक्षा गरेजस्तै अदालतसम्बन्धी सूचना सम्प्रेषणमा न्यायपालिकाको मर्यादा, सम्मान र जनआस्थामा आँच नपुग्ने गरी संयम अपनाउनुपर्ने विषय निर्विवाद हुन्। यद्यपि प्रस्तावित मस्यौदाका केही बुँदा सुधार हुन आवश्यक छ। किनभने, तिनमा समाहित केही बुँदाको सन्दर्भको स्पष्ट परिभाषा नहुँदा द्विविधा र संशय उत्पन्न हुन्छ। तिनको दुरुपयोग हुन सक्ने खतरा उत्तिकै हुन्छ। विगतमा नीति नहुँदा पनि मनोमानी ढंगले प्रयोग भएका घटना छन्। त्यसैले यस विषयमा संविधानको मर्म र भावनाअनुरूप व्यवस्था हुनुपर्छ। मस्यौदाअनुसार नौवटा विषयमा सूचना प्रवाह निषेधित छन्। कतिपय बँदा सूचना सम्प्रेषण गर्न नहुने भन्दै संविधानमै किटान गरिएका विषय छन्। मुलुकको सार्वभौमसत्ता, भौगोलिक अखण्डता, राष्ट्रिय सुरक्षा, सार्वजनिक शान्ति सुव्यवस्था र अन्तर्राष्ट्रिय सम्बन्धमा असर पार्ने, गोपनीयता, जातजाति वा सम्प्रदायबीचको सुसम्बन्धमा खलल हुनेजस्ता विषयमा गम्भीर हुनैपर्छ। तर, न्याय सम्पादनसम्बन्धी कामकारबाहीको सिलसिलामा गरेको कुनै निर्णय, आदेश वा त्यसको विषयप्रति व्यक्तिगत स्वार्थ वा दुराग्रह राखी अदालत, न्यायाधीश, कानुन व्यवसायी वा कर्मचारीउपर व्यक्तिगत लाञ्छना लाग्ने वा न्यायपालिकाको विश्वसनीयतामा आँच आउने गरी कुनै समाचार, सूचना, टिप्पणी वा लेखरचना प्रकाशन र प्रसारण गर्न नपाइने भन्ने प्रस्तावित मस्यौदाको व्यवस्था अमूर्त छ। कुन हदसम्मको समाचार सम्प्रेषणका कारण न्यायपालिकाको विश्वसनीयता गुम्ने हो भनेर प्रस्ट हुन जरुरी छ। न्यायपालिकामा हुने अनियमितता, बिचौलियाको चलखेल, न्यायाधीशको आचारसंहिता, अनैतिक आचरण, नाजायज गठजोड, कानुनको संदिघ्ध व्याख्या वा न्यायमा लापरबाहीजस्ता विषयमा बेरोकतोक तथ्यपूर्ण समाचार लेख्न पाउनुपर्छ। न्यायालयकै अध्ययनअनुसन्धानले त्यहाँभित्र बिचौलिया हाबी भएको तथ्य लिपिबद्ध छ। यस्ता प्रावधान तिनलाई ढाकछोप गर्ने कबच बन्नु हुँदैन। न्यायपालिकाको स्वतन्त्रताको विषयलाई न्यायाधीशको स्वच्छन्दतासँग जोडेर किमार्थ हेर्न मिल्दैन। न्यायको जगेर्ना गर्ने असल मनसायसाथ स्वस्थ टिप्पणी र सूचना सम्प्रेषण गर्न नमिल्ने भन्ने हुँदैन। न्यायपालिकाका व्यथिति उजागर गर्दा न्यायको दियो झनै प्रज्ज्वलित हुन्छ। अर्कातिर न्यायाधीश र कर्मचारीले मात्रै न्याय जोगाउन सम्भव हुने होइन। आचारसंहिता वा निर्देशिका बनाएर मात्रै नियन्त्रण हुने पनि होइन। बरु स्वनियमन, आत्माअनुशासन, सुझाव र नैतिकता बोधतर्फ मार्गदर्शन गर्नु उचित विधि हो। मस्यौदाका कतिपय व्यवस्था हेर्दा प्रेसलाई न्यायपालिका र न्यायाधीशप्रति बफादार एवम् प्रतिबद्ध बनाउने कदम झल्किन्छ। सूचना र समाचारको विषय प्रवक्ता वा सूचना अधिकारीको तजवीजमा राखिएको छ। एकद्वार गर्ने नाममा सूचनाको व्यापकतालाई खुम्च्याउन मिल्दैन। प्रेशले गर्न हुनेनहुने विषय संविधानमै लिपिबद्ध छ। सूचनाको हक पनि संविधानद्वारै प्रदत्त छ। आचारसंहिता कानुनजस्तो नभई सहजीकरणउन्मुख हुनुपर्छ। कतिपय प्रावधान हेर्दा नियन्त्रणमुखीको आभाष हुन्छ। संविधानको प्रस्तावनामै पूर्ण प्रेस स्वतन्त्रताको सुनिश्चितता गरिएको छ। लोकतन्त्रका लागि स्वतन्त्र न्यायपालिकाको महत्त्व जति छ, प्रेस स्वतन्त्रताको पनि त्यत्ति नै छ। त्यही भएर प्रेस स्वतन्त्रता, विचारअभिव्यक्तिको स्वतन्त्रता र सूचनाको हकलाई अकाट्य मौलिक हकका रूपमा संविधानमै सुरक्षित गरिएको हो। तसर्थ प्रेसजगत् र सरोकारवालाको आम धारणा बुझेर सुझावका आधारमा मात्र सम्मानित संस्थाको सञ्चार नीति ल्याउनेतर्फ पहल हुनु श्रेयष्कर हुनेछ। प्रेस स्वतन्त्रतामार्फत मात्रै समाजमा चेतनाको विकास सम्भव छ। मर्यादित र उत्तरदायी प्रेस स्वतन्त्रता समाजका लागि अक्सिजन जत्तिकै आवश्यक छ। दुवै पक्षले दुवै पक्षलाई ख्याल गर्नुपर्छ।"
जन्मदिनमा चेली रोएपछि,"काठमाडौं : मलाई मारिदेओ भन्दै बेला बखत पति बसन्तलाई आग्रह गर्ने चेली तामाङ् मंगलबार केक काट्दा खुशी थिइन्। छोरी र श्रीमानसहित नर्ससँग जन्मदिन मनाएको केही बेरपछि आँशु थाम्न सकिनन्। उनी राष्ट्रिय ट्रमा सेन्टरमा उपचाररत छिन्। सेन्टरको पाँचौ तलाको पश्चिमतिर न्युरो स्पाइनल वार्डको कुनामा छ, बेड नम्बर ५१४। त्यहाँ तीन वर्षदेखि छटपटाइरहेकी छन्, चेली। स्याहारमा खटिरहेका पतिलाई उनी कहिलेकाहिं भन्छन, मलाई मारिदेऊ। तिम्रो मेराे माया बराबर ट्रमा सेन्टरमा उपचाररत चेलीलाई ८ लाखको भेन्टिलेटर सहयोग उनै पति बसन्त र छोरी आलियाले मंगलबार मध्यान्ह केक काटे। वरिपरि नर्सले ताली पिटे। सबैले केक खाएपछि चेलीले एकाएक आँशु झारिन्। चेली ३८ वर्ष पुगेको उपलक्ष्यमा केक काटिएको बसन्तले बताए। उनले भने, शैयामा रहेकी पत्नीलाई खुशी बनाउन पनि केक काटेको हुँ। तीन वर्षदेखि आमासँग सुत्न र बोल्न नपाएकोमा छोरी आलिया पनि दुःखि देखिन्छिन्। तीन कक्षामा अध्ययनरत आलिया भनिन, आमासँग धेरै कुरा गर्ने र सुत्ने मन छ। ०७३ चैत २४ गते कोटेश्वर जडिबुटीस्थित डेरा फर्किन लाग्दा नयाँ बानेश्वरको जेब्रा क्रसिङ्ग नजिकै उनलाई बा ६५ प ७५४९ नम्बरको मोटरसाइकलले ठक्कर दिएको थियो। पत्नीलाई ठक्कर दिएको थाहा पाएपछि मलेसियाबाट बसन्त फर्केर स्याहार सुसार गरिरहेका छन्। पत्नीसँग सुस्तरी बोल्दै उनी स्याहारमा जुटेका हुन्छन्। पत्नीको हेरचाह गरेको देखेर सेन्टरमा कार्यरत नर्ससमेत चकित छन्। अशक्त पत्नीलाई यसरी हेरचाह गरेको देख्दा म त चकित परेकी छु, स्टाफ नर्स लक्ष्मी ढुंगानाले भनिन्, उनको श्रीमतीप्रतिको माया अनुकरणीय लाग्छ। भेन्टिलेटरको सहारा चाहिन्छ। त्यही भेन्टिलेटर पनि नेपाल स्वास्थ्य सेवा उपकरण विकास प्रतिष्ठानका अध्यक्ष सम्राट सिंह बस्नेतको पहलमा जर्मनीका पाउल हाराजिमले जर्मनीबाट ल्याएका थिए। तामाङको दुर्घटनापछिको जीवन बारे अन्नपूर्ण पोस्ट्ले समाचार प्रकाशन गरेपछि सहयोग गर्ने बढेको बसन्तले जानकारी दिए। यसैबीच बौद्ध सेकेण्डरी इङ्गलिस स्कुलका शिक्षक अमर थापा र विद्यार्थी मिलेर ११ हजार एक सय रुपैयाँ सहयोग गरेको उनले जानकारी दिए।"
बैंकको १८ करोड हिनामिना प्रकरण : दुई कर्मचारी पक्राउ,दाङ : नाराणपुरस्थित देव विकास बैंकको झन्डै १८ करोड हिनामिना गरेको प्रकरणमा संलग्न रहेको आरोपमा दुईजना पक्राउ परेका छन्। मंगलबार जिल्ला प्रहरी कार्यालय दाङले दुईजना कर्मचारीलाई पक्राउ गरेको हो। पक्राउ पर्नेमा बैंकका कर्मचारी पोषण जैसी र अनिल न्यौपाने रहेका छन्। उनीहरुलाई पक्राउ गरी अनुसन्धानका लागि उच्च अदालत तुलसीपुर वाणिज्य इजलासबाट म्याद थप गरिएको छ। रकम हिनामिना गरेको घटनामा बैंकका म्यानेजर शमिर बुढाथोकीसहित १२ जनालाई पक्राउ गरेपनि अनुसन्धानपछि तीनजना छुटिसकेका छन्।
नेता वामदेवलाई भएको के हो ?,"काठमाडौं : नेपाल कम्युनिस्ट पार्टी (नेकपा)का नेता वामदेव गौतमलाई रुघाखोकी लागेपछि गरिएको परीक्षणमा डेंगु वा भाइरल इन्फ्लुएन्जा नभएको चिकित्सकले बताएका छन्। सिंगापुरबाट फर्के लगत्तै बिसञ्चो महसुस गर्दै नेता गौतम सोमबार अस्पताल जचाँउन पुगेका थिए। शुक्रराज ट्रपिकल तथा सरुवा रोग अस्पताल टेकु पुगेका गौतमको घाँटीको थ्रोट स्वाब परीक्षण गरिएको थियो। अस्पतालका प्रमुख कन्सल्ट्यान्ट डा अनुप बास्ताेलाले भने,सामान्य रुघाखोकी लागेपछि आउनु भएको रहेछ। इन्फ्लुएन्जा हो की भनेर जाँच गरेको नेगेटिभ आयो। डेंगुका लक्षणसमेत नदेखिएको डा बास्ताेलाले बताए। अस्पतालका निर्देशक डा वासुदेव पाण्डेले नेता गौतमलाई डेंगु भएनभएको र्यापिड किट टेस्ट (आरडीटी)बाट जाँच गर्दा डेंगुको नभएको पुष्टि भएको बताए। उनले भने, डेंगु नभएको पुष्टि पछि उहाँ (गौतम) फर्कनु भयो। अस्पतालबाट फर्केका गौतमलाई मंगलबार प्रकाशित केही दैनिक र अनलाइनले डेंगुका आशंका शीर्षकमा समाचार प्रकाशित गरेपछि पुुनः रगत जाँच गरिएको थियो। नेता गौतमका छोरा हरिशका अनुसार मंगलबार बिहान सिद्धि पोलिक्लिनिकमा पुुनः रगत जाँच गरिएको थियो। हरिशले भने, सामान्य रुघाखोकीका कारण आराम गरिरहनु भएको छ। सामाजिक सञ्जाल र समाचारमा आएजस्तो डेंगुको संक्रमण भएको होइन। सबै तस्बिर : अनिल रञ्जित"
यस्तो छ सेनापतिको २५ पृष्ठ लामो सम्बोधन : अरुले गरेको पापको भारी मैले किन बोक्ने ?,"काठमाडौं : प्रधानसेनापति पूर्णचन्द्र थापाले नेपाली सेनालाई थप व्यवसायिक र जवाफदेही बनाउन आवश्यक परे अझ् कठोर कदम चाल्ने बताएका छन्। सेनापतिको जिम्मेवारी समालेको एक वर्ष पुरा भएको अवसरमा जंगीअड्डमा विशेष सम्बोधन गर्दै सेनापतिले भने, आवश्यक परे घाउको शल्यक्रिया गरी फ्याक्ने उपचारका लागि आगामी वर्ष म केही कठोर हुनसक्ने सम्भावनाबारे तपाईंहरुलाई सजग गराउन चाहन्छु । २५ पृष्ठ लामो सम्बोधनमा उनले सुशासन र पारदर्शितालाई केन्द्रमा राखेर काम गर्न निर्देशन दिएका छन्। आफू हिरो बन्न वा सस्तो लोकप्रियताका लागि मात्र प्रणाली र पद्धतीमा सुधारको प्रयास नथालेको बताउँदै भने, मसँग धेरै सहज बाटाहरु पनि थिए र, अझै पनि छन् । तर मैले कठिन भएपनि सही तरिकाले पदीय दायित्व निभाउने अठोट गरेको छु।बाधा व्यवधानहरु पच्छाएर, गलत पद्धती विकास हुन नसक्ने गरी सम्भावित उत्तराधिकारीलाई पद हस्तान्तरण गर्न चाहन्छु । शल्यक्रिया गर्नुपर्ने घाउलाई हृयाण्डिप्लास्ट वा टालोले छोप्न खोज्नु समयको बर्बादी मात्र हो । त्यसैले ओखती मात्र होइन, शल्यक्रिया आजबाट सुरु गरौं ।उनले अरुले गरेको गल्ती, कमजोरी वा अनैतिक लाभको पापको भारी मैले किन बोक्ने ? एकाध व्यक्तिले गरेको अपराधका कारण सेनाको प्रतिष्ठामा आँच आउन किन दिने ? एकाध व्यक्तिका कारण संगठन किन बद्नाम हुने ? भन्ने प्रश्न समेत गरे । संगठनको समस्याका रुपमा भर्ना प्रक्रियामा भनसुन, घरकाज, अपारदर्शी खर्च, कमसल भौतिक संरचनाका साथै सेनाको चरित्रहरण गर्ने विषयलाई पहिल्याएको उनले बताए । जहाँ समस्या छ, त्यहाँ औषधि सर्जरी गर्दैनौं भने निको कसरी हुन्छ ?, सेनापति थापाले भने, केही समस्या नियमित अभ्यासले संस्थागत भएको होला । र, यो समाधान गर्न केही समय पनि लाग्न सक्छ । चार दिने जर्नेल सम्मेलनमा के के भयो ? प्रधानसेनापतिले सार्वजनिक गरे सम्पत्ति विवरण यथास्थितिमै रमाउने प्रवृत्तिको अन्त्य गर्न आफू कठोर बन्ने संकेत दिदै थापाले भने, 'मलाई थाहा छ, काँचको गिलासमा एकै पटक तातो पानी हाल्यो भने फुट्न सक्छ। तसर्थ त्यसलाई विस्तारै तताउँदै जानुपर्छ। समग्रमा विश्लेषण गर्दा हामीले सकारात्मक परिवर्तनलाई आत्मसात् गरिसकेका छौं, उपलब्धिहरुमा गर्वानुभूति पनि गरेका छौं। तर, सीमित मात्रामा नै भए पनि परिवर्तनका बाधक हामी भित्रै पनि छ र छन् पनि। त्यस्तो व्यक्ति परिवर्तन वा सुधार जरुरी छ भन्ने ठान्दछ, तर यथास्थितिमै रमाउँछ। त्यसैले परिवर्तन हुँदा निजी स्वार्थमा बाधा पुग्छ कि भन्ने डर र भ्रमको तुस अझै पनि हामीमा नमेटिएको हुनसक्छ।' संगठनभित्र थप व्यवसायिक वातावरण निर्माण गर्न विश्वास आवश्यक रहेको बताउँदै थापाले भने, 'संगठनको वातावरण सबैभन्दा महत्ववपूर्ण हुन्छ, त्यो वातावरण निर्माण गर्ने हामीले हो। हामी सही भयौं भने विश्वास बढ्छ, विश्वासले वातावरण सिर्जना गर्छ। यो विभिन्न तहका कमाण्डरहरुले आआफ्नो तहमा निर्माण गर्ने हो, सकलदर्जाले यसमा आफ्नो क्षमता र दक्षताले योगदान गर्ने हो।' 'मैले एक वर्षअघि पहिलो सम्बोधनमा संगठनको आवश्यकता र प्राथमिकता तथा नेपालको संविधानले नेपाली सेनालाई तोकेको जिम्मेवारी बहन गर्नसक्ने बनाउनका लागि तीन वर्षे कार्ययोजनामार्फत् आशाको सञ्चार जगाउने प्रयास गरेको थिएँ, सेनापति थापाले भने, त्यसपछि १०० दिनको सम्बोधनमा 'पर्ख र हेर' को मुडमा रहेका र रहनेहरुलाई सचेत गराएको थिएँ। एक वर्षको अवधिभित्र त्यो प्रवृत्तिको करिबकरिब अन्त्य हुने विश्वास पनि लिएको थिएँ। त्यसमा निश्चित रुपमा सुधार आएको छ, तर अझै पनि केहीमा त्यो तुस बाँकी नै छ। 'नेपाली सेनामा अत्यावश्यक सुधारको बाटो कोर्ने मेरो अठोट हो, मैले बाटो फेर्ने कुनै सोच पालेको छैन। यसमा निश्चिन्त रहनुहोस्। अब नेपाली सेनाको अहित हुने गरी गलत काम गर्नेले यहाँबाट चोखिएर जाने कल्पना नगर्दा उपयुक्त हुन्छ, थापाले भने, कार्यान्वयनको वर्षमा आजैबाट प्रवेश गर्दा भेलको प्रवाहमा पौडिन नसक्ने वा नचाहनेले अपवाद होइन, नमूना हुनुपर्नेछ, यसतर्फ तपाईंहरु स्वयं सजग रहनु भए उपयुक्त हुन्छ जस्तो मलाई लाग्दछ।' थापाको भनाइ छ, 'संगठनका लागि आवश्यक त्यो आँट र हिम्मत नेपाली सेनाका सकलदर्जाले मलाई प्रदान गरेका छन्। परिवर्तनको विपक्षमा संस्थागत हित विपरीत व्यक्तिगत स्वार्थ केन्द्रित कार्यमा लाग्नेहरुलाई त्यस कार्यमा खर्च भइरहेको तपाईहरुको समय र श्रम नेपाली सेनालाई आवश्यक भएको कुरो म शिष्टताकासाथ दृढतापूर्वक पूनः दोहोर्याउन चाहन्छु। कसैलाई उचाल्ने र पछार्ने साङ्गठनिक राजनीति बन्द नभई स्वाभाविक रुपमा क्षमतावान र कर्मयोगीले अवसर पाउँदैनन्, संगठनमा सकारात्मक वातावरण सिर्जना हुन सक्दैन। नेपाली सेनाजस्तो संगठनमा यो प्रवृत्ति हावी हुनुहुँदैन।' यस्तो छ २५ पृष्ठ लामो सेनापतिको सम्बोधन"
सिक्कामा सत्यमोहन जोशीको तस्बिर,काठमाडौं : संस्कृतिविद् सत्यमोहन जोशीको तस्बिर अंकित सिक्का सार्वजनिक भएको छ। वाङ्मय शताब्दी पुरुष जोशीको तस्बिर अंकित तीनवटा सिक्का मंगलबार सार्वजनिक गरिएको हो। शताब्दी पुरुष जोशी यस वर्ष पुगेको अवसरमा नेपाल राष्ट्र बैंक टक्सार विभागले उनको तस्बिर अंकित सिक्का निष्काशन गरेको हो। ललितपुर महानगरको आग्रहमा राष्ट्र बैंकले रु १०० का १० हजार थान र चाँदीबाट बनेका १००० का २५ हजार थान सिक्का निष्कासन गरेको हो। त्यसैगरी २५ सयको सिक्का १० हजार थान निष्कासन भएका छन्।
आत्महत्या गरेकी श्रीमतीको नाममा पत्र लेख्दै श्रीमानले गरे आत्महत्या,"ओखलढुंगा : आत्महत्या गरेकी श्रीमतीकाे नाममा पत्र लेखर चिसंखुगढी६ भदौरेमा एक युवाले आत्महत्या गरेका छन्। ओखलढुंगास्थित भदौरेका २२ वर्षे नविन परियारले आत्महत्या गरेकी २१ वर्षिया श्रीमती गंगा परियारको नाममा पत्र लेखेर मंगलबार आत्महत्या गरेका हुन्। नविनले भदौ ४ गते झुण्डिएर आत्महत्या गरेकी श्रीमतीकै सल प्रयोग गरेर घर नजिकै रुखमा झुण्डिएर नै आत्महत्या गरेको प्रहरीले जनाएको छ। एसईईको मौका परीक्षा दिन खोटाङको रावाबेसी गाउँपालिका२स्थित माइती गएको समयमा गंगाले झुण्डिएर आत्महत्या गरेको चिसंखुगढी६का वडाध्यक्ष कृष्ण क्याप्छाकी मगरले जानकारी दिइन्। अध्यक्ष मगरका अनुसार गंगा परीक्षा दिन माइत जाने भएपछि काठमाडौंमा रहेका नविन घर आएका थिए। घर सल्लाहमै माइत गएकी श्रीमतीले उतै आत्महत्या गरेपछि नविनले पनि आत्महत्या गरेको छन्। गंगाले आत्माहत्या गर्नुको कारण नखुले पनि नविनले भने पत्नी वियोगको पीडाले आत्माहत्या गरेको उनले लेखेको पत्रबाट पुष्टी भएको छ। प्यारी श्रीमती, तिमी म भन्दा अगाडी गयौ, म पनि तिम्रो पछिपछि आउँदैछु, यो कदम मैले कसैको करकापले लिएको हैन, नविनले पत्रका लेखेका छन्। उनको शव पोष्टमार्टमपछि परिवारलाई जिम्मा लगाइएको वडाध्यक्ष मगरले जानकारी दिए।"
प्रधानसेनापतिले सार्वजनिक गरे सम्पत्ति विवरण,"काठमाडौं : नेपाली सेनाका प्रधानसेनापति पूर्णचन्द्र थापाले आफ्नो व्यक्तिगत सम्पत्ति विवरण सार्वजनिक गरेका छन् । सेनापति थापाले मंगलबार जंगीअड्डामा आयोजित समारोहमा आफ्नो सम्पत्ति विवरण सार्वजनिक गरेका हुन् । सेनापति थापाको सम्पत्ति विवरण सेनाको वेबसाइटमा राखिएको छ। थापाले सेनापति जिम्मेवारी समालेकाे एक वर्ष पुरा भएको अवसर पारेर उनले सम्पत्ति विवरण सार्वजनिक गरेका हुन् । यसरी सम्पत्ति विवरण सार्वजनिक गर्ने थापा नै पहिलो सेनापति हुन् ।थापाले नेतृत्व समालेदेखि नै संगठन सुदृढीकरण र शुद्धिकरणका लागि थुप्रै साहसिक कदम चाल्दै आएका छन्। थापाले आफूसहित श्रीमती र छोरीहरुको नाममा रहेको रकम, जग्गा र सुन, चँदी, शेयर लगायत सम्पत्तिको विवरण सार्वजनिक गरेका हुन् ।सेनाभित्र अनियमितता भएको आरोप लाग्ने गरेकाले त्यसलाई सुधार गर्न आफूले सम्पत्ति सार्वजनिक गरेको सेनापति थापाले बताएका छन् । उनले अन्य सैनिक अधिकारीलाई पनि सम्पत्ति सार्वजनिक गर्न सुझाव दिए । नेपाली सेनाको इतिहासमा सेनापतिले यसरी सम्पत्ति सार्वजनिक गरेको यो पहिलो पटक हो । थापाले भनेका छन्, सेनाभित्र अनियमितता छ भन्ने आरोप लाग्छ । म यसलाई सुधार गर्छु । सेनाभित्रको अनियमितता र भ्रष्टाचार छानविन हुन्छ । थापाको सम्पत्ति विवरणमा उनको साथमा २४ लाख नगद र ५५ तोला सुन रहेको बुझिएको छ । यस्तै ५९० तोला चाँदी र १० लाख बराबरको हार रहेको देखिन्छ । यस्तै विभिन्न बैंकमा संकलित रकम जम्माजम्मी २४ लाख रहेको उल्लेख छ । यस्तै उनले काठमाडौं, लमजुङ र नवलपरासीमा जग्गा रहेको पनि विवरणमा उल्लेख छ । यसबाहेक थापाले श्रीमती र छोरीको नाममा शेयरमा ४३ लाख रहेको पनि सार्वजनिक गरे । थापाले आफ्नो सम्पत्ति सार्वजनिकीकरणले गलत प्रवृत्तिलाई भत्काउन मद्दत पुग्ने आशा व्यक्त गरेका छन् ।"
मारेर बोइलर नेपाल भित्र्याइन्छ,"विराटनगर : सरकारले भारतबाट आयात गर्न पूर्ण रुपमा प्रतिबन्ध लगाएको बोइलर कुखुरा मारेर अवैध रुपमा नेपाल भित्र्याउने गरेको पाइएको छ। चोरी तस्करीमा संलग्नले मारेर झोलामा राख्दै साइकल, रिक्सालगायत साधनमा हालेर जोगवनी, दरैया, हुलास मेटल, मटेर्वा समेतका नाकाबाट नेपाल ल्याउने गरेका हुन्। बर्डफ्लु भित्रने र त्यसको जोखिम हुने भन्दै सरकारले बोइलर आयातमा पूर्ण रुपमा प्रतिबन्ध लगाएको छ। जिउँदै कुखुरा तस्करी गरेर ल्याउने गरिएकोमा पछिल्लो समय मारेर ल्याउन थालिएको प्रहरीले जनाएको छ। जिउँदोलाई झोलामा राख्न पनि अप्ठेरो हुन्छ। एउटा जिउँदो राख्ने ठाउँमा दुईवटा मरेका कुखुरा अट्छन्, एक प्रहरीले भने, झोलामा राख्न सजिलो होस् र परबाट हेर्दा कुखुरा ल्याउँदै गरेको नदेखिओस भनेर मारेर ल्याउने गरेको पाइयो। यसरी भित्राइएका कुखुरा मासु पसलमा पुर्याएर सस्तोमा बिक्री गर्ने गरिँदो रहेछ। भारतबाट मारेर ल्याएपछि नेपालमा बिक्री हुने र त्यो मासु पसलबाट उपभोक्तालाई बिक्री गर्ने गरिएको उपभोक्तावादी संस्था पब्लिक फोरमका अध्यक्ष उत्तम ढुंगेलले बताए। नेपालतर्फ बोइलर तस्करी गर्ने आठजना भारतीय नागरिकलाई प्रहरीले आइतबार विराटनगरबाट पक्राउ गरेसँगै मरेका कुखुरा धमाधम नेपाल भित्राइरहेको पुष्टि भएको हो। विराटनगर महानगरपालिका१५ हुलास मेटलबाट एक सय ४४ वटा बोइलर पनि बरामद भएको छ। बरामद भएका मध्ये एक सय दुईवटा कुखुरा मरेको अवस्थामा भेटिएको मोरङ प्रहरीका डीएसपी घनश्याम श्रेष्ठले बताए। पक्राउ पर्नेमा भारत विहार स्लामपुरका २१ वर्षी मोहम्मद सेनदेन, २२ वर्षीय आजाद अली, मोहम्मद अजबुल, अजात अली, १७ वर्षीय मोहम्मद ईरफन, १८ वर्षीय मोहम्मद मुस्तक, मोहम्मद मनु र मोहम्मद मजेबुल छन्। डीएसपी श्रेष्ठले पक्राउ परेकाले भारतबाट नेपालतर्फ अवैध रुपमा बोइलर कुखुरा भित्राउने काम गरिरहेको खुलेको बताए। साउन यता मात्रै मोरङमा भारतबाट भित्राइएका तीन सय बढी बोइलर प्रहरीले बरामद गरेर नष्ट गरिसकेको छ। तस्करीमा संलग्न १३ जना पक्राउ परेका छन्। पछिल्लो समय पक्राउ परेकालाई आवश्यक कारबाहीका लागि पशु क्वारेन्टाइन चेक पोस्ट विराटनगरमा बुझाइएको उनको भनाइ छ। चेक पोस्टका निमित्त प्रमुख केशवकुमार सिंहले पक्राउ परेकालाई जनही तीन हजार रुपैयाँका दरले जरिवाना गरिएको बताए। कुखुरा नष्ट गर्दै तस्करीमा संलग्नलाई कारबाही गरेर छाडिएको उनको भनाइ छ। सीमावर्ती भारतीय बजारमा प्रति किलो एक सय ८० रुपैयाँ सम्ममा बोइलरको मासु पाइन्छ। नेपाली बजारमा अहिले दुई सय ८० देखि तीन सय २० रुपैयाँसम्म पर्छ। निमित्त प्रमुख सिंहले नेपालमा भन्दा भारतमा मासु सस्तोमा पाइने भएकाले नेपालतर्फ बोइलर तस्करी हुने गरेको पाइएको बताए। भेटरीनरी अस्पताल तथा पशु सेवाविधि केन्द्र मोरङका प्रमुख डा सुशील अधिकारीले बर्डफ्लुबाट बच्न कुखुराको तस्करी रोक्दै नेपालभारत सीमा क्षेत्रमा कडाई गर्नुको विकल्प नभएको बताए। कोही कसैले ल्याएको पाइएमा तत्काल खाल्डो खनेर नष्ट गर्नु पर्ने उनको भनाइ छ। मोरङका प्रमुख जिल्ला अधिकारी मदन भुजेलले कुखुरा तस्करी नियन्त्रण गर्न सशस्त्र र नेपाल प्रहरी परिचालन गरेर सबै ठाउँमा कडाई थालिएको बताए। सीमा नाकामा कडाई गर्नुको विकल्प छैन, उनले भने, मासु पसलमा पनि भारतबाट आयात भएका कुखुराको मासु बिक्री हुन्छ कि हुँदैन भनेर अनुगमन आवश्यक देखियो।"
नेपालको प्रवर्द्धन गर्न फोटो नेपाल,"काठमाडौं : नेपाल पर्यटन बोर्डले मंगलबारदेखि फोटो नेपाल डट ट्राभलको सुरुवात गरेको छ। बोर्डले निर्माण गरेको ह्यास फोटो नेपालको अभियानअन्तर्गत उक्त वेबसाइटको सुरुवात गरेको हो। यो साइटको सुरुवात संस्कृति, पर्यटन तथा नागरिक उड्डयनमन्त्री योगेश भट्टराईले गरेका हुन्। बोर्डले चार वर्षदेखि नियमित रूपमा फोटो नेपाल प्रदर्शनीको आयोजना गरिरहेको छ। यसलाई थप प्रवद्र्धन गर्न र आकर्षित फोटो हेर्न, डाउनलोड गर्न, फेसबुकमा सेयर गर्न सकिने जानकारी बोर्डले दिएको छ। बोर्डका प्रमुख कार्यकारी प्रमुख दीपकराज जोशीले उक्त वेबसाइटको शुभारम्भसँगै फोटोमार्फत देशको प्रवद्र्धन अभियान अझै बढ्ने बताए। उनका अनुसार बोर्डको नेपाल प्रवद्र्धनको अभियानलाई यसले अर्को चरणमा पुर्याउन सहयोगी हुने उल्लेख गरे। यो वेवसाइट फोटो ग्राफरका लागि आफ्नो फोटो प्रदर्शन गर्ने राम्रो प्लेटफर्म भएको, विज्ञ, वरिष्ठदेखि भर्खर फोटोको अभ्यास गरिरहेकालाई उपयुक्त हुने बोर्डले जानकारी दिएको छ। नेपालका विविध फोटो खोज्न सहज हुने, वेभसाइटमा भएको सर्च फिचर प्रयोग गरेर आफूलाई चाहेको फोटो खोज्न सकिनेछ।"
कटुवा पेस्तोल र ब्राउन सुगरसहित तीन पक्राउ,"सिरहा : सिरहाको दुई स्थानबाट मंगलबार प्रहरीले कटुवा पेस्तोल र लागुऔषध ब्राउन सुगरसहित तीन जनालाई पक्राउ गरेको छ। विष्णपुर गाउँपालिका ४ थलहाकट्हाका ३० वर्षीय कृष्ण यादवले घरायसी विवादका कारण आमालाई कुटपिट र घरमा समान बाहिर फालिदिएको खबर प्रहरी पायो। प्रहरी चौकी बेल्हाबाट घटनास्थलमा प्रहरी टोली पुगे। यादव कटुवा पेस्तोल छाडेर भागे। उनलाई सोही गाउँपालिका५ लक्ष्मीपुरबाट पक्राउ गरेको सिरहा प्रहरी प्रवक्ता तथा डीएसपी अपिलराज बोहराले बताए। त्यसैगरी गोलबजार नगरपालिका ६ बाट २१ वर्षीय राहुल भन्ने जीवछ साह र १९ वर्षीय राजन विश्वकर्मालाई लागुऔषध ब्राउन सुगरसहित प्रहरीले पक्राउ गरेका छन्। साहले घरको कोठाभित्र तरकारी बेच्ने क्यारेटमा बिक्री वितरणका लागि लुकाएर राखेको अवस्थामा प्रहरीले ब्राउन सुगर फेला पारेको डीएसपी बोहराले बताए। उनका अनुसार प्लाष्टिकको पोकामा तयार गरिएको ४ सय ५० ग्राम ब्राउन सुगर, मोबाइल र २३ सय रुपैयाँ नगदसहित दुवै जनालाई पक्राउ गरी थप अनुसन्धान हुँदैछ।"
डल्फिन प्रचारप्रसारका लागि कैलालीमा महोत्सव,"धनगढी : कैलालीको टीकापुरमा डल्फिन महोत्सव हुने भएको छ। विश्वमै दुर्लभ डल्फिन संरक्षण र त्यसको प्रचारप्रसारका लागि महोत्सव आयोजना हुन लागेको हो। यही भदौ २८ देखि ३० गतेसम्म कैलाली होटल व्यवसायी संघको आयोजनामा महोत्सव हुन लागेको छ। जिल्लाको दक्षिण पूर्वी क्षेत्रमा पर्ने पथरैया, काँडा र मोहना नदीको दोभानमा महोत्सव हुन लागेको आयोजक कैलाली उद्योग व्यवसायी संघले धनगढीमा मंगलबार पत्रकार सम्मेलन गरी जानकारी दिएको छ। जल सतह बढेका बेला सहजरुपमा देखिने डल्फिनको संरक्षण गर्न महोत्सवको आयोजना गर्न लागिएको संघका अध्यक्ष नरेन्द्र शाहीले जानकारी दिए। संसारकै दुर्लभ मानिने स्तनधारी जन्तु डल्फिन कैलालीका नदीमा देखा पर्दछ, अध्यक्ष शाहीले भने,त्यसको प्रचारप्रचारका लागि महोत्सव हुन लागेको हो। आन्तरिक तथा वाह्य पर्यटकहरु भित्र्याउन यस प्रकारका महात्सवले टेवा पुग्ने महोत्सव प्रचारप्रचार उपसमितिका संयोजक तेजबहादुर बोहराले बताए। पर्यटन बर्ष २०२० लाई पनि यस प्रकारको महोत्सवको पर्यटक भित्र्याउनमा सहयोग पुग्ने उनले बताए। डल्फिन देखिने एक किलोमिटर क्षेत्रमा याफ्टिङ समेत गर्न सक्ने व्यवस्था गरिएको छ। नदीमा जलस्तर बढ्दै गएपछि कैलालीको कर्णाली नदीको रैथाने र भारतको घांङरा नदीबाट जलबिहारका लागि डल्फिन आउने गरेको जनाएको छ। मनसुनमा यहाँ देखिने गङ्गेटिक प्रजातिको डल्फिन चेतनशील जलप्राणी हुन्। विश्वमै दुर्लभ यो जलप्राणी कैलालीको नदीहरुमा बच्चा हुर्काउनका लागि आउने गरेको स्थानीय संरक्षणकर्मीहरु बताउदै आएका छन्।"
पर्वमा तरबार प्रदर्शन गर्दा पाँचजना घाइते,"विराटनगर : मुस्लिम समुदायको मोहर्रम पर्वमा धारिलो हतियार तरबार प्रदर्शन गर्ने क्रममा सोमबार राति विराटनगरमा पाँचजना घाइते भएका छन्। विराटनगर महानगरपालिका९ घोघा पुलचोकमा पर्व मनाउने क्रममा हतियार प्रदर्शन गर्दा र एकअर्कामा तरबार जुधाउँदा राति ११ बजे युवा घाइते भएका हुन्। घाइते हुनेमा विराटनगर९ का १९ वर्षीय रजक खान, मोहम्मद अजाद, विराटनगर८ का १८ वर्षीय मोहम्मद राज, २१ वर्षीय मोहम्मद मसिम र २२ वर्षीय मोहम्मद अस्लम रहेका छन्। टाउको, चिउँडोलगायत शरीरका विभिन्न भागमा धारिलो हतियारबाट चोट लागेका उनीहरुलाई उपचारका लागि कोसी अस्पतालमा भर्ना गरिएको थियो। घटनाका बारेमा प्रहरीमा कुनै जाहेरी वा उजुरी भने परेको छैन। प्रहरीले कोही कसैलाई पक्राउ गरेको छैन। हतियार प्रदर्शन गरेर पर्व मनाउने क्रममा युवा घाइते हुन थालेपछि कार्यक्रम भने बन्द भएको थियो। मोरङ प्रहरीका डीएसपी घनश्याम श्रेष्ठले पर्व मनाउँदा तरबार प्रदर्शन गर्ने क्रममा केही युवा घाइते भए पनि घटनाको रेकर्ड प्रहरीमा नभएको बताए। मुस्लिम समुदायको यो पर्वमा धारिलो हतियार प्रदर्शन गर्ने रहेछ, उनले भने, त्यस क्रममा चोट लागेमा वा कुनै घटना भएमा प्रहरीलाई जानकारी भने गराइँदैन। धार्मिक मान्यताअनुसार पर्व मनाइएकाले पनि कुनै घटना भएमा प्रहरीमा उजुरी नपर्ने र प्रहरीले पनि यसलाई रोक्न सक्ने अवस्था नहुने श्रेष्ठले बताए। उनका अनुसार मुस्लिम युवाले पर्वका अवसरमा प्रत्येक वर्ष तरबार, खुँडा, भालालगायतका घरेलु हतियार लिएर फाइटिङ स्कील प्रदर्शन गर्छन्। त्यही क्रममा चोट लागेर विराटनगरमा केही युवा घाइते हुन पुगेको जानकारी डीएसपी श्रेष्ठले दिए। विशेष गरेर मोरङको मटेरुवा, बुधनगर, विराटनगरको घोगापुल चोक, रानीलगायतका ठाउँमा मोहर्रम पर्वमा वर्षेनी घरेलु हतियार प्रदर्शन गर्ने गरिन्छ। पर्वको नाम लिएर मुस्लिम युवाले खुलेआम हतियार प्रदर्शन गर्ने गर्दा जनजीवन भने आतंकित हुने गरेको छ। एउटाले हतियार प्रहार गर्न खोज्ने र अर्कोले बचाउने क्षमता एवं कला प्रदर्शन गरिने गरिन्छ। मुस्लिम पात्रोअनुसार हिजरी संवत् १४४१ को मोहर्रम महिनाको १० तारिखमा यो पर्व धुमधाम मनाइन्छ। लगभग एक हजार चार सय ५० वर्षअघि यजिदको आक्रमणमा मारिएका इस्लामिक धर्म गुरु हजरते इमामे हुसैनको सम्झनामा तहजिया राखेर यो चाड मनाइन्छ। हुसैनको प्रतीकस्वरुप घरघरमा तहाजियाको पूजा गर्ने चलन रहेको मुस्लिम अगुवा बताउँछन्।"
पत्रकार हमाल रिहा,काठमाडौं : पत्रकार ओम हमाल रिहा भएका छन्। सर्वोच्च अदालतको आदेश अनुसार उनी मंगलबार रिहा भएका हुन्। पत्रकार हमालकी श्रीमती मोनिका गुरुङले सर्वोच्च अदालतमा बन्दी प्रत्यक्षीकरणको रिट दायर गरेकी थिइन्। रिहा लगत्तै नेपाल बार एशोसियनको प्राङ्गणमा नेपाल पत्रकार महासंघका तर्फबाट केन्द्रीय सदस्य जन्मदेव जैसीले पत्रकार हमाललाई सम्मान गरेका छन् । क्रान्तिकारी पत्रकार संगठनका उपाध्यक्षसमेत रहेका जैसीले पत्रकार हमाललाई सम्मान गर्दै पत्रकारमाथि राज्य निरंकुश नबन्न र अनाहकमैं पत्रकारलाई पक्राउ गरेर दुःख नदिन चेतावनी दिए । क्रान्तिकारी पत्रकार संगठनका सचिव र पोखराका स्थापित पत्रकार राजेन्द्र अधिकारीले संगठनका तर्फबाट पत्रकार हमाललाई सम्मान गर्दै पत्रकारमाथिको ज्यादती तत्कालै रोक्न र आगामी दिनमा यस्ता गतिविधि नदोहोर्याउन सरकारलाई गरे । भदौ ८ गते बन्दी प्रत्यक्षीकरण रिट उपर आदेश जारी गर्दै सर्वोच्च अदालतले रिहा गरे पनि हमाल सोही दिन अदालत परिसरबाटै पक्राउ परेका थिए। पत्रकार हमाललाई बुधबार नै काठमाडौं जिल्ला प्रशासन कार्यालबाट ७ दिनको म्याद थपिएको थियो। रिहा लगत्तै सर्वोच्च परिसरबाटै पक्राउ परे पत्रकार हमाल
भक्तपुरमा चिनियाँ विदेशमन्त्रीको एक घन्टा,"भक्तपुर : नेपाल भ्रमणमा रहेका चिनियाँ विदेशमन्त्री वाङ यी बुधबार बिहान भक्तपुर नगर पुगे। अति सामान्य लुगामा भक्तपुर पुगेका उनले करिब एकघन्टा भक्तपुरमा बिताए । अति नै अनौपचारिक रुपमा भक्तपुर पुगेका उनले बर्दीधारी नेपाली सुरक्षाकर्मीलाई समेत आफ्नो अगाडि पर्न दिएनन् । उनको सुरक्षामा रहेका चिनियाँ सुरक्षाकर्मीले विदेशमन्त्री वाङको भक्तपुर भ्रमणको रिपोर्टिङ्गका लागि पुगेका सञ्चारकर्मीलाई समेत अगाडि आउन दिएनन् । जसले गर्दा टाढैबाट फोटो तथा भिडियो खिच्न सञ्चारकर्मी बाध्य भए। मर्निङ वाक गर्ने अनौपचारिक लुगामै विदेशमन्त्री वाङ मंगलबार बिहान करिब ७:३० बजे भक्तपुर नगरपालिका १ स्थित दूधपाटीमा पुगेका थिए । त्यहाँ गाडी रोकेर उनी करिब एक किलोमिटर पैदलै भक्तपुर दरबार क्षेत्र प्रवेश गरे । दरबार क्षेत्र प्रवेश गरेलत्तगै हँसिलो मुहारमा उनी भक्तपुर दरबार क्षेत्रस्थित सुनढोकाहुँदै तलेजुभित्र छिरे । तलेजुको मूल मन्दिरभित्र प्रवेश गर्न लाग्दा त्यहाँ तैनाथ नेपाली सेनाका जवानले यहाँ हिन्दूहरुलाई मात्रै प्रवेश दिइने जानकारी दिइएपछि उनी पछि हटे र तलेजुको मुख्य ढोकाबाटै भित्रका कलाकृतिको अवलोकन गरे। तलेजुबाट बाहिर निस्केका उनी पुनर्निर्माण हुँदै गरेको सिलु महादेव (फसीदेगः) मन्दिरको अवलोकन गरे । भक्तपुर दरबारबाट हिँडेरै उनी टौमढी पुगे । त्यहाँ रहेको पाँचतले मन्दिरमाथि उक्लिएर विदेशमन्त्री वाङले अभिरुचिपूर्वक पाँचतले मन्दिरको अवलोकन गरे । पाँचतले मन्दिरबाट ओर्लेर त्यसको फोटो आफ्नो मोबाइलमा कैद गरे । साथै पाँचतले मन्दिरलाई पछाडि पारेर आफ्नो फोटो पनि खिचे । त्यहाँबाट पुनः पैदलै मन्त्री वाङ करिब डेढ किलोमिटर हिँडेरै भक्तपुर नपा ९ स्थित दत्तात्रय मन्दिर पुगे । यसअघि उनले भनपा ७ गोल्मढीस्थित झौरबहीको अवलोकन गरे । नेपाल मजदुर किसान पार्टीको केन्द्रीय कार्यालयको सामुन्ने रहेको उक्त बहीको उनले अभिरुचिपूर्वक अवलोकन गरेका थिए । उक्त वहीमा पाँच दीपंकर बुद्धमध्ये एक बुद्ध विराजमान छन् । त्यस्तै त्यहाँ अन्य बौद्ध स्तूपा र कलाकृति रहेका छन् । दत्तात्रय मन्दिर परिसरमा रहेको मयूर झ्याल, मठमन्दिर तथा कलाकृतिको अवलोकनपछि उनी करिब एक किलोमिटरको दूरीमा रहेको च्याम्हासिंह पुगेर काठमाडौं फर्केका थिए । भक्तपुर नगर अवलोकनका क्रममा मन्त्री वाङले यहाँका सम्पदा, मठमन्दिरबारे अभिरुचिपूवर्क जिज्ञासा राखेको उनीसँगै हिँडेका भक्तपुर नगरपालिका प्रशासन प्रमुख दामोदर सुवालले जानकारी दिए । 'मन्त्री वाङले हरेक मठमन्दिर तथा सम्पदाबारे अभिरुचिपूर्वक जिज्ञासा राख्नुभयो । उक्त सम्पदा कति वर्ष पुरानो, कुनै शैलीले निर्माण भएको र कुन धर्मसँग सम्बन्धित रहेकोबारे उहाँले जोड दिएरै प्रश्न गर्नुभयो, प्रशासन प्रमुख सुवालले भने, 'उहाँको जिज्ञासाबारे नेपालको लागि चिनियाँ राजदूत होउ यान्छीले विश्लेषणसहित जानकारी दिनुभएको थियो।' उनका अनुसार मन्त्री वाङले भक्तपुर दरबार क्षेत्र, टौमढी, दत्तात्रय क्षेत्रका सम्पूर्ण सम्पदा क्षेत्रमा बसेर आफ्नो फोटो खिच्नुको साथै आफूले पनि फोटो खिचेका थिए । अनौपचारिक रुपमा भक्तपुर आएकाले उनलाई भक्तपुरस्थित सरकारी अधिकारी तथा नगरपालिकाका जनप्रतिनिधिले समेत औपचारिक रुपमा स्वागत गर्ने तथा घुमाउने कुनै कार्यक्रम गर्न भ्याएनन्। त्यस्तै विदेशमन्त्री वाङले भक्तपुर भ्रमण गरेकोबारे धेरै भक्तपुर नगरवासी नै बेखबर रहे । साधारण लुगामा विनासुरक्षाकर्मी हिँडेरै भक्तपुर घुमेका मन्त्री वाङलाई धेरैले चिन्न समेत सकेनन् । धेरैले उनी फर्केपछि मात्रै साधारण लुगामा आएका चिनियाँ नागरिकजस्तो देखिने उनी विदेशमन्त्री भएको पत्तो पाए । 'हाम्रा नेता तथा मन्त्रीहरु कतै जानुपर्यो भने अघिपछि सुरक्षाकर्मी राखेर र सर्वसाधारणलाई रोकेर आफू हिँड्छन्, भक्तपुरका एक पर्यटन व्यवसायी भन्दै थिए, 'तर चिनियाँ विदेशमन्त्री जस्तो मान्छे सामान्य लुगामा विनासुरक्षाकर्मी पैदल हिँडे । कुरा गर्ने र काम गर्ने नेता तथा मन्त्री यसरी नै छुट्टिन्छ।'"
शौच गर्न गएकी महिला मृत फेला,गोपाल भण्डारी कपिलवस्तु : कृष्णनगर नगरपालिका ८ बहादुरगंजमा मंगलबार बिहान महिलाको शव फेला परेको छ।स्थानीय ३२ वर्षीय संगीता कलवारको शव घर नजिकै फेला परेको हो। बिहान ३: बजेतिर शौचालय गर्न गएकी आमा २ घण्टासम्म नफर्किए पछि मृतकी १२ वर्षीया छोरी सालु कलवार खोजिका लागि जानेक्रममा घर नजिकैको झाडीमा आमाको शव भेटाएकी थिइन्। घरदेखि करीब २ सय मिटर नजिककैको झाडीमा संगीताको शव भेटिएको इलाका प्रहरी कार्यालय गोरुसिंगेले जनाएको छ । शव पोष्ट मार्टमका लागि स्थानीय शिवराज अस्पतालमा राखिएको छ । मृतक संगीताको घाँटीमा चोटको दाग देखिएको प्रहरीले जनाएको छ । घटनाबारे थप अनुसन्धान भइरहेको प्रहरी नायब उपरीक्षक सुनिल मल्लले बताए । पोष्टमार्टम रिर्पोट पछि मात्रै घटनाको बारेमा थप रहस्य बाहिर आउने प्रहरी नायब उपरीक्षक मल्लले बताए। मृतक संगीतका पति रोजगारीको सिलसिलामा भारतमा छन्।
प्रहरीले बनाउँदैछ यस्ता अत्याधुनिक कार्यालय,"काठमाडौं : नेपाल प्रहरीले एकसाथ तीनवटा कार्यालयको शिलान्यास गरेको छ। महानगरीय अपराध महाशाखा, महानगरीय प्रहरी परिसर काठमाडौं र पुलिस क्लबमा बहुउद्देश्यीय भवनको शिलान्यास गरिएको हो। मंगलबार प्रहरी महानिरीक्षक सर्वेन्द्र खनालले टेकूमा महाशाखा, भद्रकालीमा परिसर काठमाडौं र भृकुटीमण्डपस्थित नेपाल पुलिस क्लबमा बहुउद्देश्यीय भवन निमार्णको शिलान्यास गरेका हुन् । २०७२ सालको भूकम्पले हनुमानढोकास्थित महाशाखा र प्रहरी परिसरको भवन जीर्ण बनेपछि टेकुस्थित नेसनल ट्रेडिङको भवनमा त्रिपाल मुनी बसेर काम गर्दै आएका छन्। तीनवटै स्थानमा भवन निर्माणको शिलन्यासपछि पुलिस क्लबमा भवन शिलान्यास गर्दै महानिरीक्षक खनालले राष्ट्रले सुम्पेको जिम्मेवारी पालना गर्न निर्देशन दिए। जिम्मेवारी निर्वाह गर्ने क्रममा कहिलेकाहिँ मिलिभगत देखिने गरेको छ, खनालले भने,सरकारको समृद्ध नेपाल सुखी नेपालीको नारा पूरा गर्दै पारदर्शिता र सुशासन कायम गर्ने सवालमा तपाईँहरू अहोरात्र खटिनुस्। प्रहरीको कामकारबाही पारदर्शी बन्न नसक्दा प्रहरीमाथि जनताको भरोसा र विश्वास टुट्ने बताउँदै खनालले आफ्नो जिम्मेवारीमा सधैँ सचेत र सजग भएर पूरा गर्न मातहतलाई निर्देशन दिएका थिए। कार्यक्रममा प्रहरी नायब महानिरीक्षक लोकेशचन्द्र सिंहले तीनवटै भवन कम्तिमा दुई वर्षभित्र अत्यधुनिक र सुविधासम्पन्न बनाउने लक्ष्य राखिएको बताए। टेकुमा ९ रोपनीमा बनाउन लागिएको महाशाखाको भवन ७५ हजार स्क्वायरफिटको हुने छ भने भद्रकालीमा बनाउन लागिएको प्रहरी परिसरको भवन १२ रोपनी क्षेत्रफलमा १ लाख ७२ हजार स्क्वायर फिटको हुने प्रहरी नायब महानिरीक्षक सिंहले जानकारी दिए। नेपाल पुलिसको बहुउद्देश्यीय भवनमा ७५० जना क्षमताको हल पनि हुनेछ। सबै भवन भूकम्पप्रतिरोधी डिजाइनमा बन्नेछन्। अपराध महाशाखाको बन्ने नयाँ भवनको डिजाइन। काठमाडौं परिसरको नयाँ बन्ने भवनको डिजाइन।"
डेंगुको अफवाहले बिरामी भयभीत,"ललितपुर : ललितपुरका विभिन्न अस्पतालमा डेंगु लागेका ६५ बिरामी उपचाररत छन् । २० जना ललितपुरकै रहेको जिल्ला स्वास्थ्य कार्यालय प्रमुख खगेश्वर गेलालको भनाइ छ । यो रोगको औषधि र उपचार नभएकाले सिटामोल, जीवनजल मात्र प्रयोग गर्न गेलालले सुझाएका छन् । उनका अनुसार बिरामीको रगत बाक्लो भएको खण्डमा सलाइन लगाउनेबाहेक अन्य उपचार छैन । स्वास्थ्य कार्यालयले सोमबार सरोकारवालासँग डेंगु नियन्त्रणका विषयमा छलफल चलाएको छ । डेंगु लाग्दैमा बिरामीको मृत्यु भइहाल्छ भन्ने भ्रम फैलिएकाले वास्तविक कुरा बुझाउन कार्यक्रम आयोजना गरिएको गेलालले सुनाए । अफवाहका कारण बिरामी भयभीत बनेको स्वास्थ्यकर्मीले बताएका छन् । ललितपुरमा सुरुमा धापाखेलस्थित जेम्स स्कुलका एक विद्यार्थीलाई डेंगु संक्रमण देखिएको थियो । यो संख्या २० पुगिसकेको छ, गेलालले भने, काठमाडौंको तुलनामा ललितपुरमा संक्रमितको संख्या न्यून छ । ललितपुर महानगरपालिका र महालक्ष्मी नगरपालिकामा डेंगुका बिरामी देखिएका छन् । गोदावरी नगरपालिकाले बिरामीबारे रिपोर्ट नभएको जनाएको छ । नेपालमा सन् २००४ सम्म डेंगु देखापरेको थिएन । यसले सन् २००६ मा चितवनमा महामारीको रूप लिएको थियो । एडिस एजिप्टाई जातको लामखुट्टेले टोकेपछि डेंगु संक्रमण हुन्छ । यसलाई टाइगर मस्किटो पनि भनिन्छ । अन्यभन्दा यो लामखुट्टे ठूलो र कालोसेतो (छिर्केमिर्के) हुन्छ । विज्ञका अनुसार यसले एक जनालाई मात्र टोकेर चित्त बुझाउँदैन । सामान्यतः उज्यालोमा टोक्ने गर्छ । एउटाले उसको जीवनकालमा ५ सयदेखि १ हजारवटा अण्डा पार्छ । उनीहरूको आयु कम्तीमा ३० दिनको हुन्छ । कालो रंग रुचाउने भएकाले काला भाँडामा जमेका पानीमा धेरै अण्डा पार्ने जानकार बताउँछन् । संक्रमित लामखुट्टेले हुर्काएका सबै बच्चा संक्रमित हुन्छन् । लामखुट्टेलाई अण्डा पार्न प्रोटिन चाहिन्छ । त्यही भएर सबैभन्दा उपयुक्त मान्छेको रगत हुन्छ । यसले टोकेको ७ देखि १० दिनमा असर देखिन थाल्छ । डेंगु समस्या भएका ९० प्र्रतिशतमा कुनै लक्षण देखिँदैन । लक्षण नदेखिएकालाई टोकेर अरूलाई टोकेको खण्डमा पनि डेंगु सर्न सक्छ । डेंगु लागेका सयमा दुई जनाभन्दा कमलाई मात्रै जटिल हुने भनाइ उनको छ । संक्रमणको ३ देखि १० दिनसम्म उच्च ज्वरो आउँछ । वाकवाकी लाग्नु, पेट दुख्नु, आँखाको गेडी निस्केलाझैं दुख्नु, जीउ, जोर्नी दुख्नु, रातोरातो बिमिरा देखिनु यसका लक्षण हुन् ।"
"६२ वर्षमा साहिली विद्यालय भर्ना, भन्छिन् : पढाउने शिक्षकको नाम लेख्ने धोको छ","फिदिम : बाल्यकालदेखि नै उनलाई पढ्ने तीब्र इच्छा थियो । तर, उनले त्यो इच्छा पुरा गर्न पाएकी थिइनन् । उमेर ढल्किदै गएपछि उनमा पढ्ने तिर्खा झनै बढ्दै गयो । बाल्यकालदेखिको पढाइप्रतिको तिर्खालाई बुढेकालमा मेटाउँदैछिन् पाँचथरको तुम्बेवा गाउँपालिका २ मेवाकी लाखमाया (साहिली) लामा । ६२ वर्षीया साहिली कक्षा १ मा भर्ना भएर कखरा सिक्न थालेकी हुन् । मौवामा सञ्चालित इन्द्राणी माविमा भर्ना भएर उनले पढाइ सुरु गरेकी छन् । 'नियमित रुपमा कक्षामा हाजिर भएर साहिली दिदी पढ्न थाल्नु भएको छ, 'प्रधानाध्यापक खड्गबहादुर थापाले भने, 'एक महिनाको अवधिमा उहाँले आफ्नो नाम लेख्न सक्ने हुनुभएको छ।' समाजसेवामा सक्रिय साहिली विद्यालय भर्ना भएपछि नियमिति विद्यालय आउन थालेकी छिन् । बुढेसकालमा साहिलीको पढाइप्रतिको मोह देखेर स्थानीय छक्क छन् । 'उमेर पढाइको बाधक बन्नु हुँदैन,' साहिली भन्छिन्, 'सामाजसेवाको काममा तल्लिन रहँदा औपचारिक शिक्षा नभएकै कारण धेरै ठक्कर खाएर पढ्न सुरु गरेकी छु।' प्रधानाध्यपक खड्कबहादुर थापासँग लेख्न सिक्दै साहिली लामा। पढेर आफ्नो नाम र हस्ताक्षर लेख्न सिक्ने साहिलीको लक्ष्य छ । क, ख सिक्दै उनले आफ्नो नाम लेख्न थालेकी छन्।उनी कक्षामा सबैभन्दा अगाडीको बेन्चमा बस्छिन् । पढाइमा खुब चासो दिन्छिन्। आफूलाई पढाउने शिक्षकको नाम लेख्न सिक्ने उनको धोको छ।'नाम लेख्न र नेपाली अक्षर चिन्न पढाइ सुरु गरेकी छु,' लामाले भनिन्, 'साना साना नानीहरुसँग बसेर बढ्न पाउँदा मज्जा लागेको छ।' अढाइ घण्टाको बाटो हिँडेर उनी विद्यालय आउँछिन्। समाजसेवामा सक्रिय रहेकी साहिली अविवाहित हुन् । ९० वर्षीया आमाको हेरचार गर्दागर्दै उनी समाजसेवामा तल्लिन भइन् । आर्थिक रुपमा विपन्न भएकाले समयमै आफूले पढ्न नपाएको उनले गुनासो पोखिन् । अहिले पढ्ने अनुकुल समय भएकाले विद्यालय आउन थालेको उनको भनाई छ। 'पढेर साक्षर बन्ने मेरो लक्ष्य हो, ' उनी भन्छिन्, 'पढाइले कसैलाई बुढो ठान्दैन ।' नियमितरुपमा पढाइ सुरु गरेपछि विद्यालयले नै साहिलीलाई स्कुल ड्रेसको व्यवस्था गरेको छ । अरु विद्यार्थीका लागि निर्धारण गरेको सर्ट फ्रक लगाउन उनलाई असजिलो भएपछि कुर्ता सुरुवालको व्यवस्था गरेको विद्यालयले जनाएको छ।"
भिडियो कलमा मोदीले भने ओलीजीलाई भेट्न म चाँडै आउँछु,"काठमाडौं : भारतीय प्रधानमन्त्री नरेन्द्र मोदीले नेपाल भारत सम्बन्ध सुध्रिँदै गएको बताएका छन्। उनले बहुप्रतिक्षित दक्षिण एसियाको पहिलो अन्तरदेशीय पेट्रोलियम पाइपलाइनको उद्घाटन गर्दै नेपाल भारतको द्विपक्षीय परियोजनाले दुई देशको सम्बन्ध सुधार्दै गएको बताएका हुन्। उद्घाटन कार्यक्रममा उनले भने,' हाम्रो संयुक्त प्रयासले धेरै काम भइरहेको छ। मोतिहारी अम्लेखगञ्ज पाइपलाइन उद्घाटनमा संयुक्त रुपमा भिडियो लिंकबाट सहभागी हुन पाउँदा निकै खुसी भएको छु।' उनले प्रम ओलीसँग भएको सहकार्यले नेपाल भारतको सदियौं पुरानो सम्बन्ध सुध्रिंदै गएको बताए। उनले भने, 'पछिल्लो डेढ वर्षमा ओली र म ४ पटक भेट्यौं। यसले हाम्रो सम्बन्ध सुमधुर हुँदै गएको छ।' विकासको लागि आपसी साझेदारीले सहयोग गरेको उनको भनाइ छ। दुवै सरकारको प्राथमिकतामा द्विपक्षीय रूपमा तय गरेका परियोजनाहरू परेको उनले बताए। पशुपतिनाथ धर्मशाला र एकीकृत भन्सार कार्यालय वीरगञ्जको उद्घाटन पनि उनले सम्झिए। 'योभन्दा पहिला पनि पशुपति धर्मशाला र आइसीपी वीरगञ्जको उद्घाटन गरेको थिएँ', उनले भने, 'यो पाइपलाइन दक्षिण एसियाकै पहिलो क्रस बोर्डर पेट्रोलियम पाइपलाइन हो। अपेक्षाभन्दा आधा समयमा पूरा हुनु गर्वको कुरा हो।' समयअघि कार्य पूरा भएको श्रेय नेपाल सरकारको सहयोग र संयुक्त प्रयासलाई जाने उनले बताए। पाइपलाइनबाट हरेक वर्ष २ मिलियन मेट्रिकटनसम्मको क्लिन पेट्रोलियम पदार्थ आउने कुरा सन्तोषजनक भएको उनको भनाइ छ। 'पाइपलाइन नेपाली जनताको फाइदाको लागि भएकोले यसमा सहभागी हुन पाउँदा निकै खुसी लागेको छ, ' उनले भने, 'पाइपलाइन सुरु भएपछि प्रेट्रोलियम पदार्थको मूल्य घटाउने कुरा सुन्दा निकै खुसी लागेको छ।' नेपालको गोरखा र नुवाकोट जिल्लामा आपसी प्रयासले भूकम्प पीडितका लागि घर बनेको र घरबारविहीनले आवास पाउने कुराले आफू निकै खुसी भएको उनले बताए। यो प्रोजेक्ट पूरा गरेर छिट्टै समर्पण गर्ने सौभाग्य पाइने आशा रहेको उनले बताए। ओलीको निमन्त्रणामा छिट्टै नेपाल आउने मोदीले बताए। 'फेरि नेपाल आउन प्रम ओलीले दिएको निमन्त्रणाले म निकै खुसी भएको छु', उनले भने, 'मलाई पनि प्रकृतिको काखमा आउन निकै मन छ र छिट्टै नै आउने प्रयास गर्नेछु।'"
शैलजा आचार्य स्मृतिका कर्मचारी आन्दोलित,"विराटनगर : शैलजा आचार्य स्मृति पोली टेक्निकलका कर्मचारी तथा प्रशिक्षक आन्दोलित भएका छन्। नेपाल सरकारले निर्धारण गरेको तलब, सेवा र सुविधाको माग गर्दे उनीहरु शुक्रबारदेखि आन्दोलनमा उत्रिएका हुन्। कृष्णप्रसाद कोइराला सेवा गुठी भवन र सीटीभीटीको संयुक्त साझेदारीमा सञ्चालित पोली टेक्निकलमा कार्यरक्त प्रशिक्षक र कर्मचारी सरकारले तोके अनुसार तलब, भक्तासहित सुविधा नपाएको भन्दै विगत चार दिनदेखि आन्दोलित छन्। जाहदा ४ स्थित शिशवनीमा सञ्चालित टेक्निकलमा कार्यरक्त ७० प्रशिक्षक र कर्मचारी कार्यरक्त रहेका छन् । उनीहरुले शुक्रबारदेखि सोमबारसम्म पेनडाउन गर्नुको साथै भदौ ४ गतेदेखि कालो पट्टी बाँधेर विरोध गर्ने, २५ गतेदेखि सम्पूर्ण प्रशासनिक कार्यालयमा तालाबन्दी गर्नेलगायतका कार्यक्रम सार्वजनिक गरेका छन्। कर्मचारीहरुले गरेको पेनडाउनले त्यहाको अध्यापन समेत प्रभावित बनेको छ। पटकपटक व्यवस्थापन समिति र प्रचार्यलाई सरकारले बढाएको तलव वृद्धि गर्न ध्यानाकर्षण गराए पनि कुनै सुनवाइ नभएपछि शुक्रबारदेखि आन्दोलनमा उत्रिएको नसिङ्ग प्रशिक्षक शशीकला तिवारीले जानकारी दिइन्। उनले नेपाल सरकारले २०७३७४ मा कर्मचारीको तलव २५ प्रतिशत बढाएकोमा शैलजा अचार्य स्मृति पोली टेक्निकलमा कार्यरक्त प्रशिक्षक र कर्मचारीको तलवमा वृद्धि नगरी भत्तामा मात्र २० प्रतिशत गरेको उनीहरुको आरोप छ। प्रशासनले भने एक वर्षको लागि दिइने नियुक्ति पत्रमै उल्लेख गरिदिने भन्दै तलब वृद्धिमा आलटाल गरेको प्रिन्सिपल सुनिता राउतको भनाइ छ। काम गरे वापत पाउने सेवा सुविधाको बारे बुझ्न जाँदा काम गर्ने मन छैन भने नगर्नु भन्दै धम्की दिने गरेको उनले बताइन्। कर्मचारी तथा प्रशिक्षकले सम्पूर्ण तलव सेवा सुविधा सरकारी नियम अनुसार दिनुपर्ने, नियमित र अन्य प्रशिक्षकको सुविधामा महगी भक्ता र लुगा भक्त दिनु पर्ने, गत वर्षदेखि अनिवार्य रुपमा गर्नुपर्ने भनिएको सञ्चय कोषमा जम्मा हुनुपर्ने रकम वर्तमान सेवा सुविधाबाट नभई अगामी वृद्धि हुने तलबबाट हुनुपर्ने, जीवन बिमा र दुघर्टना बिमाको सुविधा गर्नु पर्ने, ग्रेड वृद्धि पनि सरारी नियम अनुसार तह अनुरुप कायम गर्न माग अघि सारेको छ। कर्मचारीले आन्दोलन सुरु गरेपछि अहिलेसम्म नियुक्तिपत्रसमेत पाएका छैनन्। शैलजा अचार्य स्मृति पोली टेक्निकल संञ्चाल समितिका सदस्य मोहनलाल महतोले सरकारले निर्धारण गरेको अधारभूत तलव दिने गरेको बताए। उनले सीटीभीटीको केही सहयोग र विद्यार्थीको भर्ना वापत जम्मा हुने रकमले नै कर्मचारी र प्रशिक्षकको तलव र सुविधा दिनु पर्ने भएकाले आम्दनी अनुसार तलव र सुविधा दिने उनको दाबी छ।"
बालविवाहको भयानक रुप : बालिका गर्भवतीदेखि सम्बन्ध विच्छेदसम्म,"बेनी : सुजिता परियार(१५) आफू दुलही बन्न लागेको थाहा पाएपछि छाँगाबाट खसेजस्तै भइन्। म्याग्दीको धवलागिरी गाउँपालिका७ हिलापोखरीकी सुजिता (नाम परिवर्तन)ले फुपुको घरमा गएको तीनपछि मात्र आफू बुहारी बन्न लागेको थाहा पाएकी थिइन्। आफन्तको किरीयामा चितवनबाट आएका फुपुका छोराले घर जाम भनेर फकाएर लगे, कक्षामा पढ्ने सुजिताले भनिन्,फुपूको घरमा गएको तीन दिनपछि सिन्दुर हाल्ने र भिœयाउने कुरा सुनेपछि म त्यहाँबाट भागेर आएँ। ताकम प्रहरी चौकी, हेम मावि र लमसुङ माविको जनजागृति बाल क्लबको पहलमा गत शुक्रबार ठेकी लगाउन हिँडेका जन्तीलाई बाटैबाट फर्काइयो। धवलागिरी गाउँपालिका२ लुलाङका केटा र वडा७ मच्छिमकी केटीले १७ वर्षकै उमेर विवाह गर्न लागेका कारण जन्ती फर्काइएको थियो। दलित समुदायमा दुहालको घरबाट लगिएको प्रसाद ठेकी खुवाएपछि विवाहले सामाजिक मान्यता पाउने प्रचलन छ। बालविवाह गर्न नपाउने कानुनी व्यवस्था र कारबाही प्रक्रिया जानकारी गराएपछि दुबै पक्षका अभिभावकको सहमतिमा विवाह रोकिएको प्रहरी निरीक्षक रामप्रसाद पाण्डेले बताए। गरिबी, अभिभावकमा चेतना कमी, अशिक्षा, परम्परागत गलत संस्कार र सूचना प्रविधिको दुरुपयोगका कारण म्याग्दीमा बालविवाहले भयानक लिँदै गएको छ। बालबिवाहका कारण महिलाहरु सामाजिक, आर्थिक, राजनीतिक, शैक्षिक हिसाबले पछाडी परेको र विभिन्न अवसरबाट बञ्चित र स्वास्थ्य समस्या भोग्न बाध्य भएका धवलागिरी गाउँपालिकाकी अध्यक्ष थमसरा पुनले बताइन्। हाम्रै स्कुलका तीन जना बालबालिकाले यही वर्ष भागेर विवाह गरे, हेम मावि शिबाङका प्रअ शेरबहादुर केसीले भने,दुई जना स्कुल आउँनै छोडे। एक जनाले निरन्तरता दिएकी छन्। ०७५ सालमा धवलागिरी गाउँपालिका२मा मात्र १४ जोडी बालबालिकाले विवाह गरेका थिए। कानुनले २० वर्षभन्दा कम उमेरमा विवाह गर्ने गराउने कार्यलाई अपराध मानेको छ। यसो गरेमा ३ वर्षसम्म कैद र ३० हजार रुपैयाँ जरिवाना गर्ने समेत व्यवस्था छ। स्वास्थ्य कार्यालयको तथ्यांक अनुसार म्याग्दीका ३० प्रतिशत गर्भवती २० वर्ष मुनिका छन्। छिटो बच्चा जन्माएपछि पाठेघर खस्ने, शारीरिक कमजोरी, औसत आयुमा असर, बच्चामा कुपोषण र अपांगता हुने जस्ता समस्या देखिने धवलागिरी गाउँपालिकाको स्वास्थ्य संयोजक लोकनाथ पौडेलले बताए। उमेर नपुग्दै विवाह गरेपछि पारिवारिक जिम्मेवारी बढ्दै जाँदा एक अर्कामा अविश्वास सिर्जना भई अलग हुने बाटो रोज्ने गरेका छन्। गत आर्थिक वर्षमा म्याग्दीमा १५६ जोडीले सम्बन्ध विच्छेद गरेका छन्। आर्थिक वर्ष २०७४७५ मा १३८, २०७३७४ मा १२७, ०७२०७३ मा १२०, ०७१०७२ मा ११४, ०७००७१ मा १०९, ०६९०७० ४७ थान सम्बन्ध विच्छेदका मुद्दा दर्ता भएका थिए। सम्बन्ध विच्छेद गराउनेमा १६२७ वर्ष उमेर समूहका युवायुवती बढी हुने अदालतका से्रस्तेदार खिलप्रसाद बुर्लाकोटीले बताए। बालविवाहको समस्या विकराल बन्दै गएपछि स्थानीय तह, बाल क्लव, आमा समूह र विभिन्न संघ संस्थाले चासो देखाएका छन्। धवलागिरी गाउँपालिकाका उपाध्यक्ष रेशम छन्त्यालले बालविवाह न्यूनीकरणका लागि उपाध्यक्षसँग उमेर सान्दर्भिक विवाह कार्यक्रम सञ्चालन गरिएको बताए। विद्यालय र गाउँ बस्तीमा पुगेर बाल बिवाह सम्बन्धी कानुनी व्यवस्थाको बारेमा जानकारीसँगै सचेत बनाउन अभियान चलाएका छौं, उपाध्यक्ष छन्त्यालले भने,किशोर किशोरीलाई परामर्शको माध्यमबाट सचेतीकरण गर्ने, अभिभावकमा बालअधिकार र बालविवाह विरुद्ध बनेका कानुनको बारेमा जानकारी गराइएको छ। पूर्व सूचना पाएको अवस्थामा बाल विवाह गर्न रोकिएको उनले जानकारी दिए। धवलागिरी गाउँपालिकामा सामुदायिक विकास परियोजना सञ्चालन गरेको गुड नेवर्स इन्टरनेसनलका जिल्ला संयोजक द्रोण जिसीले बाल क्लबमार्फत बाल विवाह न्यूनीकरण अभियान चलाएको बताए। १६ वटा विद्यालयमा बाल क्लब गठन भएका छन्। उनीहरुको क्षमता विकास र सरोकारवालाहरुसँगको साझेदारीका लागि गत हप्ता शिबाङमा बालकचहरी आयोजना गरिएको थियो। किशोर किशोरीलाई बालविवाह नगर्न सुझाव, परामर्श दिने गरिएको हेम माविको बाल क्लवकी अध्यक्ष चन्द्रकुमारी गोतमेले बताइन्। समाजबाट आउने दवाव थेग्न जनप्रतिनि, अगुवा र सुरक्षा निकायको सहयोगका साथै विभिन्न कार्यक्रमका लागि बजेटको आवश्यकता छ, गोतामेले भनिन्।"
सत्तामाथि जितको प्रतीक इन्द्रजात्रा,"काठमाडौं : काठमाडौंमा मनाइने येंयाः पर्व (इन्द्रजात्रा) मंगलबारबाट सुरु भएको छ । आठ दिनसम्म मनाइने यो जात्रा शासन सत्ता परिवर्तन भएसँगै परिमार्जन हुँदै अगाडी बढेको पाइन्छ । लिच्छवी, मल्ल र शाहकाल हुँदै आजको संघीय गणतन्त्र नेपालसम्म आइपुग्दा नेपालमा थुप्रै शासक र शासन व्यवस्था परिवर्तन भइसक्यो। हरेक पल्ट जनता सडकमा उत्रिएपछि जतिसुकै शक्तिशाली भनिएको सत्ताले पनि घुँडा टेक्न बाध्य भएको छ । इन्द्रजात्राका अवसरमा मरुटोलमा रहेको मरुसत्तल र सिंल्यंसत्तःको बीचमा अग्लो डबली बनाई चार सिंहमाथि रहेको खटमा डोरीले बाँधेर राखिने इन्द्र त्यहि सत्ताको प्रतीक हो। संस्कृतिविद् हरिराम जोशीका अनुसार जनताले आफ्नो पूजा नगर्ने डरका कारण इन्द्रले धर्तीमा अतिवृष्टि गराएर खेतीबाली सखाप पारिदिएका थिए । आफूप्रतिको आस्थामा कमी आउन नदिन कहिले अनावृष्टि गराउने त कहिले अतिवृष्टि गराएर तर्साउँथे । एक दिन आमालाई वसुन्धराको व्रतका निम्ति पूजा सजाउन स्वर्गलोकका राजा इन्द्र काठमाडौं आए । पारिजातको फूल टिप्न लाग्दा यहाँका किसानहरुले उनलाई चोरको संज्ञादिई डोरीले पाता कसी बीच सडकमै उभाएका थिए । आफूहरुलाई दुःख दिने राजा इन्द्रलाई नियन्त्रण गर्न सकेको खुसियालीमा इन्द्रजात्रा मनाउन थालिएको हो भन्ने किंवदन्ती छ। संस्कृतविद् जोशी भन्छन्, इन्द्र सत्ताको प्रतीक भएकाले नै इन्द्रजात्रामा उनको पूजाआरधना गरिँदैन । जोशी इन्द्र सत्ता र इन्द्रध्वज (लिंङ्गो) राष्ट्रिय झण्डाको प्रतीक भएको बताउछन् । इन्द्रजात्रा शाह राजाको उत्सव इन्द्रजात्राको महत्व धार्मिक र साँस्कृतिक रुपमा जति छ त्यति नै महत्व राजनितीक रुपमा पनि छ ।साढे दुई सय वर्ष अगाडी पृथ्वी नारायण शाहले कान्तिपुर (हाल काठमाडौं) मा आक्रमण गरेका थिए । उक्त आक्रमणपछि उनले कान्तिपुर नगरी जिते । जितसंगै विजय उत्सव निकालियो। संयोगबस त्यो समयमा इन्द्रजात्रा चलिरहेको थियो । भाद्र शुक्ल द्वादशीका दिनबाट सुरु हुने इन्द्रजात्रा काठमाडांैबासीले धुमधामसँग मनाउँछन् । यहि पर्वको मौका छोपेर विजय उत्सवलाई पनि सँगसँगै लग्न थालियो। संस्कृतविद डा त्रिरत्न मानन्धरका अनुसार हाल भदौ शुक्ल चतुर्दशी (यस वर्ष भदौ २७ गते परेको छ) मा दिइने विदाले त्यहि शाह राजाको विजय उत्सवलाई इंगित गर्छ । काठमाडौं जितेपछि यही ठाउँलाई देशको राजधानी घोषित गरी शाह राजाहरुले शासन गरेका थिए । फाइल फोटो यःसिं (लिङ्गो) ठड्यापछि सुरु हुने इन्द्रजात्राको चौथो दिन कुमारीको रथ तानिन्छ । कुमारीलाई मुख्यतया भाद्र शुक्ल चतुर्दशी र पूर्णिमाका दिन काठमाडौंका निश्चित स्थानहरुमा घुमाउने चलन छ । चतुर्दशीका दिन क्वनेयाः अर्थात हनुमान ढोकाको तल्लो टोलहरुमा नेवार समुदायले मान्दै आएको जीवित देवी कुमारी, भैरव र गणेशलाई रथमा राखी परिक्रमा गराइन्छ । भाद्र शुक्ल पूर्णीमाका दिन थनेयाः अर्थात माथिल्लो टोलहरुमा परिक्रमा गराइन्छ । राजा जयप्रकाश मल्लको शासनकालसम्म भाद्र शुक्ल पूर्णिमालाई इन्द्रजात्रामा विशेष महत्व दिइन्थ्यो । तर पृथ्वी नारायण शाहले काठमाडौं जितेको दिन भाद्र शुक्ल चतुर्दशी भएकाले चतुर्दशीको दिनलाई बढी महत्व दिन थालिएको हो । डा त्रिरत्न भन्छन्, चतुर्दशीका दिन पृथ्वीनारायण शाहले काठमाडौं जितेका थिए, उनले भने, त्यही जितलाई उत्सवको रुपमा मनाउन थालिएको हो । इतिहासकार योगेन्द्रमान श्रेष्ठका अनुसार पृथ्वीनारायण शाहले तीन पटकसम्म विभिन्न राज्यमा इन्द्रजात्रा कै समयमा आक्रमण गरेका थिए । उनले उपत्यकामा आक्रमण गर्न धेरै वर्षदेखि योजना बनाइरहेका थिए । इन्द्रजात्रा लामो पर्वमध्ये एक भएकाले उनले हरेकपल्ट यही जात्राको अवसर छोपेर उपत्यकामा आक्रमण गरे । चन्द्रागिरीको डाँडाबाट उपत्यकाको मनोहरा फाँटदेखेपछि पृथ्वी नारायण शाहमा उपत्यका जित्ने महत्वकांक्षा पलाएको थियो । त्यतिबेला उनी लोभिनुको अर्को कारण उपत्यकामा राम्रो खेती हुनुकासाथै प्रत्येक मन्दिरमा सुनका गजुर हुनेगर्थे । पृथ्वीनारायण शाहले उपत्यका जित्न नाकाबन्दी नै लगाएका थिए । उनले क्षेत्रपाटि, टुँडिखेल, नरदेवी, खिचापोखरीमा सेना समेत परिचालन गराएका थिए । पृथ्वीनारायण शाह नरदेवीको द्यःछेँमा बसिरहेका थिए, श्रेष्ठले भने, उक्त समय कुमारीको रथ घुमेर ह्ुमत पुगिसकेको थियो । सोही ठाउँमा पृथ्वीनारायणले आक्रमण गर्दा जयप्रकाश मल्ल पाटन भागे । कान्तिपुरका राजा भागेपछि त्यसको भोलिपल्ट नै कुमारी घरको डबलीमा गद्दी राखेर नयाँ राजाकारुपमा पृथ्वीनारायण शाहलाई कुमारीसँग टिका ग्रहण गरे । यस्तो प्रचलन २००७ सालसम्म कायम भएको श्रेष्ठ बताउछन् । कुमारीको रथ परिक्रमा गराउने कार्यको थालनी जयप्रकाश मल्लले सुरु गरेका हुन् । अहिलेको इन्द्रध्वज शाह राजाको तामझाम नेपाल पञ्चाङ निर्णाय समितिले मंगलबार बिहान नौं बजेर १७ मिनेटमा लिङ्गो अर्थात इन्द्रध्वजोत्थानको साइत निकालेको थियो । सोही साइतमा लिङ्गो ठड्याइएको छ । हनुमानढोमा रहेको कालभैरवको अगाडी लिङ्गो ठड्याएपश्चात इन्द्रजात्राको चहलपहल सुरु हुन्छ । भाद्र शुक्ल द्वादशीका दिन लिङ्गो प्रतिस्थापन गर्ने चलन पृथ्वी नारायण शाहका छोरा प्रताप सिंहको पालामा चलेको मानिन्छ । तर त्यो भन्दा अगाडीदेखि नै कान्तिपुरमा लिङ्गो गाड्ने चलन भएको संस्कृतविद्को भनाइ छ। मल्ल कालमा सुरु भएको लिङ्गो गाड्ने चलन साधारणरुपमा मनाइन्थ्यो । शाह कालदेखि यस पर्वलाई तामझामका साथ मनाउन थालिएको हो । डा मानन्धर भन्छन्, मल्लकालमा एकादशीका दिन नै लिङ्गो ठड्याइन्थ्यो । पृथ्वीनारायण शाहको पालादेखि द्वादशीका दिनबाट लिङ्गो ठड्याउन थालियो । इन्द्रजात्रा शाह राजाहरुको उत्सवको रुपमा रहेको प्रमाण २००७ सालसम्म टुँडिखेलमा गरिने विजय परेडबाट पाउन सकिन्छ । नेपाली सेनाले उक्त परेड काठमाडौं जितेको खुसीयालीमा मनाउने गथ्र्याे। प्रजातन्त्र आएपछि भने रोकियो ।आठ दिनसम्म मनाइने यो पर्व काठमाडौं लगायत भक्तपुर र ललितपुरमा समेत धुमधामले मनाइन्छ। इन्द्रजात्राको अवसरमा जिवित देवी कुमारीको रथ यात्रादेखि देवीनाच, इन्द्रद्यः ब्वयेगु (इन्द्र प्रदर्शन), सवःभक्कु (हल्चोक आकाश भैरव) प्रदर्शन, उपाकु वनेगु (बाटो बाटोमा बत्ती बाल्दै हिंड्ने), पुलुकिसि नाच, लाखे नाच, दागिं जात्रा, बौमत, दश अवतार, महाकाली नाच, हाथुद्यः (श्वेत भैरव) प्रदर्शन लगायत विभिन्न साँस्कृतिक तथा धार्मिक गतिविधि सञ्चालन हुन्छन् ।"
"अस्पतालमा बिरामी, क्लिनिकमा डाक्टर","बुटवल : सोमबार बिहान ११ बजे। लुम्बिनी प्रादेशिक अस्पतालको स्त्री तथा यौन रोगको ओपीडी अगाडि ठेलमठेल भीड छ। गर्भवती र अन्य महिला तथा पुरुषहरू चिकित्सकको पर्खाइमा छन्। त्यही भीडमा उभिएकी छन्, बुटवल जानकीनगरकी गीता बोहोरा। उनी अस्पताल आएको दोस्रो दिन हो। आइतबार गर्भ परीक्षणका लागि आएकी उनको एक्सरे रिपोर्ट डाक्टरले हेर्न भ्याएनन्। अनि सोमबार बिहान १० बजे नै अस्पताल पुगेकी हुन्। अघिल्लो दिन बिहान साढे ६ बजे अस्पतालमा आएर टिकट काट्ने लाइनमा उभिनु परेको थियो। जेठाजु टेकबहादुर बोहोराले टिकटको लाइनमा बस्न बिहानै छोरीलाई पठाए। ११ बजेपछि डाक्टर आउँछन् कि भन्दै कुरेका उनीहरूले आइतबार दिनभरिमा पनि एउटा एक्सरे गरेर देखाउन पाएनन्। लाइनमा बसेर रिपोर्ट देखाउँदा देखाउँदै भोलि भनेर डाक्टर निस्किए, आज (सोमबार) पनि १० बजेबाटै कुरेका छौं कोही आएका छैनन्, उनले भने। साढे ११ बजे ढोकामा रहेको नेमप्लेटमा डा शीला क्षेत्री र डा हसिना बनु भित्र लेखिएको थियो। तर उपचार सुरु भएकै थिएन। प्रसूतिका केही डाक्टर निजी क्लिनिकमै व्यस्त थिए। लुम्बिनी प्रादेशिक अस्पताल मध्यम र विपन्न नागरिकको उपचार पाउने भरोसाको केन्द्र हो। यो अस्पतालबाट वर्षमा करिब २ लाख ३० हजार बिरामीले सेवा लिन्छन्। उपचारका लागि गुल्मी, अर्घाखाँची, पाल्पा, दाङ, प्यूठान, रुकुम, रोल्पा, कपिलवस्तु, नवलपरासी जिल्लाका बिरामी आउँछन्। तर सेवाभन्दा सास्ती बढी पाउने हुँदा सर्वसाधारणले सहज उपचार पाउन सकेका छैनन्। जिल्ला बाहिरबाट उपचार गराउन आउने बिरामीले खर्च र सास्ती दुवै खेप्नु परेको छ। अस्पतालमा सामान्यतया चिकित्सकहरूले ५ घण्टा समय दिनुपर्छ। तर अधिकांश डाक्टर ३ घण्टा पनि मुस्किलले अस्पतालमा बिताउँछन्। सोमबार साढे ११ बजेसम्म अस्पतालको ओपीडीमा नाक, कान, घाँटीरोग विशेषज्ञ डा विष्णु शर्मा, बालरोग विशेषज्ञ डा मनोज कुशवाहा, न्युरोमा डा सञ्जीवकुमार शाह मात्रै थिए। जनरल फिजिसियन वार्डमा डा पुष्पराज जोशी र डा दिनेश गौतम मात्र उपस्थित थिए। उक्त वार्डमा ७ जना डाक्टरको नेमप्लेट झुन्ड्याइएको थियो। बिरामीले ठेलमठेल रहेको मेडिसिन वार्डमा साढे ११ बजेसम्म जम्मा १७ जना बिरामीले परीक्षण गराएका थिए। १४० नम्बरको टोकन लिएर ढोकामा बसेकी ६८ वर्षीया घमदेवी पाण्डेलाई उभिनै कठिन भइरहेको थियो। आठै बजे अस्पताल आएँ, अहिलेसम्म पालो आएको छैन, उनले भनिन्, हनहनी ज्वरो आएको छ, चक्कर लागेर उभिन सकेकी छैन। प्रादेशिक अस्पतालका अधिकांश डाक्टर निजी अस्पताल र क्लिनिकमा व्यस्त हुन्छन्। सरकारी अस्पतालमा बढीमा साढे २ घण्टा बिताउने डाक्टरहरूकै कारण बिरामीले सास्ती पाउँदै आएका छन्। अस्पतालमा सोमबार बिरामीको चाप अत्यधिक थियो। भाइरल र डेंगुको डरले उपचार गर्न आएकाहरूको भीड प्रयोगशालामा पनि उस्तै थियो। नवलपरासीको भूमहीबाट दुई छोराछोरी र एक नाति बोकेर अस्पताल आएकी मीनादेवी बस्याल रुखको छहारीमा बसेर बिस्कुट खुवाउँदै थिइन्। ८ वर्षमुनिका तीनै जनालाई हनहनी ज्वरो थियो। चिसो भुइँमा टुक्रुक्क बसेका केटाकेटीको निधार छाम्दै बस्यालले भनिन्, रगत जँचाउन आएको हो, बुहारी लाइनमा पर्ची काट्न बसेकी छ, पालै आएको छैन। भूमहीकै क्लिनिकको औषधि खुवाउँदा निको नभएपछि उनी केटाकेटी बोकेर बुटवल आएकी हुन्। ८ बजे आएकी उनले पौने १२ बजेसम्म रगत जाँचको स्याम्पल दिन पाएकी थिइनन्। डाक्टरले परीक्षण गरेपछि पैसा बुझाउनका लागि अस्पतालमा अर्को लाइन लाग्नुपर्छ। त्यो लाइन पनि टिकट काट्नेभन्दा सानो हुँदैन। एउटा काउन्टरबाट मात्र पैसा बुझ्दा धेरै बिरामीले रगत परीक्षण लगायतका काम गराउनै पाउँदैनन्। परीक्षणको शुल्क तिर्ने समय १२ बजेसम्म मात्रै हुन्छ। डाक्टरहरू नै समयमा नआएपछि पहिलो दिन स्वास्थ्य परीक्षण गर्दैमा सकिन्छ। दोस्रो दिन मात्र बिरामीले डाक्टरलाई ल्याब टेस्टको रिपोर्ट देखाउन पाउँछन्। बिरामी भएको मान्छे कति दिन अस्पताल धाउने ? , पैसा तिर्ने लाइनमा बसिरहेका गुल्मीका छमबहादुर छन्तेलले भने, दुईतीन वटा काउन्टर बनाए त यस्तो लाइन लाग्नुपर्दैनथ्यो नि। अस्पतालका मेडिकल सुपरिन्टेन्डेन्ट डा कृष्ण खनालका अनुसार अस्पतालमा डाक्टर आउने समय बिहान १० बजे हो। उनीहरूले कम्तीमा दिउँसो ३ बजेसम्म बिरामीको परीक्षण गर्नुपर्छ। तर अस्पतालमा त्यसको ठीक विपरीत अभ्यास हुँदै आएको छ। १२ बजे अस्पताल पसेका डाक्टरहरू २ नबज्दै निजी क्लिनिकमा पुग्छन्। खनालले कतिपय डाक्टर अध्ययनमा, राउन्डमा हुने भएकाले १० बजे नै ओपीडीमा नदेखिने बताए। आज (सोमबार) त गाइनोको बाहेक अरु डाक्टरहरू हुनुपथ्र्याे, उनले भने। बेचिन्छन् बिरामी लुम्बिनी प्रादेशिक अस्पतालमा आउने बिरामीहरूलाई निजीमा जान बाध्य पार्ने गरिएको छ। यसमा डाक्टर र कर्मचारीहरू सक्रिय छन्। ३ बजेपछि फलानो क्लिनिकमा आउनुहोला डाक्टरहरू बिरामीलाई सिफारिस गर्छन्। दिनभरि उपचार नपाएर हैरान भएका बिरामी बाध्य भएर अस्पताल अगाडिकै क्लिनिकमा पुग्छन्। दाँत, नाक, कान, घाँटी, प्रसूति, बालरोगका बिरामीलाई निजी क्लिनिकमा पठाउने गरिएको छ। इमर्जेन्सीका चिकित्सकहरूले समेत बिरामीलाई निजीमै जान सल्लाह दिने गरेका छन्। टाढाबाट उपचारका लागि आएका बिरामीहरू निजीमा जान बाध्य छन्। सरकारीमा कम खर्चमै उपचार हुन्छ भन्ने विश्वासले आउने बिरामीहरू अझै धेरै प्रताडित छन्। बिचरा ज्येष्ठ नागरिक ज्येष्ठ नागरिकका लागि अस्पतालमा सामाजिक एकाइ छ, जहाँ उनीहरूलाई निःशुल्क औषधि वितरण गरिन्छ। एउटा कोठामा रहेको यो एकाइमा वृद्धवृद्धा बस्ने ठाउँसमेत छैन। ७० वर्ष माथिकाहरूले यहाँबाट सेवा लिन्छन्। बिरामीलाई यो कहाँ छ भन्ने थाहापत्तो नै छैन। अस्पतालमा व्यवस्थित सोधपुछ तथा सहायता कक्ष छैन। बिरामीले सोधपुछ तथा सहायता कक्षको अभावमा पाउने सुविधासमेत पाउन सकेका छैनन्। सोमबार सामाजिक एकाइको ढोकाअगाडि पेटीमै वृद्धाहरू सुतिरहेका थिए। अस्पतालका मेडिकल सुपरिन्टेन्डेन्ट डा खनालले त्यसलाई व्यवस्थित गर्न थालिएको दाबी गरे। पहिला सामाजिक एकाइ रहेको ठाउँमा कृषि विकास बैंकको काउन्टर राखिएको थियो। पछि त्यसलाई हटाएर सामाजिक एकाइ राखिएको थियो। स्वास्थ्य उपचार बिमा गरेका बिरामीको उपचार पनि अस्पतालमा नाजुक नै छ। दैनिक सरदर ७० जना बिमा सुविधा लिएका बिरामीहरू अस्पतालमा आउने गरेका छन्। तर सरकारले बिमा कार्यक्रममा घोषणा गरेका सुविधा नपाएको गुनासो उनीहरूले गरे। नाम मात्रैको फार्मेसी अस्पताल परिसरमा रहेको निजी फार्मेसी हटाएर अस्पतालले आफ्नै फार्मेसी विस्तार गरेको छ। तीन वटा सटरमा सञ्चालित अस्पतालको फार्मेसीमा चिकित्सकले सिफारिस गरेका सबै औषधि भने पाइँदैनन्। सरकारी फार्मेसीमा औषधि नभएपछि बिरामीहरू बाहिरका निजी फार्मेसीमा औषधि महँगोमा किन्न बाध्य छन्। अस्पतालले निजी फार्मेसीसँगको मिलेमतोमा चाहिनेजति आवश्यक औषधि नराखेको हो। देखाउनका लागि फार्मेसी राखेर औषधि भने निजीकै बिक्री गराउने गरिएको छ। चौतर्फी विरोधपछि अस्पतालले कोठामा सीमित रहेको फार्मेसीलाई विस्तार गरेको थियो। तर अझै पनि यसलाई प्रभावकारी बनाइएको छैन। सरकारी फार्मेसीमा औषधिमा छुट दिइएको छ। बिरामीहरू औषधि किन्नकै लागि बाहिर धाउनु पर्छ। अस्पतालको फार्मेसीमा अहिले दैनिक डेढ लाख रुपैयाँ बराबरको औषधि बिक्री हुने गरेको छ। यसअघिको जनप्रिय फार्मेसीले ३४ लाखको औषधि बिक्री गर्दै आएको थियो। अस्पतालको फार्मेसीमा पर्याप्त औषधि हुने हो भने अहिले पनि ३४ लाख रुपैयाँ बराबरको औषधि बिक्री हुन्छ। फार्मेसीका इन्चार्ज दिपक श्रेष्ठले सुरुवातको समय भएकाले औषधि पर्याप्त नपाइएको जवाफ दिए। लुम्बिनी प्रादेशिक अस्पतालबाट ज्येष्ठ नागरिक, विपन्न, प्रसूति, नवजात शिशु, पोषण, एनआईसीयू, ओसीएमसी सेवा निःशुल्क पाइन्छ। त्यसका लागि वर्षेनी करोडभन्दा बढी रकम खर्च हुने गरेको छ। तर त्यो लक्षित वर्गको पहुँचमा छैन। प्रसूतिमा सुत्केरी हुनका लागि त्यहाँ कार्यरत डाक्टरको निजी क्लिनिकमा जँचाउनै पर्छ। एक पटक पनि नजँचाउनेहरू ज्यानको जोखिम मोलेरै पालो कुरेर बस्नुपर्छ। निःशुल्क उपचार र औषधि लिने ज्येष्ठ नागरिकको कथा पनि उस्तै छ। राजनीतिक दलका नेता, सांसद, कर्मचारी र डाक्टरहरूका आफन्तबाहेक अरु विपन्न र ज्येष्ठ नागरिकले बिरलै औषधि पाउछन्। अस्पतालले गत वर्ष मात्र ४५ लाख रुपैयाँको औषधि किनेको थियो, ज्येष्ठ नागरिक र विपन्न समुदायका बिरामीलाई दिनका लागि। स्टोर शाखाका एक कर्मचारीका अनुसार त्यो औषधिको धेरैजसो हिस्सा कर्मचारीहरूका फार्मेसीमा लगिन्छ र बाँकी आसेपासेलाई दिएर नै सकिन्छ। स्टोरमा कार्यरत कर्मचारी बाहिर फार्मेसी चलाएर बसेका छन्। कतिपय औषधि म्याद गुज्रिएर थन्क्याइएको छ। विगतका वर्षदेखि नै लाखौंको औषधि म्याद गुजारेर फाल्ने गरिएको छ। नियमन कस्ले गर्ने ? प्रदेशमातहत रहेको अस्पतालको नियमन कस्ले गरिरहेको छ कि छैन, कसैलाई पत्तो छैन। सामाजिक विकास मन्त्रालयले विकास समिति गठनको कानुन बनाइरहेको छ। अस्पतालको सेवाको विषयमा ठोस काम हुनै सकेको छैन। कर्मचारीहरूका अनुसार अस्पताल प्रशासनकै कारण बिरामीले सेवा पाउन सकेका छैनन्। मेडिकल सुपरिन्टेन्डेन्ट डा खनालले सही व्यवस्थापन गर्न नसकेको आरोप छ। तर सामाजिक विकासमन्त्री सुदर्शन बरालले उनैलाई काखी च्याप्ने गरेको कर्मचारीहरू बताउँछन्। मेसुको निष्क्रियताले डाक्टरदेखि कर्मचारीले मनलाग्दी गर्दै आएका हुन्। चिकित्सकहरूको निजी क्लिनिक मोह, कर्मचारीको कामचोर प्रवृत्ति र प्रशासनको अनियमितताले अस्पताल नाजुक अवस्थामा पुगेको छ। अस्पतालका पूर्वअध्यक्ष बाबुराम भट्टराईले प्रशासन बलियो नहुँदा अस्पताल व्यवस्थित हुन नसकेको बताए। लुम्बिनी अस्पतालले सही व्यवस्थापन पाउन सकेन, उनले भने, सुविधासम्पन्न अस्पताल बन्नुपर्नेमा झन् झन् नाजुक बन्दै गयो। प्रदेश ५ भरिका अस्पतालमध्ये सबैभन्दा बढी विशेषज्ञ डाक्टरहरू यो अस्पतालमा छन्। उपकरण र शड्ढयासमेत सबैभन्दा धेरै छन्। तर बिरामीले त्यसको अनुभूति गर्न पाएका छैनन्।"
भीरकोट नगरको वडामा साँझ तीन घन्टा मात्र रक्सी किन्न पाइने,"स्याङ्जा : भीरकोट नगरपालिका ७ ले मादक पदार्थ तथा सूर्तिजन्य पदार्थ किनबेचमा बालबालिकाको प्रयोग निषेध गरेको छ । साथै, साँझ ५ देखि ८ बजेसम्म मात्र रक्सी किनबेचका लागि समय तोकेको छ । वडा कार्यालयले १८ वर्षभन्दा कम उमेरका बालबालिकालाई रक्सी, चुरोट, सूर्ती, खैनीजस्ता मादक पदार्थ किनबेचमा प्रतिबन्ध लगाएको हो । भीरकोट नगर ७ ले साँझ ३ घण्टामात्र रक्सी खरिद गर्ने समय निर्धारण गरेको हो । बालमैत्री नगरपालिका घोषणाको तयारीमा जुटिरहेको नगरपालिकाले बालबालिकालाई कुलतमा फस्न नदिने उदेश्यले यस्तो अभियान संचालन गरेको वडाध्यक्ष शेषकान्त अर्यालले जानकारी दिए । जनप्रतिनिधी सहित टोलटोलमा स्थापित होटलमा पुगेर १८ वर्षमुनिका बालबालिकालाई मादक पदार्थ किनबेचमा प्रतिबन्ध लगाइएको जानकारी गराएको छ । टोलीले वडाका बलमाटा, खिलुङ् र चिउरीखर्कमा पुगेर बालमैत्री स्थानीय शासन सम्बन्धी जानकारी गराएको छ ।"
घुस लिने दिने दुवैलाई मुद्दा,काठमााडौं : लानाकेदारेश्वर सव डिभिजन वन कार्यालय बीपी नगर डोटीका वन अधिकृत सुरेशचन्द्र डिसीसहित दुईजना विरुद्ध मुद्दा दायर भएको छ । काठको छुटपुर्जीको सिफारिसलगायतका कागजी प्रक्रियामा सहज वातावरण मिलाई दिएवापत घुस लिइरहेको अवस्था पक्राउ परेका सहायक वन अधिकृत डीसी र घुस दिने विचौलिया सुसन जोशीविरुद्ध विशेष अदालतमा मुद्दा दायर गरिएको हो । वन अधिकृत डिसीलाई ३ लाख २६ हजार घुसलिएर धनगढी गइरहेको अवस्थामा अख्तियारले पक्राउ गरेको थियो । उनले ५ लाख ६० हजार घुस माग गरेको अनुसन्धानमा देखिएको अख्तियारको दाबी छ । सहायक वन अधिकृत डिसीविरुद्ध ३ लाख २६ हजार विगो कायम गरिएको छ । घुस रकम उपलब्ध गराउने जोशीलाई अख्तियारले प्रतिवादी बनाएको छ । उनले सेवाग्राहीसँग ५ लाख ४५ हजार लिएर वन अधिकृत डिसीलाई ३ लाख २६ हजार मात्रै दिइएको पुष्टि भएको अख्तियारका प्रवक्ता प्रदीपकुमार कोइरालाले जानकारी दिए । जोशीलाई ५ लाख ४५ नै विगो कायम गरिएको छ । उनीविरुद्ध भ्रष्टाचार निवारण ऐन बमोजिम सजायको माग दाबीसहित विशेष अदालतमा मुद्दा दायर भएको हो ।
पेस्तोल र ६ राउण्ड गोलीसहित एक पक्राउ,भक्तपुर : भक्तपुर प्रहरीले सूर्यविनायक नगरपालिका ९ भातेढिकुरबाट एक युवालाई कटुवा पेस्तोल र ६ राउण्ड गोलीसहित नियन्त्रणमा लिएको छ। महानगरीय प्रहरी परिसर भक्तपुरका अनुसार भातेढिकुरस्थित सडक छेउमा हिँड्दै गरेका बाराको फेटा गाउँपालिका ३ घर भएका ३८ वर्षीय शम्भुप्रसाद साह कानुलाई सोमबार राती कटुवा पेस्तोल र गोलीसहित नियन्त्रणमा लिइएको हो। महानगरीय प्रहरी वृत्त जगातीका प्रमुख प्रहरी नायब उपरीक्षक चक्रराज जोशी नेतृत्वको प्रहरी टोलीले शंका लागेर चेकजाँच गर्दा साहको साथबाट पेस्तोल र गोली बरामद गरेको हो। परिसरका प्रवक्ता प्रहरी नायब उपरीक्षक रेवतीरमण पोखरेलले पेस्तोल र गोलीसहित नियन्त्रणमा लिएका साहलाई जगाती वृत्तमा राखिएको बताए। उनीमाथि हातहतियार तथा खरखजनासम्बन्धी कसुरमा म्याद थप गरी अनुसन्धान कार्य अघि बढाइएको उनले जानकारी दिए।
"सुनको भाउ ७ सयले घट्यो, कति पुग्यो तोलाको ?",काठमाडौं : नेपाली बजारमा सुन तोलामा ७ सय रुपैयाँले घटेको छ।सोमबार ७१ हजार ७ सय रुपैयाँमा कारोबार भएको सुन सोमबार ७ सयले घटेर ७१ हजार रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। आइतबार सुन तोलामा ५ सयले घटेर ७१ हजार ५ सय रुपैयाँमा किनबेच भएको थियो। यस्तै चाँदीको भाउमा पनि सामान्य गिरावट आएको छ। आज चाँदी तोलामा १० रुपैयाँले घटेर ८७० रुपैयाँमा कारोबार भइरहेको छ। एक महिनादेखि सुन र चाँदीको भाउ बढ्ने र घट्ने क्रम जारी छ।
अल्ट्रा धावक मिरालाई मानार्थ विद्यावारिधि,"काठमाडौं : अमेरिकाको एक युनिभर्सिटीले अल्ट्रा धावक मीरा राईलाई मानार्थ विद्यावारिधिको उपाधि दिइएको छ। अमेरिकाको वेस्टक्लिफ युनिभर्सिटीले राईलाई सम्मानस्वरुप उपाधि दिएको हो। आइतबार याक एण्ड यति होटलमा भएको दीक्षान्त समारोहमा उपराष्ट्रपति नन्दबहादुर पुन र युनिभर्सिटीका प्राडा डेभिड मेकेनीले राईलाई संयुक्त रुपमा विद्यावारिधी उपाधि प्रदान गरेका हुन्। उपाधि प्राप्त गरेपछि मीराले आफूले सपनामा पनि नसोचेको उपलब्धि हासिल गरेको बताइन्। यो उपाधि पाउँला भनेर सपनामा पनि सोचेकी थिइनँ, यसले मलाई औधी खुशी बनाएको छ, उनले भनिन्, म यो उपाधिका लागि वेस्टक्लिफ युनिभर्सिटी र प्रेसिडेन्सियल बिजनेश स्कुललाई विशेष धन्यवाद दिन चाहन्छु। उनले यो उपाधिबाट आफूजस्तै परिश्रम गरेर अल्ट्रा ट्रेलमा दौडने नवप्रतिभाहरुलाई पनि थप मेहनेत गर्न प्रेरणा मिल्ने आशा व्यक्त गरिन्। सो अवसरमा राईले आफूले कक्षा ७ मा पढाइ छोडेर जनयुद्धमा होमिएको र त्यसपछि पुनः फर्केर खेलसँगै उच्च शिक्षाको भोकले पढाइमा लागेको कुरा पनि स्मरण गरिन्। उनले जीवनमा आइपर्ने संघर्षदेखि हार नमानेर अगाडि बढ्दा महत्वपूर्ण उपलब्धि हासिल हुने बताइन्। मिरा राई भोजपुरमा जन्मिएकी हुन्। उनी अन्तर्राष्ट्रिय धावनमा चर्चित छिन्। उनले विभिन्न अन्तर्राष्ट्रिय प्रतियोगितामा नेपाली झण्डा फहराइसकेकी छन्। सो अवसरमा उपराष्ट्रपति पुन र प्राडा मेकेनीले वेस्टक्लिफ युनिभर्सिटीबाट स्नातक र स्नातकोत्तर तह उत्तीर्ण गरेका प्रेसिडेन्सियल विजनेश स्कुलका ९५ छात्रछात्रा दीक्षित गरेका थिए। युनिभर्सिटीका प्राडा मेकेनीले बजारको आवश्यकता र मागअनुसार विश्वविद्यालयले पठनपाठन गरिरहेको चर्चा गर्दै नेपाली छात्रछात्राको अध्ययन उत्कृष्ट रहेको दाबी गरे। समारोहको आयोजना प्रेसिडेन्सियल बिजनेश स्कुलले गरेको थियो। प्रेसिडेन्सियल बिजनेश स्कुल वेस्टक्लिफको सम्बन्धनप्राप्त नेपालस्थित बिजनेश कलेज हो।"
मकै सखाप पार्ने फौजी किरा तरकारीमा,"ओखलढुंगा : ओखलढुंगाका विभिन्न गाउँमा फैलिएको अमेरिकी फौजी किरा नियन्त्रण बाहिर गएको छ। कृषि ज्ञान केन्द्रले विषादी वितरण गरेपछि नियन्त्रणमा आएको दाबी गरिए पनि औषधिले काम नगरेको किसानको गुनासो छ। मकै सकेपछि बोडी, मासका मुना र कोसा खान थालेको छ, चिसंखुगढी ६ भदौरेका किसान भीमबहादुर थापा मगरले भने, औषधि छिट्दा छुँदै छोएन, औषधिमा टिपेर हाल्दा पनि मर्दैन रहेछ, त्यो कस्तो औषधि हो ? मानेभञ्ज्याङको थाक्लेबाट भदौ लाग्दालाग्दै सुरु भएको किराको प्रकोप अहिले चिसंखुगढी गाउँपालिका६ भदौरे, सिद्धिचरण नगरपालिका वडा नम्बर १ र १० तथा सुनकोसीको वडा नम्बर १, २, ३, र ४ सम्म पुगेको छ। यस क्षेत्रमा खडेरीले बर्खे मकै मरेपछि किसानले हिउँदे मकै लगाएका थिए। हिउँदे मकै लगाएको सबै क्षेत्रमा किरा पुगेको सुनकोसी गाउँपालिका४ सिस्नेरीका स्थानीय नवराज खड्काले बताए। खड्काका अनुसार औषधिले किरालाई कुनै असर गरेको छैन, झन् दैनिक बढ्दै गएको छ। उनले भने, औषधि त पाइयो तर कामै गरेन, स्थानीय सरकार र कृषि ज्ञान केन्द्रले विकल्प खोज्नुपर्छ। सिद्धिचरण राजमार्ग आसपासबाट सुरु भएको किरा अहिले जिल्लाभरि फैलिएको छ। ओखलढुंगा मात्रै होइन खोटाङ र उदयपुरमा समेत सयौं हेक्टर मकै यो किराले सखाप पारिसकेको छ। किराले ओखलढुंगाका विभिन्न गाउँमा लगाएका ५ सय हेक्टरको मकैबाली सखाप पारेको कृषि ज्ञान केन्द्रका कृषि प्राविधिक हेम आलेले बताए। घोगा लाग्ने समय भएका मकैको गुबोमा पसेर खाएपछि मकैको बोट नै मर्छ। यसरी गुबो किराले खाएपछि मकै बिस्तारै पँहेलो भएर सुक्ने भदौरेका किसान थापा मगरले बताए। उनले मकै र बोडी सकेर अब कोदोमा पनि लाग्ने हो कि भन्ने चिन्ता रहेको बताए। स्थानीय सरकारले भने फौजी किरा नियन्त्रणका लागि चासो दिएका छैनन्। कृषि ज्ञान केन्द्र ओखलढुंगाले प्रदेश सरकारको सहयोगमा विज्ञसहितको टोली ल्याएर अध्ययन गरेपछि औषधि सिफारिस गरेको थियो। औषधिले काम नगरेपछि किसानलाई यो किराले सधैं दुःख दिने चिन्ताले सताएको छ। तर कृषि ज्ञान केन्द्रले भने औषधि हालेपछि किरा नियन्त्रणमा आएको दाबी गरेको छ। केन्द्रका प्राविधिक टीका बानियाँले औषधि छर्किएपछि किरा लगभग नियन्त्रणमा आइसकेको दाबी गरे।"
मलद्वारमा लुकाएर सुन तस्करी : एक पक्राउ,काठमाडौं : सुन तस्करले नयाँनयाँ तरिका अपनाउन थालेका छन्। प्रहरीले मलद्वारमा लुकाएर सुन तस्करी गर्ने एकजनालाई नियन्त्रणमा लिएको छ। मनाङ मिस्याङ गाउँपालिकाका कर्मा टासी गुरुङलाई प्रहरीले तीन सय ८० ग्राम सुनसहित पक्राउ गरेको हो। नेपाल एयरलाइन्सको उडानबाट थाइल्याण्डको बैंककबाट नेपाल आएका गुरुङलाई प्रहरीले त्रिभुवन अन्तराष्ट्रिय विमानस्थलबाट नियन्त्रणमा लिएको हो। उनले मलद्वारमा उक्त परिमाणको सुन लुकाएर ल्याएका थिए। एयरपोर्ट भन्सार एरियामा मेटल डिटेक्टर र मेडिकल एक्सरे गरी जाँच गर्दा गुरुङको पर्दाफास भएको थियो।
ब्रिटिस कलेजका ३२९ विद्यार्थी दीक्षित,"काठमाडौं : द ब्रिटिस कलेजका ३२९ जना विद्यार्थी दीक्षित भएका छन् । दीक्षित हुनेमा ५१जना बिबिए (हन्स) बिजनेस एण्ड म्यानेजमेन्ट, ४८ जना एमएस्सी इन्टरनेशनल बिजनेस म्यानेजमेन्ट (द युनिभर्सिर्टी अफ द वेस्ट अफ इंग्ल्याण्ड, ब्रिस्टल), २३० जना बिएस्सी (हन्स) कम्प्युटिङका विद्यार्थी रहेका छन्। यो वर्षमा सबैभन्दा धेरै विद्यार्थी दीक्षित भएको कलेजका अपरेशन डाइरेक्टर महेन्द्रराज कडेँलले जानकारी दिए। कार्यक्रममा द ब्रिटिस कलेजका प्रिन्सिपल जोए फोस्टर एलिसले दीक्षित विद्यार्थीलाई शुभकामना दिए।यस्तै द ब्रिटिस कलेजका सिइओ तथा संस्थापक राजन कँडेलले नेपालको शैक्षिक क्षेत्र विकासका लागि नेपालभरी गुणस्तरीय शिक्षा प्रदान गर्ने योजना रहेको प्रष्ट पारे। उनले भूतपूर्व विद्यार्थीका लागि कलेजले सधैं सहयोग गर्ने वाचा गरेका थिए। उनले कलेजमा रहेको 'अल्मुनाई'मा आवद्ध हुनका लागि समेत विद्यार्थीलाई अनुरोध गरे। त्यस्तै, नेपालका लागि राजदूत रिचार्ड मोरिसले ब्रिटिस कलेजले नेपालमा अन्तर्राष्ट्रिय रुपमा ख्याति प्राप्त बेलायती विश्वविद्यालयको सम्बन्धन लिएर नेपालमै विदशी डिग्री प्रदान गरेर उल्लेखनीय काम गरेको बताए। समारोमा द एमस्सी इन्टरनेशन बिजनेश म्यानेजमेन्ट एण्ड बिबिए (हन्स) बिजनेस एण्डका विद्यार्थीलाई यूनिभसिर्टी अफ वेष्ट इंग्ल्याण्डका कार्यकारी डिन म्याक डोउलले दीक्षित गरेका थिए । त्यस्तै बिएएस्सी (हन्स) कम्प्युटिङ) लाई लिड्स बेकेट यूनिभसिर्टीका उपकूलपति तथा प्रोफेसर एन्ड्रीउ स्लेड्सले दीक्षित गरेकी थिइन्। द एमस्सी इन्टरनेशन बिजनेश म्यानेजमेन्ट तर्फबाट दीक्षित भएकी कुसुमश्री निरौलाले द ब्रिटिस कलेजले दिएको अवसर र अनुभवले आफूलाई अगाडी बढ्न कडीको काम गर्ने बताइन्। प्रमुख अतिथि अर्ल अफ स्याण्डबीच जोन एडवर्ड हलिस्टर मोन्टागुले ब्रिटिस कलेजले भौतिक परिवर्तनभन्दा पनि दिमाग र हृदयमा हुने परिवर्तनलाई बुझ्नुपर्ने बताए।उनले दीक्षित विद्यार्थी कर्मशिल भएर काम गर्न प्रेरणा समेत दिए । यस्तै द ब्रिटिस कलेज परिवारले दीक्षित भएका विद्यार्थीलाई बधाइ दिँदै सफल भविष्यको कामना गरे। कार्यक्रममा माइकल रटल्याण्ड ओबिइ (भुटानका लागि ब्रिटिस अनरी काउन्सेल तथा द ब्रिटिस कलेजका सल्लाहाकार), द ब्रिटिस कलेजकासिइओ तथा संस्थापक राजन कँडेल,कलेजकाअपरेशन डाइरेक्टर महेन्द्रराज कडेँल, पाउलक्लिभेस (इटोन कलेजकापुर्व भुगोल प्रमुखतथा द ब्रिटिस कलेजका सल्लाहाकार), डाक्टर चिरन थापा (मान्यताप्राप्तशिक्षाविद् तथा द ब्रिटिस कलेजका सल्लाहाकार),पूर्व शिक्षामन्त्रीगंगालालतुलाधर, एच ही रिचार्ड मोरिस (नेपालकालागि बेलायती राजदूत), अनुबन्धप्राप्तविश्वविद्यालयकाप्रतिनिधिहरुमा लिड्स बेकेट यूनिभसिर्टीका डेपूटीउपकूलपतितथाप्रोफेसर एन्ड्रीउ स्लेड्स, यूनिभसिर्टी अफ वेष्ट इंग्ल्याण्डका कार्यकारीडिन रेमण्ड म्याक डोउलको उपस्थिति थियो ।"

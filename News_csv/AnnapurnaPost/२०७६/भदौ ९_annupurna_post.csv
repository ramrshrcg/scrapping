शीर्षक,विवरण
स्वेच्छाचारी प्रवृत्तिको निरन्तरता,"प्रधानमन्त्री र मन्त्री, अनि मन्त्रीसचिवबीच कार्यसम्पादन सम्झौता भएसँगै उपल्ला सरकारी अधिकारीको जथाभावी सरुवा हुँदैन भन्ने अपेक्षा थियो। मन्त्रीले सचिवसँग, सचिवले सहसचिवसँग, सहसचिवले उपसचिवसँग, उपसचिवले अधिकृतहरूसँग सम्झौता गरेका थिए। हाम्रो शासकीय इतिहासमा यस्तो सम्झौता लहर कहिल्यै छाएको थिएन। पहिलो त, प्रत्यायोजित अधिकारका आधारमा राज्य सञ्चालन हुन्थ्यो। मन्त्रीले सचिवलाई र सचिवले तल्लो तहमा अधिकार प्रत्यायोजन नगरेपछि सरकारी कामकारबाहीमा अवरोध उत्पन्न हुँदै आएको थियो। नौलो शासकीय शैलीसँगै सरुवाका हकमा मन्त्रिपरिषद् बाँधिन्छ र स्वाभाविक रूपमा मन्त्री त बाँधिने नै भए भन्ने लागेको थियो। सिंहदरबारभित्र निकै तामझाम र प्रचारबाजीका साथ भएका सम्झौताका तस्बिरले सञ्चारमाध्यम र सामाजिक सञ्जाल रंगिएका थिए। सरुवा आतंकले लथालिंग र भद्रगोल कर्मचारीतन्त्रमा राम्रो पद्धति स्थापित हुने अपेक्षा थियो। प्रधानमन्त्रीकै अग्रसरता भएको कार्यसम्पादन सम्झौतालाई सकारात्मक रूपमा लिइयो। सम्झौतासँगै एक वर्ष कुुनै सचिवको सरुवा हुने छैन र तिनीहरू सम्झौताप्रति बफादार हुनेछन् भन्ने ठानिएको थियो। दुर्भाग्य, मन्त्रीले सचिवसँग गरेको सम्झौताले एक वर्ष होइन, एक महिना पनि पार गर्न पाएन। गएको साता सोह्रजना सचिव र ठूलो संख्यामा सहसचिवको सरुवा भयो कार्यसम्पादन सम्झौतालाई अर्थहीन तुल्याउँदै। कार्यसम्पादन सम्झौताविपरीत यसरी तत्कालै किन सरुवा गर्नुपयो ? अझ लोकतान्त्रिक कालखण्डका सत्ताधारीले यसको जवाफ दिनुपर्छ र औचित्य खुलाउनुपर्छ भन्ने सामान्य कर्तव्य पनि निर्वाह गरिएन। यसले सिंहदरबारमा राणा र पञ्चायतकालीन दम्भ र स्वेच्छाचारी शासकीय अवशेष जीवित रहेको देखाउँछ। त्यसैको उपज हो, हुकुमी शैलीमा सरुवाको होड। कुनै मन्त्रीले कुनै सचिवसँग काम गर्न नसक्ने भए सम्झौताअगावै सोच्नुपथ्र्याे। सम्झौता गरिसकेपछि सरुवा गर्नुले मन्त्रीको अनुचित स्वार्थ हावी भएको स्पष्ट देखिन्छ। यस्ता क्रियाकलापले जथाभावी सरुवामा मोहित हुने मन्त्रीको नियतमाथि शंका गर्ने मैदान मात्र उपलब्ध गराउँदैन, सरकारप्रतिको विश्वसनीयतामै ह्रास आउने छ। एकबर्से लिखित सम्झौता यसरी सहजै उल्लंघन गरिन्छ भने आर्थिक र शक्तिको पाटो जोडिएको सवालमा अन्यथा काम हुँदैन भन्न सकिन्न। यस्ता दृश्यले योजनाबद्ध शासन सञ्चालन होइन कि लहडमा राज्य सञ्चालन गर्ने संकुचित सोचमा सिंहदरबार ग्रसित भएको देखाउँछ। सँगै अर्काे प्रश्न पनि उब्जिएको छ, यो पदेन सम्झौता हो या सचिवसँग व्यक्तिगत सम्झौता ? कर्मचारीवृत्तभित्र आआफ्नै पाराले व्याख्या गरिँदै छ। आकर्षक मन्त्रालय र कमाउ अड्डाको आकांक्षा राख्नेहरू कार्यसम्पादन पदसँग भएको व्यक्तिसँग नभएको कुतर्क गर्दैै छन्। अघिल्लो सचिवको सम्झौता पछिल्लो सचिवले पालना गर्नुपर्ने मान्यता तिनको छ। कार्यसम्पादन सम्झौता व्यक्तिगत तहमा हुन्छ, कुनै अमूर्त कुर्सीसँग हुँदैन। कुनै पदधारी व्यक्तिले म एक वर्षभित्र यति काम यसरी गर्छु भन्ने क्षमताका आधारमा सम्झौता गरेको हुन्छ। अघिल्लो सचिवको सम्झौता पछिल्लाले कार्यान्वयन गर्नुपर्छ भन्ने बाध्यता हुँदैन। कानुनतः जसको हस्ताक्षर हुन्छ, त्यही व्यक्ति सम्झौताप्रति जवाफदेही बन्नुपर्छ। कर्मचारीतन्त्रलाई विश्वभरि स्थायी सरकार मानिन्छ। तर, हामीकहाँ जथाभावी र अनुचित प्रकृतिका सरुवा होडकै कारण सबभन्दा अस्थिर र अस्थायी प्रकृतिमा रहिरह्यो। कुनै सरकारी अधिकारीले सरुवा भएको मन्त्रालयमा काम सिक्न थालेलगत्तै सरुवामा परिहाल्छन्। तिनले आफू सरुवा भएको निकायको भेउ नपाउँदै अर्काेमा सरुवा भएपछि तिनले कहिल्यै सिकेको अनुभव प्रयोग गर्ने ? अनेक गठबन्धन सरकारका बेला कर्मचारीलाई खेलौना बनाइयो। त्यहीकारण मुलुक सधैंभरि संक्रमणकालीन चरित्रबाट प्रताडित रह्यो। दुईतिहाइको बलशाली सरकारले नागरिकको कर खर्चिएको संस्थालाई बलियो बनाउँदै लैजानेछ र सही व्यक्ति सही ठाउँ मा राख्दै सुशासन र समृद्धिको सपना पूरा गर्ने छ भन्ने आकांक्षामा यस्ता दृश्यले निराश तुल्याउनेछ। यसले कुनै पनि संस्थालाई स्थायित्व दिन नचाहने प्रवृत्तिकै परिबन्दभित्र दुईतिहाइको सरकार पनि पर्र्दै गएको आभास हुन्छ। यस्ता क्रियाकलाप बढ्दै जाँदा कर्मचारीतन्त्र र जननिर्वाचित सरकारप्रति थप निराशा उत्पन्न हुनेछ।"
तीन चरणमा संघर्षका कार्यक्रम तय गर्दै थारुवान राष्ट्रिय सम्मेलन सम्पन्न,"टीकापुर : एक नाबालकसहित सात सुरक्षाकर्मीको ज्यान जाने गरी २०७२ भदौ ७ गते भएको टीकापुर घटनाको सम्झनामा आयोजित थरुहट थारुवान राष्टिय सम्मेलन १५ बुँदे टीकापुर घोषणापत्र जारी गर्दै सम्पन्न भएको छ। थारु समुदायले उठाउँदै आएका पुरानै मुद्दालाई संघर्षका कार्यक्रममार्फत् सरकारसँग माग गर्ने निर्णय गर्दै सम्मेलन सम्पन्न भएको हो। टीकापुर घटनामा संलग्न रहेको आरोपमा तीन वर्ष कैद भुक्तान गरेका लक्ष्मण थारुको संयोजकत्वमा सम्मेलनबाट थरुहट थारुवान राष्टिय मोर्चा गठन गरिएको छ। सम्मेलनपछि घोषणापत्र जारी गर्न आयोजित पत्रकार सम्मेलनमा वितरित घोषणापत्रमा टीकापुर घटनापश्चात् जेलमा रहेका कैलाली क्षेत्र नं १ बाट निर्वाचित प्रतिनिधिसभा सदस्य रेशमलाल चौधरीसहितका ११ जनालाई निःशर्त रिहाई गर्न माग गरिएको छ। टीकापुर घटनालाई राजनीतिक घटनाका रुपमा लिँदै घटनाबारे बनेका छानविन समितिका प्रतिवेदनहरु अविलम्ब सार्वजनिक गर्न भनिएको छ। घोषणा पत्रमा भदौ ८ गते थारुहरुका घर, व्यवसायमा गरिएको आगजनी, लुटपाट, डाँकाचोरीमा संलग्नलाई कारवाही गर्न माग गरिएको छ। संविधानमै जातीय ऐतिहासिक पृष्ठभूमिका आधारमा पहिचानसहितको थरुहट स्वायत्त प्रदेश, सिमाकंन, पूर्ण समानुपातिक निर्वाचन प्रणाली, राज्यका हरेक अंगमा जातीय जनसंख्याका आधारमा पूर्ण समानुपातिक प्रतिनिधित्व हुनुपर्ने माग गरिएको छ । घोषणा पत्रमा थरुहट तराई भूगोलमा रहेका सम्पूर्ण सरकारी कार्यालयमा थारुभाषालाई सरकारी कामकाजको भाषा बनाइनु पर्ने, लोकसेवाको विज्ञापन र संघीय निजामति ऐनलाई संशोधन गर्नुपर्ने माग गरिएको छ। विज्ञप्तिमा यसअघि थरुहट थारुवान संयुक्त संघर्ष समितिसँग गरिएका विभिन्न सम्झौता सहमति कार्यान्वयन गर्न समेत भनिएको छ। घोषणा सभामा बोल्दै मोर्चाका संयोजक लक्ष्मण चौधरीले स्वायत्त थरुहट, थारुवान प्रदेशको माग मुख्य रहेको बताए। 'पहाडका कुनै पनि जिल्ला नजोडिएको तराईको भूभागलाई थरुहट थारुवान प्रदेश घोषणा गरिनुपर्छ,' 'चौधरीले भने, 'सुदूरपश्चिम, ५ नम्बर प्रदेश र ४ नम्बर प्रदेशलाई हामी मान्दैनौं, यहाँ हामी बस्न चाहन्नौं।' उनले संविधानका ४२ धारामा थारु समुदायको असन्तुष्टि रहेको दावी गरे। उनले थारुहरुको आन्दोलनप्रति राज्य जिम्मेवार नहुँदा संघर्षका कार्यक्रम घोषणा गर्न बाध्य भएको बताए। कार्यक्रममा बोल्दै मोर्चाका सल्लाहकार राजकुमार लेखीले टीकापुर क्षेत्रको सद्भाव स्थापित गर्नका लागि राज्यले थारुहरुका माग सम्बोधन गर्न तयार हुनुपर्ने बताए। 'क्षणिक सद्भाव होइन, स्थायी सद्भावका लागि सरकारले थारुले उठाउँदै आएका माग पूरा गर्नुपर्छ,' लेखीले भने, 'हाम्रा माग पूरा गर्न अन्य आदिबासी जनजातिलाई पनि एक ठाउँमा ल्याएर संघर्षका कार्यक्रम गर्नेछौं।' मोर्चाका प्रवक्ता मिनराजचौधरीले संविधानमा असहमति रहेका ४२ वटा धारा संशोधनको माग गर्दै असोज ३ गते जलाएर विरोध प्रदर्शन गर्ने बताए। 'यही असोज ३ गते हामी असहमति रहेका संविधानका धारा जलाउँछौं।' संघर्षका कार्यक्रम घोषणा पत्रमातीन चरणमा आन्दोलनका कार्यक्रम गर्ने उल्लेख गरिएको छ। संघर्षको पहिलो चरणमा भदौ ७ गतेलाई विद्रोह दिवसका रुपमा मनाउने, नवगठित मोर्चालाई प्रदेश, जिल्ला, क्षेत्र, नगर, गाउँ र वडासम्म विस्तार गर्ने उल्लेख छ। त्यस्तै संघर्ष समितिका माग मुद्दाबारे प्रधानमन्त्रीलाई ज्ञापन, मुख्यमन्त्रीलाई स्मरण पत्र बुझाउने, जिल्ला जिल्लामा अन्तरक्रिया कार्यक्रम गर्ने जनाइएको छ। त्यस्तै, दोश्रो चरणमा विरोधसभा, कोणसभा, दबाव र्याली गर्ने, मेची महाकाली जनजागरण तथा संयुक्त विरोध सभा गर्ने, थरुहट थारुवान क्षेत्रमा रहेका सबै स्थानीय जनप्रतिनिधिलाई पेन डाउन गर्न लगाउने, जिल्ला प्रशासन कार्यालय घेराउ तथा प्रदर्शन गर्ने उल्लेख छ। त्यस्तै थरुहट माग मुद्दा विरोधीलाई सामाजिक बहिष्कार गर्ने, थरुहट थारुवान क्षेत्रमा सञ्चालित हुने सवारी साधनमा थरुहट थारुवान स्वायत्त प्रदेश वा जय थरुहट, थारुवान लेख्न लगाउने उल्लेख छ। तेस्रो चरणमा थरुहट प्रदेशको पट्टीसहित लाठी, सिठी जुलुस प्रदर्शन गर्ने, सरकारलाई असफल बनाउन असहयोग गर्ने, प्रधानमन्त्री तथा मन्त्रीलाई थरुहट तराईमा निषेध तथा कालो झण्डा देखाउने र तीन दिने आमहड्तालको घोषणा गर्ने उल्लेख छ। सामाजिक सद्भावको नारा दिए पनि वितरित घोषणा पत्रमा भने आन्दोलनका पूरानै कार्यक्रमलाई जोड दिइएको छ।"
"रवि लामिछाने र युवराज कँडेलको बयान सकियो, थुनछेक बहस हुँदै","काठमाडौं : चितवन जिल्ला अदालतले पत्रकार शालिकराम पुडासैनी आत्महत्या प्रकरणमा पक्राउ परेका सञ्चारकर्मी रवि लामिछाने र युवराज कँडेलको बयान लिइ सकेको छ । अभियुक्त रूकु कार्कीको भने अदालतले आइतबार बयान लिएको थियो । चितवन जिल्ला अदालतका श्रेस्तेदार रुद्रमणि गिरीका अनुसार थुनछेक बहसपछि उनीहरुलाई साधारण तारिकमा रिहा गर्ने, धरौटीमा रिहा गर्ने वा पर पक्षका लागि थुनामा राख्ने भन्ने बारे निर्णय हुनेछ । अनुसन्धानबाट प्राप्त प्रमाणको आधारमा आइतबार लामिछाने, कँडेल र रुकुविरुद्ध चितवन जिल्ला अदालतमा आत्महत्या दुरुत्साहन मुद्दा दर्ता भएको हो। प्रहरीले १० दिनको म्यादमा हिरासतमा राखेर अनुसन्धान पूरा गरेपछि आइतबार अदालतमा मुद्दा दर्ता भएको हो। पत्रकार पुडासैनी साउन २० गते राति नारायणगढको कंगारु होटलमा मृत अवस्थामा फेला परेका थिए। गत वर्ष भाद्र १ गतेदेखि लागु भएको मुलुकी ऐनमा व्यवस्था भए अनुसार आत्महत्या दुरुत्साहनको मुद्धा प्रमाणित भएमा पाँच वर्षसम्म कैद हुने कानुनी प्रवधान छ। लामिछाने, कँडेल र कार्की साउन ३० गते राजधानीबाट पक्राउ परेका हुन्। पुडासैनीले आत्महत्याअघि कार्की, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएपछि उनीहरु पक्राउ परेका हुन्।"
नेप्से घट्यो,"काठमाडौं : धितोपत्र बजारमा शेयर कारोवार मापक नेप्से परिसूचक ओरालो लागेको छ । साताको आज दोस्रो दिन नेप्से ६४९ बिन्दुले घटेर एक हजार २०३१३ बिन्दुमा पुगेको छ । यस्तै सेन्सेटिभ परिसूचक १०७ बिन्दुले घटेर २६२३७ मा पुगेको छ । नेप्से घटेपनि कारोवार रकम भने औसतमा रहेको छ । कूल १७२ कम्पनीको १६ लाख तीन हजार ३२६ कित्ता शेयर ३८ करोड पाँच लाख ९६ हजार ५७१ मा कारोबार भयो । स्टकका अनुसार कारोवार भएका कूल ११ उपसमूहको शेयर नै आज ओरालो लागेको छ। बैंकिङ ४८५, होटल १४३३, विकास बैंक ४०८, जलविद्युत् ८८८, वित्त २४७, निर्जीवन बीमा २८३६, उत्पादन २२५२, अन्य ४४८, लघुवित्त ०८१, जीवन बीमा ६८०३ र सामूहिक लगानी कोष ००६ बिन्दुले घटेको छ । सोमबार प्रभु बैंकको संस्थापक शेयरको सबैभन्दा बढी कारोवार भएको छ । सो बैंकको रु १० करोड २१ लाख ६१ हजार ७८४ बराबरको कारोवार भयो । यस्तै नविल बैंक एक करोड ७९ लाख २९ हजार ३०, नेपाल बैंक रु एक करोड ६७ लाख ११ हजार ६५४, एनआइसिएशिया बैंक रु एक करोड ३८ लाख ८२ हजार ३९७, नेपाल लाइफ इन्स्योरेन्स रु ९२ लाख ८६ हजार र रसुवागढी जलविद्युत् कम्पनी रु ८५ लाख ४६ हजार ७९० बराबरको कारोबार भई शीर्ष स्थानमा रहे । स्टकका अनुसार आज साल्ट ट्रेडिङ कम्पनीका शेयरधनीले ४८७ प्रतिशतले कमाएका छन् । यस्तै मेरो माइक्रोफाइनान्स वित्तीय संस्था ४६७, आँधीखोला लघुवित्त वित्तीय संस्था ३८०, कर्णाली डेभलपमेन्ट बैंक ३७७, र सबैको लघुवित्त वित्तीय संस्था ३७५ प्रतिशतले कमाए। यस्तै, एनएलजी इन्स्योरेन्स कम्पनी ६३३, आँखु खोला जलविद्युत् कम्पनी ५९७, एनआइबिएल प्रगति फण्ड ५४५, सिर्जना फाइनान्स ४४१, वल्र्ड मर्चेन्ट बैंकिङ एण्ड फाइनान्स ४३० र रसुवागढी हाइड्रोपावर कम्पनीका शेयरधनीले ४१० प्रतिशतले गुमाए। रासस"
"उपल्लो मुस्ताङ जोड्ने पक्की पुल सम्पन्न, दोहोरो ट्र्याक खुल्ला","मुस्ताङ : वारागुङ मुक्तिक्षेत्र गाउँपालिकाको छुसाङस्थित मुस्ताङ गेटको कालिगण्डकी पक्की मोटरेबल पुल सोमबारदेखि सञ्चालनमा आएको छ । पुलको कालिगण्डकी करिडोर, स्थानीय जनप्रतिनिधि र मुस्ताङ प्रशासनको रोहबरमा पुलको उद्घाटन गरी सञ्चालनमा ल्याइएको हो । यसअघि भदौ १ गते उद्घाटन गर्ने भनीएको पुल कालिगण्डकी नदी कटानका कारण स्थगित भएको थियो । बाढीले बन्दै गरेको पुलको आरसिसी पुल जोड्ने एप्रोज माटो फिलिङ गरिएको ट्र्याकमा क्षति पुगेको थियो । करिडोर सडकले नदी कटानले क्षति पुर्याएको संरचना ३ वटा डोजर परिचालन गरेर १२ दिनमा पुलको दुईतर्फी ट्र्याक खुलाइएको करिडोर सडकका आयोजना प्रमुख मुकुन्द अधिकारीले जानकारी दिए । उपल्लो मुस्ताङ जोड्ने महत्वपूर्ण कालिगण्डकी पक्की पुल सञ्चालनमा आएपछि कोरला नाका र उपल्लो मुस्ताङ जाने सवारी साधनलाई सहज हुने भएको छ । यसअघि कालिगण्डकी नदीमा पुल नहुँदा वर्खाको समय वारपार गर्न मुस्किल थियो । मुस्ताङ गेटमा सञ्चालनमा आएको पुलले राहत प्रदान गरे पनि कागबेनीमा निर्माणधिन २५ मिटरको पुल निर्माण भने ढिलाए भइरहेको छ ।"
मान्छे मार्ने पाटेबाघ नियन्त्रणमा,"गुलरिया : बर्दिया राष्ट्रिय निकुञ्जले मान्छे मार्ने पाटेबाघ नियन्त्रणमा लिएको छ। बर्दियाको ठाकुरबाबा नगरपालिका१स्थित भुरिगाउँका पहारीया थारुलाई मारेको बाघलाई निकुञ्जले सोमबार नियन्त्रणमा लिएको हो। मध्यवर्ती क्षेत्रका मानिसलाई आक्रमण गर्ने पाटेबाघ निकुञ्जले डार्टमार्फत् बेहोस बनाई नियन्त्रणमा लिएको बर्दिया राष्ट्रिय निकुञ्जका सहायक संरक्षण अधिकृत अशोक भण्डारीले बताए। नियन्त्रणमा लिइएको पोथी बाघलाई हामीले निकुञ्जस्थित उद्धार केन्द्रमा राखेका छौं, उनले भने। भण्डारीका अनुसार नियन्त्रणमा लिइएको बाघ विरामी अवस्थामा रहेको पाइएको छ। बाघ बुढो र विरामी भएका कारण लास्ट अवस्थामा पायौं, उनले थपे। करिब १४देखि १५ वर्ष उमेरको बाघ रहेकाले जंगलमा संघर्ष गर्न नसकी गाउँ पसेको निकुञ्जले जनाएको छ।"
"रवि, युवराज र अस्मिताबारे जिल्ला अदालतको आदेश जस्ताको तस्तै","चितवन : चितवन जिल्ला अदालतले टेलिभिजन प्रस्तोता रवि लामिछाने, पत्रकार युवराज कँडेल र अस्मिता कार्कीको विषयमा दिएको आदेश सार्वजनिक गरेको छ। संक्षिप्त आदेश अनुसार लामिछाने पाँच लाख, युवराज तीन लाख र अस्मिता साधारण तारेखमा छुटेका छन्। उनीहरुले थुनाबाहिर बसेर मुद्दाको पुर्पक्ष गर्न पाउँने छन्। तर उनीहरु अदालतले तोकेको मितिमा नियमित तारेखमा भने उपस्थित हुनुपर्नेछ। सोमबारको आदेश मुद्दामा थुनामा बसेर पुर्पक्ष वा थुना बाहिरै रहेर धरौटी वा साधारण तारेखमा पुर्पक्ष गर्ने भन्ने विषयमा सम्बन्धित छ। रवि लामिछाने पाँच लाख धरौटीमा रिहा आदेश अनुसार तीनजना प्रतिवादीले कारागारमा नगई बाहिरै बसेर मुद्दाको तारेखमा बस्ने सुविधा पाएका छन्। चितवन जिल्ला अदालतका न्यायधीश हेमन्त रावलको इजलासले यस्तो आदेश दिएको हो। उनीहरुविरुद्ध पत्रकार शालिकराम पुडासैनीको आत्महत्याका लागि दुरुत्साहन गरेको अभियोगसहित मुद्दा दायर गरेको थियो। उनीहरुको रिहा लगत्तै रवि लामिछानेका शुभेच्छुक र आफन्तले खुशीयाली मनाएका छन्। लामिछानेलगायत अभियुक्तविरुद्धको मुद्दा पूर्वाग्रहपूर्ण र प्रतिशोधका आधारमा दर्ता भएको दाबी गर्दै २३ कानुन व्यवसायीले दिनभर बहस गरेका थिए। रविसहित तीनैजनालाई चितवन प्रहरी र काठमाडौं प्रहरीको संयुक्त टोलीले साउन ३० गते काठमाडौंबाट पक्राउ गरेको थियो। रवि र युवराज बिहीबार साँझ पानीपोखरीस्थित न्युज २४ टेलिभिजनको कार्यालयबाट पक्राउ गरेको थियो। लामिछाने न्युज २४ टेलिभिजनबाट प्रसारण हुने सिधा कुरा जनतासँग कार्यक्रमका संयोजक हुन्। चितवन जिल्ला अदालतले भदौ ३ गते लामिछानेलाई छानबिनका लागि ५ दिन म्याद थप गरेको थियो । जिल्ला न्यायधीश गायत्रीप्रसाद रेग्मीको एकल इजलासले मंगलबार लामिछानेसहित तीन जनालाई हिरासतमा राखेर अनुसन्धान गर्न आदेश दिएको थियो । पत्रकार पुडासैनीले आत्महत्याअघि अस्मिता, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएको थियो। पुडासैनीकै आवाजको भिडियो रहेको पुष्टिपछि थप अनुसन्धान गर्न लामिछाने, कार्की र कँडेलमाथि प्रहरीले १० तीनसम्म हिरासतमा राखेर अनुसन्धान गरेको थियो। पुडासैनीले भिडियोमा कार्की, लामिछाने र कँडेलले आफूलाई फसाउन खोजेकाले आत्महत्याका लागि विवश बनाएको बताएका छन्। उनी साउन २० गते चितवनको होटल कांगारुमा आत्महत्या गरेको अवस्थामा फेला परेका थिए। उनले सिधा कुरा जनतासँगको कार्यक्रम छाडेर माउन्टेन टेलिभिजनमा काम गरेको भिडियोमा उल्लेख गरेका छन्। लामिछानेका कार्यक्रम छाडेपछि आफूले धेरै धम्की खेपेको र आत्महत्या गर्न बाध्य भएको दाबी पुडासैनीले गरेका छन्।"
दोलखामा जताततै पहिरो,"दोलखा : शनिबार राति परेको अबिरल वर्षाको कारण पश्चिमी दोलखाको शैलुङ र मेलुङ गाउँपालिकामा जताततै गएको पहिरोेका कारण एकसय १२ घर जोखिममा परेको छन्। गत आवमा खनेको सडकका कारण गएको पहिरोले शैलुङ गाउँपालिका८ पोखरे एक्ले सल्ला बस्ने उद्धव कार्कीको कुखुरा खोर पुरेको छ। पहिरोले पुरिएर खोर भित्र रहेको ३ सय २५ ओटा कुखुराको चल्ला र एउटा खसी मरेको प्रहरीले जनाएको छ। कार्कीको परिवार सुरक्षित स्थानमा रहेको प्रहरीले जनाएको छ। मेलुङ गाउँपालिका१, पवटीको दियाले टोलमा ४० घरधुरी, कार्की टोलमा २० घरधुरी, बोहोरा टोलमा ११ घरधुरी, आचार्य टोलमा १० घरधुरी, मृगे टोलमा ७ घरधुरी, शैलुङ गाउँपालिका८, थिङटोलमा७ घरधुरी, गोरख टोलमा ५ घरधुरी, रामलाल टोलमा ५ घरधुरी गरि मेलुङ र शैलुङ गाउँपालिकामा १ सय १२ घरधुरी जोखिममा रहेको दोलखा प्रहरीले जनाएको छ। गौरीशंकर गाउँपालिका७, मार्बु देवीथानमा पहिरोले ढलकबहादुर मगरको घर बगाएको छ। पहिरो क्षेत्रमा रहेको ३ घर जोखिममा सुरेन्द्र मगर, घुनबहादुर मगर र तीर्थबहादुर मगरको घर जोखिममा परेको छ। यस्तै अविरल वर्षाको कारण तामाकोशीमन्थली सडकको तामाकोशी गाउँपालिकाको जफे क्षेत्र गएको पहिरोको कारण अवरुद्ध भएको सडक आंशिक मर्मतपछि सुचारु भएको छ। सडक डिभिजन कार्यालय चरिकोटको डोजर प्रयोग गरी सो सडकलाई एकतर्फी रूपमा सञ्चालनमा ल्याइएको ट्राफिक प्रहरी चरिकोटले जनाएको छ।"
सुनको भाउले बनायो नयाँ कीर्तिमान : तोलाकै पुग्यो ७३ हजार ५ सय,काठमाडौं : निरन्तर उकालो लागेको सुनको मूल्य अहिलेसम्मकै उच्च भएको छ।सोमबार सुन तोलामा १ हजारले बढेर ७३ हजार ५ सय रुपैयाँ कायम भएको सुन चाँदी व्यावसायी महासंघले जनाएको छ। यस्तै चाँदीको भाउमा पनि सामान्य वृद्धि भएको छ। आज चाँदी तोलामा ८६० रुपैयाँमा कारोबार भइरहेको छ। आइतबार सुन तोलामा ७२ हजार ५ सयमा कारोबार भएको थियो।यस्तै चाँदी तोलाको ८५० रुपैयाँमा कारोबार भएको थियो।
नगरपालिकाले बाँढ्यो २०० विद्यार्थीलाई साइकल,"सिरहा : सिरहाको कर्जन्हा नगरपालिकाले १२ कक्षामा अध्ययनरत २०० विद्यार्थीलाई साइकल वितरण गरेको छ। नेपाल राष्ट्रिय फुलकुमारी महतो माध्यमिक विद्यालय र जनसेवा माध्यमिक विद्यालयमा अध्ययनरत विद्यार्थीलाई नगरपालिकाले साइकल वितरण गरेको हो। विद्यालय टाढा हुँदा पैदल हिँडेर आउजाउ गर्न समस्या भएपछि नगरपालिकाले विद्यार्थीलाई साइकल वितरण गरेको छ। गरिब, दलित र जेहेन्दार विद्यार्थीलाई साइकल वितरण गरिएको नगरप्रमुख गंगा पासमानले बताए। घण्टौं पैदल हिडेर विद्यालय आउनुपर्ने वाध्यता विद्यार्थीहरुलाई थियो,नगरप्रमुख पासमानले भने,साइकल दिएपछि पढाईमा मद्दत पुग्छ। विद्यार्थीहरु विद्यालय समयमै आउँछन्। साइकल वितरणका लागि आर्थिक वर्ष ०७५०७६ योजनाबाट २० लाख रुपैयाँ बजेट विनियोजन गरिएको उनले बताए। हिडेर विद्यालय आउँदा कहिलेकाहीँ पढाई छुट्थ्यो,वडा७ दक्षिणबारी टोलकी मनिषा कुमारी साहले भनिन्,अब साइकल हुँदा समयमै विद्यालय पुग्छौं।"
आफ्नै दिदी र बहिनी बलात्कारको आरोपमा दुई पक्राउ,"ललितपुर : बहिनी बलात्कार गरेको आरोपमा १६ वर्षीय दाजु पक्राउ परेका छन्। त्यस्तै दिदी बलात्कारको आरोपमा १३ वर्षीय भाइ पनि पक्राउ परेका छन्। घरमा कोही नभएका बेला बाबा ममी र छोराछोरी खेल खेल्ने भन्दै १६ वर्षीया दिदी र ८ वर्षीया आफ्नै बहिनीलाई बलात्कार गरेको आरोपमा दुबै जनालाई आइतबार ललितपुर प्रहरीले पक्राउ गरेको हाे। यतिमात्र होइन, यिनै दुई बालिकालाई बलात्कार गरेको आरोपमा अन्य दुईजनालाई समेत प्रहरीले पक्राउ गरेको छ। जेठ २९ गते भारतीय नागरिक ३५ वर्षीय सञ्जय मण्डलले पीडित मध्ये एक बालिकालाई कोठामा बोलाएर बलात्कार गरेपछि यो घटना बाहिरिएको थियो। मण्डललाई पक्राउ परेपछि प्रहरीले पीडित बालिकासँग सोधपुछ गरेको थियो। पीडित बालिकाले आफूहरुलाई आफ्नै दाइ र भाइले पनि बलात्कार गरेको खुलासा गरेका हुन्। त्यसपछि प्रहरीले उनीका दाइ र भाइलाई समेत पक्राउ गरेको हो। तिनै १६ वर्षीया बालिकाले आफूलाई मोरङ पथरी घर भएका १९ वर्षीय विकेश खड्काले पनि पटकपटक बलात्कार गरेकाे बताएकी छन्। खड्कालाई पनि प्रहरीले पक्राउ गरिसकेको महानगरीय प्रहरी वृत्त सातदोबाटोका प्रमुख गौतम मिश्रले जानकारी दिए। सातदोबाटो वृत्तमा आइतबार चारैजनाविरुद्ध जाहेरी परेको छ। आरोपी खड्काले दुबै बालिकालाई टीभी हेर्ने बहानामा कोठामा लगेर जबरजस्ती करणी गरेको ललितपुर प्रहरीसमक्ष पीडितले दिएको जाहेरीमा उल्लेख छ। आठ वर्षीयालाई ३० रुपैयाँ र १६ वर्षीयालाई ५० रुपैयाँ दिएर फकाएको रहेछ, महानगरीय प्रहरी वृत्त सातदोबाटोका प्रमुख मिश्रले भने,कसैलाई नभन्नु भनेर त्रास पनि देखाएको रहेछ। प्रहरीका अनुसार पैसा दिने भन्दै प्रलोभनमा पारेर बलात्कार गरेको बताए पनि यस विषयमा बालिका खुलेर बोल्न सकेकी छैनन्। बलात्कारमा संलग्न पीडितका दाइभाइलाई बाल हिरासतमा राखेर अनुसन्धान गरिने मिश्रले बताए। उनीहरुलाई हाडनाता करणीको मुद्दा चलाउने गरी छानबिन सुरु भएको छ। उमेर पुगेका मण्डल र खड्काको हकमा भने जबरजस्ती करणी अन्तर्गत मुद्दा चलाइने मिश्रले जानकारी दिए। प्रहरीले घटनाबारे अनुसन्धान भइरहेकाे बताएकाे छ।"
खेम थपलिया रिहा,काठमाडौं : अखिल नेपाल जनसाँस्कृतिक महासंघका महासचिव खेम थपलिया रिहा भएका छन्। सोमबार सर्वोच्च अदालत न्यायधीश हरिकृष्ण कार्की र कुमार रेग्मीको संयुक्त इजलासको आदेशपछि थपलीया रिहा भएका हुन्। नेपाल पत्रकार महासंघका केन्द्रीय सदस्य जन्मदेव जैसीले गत साउन ३ गते थपलियाको रिहाईका लागि सर्वोच्च अदालतमा बन्दीप्रत्यक्षीकरणको रिट दायर गरेका थिए। थपलिया रिहा भएपछि संवाद डवलीमा स्वागत तथा सम्मान गरिएको छ।
तार छुँदा करेन्ट लागेर मृत्यु,खाँदबारी : संखुवासभाको पाँचखपन नगरपालिका३ मा करेन्ट लागेर बालिका मृत्यु भएको छ। पाँचखपन३ की १४ वर्षीया एलिना राईको आइताबार राति मृत्यु भएको प्रहरीले जानकारी दिएको छ। घरमा अचानक नाङ्गो तार छुन पुग्दा राई घाइते भएको आफन्तले जनाएका छन् । घाइते बालिकाकालाई उपचारका लागि जिल्ला अस्पताल खाँदबारी ल्याउने क्रममा बाटैमा मृत्यु भएको भएको थियो। मृतकको शव पोष्टमार्टमाका लागि अस्पताल ल्याइएको छ।
प्रदेश ३ को स्थायी राजधानी टुङ्गो लगाउन दवाव,"हेटौंडा : सत्तापक्ष नेकपाका प्रदेशसभा सदस्यहरुले ३ नम्बर प्रदेशको स्थायी राजधानी र नाम छिटो टुङ्गो लगाउन सभामुख र सरकारलाई दवाव दिएका छन् । सोमबार बसेको प्रदेशसभा बैठकमा विशेष समयमा बोल्दै उनीहरुले अस्थायी राजधानीका कारण अस्थायी मानसिकताले काम गर्दा जनताले प्रदेश सरकारको अनुभूति गर्न नपाएको बताए । नेकपा प्रदेश ३ की इन्चार्जसमेत रहेकी प्रदेशसभा सदस्य अष्टलक्ष्मी शाक्यले तत्काल प्रदेशको स्थायी राजधानी टुङ्गो लगाउनुपर्ने बताइन् । नेकपाका अर्का सांसद लक्ष्मण लम्सालले संविधानले दिएको अधिकार प्रदेशसभा सदस्यहरुले प्रयोग गर्न पाउनुपर्ने माग गरे । बैठकमा बोल्दै नेकपाकी प्रदेशसभा सदस्यहरु वेलीमाया घले, रत्न ढकाल, चन्द्रकुमार लामा, नेपाली कांग्रेसकी प्रदेशसभा सदस्य बिजुला वर्मा राणाले तत्काल स्थायी राजधानी टुङ्गो लगाउने प्रक्रिया अघि बढाउन माग गरेका थिए । विशेष समयमा बोल्ने प्रदेशसभा सदस्यहरुले पत्रकार शालिकराम पुडासैनी आत्महत्या प्रकरणबारे चासो व्यक्त गरेका थिए । उनीहरुले सम्बन्धित निकायलाई घटनाको निष्पक्ष छानविन गर्न दिनुपर्ने बताए । बैठकमा ४ वटा विधेयकहरु माथि सैद्धान्तिक छलफल भएको थियो । बैठक भोलि मंगलबार बिहान ११ बजेसम्मको लागि सभामुख सानुकुमार श्रेष्ठले स्थगित गरेका छन् ।"
कर्णालीमा २५ सय कर्मचारीको दरबन्दी स्वीकृत,"सुर्खेत : कर्णालीमा प्रदेश सरकारले २५ सय कर्मचारीको दरबन्दी स्वीकृत गरेको छ। गठन भएयता कर्मचारीको अभाव झेल्दै आएको प्रदेश सरकारले नयाँ दरबन्दी सिर्जना गरेको हो। कर्मचारी अभावमा बजेट कार्यान्वयन गर्न नसकेको प्रदेश सरकारले दुई हजार पाँच सय ५५ दरबन्दी स्वीकृत गरेको हो। समायोजनपछि पनि प्रदेशमा कर्मचारीको अभाव छ। कर्मचारीकै अभावका कारण प्रदेश सरकारले बजेट नै कार्यान्वयन गर्न सकेको छैन। कर्मचारीको अभाव टार्न मुख्यमन्त्री तथा मन्त्रीपरिषद्को कार्यालयले प्रदेशमा सरकारको संगठन तथा व्यवस्थापन सम्बन्धि प्रस्ताव मन्त्रिपरिषद्मा पेश गरेको थियो। उक्त प्रस्ताव र कर्मचारीको दरबन्दी मन्त्रिपरिषद्को बैठकले स्वीकृत गरेको हो। दरबन्दी स्वीकृत भएसँगै अब कर्मचारी व्यवस्थापन गर्न सहज हुने प्रदेश सरकारले जनाएको छ। प्रदेशका मन्त्रालय, सचिवालय, आयोग र जिल्लामा रहेका विभिन्न इकाइका लागि आवश्यक कर्मचारीको दरबन्दी सिर्जना गरिएको भूमि व्यवस्था, कृषि तथा सहकारी मन्त्री विमला केसीले जानकारी दिइन्। शुक्रबार सम्पन्न मन्त्रिपरिषद्ले गरेका निर्णय सोमवार सार्वजनिक गरिएको हो। मन्त्रिपरिषद्का निर्णय सार्वजनिक गर्दै सरकारका प्रवक्तासमेत रहेकी मन्त्री केसीले भनिन्,प्रदेश सरकारका मन्त्रालय, सचिवालय, आयोग र कार्यालय गरी अब एक सय ५९ वटा इकाइ रहनेछन्। त्यहाँ काम गर्न आवश्यक पर्ने दुई हजार पाँच सय ५५ कर्मचारीको दरबन्दी स्वीकृत भएको छ। मन्त्री केसीलेसरकारले संगठन तथा व्यवस्थापन सर्वेक्षण (ओएनएम) गरेर आवश्यक कर्मचारीको दरबन्दी स्वीकृत गरेको बताइन्। यस्तै मन्त्रिपरिषद् बैठकले जुम्लाको कनकासुन्दरी गाउँपालिकाको नाम परिवर्तन गर्न नेपाल सरकारसँग आग्रह गर्ने निर्णय गरेको छ। कनकासुन्दरी गाउँपालिकाको नाम परिवर्तन गरी खस हाँटसिजा नामाकरण गर्न प्रदेश सरकारले केन्द्र सरकारलाई अनुरोध गर्ने निर्णय गरेको हो। त्यसैगरी दैलेखको गुराँस गाउँपालिकाको केन्द्र परिवर्तन गरी नयाँ स्थानमा सार्न पनि मन्त्रिपरिषद् बैठकले केन्द्र सरकारलाई आग्रह गरेको छ। यो गाउँपालिकाको केन्द्र रानिमत्ता सार्न प्रदेश सरकारले नेपाल सरकारलाई आग्रह गर्ने निर्णय गरेको हो। यस्तै सामाजिक विकास मन्त्रालयले तयार पारेको स्वास्थ्य सेवा प्रवाह सम्बन्धि विधेयक परिमार्जनसहित प्रदेश सभामा पेश गर्ने निर्णय पनि मन्त्रिपरिषद् बैठकले गरेको छ।"
रवि लामिछाने पाँच लाख धरौटीमा रिहा,"काठमाडौं : टेलिभिजन प्रस्तोता रवि लामिछाने पाँच लाख धरौटीमा रिहा भएका छन्। उनलाई चितवन जिल्ला अदालतका न्यायधीश हेमन्त रावलको इजलासले धरौटीमा रिहा गरेको हो। पत्रकार युवराज कँडेल तीन लाख धराैटीमा रिहा भएका छन् भने अस्मिता कार्की तारेखमा रिहा भएकी छन् । रवि र युवराजले धरौटीमा बसेर मुद्दाको पुर्पक्ष गर्नेछन्। उनीहरुविरुद्ध पत्रकार शालिकराम पुडासैनीको आत्महत्याका लागि दुरुत्साहन गरेको अभियोगसहित अघिल्लो साता मुद्दा दायर गरेको थियो। उनीहरुको रिहा लगत्तै रवि लामिछानेका शुभेच्छुक र आफन्तले खुशीयाली मनाएका छन्। लामिछानेलगायत अभियुक्तविरुद्धको मुद्दा पूर्वाग्रहपूर्ण र प्रतिशोधका आधारमा दर्ता भएको दाबी गर्दै २३ कानुन व्यवसायीले दिनभर बहस गरेका थिए। रविसहित तीनैजनालाई चितवन प्रहरी र काठमाडौं प्रहरीको संयुक्त टोलीले साउन ३० गते काठमाडौंबाट पक्राउ गरेको थियो। रवि र युवराज बिहीबार साँझ पानीपोखरीस्थित न्युज २४ टेलिभिजनको कार्यालयबाट पक्राउ गरेको थियो। लामिछाने न्युज २४ टेलिभिजनबाट प्रसारण हुने सिधा कुरा जनतासँग कार्यक्रमका संयोजक हुन्। चितवन जिल्ला अदालतले भदौ ३ गते लामिछानेलाई छानबिनका लागि ५ दिन म्याद थप गरेको थियो । जिल्ला न्यायधीश गायत्रीप्रसाद रेग्मीको एकल इजलासले मंगलबार लामिछानेसहित तीन जनालाई हिरासतमा राखेर अनुसन्धान गर्न आदेश दिएको थियो । पत्रकार रवि लामिछाने पक्राउ कांग्रेस नेता बडुले भेटे रवि लामिछाने, भीड नियन्त्रण गर्न लाठीचार्ज रवि लामिछानेविरुद्ध काठमाडौंमा पुडासैनी पत्नीको किटानी जाहेरी रवि लामिछानेलाई अदालतमा उपस्थित गराइयो, थपिएला त म्याद ? रवि लामिछानेलाई थप ५ दिन थुनामा राख्न अदालतको आदेश प्रहरी महानिरीक्षक खनालले चितवन पुगेर भेटे रवि लामिछानेलाई रवि लामिछानेसहित तीनविरुद्ध आत्महत्या दुरुत्साहन मुद्दा दर्ता रवि लामिछानेको बयान सोमबार : आज अस्मिताको मात्र रवि लामिछानेको बयान आज, चितवनमा निषेधाज्ञा रवि लामिछाने र युवराज कँडेलको बयान सकियो, थुनछेक बहस हुँदै पत्रकार पुडासैनीले आत्महत्याअघि अस्मिता, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएको थियो। पुडासैनीकै आवाजको भिडियो रहेको पुष्टिपछि थप अनुसन्धान गर्न लामिछाने, कार्की र कँडेलमाथि प्रहरीले १० तीनसम्म हिरासतमा राखेर अनुसन्धान गरेको थियो। पुडासैनीले भिडियोमा कार्की, लामिछाने र कँडेलले आफूलाई फसाउन खोजेकाले आत्महत्याका लागि विवश बनाएको बताएका छन्। उनी साउन २० गते चितवनको होटल कांगारुमा आत्महत्या गरेको अवस्थामा फेला परेका थिए। उनले सिधा कुरा जनतासँगको कार्यक्रम छाडेर माउन्टेन टेलिभिजनमा काम गरेको भिडियोमा उल्लेख गरेका छन्। लामिछानेका कार्यक्रम छाडेपछि आफूले धेरै धम्की खेपेको र आत्महत्या गर्न बाध्य भएको दाबी पुडासैनीले गरेका छन्।"
विकास बजेटमा कमिसन,"गोरखा : गोरखाको चुमनुब्री गाउँपालिकाका कर्मचारीले वडामा सञ्चालित विकास बजेटमा कमिसन असुल्ने गरेका छन्। लेखा परीक्षण गर्ने, भ्याट बिल तिर्नेलगायतका बहानामा कर्मचारीले एकदेखि दुई प्रतिशतसम्म रकम असुली गरेको वडानम्बर ६ का अध्यक्ष लोप्साङ लामाले जानकारी दिए। ०७५७६ मा सातवटा वडामा आठ करोड ५२ लाख ७८ हजार रुपैयाँ विनियोजन भएको थियो। भ्याट बिल बनाउन खर्च चाहिन्छ भन्दै वडासचिवले पैसा मागे। हामीले सबै उपभोक्ता समितिसँग उठाएर दियौं, वडानम्बर ६ का अध्यक्ष लामाले भने, अरु वडाका सबैले दिइसक्नुभयो भनेपछि हामीले पनि एकलाख आठ हजार रुपैयाँ दिएको हो। असार मसान्तमा बिल भरपाई फस्र्यौट गर्ने मौका छोपेर कर्मचारीले उपभोक्ता समितिसँग रकम असुलेको उनले बताए। वडानम्बर ७ छेकम्पारले पनि एकलाख ८० हजार रुपैयाँ दिएको जनाएको छ। लेखा परीक्षक (अडिटर) लाई दिनुपर्छ भनेर सचिवले मागेपछि सो रकम दिएको वडा कार्यालयले जनाएको छ। वडानम्बर ४ प्रोकका उपभोक्ताले पनि माग गरेजति रकम वडा सचिवलाई दिइसकेको जनाएका छन्। तर एकमुष्ट कति गयो भन्ने बारे आफूलाई जानकारी नभएको एक उपभोक्ता समितिका अध्यक्षले जानकारी दिए। वडानम्बर १ मा पनि दुई प्रतिशत दिनुपर्छ भनेर सचिवले भनेका तर आफूले नदिएको वडाध्यक्ष वीरबहादुर लामाले बताए। अडिट गर्ने खर्च उपभोक्ता समितिसँग उठाएर हामीलाई दिनु भनेर वडा सचिवले भनेका थिए, उनले भने, तर मैले संकलन गर्न पनि भ्याएको छैन। बुझाएको पनि छैन। गत आर्थिक वर्ष चुमनुब्री गाउँपालिकाको वडानम्बर १ मा एक करोड पाँचलाख ८८ हजार ७५ रुपैयाँ बिनियोजन भएको थियो। त्यस्तै वडा नम्बर २ मा एक करोड २२ लाख ७५ हजार, वडा नम्बर ३ मा एक करोड ७९ लाख १७ हजार चारसय ४०, वडा नम्बर ४ मा एक करोड ६ लाख ८५ हजार, वडा नम्बर ५ मा एक करोड ११ लाख ८० हजार , वडा नम्बर ६ मा एक करोड तीनलाख ८२ हजार रुपैयाँ र वडा नम्बर ७ मा एक करोड २२ लाख ५० हजार रुपैयाँको योजना बिनियोजन गरिएको गाउँपालिकाका सहलेखापाल मुकेश प्रजापतिले जानकारी दिए। यस बिषयमा गाउँपालिकाकी उपप्रमुख कुमारी गुरुङले आफूलाई जानकारी नभएको बताइन्। प्रमुख प्रशासकीय अधिकृत भीमसेन श्रेष्ठले पनि कर्मचारीले रकम असुल गरेको अस्वीकार गर्दै यसबारे आफूलाई कुनै जानकारी नभएको दाबी गरे।"
सिनामंगल भयानक दुर्घटनामा टिपरको गम्भीर लापरबाही,"काठमाडौं : राजधानीको सिनामंगलमा आइतबार राति भयानक दुर्घटना भएको छ। तीनकुनेबाट गौशालातर्फ जाँदै गरेको बा २ ख ४३१७ नम्बरको टिपरले तीन वटा मोटरसाइकलाई एकै पटक ठक्कर दिँदा एक जनाको घटनास्थलमै मृत्यु भएको थियो। दुर्घटनामा बा ३८ प २३९३ नम्बरको मोटरसाइक चालक पासाङ भोटेको मृत्यु भएको जानकारी महानगरीय प्रहरी वृत्त गौशलाका प्रमुख डिएसपी प्रदीपकुमार सिंहले दिए। उनका अनुसार बा ८५ प ५६९ नम्बरको मोटरसाइकलमा सवार छाङछुङ भोटे, ना ४३ प ८७३५ नम्बरको मोटरसाइकलमा सवार प्रमोद धिताल, सीसम वाग्ले घाइते भएका छन्। दुर्घटना हुनुमा टिपर चालकको गम्भीर लापरबाही भएको बुझाई प्रहरीको छ। सोमबार मृतक र घाइतेका परिवारले डिएसपी सिंहलाई भेटेर लापरबाही गर्ने टिपर चालकलाई कारबाही गर्न सुझाएका थिए। प्रहरीले टिपर चालक भक्तपुर बस्ने २८ वर्षीय सोनम तामाङलाई पक्राउ गरेर दुर्घटनाको छानबिन थालेको छ। दुर्घटनाको प्रकृति हेर्दा भयानक नै हो । मोटरसाइकलमा सवार सबै जनाको मृत्युहुने खालको देखिन्छ, डिएसपी सिंहले भने, दुईजना गम्भीर र एक जना सामान्य घाइते छन्। दुर्घटनाका घाइतेको ट्रमा सेन्टर र काठमाडौं मेडिकल अस्पतालमा उपचार भइरहेको छ। रोकिएन टिपर आतंक : सिनामंगलमा एकको मृत्यु, चार घाइते (अपडेट) सिनामंगलमा टिपर आतंक (भिडियो)"
भिनाजुको हत्या गरी सालोले गरे विष खाएर आत्महत्याको प्रयास,इटहरी : सुनसरीको भोक्राहा नर्सिङ गाउँपालिकामा सालोले भिनाजुको हत्या गरेका छन्। भिनाजुको मृत्युपछि सालाले समेत विष खाएर आत्महत्या प्रयास गरेका छन्। भोक्राहा नर्सिङ ५ का ४५ वर्षीय बहाव मियाँलाई सालो २५ वर्षीय नुरताज मियाँले घाँटीमा छुरी प्रहार गरेका थिए। गम्भीर घाइते बहावको उपचारका क्रममा आइतबार बेलुका ज्यान गएको छ। भिनाजुलाई छुरा प्रहारपछि घर पुगेका सालो नुरताजले पनि विषादी खाएर आत्महत्या प्रयास गरेका थिए। उनको विराटनगरस्थित नोबेल अस्पतालमा उपचार भइरहेको छ। गत भदौ ८ गते राति सँगै बसेर होटलमा रक्सी खाएका दुवै घर जान भनेर हिँडेका थिए। सँगै बसेर रक्सी खाइसकेपछि नहरै नहरको बाटो साइकलमा सँगै फर्किँदै गरेका उनीहरुबीच राति झगडा भएको थियो। नजिकैको धानखेत माडिएकोले कुस्ती नै परेको हुनसक्ने प्रहरीले जनाएको छ। सुनसरीका प्रहरी प्रमुख एसपी यज्ञविनोद पोख्रेलका अनुसार झगडाका क्रममा नुरताजले बहावमाथि चक्कु प्रहार गरेका थिए । विष खाएपछि उपचारत् नुरताजको अवस्था सामान्य रहेको बताइएको छ। दुवैबीच लेनदेनको विषयमा झगडा परेको प्रारम्भिक अनुसन्धानमा देखिएको प्रहरीले जानकारी दिएको छ।
"रवि लामिछानेको बयान आज, चितवनमा निषेधाज्ञा","चितवन : चितवन जिल्ला अदालतले पत्रकार शालिकराम पुडासैनी आत्महत्या प्रकरणमा दुरुत्साहन मुद्धाका आरोपी तीन जनामध्ये दुईसँग सोमबार बयान लिदै छ। अदालतले अभियुक्तमध्येका रवि लामिछाने र युवराज कंडेलसँग आज बयान लिन लागेको हो। अर्की अभियुक्त रुकु भनिने अस्मिता कार्कीसँग आइतबार बयान लिएको हो। समय अभावका कारण एक जनासँग मात्रै बयान लिएको चितवन जिल्ला अदालतले जनाएको छ। दुरुत्साहन मुद्धाका आरोपी टेलिभिजन कार्यक्रम प्रस्तोता लामिछाने र कंडेललाई आज बयान लिएपछि थुनछेक बहस हुनेछ। थुनछेक बहसपछि अदालतले उनीहरुलाई थुनामै राख्ने कि धरौटी वा साधारण तारेखमा छाड्ने भन्ने निर्णय गर्नेछ। जिल्ला न्यायाधीश हेमन्त रावलको इजलासमा बयान सुरु भएको हो। प्रहरीको अनुसन्धान प्रतिवेदनमा उल्लेख प्रमाणको आधारमा आइतबार लामिछाने, कँडेल र अस्मिताविरुद्ध चितवन जिल्ला अदालतमा सरकारी वकिल कार्यालयले आत्महत्या दुरुत्साहन मुद्दा दर्ता भएको हो। प्रशासनको निषेधज्ञा जिल्ला प्रशासन कार्यालय चितवनले सोमबारदेखि जिल्लाको सुरक्षाको व्यवस्थापनमा थप कडाइ गरेको छ। संचारकर्मी रवि लामिछानेको रिहाइको माग गर्दै १० दिनदेखि भरतपुरमा प्रदर्शन भइहेको छ। जिल्ला सुरक्षा समितिको बैठकले स्थानीय प्रशासन ऐन २०२८ प्रयोग गर्दै सोमबार बिहान ६ बजेदेखि अर्को आदेश नभएसम्मका लागि चारकिल्ला तोकेर त्यसभित्र पाँच जनाभन्दा बढी व्यक्ति एकै ठाउँमा भेला हुन नपाइने आदेश गरेको छ। भरतपुर महानगरपालिका १० स्थित मुद्धाको अनुसन्धान,अभियोजन र न्यायिक निरुपण गर्ने निकायहरु रहेको क्षेत्रमा चार किल्ला निर्धारण गरी भेला र प्रदर्शन निषेध गरिएको छ। पत्रकार पुडासैनी साउन २० गते राति नारायणगढको कंगारु होटलमा मृत अवस्थामा फेला परेका थिए। गत वर्ष भाद्र १ गतेदेखी लागु भएको मुलुकी ऐनमा व्यवस्था भए अनुसार आत्महत्या दुरुत्साहनको मुद्धा प्रमाणित भएमा पाँच वर्षसम्म कैद हुने कानुनी प्रवधान छ। लामिछाने, कँडेल र कार्की साउन ३० गते राजधानीबाट पक्राउ परेका हुन्। पुडासैनीले आत्महत्याअघि कार्की, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएपछि उनीहरु पक्राउ परेका हुन्। कांग्रेस नेता बडुले भेटे रवि लामिछाने, भीड नियन्त्रण गर्न लाठीचार्ज रवि लामिछानेविरुद्ध काठमाडौंमा पुडासैनी पत्नीको किटानी जाहेरी रवि लामिछानेलाई थप ५ दिन थुनामा राख्न अदालतको आदेश संसदमा रवि लामिछानेको प्रसंग जोड्दै सांसदले सुनाए वेदको कथा (भिडियोसहित ) रविलाई बचाउ गर्ने निकिताको उजुरी प्रहरीले किन लिएन? रविसहित तीनै जनाविरुद्ध आत्महत्या दुरुत्साहन मुद्दा रवि लामिछानेसहित तीनविरुद्ध आत्महत्या दुरुत्साहन मुद्दा दर्ता रवि लामिछानेको बयान सोमबार : आज अस्मिताको मात्र"
निर्माण सुरु भएको ८ वर्षमा पनि बनेन भेरीमा पुल,"टिकाराम खनाल रुकुम : रुकुमपश्चिम र जाजरकोटलाई जोड्ने पक्की पुल निर्माण कार्य सुरु भएको ८ वर्ष पूरा भयो। पुल निर्माण होला र सहज यात्रा गरौंला भन्ने आसमा रहेका यहाँका स्थानीयको सपना कहिले पूरा हुने हो अझै टुंगो छैन। मध्यपहाडी लोकमार्गमा पर्ने उक्त पुल दुई वर्षभित्र निर्माण गरिसक्ने लक्ष्यका साथ काम सुरु भएको थियो। तर, निर्माण कार्य सुरु भएको ८ वर्ष पुग्दासमेत २५ प्रतिशत पनि काम भएको छैन। रुकुम (पश्चिम) को चौरजहारी र जाजरकोटको बीचमा रहेको भेरी नदीमा निर्माण गर्न सुरु गरिएको पुल निर्माण नहुँदा यहाँका स्थानीयबासी आक्रोसित मात्र छैनन् ठेकेदारलाई कारबाही गर्नुपर्ने माग गरेका छन्। अहिलेसम्म पुलको एकतर्फको पिलर मात्रै निर्माण गरिएको छ। बारम्बार पुल निर्माणको म्याद थप गर्दै आएको निर्माण कम्पनी बीचमा बेपत्ता भएको थियो। अहिले पुल निर्माणको काम बन्द छ। पुल निर्माण कार्य छिटो सक्न यहाँका स्थानीयले पटक पटक सरोकारवालासँग आग्रह गर्दै आए पनि कुनै सुनुवाइ हुन नसकेको स्थानीय तिलक भण्डारीले बताए। यहाँको पुल निर्माणको जिम्मा वाई बी निर्माण कम्पनीले लिएको थियो। पुल निर्माणका लागि स्थानीय सबै प्रकारको सहयोग गर्न तयार भए पनि ठेकेदार सम्पर्कमा नआएको चौरजहारीका अर्का स्थानीय रामप्रसाद केसीले बताए। उक्त पुल निर्माणका लागि पछिल्लो पटक थपिएको म्याद पनि २०७५ असार २० गते सकिसकेको छ। म्याद सकिएको एक वर्षपछि निर्माण कम्पनीले पुनः म्याद थप गर्न मध्यपहाडी लोकमार्गको आयोजना कार्यालयमा निवेदन दिएको छ। तत्कालै पुल निर्माण हुने केही संकेत छैन। पुल कहिलेसम्म बनिसक्छ भन्नेबारे केही टुंगो छैन। नदीमाथि पुल नहुँदा प्रदेश राजधानी जान जिल्लावासीले झन्झट व्यहोर्नुपर्ने बाध्यता छ। पुलको अभावले यहाँबाट प्रदेश राजधानी जाने स्थानीय लामो यात्रा गर्न बाध्य छन्। जरुरीबाहेक अन्य ससानो काममा यहाँका स्थानीय प्रदेश राजधानी जाँदैनन्। दुई जिल्लाको सिमानामा पर्ने नदीमाथि पुल नबन्दा दोब्बर लामो यात्रा गरेर सुर्खेत जानुपर्ने बाध्य रहेको स्थानीय शिक्षक प्रेमलाल घर्तीले बताए। पुरानोलाई कारबाही गरेर अर्काे कम्पनीलाई निर्माणको जिम्मा दिनुपर्ने स्थानीयको माग छ। पुल निर्माण नहुँदा जिल्लाबाट कर्णाली प्रदेशको राजधानी आउनजानसमेत समस्या हुने गरेको छ। पुल निर्माण नहुँदा यहाँका स्थानीयलाई प्रदेश राजधानी जान दुई वटा गाडी परितर्वन गर्नुपर्ने बाध्यता छ। सदरमुकाम खलंगाबाट चौरजहारीसम्म एउटा र हिँडेर नदीपार गरेपछि जाजरकोटबाट अर्काे गाडीमा चढेर सुर्खेत जानुपर्छ। केही जिल्लावासी रुकुमबाट दाङ कोहलपुर हुँदै सुर्खेत जाने गर्छन्। यो जस्तै मध्यपहाडी लोकमार्गका विभिन्न ठाउँमा सडक पुल निर्माणको काम लामो समयदेखि बीचमै अलपत्र अवस्थामा छन्। निर्माण कार्य सुरु भएको वर्षाैं बितिसक्दा समेत पुल निर्माण हुन सकेका छैन। तोकिएकै समयमा पुल निर्माण नहुँदा यस सडकमा यात्रा गर्ने यात्रुले सहज यात्रा गर्न समेत पाएका छैनन्। जति सक्यो छिटो जिल्ला र प्रदेश राजधानीको बाटो छोटो बनाउन निर्माणाधीन उक्त पुललाई छिटो काम गर्न ताकेता गरिरहेको प्रदेश सांसद रातो कामीले बताए।"
आजको मौसम : पश्चिमी भूभागमा चट्टयांगसहित भारी वर्षा हुने,"काठमाडौं : सोमबार देशका पश्चिमी भूभागमा सामान्य बदली रहेको छ भने बाँकी भूभागमा मौसम सामान्यतया सफा रहेको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थानभन्दा केहि दक्षिण तर्फ सरेको छ। भारतको मध्य प्रदेशको उत्तरी भाग तथा आसपासका क्षेत्रमा एउटा न्यून चापीय वायु प्रणाली विकसित भएको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। सोमबार दिउँसो देशभरी सामान्य बदली रहि केहि स्थानहरुमा मेघ गर्जन र चट्टयांगसहित वर्षा हुनेछ। देशको पश्चिमी भूभागका एकदुईस्थानमा भारी वर्षाको सम्भावना रहेको विभागले जनाएको छ। राति देशभरी सामान्य बदली रही केही स्थानहरुमा मेघ गर्जन र चट्टयांगसहित मध्यम वर्षा हुने सम्भावना छ। पश्चिमी भूभागका एक दुई स्थानमा भारी वर्षाको सम्भावना रहेको छ। पश्चिमी भूभागमा यात्रा गर्दा सर्वसाधारणलाई सतर्कता अपनाउन महाशाखाले सुझाव दिएको छ।"
अस्पतालसँग सम्झौतापछि आफन्तले बुझे सुत्केरीको शव,"बाजुरा : उपचारको क्रममा मृत्यु भएकी सुत्केरी महिलाको शव आफन्तले बुझेका छन्। बाजुरा जिल्ला अस्पतालमा शुक्रबार राति सुत्केरी हुन आएकी बसन्ती नेपालीको उपचारको क्रममा शनिबार मृत्यु भएको थियो। बडिमालिका नगरपालिका७ की २१ बर्षिया बसन्ती आफन्तले स्वास्थयकर्मीको लापरबाहिले मृत्यु भएको भन्दै दुई दिनसम्म शव बुझेका थिएनन्। मृतककी दिदी अनिशा बाजुरालीले अस्पतालमा स्वास्थ्यकर्मीको लापरवाहिले नै बिहिनीको मृत्यु भएको बताउँदै आएकी थिइन्। मेरी बहिनीको मृत्यु बरु संयोग मात्र होला त्यो मान्न सक्छौँ तर स्वास्थ्यकर्मीको लापरवाहीका कारण धेरै दिदी बहिनीहरुको ज्यान गएको छ यसमा जिल्ला अस्पताल सम्वेदनशील हुनुपर्छ, उनले भने। प्रमुख जिल्ला अधिकारी गंगाप्रशाद न्यौपाने, उपचारमा संलग्न स्वास्थ्यकर्मी, पीडित परिवारका आफन्त र अन्य सरोकारवालाको उपस्थितिमा लिखित सम्झौता भएको हो। घटनाप्रति समवेदना व्यक्त गर्दै यसपछिका दिनहरुमा घटना हुन नदिन जिल्ला अस्पताल सम्वेदनशील हुने उक्त सम्झौतामा उल्लेख छ। अत्याधिक रक्तश्रावले पाठेघर र सालको बीचबाट रगत बगेको कारण बसन्तीको मृत्यु भएको अस्पतालले जनाएको छ। बच्चा जन्मदा निस्कने पानी मुटु, फोक्सो र रगतमा मिसिएपछि श्वास फेर्ने नलिनै बन्द भएकोले सुत्केरीको मृत्यु भएको जिल्ला अस्पताल बाजुराका एमडिजीपी डाक्टर दुर्गा महर्जनले जानकारी दिए। स्वास्थ्यकर्मीले साउन २६ गते देखि २ गतेसम्म सुत्केरी हुने समय तोेकेको र दुई गते जिल्ला अस्पताल आएर वाडमा भर्ना हुनु पठाएको र वाडमा भर्ना नभएर घर गएको र ढिलो गरी अस्पताल आएकोले यस्तो समस्या आएको उपचारमा संलग्न स्वास्थ्यकर्मीहरुले बताएका छन्।"
बिरामीलाई भुइँमै राखेर उपचार,"जनकपुरधाम : जनकपुर अञ्चल अस्पतालको नव निर्मित ओपीडी भवनमा सेवा सञ्चालन भएको एक वर्ष पनि बितेको छैन्। ठाउँ अभावले बिरामीको उपचारमा समस्या भएको भन्दै सहजताका लागि नयाँ भवन निर्माण गरिएको थियो। तर अहिले यो भवनमा पनि बिरामी अटाउने ठाउँ छैन। बिहानैदेखि अस्पतालको विभिन्न वार्डमा बिरामीको चाप थेगिनसक्नु छ। बिरामीको चापका कारण चिकित्सकले सबै बिरामीलाई समय दिएर जाँच गर्नसमेत पाएका छैनन्। एउटैलाई धेरै समय दिँदा अन्य बिरामी छुट्ने भएपछि चिकित्सकले सोधपुछ गर्ने र हतारमा रिपोर्ट हेरेरै औषधि सिफारिस गर्ने गरेका छन्।बिरामीको चाप र कुरुवाको हल्लाका कारण सेवा प्रवाहमा कठिनाई उत्पन्न भएको अस्पतालले जनाएको छ। बर्खाको समय भएकाले अधिकांश मौसमी रुघाखोकीका बिरामी आउँछन्। अस्पतालमा चाप धेरै भएपछि अन्य रोगका बिरामीलाई पनि संक्रमण फैलिनसक्ने भन्दै चिकित्सक चिन्तित छन्। अस्पतालका आकस्मिक, प्रसूति र ओपीडी वार्ड लगायत सबैमा बिरामीको घुँइचो छ। कुरुवा र बिरामी भेट््न आउने आफन्तले केही छिनका लागि भए पनि मुस्किलले बस्ने ठाउँ भेटाउँछन्। दैनिक दुई हजारभन्दा बढी बिरामी उपचारका लागि आउने गरेको अस्पताल प्रशासनले जनाएको छ। सरकारबाट एकसय शै्याको मान्यता पाएको अस्पतालको विकास समितिबाट आन्तरिक एकसय ५० शै्या थप गरिएको छ। बिरामीको चापलाई मध्यनजर गर्दै ५० शैय्या थप गरी जम्मा तीन सय शै्या सञ्चालनमा छ। हाल अस्पताला बिरामीको चाप हेर्दा ५ सय शै्या आवश्यक पर्ने अस्पतालका मेडिकल सुपरिटेन्डेन्ट डा नागेन्द्रप्रसाद यादव बताउँछन्। अन्यत्रभन्दा धेरै नै बेड देखिन्छ। तर दैनिक आउने बिरामीको चाप हेर्दा अहिलेको संरचनामा उपचार गर्न कठिन छ मेसुु यादवले भने, अहिले एउटा बिरामीलाई पूरा समय दिएर जाँच्न नै पाइएको छैन, चिकित्सक र शै्या थप नगरेसम्म सेवा प्रवाह प्रभावकारी बनाउन मुस्किल छ। तै पनि हामीले क्षमताले सकेअनुसार सेवा दिइरहेका छौं। देशभरीकै तुलनामा प्रदेश २ मा मिर्गौला संक्रमितको संख्या अत्याधिक छ। जनकपुर अञ्चल अस्पतालबाट मात्रै दुई हजार बढी मिर्गौलाका बिरामीले डायलासिस सेवा लिन्छन्। सरकारी अस्पताल भएकाले सस्तोमा उपचार हुने आशमा सबै बिरामी यसै अस्पतालमा आउने गरेका छन्। अन्यत्र सेवा सस्तो नहुँदा सम्पूर्ण बिरामीको भार जनकपुर अस्पतालले नै थेग्नुपरेको डा यादव बताउँछन्। अस्पतालमा सातवटा डायलासिस मेसिन छन्। तर जनशक्ति अभाव र बिरामी धेरै हुँदा सबैले सहज उपचार पाउन सकेका छैनन्। तीन जना चिकित्सकको भरमा सातवटा मेसिनबाट सेवा सञ्चालन भइरहेको छ। अस्पतालका वरिष्ठ चिकित्सक कुलदिप पण्डीतले भने, यहाँ प्रत्येक शै्यामा एउटा चिकित्सकको आवश्यकता छ। तर तीन जनाले नै पूरै वार्ड सम्हाल्नुपरेको छ। गम्भीर बिरामीका लागि आईसीयू कक्षमा १० शै्या छन्। सम्बन्धित वार्डका कर्मचारी नहुँदा ८ शै्या मात्रै सञ्चालनमा छन्। आईसीयूमा बिरामीको पूर्ण हेरचाह स्वास्थ्य कर्मचारीले नै गर्नुपर्ने हुन्छ आईसीयू वार्डकी मेडिकल अफिसर समिना खातुनले भनिन््, यहाँ कम्तिमा २२ जना नर्सिङ स्टाफ आवश्यक छ। तर हामी ५ जनाले काम चलाइरहेका छौं। उनले एक जना बिरामी सिकिस्त हुँदा वार्डका सबै कर्मचारी त्यसतर्फ नै लाग्ने गरेको बताइन्। वार्डमा रहेका एकभन्दा धेरै बिरामीको अवस्था गम्भीर बनेमा उपचारमा समस्या आउने गरेको उनको भनाइ छ। उपचारका लागि आउने कतिपय गम्भीर प्रकृतिका बिरामी बेड नपाएर निजी स्वास्थ्य संस्थामा जाने गरेका छन्। तर बिहान बेलुका छाक टार्न मुस्किल हुने परिवार भने जतिदिन कुर्नुपरे पनि सरकारी अस्पतालमै बस्छन्। एक सय शै्याका लागि ४५ जना स्थायी चिकित्सकको दरबन्दी छ। प्रथम श्रेणी ११ औं तहमा एउटा पनि कर्मचारी छैनन्। ९ औं र १० औं तहका २४ कर्मचारीको दरबन्दी भए पनि ९ जना मात्र कार्यरत छन्। यस्तै त्यसैगरी ८ औं तहका १२ दरबन्दी भए पनि तीन जना मात्रै कार्यरत छन्। ४५ मध्ये १२ जना मात्रै स्थायी चिकित्सक छन्। अरु दरबन्दी रिक्त रहेको अस्पताल प्रशासनले जनाएको छ। केही अस्पताल विकास समितिबाट, केही डोर हाजिरीमा र केही करारमा राखिए पनि उनीहरु फेरबदल भइरहन्छन्। संरचना र कर्मचारी नहुँदा स्वास्थ्य सेवा प्रवाहमा कठिननाई उत्पन्न भएको मेसु यादवले गुनासो गरे। पटकपटक दरबन्दी माग गरेका छौं उनले भने, थप नभए पनि हाल भएका शै्या अनुसारका चिकित्सक उपलब्ध भए पनि सेवा प्रवाहमा सहजता आउनेथियो।"
पुडासैनी आत्महत्या प्रकरण : युवराज कँडेलको बयान सुरु,"चितवन : चितवन जिल्ला अदालतले पत्रकार शालिकराम पुडासैनी आत्महत्या प्रकरणमा पक्राउ परेका पत्रकार युवराज कँडेलको बयान सुरु गरेको छ। चितवन जिल्ला अदालतका श्रेस्तेदार रुद्रमणि गिरीका अनुसार सोमबार न्यायाधीश हेमन्त रावलको इजलासमा बयान सुरु भएको हो।कँडेलको बयान सकिएपछि रवि लामिछानेको बयान सुरु हुने गिरीले जानकारी दिए।अदालतले आइतबार रुकु कार्कीको बयान लिइसकेको छ। बयानका क्रममा रुकुले पुडासैनीको आत्महत्यामा आफ्नो संलग्नता नरहेको जिकिर गरेकी छन्। उनले आफूमाथि लागेको आरोपबाट सफाइ पाउनुपर्ने बताएकी छन्। अदालतको आदेश नआएसम्म तीनैजनालाई न्यायिक हिरासतमा राखिने छ। अनुसन्धानबाट प्राप्त प्रमाणको आधारमा आइतबार लामिछाने, कँडेल र रुकुविरुद्ध चितवन जिल्ला अदालतमा आत्महत्या दुरुत्साहन मुद्दा दर्ता भएको हो। प्रहरीले १० दिनको म्यादमा हिरासतमा राखेर अनुसन्धान पूरा गरेपछि आइतबार अदालतमा मुद्दा दर्ता भएको हो। पत्रकार पुडासैनी साउन २० गते राति नारायणगढको कंगारु होटलमा मृत अवस्थामा फेला परेका थिए। गत वर्ष भाद्र १ गतेदेखि लागु भएको मुलुकी ऐनमा व्यवस्था भए अनुसार आत्महत्या दुरुत्साहनको मुद्धा प्रमाणित भएमा पाँच वर्षसम्म कैद हुने कानुनी प्रवधान छ। लामिछाने, कँडेल र कार्की साउन ३० गते राजधानीबाट पक्राउ परेका हुन्। पुडासैनीले आत्महत्याअघि कार्की, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएपछि उनीहरु पक्राउ परेका हुन्। प्रशासनको निषेधज्ञा जिल्ला प्रशासन कार्यालय चितवनले सोमबारदेखि जिल्लाको सुरक्षाको व्यवस्थापनमा थप कडाइ गरेको छ। संचारकर्मी रवि लामिछानेको रिहाइको माग गर्दै ११ दिनदेखि भरतपुरमा प्रदर्शन भइहेको छ। जिल्ला सुरक्षा समितिको बैठकले स्थानीय प्रशासन ऐन २०२८ प्रयोग गर्दै सोमबार बिहान ६ बजेदेखि अर्को आदेश नभएसम्मका लागि चारकिल्ला तोकेर त्यसभित्र पाँच जनाभन्दा बढी व्यक्ति एकै ठाउँमा भेला हुन नपाइने आदेश गरेको छ। भरतपुर महानगरपालिका १० स्थित मुद्धाको अनुसन्धान,अभियोजन र न्यायिक निरुपण गर्ने निकायहरु रहेको क्षेत्रमा चार किल्ला निर्धारण गरी भेला र प्रदर्शन निषेध गरिएको छ।"
उपराष्ट्रपतिको गृह वडा कार्यालयमा विस्फोट र आगजनी,"रोल्पा : रोल्पाको एक वडा कार्यालयमा बम विस्फोट र आगजनी गरिएको छ। परिवर्तन गाउँपालिकाको २ नम्बर वडा कार्यालयमा आतबार राति साढे १२ बजे बम विस्फोटलगत्तै आगजनी गरिएको हो। उपराष्ट्रपति नन्दबहादुर पुनको गृह वडा राङसीको कार्यालयमा विस्फोट र आगजनी भएको घटनाले गाउँले त्रसित बनेका छन्। विस्फोट र आगजनीबाट कार्यालयका ढोका, पर्दा र डस्टबिन जलेका छन्। वडाअध्यक्ष हरिप्रसाद घर्तीले सोमबार विज्ञाप्ति जारी गर्दै विस्फोट र आगजनीबाट कार्यालयमा आशिंक क्षति भएको जनाएका छन्। कार्यालयलाई जलाउने मनसायले अज्ञात समूहले विस्फोट र आगजनी गरेको वडा कार्यालयले जनाएको छ। समाचार तयार पार्दासम्म विस्फोट र आगजनीको जिम्मा कसैले लिएको छैन। पानी परिरहेका बेला कार्यालय परिसरमा ठूलो विस्फोटको आवाज गाउँलेले सुनेका थिए। सुरुमा चट्याङ परेको ठानेका गाउँलेले वडा कार्यालयमा आगो सल्किएको देखेर निभाउन पुगेका थिए। कार्यालयको चारवटा ढोकामा जुटको बोरामा डिजेल छर्किएको अवस्थामा आगो सल्किएको देखेर गाउँले त्रसित बनेका थिए। चट्याङ लागेर आगलागी भएको ठानेका गाउँलेले बमको टुक्रा र डिजेल लटपटिएको जुटको टुक्रा देखेपछि आक्रमण भएको आशंका गरेका थिए। घटनाको सूचना पश्चात इरिबाङबाट प्रहरी टोली घटनास्थल पुगेको जिल्ला प्रहरी प्रमुख प्रहरी नायब उपरीक्षक दिपक खड्काले बताए। विस्फोट र आगजनीमा नेत्रविक्रम चन्द विप्लव नेतृत्वको नेकपाको संलग्नता रहेको प्रहरीको आशंका छ। घटनास्थलमा विस्फोट भएको कित्ली बमको टुक्राटुक्री फेला परेको प्रहरीले जनाएको छ। घटनामा संलग्नहरुको खोजी र थप अनुसन्धानका लागि जिल्ला प्रहरी कार्यालय लिबाङ र घर्तिगाउँ इलाका प्रहरी कार्यालयबाट प्रहरी टोली घटना स्थल तर्फ परिचालित गरिएको छ। परिवर्तन गाउँपालिका अध्यक्ष निमकान्त डाँगी घटना स्थल जाने तयारीमा रहेको वताए। विस्फोट र आगजनी भएकोबारे गाउँलेले आफूलाई मध्ये रातमा जानकारी गराएको अध्यक्ष डाँगीले बताए। समयमै गाउँले आगो निभाउन पुगेकाले कार्यालय खरानी हुनबाट जोगिएको छ।"

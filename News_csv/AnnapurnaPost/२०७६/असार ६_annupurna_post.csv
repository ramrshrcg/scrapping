शीर्षक,विवरण
अर्थतन्त्रमा दबाब,"सरकार उच्च आर्थिक वृद्धिदर हासिल भएको आत्मरतिमा रमाइरहँदा अर्थतन्त्रका विविध परिसूचकहरूले भने अर्थतन्त्रमा दबाब बढ्दै गएको संकेत गर्छन्। नेपाल राष्ट्र बैंकद्वारा सार्वजनिक चालु आर्थिक वर्षको पहिलो १० महिना (साउनदेखि वैशाख)को तथ्यांकले भुक्तानी सन्तुलन ६८ अर्ब २० करोड रुपैयाँ ऋणात्मक रहेको देखाउँछ। भुक्तानी सन्तुलनले मुलुकमा भित्रने र मुलुकबाट बाहिरिने रकमको अन्तर देखाउँछ। बढ्दो आयातका कारण चालु खाता घाटा कुल गार्हस्थ उत्पादनको झन्डै साढे ६ प्रतिशत अर्थात् दुई खर्ब २१ अर्ब ४० करोड रुपैयाँ पुगेको छ। आयातमा एकोहोरो वृद्धि भइरहेको छ। पेट्रोलियम पदार्थको आयात मात्रै एक खर्ब ७२ अर्ब रुपैयाँ र चामलको आयात झन्डै २८ अर्ब रुपैयाँ छ। साढे ९४ अर्ब रुपैयाँको सवारीसाधन र तिनका पाटपूर्जा आयात भएका छन्। निकासी भने जम्मा साढे ७८ अर्ब रुपैयाँ छ। प्रत्यक्ष वैदेशिक लगानी घटिरहेको छ। मुलुकभित्र भित्रने वैदेशिक लगानीभन्दा विदेशी लगानीका कम्पनीले नाफा फिर्ताबाट लैजाने रकम बढी छ। पर्यटनबाट प्राप्त हुने आम्दानीभन्दा वैदेशिक रोजगारीमा जाने कामदार, नेपाली विद्यार्थी र पर्यटकको रूपमा बाहिर घुम्न जाने नेपालीले गर्ने रकम बढी छ। विदेशी मुद्रा प्राप्तिका प्रमुख स्रोत विप्रेषणको वृद्धिदर पनि घट्न लागेको छ। अघिल्लो वर्षको १० महिनाको तुलनामा चालु आर्थिक वर्षको १० महिनामा विप्रेषणको वृद्धिदर सामान्य घटेको छ। वैदेशिक रोजगारीमा जाने कामदार घट्दा विप्रेषणमा असर परेको छ। तर सरकारले नेपालीको प्रमुख रोजगारीको गन्तव्यमध्ये एक मलेसियामा अझै कामदार पठाउने प्रक्रिया टुंग्याएको छैन। १३ महिनादेखि मलेसियाको रोजगारी बन्द छ। निर्यात बढाउन नसक्नु, पर्यटनमा आम्दानीभन्दा खर्च धेरै, वैदेशिक लगानीभन्दा विदेशी लगानीको नाफा फिर्ता धेरै र व्यापार घाटाको खाडल थप बढेर १० महिनामै झन्डै ११ खर्ब पुग्न लागिसकेको छ। विदेशी मुद्रा प्राप्तिको एकमात्र मजबुत स्रोत मानिएको विप्रेषणको वृद्धिदर समेत कम हुँदा यसले अर्थतन्त्रमा दबाब पैदा गर्ने देखिन्छ। अन्ततः विदेशी मुद्रा सञ्चितिको स्रोत घटेको छ। आर्थिक वर्ष २०७५७६ को पहिलो १० महिनामा विदेशी मुद्राको सञ्चिति ६६ प्रतिशतले घटेर ९ अर्ब ४२ करोड अमेरिकी डलरमा सीमित भएको छ। विदेशी मुद्रा सञ्चिति क्रमशः ओरालो लाग्दै जाँदा यसले नेपालमा लगानी गर्न विदेशी लगानीकर्ता विश्वस्त भएर आउन सक्दैनन्। उत्पादन बढाएर आयात प्रतिस्थापन गर्ने, निर्यात बढाउने, पर्यटकीय पूर्वाधार निर्माण गरी पर्यटन क्षेत्रको आम्दानी बढाउने, ठूला पूर्वाधार समयमा सम्पन्न गरेर आर्थिक गतिविधि बढाउन मार्गप्रशस्त गर्ने, मुलुकमा लगानीको वातावरण सुधार गरी स्वदेशी तथा विदेशी लगानी आकर्षित गर्नेभन्दा पनि सरकार ससाना स्वार्थमा अल्झेको छ। सरकारको बजेट खर्च गत वर्षको भन्दा कम छ। १० महिनाको कुल खर्च गत वर्षको भन्दा ६८५ प्र्रतिशतले कम देखिन्छ। गत वर्ष १० महिनामा ७ खर्ब २७ अर्ब रुपैयाँ कुल बजेट खर्च भएकोमा यो वर्ष सोही अवधिमा ६ खर्ब ७८ अर्ब रुपैयाँमात्र खर्च भएको देखिन्छ। त्यस्तै, चालु खर्च गत वर्षको भन्दा ७ प्रतिशत कम ५ खर्ब ७ अर्ब र पुँजीगत खर्च गत वर्षकोभन्दा ४१८ प्रतिशत कम एक खर्ब २३ अर्ब रुपैयाँ खर्च भएको नेपाल राष्ट्र बैंकको तथ्यांक छ। सरकारको खर्चमा गत वर्षभन्दा ह्रास आएको भए पनि बैंकिङ क्षेत्रबाट निजी क्षेत्रमा प्रवाह हुने कर्जामा बढोत्तरीले आर्थिक गतिविधि विस्तार तथा अनुकुल मौसमले कृषि उत्पादनमा सुधार आई चालु आर्थिक वर्षमा ६८१ प्रतिशत आर्थिक वृद्धिदर हासिल हुने अनुमान गरिएको छ। सरकारले यही आर्थिक वृद्धिदरलाई आफ्नो सफलताको सूचकका रूपमा प्रस्तुत गरिरहँदा अर्थतन्त्रका अन्य परिसूचकले भने अर्थतन्त्रमा दबाब बढेको देखाउँछ। अर्थतन्त्रको स्थायित्व खासगरी बढ्दो चालु खाता घाटा र घट्दो विनिमय सञ्चितिले बाह्य क्षेत्रमा पार्ने चापप्रति सरकार संवेदनशील हुन जरुरी छ।"
स्थानीय तहले दियो सेनेटरी प्याड,ओखलढुंगा : दुईवटा विद्यालयका छात्राहरुलाई ओखलढुंगाका स्थानीय तहले सेनेटरी प्याड उपलब्ध गराएका छन्। छात्राहरुलाई सेनेटरी प्याड उपलब्ध गराउने कार्यक्रम अनुरुप लिखु गाउँपालिकाले प्याड वितरण सुरु गरेको हो। पहिलो चरणमा लिखु गाउँपालिका६ मा रहेको युगकवि सिद्धिचरण माविका छात्रालाई पाँच सय थान सेनेटरी उपलब्ध गराएको गाउँपालिकाका स्वास्थ्य शाखा प्रमुख दिननाथ चौधरीले जानकारी दिए। गाउँपालिकाले ८ ओटा माध्यमिक तहका विद्यालयमा सेनेटरी वितरण गर्ने चौधरीले जानकारी दिए।
टिपरको ठक्करबाट मृत्यु,दमौली : टिपरको ठक्करबाट घाइते म्याग्दे गाउँपालिका ५ दोभानका एक वृद्धको उपचारका क्रममा मृत्यु भएको छ। बाख्रा चराउँदै गरेका स्थानीय ५९ वर्षका बलबहादुर विक खैरेनीटारबाट भिमाद जाँदै गरेको ग १ क ४३२३ नम्बरको टिपरको ठक्करबाट घाइते भएका थिए। घाइते विकलाई उपचारका लागि बेलचौतारास्थित सेतीगंगा सामुदायिक अस्पताल लगिएकामा उपचारका क्रममा उनको मृत्यु भएको प्रहरीले बताएको छ।
वालिङ्मा मनाइयो योग दिवस,"स्याङ्जा : विश्व योग दिवसका अवसर पारेर पतञ्जली योग समिति वालिङमा पनि विभिन्न कार्यक्रम गरी मनाइएको छ। समितिले प्रभातफेरी गर्नुका साथै विशेष योग साधना शिविर गरेको हो। 'योग सिकौ, अरुलाई पनि सिकाऊ, योग गरौं निरोगी बनौं, अल्छी जीवन, रोगी जिवन' जस्ता नारा लेखिएको प्लेकार्डसहित सन्देशमुलक नारा लगाएर सर्वसाधारणले वालिङ बजारका मुख्यभागको परिक्रमा गरेका थिए। पतञ्जली योगपीठ नेपालका गण्डकी प्रदेश प्रमुख दीपक सिग्देलले योगको आवश्यकता र विधिका बारेमा जानकारी गराए। पछिल्लो समय योगाप्रति आकर्षण बढेको छ। घरघरमा योग साधना भएका छन्। विभिन्न स्वस्थ्य जीवनशैली अपनाउन योगा अभ्यास निक्कै फलदायी हुने प्रमुख सिग्देलको भनाई छ। कार्यक्रममा वालिङ नगर प्रमुख दिलिपप्रताप खाँणले तनाव र रोगबाटबाट मुक्त रहन नियमित योग साधना गर्ने गरेको बताए । उनले भने, 'दिनभरको तनाव र व्यस्त जीवनलाई योगले सामान्य बनाउँछ।' कार्यक्रममा योगपीठका केन्द्रीय सदस्य रघुपति लम्साल, स्याङजाका अध्यक्ष नारायणप्रसाद तिवारी, सचिव खगेन्द्रप्रसाद अर्याल लगायतले योगा र साधनाले मानिसलाई स्वस्थ, तनाव रहित बनाउनेमा जोड दिए। आचार्य बालकृष्णको गृह जिल्लामा योगपीठ भवन समेत वालिङमा निर्माण गरिएको छ। सुविधा सम्पन्न भवनमा दिनहुँ बिहान २ घण्टा योग, साधना हुने गर्दछ।"
"कर्णाली दुर्घटना अपडेट : भेटिएन जीप, गोताखोर टोली फर्कियो","सिमकोट : गत असार ३ गते कर्णाली नदीमा खसेर बेपत्ता भएको यात्रुवाहक जीप खोजीमा सक्रिय गोताखोर टोली आज शुक्रबार फर्किएको छ । नदीमा कसैको पनि शव नभेटिएपछि चितवनको कुरिनटारबाट आएको टोली फिर्ता भएको हो । खार्पुनाथ गाउँपालिकाको खार्पु दोभानबाट याङ्चु जाने क्रममा कैल्याबालुमा दुर्घटना भइ कर्णाली नदीमा बेपत्ता भएको जीपको खोजी कार्य स्थानीयबाट सम्भव नभएपछि गृह मन्त्रालयको पहलमा व्यवसायीक टोली नै बोलाइएको थियो । जीपमा सवार ११ जनामध्ये ९ जनाको भने पुत्ला बनाएर हिजो बिहीबार अन्तिम दाहसंस्कार गरियो । सशस्त्र प्रहरी वल विपद् व्यवस्थापन शिक्षालय कुरिनटारका प्रहरी निरीक्षक लक्ष्मण बहादुर बस्नेत नेतृत्वको १० जनाको गोताखोर टोलीले असार ४ गतेदेखि कर्णाली नदीमा निरन्तर खोजी गर्दा पनि शव भेट्टाउन नसकेको हो । कर्णाली नदीमा पानीको बहाव उच्च भएका कारण गोताखोर टोलीलाई शव खोज्न समस्या भएको खार्पुनाथ गाउँपालिकाका प्रमुख प्रशासकीय अधिकृत चन्द्रवीर शाहीले बताए । कर्णाली नदीमा जीप खस्यो, सबै यात्रु बेपत्ता : उद्धार जारी कर्णालीमा जीप खस्दा बेपत्ता १० मध्ये ८ को नाम खुल्यो जीप खस्दा गाउँपालिका उपाध्यक्षसहित १० बेपत्ता बेपत्ता जीप र यात्रुको खोजी गर्न गोताखोर टोली कर्णाली नदीमा गोताखोरले पनि भेटेन कर्णालीमा बेपत्ता जीप जीप दुर्घटनाको शोकमा गाउँपालिकाद्वारा असार १५ सम्म सार्वजनिक बिदा"
नेल लगाएर रेशम चौधरीको उपचार वीर अस्पतालमा,काठमाडौं : निलम्बित सांसद रेशम चौधरीको स्वास्थ्यस्थिति सुधारोन्मूख रहेको वीर अस्पतालले जनाएको छ। ढाडको नसामा समस्या देखिएपछि चौधरीलाई प्रहरीले बिहीबार साँझ पाँच बजे वीरमा भर्ना भएको अस्पतालका निर्देशक डाकेदार सेन्चुरीले जानकारी दिए। रेशम बस्न र उठ्न सक्ने अवस्थामा नरहेको निर्देशक सेन्चुरीले बताए। सुरक्षाकर्मीले रेशमलाई अस्पतालको शैयामै नेलले बाँधेका छन्। सुरक्षाका कारणले उनको खुट्टामा नेल लगाइएको हो। गत फागुनमा टीकापुर घटनाको आरोपमा पुर्पक्षका लागि थुनामा रहेका सांसद चौधरीसहित ११ जनालाई सर्वोच्च अदालतले जन्मकैदको फैसला सुनाएको थियो। ०७२ भदौ ७ गते ९ जनाको ज्यान जाने गरी भएको घटनामा दोषी ठहर भएपछि उनी सांसदबाट निलम्बनमा परेका थिए। कैलाली जिल्ला अदालतको फैसलापछि उनी डिल्लीबजार कारागारमा आफ्नो जेल जीवन बिताउँदै आएका थिए। उनी कैलाली क्षेत्र नम्बर १ का निर्वाचित सांसद हुन्। चौधरीले भूमिगत रहकै अवस्थामा राष्ट्रिय जनताका पार्टीको तर्फबाट सांसदको उम्मेदवारी दिएर विजयी प्राप्त गरेका थिए। चौधरीलाई नेल लगाएर वीर अस्पतालको बेडमा लडेको तस्बिर अहिले सामाजिक सञ्जालमा भाइरल बनेको छ ।
दुई लाख धरौटीमा माता रिहा,भद्रपुर : झापा मेचीनगर ९ की ८१ वर्षीया वृद्धालाई बोक्सीको आरोप लागउने माता भनिने पवित्रा शिवाकोटीलाई जिल्ला अदालत झापाले दुई लाख धरौटी माग गरेको छ। शुक्रबार भएको भएको थुनछेकको बहसपछि माता भनिने शिवाकोटीलाई दुई लाख धरौटी राखेर रिहा गर्न आदेश गरेको झापाका सरकारी वकिल केशव पन्तले जानकारी दिए। न्यायधीश उद्धबप्रसाद भट्टराईको एकल इजलासले मातालाई तत्काल दुई लाख रुपैयाँ धरौटी राखेर तारिकमा बस्न गरी रिहा गर्न आदेश दिएको हो। अदालतको आदेशपछि दुई लाख धरौटी राखेर शिवाकोटी रिहा भएको अदालत स्रोतले बताएको छ। मुद्दाको अन्तिम फैसला नहुन्जेल आवश्यक परेको बेला हाजिर हुने गरी दुई लाख रुपैयाँ धरौटी राखेर शिवाकोटी रिहा भएकी हुन्। शिवाकोटीले झारफुकमार्फत् उपचार गराउने भन्दै मेचीनगर ९ कि एक महिलालाई यातना दिई बोक्सी बकाएकी थिइन्। शिवाकोटीलाई प्रहरीले जेठ ३१ गते पक्राउ गरेको थियो। शिवाकोटीलाई लागेको अभियोग प्रमाणित भएमा ५ देखी ८ वर्ष कैद सजाय हुनसक्ने कानुनी प्रावधान छ।
साढे २ लाख बराबरको अवैध केराउ बरामद,"गुलरिया : भन्सार छलेर चोरी निकासी गर्दै लैजाँदै गरेको अवस्थामा प्रहरीले १ सय बोरा केराउसहित मिनिट्रक बरामद गरेको छ । गुलरिया नगरपालिका८ स्थित सडक खण्डबाट भे १ क २६२ नम्बरको मिनिट्रकसहित २ लाख ६० हजार मुल्य बराबरको केराउ बरामद गरेको प्रहरीले जनाएको छ । प्रहरीले मिनिट्रक, केराउसहित चालक नेपालगञ्ज उपमहानगरपालिका वडा नम्बर ४ बस्ने २५ वर्षीय रोशन भट्टराईलाई नियन्त्रणमा लिइ आवस्यक कारवाहीको लागि राजापुर भन्सार कार्यालय बर्दियामा बुझाएको छ । जिल्ला प्रहरी कार्यालय बर्दियाका निमित्त प्रमुख प्रहरी नायव उपरीक्षक मदनजीत महराका अनुसार मिनिट्रक र केराउको मुल्य १२ लाख ६० हजार रुपैयाँ हो ।"
एनओसी रोक्ने निर्णय कार्यान्वयन नगर्न सर्वोच्चको आदेश,"काठमाडौं : वैदेशिक अध्ययनमा जाने विद्यार्थीको न्युनतम शैक्षिक योग्यता १२ कक्षा भन्दामाथि हुनुपर्ने भन्ने सरकारको निर्णय कार्यान्वयन नगर्न सर्वोच्च अदालतले सरकारलाई अल्पकालिन आदेश दिएको छ। शिक्षा विज्ञान तथा प्रविधि मन्त्रालयले जेठ २९ गते निर्णय गरेर डिप्लोमा तहमा अध्ययन गर्न जाने विद्यार्थीलाई वैदेशिक अध्ययन अनुमति पत्र (नो अब्जेक्सन लेटर) नदिन सम्बन्धित शाखालाई निर्देशन दिएको थियो। सरकारी निर्णय कार्यान्वयन नगराउनु भनि अन्तरिम आदेश माग गर्दै वरिष्ठ अधिवक्ता डा विश्वदीप अधिकारी, अधिवक्ता किशोर सापकोटा, रामदत्त ओझा र जनक सिंह साउदले सर्वोच्चमा रिट हालेका थिए। यही विषयमा अर्को छलफलका लागि असार ८ गतेको लागि पेशी तोकिएको छ। छात्रवृत्ति सम्बन्धी नियमावली अनुसार उच्च शिक्षा अध्ययनका लागि जाने विद्यार्थीलाई मात्र नो अब्जेक्सन लेटर दिनुपर्ने हुन्छ। तर, पछिल्लो समय एक वर्षे तथा दुई वर्षे डिप्लोमाको नाममा विद्यार्थी विदेशीने प्रवृत्ति बढेपछि सरकारले छात्रवृत्ति नियमावलीमा भएको व्यवस्था कार्यान्वयन गर्न वैदेशिक अध्ययन अनुमति शाखालाई निर्देशन दिएको हो। परामर्श व्यवसायीहरुले भने डिप्लोमा पनि उच्च शिक्षाकै एउटा पक्ष भएकोले एक वर्षे वा दुई वर्षे डिप्लोमालाई पनि नो अब्जेक्सन लेटर दिनुपर्ने जिकिर गर्दै आएका थिए।"
सुरुङमा फसेका चिनियाँ कामदारलाई ड्रोनकाे निरीक्षणपछि यसरी गरियाे उद्दार (फाेटाेसहित),"नुवाकोट : टिमुरेमा निर्माणाधिन रसुवागढी जलविद्युत आयोजनाको सुरुङको प्रवेशद्वारमा बिहीबार राति ड्रोन क्यामेरामार्फत स्थलगत अनुगमनपछि उद्धार गरिएको हो । गोसाइकुण्ड गाउँपालिका वडा नं २ टिमुरे नजिकै निर्माणाधिन १११ मेगावाट क्षमताको सो आयोजनाको सुरुङ प्रवेशद्वारा गएराति ढुंगासहितको सुख्खा पहिरो गएपछि ६ चिनियाँसहित १७ जना मजदुर रातभर सुरुङभित्रै थुनिएका थिए । जोखिम हुने देखिएपछि ड्रोनको माध्यमबाट पहिरोको अवलोकन गरी उनीहरुको उद्धार गरिएको रसुवा प्रहरी प्रमुख तथा प्रहरी नायव उपरीक्षक भाग्येन्द्रपुरुष ढकालले जानकारी दिए । सुरक्षाकर्मीसहितको टोलीले १७ जनालाई सकुशल उद्धार गरेको हो । रसुवाका प्रमुख जिल्ला अधिकारी अर्जुन भण्डारीका अनुसार अडिट ४ टनेलको मुखमा सुख्खा पहिरो जाँदा एकजना स्काभेटर चालक घाइते छन् । ड्रोन क्यामेरा उडाएर पहिरोको स्थलगत निरीक्षणपछि पहिरोमा फसेकाहरुको उद्धार गरिएको थियो । पहिरोमा चिनियाँ कामदारहरु छि होङ्ग, वाङ्ग पिङ्ग, हुएंग हु छिङ, लिउ अहि योङ्ग, हाउङलाङ्ग जुङ्ग, यिङ्य क्युएंगलगायत १७ जनालाई सुरक्षाकर्मीसहितको उद्धार टोलीले सकुशल उद्धार गरेको हो । पहिरोमा परेर सुरुङभित्र थुनिएका नेपाली कामदारहरु देववहादुर दर्लामी, रुद्र ठाडा, कर्णबहादुर घर्ती, धनवहादुर ओली, जनकवहादुर राना, गोविन्द पुन, टेकबहादुर थापा, कुशल श्रेष्ठ, रत्नसिह पुजारा, अर्नुनकुमार रोक्का र निमासेदर तामाङलाई सकुशल उद्धार गरिएको रसुवाका प्रमुख जिल्ला अधिकारी अर्जुन भण्डारीले जानकारी दिए ।योजनाको पहिरो गएको क्षेत्र बाहेक अन्य क्षेत्रमा नियमित काम भइरहेको छ । पहिरो नियन्त्रणका लागि सुरक्षाको काम भइरहेको आयोजनाले जनाएको छ ।"
घुस काण्डमा पक्राउ परेका सबइन्जिनियर भण्डारीविरुद्ध मुद्दा दायर,नुवाकोट : दुई साताअघि पक्राउ परेका बेलकोटगढी नगरपालिकाका सबइन्जिनियर बद्री भण्डारीलाई कारवाहीको लागि विशेष अदालतमा मुद्दा दायर भएको छ । अख्तियार दुरुपयोग अनुसन्धान आयोगको टोलीले उनलाई गत जेठ २५ गते सेवाग्राहीसँग ३५ हजार घुस लिँदै गर्दा पक्राउ गरेको थियो । आयोगका अनुसार भण्डारीले विज्ञापन वापतको कमिसनका लागि सेवाग्राहीसँग घुस माग गरेको भन्ने सूचनाका आधारमा अख्तियारले पक्राउ गरिएको थियो । आयोगले बिगो असुल र कैद सजायको माग गर्दै भण्डारी विरुद्ध विशेष अदालतमा मुद्दा दायर गरेको प्रवक्ता प्रदीपकुमार कोइरालाले जानकारी दिए ।
पत्नी हत्या आरोपित पक्राउ,मुगु : पत्नी हत्या आरोपमा खाडाँचक्र नगरपालिका ३ का लक्ष्मी पाण्डे पक्राउ परेका छन्। छाँयानाथ रारा नगरपालिका२ मा खाजा पसल सञ्चालन गर्दै आएका पाण्डेले २७ वर्षीया पत्नी नानी कोइराला पाण्डेको हत्या गरेको भन्दै माइती पक्षले प्रहरीमा उजुरी दिएका थिए। असार ३ गते राति कुटपिटगरी नानीको हत्या गरेको आरोप लक्ष्मीमाथि छ। दैनिक मदिरा पिएर कुटपिट गर्ने गरेको फोनमा बताएको भन्दै माइती पक्षले लक्ष्मीविरुद्ध उजुरी दिएका थिए। नानीले विष खाएर आत्महत्या गरेको बहाना गरे पनि उनको शरीरभरी निलडाम भएकाले ज्वाइँले नै हत्या गरेको दाबी माइती पक्षको छ। हत्या भएको तीन दिनपछि प्रहरीले ज्वाइँलाई पक्राउ गरेको मृतककी आमा जयकला शाहीले बताइन्। घटनाको अनुसन्धान अगाडि बढेको प्रहरीले बताएको छ। नानीले सात वर्ष अघि पाण्डेसँग विवाह गरेकी थिइन्। पाण्डेको यो दोस्रो विवाह हो। जेठी पत्नीबाट जन्मिएका दुई छोरी र दुई छोरा कालिकोट बस्छन्। प्रहरीले जाहेरी नलिएसम्म परिवारले शव बुझ्न मानेका थिएनन्। मोस्टमार्टपछि शव बुझेर अन्तिम संस्कार गर्ने मृतकका दाइ ऐनबहादुर शाहीले बताए।
"पत्रकार बस्नेतमाथि सांघातिक हमला, टाउकोमा गम्भीर चोट",काठमाडौं : पत्रकार दिनेश बस्नेतमाथि सांघातिक हमला भएको बताइएको छ । सल्लेरी खबरडटकमका समाचार सम्पादक दिनेश बस्नेतमाथि समाचारको क्रममा भक्तपुरको लोकन्थलीमा सांघातिक हमला भएको अनलाईनका प्रबन्धक सुदर्शन बुढाथोकीले बताएका हुन् । बुढाथोकीले रिपोर्टस क्लबमा पत्रकार सम्मेलन गर्दै घटनाबारे जानकारी गराएका हुन् । साथै उनले घटनाको छानविन गरी दोषीमाथि कारवाही हुनुपर्ने माग गरेका छन् । असार ५ गते समाचार संकलनका क्रममा बस्नेतमाथि स्थानीय एक समूहले सांघातिक हमला गरेको बताइएको छ । आक्रमणबाट बस्नेतको टाउकोमा गम्भीर चोट लागेको छ । साथै शरीरका अन्य भागमा पनि चाेट लागेकाे छ । घटनापछि काठमाडौंस्थित अन्नपुर्ण न्यूरो अस्पतालमा उपचार भइरहेको छ । अनलाईन मिडियाका प्रवन्ध निर्देशक सुदर्शन बुढाथोकीका अनुसार पत्रकार बस्नेतमाथि आक्रामण गर्नेमध्ये एकजनालाई प्रहरीले पक्राउ गरेको छ । तर अन्य केही व्यक्तिलाई प्रहरीले पक्राउ नगरेको उनले बताए । बुढाथोकीका अनुसार उनीसँग सांघातिक आक्रमणको अडियो रेकर्ड समेत सुरक्षित छ ।
करेन्ट लागेर सहचालकको मृत्यु,बर्दिबास : महोत्तरीको मनराशिश्वामा करेन्ट लागेर तेल ट्यांकरका सहचालकको ज्यान गएको छ। जनकपुर उपमहानगरपालिका८ का २५ वर्षीय उमेश यादवको ज्यान गएको जिल्ला प्रहरी कार्यालय महोत्तरीका डिएसपी माधवप्रसाद बुढाथोकीले जनाए। ना ७ ख ११९५ नम्बरको तेल ट्यांकरमा बीच सडकमा लत्रिएको तार बेरिएको थियो।सहचालक यादव तार छुटाउन जाँदा करेन्ट लागेर घाइते भएका थिए। उपचारको लागि जलेश्वर लाँदै गर्दा बाटोमा मृत्यु भएको प्रहरीले जनाएको छ।
रत्नमन्दिर संग्रहालय बनाएर खुला हुन्छ,"पोखरा : सत्तारुढ दल नेपाल कम्युनिस्ट पार्टीका अध्यक्ष पुष्पकमल दाहालले पूर्व राजा पोखरा आउँदा बस्ने फेवाताल किनारको रत्नमन्दिर संग्रहालयका रुपमा छिट्टै खुला हुने बताएका छन्। काठमाडौैंको नारायणहिटी दरबारजस्तै पोखराको रत्नमन्दिर र हिमागृहलाई खुला गरेर पर्यटकको समेत एक दिन बसाइ लम्ब्याउने गरी विकास गरिने पूर्वप्रधानमन्त्री दाहालले बताएका हुन्। यसका लागि आफूले पहल गर्ने पूर्वप्रधानमन्त्री दाहालले पोखरामा पर्यटन व्यवसायीसँगको छलफल कार्यक्रममा बताए। पोखरामा दुई फरकफरक कार्यक्रम पर्यटन व्यवसायी सँगको छलफल र पुरुष तथा महिला राष्ट्रिय बिच भलिबल प्रतियोगिताको उद्घाटन कार्यक्रमलाई बिहीबार सम्बोधन गर्दै दाहालले रत्नमन्दिर र हिमागृहलाई जनताले हेर्न नपाउने गरी लुकाएर राखिएको बताउँदै खुला गरिने बताएका हुन्। पूर्वराजा बस्ने दरबारलाई व्यवस्थित गरी खुला गरिँदा पर्यटकको बसाइ लम्बिने पर्यटन व्यवसायी बताउँछन्। प्रधानमन्त्री केपी शर्मा ओलीको पहिलो प्रधानमन्त्रीकालमा उनैको उपस्थितिमा नेपाल ट्रस्ट सञ्चालक समिति बैठकले रत्नमन्दिरलाई पर्यटक आकर्षण गर्ने गरी संग्रहालयसहित स्वप्न बगैंचाका रुपमा विकास गर्ने निर्णयसमेत भएको नेपाल ट्रस्टका कर्मचारी बताउँछन्। ट्रस्टले रत्नमन्दिर दरबार अवलोकन गर्न विदेशी नागरिकलाई १ हजार, स्वदेशी नागरिकलाई १०० र विद्यार्थी तथा ज्येष्ठ नागरिकलाई ५० रुपैयाँ निर्धारण गरेर टिकटसमेत छापेको कर्मचारीले बताएका छन्। दरबार खुला नभएपछि छापेका टिकट थन्क्याइएको एक कर्मचारीले सुनाए। राजा महेन्द्रले पोखरा आउँदा बस्न बनाएको मन्दिर रानी रत्नको नाममा राखेका थिए। तीन सुरक्षा घेरा हुँदै रत्नमन्दिर पुग्न सकिन्छ। त्कालीन राजा महेन्द्र, वीरेन्द्र र ज्ञानेन्द्र तीन पुस्ता पोखरा आउँदा यही दरबारमा बसेकाले पनि यो दरबार पर्यटकका लागि मात्र होइन स्थानीयका लागि पनि कौतूहल बनेको छ। २०१३ सालमा निमार्ण पूरा भएको रत्नमन्दिर १ सय ११ रोपनी क्षेत्रफलमा छ। रत्नमन्दिर परिसरमा राजा बस्ने बंगला प्रमुख आकर्षण हो। बंगलामा ११ कोठा छन्। त्यससँगै राजा पोखरा आउँदा दैनिक रुपमा कामकाज गर्ने स्थान, बोट हाउस, एडिसी अफिस र सुन्दर बगैंचा छन्। तालको किनारमा रहेका मन्दिर आकर्षक छ। चराचुरुंगीको चिरबिर आवाज र फेवातालको मनोरम दृश्य त्यहाँ पुग्ने जोकोहीलाई पनि लोभ्याउँछ।"
वडाध्यक्षका बुवा बेपत्ता,"सिमकोट : खार्पुनाथ ४ का जयबहादुर हमाल वेपत्ता भएका छन्। ५५ वर्ष हमाल बिहीबार बेलुकादेखि बेपत्ता भएका छन्। मदिरा सेवन गरेर घरमा आएका हमाल श्रीमतीसँग सामान्य विवाद गरेर गएका हमाल वेपत्ता भएको खार्पुनाथ गाउँपालिकाका अध्यक्ष कर्ण रावलले जानकारी दिए। राति ८ बजेदेखि हमालको खोजी कार्य सुरु गरिएको भएपनि अहिलेसम्म कुनै जानकारी नआएको अध्यक्ष रावलले जानकारी दिए। उनले भने, 'आज बिहान कर्णाली नदीको किनारमा हमालले लगाएको चप्पल र बिरामी पूर्जा ढुंगाले च्यापेर राखिएको अवस्थामा भेटिएको छ तर उनको कुनै पत्तो छैन्।' हमाल वेपत्ता भएको खबर पाउने वित्तिकै यांचु प्रहरी चौकीबाट खोजिकार्य जारी राखिएको भएपनि पत्ता लगाउन नसकेको निमित्त प्रहरी प्रमुख राजेन्द्रबहादुर सिंहले बताए। बेपत्ता हमाल खार्पुनाथ ४ का वडाध्यक्ष लोकजंग हमालका बुवा हुन्।"
बजेट सक्न भ्याइनभ्याई,"जाजरकोट : गाउँगाउँमा सिंह दरबार आए पनि विकास निर्माणको कार्यशैली भने परम्पराग नै यथावत छ । वर्षभरी गर्नुपर्ने काम असार लागेपछि मात्रै हतारो गर्ने प्रवृति स्थानीय सरकारले पनि कायमै राखेका छन् । जाजरकोटमा संघीय सरकारले पठाएको बजेट जेठ मसान्तसम्म पुँजीगततर्फ साढे नौ प्रतिशत मात्र खर्च भएको छ । त्यस्तै प्रदेश सरकारमार्फत आएको विकास बजेट २१ प्रतिशत मात्र खर्च भएको कोष तथा लेखा नियन्त्रण कार्यालय जाजरकोटले जनाएको छ । जेठ मसान्तसम्मको बजेट खर्च निराशाजनक देखिएपछि यतिबेला सरकारी कार्यालय र स्थानीय सरकारलाई बजेट सक्न भ्याइनभ्याई छ । हरेक दिन तालिम, गोष्ठी उद्घाटन र समापन गर्न जनप्रनिधि पनि व्यस्त छन् । विभिन्न आयोजना निर्माणका काम एकै पटक गर्दा मजदुरकोसमेत अभाव देखिएको छ । असार मसान्तसम्म संघीय सरकारको पुँजीगततर्फको करिब ९० प्रतिशत र प्रदेश सरकारको अनुदानको ८० प्रतिशत बजेट सक्नुपर्ने बाध्यता छ । तर काम गर्ने शैलीमा परिवर्तन नल्याउँदा परम्परादेखि चल्दै आएको असारे विकास यसपटक पनि दोहोरिएको नागरिक अगुवा राजेन्द्रविक्रम शाहले बताए । अन्तिम महिनामा सिंगो बजेट कसरी सिध्याउने भन्नेमा स्थानीय सरकार अलमलमा छन् । उनले भने असारमा एकैपटक बजेटको खोलो बगाउने प्रवृत्ति नहटेसम्म प्रतिफल निकाल्न सकिँदैन । सबै बजेट असारमै खर्च गर्दा काममा गुणस्तरसमेत नहुने देखिन्छ । अन्य स्थानीय तह आआफ्नै पालिकामा गएर सेवा दिए पनि जुनीचाँदे, कुशे र बारेकोट गाउँपालिकाले भने सदरमुकामबाट सेवा दिँदै आएका छन् । जुनीचाँदेको केन्द्र विवाद, कुशे र बारेकोटमा सुरक्षा अभावमा बैंक नहुँदा सदमुकामबाटै सेवा दिनु परेको गाउँपालिकाले जनाए । सम्झौता गर्न र सबै प्रकारका भुक्तानीका लागि उभोक्ता पुग्नुपर्ने बाध्यताले बजेट खर्चमा ढिलाइ भएको स्थानीय बताउँछन् । कोष तथा लेखा नियन्त्रण कार्यालयका अनुसार संघीय सरकारले पुँजीगततर्फ पठाएको ९६ करोड ९४ लाख ४३ हजार रुपैयामध्ये जेठ मसान्तसम्म ९ करोड २५ लाख ४८ हजार मात्र खर्च भएको छ । चालुतर्फ भने ८२ प्रतिशत बजेट सकिएको छ । प्रदेश सरकारको ससर्त र निशर्त अनुदानतर्फ एक अर्ब १४ करोड ३१ लाख ८३ हजार रुपैयाँ पुँजीगत बजेटमध्ये जेठ मसान्तसम्म १९ करोड ५० लाख ९९ हजार खर्च गरिएको कोष तथा लेखा नियन्त्रक यामबहादुर थापामगरले बताए । तीन नगरपालिका, चार गाँउपालिका, डिभिजन सडक, डिभिजन वन, जिल्ला समन्वय समिति, घरेलु, प्रधानमन्त्री कृषि आधुनिकीकरण परियोजना, पहाडी साना किसानका लागि अनुकुलन आयोजना, स्वास्थ्य, शिक्षा, शहरी विकास तथा भवन, जलस्रोत तथा सिंचाई विकास डिभिजन लगायतका कार्यालयमा प्रदेश तथा संघीय सरकारबाट प्राप्त पुँजीगततर्फको ठूलो बजेट खर्च हुन सकेको छैन । कामको जिम्मा लिएका उपभोक्ता समिति, निर्माण व्यवसायीले तदारुकता नदेखाउँदा समयमा बजेट खर्चिन नसकेको कार्यालय प्रमुख थापा मगरको भनाइ छ ।"
रसुवागढी जलविद्युतको सुरुङमा थुनिएका १७ मजदुरको उद्धार,"त्रिशूली : नेपालचीन सीमा रसुवागढीनजिकै निर्माणाधीन रसुवागढी जलविद्युत आयोजना सुरुङको प्रवेशमार्गमा पहिरो गएको छ । पहिरोका कारण सुरुङमा थुनिएका १७ जना कामदारको उद्धार गरिएको छ। रसुवाको गोसाइकुण्ड गाउँपालिका२ रसुवागढीमा निमाणाधीन रसुवागढी जलविद्युत् आयोजनामा बिहीबार राति पौने ९ बजे सुख्खा पहिरो गएको थियो । पहिरोले सुरुङमार्ग थुनेपछि ६ चिनियाँ र ११ नेपाली कामदार खुरुङमा थुनिएका थिए। थुनिएका १७ जनै कामदारलाई शुक्रबार बिहान सकुशल उद्धार गरिएको रसुवाका प्रमुख जिल्ला अधिकारी अर्जुन भण्डारीले जानकारी दिए । थुनिएको १० घण्टापछि उनीहरुको उद्धार भएको हो। शुक्रबार बिहानैदेखि आयोजनाका कामदार, नेपाल प्रहरी, सशस्त्र प्रहरी, नेपाली सेनाको टोली थुनिएकाकोे उद्धारका लागि खटेका थिए । सबैको प्रयासमा सकुशल उद्धार गर्न सकिएको जिल्ला प्रहरी कार्यालय रसुवाका प्रमुख तथा प्रहरी नायब उपरीक्षक भाग्येन्द्रपुरुष ढकालले जानकारी दिए । प्रहरीका अनुसार थुनिएकामध्ये एक जना सामानय घाइते भएका छन् । पहिरो खस्दा उनीहरु सुरुङको १०० मिटर भित्र काम गरिरहेका थिए । उनीहरु १० घण्टासम्म भोकभोकै सुरुङभित्र थुनिएका हुन्। १११ मेगावाट क्षमताको यस जलविद्युत आयोजनाको नियमित काम गर्ने क्रममा मजदुर सुरुमा प्रवेश गरेका थिए । सदरमुकाम धुन्चेबाट २५ किलोमिटर उत्तर भोटेकोशी नदीको पश्चिमी किनारामा रहेको घटनास्थलमा रसुवाका प्रमुख जिल्ला अधिकारी अर्जुन भण्डारीको नेतृत्वमा दुई घण्टासम्म उद्धार कार्य गरिएको थियो ।"
घाँस काट्ने क्रममा रुखबाट लडेर एकको मृत्यु,पोखरा : पोखरा महानगरपालिकामा घाँस काट्ने क्रममा रुखबाट लडेर एक जनाको मृत्यु भएको छ । पोखरा महानगरपालिका २१ कृष्तीका ५२ वर्षीय शिवप्रसाद सुवेदीको घर नजिकैको रुखमा घास काट्ने क्रमा घाइते भएका थिए । उपचारका लागि पोखराका मेट्रोसिटी अस्पताल लगिएकोमा उपचारका क्रममा सुवेदीको मृत्यु भएको गण्डकी प्रदेश प्रहरी कार्याल पोखराका प्रहरी उपरिक्षक नबराज भट्टले जानकारी दिए ।
गोरोपनको विज्ञापन नगर्ने बलिउड कलाकार,"केही बलिउड सेलिब्रिटीले गोरो बनाउने भनिँदै आएको फेयरनेस क्रिमका विज्ञापन गरेका छन्। विज्ञापनका लागि ठूलो रकम दिँदा पनि केहीले भने त्यस्ता सौन्दर्य सामग्रीको विज्ञापन गर्न अस्वीकार गरेका छन्। साई पल्लवी केही समयअघि अभिनेत्री साई पल्लवी चर्चामा रहिन् । २७ वर्षीया यी अभिनेत्रीलाई दुई करोड भारु पारिश्रमिकमा फेयरनेस क्रिमको विज्ञापन अफर गरिएको थियो । तर, उनले विज्ञापनमा काम गर्न मानिनन् । कालो भारतीय रङ हो, उनले एक दैनिक पत्रिकालाई अन्तर्वार्ता दिँदा भनेकी थिइन्, हामी विदेशीसँग तिमीहरूको छालाको रङ सेतो किन छ ? भनेर सोध्न सक्दैनौँ । उनीहरू जस्ता छन्, हामीले त्यस्तै हुनुपर्छ भन्ने छैन । त्यो उनीहरूको छालाको रङ हो, यो हाम्रो । अफ्रिकाका मानिसको छालाको आफ्नै रङ छ, मलाई उनीहरू सुन्दर लाग्छन् । साई पल्लवीले मलयालम, तेलगु र तमिललगायत भाषाका थुप्रै दक्षिण भारतीय फिल्ममा काम गरेकी छिन् । कंगना रनोट महिलालाई गोरो बनाउने सौन्दर्य सामग्रीको विज्ञापनमा बलिउडकी क्विन कंगना रनोट पनि देखिन्नन् । बलिउडमा सफल नहुँदाताका पनि उनले दुई करोड भारुको फेयरनेस क्रिमको विज्ञापन गर्न अस्वीकार गरेकी थिइन् । एक अन्तर्वार्तामा उनले भनेकी थिइन् सेतोकालो छाला भन्ने धारणा मैले सानैदेखि बुझ्न सकिनँ । सेलिब्रिटी भएर आउने पुस्ताका लागि हामी कस्ता उदाहरण स्थापित गर्दै छौँ ? गोरोपनको क्रिमको विज्ञापन अस्वीकार गरेकोमा मलाई कुनै पछुतो छैन । सार्वजनिक व्यक्तित्वका रूपमा मेरा केही जिम्मेवारी छन् । कल्की कोचलिन अभिनेत्री कल्की कोचलिनलाई पनि फेयरनेस क्रिमको विज्ञापन अफर गरिएको थियो । तर, उनले विज्ञापनको प्रस्ताव स्विकारिनन् । ये जवानी है दिवानी, मार्गरिटा स्ट्रलगायत फिल्ममा काम गरेकी कल्कीले भारतीय मिडियासँग फेयरनेस क्रिमको विज्ञापनबारे कुरा गरेकी थिइन् । सेतो छालाको चाहना राख्नु गलत होइन, उनले भनेकी थिइन्, तर, भारतमा सेतो छालाको अधिक चाह छ । म यस्तो सामग्रीको विज्ञापन गर्न चाहन्छु, जसले मेरो छालाको रङ गाढा बनाओस् । कल्कीले एन्टी एजिङ क्रिमको विज्ञापन गरेकी छिन् । मैले एन्टी एजिङ क्रिमको विज्ञापन गरेकी छु, उनले भनेकी थिइन्, उमेर बढेसँगै महिलाले आफ्नो छालाका स्याहार गर्नुपर्छ भनेर यो क्रिमको विज्ञापन गरेकी हुँ । स्वरा भास्कर अभिनेत्री स्वरा भास्करलाई पनि फेयरनेस क्रिम उत्पादन गर्ने एक ब्रान्डले सम्पर्क गरेको थियो । तर, उनले प्रस्ताव ठाडै अस्वीकार गरिन् । फेयरनेस क्रिमको विज्ञापन गर्नु भनेको जातिवादलाई बढावा दिनु हो, उनले एक अन्तर्वार्तामा भनेकी थिइन् । स्वरालाई सन् २०१५ मा सो विज्ञापन प्रस्ताव गरिएको थियो । सेतो छालाप्रतिको लगावलाई निरुत्साहित गर्नुपर्छ, उनले भनेकी थिइन्, यस्ता विज्ञापनले छालाप्रति गलत धारणा विकास गर्छ । यस्ता विज्ञापनले गर्दा कालो छाला भएकाहरूको आत्मविश्वास घट्न सक्छ । मान्छेले आफ्नो छालाको रङ जस्तो भए पनि खुशीसाथ स्वीकार गर्नुपर्छ भन्ने मलाई लाग्छ । कालो, गहुँगोरो जस्तो भए पनि मान्छेले आफूलाई पर्फेक्ट ठान्नुपर्छ । रणवीर कपुर फेयरनेस क्रिमको विज्ञापनले नकारात्मक सन्देश दिने भन्दै अभिनेता रणवीर कपुरले यसको विज्ञापन गर्न अस्वीकार गरेका थिए । सन् २०११ मा उनलाई पुरुषसम्बन्धी फेयरनेस क्रिमको विज्ञापन अफर गरिएको थियो । तर, नौ करोड भारु पारिश्रमिक पाइने त्यो विज्ञापन उनले गरेनन् । रणदीप हुड्डा हाइवे, सर्बजीतलगायत फिल्मका काम गरेका अभिनेता रणदीप हुड्डाको विचार पनि फेयरनेस क्रिमबारे स्पष्ट छ । उनलाई यस्तो विज्ञापन गर्न मन पर्दैन । एक अंग्रेजी अखबारसँग कुरा गर्दै उनले भनेका थिए मलाई लाग्छ, भारत मात्र यस्तो देश हो, जो गोरोपनका लागि बौलाहा छ । विश्वका कतिपय देशका मानिस कालो हुन चर्को घाममा सुत्छन् । तर, यहाँ सेतो रङ नै सुन्दरताको मानक छ । यस्तो सोच हटाउन आवश्यक छ ।"
फैलँदै आयातित डेंगु,"विराटनगर : मोरङमा एडिस एजिप्टाई जातको पोथी लामखुट्टेको टोकाइबाट सर्ने डेंगुको संक्रमण फैलँदै गएको छ। विज्ञले मोरङमा देखिएको डेंगु आयातित भएको बताएका छन्। सुनसरीको धरानमा महामारीको रूपमा फैलिएपछि उतैबाट मोरङमा पनि डेंगु भित्रिएको र आयातित भएका कारण नियन्त्रणमा केही कठिनाइ भइरहेको जिल्ला जनस्वास्थ्य कार्यालय मोरङका प्रमुख ज्ञानबहादुर बस्नेतले दिए। एक साता अवधिमा मोरङमा डेंगु संक्रमितको संख्या २० पुगेको छ। साताअघि ५ जना मात्रै संक्रमित थिए। विराटनगर महानगरपालिकामा ५, उर्लाबारी नगरपालिकामा ५, सुन्दरहरैंचा नगरपालिकामा ४, बेलबारीमा १, केराबारी गाउँपालिकामा ३, मिक्लाजुङमा १ र ग्रामथान गाउँपालिकामा १ जनामा संक्रमण देखिएको छ। उनका अनुसार संक्रमितको विराटनगरकै नोबेल शिक्षण, सञ्जिवनी, कोसी र विराटनगर अस्पतालमा उपचार भइरहेको छ। सबै भन्दाबढी नोबेलमा ८ जनाको उपचार भइरहेको छ। संक्रमितमध्ये एकजना ४ वर्षीय बालक छन्। अन्य संक्रमित २२ देखि ३५ वर्ष उमेर समूहका छन्। धरानबाट मोरङमा संक्रमण भित्रिएको पाइयो, बस्नेतले भने, धरान पुगेर फर्किएकामा यसको संक्रमण देखिएका कारण मोरङमा देखिएको डेंगु आयातित हो। उनले धरान पुगेर फर्किएका व्यक्तिहरू बिरामी भएपछि उपचार र स्वास्थ्य परीक्षणका लागि अस्पताल पुग्दा डेंगुको संक्रमण देखिएको बताए। सबै जसो संक्रमित धरान पुगेर आएपछि बिरामी भएको पुष्टि भयो, उनले भने। विभिन्न जनचेतनामूलक कार्यक्रम र माइकिङ गरिरहेका छौं, उनले भने, सर्च एण्ड डिस्ट्रोए (खोज र नष्ट गर) अभियान सञ्चालन गरिएको छ। उनले सामान्य ढंगबाट होसियारी अपनाउँदा मात्रै पनि यसको संक्रमणबाट बच्न सकिने बताए। मोरङका १७ वटै स्थानीय तहमा सरसफाई अभियान सञ्चालन गर्दै लामखुट्टे मार्ने र त्यसको लार्भा नष्ट गर्न औषधि छर्कने काम भइरहेको छ। विशेष गरी सफा पानीमा बसेर दिउँसो मात्रै लामखुट्टेले टोक्दा डेंगुको संक्रमण हुने भएपछि सरसफाईमा ध्यान दिन सबै नगरवासीलाई आग्रह गरिएको बेलबारी नगरपालिकाका मेयर ज्ञानेन्द्र सुवेदीले बताए। लामखुट्टे र त्यसका लार्भा नष्ट गर्ने औषधि सबै वडामा छर्कन प्राथमिकता दिइएको छ, उनले भने, मालाथिन फगिङ स्प्रे गर्ने काम भइरहेका छ। ४० प्रतिशत मालाथिन र ६० प्रतिशत डिजेल मिसाएर सबै वडामा छर्कने काम भइरहेको सुवेदीले बताए। लामखुट्टेको लार्भा मार्नका लागि जमेको पानी नष्ट गर्ने र त्यस्ता पानीमा डढेको मोविल वा डिजेल हालिदिने काम पनि भइरहेको उर्लाबारी नगरपालिकाका मेयर खड्गबहादुर फागोले बताए। डेंगु सक्रमित लामखुट्टेले दिउँसो मात्रै टोक्ने गर्छ। नगर प्रमुख फागोले मोटरसाइकल ग्यारेज, होटल, पसल, सार्वजनिक ठाउँ र पसललगायतमा टोलीले सचेतना फैल्याउने र सरसफाई गर्ने काममा विभिन्न स्थानीय तहबाट विशेष टोली परिचालन गरिएको बताए। स्वास्थ्यकर्मीलाई उदृत गर्दै उनले दिएको जानकारी अनुसार सफा पानी जमेको स्थानमा संक्रमण फैल्याउने लामखुट्टेले फुल पार्ने भएकाले फ्रिज, पूजाका सामग्री, पुराना टायर, गमला र पानीका ट्यांकीको सफाइमा ध्यान दिइनु पर्छ। दाजुभाइलाई डेंगु सप्तरीमा डेंगु संक्रमित बिरामी फेला परेका छन्। कञ्चनरूप नगरपालिका ६ जमुवाका ३२ वर्षीय देवकान्त चौधरी र उनका भाइ २७ वर्षीय रमाकान्त चौधरीमा डेंगु रोगको संक्रमण देखिएको कञ्चनरूप नगरपालिकाले जनाएको छ। डेंगुको संक्रमण देखिए पछि धरानस्थित बीपी कोइराला स्वास्थ्य विज्ञान प्रतिष्ठान भर्ना भएका देवकान्तका भाइ रमाकान्तको रगत परीक्षण गर्दा उनमा समेत डेंगु फेला परेको कञ्चनरुप नगरपालिकाको स्वास्थ्य शाखाले जनाएको छ। दुबै दाजुभाई धरानमा मजदुरी गर्छन्। कञ्चनरुप नगरपालिकाको स्वास्थ्यकर्मीको टोलीले बिहीबार वडाको जमुवा टोलमा गई ज्वरो आएका अन्य ६ जनाको रगत परीक्षण गर्दा उनीहरूमा डेंगुको संक्रमण नदेखिएको कञ्चनरूप नगरपालिकाका स्वास्थ्य शाखा संयोजक डम्बरप्रसाद गुप्ताले जानकारी दिए। डेंगु संक्रमित देवकान्तका भाइ रमाकान्तलाई बिहीबार नै कोशी अञ्चल अस्पताल विराटनगरमा भर्ना गरिएको छ। अन्य व्यक्तिमा डेंगुको लक्षण नदेखिएको र शंकास्पद व्यक्तिको रगत संकलन गरी परीक्षण गरिने कार्य सुरु भएको स्वास्थ्य शाखाका सहसंयोजक सुरेन्द्र यादवले बताए। कञ्चनरुप नगरपालिकाको स्वास्थ्यकर्मीको टोलीले वडानम्बर ६ को जमुवा टोलमा गई ज्वरो आएकाको चेकजाँच गर्नुका साथै डेंगु रोग फैलिन नदिन नगरपालिकाले जनचेतनामूलक कार्यक्रम सुरु गरेको जनाएको छ। नगर प्रमुख बसन्त मि श्रले स्थानीय एफएम रेडियोबाट सचेतनामूलक सन्देश प्रसारण गरी नगरवासीमा सचेत हुन आग्रह गर्ने र लार्भा नष्ट गर्ने अभियान सुरु भएको बताए। स्वास्थ्य शाखा संयोजक गुप्ताका अनुसार नगरपालिकासँग डेंगु परीक्षण गर्ने किटको अभाव छ। सरुवा रोग तथा महामारी नियन्त्रण महाशाखामा किटको माग गरिएको जानकारी दिँदै गुप्ताले किट उपलब्ध भएपछि चेकजाँचलाई तिव्रता दिने बताए।"
कुपोषणले ग्रस्त दलित बालबालिकामा,"बाजुरा : जिल्लाका दलित बालबालिका कुपोषणले ग्रस्त बनेका छन् । कमजोर आर्थिक अवस्थाका कारण आवश्यकताअनुसारको पोषणयुक्त खानाबाट वञ्चित अधिकांश बालबालिका कुपोषणको चपेटामा छन् । जिल्ला स्वास्थ्य कार्यालय र ब्रह्मतोला स्वास्थ्य चौकीको तथ्यांकमा बुढिगंगा नगरपालिका१ अम्कोटमा ३ वर्षकी फुलचना नेपाली मात्र कुपोषित छन् । तर, त्यही गाउँका ६० भन्दा बढी दलित परिवारका अधिकांश बालबालिका कुपोषित छन् । फुलचना नेपाली मात्र हैन उसकी २ वर्षकी बहिनी सुचना नेपाली पनि कुपोषणबाट ग्रस्त छिन् । आमा मनकला सनाइले भनिन्, फुलचना धेरै कुपोषित भएर स्वास्थ्य संस्थाको तथ्यांकमा राखियो, तर अर्की छोरी पनि अहिले कुपोषणले थलिएकी छ । सात सन्तानकी आमा मनकलाका सबै बालबालिका कुपोषणमै हुर्केका उनले बताइन् । सुत्केरी हुँदा मैले त पोषिलो खानेकुरा खान पाइन, बालबच्चाले कसरी पाउन् ? मनकलाले थपिन्, दुई छाक जार्न पनि मुस्किल हुँदा धेरै बालबच्चालाई आवश्यकता अनुसारको पोषकतत्व खुवाउन पाइन, हुर्केका बच्चा पनि स्वस्थ्य छैनन् । सोही गाउँकी सेतु नेपालीका तीनवटा बच्चा छन् । ४ वर्षकी छोरी इशिका, डेढ वर्षकी बबिता र तीन महिनाकी पार्वती नेपालीको पनि उमेर उनुसार बृद्धिविकास भएको छैन । सबै मध्यम खालका कुपोषित छन् । घरमा खान लगाउन पुग्दैन लगाएको अन्नबालीले तीन महिना पनि खान पुग्दैन पार्वतीले भनिन् । उनी सुनौलो हजार दिनकी आमा हुन् । यस्तै देबी नेपाली १८ वर्षकी भइन् । उनीबाट डेढ वर्षकी छोरी र चार महिनाको छोरा छ । चार महिनाको छोरा त ठिकै अवस्थामा रहेको छ । छोरी भने कुपोषणले ग्रस्त छिन् । यीत त अम्कोटका दलित कुपोषित बालबालिका प्रतिनिधि पात्र हुन् । ६० परिवार रहेको दलित बस्तीका हरेक परिवारमा कुपोषणबाट ग्रसित बालबालिका छन् । अमकोट गाउँमा ७० प्रतिशतभन्दा बढि कुपोषित बालबालिका रहेको स्थानीय तारा नेपालीले बताइन् । कुपोषणले नछोएका कुनै परिवारमा बालबालिका छैनन् उनले भनिन्, खान लाउन नै धौ पर्ने दलित परिवारलाई बालबालिका र सुत्केरीका लागि पोषणयुक्त खाना जुटाउन असम्भव नै छ । गाउँभरी कुपोषणले बालबालिका ग्रसित भए पनि स्वास्थ्य तथ्यांकमा एउटा मात्रै पर्नुले दलित बालबालिकाको वास्तविक अवस्था स्वास्थ्य कार्यालयले बुझ्न नसकेको उनको भनाइ छ । आन्तरिक आम्दानीले तीन महिनामात्रै खान पुग्छ । बाकी समय मजदुरी गरेर ल्याएको रकमले किनेरै छाक टारिरहेका छन् ।"
"लोभ, मोह र क्रोधबाट मुक्त रहन योग : प्रधानमन्त्री","काठमाडौं : प्रधानमन्त्री केपी शर्मा ओलीले अस्वस्थ्य मानसिकताबाट बच्न सबैले योग गर्नुपर्नेमा जोड दिएका छन्।अन्तराष्ट्रिय योग दिवसको अवसरमा शुक्रबार राष्ट्रिय सभागृहमा आयोजित कार्यक्रममा बोल्दै प्रधानमन्त्री ओलीले सो कुरा बताएका हुन्। समय निकालेर हरेक मानिसले दैनिक रुपमा योग गर्नु स्वास्थ्यका लागि उपयोगी हुने उनले बताए। 'योगको अभ्यास भाषा र लिपी सुरु हुनुभन्दा अघिबाट सुरु भएको हो,' ओलीले भने, 'मानिस स्वास्थ्य रहनका लागि योगको निरन्तरता जरुरी छ।' ओलीले नेपालमा योगको अभ्यास परम्परागत कालदेखि नै हुँदै आएको प्रमाण धेरै भेटिएको बताए। 'हामीले पाँचछ हजार वर्ष पहिलेका मूर्तिहरु हेर्यौं भने पनि तिनमा योगका विभिन्न आशन देखिन्छन्,' प्रधानमन्त्री ओलीले भने।उनले लोभ मोह र क्रोधबाट मुक्त रहनका लागि योग र नियमित ध्यान गर्नु आवश्यक रहेको औंल्याए।"
"सुनको भाउ बढ्यो, हेर्नुहोस् आजको मूल्य","काठमाडौं : शुक्रबार सुनको भाउ १ हजारले बढेको छ। बिहीबार ६४ हजारमा कारोबार भएको सुन शुक्रबार १ हजारले बढेर तोलाको ६५ हजार पुगेको नेपाल सुन चाँदी व्यवसायी महासंघकाले जनाएको छ। बुधबार ६३ हजारमा कारोबार भएको सुन बिहीबार र शुक्रबार लगातार ११ हजारले बढेको हो। त्यस्तै, चाँदी बुधबार र बिहीबार १० १० रुपैयाँले बढेको छ। चाँदी शुक्रबार प्रति तोला ७४० रुपैयाँमा कारोबार भइरहेको छ।"
"धादिङ जीप दुर्घटनामा मृत्यु हुनेको संख्या ५ पुग्यो, नामावलीसहित (अपडेट)","गल्छी (धादिङ) : दक्षिणी धादिङको गल्छी गाउँपालिका ६ स्थित बाझगाउँमा भएको बोलेरो जीप दुर्घटना मृत्यु हुनेको संख्या ५ पुगेको छ। गल्छी गाउँपालिका ५ को सिरुवारीबाट बैरेनीबजारतर्फ आइरहेको बा १८ च ९४०८ नम्बरको जीप दुर्घटनामा परेको थियो। गाउँबाट तरकारी बोकेर जीप बैरेनीतर्फ आइरहेको बेला सडकबाट खसेर दुर्घटना भएको प्रहरीले जनाएको छ। दुर्घटना के कारणले भयो यसबारे अनुसन्धान भइरहेको प्रहरी चौकी बैरेनीका सइ जनक बस्नेतले जानकारी दिए। दुर्घटनामा मृत्यु हुनेमा गल्छी गाउँपालिका ६ का नानु तामाङ, सोही ठाउँका कान्छी भुजेल, गल्छी गाउँपालिका ४ कासेते मिजार, सोही ठाउँका २५ वर्षीय राजु रम्तेल हुन्। यस्तै ठेगाना नखुलेको समिक्षा अधिकारीको उपचारका लागि काठमाडौं लैजाँदै गर्दा बाटोमा मृत्यु भएको हो। दुर्घटनामा परी अन्य १० जना यात्रु घाइते भएका छन्। घाइतेको स्थानीय स्वास्थ्य संस्थामा सामान्य उपचारपछि थप उपचारका लागि काठमाडौँ पठाइएको छ। जीपका चालक र सहचालको अवस्था भने खुल्न सकेको छैन।"
भक्तपुर अस्पतालमा औषधि अभाव,"भक्तपुर : भक्तपुर अस्पतालमा औषधि अभाव चुलिएको छ। स्वास्थ्य बीमाअन्तर्गत पाइने औषधि अभाव हुँदा सर्वसाधारण मर्कामा परेका छन्। भक्तपुरको एकमात्र सरकारी अस्पताल भएकाले अधिकांश भक्तपुरवासीले यही अस्पतालमार्फत स्वास्थ्य सेवा पाउने गरी बीमा गराएका छन्। सबैभन्दा बढी आवश्यक पर्ने औषधि नै अभाव भएको पीडितले बताएका छन्। उनीहरुका अनुसार एक महिनादेखि औषधि पाउन सकिएको छैन। अस्पतालमा औषधि नपाइएपछि स्वास्थ्य बीमा गर्दागर्दै पनि पैसा तिरेर बाहिरी फार्मेसीबाट औषधि किन्नुपर्ने बाध्यता भएको सुनाए। भक्तपुर अस्पतालको फार्मेसीले भने टेन्डर गरिएको सम्पूर्ण औषधि प्राप्त नहुँदा अभाव झेल्नु परेको बताएको छ । भक्तपुर अस्पतालले गएको चैतमा मात्रै ४८ लाख रुपैयाँ बराबरको औषधिको टेन्डर गरेको थियो।जसमा ४४ लाख रुपैयाँमा भक्तपुरकै देवकोटा मेडिकलले उक्त टेन्डर हात पारेको थियो। तर ४४ लाख रुपैयाँको टेन्डर हात पारेको देवकोटा मेडिकलले २३ लाख रुपैयाँको मात्रै औषधि उपलब्ध गराउँदा औषधि अभाव भएको फार्मेसी इन्चार्ज रेशु कार्कीले जानकारी दिइन्। फार्मेसीमा भएको सबै औषधि वितरण भइसकेको उनको भनाइ थियो। 'टेन्डरअनुसार ४४ लाख रुपैयाँको औषधि नआउँदा अभाव भएको हो', उनले भनिन्, 'सुरुमा १६ लाखको मात्रै औषधि पठाएको ठेकेदारले महिना दिन हुँदा पनि थप औषधि पठाएन।' पाँच महिनाको औषधि पन्ध्र दिनमै सिद्धियो ! उनका अनुसार अस्पतालले पाँच महिनाका लागि औषधि टेन्डर गरेको थियो। तर टेन्डर पाउनेले पठाएको औषधि १५ दिन पनि पुगेन।'टेन्डर पाउनेले चल्ने औषधि कम तर नचल्ने भने बढी पठाए', इन्चार्ज कार्कीले थपिन्, 'अस्पतालमा चल्नेमात्रै औषधि छान्दा २५ लाखभन्दा बढीको औषधि आउँदैन।त्यसैले पुनः टेन्डर नगरी हुँदैन।'उनले टेन्डरअनुसार सबै औषधि नआइकन नयाँ टेन्डर गर्नसमेत समस्या भएको सुनाए। पीडित पुगे जिल्ला प्रशासनसम्म तर स्वास्थ्य बीमा गरेकाले औषधि नपाएपछि जिल्ला प्रशासन कार्यालय भक्तपुरको समेत ढोका ढकढक्याएका छन्। उनीहरुले महिना दिन हुँदा पनि भक्तपुर अस्पतालबाट स्वास्थ्य बीमा औषधि नपाएको भन्दै प्रमुख जिल्ला अधिकारी नारायणप्रसाद भट्टको ध्यानाकर्षण गरेका थिए। त्यस्तै प्रजिअ भट्टले पनि भक्तपुर अस्पतालका मेडिकल सुपरिटेन्डेन्ट डा सुधा देवकोटालाई तत्काल स्वास्थ्य बीमाको औषधिको व्यवस्था गर्न निर्देशन दिए। उक्त निर्देशनपछि टेन्डरवाला मेडिकलबाटै बाँकी औषधि नझिकाइकनै थप पाँच लाख रुपैयाँको औषधि खरिद गरिएको अस्पतालका डा रविभूषण सुवालले जानकारी दिए। फार्मेसीका लागि औषधि खरिद समितिका सदस्य सचिवसमेत रहेका डा सुवालले उक्त रकम बराबरको औषधिसमेत नपुगेर थप एक लाख ७० हजा रुपैयाँको औषधि खरिद गरिसकिएको बताए। 'मेडिकल सुपरिटेन्डेन्टले आफ्नो अधिकार प्रयोग गरेर थप औषधि किन्नुभयो', उनले भने, 'तर टेन्डर पाएकाबाटै सबै औषधि नमगाइकनै किन बाहिरी प्रक्रियाबाट औषधि खरिद गरियो मलाई समेत जानकारी दिइएन।' पूरा औषधि आपूर्ति नगर्दै भुक्तानी उनले टेन्डर पाएकाले सबै टेन्डर रकमअनुसार ४४ लाख रुपैयाँकै औषधि आपूर्ति नगर्दै भुक्तानी दिइएको समेत बताए। उनका अनुसार ४४ लाखको टेन्डर पार्ने देवकोटा मेडिकललाई २३ लाख रुपैयाँ भुक्तानी दिइएको हो। 'हामीलाई फार्मेसीले १६१७ लाखको औषधिमात्रै आएको जानकारी दिएको थियो', डा सुवालले भने, 'तर भुक्तानी भने २३ लाख दिइएछ। औषधि पूरा आपूर्ति नगरिकनै किन भुक्तानी दिइयो ? शंका गर्ने ठाउँ छ।' अस्पताल स्रोतका अनुसार बजार भाउभन्दा महंगोमा टेन्डरमार्फत औषधि झिकाइएको थियो। जसले गर्दा कम औषधि आयो । महंगोमा औषधि टेन्डर ! फार्मेसी सञ्चालकका अनुसार औषधिमा कम्तीमा १६ प्रतिशतसम्म छुट पाइन्छ। उक्त छुटमा बिरामीको मागअनुसार १३ प्रतिशतसम्म छुट दिएर मेडिकलले तीन प्रतिशत फाइदा खाने गर्छ। तर भक्तपुर अस्पतालले टेन्डर गरेको ४४ लाख रुपैयाँको औषधि सस्तो हुनुपर्नेमा झन् महंगो भएको स्रोतको दावी थियो। मेडिकल सञ्चालकका अनुसार नचल्ने औषधिमा अत्यधिक मूल्य चल्ने औषधिमा मूल्य बढाएर टेन्डर हालिएको हो। स्रोतले औषधि टेन्डर गर्नुअघि टेन्डर स्वीकृत हुने मेडिकललाई अस्पतालस्थित स्टोरको विवरण चुहाइएको थियो। सोही विवरणअनुसार बढी चल्ने औषधि कम तर नचल्ने औषधि बढी पार्ने गरी टेन्डर हालिएको थियो। त्यस्तै अरुले टेन्डर पार्न नसकोस् भनी बोलपत्र लिँदा देवकोटा मेडिकलबाहेक अरुलाई मागिएको औषधिको सूची नै घटाएर दिइएको स्रोतको दावी छ। 'पहिल्यै सेटिङ गरेर देवकोटा मेडिकललाई स्टोरको विवरणसँगै बोलपत्रको पूर्ण विवरण दिइयो तर अरु बोलपत्र लिएकालाई दिइएन', स्रोतले भन्यो, 'टेन्डर बुझाउने अन्तिम दिनमात्रै फोन गरेर बाँकी बोलपत्र भर्नेलाई तपाईंलाई दिइएको औषधि सूची अपूरो भएको भनी जानकारी दिइयो। जसले गर्दा उनीहरुले टेन्डरको सम्पूर्ण प्रक्रिया पूरा गर्न सकेनन।' फार्मेसी इन्चार्ज कार्कीले पनि टेन्डरको सूचीअनुसार आएको औषधिमा नचल्ने औषधि आधाभन्दा बढी भएको स्वीकार गरिन् ।'आवश्यकै नभएको औषधिको सूची काट्दा ४४ लाखको टेन्डर भनिए पनि १६१७ लाखभन्दा बढीको औषधि आउँदैन', उनले भनिन् ।"
शंकास्पद प्रेसर कुकरभित्र कपडा भेटियो,"गाईघाट : उदयपुरको सदरमुकाम गाईघाटस्थित त्रियुगानगरपालिका कार्यालय परिसरमा शंकास्पद प्रेसर कुकर तर्साउने उदेश्यले राखेको पाइएको सुरक्षा संयन्त्रले जानकारी दिएको छ । शुक्रबार बिहान त्रियुगा नगरपालिका११ मा रहेको कार्यालय परिसरमा शंकास्पद अवस्थामा प्रेसर कुकर भेटिएको थियो । सेनाले वमको आशंका गरी निस्क्रिय पार्ने क्रममा कुकरभित्र कपडा र तरल पदार्थ मात्र फेला पारेको सुरक्षाकर्मीले जनाएका छन्। भुल्केस्थित नेपाली सेनाको १८ नम्बर बाहिनीबाट खटिएको बम डिस्पोजल टोलीले विर्को खोल्न वाटर क्यान प्रयोग गर्दा कपडा र तरलपदार्थ मात्र भेटिएको जिल्ला प्रहरी कार्यालय प्रहरी प्रमुख एसपी वीरबहादुर बुढामगरले बताए । तर्साउने मनसायले कुकर राखिएको हो, यसमा हामी संवेदनशील छौ। बुढामगरले भने। २४ सै घण्टा सुरक्षागार्ड बसेको नगरपालिका कार्यालयभित्र कसरी कुकर राखियो भन्ने बिषयमा अनुसन्धान भइरहेको एसपी बुढामगरले जानकारी दिए । सुरक्षागार्डसँग सोधपुछ गर्दा बिहीबार दिउँसो ५ बजेतिर उक्त बस्तु देखिएको र सुरक्षागार्डले फोहोर ठानी वेवास्ता गरेको भनेको एसपी मगरले बताए । सिसी क्यामेराको निगरानीमा रहेको कार्यालयमा रातभर कुनै व्यक्ति कार्यालयभित्र प्रवेश गरेको नदेखिएको एसपी मगरले बताए । बिहान सरसफाईका लागि ट्याक्टर झिक्न लाग्दा झोलाभित्र राखिएको प्रेसरकुकर फेला परेको हो । लगत्तै नगरपालिकाका कर्मचारीले प्रहरीलाई खबर गरेका थिए । शंकास्पद वस्तु फेला परेलगतै प्रहरीले कार्यालय परिसर २ घण्टा घेरा हालेको थियो। पछिल्लो समय विप्लव नेतृत्वको नेपाल कम्युनिस्ट पार्टीको गतिविधि बढिरहेकाले शंकास्पदे प्रेसर कुकर राख्नुमा उनीहरुकै हात हुनसक्ने आशंका गरिएको छ ।"
ललितपुरका पत्रकारले प्रजिअलाई बुझाए हस्ताक्षर,ललितपुर : मिडिया काउन्सिल विधेयक फिर्ताको माग राख्दै पत्रकार महासंघ ललितपुरले संकलन गरेको हस्ताक्षरलाई प्रमुख जिल्ला अधिकारी प्रेमराज जोशी समक्ष बुझाइएको छ। ललितपुरका पत्रकारहरुले उक्त हस्ताक्षर शुक्रबार जोशीलाई बुझाएका छन्। पत्रकाहरुले उक्त हस्ताक्षर प्रधानमन्त्री समक्ष पुर्याइदिन समेत आग्रह गरे। त्यस्तै जोशीले उक्त हस्ताक्षर प्रधानमन्त्री समक्ष पुरयाउने बचन दिए। सरकारले संसदमा दर्ता गरेको उक्त विधेयक फिर्ताको माग गर्दै मुलुकभरका पत्रकारहरुले प्रेस स्वतन्त्रताको पक्षमा हस्ताक्षर संकलन गरेका छन्।
भैरहवा विमानस्थलको निर्माण म्याद थपिदै,"भैरहवा : राष्ट्रिय गौरवको आयोजना निर्माणधिन अन्तराष्ट्रिय गौतम बुद्ध विमानस्थलको निर्माण कार्यको म्याद थपिने भएको छ ।निर्माणकार्य सम्पन्न गर्नका लागि थप आवश्यक समय देखिएकाले म्याद थप गर्न लागिएको आयोजनाले जनाएको छ। विमानस्थलको निर्माणकार्य सम्पन्न गर्न यही जुन २८ सम्म म्याद छ। विमानस्थल निर्माणको क्रममा चिनियाँ ठेकेदार र सहठेकेदारबीच विवाद, ठेकेदार कम्पनीको लापरवाही, मधेस आन्दोलन, नदीजन्य पदार्थको अभावलगायतका कारण आयोजनामा असर पनि परेको थियो। विमानस्थलको निर्माणकार्य सम्पन्न गर्नका लागि थप समय आवश्यक देखिएकाले करिब ६ महिनाका लागि म्याद थप गर्न लागिएको गौतमबुद्ध अन्तराष्ट्रिय विमानस्थल आयोजनाका प्रमुख प्रवेश अधिकारीले जानकारी दिए। 'आइसीपी वानअन्र्तगतका लगभग काम सकिने अवस्थामा छ तर आइसीपी टु को काम अझैं बाँकी छ, उनले भने,' जसका लागि ६ महिना म्याद थप गर्न माथिल्लो निकायमा पत्राचार गरेका छौँ।' आइसीपी वान अन्र्तगतको काम भनेको भौतिक संरचनाहरु हुन् भने आइसीपी टु अन्र्तगत विमानस्थलमा उपकरण जडान गर्नु हो । आइसीपी वानको काम सम्पन्न नगरी आइसीपी टु को काम गर्न सक्ने अवस्थामा नरहेको हुँदा आइसीपी वानको काम सम्पन्न गरेर आइसीपी टु मा काम सुरु गरिने उनले बताए। उनले आइसीपी टु को काम लागि आवश्यक उपकरण दसैंसम्म ल्याउने योजनामा रहेको बताए। ६ महिना म्याद थप भएपश्चात २०१९ डिसम्बेर ३० (पुस १५) भित्र निर्माणकार्य सम्पन्न गर्नुपर्ने हुन्छ। यो तेस्रो पटक म्याद थप हुन लागिएको हो। पछिल्लो समय विमानस्थल निर्माण कार्य तीव्र गतिमा छ। उनले निर्माणकार्यको म्याद थप भएपनि लागत भने नबढ्ने दावी गरे। ठेकेदार कम्पनीसँग जुन रकममा सम्झौता भएको छ त्यही रकममा नै उसले काम गर्छ उनले भने। विमानस्थलको ठेक्का पाएको चिनियाँ कम्पनी नर्थ वेस्ट सिभिल एभियसनले ६ अर्ब २२ करोड ५१ लाख २० हजार दुई सय २७ रुपैयाँमा निर्माण सम्पन्न गर्ने गरी सम्झौता गरेको छ। उनका अनुसार हाल अन्तराष्ट्रिय टर्मिनल भवन आगमन कक्षमा छाना हालेर रंगरोगन भइरहेको छ भने प्रस्थान कक्षको भवनमा छाना हाल्ने काम जारी छ। टर्मिनल भवन, प्रशासनिक भवनलगायतमा आवश्यक पूर्वाधार विद्युतीय वाइरिङजस्ता भित्री कामहरु अन्तिम चरणमा रहेको आयोजना प्रमुख अधिकारीले बताए । त्यस्तै, कन्ट्रोल टावरको अन्तिम तल्लाको काम सुचारु भएको छ। धावनमार्ग, ट्याक्सी वे, एप्रोनको काम सकिएको छ। यसमा साना तिना मार्किङ र विद्युतियकाम गर्न बाँकी रहेको आयोजनाले जनाएको छ ।"
५ तस्बिरमा हेर्नुहोस् सुदूरपश्चिम प्रदेशको योग दिवस,"धनगढी : सुदूरपश्चिम प्रदेश सरकारले विश्व योग दिवस मनाएको छ। सुदूरपश्चिम सामाजिक मन्त्रालयमा योग गरेर दिवस मनाएको हो। शान्ति र समृद्धिका लागि योग' भन्ने मुल नाराका साथ पाँचौ विश्व योग दिवस मनाइएको छ। दिवसको अवसरमा धनगढी ट्राफिक चौराहबाट प्रभावत फेरी पनि निकालेको थियो। योगले शरीर र मनलाई सन्तुलित रूपमा समन्वय गरेर हटाउने गरेको योग गुरु मदनराज पाण्डेको भनाइ छ। उपयुक्त तरिकाले योग गरे सबै अंग, प्रत्यंग र ग्रन्थी स्वस्थ्य हुने उनले बताए। योग गुरुको अनुसार योगले रोग प्रतिरोधात्मक क्षमतालाई बढाउँछ। बुढेसकालसम्म पनि जवानझैं स्वस्थ र स्फूर्त बनाउँछ भने योगका आसनले मांसपेशीलाई बलियो बनाउँछ।योगले तनाव भगाउँछ। मीठो निद्रा लगाउँछ। भोक जगाउँछ र पाचन प्रक्रियालाई सही ढंगबाट चलाउँछ।प्रणायामले स्वासप्रश्वासको गति नियन्त्रण गर्छ। योगमा प्रदेशका सभामुख अर्जुनबहादुर थापा, उपसभामुख निर्मला पडाल, सामाजिक विकासमन्त्री कृष्ण सुवेदीलगायत विभिन्न संघसंस्था तथा विद्यार्थीको बाक्लो रुपमा उपस्थित रहेको थियो। पछिल्लो समय योगप्रति धेरैको आकर्षण बढेको छ। नेपाल मात्र ६० हजार योग गुरुहरु छन् ।"
"धादिङमा जीप दुर्घटना, ४ को मृत्यु, ८ घाइते",धादिङ : धादिङको गल्छी गाउँपालिका ६ बाँझगाउँमा बोलेरो जीप दुर्घटना हुँदा चारजनाको घटनास्थलमै मृत्यु भएको छ। गल्छी गाउँपालिका ५ को सिरुवारीबाट बैरेनीतर्फ आउँदै गरेको बा १८ च ९४०८ नम्बरको जीप दुर्घटना भएको हो। दुर्घटनामा ८ जना घाइते भएको प्रहरीले जानकारी दिएको छ। स्थानीयले घाइतेहरुको अहिले उद्दार गरी विभिन्न राजमार्गका अस्पतालमा पठाउने क्रम जारी छ।घटनाको थप विवरण आउन भने बाँकी छ।
जानकी मन्दिरमा योग दिवस (फोटो फिचर),"जनकपुरधाम : जनकपुरको जानकी मन्दिर प्रांगणमा भव्यताका साथ पाँचौ अन्तराष्ट्रिय योग दिवस मनाइएको छ। सगरमाथा बेस क्याम्पबाट नेपालमा सुभारम्भ भएको योग दिवस जनकपुरसम्म आइपुग्दा यसमा सहभागिता जनाउनेको संख्या पनि बाक्लिदै गएको छ। जानकी मन्दिरको प्रांगणमा शुक्रबार आयोजना गरिएको विशेष योग शिविरमा उपप्रधान एवम् स्वास्थ्य तथा जनसंख्या मन्त्री उपेन्द्र यादव, प्रदेशका मुख्यमन्त्री मोहम्मद लालबाबु राउत गद्दी, प्रदेश प्रमुख रत्नेश्वरलाल कायस्थ, सभामुख सरोज कुमार यादव, यस क्षेत्रका निर्वाचित प्रतिनिधि सभा सदस्य राजेन्द्र महतोलगायत राजनीतिक दलका नेताको सहभागिता रह्यो। त्यसैगरी, व्यापारी, कर्मचारी र सर्वसाधारणको पनि योग दिवसमा बाक्लो उपस्थित थियो। शिविरको उद्घाटन क्रममा बेल्दै उपप्रधान एवम् स्वास्थ्य तथा जनसंख्यामन्त्री यादवले मानसिक तनाव कम गर्न योगको भूमिका निकै महत्वपूर्ण रहेको बताए । उनले भने, 'मानसिक र शारीरिक रुपमा स्वस्थ रह्नका लागि योग महत्वपूर्ण छ।' प्रदेश प्रमुख रत्नेश्वरलाल कायस्थले जीवनमा स्वस्थ्य रह्नका लागि योग गर्नु निकै आवश्यक रहेकोमा जोड दिए।"
महोत्तरीमा चोरको आक्रमणबाट महिलाको मृत्यु,बर्दिबास : महोत्तरीको गौशालामा चोरको आक्रमणमा परी एक महिलाको ज्यान गएको छ। गौशाला नगरपालिका१० भरतपुरकी करीब ३० वर्षीया अञ्जुकुमारी श्रेष्ठको ज्यान गएको इलाका प्रहरी कार्यालय गौशालाका सई बलबहादुर माझीले जानकारी दिए। राती साढे १२ बजेतिर श्रेष्ठको घरमा चोर पसेका थिए । गाउँलेसँग गुहार माग्दा चोरले उनको छातीमा छुरा प्रहार गरेका थिए । छुरा प्रहारबाट गम्भीर घाइते भएकी उनलाई प्राथमिक स्वास्थ्य केन्द्र गौशालामा लगिएको थियो । त्यहाँ उपचार सम्भव नभएपछि थप उपचारको लागि जनकपुर अञ्चल अस्पतालमा मृत्यु भएको प्रहरीले जनाएको छ । घटनाको खबर पाउनसाथ कान्तिबजार र इलाका प्रहरी कार्यालय गौशालाबाट प्रहरी टोली पुगेका थिए ।
सेन्सरसिपमा फिल्म पत्रकारिता,"काठमाडौं : प्रेस काउन्सिलले आयोजना गरेको चलचित्र पत्रकारिताको अवस्था र पत्रकार आचारसंहिता गोष्ठीमा प्रनेश गौतमको प्रसंग चर्चामा रह्यो। चलचित्र पत्रकार संघका पदाधिकारीले अभिव्यक्ति स्वतन्त्रता कुण्ठित भएको प्रसंग आएकाले उनको रिहाइको पक्षमा ऐक्बद्धता जनाएको बताए। उता चलचित्र विकास बोर्डका अध्यक्ष केशव भट्टराईको अभिव्यक्ति भने फरक थियो। उनले भने, ५ हजार नपाएको रिस प्रनेशले यूट्युबमा पोखेका हुन्। उनको पक्षमा वकालत गरिरहनु जरुरी छैन। अर्को प्रसंगमा उनले भने, पत्रकारिता मर्यादित नहुँदासम्म समग्र चलचित्र उद्योग व्यवस्थित हुन सक्तैन। त्यसैले आफैं सही गलत छुट्याइ सेल्फ सेन्सरसिपमा पत्रकारिता गरे उपयुक्त होला। चलचित्र पत्रकारितामा ३ दशकभन्दा बढी बिताएका विजयरत्न तुलाधरको विचारमा फिल्मको समीक्षा कसरी गर्नेबारे गोष्ठी अत्यावश्यक छ। फिल्मको समीक्षा कि पूरै सकारात्मक कि पूरै नकारात्मक आउने गरेको छ। सन्तुलित ढंगले फिल्मको समीक्षा हुन सकेको छैन, उनले भने। रंगपत्रकार कृष्ण भट्टराईले कलाकार, निर्माताविरुद्धमा भएकै जानकारी पस्किँदा अनावश्यक धम्की खेप्नु परेकोमा दुःखमनाउ गरे। उनले हलिउड, बलिउडमा गसिपले उचित स्थान पाएको तर नेपाली चलचित्र पत्रकारितामा त्यो पच्न नसकेको बताए। अर्का रंगपत्रकार डब्बु क्षेत्रीले अनलाइन पत्रकारितामा ब्रेकिङ न्युजको लोभले चलचित्र पत्रकारितामा पनि असर पारेको विचार राखे। ठूलो पर्दा डटकमका जीवन पराजुलीले अनलाइन पत्रकारितालाई कस्ने प्रेस काउन्सिलले त्यही अनलाइनमा अपलोड गरिएका यूट्युबबारे केही नबोलेको आरोप लगाए। अनलाइन दर्ता गर्नुपर्छ तर दर्ता गर्न नपर्ने यूट्युबेले चलचित्र पत्रकारिता मात्रै होइन, समग्र पत्रकारितालाई बदनाम गरेको उनको भनाइ थियो। चलचित्र विषयमा केन्द्रित रही अनलाइन पत्रकारिता गरिहेकाको तर्क थियो, वन म्यान अनलाइन चलाइरहेकालाई ३ जना कर्मचारी राखेर सामाजिक सुरक्षा कर तिर्नुपर्ने नियम नहटाएसम्म धेरै अनलाइन अवैध रूपमा चल्ने छन् या बन्द हुनेछन्। गोष्ठी प्रेस काउन्सिलका कार्यवाहक अध्यक्ष किशोर श्रेष्ठको अध्यक्षतामा भएको थियो।"
त्रियुगा नगरपालिका परिसरमा शंकास्पद प्रेसर कुकर,उदयपुर : उदयपुरको सदरमुकाम गाइघाटस्थित त्रियुगानगरपालिका कार्यलय परिसरमा शंकास्पद प्रेसर कुकर फेला परेको छ । शुक्रबार बिहान त्रियुगा नगरपालिका११ मा रहेको कार्यालय परिसरमा सरसफाइ गर्ने क्रममा झोलाभित्र प्रेसर कुकर देखिएपछि प्रहरिलाइ खबर गरियको थियो। शंकास्पद वस्तु फेला परेलगतै प्रहरिले कार्यालाय परिसर घेरा हालेको प्रमुख जिल्ला अधिकारी ध्रुबहादुर खड्काले बताए । शंकास्पद वस्तुको पहिचार र निस्क्रिय पार्नका लागि नेपाली सेनाको १८ नम्बर बाहिनीबाट सेनाको टोली खटिएको प्रजिअ खड्काले जानकारी दिए। उनले सेनाको टोली पुगेपछि मात्रै शंकास्पद वस्तु केहो ? भनी पहिचारन हुने उनको भनाइ छ। तर्साउने उद्देश्यले शंकास्पद वस्तु राखिएको हुनसक्ने खड्काले बताए । पछिल्लो समय विप्लव नेतृत्वको नेपाल कम्युनिस्ट पार्टी गतिबिधि बढिरहेकाले सोही पार्टीले प्रेसर कुकरमा शंकास्पद वस्तु राखेको हुनसक्ने आशंका प्रजिअको छ।

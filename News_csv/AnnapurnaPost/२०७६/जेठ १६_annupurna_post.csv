शीर्षक,विवरण
कमजोर अर्थतन्त्र,"चालु आर्थिक वर्ष २०७५७६ को बजेटमा राजस्वभन्दा बढी साधारण खर्चको भार थियो। संघीयता कार्यान्वयन गर्ने क्रममा अन्धाधुन्ध विस्तारित संरचना, प्रदेशसभा, स्थानीय निकाय, संघीय मन्त्री, जनप्रतिनिधि र कर्मचारीसमेतका तलब भत्ता आदिका कारण प्रक्षेपित राजस्वभन्दा साधारण खर्च धेरै हुन पुग्यो। त्यसका अतिरिक्त सरकारी ढुकुटीलाई भार पार्ने गरी अनेक दरबन्दी सिर्जना आफन्त, कार्यकर्ता र चाकरीदार भर्ती गरिएका छन्। यस विषयमा कसैले कहींकतैबाट रोकतोक भएको देखिन्न। नागरिकलाई चर्काे कर भार पार्दै असुलिएको रकम हाम्रा जनप्रतिनिधि, मन्त्रीको राजसी बास खर्च कर्मचारीका तलबभत्ताकै निम्ति सीमित रह्यो। यही गति बढ्दै गएमा तिनीहरूलाई पाल्नै निम्ति बाह्य तथा आन्तरिक ऋण लिनुपर्ने अवस्था सिर्जना हुँदै छ। साधारण खर्चमै राजस्व रकम खर्चिएपछि विकास निर्माणमा लगाउन सकिने अवस्था रहन्न, जतिसुकै समृद्धिका गुडडी हाँके पनि। उता कुल गार्हस्थ उत्पादन (जीडीपी) को ५० प्रतिशतसम्म आन्तरिक तथा बाह्य ऋण लिएर विकास निर्माण गर्दा पनि केही फरक पर्दैन भन्ने एकथरी अर्थशास्त्रीको भनाइ छ। उनीहरूका भनाइअनुसार लाग्दा पनि सरकारले चालु वर्षमा विनियोजित विकास बजेट खर्च गर्न सकेन। अर्थात्, आर्थिक वर्ष समाप्त हुनु दुई महिनाअघिसम्म विनियोजित विकास बजेटमा जम्मा ४४ प्रतिशत मात्र खर्च हुन सक्यो। जब आर्थिक वर्ष समाप्तिको सँघारमा पुग्छ अनि प्रभावशाली पात्रहरूको प्रभावमा मन्त्रालयहरूले भटाभट रकमान्तर गर्छन्। जति कम खर्च, उत्पादकत्व त्यति कम। राजस्व उठ्ती उति नै कम र समग्रमा अर्थतन्त्रमा मूल्य अभिवृद्धि कम। यसैको असरस्वरूप सरकारले संशोधन गरेको राजस्वको लक्ष्य पनि पूरा भएन। खर्च गर्न नसक्ने र राजस्व उठाउन नसक्ने दुवै रोगले ग्रसित भयो यसपालिको अर्थतन्त्र। यो वर्षको बजेटले राजस्व उठाउने अपेक्षा गरेको थियो नौ खर्ब ४५ अर्ब। त्यो उठ्ने छाँटकाँट नदेखिएपछि संशोधन गरियो नौ खर्ब १७ अर्ब। त्यसमा पनि जेठ सकिन लाग्दा उठ्यो सात खर्ब ४५ अर्ब। यो तस्बिरले राजस्व प्रशासन चुस्त नभएको देखायो। प्रक्षेपित राजस्व किन उठेन ? सरकारले यसमा घोत्लिन जरुरी ठानेन। कमजोर अर्थतन्त्रको एउटा अवयव हो व्यापार घाटा। यो वर्ष १४ खर्ब रुपैयाँभन्दा बढी व्यापार घाटा हुने देखिएको छ। उपभोग जति बढी, उति व्यापार घाटा। विकास निर्माणमा लगानी गर्नुपर्ने पुँजी उपभोग गरेरै सकियो। १० महिनामा ११ खर्बको व्यापार घाटा भनेको झन्डै वार्षिक बजेट बराबर हो। व्यापार घाटा बढाउनमा सरकार बढी जिम्मेवार छ। सरकारले अनावश्यक महँगा गाडी खरिददेखि अनुत्पादक वस्तु भिœयाउँछ। राष्ट्रपतिदेखि सरकारी कर्मचारीलाई विलासी गाडी उपलब्ध गराउने नीति हावी भयो। गाडी, तिनका पार्टपुर्जा र पेट्रोलियम आयातले व्यापार घाटा बढाएका छन्। त्यसमाथि पेट्रोलियम विस्थापित गराउने नीति आउनै सकेन। यसपालि खेती गर्ने बेला र बीचबीचमा राम्रैसित पानी पर्यो। आकाशे पानीमा निर्भर हाम्रो खेती प्रणाली भएकाले आर्थिक वृद्धि पनि पानी परे बढ्ने र नपरे घट्ने प्रवृत्ति छ। अर्थात् आर्थिक वृद्धिमा सुशासन, सरकारी प्रयास र कर्मचारीका इमानदारीको अंश कम हुन्छ भने मौसमको ज्यादा। त्यही भएर सात प्रतिशतको आर्थिक वृद्धि हासिल भयो। सरकारले प्रक्षेपण गरेको थियो आठ प्रतिशत। यसमा पनि सरकार असफल भएकै हो। खेतमा बाह्रै महिना पानी पुग्ने सिँचाइ अभाव, मलखाद र बीउवीजनको उचित बन्दोबस्ती नभएका कारण हाम्रो खेती कहिल्यै पनि व्यावसायिक हुन सकेन, निर्वाहमुखी मात्र भयो। धान र गहुँ लगाउने बेला जहिले पनि रासायनिक मलको हाहाकार हुने गर्छ। यसले सरकारको सुशासन पर्गेल्छ। यसपालि प्रत्यक्ष वैदेशिक लगानी पनि निराशाजनक नै रह्यो। गत वर्ष ३४ अर्ब ९१ करोड रुपैयाँको विदेशी लगानी प्रतिबद्धता अएको थियो। यसपालि झन् लगानी सम्मेलन गरिएको अवस्थामा जम्मा प्रतिबद्धतामा ६८ प्रतिशतले कमी आयो। यो परिसूचकले नेपाल लगानीयोग्य नभएको पुष्टि गर्यो। सुशासन अभाव र चरम भ्रष्टाचार हुने मुलुकमा वैदेशिक लगानी आउँदैन। यसले यही देखायो। अभै पनि कुल गार्हस्थ उत्पादनमा औद्योगिक क्षेत्रको योगदान १० प्रतिशत पनि पुग्न सकेको छैन। यसपालि ६६ प्रतिशत हुने अनुमान छ। औद्योगीकरण नभई रोजगार सिर्जना हुँदैन, गरिबी घट्दैन। भएका उद्योग बन्द हुन लागेका छन् वातारण नभएर। नयाँ उद्योग खोल्न दसतिर कमिसन नखुवाई प्रक्रिया अघि बढ्दैन। काम गरिसकेको ठेकेदारले भुक्तानी पाउँदैन। मेलम्चीमा देखियो। सन् २०११ मा त्रिभुवन अन्तर्राष्ट्रिय विमानस्थल स्तरोन्नति गर्दा भएको खर्चको भुक्तानी ठेकेदारले अहिलेसम्म पाएको छैन। नियत खराब भएर। यी त केही उदाहरण हुन्। अभै पनि जीडीपीमा कृषि क्षेत्रको योगदान २६ प्रतिशत छ। वार्षिक डेढ खर्बको कृषिजन्य पदार्थको आयात हुन्छ। नेपाली धान र चामल यहीं सड्छन्। व्यापारीले भाउ दिँदैनन्। सरकारले किनिदिने बन्दोबस्ती गर्दैन। तरकारीले बजार पाउँदैन, तर तिब्बतबाट गुन्द्रुक आयात हुन्छ। नेपाली ठाउँको ठाउँ कुहिन्छन्, तर चिनियाँ स्याउले बजार ढाक्छ। कृषि कर्म घट्दै जानु तर विप्रेषणले अर्थतन्त्र चल्नु विडम्बना हो। गाउँघरका खेतबारी बाँभै छन्। अनि कहाँबाट बढ्छ उत्पादकत्व ? के सधैं विप्रेषणले मात्र मुलुक चल्ला ? मलेसियामा कामदार जानबाट रोकिँदा यहाँ गरिबी किन बढ्छ ? यी र यस्ता प्रश्नको उचित समाधान नखोज्ने हो भने जतिसुकै शक्तिशाली सरकार र जतिसुकै विद्वान् अर्थमन्त्री भए पनि मुलुकको आर्थिक उन्नति हुँदैन। समृद्धिका सर्त हुन् कृषि, औद्योगिक क्रान्ति र सेवा क्षेत्रको विकास। कृषि र उद्योगमा कामै भएको छैन। तर सरकारले समाजवादको सपना देखाइरहेको छ। विश्व बैंकको सन् २०१८ को प्रतिवेदनअनुसार नेपाल प्रतिव्यक्ति आय निम्न भएका संसारका सबैभन्दा गरिब देशको सूचीमा छ। नेपालसँग रुवान्डा, हाइटी, सोमालिया, युगान्डा, इथियोपिया, अफगानिस्तान, दक्षिण सुडानलगायत ३१ देश निम्न आयको सूचीमा छन्। नेपाललाई मध्यम आय भएको मुलुकमा लैजान प्रतिव्यक्ति आय १६ सयदेखि तीन हजार अमेरिकी डलर पुर्याउनुपर्छ। त्यस्तै सार्वजनिक शिक्षा र स्वास्थ्यलाई जस्ताको तस्तै छाडेर कसरी समृद्धि हासिल हुन्छ ?"
भारतस्थित नेपाली दूतावासका सहसचिव कृष्णहरि पुष्कर फिर्ता,काठमाडौं : सरकारले भारतस्थित नेपाली दूतावासमा इकोनोमिक मिनिष्टरको भूमिकामा रहेका सहसचिव कृष्णहरि पुष्करलाई फिर्ता बोलाएको छ। पुष्करलाई सामान्य प्रशासन मन्त्रालयको अतिरिक्त समूहमा राख्ने निर्णय बिहीबारको मन्त्रिपरिषद् बैठकले गरेको थियो। पुष्करले श्रम तथा रोजगार विभाग तथा अख्तियार अनुसन्धान आयोगमा तात्कालीन प्रमुख लोकमानसिंह कार्कीको कार्यकालमा प्रवक्ताको जिम्मेवारीमा थिए। पुष्करको कार्यकाल प्ूरा नहुँदै सरकारले फिर्ता बोलाएको हो। पुष्करको कार्यकाल पूरा हुन अझै डेढ वर्ष बाँकी थियो। उनी भारतका लागि पूर्वराजदूत दीपकुमार उपाध्याय दोश्रो पटक राजदूत भएको समयमा दूतावासमा पुगेका थिए।
पानी र उब्जनीकाे संकटले बस्ती नै सार्ने तयारीमा चेपाङ गाउँ,"धादिङ : खानेपानीको चरम संकट बेहोर्न बाध्य भएका दक्षिणी धादिङको ब्रुसवाङका बासिन्दाले बस्ती नै अन्यत्र सार्ने भएका छन् । ब्रुसवाङमा विकासका पूर्वाधार लैजान भन्दा पनि बस्ती सानु सजिलो हुने भएकाले यस्तो निर्णय लिएका हुन् । समुद्री सतहदेखि १ हजार ८ सय ४५ मिटर उचाइमा रहेको बु्रसवाङमा ३६ घर चेपाङ समुदायको बसोबास छ । जहाँ पुग्न पृथ्वीराजमार्गको मलेखु बजारदेखि १ दिनको पैदल यात्रा गर्नुपर्छ । यो आर्थिक वर्षमा गाउँभन्दा केही तलसम्म सडक पुगे पनि अहिलेसम्म गाउँमा सडक पुगेको छैन । गाउँमा विद्यालयको नाममा बाल विकासको एउटा कक्षा मात्रै छ । गाउँमा खानेपानीको चरम अभाव, न्युन उब्जनीका कारण दैनिक जीवनयापन नै जटिल भएपछि चेपाङहरु बसाइँ सर्ने भएका हुन् । पाखोबारीको उब्जनीले ३ महिना पनि खान नपुग्ने यहाँ खानेपानीको समस्याले बालबालिकाको शिक्षा, खेतीपाती र पशुपालनमा समेत ठूलो समस्या पैदा गरेको विषयमा अन्नपूर्ण पोस्ट दैनिकले पटक पटक समाचार प्रकाशन गर्दै आएको थियो । एक गाग्री पानी लिन ४ घण्टा उकाली ओराली गर्नुपर्ने बाध्यतामा ब्रुसवाँङबासी रहँदैआएका थिए । विभिन्न सरकारी तथा गैरसरकारी निकायले गाउँमा खानेपानी पुयाउन प्रयत्न गरे पनि दिर्घकालिन रुपमा पानीको व्यवस्थापन गर्ने भरपर्दो स्रोत नभेटिएपछि गाउँमा पानी पुयाउन सकिएको थिएन । पछिल्लो समय गाउँपालिकाका प्रतिनिधि तथा अन्य जनप्रतिनिधिहरुले पनि उनीहरुको बस्ती सार्न प्रयास गर्दैआएका छन् । रोजगारीको अवसर भएको ठाँउमा निश्चित जग्गा र घरका साथै विद्यालय, स्वास्थ्य संस्था, खानेपानी, सडक, बिजुली उपलव्ध हने ठाँउमा बस्ती सार्ने प्रयत्न भएको सांसद भूमि त्रिपाठीले बताएका छन् । आगामी दशैँसम्म नयाँ ठाउँमा ब्रुसवाङ गाउँ सार्ने प्रतिवद्धता त्रिपाठीको छ । उनीहरु प्रत्येक परिवारलाई २ रोपनी जग्गा सहित एउटा घर, घरघरमा पानीको धारा, शौचालय सहितको व्यवस्था गरिने गाउँपालिका अध्यक्ष पित्त बहादुर डल्लाकोटीले बताएका छन् ।"
पाँच तस्बिरमा हेर्नुहोस् ओझेलमा परेको पर्यटकीय सैन क्षेत्र,"बाजुरा : विकट ठाउँमा रहेको सैन क्षेत्र पहिचानको अभावमा ओझेलमा परेको छ। यो हिमाली गाउँपालिका३ मा पर्दछ। कसैको नजरमा पर्न नसक्दा यो क्षेत्रको पहिचान हुन सकेको छैन। सैन क्षेत्र सुन्दरताले निकै भरिपूर्ण छ। तर, पहिचान र प्रसार नहुँदा ओझेलमा परेको हिमाली गाउँपालिकाका अध्यक्ष गोबिन्द्रबहादुर मल्लले बताए। सैपाल हिमालसँग जोडिएको सैन हिमाल, ताल, दूधकुन्ड, पाटन र जडिबुटीको प्रचूर सम्भावना भएपनि पहिचान र प्रचार नहुँदा ओझेलमा परेको अध्यक्ष मल्लले बताए। हुम्ला, बाजुरा र बझाङको बीच सीमा क्षेत्रमा पर्ने सैन हिमाल क्षेत्र पर्यटकीय हिसाबले पनि निकै प्रचूर संभावना रहेको छ। हिमाली गाउँपालिकाले उक्त क्षेत्रको पर्यटन प्रबद्र्धनका लागि पहिलो पटक स्थलगत भम्रण गरेको छ। पर्यटकीय हिसाबले निकै सम्भावना रहेको छ। तर जानआउन निकै समस्या हुने गरेको कृषि जेटिए जुना बिष्टले बताइन्। उनले यसको प्रचारसँगै बाटोको राम्रो व्यवस्था हुनुपर्नेमा जोड दिइन्। करिब १४ हजार फिटभन्दा माथि रहेको सैनमा ढकमक्क फुलेका फूलहरु हेर्दा मनै लोभिन्छ।बाटोमा होटलको राम्रो व्यवस्था नभए पनि गोठालाले दर्शनार्थीको भव्य स्वागत सत्कार गर्दा मन प्रफूल्लित हुन्छ। वर्षायाममा पनि सैन हिमाल हिउँले सेताम्मे हुन्छ।यहाँ विभिन्न जडिबुटीको मुख्य भण्डारण रहेको गुम्बाका जगत लामाले बताए। पर्यटकीय सम्भावनाको प्रचूर सम्भावना भएपनि सैन क्षेत्रको अस्थित्व गुम्दै गएको छ।अहिलेसम्म पनि त्यस क्षेत्रका तालहरुको पहिचानमा सरकारले कुनै चासो देखाएको छैन। यहाँ रहेका तालको संरक्षणमा र प्रचार प्रसारमा सरकारको ध्यान जाने हो भने यो क्षेत्र राष्ट्रिय तथा अन्तराष्ट्रियरुपमा परिचित हुने हिमाली गाउँपालिका ३ का वडाअध्यष ध्यानबहादुर रोकायाले बताए।' यो क्षेत्र पुग्न बाजुराको सदरमुकामा मार्तडीबाट एक हप्ता लाग्छ। सदरमुकाम मार्तडी कोल्टी, कवाडीहुँदै गुम्बा भएर जानु पर्ने हुन्छ। वर्षातको समयमा भोटे जातिले सैन क्षेत्रमा भेडा, चौरी गाई घोडा लिएर जाने गर्छन्। तीन महिनासम्म उतै बस्छन्। यो क्षेत्रमा बाटो बनेको भए हुम्लाहुँदै चीनको ताक्ला कोट जान निकै छोटो र सजिलो हुने स्थानीय बताउँछन्।"
ज्यानमारा बन्दै बैतडीको देहीमाडौंगिरेगडा सडक,"बैतडी : जिल्लाको दशरथचन्द नगरपालिका ९ ग्वाल्लेकका ६२ वर्षीय कृष्णानन्द जोशी गाउँमा सडक पुग्दा निकै खुशी भएका थिए। २०७० सालमा देहीमाडौं गिरेगडा सडकमा जीप गुड्दा उनको मनमा हर्ष छाएको थियो। तर सडक निर्माण भएको ६ वर्ष बितिसक्दा पनि सो सडक स्तरोन्नति नहुँदा उनी निराश छन्।उनले भने, 'सडक पुग्दाको खुशी सडकमा हुने दुर्घटनाले लुटेको छ। सडक स्तरोन्नति नहुँदा सडकमा पटकपटक दुर्घटना भइरहेका छन्।सडक सुधारका लागि कसैले ध्यान दिएको छैन्।' २०६६ सालमा जर्मन सहयोग नियोगको सहयोगमा देहीमाडौंदेखि गणमेश्वरसम्मको ३३ किलोमिटर सडकको ट्रयाक खोल्ने कार्य सुरु भएको थियो। २०७० सालमा ट्रयाक खोल्ने कार्य सम्पन्न भएपछि सो सडकमा सवारी साधन चल्न थालेका थिए । सडक सञ्चालनमा आएसँगै नागरिक खुसी भएका थिए तर पटक पटक दुर्घटना हुँदा जीपमा यात्रा गर्न डर लाग्ने गरेको दशरथचन्द नगरपालिका ९ ग्वाल्लेककी जानकी जोशीले बताइन्। उनले भनिन्, 'एकैपरिवारको चारजनाको ज्यान जाने गरी यसै महिना भएको जीप दुर्घटना आफ्नै आँखा अगाडि देखे। त्यो दिनदेखि जीपमा यात्रा गर्न निकै डर लाग्छ। सडक फराकिलो छैन्। दुर्घटनाको जोखिम धेरै छ।' देहीमाडौं गिरेगडा सडकमा ६ वर्षको अवधिमा दुर्घटनामा परेर १० जनाले ज्यान गुमाएका छन् भने घाइतेको संख्या पनि निकै ठूलो छ। सडक साँघुरो भएकै कारण दुर्घटना हुने गरेको चालक बताउँछन्।'सडकमा साइड दिने ठाउँ छैन, 'चालक रघुनाथ जोशीले भने, 'स्तरोन्नतिका लागि कसैले पहल गरेका छैनन्।सडकमा दुर्घटना हुँदा मात्रै स्तरोन्नतिको कुरा उठ्छ।त्यसपछि त्यत्तिकै सेलाएर जान्छ।' देहीमाडौंगिरेगडा सडक हरेक निर्वाचनमा एजेण्डको रुपमा आउने गरेको भएपनि स्तरोन्नति नहुँदा समस्या भएको दशरथचन्द नगरपालिका ९ का नन्दराज जोशीले बताए। उनले भने, 'पञ्चेश्वरसम्म जोड्ने छोटो मार्ग यही हो। तर यसको स्तरोन्नति नहुँदा धेरैले अकालमा ज्यान गुमाउनु परिरहेको छ।सडकलाई स्तरोन्नति गर्नेतर्फ सबैको ध्यान जानु जरुरी छ।' ट्रयाक खुलेकै वर्ष जीप दुर्घटना हुँदा चालकको ज्यान गयो भने ४ जना घाइते भए। त्यस्तै,२०७१ सालमा भएको जीप दुर्घटनामा २ जनाले ज्यान गुमाए। यो वर्ष जेठको पहिलो सातामा भएको जीप दुर्घटनामा एकै परिवारका चारजनाले ज्यान गुमाए।त्यस्तै सोही सडकमा एकजनाको जीपबाट खसेर मृत्यु भयो। सडक साँघुरो भएकै कारण दुर्घटना हुने गरेको प्रहरीको भनाई छ। 'कच्ची सडक र चालकको लापरवाहीले दुर्घटना हुने गरेको जिल्ला ट्राफिक प्रहरी कार्यालय बैतडीका प्रमुख प्रहरी सहायक निरीक्षक आकाश रावलले बताए। उनले भने,' देहीमाडौं गिरेगडा सडकमा कतिपय मोडमा जीप घुमाउनै समस्या छ। तीव्र गतिमा जीप चलाउँदा दुर्घटना हुने गरेको हो।' सडक स्तरोन्नती गरिने देहीमाडौंगिरेगडा सडकमा दुर्घटना बढ्दै गएपछि यो वर्षदेखि स्तरोन्नतीको काम थालनी हुने भएको छ। चालु आर्थिक वर्षमा उपभोक्ता समितिमार्फत सडक फराकिलो बनाउने काम सुरु भएको पूर्वाधार विकास कार्यालयका प्रमुख जगतप्रसाद जोशीले बताए। देहीमाडौं गिरेगडा सडकको १५ किलोमिटर पीचका लागि ठेक्का सम्झौताको तयारी भइरहेको उनले बताए। उनले भने, 'देहीमाडौं गिरेगडा सडकलाई स्तरोन्नति गर्ने कार्य अघि बढिरहेको छ।"
भारतस्थित नेपाली दूतावासका सहसचिव कृष्णहरि पुष्कर फिर्ता,काठमाडौं : सरकारले भारतस्थित नेपाली दूतावासमा इकोनोमिक मिनिष्टरको भूमिकामा रहेका सहसचिव कृष्णहरि पुष्करलाई फिर्ता बोलाएको छ। पुष्करलाई सामान्य प्रशासन मन्त्रालयको अतिरिक्त समूहमा राख्ने निर्णय बिहीबारको मन्त्रिपरिषद् बैठकले गरेको थियो। पुष्करले श्रम तथा रोजगार विभाग तथा अख्तियार अनुसन्धान आयोगमा तात्कालीन प्रमुख लोकमानसिंह कार्कीको कार्यकालमा प्रवक्ताको जिम्मेवारीमा थिए। पुष्करको कार्यकाल प्ूरा नहुँदै सरकारले फिर्ता बोलाएको हो। पुष्करको कार्यकाल पूरा हुन अझै डेढ वर्ष बाँकी थियो। उनी भारतका लागि पूर्वराजदूत दीपकुमार उपाध्याय दोश्रो पटक राजदूत भएको समयमा दूतावासमा पुगेका थिए।
सरकारी कागजात किर्ते गरेको आरोपमा पक्राउ,"ओखलढुंगा : सुनकोसी गाउँपालिका ९ ककनीका पञ्चबहादुर तामाङ सरकारी कागजात किर्ते गरेर जग्गा पास गर्ने क्रममा पक्राउ परेका छन्। सुनकोसी गाउँपालिका९ वडा कार्यालयको छाप, लेटरप्याड, मालपोत रसिद सर्जमिन मुचुल्कालगायतका कागजात किर्ते गरेर मालपोत कार्यालयमा पेश गर्ने क्रममा तामाङ पक्राउ परेका हुन्। प्रहरीले उनलाई वडा कार्यालयको उजुरीका आधारमा पक्राउ गरेको हो।आफ्नै बाजेका नाममा रहेको जग्गा आफ्नो नाममा नामसारी गर्न किर्ते गरेर कागजात पेश गरेको पाइएकाले तामाङलाई अनुसन्धान गर्न प्रहरीले पक्राउ गरेको वडाअध्यक्ष झनककुमार कार्कीले बताए। वडा कार्यालयका काजगजात किर्ते गर्नेमाथि अनुसन्धान गर्न प्रहरीमा लिखित उजुरी दिएको समेत उनले बताए। प्रहरीले तामाङलाई बुधबार पक्राउ गरेर हिरासतमा राखेको छ। उनीमाथि अनुसन्धान भइरहेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। तामाङले प्रहरीसमक्ष आफूले किर्ते गरेको बयान दिएका छन्। आफ्नै बाजेको जग्गा नामसारी गर्न किर्ते गर्ने कुरा विश्वास गर्न नसकिने भएकाले यसमा अन्य व्यक्ति संलग्न भएको आशंका गरिएको छ। सर्जमिन मुचुलका, सिफारिसलगायतमा कार्यवाहक वडाअध्यक्ष भनेर धनबहादुर तामाङ र टंकबहादुर कट्वालको नाम उल्लेख गरिएको छ। तामाङ र कट्वाल दुवै उक्त वडाका वडा सदस्य हुन्। उनीहरुले आफ्नो नाममा किर्ते भएको भन्दै वडा कार्यालयमा अध्यक्ष कार्कीलाई निवदेन दिएका छन्।"
अध्यागमन अधिकृतविरुद्ध दुई करोड ६ लाखको भ्रष्टाचार मुद्दा,"काठमाडौं : अध्यागमन कार्यालय त्रिभुवन अन्तर्राष्ट्रिय विमानस्थल काठमाडौंका अध्यागमन अधिकृत रमाकान्त अर्यालविरुद्ध अकुत मुद्दा दायर गरिएको छ। उनीविरुद्ध दुई करोड ६ लाख ८१ हजार विगो माग दाबी गरिएको छ। गैरकानूनी सम्पत्ति आर्जन गरी उच्च जीवन यापन गरेको आरोपमा उनकी पत्नी सरिता नेपाललाई पनि प्रतिवादी बनाइएको छ। उनले सार्वजनिक सेवाको १६ वर्षको अवधिमा अकुत सम्पत्ति आर्जन गरेका हुन्। उनी २०५९ भदौ २३ देखि २०७५ मंसिर मसान्तसम्मको सार्वजनिक सेवामा रहेका थिए। उनले तलव भत्ता कर्जा कृषि आय परिवार धन, अंश नगद र जग्गा विक्री २ करोड ४९ लाख ९२ हजार आर्जन गरेको पाइएको छ। सोही अवधिमा निजले आफू र श्रीमती सरिता नेपाल समेतका नाममा खरिद गरी राखेका एवं लगानी गरेको चल अचल सम्पत्ति जग्गा खरिद घर निर्माण सवारी साधन खरिद लगानी तथा खर्च एवं विभिन्न बैंक तथा वित्तीय संस्थाहरुमा मौज्दात लगायतमा ४ करोड ५६ लाख ८१ हजार खर्च तथा लगानी गरेको अख्तियारको अनुसन्धानबाट खुलेको छ। वैध आय २ करोड ४९ लाख ९२ हजारको तुलनामा २ करोड ६ लाख, ८९ हजार बराबरको भागको स्रोत नखुलेको पाइएको छ। अर्याल र उनकी पत्नी सरिताविरुद्ध भ्रष्टाचार निवारण ऐन अख्तियार दुरुपयोग अनुसन्धान आयोग ऐन बमोजिमको सजायको मागदाबी गरिएको छ।"
"नवलपरासीमा बस दुर्घटना : तीनजनाको मृत्यु, २० घाइते",परासी : पूर्वपश्चिम राजमार्ग अन्तरगत पूर्वी नवलपरासीको देवचुली नगरपालिका दुम्कौलीमा बिहीबार दिउसो यात्रु वहाक बस र ट्रक ठोक्किँदा तीनजनाको मृत्यु भएको छ । २० जना घाइते छन् । घाइतेमध्ये दुईजनाको अवस्था गम्भीर रहेको जिल्ला प्रहरी कार्यालयका नायब उपरीक्षक अर्जुन रानाभाटले जानकारी दिए । मृत्यु हुने सबै महिला छन् । मृत्यु हुनेमा पूर्वी नवलपरासी गैंडाकोट नगरपालिका१४ की ६५ वर्षीया कुमारी सुनारी र सोही ठाउँकी ७० वर्षीया जमुना मापछन् छन् । अर्की अन्दाजी ३०३५ वर्षीया महिलाको सनाखत हुन सकेको छैन । पश्चिमबाट पूर्वतर्फ जाँदैगरेको ना ४ ख ५२९५ नम्बरको बस र विपरित दिशाबाट जाँदै गरेको ना २ ख ४८९० नम्बरको ट्रक एक आपसमा ठोक्किँदा दुर्घटना भएको हो । घाइतेहरुको पुरानो मेडिकल कलेज भरतपुर र स्थानीय मेडिकलहरुमा उपचार भइरहेको प्रहरीले जनाएको छ ।
साँढेको आक्रमणबाट बालिकाको मृत्यु,राजविराज : साँढेले कुल्चिदा सप्तरीमा एक बालिकाको मृत्यु भएको छ। सप्तरीको डाक्नेश्वरी नगरपालिका ७ बस्ने प्रमोद मण्डलकी छोरी तीन वर्षीया गुन्जाकुमारी मण्डलको साँढेको आक्रमणबाट मृत्यु भएको सप्तरी प्रहरीले जनाएको छ। घरमा खेलिरहेकी बालिकालाई छाडा साँढेले कुल्चिएपछि घाइते भएकी थिइन्। उचारको लागि राजविराजस्थित गजेन्द्रनारायण सिंह अस्पताल भर्ना भएकी बालिकाको उपचारको क्रममा मृत्यु भएको अस्पतालले जनाएको छ।
काठमाडौंमा भारी वर्षा : ७ तस्बिरमा हेर्नुहोस्,काठमाडौं : अहिले काठमाडौंलगायत देशका विभिन्न ठाउँमा वर्षा भइरहेको छ।पूर्वमा बनेको न्यून चापीय रेखा र स्थानीय वायुको प्रभावले काठमाडौंलगायत विभिन्न ठाउँमा वर्षा भएको जल तथा मौसम पूर्वानुमान महाशाखाले जनाएको छ। शाखाका अनुसार तीनदिनसम्म काठमाडौं उपत्यकासहित देशभरको मौसम बदली हुनेछ।यो प्रणालीको प्रभाव आगामी शनिबारसम्म रहने छ। वर्षाले उपत्यकाका विभिन्न सडकमा ट्राफिक जाम बढेको छ।वर्षाले सडक व्यापारीदेखि पैदल यात्रु मारमा परेका छन्। अन्नपूर्ण फोटोपत्रकार सुनिता डंगोल अहिले ललितपुरको पाटन पुगेकी छन्।उनले त्यहाँबाट आफ्नो क्यामेरामा कैद गरेका तस्बिहरु।
भारतीय तीर्थयात्री र आइरिस आरोहीको मृत्यु,नुवाकोट : नेपालचीन प्रवेशका लागि छोटो दूरीको रसुवागढी नाका हुँदै चीनको मानसरोवर यात्रामा गएका एक भारतीय तीर्थयात्रीको लेक लागेर मृत्यु भएको छ । काठमाडौंदेखि १ सय ५२ किलोमिटर दूरीमा रहेको रसुवागढी नाका हुँदै चीनको मानसरोवर यात्रामा रहेका बेला लेक लागेर भारतीय नागरिक ५९ वर्षीय सुन्दरापन्डियन पन्नायको ज्यान गएको जिल्ला प्रहरी कार्यालय रसुवाका प्रमुख तथा प्रहरी नायव उपरीक्षक भागेन्द्रपुरुष ढकालले जानकारी दिए । रसुवागढी हुँदै चिनियाँ भुभागबाट सगरमाथाको आरोहणमा रहेका आयरल्याण्डका नागरिक ५६ वर्षीया केजिन्ज याडको पनि ज्यान गएको छ । आइरिस पर्यटकको शव हेलिकप्टरमार्फत काठमाडौं पठाइएको छ । ढकालका अनुसार याड सगरमाथा आरोहणका लागि हवाई मार्गमार्फत चीनको ल्हासा हुँदै गएका हुन् । मानसरोवर यात्राका क्रममा भारतीय नागरिक पन्नायको चिनियाँ भूभागमा मृत्यु भएपछि रसुवागढी नाकाबाट नेपाल भित्र्याइएको प्रहरीले बताएको छ । ढकालका अनुसार मृतकको शव परीक्षणका लागि स्थलमार्ग हुँदै काठमाडौँ पठाइएको हो । पछिल्लो समय रसुवागढी नाका हुँदै मानसरोवर तीर्थयात्रा गर्न जानेको संख्या बढ्दोछ ।
तीन दिन देशभर मौसम बदली हुने,काठमाडौं : पूर्वमा बनेको न्यून चापीय रेखा र स्थानीय वायुको प्रभावले आगमी तीनदिनसम्म काठमाडौँ उपत्यकासहित देशभरको मौसम बदली हुने भएको छ। जल तथा मौसम पूर्वानुमान महाशाखाका अनुसार मौसम आंशिक तथा सामान्य बदली हुनाका साथै मेघगर्जनसहित वर्षा हुने सम्भावना रहेको छ। बुधबारदेखि पूर्वी क्षेत्रमा बनेको कमजोर न्यून चापीय रेखा र बङ्गालको खाडीबाट आएको जलवाष्पयुक्त हावाको प्रभावले बदलीसँगै हल्का तथा मध्यम खालको वर्षा हुने महाशाखाका मौसमविद् मञ्जु बासीले जानकारी दिए। यो प्रणालीको प्रभाव आगमी शनिबारसम्म रहने छ। राति देशको पूर्वी क्षेत्र तथा मध्य र पश्चिमी पहाडी क्षेत्रमा सामान्य बदली रही बाँकी भागमा मौसम केही सफा भएपनि देशको पूर्वी भागका केही स्थानमा मेघगर्जनसहित वर्षाको सम्भावना रहेको महाशाखाले जनाएको छ। शनिबार देशको पूर्वी तथा मध्य भागमा आंशिकदेखि सामान्य बदली रहनाका साथै पश्चिमी पहाडी भेगका केही स्थानमा हल्का वर्षाको सम्भावना रहेको छ। शनिबार देशको पूर्वी भागमा सामान्य बदली हुने र बाँकी भागमा आंशिक बदली हुनेछ। त्यस्तै पूर्वी तथा मध्य भागका केही स्थान र पश्चिमी पहाडी भेगका थोरै स्थानमा मेघगर्जनसहित वर्षाको सम्भावना रहेको मौसम पूर्वानुमान महाशाखाले जनाएको छ। महाशाखाको पछिल्लो विवरणअनुसार बिहीबार काठमाडौँ उपत्यकाको न्यूनतम तापक्रम १६ दशमलव ५ डिग्री र अधिकतम तापक्रम ३१ दशमलव ३ डिग्री सेल्सियस पुगेको छ। धनगढीको अधिकमत तापक्रम ४० दशमलव ८ डिग्री सेल्सियस पुगेको छ। रासस
उर्लियो झिमरुक,"प्यूठान : लामो समयको खडेरीपछि बिहीबार प्यूठानमा भारी वर्षा भएको छ। झिमरुक खोलाको उद्गमस्थल गौमुखी क्षेत्रमा बढी वर्षा भएको छ। बिहीबार पसेको पानीले झिमरुक नदीको बहाव बढेको हो। खोला किनारमा रहेका घर जोखिममा परेका छन्। जिल्लाको मध्यक्षेत्र विजुवार, बाग्दुला हावाहुरी चलिरहेका बेला झिमरुक खोला उर्लिएको हो। जिल्लाका अधिकांश भेगमा परेको पानीले ठाडा खोलाको बहाव बढेको छ। कतिपय स्थानमा सामान्य क्षति पुर्याएको खबर आएको जिल्ला प्रहरी कार्यालय प्यूठानले जानकारी दिएको छ। बाग्दुला टिकुरी बसर्पाक नजिकै झिमरुक नदी किनारमा बेवारिसे शव फेला परेको छ। महिलाको शव फेला परेको प्रहरीले जनाएको छ। झिमरुक गाउँपालिका ७ रातटारी निवासी प्यूठान नगरपालिकामा कार्यरत इन्द्रमणि पोखरेलको घरमा स्थानीय कुताखोलाको बहाव घरभित्र पसेको हो। खोलाले खेतवारीमा लगाएको वाली नष्ट गराएको स्थानीयले बताएका छन्। प्यूठान नगरपालिका ९ स्थित झिमरुक गाउँपालिकामा कार्यरत स्वास्थ्य सहसंयोजक विकास केसीका अनुसार भालुखोलाको बहाव बढेपछि घरभित्र खोलो पसेको छ। रोकेर राखेका मोटरसाइकल र स्कुटी बगाएको स्थानीय वासुदेव गिरीले जानकारी दिए।"
एक विदेशीसँगै लेक लागेर बिरामी प्रहरी हवल्दारको उद्धार,डोल्पा : विदेशी नागरिकको उद्धार गर्ने क्रममा एक प्रहरी हवल्दारको उद्धार गरिएको छ। डोल्पोबुद्ध गाउँपालिकाको धो प्रहरी चौकीमा लेक लागेर बिरामी परेका प्रहरी हवल्दार पदमबहादर मगरको उद्धार गरिएको जिल्ला प्रहरी कार्यालय डोल्पाले जानकारी दिएको छ। प्रहरीका अनुसार धो उपत्यकाको ताक्सीमा बिरामी परेका अष्ट्रेलियन नागरिक होल्गेर डिप्लीङ न्यूरिथको उद्धारका लागि गएको हेलिकप्टरले लेक लागेका प्रहरी हवल्दारको पनि उद्धार गरेको हो। उद्धारका लागि अल्टिच्यूट एयरको हेलिकप्टर धो उपत्यकामा पुगेको थियो। उपचारका लागि अष्ट्रेलियन नागरिकसँगै हवल्दार मगरलाई काठमाडौं पठाइएको प्रहरी नायव उपरीक्षक वदेश विष्टले जानकारी दिए। प्रहरी र विदेशी नागरिक बिरामी भएपछि जिल्ला अस्पतालबाट गएका अहेब विर्षबहादुर रोकाया धो पुगेर हेलीकप्टरमै प्राथमिक उपचारपछि जिल्ला अस्पताल पुर्याएका थिए। त्यहा थप उपचार हुन नसक्ने भएपछि काठमाडौं पठाइएको प्रहरीको भनाइ छ। प्रहरी हवल्दार मगर साल्दाङ प्रहरी चौकीमा जाने क्रममा धो मै लेक लागेर बिरामी परेका थिए। यार्सागुम्बाको सिजनमा सुरक्षामा खटिएका प्रहरी हवल्दार बाटैमा लेक लागेर बिरामी परेका हुन। गत वर्ष पनि एकजना प्रहरी जवानले लेक लागेर ज्यान गुमाएका थिए। यार्सागुम्बाको समयमा हुने गलत गतिविधिलाई रोक्न जिल्लाका विभिन्न २० ठाउँमा प्रहरी सुरक्षार्थ खटिएको छ। यार्सागुम्बा संकलनमा गएकाको स्वास्थ्यलाई मध्यनजर गर्दै कर्णाली प्रदेश सामाजिक विकास मन्त्रालयले जिल्लाका ८ स्थानमा स्वास्थ्य शिविर सञ्चालनमा ल्याएको छ।
प्रदेश ५ बाट लागूऔषध ओसारपसारमा संलग्न ८ सय पक्राउ,"नेपालगन्ज : विगत १० महिनाको अवधिमा प्रदेश ५ मा लागू पदार्थमा संलग्न झन्डै साढे ८ सय जना पक्राउ परेका छन्। ५ नम्बर प्रदेश प्रहरी कार्यालय तुलसीपुर दाङका अनुसार गत साउनदेखि ६ जेठसम्म ६ सय ३५ घटनामा ८ सय ४८ जना पक्राउ परेका हुन्। पक्राउ पर्नेमा सर्वाधिक रुपन्देहीका तीन सय ९१ जना र दोस्रो धेरै बाँकेका २ सय ६४ जना छन्। अन्य जिल्लामा भने दुई अंकभन्दा बढी ब्यक्ति पक्राउ परेका छैनन्। प्रदेशका जिल्लामा लागू औषध बढ्दो अवस्थामा भएपछि नेपाल प्रहरीको प्रदेश ५ ले लागू औषधविरुद्ध सचेतना जगाउन पाक्षिक रुपमा बुलेटिन प्रकाशन सुरु गरेको छ। ५ नम्बर प्रदेश प्रहरीले बिहीबार बाँकेको कोहलपुरमा लागू औषध बुलेटिन को विमोचन गरेको हो। हरेक १५१५ दिनमा प्रकाशित हुने बुलेटिनमा प्रदेशभरी भएका लागू औषधविरुद्धका गतिविधि, १५ दिनको १२ जिल्लामा लागू औषध नियन्त्रणको अवस्थाबारे तथ्याङ्क र लागू औषधविरुद्धका सामग्री प्रकाशित भएका छन्। प्रदेश प्रहरी प्रमुख डीआइजी पिताम्बर अधिकारीले सीमा क्षेत्रमा लागू औषधको समस्या बिकराल भएको बताएका थिए। बाँकेका प्रमुख जिल्ला अधिकारी मदन भुजेलले बुलेटिनको विमोचन गर्दै लागू औषधको समस्या घरदेखि टोलसम्म विद्यार्थीदेखि चिकित्सकसम्म पुगेकोमा चिन्ता गरे। बाँकेका प्रहरी प्रमुख एसपी अरुण पौडेलले भने लागू पदार्थ नियन्त्रणमा प्रहरीले सचेतनामूलक कार्यक्रम र नियन्त्रणको प्रयासलाई तिब्रता दिएको बताए। कार्यक्रममा विद्यार्थी, शिक्षक, लागू पदार्थविरुद्धका अभियन्ता, नागरिक समाज र उद्योगी व्यवसायीका प्रतिनिधि सहभागी भएका थिए।"
रेलमार्ग आयोजना मुआब्जा विवाद : जिप्रकामा धर्ना,"मलंगवा : पूर्वपश्चिम विद्युतीय रेलमार्ग आयोजनाले जग्गा अधिग्रहण गर्दा तोकेको मुआब्जा रकम न्यायपूर्ण नभएको भन्दै सर्लाहीका तीनवटा नगरपालिकाका स्थानीयले बिहीबार जिल्ला प्रशासन कार्यालय सर्लाही अगाडि धर्ना दिएका छन्। पूर्वघोषित कार्यक्रम अनुसार अन्यायपूर्ण रेल्वे मुअब्जा निर्धारणविरुद्ध संयुक्त संघर्ष समितिले जिल्ला प्रशासन कार्यालय अगाडि धर्ना दिएको हो। धर्ना कार्यक्रममा लालबन्दी, हरिवन र बागमती नगरपालिकाका स्थानीय उपस्थित थिए। रेल्वेले निर्धारण गरेको मूल्याकंन न्यून भएको भन्दै जग्गाधनी ९ सूत्रीय माग राख्दै आन्दोलनमा उत्रिएका हुन्। जग्गाधनीले जग्गाको वर्गीकरणको आधारमा उचित मुअब्जा, मुअब्जा पुनरावलोकन गर्नुपर्ने, भोग चलनमा एक स्थानमा र नक्सामा अर्कै स्थानमा रहेपनि भोग चलनको आधारमा मुअब्जा दिनु पर्ने, रेलमार्गको अधिग्रहण भित्र परेका कतिपय जग्गा, सानातिना टुक्रा रहने उक्त टुक्रा भोगचलन गर्न नमिल्ने भएकाले त्यस्ता जग्गाको पनि स्वतः मुअब्जा दिनुपर्ने, सिमरा बर्दिबास खण्डमा पर्ने जग्गाको मुअब्जा निर्धारणमा एकरुपता नल्याइएकोले सर्लाहीको लालबन्दीका किसानहरुले प्राप्त गरेको मुआब्जाकै आधारमा समय सापेक्ष न्यायोचित रुपमा मुअब्जा तथा क्षतिपूर्ति दिनुपर्नेलगायत माग अघि सारेका छन्। माग पूरा नभएमा रेलमार्ग निर्माणका कार्यहरु अबरुद्ध गरी विरोधका चरणबद्ध कार्यक्रम संचालन गर्ने चेतावनी दिएका छन्। लालबन्दी, हरिवन र बागमती नगरपालिकामा अन्यायपूर्ण रेल्वे मुआब्जा निर्धारण गरेको भन्दै संघर्ष समितिले गत शनिबार हरिवनमा पत्रकार सम्मेलन गरी आन्दोलनको घोषणा गरेको थियो। २५ लाख रुपैयाँ प्रति कठ्ठा किनबेच भइरहेको जग्गालाई १० लाख मात्र तोकेपछि स्थायनिय आन्दोलित भएका हुन्।"
विप्लवसँग वार्ता गर्न आग्रह,"भैरहवा : प्रतिबन्धित नेकपा विप्लव समूहसँग वार्ता गरेर मुलुकमा शान्ति कायम गर्न भैरहवावासीले आग्रह गरेका छन्। भैरहवाको भैरहवा मर्निङ वाक ग्रुप (बिएमजी) ले बिहीबार पत्रकार सम्मेलनको आयोजना गरी विद्रोहमा उत्रिएको विप्लव समूहलाई वार्तामा बोलाएर मुलुकमा शान्तिको वातावरण सृजना गर्न आग्रह गरेका हुन्। भैरहवा मर्निङ वाक ग्रुप भैरहवाको बुद्धिजीवीहरुको समूह हो। 'केही समय यता देखा परिरहेको विप्लव सूमहको विद्रोहप्रति हामी चिन्तित भएका छौँ, बिएमजीका संस्थापक अध्यक्ष विजय गोविन्द श्रेष्ठले भने,' सरकारले उक्त समूहलाई वार्तामा बोलाएर मुलुकमा शान्तिको वातावरण सृजना गरोस् भन्ने हाम्रो अनुरोध हो।' विश्वामा शान्तिको सन्देश दिने गौतम बुद्धको देशमा शान्ति ल्याएर मुलुकलाई सम्वृद्ध लैजानुपर्ने उनको भनाई छ। मगंही, भ्रष्टाचार, ठेकेदारको मनपरीतन्त्रलगायत विषयमा टेकेर विप्लव समूह फेरी बम र बन्दुक बोकेर विद्रोह गरिरहेको छ उनले भने,' देश र जनताको भलोको निम्ति सरकारलाई विप्लव समूहलाई शान्तिको बाटोमा ल्याउनुपर्छ।' उनले दश वर्षे युद्ध जनमुखी युद्ध नभई नेतामुखी भएको जनताले महसुस गरेको बताउँदै गणतन्त्रको नामले जनताको दुःखमा मल्हम पट्टी लगाउन नसकेको बताए। त्यस्तै, यस ग्रुपले निर्माणधिन भैरहवालुम्बिनी सडकखण्ड निर्माणकार्य चाँडो सम्पन्न गराउन आग्रह गरेको छ।सुरुवाती चरणमा सडकको निर्माणकार्य तीव्र गतिमा भएपनि एकाएक कसरी सुस्त गतिमा गएको उनले प्रश्न गरे। 'सुस्त गतिमा निर्माणधिन भइरहेको सडक धुलैधुलो र खाल्डाखुल्डी छ, उनले भने,' सार्वजनिक बसमा लुम्बिनी गएमा धुलोका कारण एकले अर्कालाई चिन्नै सकिदैन।' उनले धुलाम्मे सडकले पर्यटनमा आगमनमा स्वाभाविक रुपमा असर पर्ने बताउँदै सडक किनारका वासिन्दाको स्वास्थ्यमा समेत असर परिरहेकोमा चिन्ता व्यक्त गरे। प्रदेश सरकारले २०७६ साललाई लुम्बिनी भ्रमण वर्ष घोषणा गरेपनि सडकको यस्तो दुर्दशाका कारण भ्रमण वर्ष नारामा मात्र सिमित हुने उनको भनाई छ।"
सर्पदंशबाट बालकको मृत्यु,राजविराज : घरमा खेलिरहेका एक बालकको सर्पदंशबाट मृत्यु भएको छ। सप्तरीको कञ्चनरुप नगरपालिका ११ बस्ने जोगिन्द्र रामको छोरा सात वर्षीय भुवनेश्वर रामको सर्पदंशबाट मृत्यु भएको इलाका प्रहरी कार्यालय कञ्चनरुपका इन्पेक्टर प्रतिक विष्टले जानकारी दिए। सर्पले टोकी उपचारको लागि विराटनगरस्थित गोल्डेन अस्पताल लगिएका बालकको उपचारको क्रममा बिहीबार मृत्यु भएको प्रहरीले जनाएको छ।
"लोक सेवामा एकै पटक ९, १६१ को खुला विज्ञापन","काठमाडौं : लोक सेवा आयोगले एकैपल्ट ९ हजारभन्दा बढी कर्मचारीका लागि दरखास्त आह्वान गरेको छ। चौथो (खरिदार) देखि छैठौं (शाखाअधिकृत)सम्म ९ हजार १ सय ६१ दरबन्दीमा विज्ञापन खोलिएको आयोगका अध्यक्ष उमेश मैनालीले जानकारी दिए। यति धरै सख्यामा आयोगले विज्ञापन आह्वान गरेको यो पहिलो पटक भएको उनले बताए। यति ठूलो विज्ञापन कहिल्यै भएको थिएन, उनले भने। देशभरिका स्थानीय तहमध्ये ५ सय १५ मा १३ हजार ६ सय ४५ कर्मचारी आवश्यक भए पनि ९ हजार १ सय ६१ को मात्र विज्ञापन गरिएको छ। बाँकी ४ हजार ४ सय ८४ बढुवाका लागि छुट्याइएको छ। उनका अनुसार अधिकृत स्तरमा १ हजार ८ सय ३५ को विज्ञापन खोलिएको छ भने नासुको ३ हजार ९ सय ३०, खरिदारको ३ हजार ३ सय ९६ पदको विज्ञापन आह्वान भएको छ। ७ सय ५३ स्थानीय तहमध्ये २ सय ३६ ले कर्मचारी विवरण नै पठाएका छैनन्। जतिल पठाए त्यहीअनुसार विज्ञापन गरेका छौं, उनले भने। आर्थिक योजना तथा तथ्यांक सेवाअन्तर्गत तथ्यांक अधिकृतमा ५ र तथ्यांक सहायकमा ४ गरी ९ जनाको विज्ञापन भएको छ। इन्जिनियरिङ सेवामा ३ हजार ६ सय ३८ पदमध्ये अमिनमा १ सय ८८, असिस्टेन्ट सबइन्जिनियरमा १ हजार ७ सय ४६, इन्जिनियर ५ सय ३२, खापासटे १ सय ६९, नापी अधिकृत ३, सब इन्जिनियर ९ सय ८२ र सर्वेक्षक १८ को विज्ञापन आह्वान भएको आयोगले जनाएको छ। प्रशासनतर्फ ४ हजार ९७ पदमा दरखास्त मागिएको छ। तीमध्ये अधिकृत तह ६ मा ९ सय २६, सहायक पाँचौं र चौथोमा ३ हजार १ सय ७१ को विज्ञापन गरिएको छ। विविध सेवामा ६ सय २ विज्ञापन खोलिएको छ। यसमा कम्प्युटर अधिकृत ४, कम्प्युटर निरीक्षक ३ सय ४१, कम्प्युटर इन्जिनियर ७, महिला विकास अधिकृत २, महिला विकास निरीक्षक ६३, वातावरण इन्जिनियर ६, वातावरण निरीक्षक ५, सहायक कम्प्युटर अपरेटर ३९ र सहायक महिला विकास निरीक्षक १ सय ३५ जनाको विज्ञापन गरिएको छ। शिक्षामा ८ सय ५ को विज्ञापन गरिएको छ। यसमा अधिकृत ३ सय ३९ र प्राविधिक सहायक ४ सय ६६ पदमा विज्ञापन भएको छ। तर आरक्षित पदतर्फ थोरै विज्ञापन गरिएको छ। समावेशीतर्फ स्थानीय तहगत रूपमा प्रतिशत निर्धारण गर्नुपर्ने भएकाले केही कमी भएको अध्यक्ष मैनालीको भनाइ छ। बर्सेनि ६७ लाखले आवेदन फारम भर्दै आएका छन्। ०७५ सालमा आयोगको परीक्षा अवरुद्ध भएकाले करिब १० लाखले फारम भर्ने आयोगको अनुमान छ। एक वर्ष विज्ञापन आह्वान हुन सकेन, यसकारण लाखौंको दस्खास्त पर्न सक्छ, उनले भने। ०७६ जेठ ६ को मन्त्रिपरिषद्को नीतिगत व्यवस्था समेतका आधारमा खुला प्रतियोगिताबाट पदपूर्ति गर्न विज्ञापन गरिएको आयोगले जनाएको छ। अध्यक्ष मैनालीका अनुसार बढुवाको निमित्त छुट्याएका दरबन्दीमा कानुनबमोजिम पदपूर्ति हुनेछ। निजामती सेवाका दरबन्दीमा कर्मचारी आपूर्ति गर्दै आएको आयोगले संवैधानिक भूमिकाबेगर प्रदेश लोक सेवा आयोग गठन भएकाले स्थानीय तहको विज्ञापन गरेको हो। आयोगले स्थानीय तहको पदपूर्तिसम्बन्धी विशेष कार्यतालिका सार्वजनिक गरेको छ। असोजकात्तिकसम्म यसको नतिजा निकाल्ने आयोगको लक्ष्य छ। लोक सेवाको प्रक्रियामा असर नपर्ने गरी छिटो कर्मचारी सिफारिस गर्ने अधिकतम प्रयास गरिने आयोगका प्रवक्ता एवं सहसचिव किरनराज शर्मा बताउँछन्। फास्ट ट्र्याकबाट नतिजा ल्याउने गरी आयोगले तयारी गरिरहेको छ। प्रक्रिया कटौती नगरी छिटो सिफारिस गर्ने गरी काम गर्ने बन्दोबस्त मिलाउँदैछौं, उनले भने। प्रवक्ता शर्माका अनुसार विज्ञापन आह्वानपछि फारम भर्ने २१ दिन म्याद तोकिएको छ। दोब्बर दस्तुर तिरेर थप ७ दिन फारम भर्न पाइनेछ। फारम परीक्षणपछि साउन ४ मा पहिलो चरणको परीक्षा हुनेछ। पहिलो चरणको परीक्षा उत्तीर्ण हुनेले दोस्रो चरणको परीक्षा दिन पाउनेछन्। पहिलो चरणको एक महिनापछि दोस्रो चरणको परीक्षा हुनेछ। लिखितको नतिजापछि सीप परीक्षण, समूहगत छलफल र अन्तर्वार्ता हुनेछ। त्यसपछि मात्र अन्तिम नतिजा आउनेछ। त्यसका लागि कम्तीमा ४५ महिना लाग्नेछ। कात्तिकसम्म नतिजा निकाल्ने लक्ष्य आयोगको छ। भदौदेखि मंसिरसम्म सबैको पदपूर्ति भइसक्छ, आयोग अध्यक्ष मैनाली भन्छन्। अघिल्लो वर्ष कर्मचारी समायोजनका कारण आयोगको कार्यतालिका पूरै प्रभावित भएको छ। सुरुवातमा सरकारले दुई महिना कार्यतालिका सार्न अनुरोध गरे पनि वर्षभरि नै अवरुद्ध भयो। ठूलो संख्यामा कर्मचारी माग हुने प्रशासन र स्वास्थ सेवाबाट माग नै भएन। प्रदेश, संघको क्रमशः विज्ञापन आह्वान हुँदै जाने आयोगले जनाएको छ। पाठ्यक्रम आयोगको वेबसाइटमा राखिएको छ। स्थानीय तह र संघीयतासम्बन्धी केही विषयवस्तुबाहेक पाठ्यक्रम पुरानै रहेको आयोगले जनाएको छ। पाठ्यक्रम फेरियो भनेर अन्योल भएको सुनेको छु तर त्यस्तो होइन, स्थानीय तह र संघीयतासम्बन्धी केहीबाहेक सबै पुरानै पाठ्यक्रम हो, अध्यक्ष मैनालीले भने। आयोगले विगतजस्तै परीक्षार्थीको सहजताका लागि अनलाइन दरखास्त दस्तुर बुझाउने तथा फाराम भर्न सक्ने व्यवस्था मिलाएको छ। आयोगका १४ कार्यालय र जलेश्वर कार्यालयको विज्ञापन लाहानमा र वीरगन्ज तथा सुर्खेत कार्यालयको विज्ञापनको डोल्पा र हुम्ला जिल्ला सदरमुकाममा समेत परीक्षा सञ्चालन गर्ने व्यवस्था मिलाइएको छ। संघीय मामिला तथा सामान्य प्रशासन मन्त्रालयका प्रवक्ता एवं सहसचिव भूपाल बरालले कर्मचारी अभावमा काममै असर परेपछि स्थानीय तहलाई उच्च प्राथमिकता राखेको बताए। स्थानीय तहमा ठूलो संख्यामा पद रिक्त छ, जसले सेवा प्रवाहमा नै असर पारेको छ, उनले भने, सिघ्र पदपूर्ति गर्न उच्च प्राथमिकतामा राखेको छ। उनका अनुसार प्रदेश लोक सेवा गठन भइनसकेको अवस्थामा मन्त्रालयमार्फत ५ सय ५५ स्थानीय तहले १४ हजार ६ सय ६२ कर्मचारी मागेका छन्। सबै विवरण आयोगलाई पठाएको उनले बताए। आयोगले केही खुलाबाट त केही बढुवाबाट पदपूर्ति गर्ला, उनले भने। उनले कर्मचारी समायोजन सकिएको र गुनासो सुनुवाइ पनि अन्तिम चरणमा पुगेको बताए।"
विप्लवका गोरखा जिल्ला सेक्रेटरी रिहा,गोरखा : विप्लव नेतृत्वको नेपाल कम्युनिस्ट पार्टीका जिल्ला सेक्रेटरी कपिल भट्ट रिहा भएका छन्। उच्च अदालत पोखराको आदेशमा भट्ट रिहा भएका हुन्। उनी दोस्रो पटक गत वैशाख २७ गते पक्राउ परेका थिए। प्रहरीले उनलाई सार्वजनिक शान्ति विरुद्धको कसुर अन्तर्गत मुद्धा दर्ता गरी नियन्त्रणमा लिएर अनुसन्धान सुरु गरेको थियो। २० दिन थुनामा रहेका उनी मंगलबार रिहा भएका हुन्। यसअघि राज्यद्रोहको मुद्दा अन्तर्गत उनी र सोही पार्टीका जिल्ला इन्चार्ज योगेन्द्र कुमाल पक्राउ परेका थिए। उनीहरु दुवैलाई जिल्ला अदालत गोरखाले पाँच हजार धरौटीमा रिहा गरेको थियो। रिहा गरेलगत्तै प्रहरीले फेरि नियन्त्रणमा लिएको थियो। कुमाल भने अझै थुनामा छन्। भट्टले गैरकानुनी हिरासतमा राखेको हुनाले रिहा हुन पाउँ भनी उच्च अदालत पोखरामा बन्दी प्रत्यक्षीकरण रिट दायर गरेका थिए।
"सुर्तीजन्य पदार्थबाट हरेक घण्टा ४ नेपालीको ज्यान जान्छ, उपचारमा ४७ अर्ब खर्च","काठमाडौं : नेपालमा करिब ९० लाख अर्थात् ३० प्रतिशत भन्दा धेरै मानिसले धुम्रपान र सुर्तिजन्य पदार्थको सेवन गर्ने तथ्यांक सार्वजनिक भएको छ । राजधानीमा आज आयोजित एक अन्तरक्रियामा यस्तो बताइएको हो । रिपोर्टस् क्लबमा आयोजित अन्तरक्रिया कार्यक्रममा स्वास्थ्य तथा जनसंख्या मन्त्रालयका निर्देशक बद्री बहादुर खड्काले यस्तो तथ्यांक पेश गरेका थिए । धुम्रपानका कारण मानिसमा स्वास्थ्यसम्बन्धी क्यान्सर, मुटुरोग, मधुमेह र दिर्घ श्वासप्रश्वास जस्ता समस्या देखिने उनले बताएका थिए । खड्काका अनुसार धुवाँको रुपमा नेपालमा १८ प्रतिशतले सुर्ती खाने गरेको र काँचो सुर्ती खानेहरु १७ प्रतिशत छन् । यस्तै, उनले १३ देखि १५ वर्षका युवाले २०४ प्रतिशत सेवन गर्ने गरेको पनि सुनाए । यस्तै डेन्टलका विद्यार्थीले ३३ प्रतिशत र नर्सिङ विद्यार्थी १२ प्रतिशत तथ्यांक रहेको पनि खड्काले बताए । यस्तै, शिक्षक तथा विद्यालयका २१५ प्रतिशत कर्मचारीहरुले पनि सुर्तिजन्य पदार्थको सेवन गर्ने गरेको तथ्यांक खड्काले पेश गरे । खड्काले नेपालमा ४७ सय ३२ टन चुरोटका फोहोर बट्टा थुप्रिएर रहेको तथ्यांक पनि देखाएका थिए । यसबाहेक सुर्तिजन्य पदार्थ सेवनबाट लाग्ने रोगको उपचारको लागि ४७ अर्ब ३० करोड खर्च भइरहेको खड्काले बताएका छन् । वर्तमान विश्वमा प्रत्येक चार सेकेण्डमा एकजना र वार्षिक ८० लाख मानिसको सुर्तिजन्य सेवनबाट लाग्ने रोगका कारण निधन हुने गरेको र नेपालमा प्रत्येक घण्टा चार जनाको मृत्यु हुने गरेको पनि खड्काले बताए । उनका अनुसार नेपालमा वार्षिक २७ हजार १ सय ३७ जनाले सुर्तिजन्य पदार्थ सेवनकै कारण लाग्ने रोगबाट मृत्युवरण गर्नुपरेको छ । सुर्तिजन्य पदार्थ रहित दिवसको अवसरमा खड्काले यस्तो तथ्यांक सार्वजनिक गरेका हुन् ।"
मोटरसाइकल चोर जाममा फसेपछि,"विराटनगर : मोरङको जिल्ला ट्राफिक प्रहरी कार्यालयअगाडि ट्राफिक प्रहरी हवल्दार सुरेन्द्रप्रसाद साहले बुधबार दिउँसो मोटरसाइकल पार्किङ गरे। प्रवेशद्धारमै मोटरसाइकल पार्किङ गरेर कार्यालयमा छिरे। काम सकेर लगभग १० मिनेटपछि कार्यालयबाट बाहिर निस्कँदा साहको बा ११ प ५५७८ नम्बरको मोटरसाइकल थिएन। पार्किङ गरेको ठाउँमा मोटरसाइकल नभएपछि उनी पश्चिमतर्फको बाटो हुँदै गुद्री बजारतर्फ दौडिए। लगभग ५ सय मिटर अगाडि पुगेपछि साहले आफ्नो मोटरसाइकल अर्कै व्यक्तिले चलाउँदै गरेको देखे। मोटरसाइकल चोरेर भागेका व्यक्ति सवारी जाममा फसेकाले त्यहाँ रोकिएका थिए। त्यही बेला साहले स्थानीयको सहयोग लिएर आफ्नो मोटरसाइकल चोरेर भाग्दै गरेका व्यक्तिलाई नियन्त्रणमा लिए। उनी थिए, सुनसरीको दुहरी नगरपालिका१ का नितेश चौधरी। लक टुटाएर अर्को चाबी प्रयोग गरी मोटरसाइकल लिएर हिँडेका चौधरीको साथमा भेटिएको उक्त चाबी मोटरसाइकल चोरीमा प्रयोग गर्ने गरिएको प्रारम्भिक अनुसन्धानबाट खुलेको प्रहरीले जनाएको छ। अलि ढिलो थाहा पाएको भए मोटरसाइकल कता पुर्याइसक्थ्यो। तर तत्काल थाहा पाएकाले मोटरसाइकल र चोरीमा संलग्नलाई पक्राउ गर्न सकिएको हो, मोरङ प्रहरी प्रवक्ता डीएसपी घनश्याम श्रेष्ठले भने, चोरीमा संलग्न व्यक्ति जाममा फसेकाले मोटरसाइकल गायव बनाउन पाएन। यसबारे अनुसन्धान थालिएको छ। मोटरसाइकल चोरेर भाग्दै गरेका व्यक्ति पक्राउ परेकाले मोटरसाइकल चोरीमा संलग्न गिरोहका बारेमा पत्ता लाग्ने प्रहरीले जनाएको छ।"
प्रहरीलाई घुस दिन खोज्ने अख्तियारको नियन्त्रणमा,"काठमाडौं : अख्तियार दुरुपयोग अनुसन्धान आयोगले प्रहरीलाई घुस दिन खोज्ने एक जनालाई पक्राउ गरेको छ। आयोगको टोलीले महानगरीय प्रहरी वृत्त थानकोटका प्रहरी निरीक्षक भुपेन्द्र गिरीलाई घुस रकम दिन खोज्ने झापाका अभिषेक कार्कीलाई बुधबार साँझ पक्राउ गरेको हो। कालिकोटका थुनुवा नवीन शाही ठकुरीलाई भेट्न जाँदा उनका भाइ पुजन बम ठकुरीले चाउचाउको खोलभित्र हिरासतमा साथी भेट्न जाँदा लागुऔषध उपहार ! ल्याएको भेट्टाएपछि प्रहरीले बमलाई पक्राउ गरेको थियो। कार्कीले उक्त घटना मिलाइदिनुपर्यो भन्दै प्रहरी निरीक्षकलाई १० हजार रुपैयाँ दिन खोज्दा अख्तियारको टोलीले पक्राउ गरेको हो। कार्कीले प्रहरीलाई ४० हजार दिन्छु, घटना मिलाइदिनुपर्यो भन्दै तत्काल १० हजार दिँदादिँदै पक्राउ गरिएको वृत्तका प्रमुख प्रहरी नायब उपरीक्षक कुमारविक्रम थापाले जानकारी दिए । अख्तियारको टोलीले उनको साथबाट एक लाख २० हजार नगदसमेत बरामद गरेको छ। थानकोट वृत्तले यसअघि पनि घुस दिन खोज्ने चार जनालाई पक्राउ गरिसकेको छ।"
प्रभावकारी बन्दै मेलमिलाप नीति,"उदयपुर : संविधानले व्यवस्था गरेको मेलमिलाप कार्यक्रम पछिल्लो समय प्रभावकारी बन्दै गएको छ। संविधान जारी हुनुअघिदेखि नै यो कार्यक्रम भए पनि संवैधानिक मान्यता पाएपछि लोकप्रिय भएको हो। सानातिना विवाददेखि ठुला प्रकृतीका मुद्दा अदालतले हेर्नु पर्दा चाप धेरै हुने गरेको थियो। मेलमिलापसम्बन्धि व्यवस्था लोकप्रिय भएपछि अदालतमात्र होइन मुद्दावाललाई पनि राहत भएको छ। अदालतमा मुद्दाको चाप व्यवस्थापन भएको छ भने वादी र प्रदिवादीबीच हुने खर्च समेत बचत हुने गरेको छ। न्युन जनशक्तिले धेरै न्याय सम्पादनको काम गर्दा कहिले काहीँ निर्णयमा समेत त्रुटि हुने गरेका बेला मेलमिलापसम्बन्धि नीतिले केही हदसम्म न्यायापालिकामा बोझ घटेको कानुन व्यवसायीको भनाइ छ। पछिल्लो समय स्थानीय तहमा न्याय सम्पादनसम्बन्धि क्षेत्राधिकार नाघेर काम हुने गरेको गुनासो पनि त्यतिकै आइरहेको छ। सर्वोच्च अदालतका न्यायाधिश इश्वरप्रसाद खतिवडाका अनुसार अधिकार क्षेत्रभन्दा वाहिर गएर भएका निर्णयले भने वैद्यता पाउने छैन। मेलमिलाप परिषद्ले उदयपुर सदरमुकाम गाईघाटमा बुधबार आयोजना गरेको मेलमिलापसम्बन्धि अभिमुखिकरणमा न्यायाधिश खतिवडाले सिमा नाघेर गरेको निर्णयले कानुनी हैसियत कायम गर्न नसक्ने स्पस्ट पारे। क्षेत्राधिकार भित्र रहेर कार्यसम्पादन गर्न पनि न्यायाधिश खतिवडाले सुझाब दिएका छन्। मेलमिलापको नाममा कानुनले अख्तियारी नदिएको बिषयमा कुनै पनि हालतमा हात नहाल्नुस, उनले भने, कानुनी बैद्यता नहुँदा त्यसको असर वादी प्रतिवादीलाई त पर्छ नै मेलमिलापकर्तालाई समेत पर्न सक्छ। मेलमिलाप गराउने भन्दैमा कानुनी व्यवस्था, तोकिएका मापदण्ड र पद्धती मिचेर गरेका निर्णयले तत्काल समाधान दिए पनि कानुनी हैसियत पाउने बेलामा दुवै पक्षलाई असर पुग्ने उनले बताए। मेलमिलाप परिषद्को अध्यक्षसमेत रहेका न्यायाधिश खतिवडाले लहडमा मेलमिलाप नहुने भएकाले प्रकृया पुरा गरी बिधिसम्मत मेलमिलाप गराउन सुझाब दिए। उनले अदालतले गर्ने फैसला हारजितमा जाने भएकाले दुवैतर्फलाई जित महसुस गराउनु मेलमिलापको मुख्य उद्देश्य भएको उनले स्पष्ट पारे। मेलमिलापका लागि अधिकार थोरै भएको गुनासोका बारेमा न्यायाधिस खतिवडाले अधिकार थोरै र अधुरो भन्नुभन्दा पनि प्राप्त अधिकारलाई प्रयोग गर्ने क्षमताको विकास गर्नु आवश्यक रहेको उनको भनाइ थियो। कार्यक्रममा उच्च अदालत जनकपुरअन्तर्गत राजविराज इजलासका मुख्य न्यायाधिश तथा मेलमिलाप विशेषज्ञ तिलप्रसाद श्रेष्ठले मेलमिलापसम्बन्धि बनेका व्यवस्था, अवलम्बन गरिने विधि, प्रकृया, यसका फाइदा, सेवा एवं विवाद समाधानका बिषयमा जानकारी दिएका थिए। उनले स्थानीय तहमा गरिने न्याय सम्पादन, समुदायमा आधारित मेलमिलाप, यसको प्रभावकारिताका बारेमा सहजीकरण गरेका थिए। कार्यक्रममा सहजकर्ताले मेलमिलापकर्ताको आचरण, परिभाषा, आचारसंहिता, कस्ता प्रकृतिका विवादलाई मेलमिलाप गराउने, मेलमिलापकर्ता को हुन्, कस्तो प्रकृया अवलम्बन गर्ने, विवाद समाधान कसरी गर्ने, दस्तुर आदिका बारेमा जानकारी दिएको जिल्ला न्यायाधिश तेजेन्द्रप्रसाद शर्मा सापकोटाले जानकारी दिए। कार्यक्रममा जिल्लाका ८ वटै स्थानीय तहका प्रमुख, उपप्रमुख, कानुन व्यवसायी, पत्रकार, मानवअधिकारकर्मी, नागरिक समाज, शिक्षक, मेलमिलापकर्ता सहभागी थिए।"
रंगशालामा डोजर चलाउने कँडेल पार्टी सदस्यबाट निलम्बन,चितवन : चितवनमा निर्माणाधीन गौतम बुद्ध अन्तर्राष्ट्रिय क्रिकेट रंगशालाको बारमा डोजर चलाएर भत्काउने प्रकाश कडेँललाई नेकपा चितवनले पार्टी सदस्यबाट निलम्बन गरेको छ। नेकपा चितवन जिल्ला अध्यक्ष यमबहादुर परियार इन्द्रजितले आज वक्तव्य जारी गर्दै उनलाई सदस्यबाट निलम्वन गरी कारवाही गरिएको जानकारी दिएका छन्। अर्का सदस्य भैरव बस्ताकोटीलाई भने २ महिनाको लागि निलम्बन गरिएको छ। प्रकाश कडेँललाई प्रहरीले गयराति नै प्रक्राउ गरेको छ। बुधबार कडेँलको नेतृत्वमा गएको समूहले डोजर लगाएर बार भत्काएको थियो । नेकपाले घटनामा संग्लन्नलाई कानुनी कारवाही गरी क्षतिपूर्ति भराउन वक्तब्यमार्फत माग गरेको छ। गत स्थानीय तहको चुनावमा भरतपुर महानगरपालिकाको मतगणनाका क्रममा मतपत्र च्यात्नेमध्ये कडेँल पनि एक थिए । यसैबीच रङ्गशाला निर्माणस्थलमा काम गर्ने वातावरण सिर्जना नभईन्जेल निर्माण स्थगित गरिएको धुर्मुस सुन्तली फाउण्डेशनका अध्यक्ष सिताराम कट्टेलले विज्ञप्तिमार्फत जानकारी दिएका छन् । आयोजना सुरु भएदेखिनै विभिन्न अनुचित माग राखि कर्मचारीलाई धम्क्याउँदै आएको भएपनि बेवास्था गर्दै आएको तर बारसमेत भत्काएर निर्माणमा अवरोध सिर्जनामा भएकाले सुरक्षाको प्रत्याभूति नहुन्जेल काम बन्द हुने जारी गरिएको विज्ञप्तिमा उल्लेख छ।
संचारसम्बन्धी विधेयक समावेशी हुनुपर्ने माग,"काठमाडौं : क्रियाशील पत्रकार महिला (डब्लुडब्लुजे)ले संघीय तथा प्रदेश सरकारको संचारसम्बन्धी विभिन्न विधेयक मस्यौदामाथि लैंगिक दृष्टिकोणबाट समावेशी बनाउन सरोकारवालालाई ध्यानाकर्षण गराएको छ। यसैक्रममा डब्लुडब्लुजे बुधबार राष्ट्रियसभा, सूचना तथा संचार प्रविधि मन्त्रालय, महिला बाललिका तथा ज्येष्ठ नागरिक मन्त्रालयमा छुट्टाछुट्टै भेट गरी टिप्पणी तथा सुझावपत्र बुझाएको छ।संस्थाले नेपाली कांग्रेसका सचेतक पुष्पा भुषाललाई पनि टिप्पणी तथा सुझावपत्र बुझाएको छ। संस्थाका पदाधिकारी तथा पत्रकार महिलाको टोलीले राष्ट्रिय सभाका उपाध्यक्ष शशिकला दाहाल, महिला बाललिका तथा ज्येष्ठ नागरिक मन्त्रालयका मन्त्री थममाया थापा र सूचना तथा संचार प्रविधि मन्त्रालयका सचिव महेन्द्रमान गुरुङलाई सुझाव तथा टिप्पणीपत्र हस्तान्तरण गरेको छ। टिप्पणी तथा सुझावपत्र ग्रहण गर्दै उनीहरूले सम्भव भएसम्म लैंगिक दृष्टिकोणबाट ऐन पारित गराउन विशेष ध्यान दिइने बताए। उपाध्यक्ष शशिकला दाहालले छलफलबाट नै निष्कर्ष निस्कने बताइन्। नेपाल सरकारले ल्याएका आमसञ्चारसम्बन्धी विभिन्न विधेयकलाई संविधानको मर्म र भावनाअनुरुप समानुपातिक समावेशी लोकतन्त्र प्रत्याभूत हुनेगरी संशोधन गर्नु आवश्यक देखिएकोले टिप्पणी र सुझाव क्रियाशील पत्रकार महिला (डब्लुडब्लुजे) ले सुझावपत्र सरकारका विभिन्न निकायसमक्ष पेश गरेको हो। ध्यानाकर्षण पत्र हस्तान्तरण कार्यक्रममा क्रियाशील पत्रकार महिला, (डब्लुडब्लुजे) का अध्यक्ष अमिका राजथलाले बन्दै गरेका संचारसम्बन्धी विधेयक समावेशी नभएकोले विधेयक संशोधन गरेर मात्र अगाडि बढाइनुपर्ने बताइन्। संस्थाले अध्ययन गरी तयार पारेका टिप्पणी तथा सुझावसहितका विधेयकमा नेपाल मिडिया काउन्सिलसम्बन्धी कानुनलाई संशोधन र एकीकरण गर्न बनेको विधेयक, आमसञ्चारका सम्बन्धमा व्यवस्था गर्न बनेको विधेयक२०७५, विज्ञापन नियमन गर्ने सम्बन्धमा व्यवस्था गर्न बनेको विधेयक, सूचना प्रविधिको सम्बन्धमा व्यवस्था गर्न बनेको विधेयक, प्रदेश २ एकीकृत सञ्चार विधेयक २०७५, प्रदेश ३सूचनाको हकसम्बन्धी विधेयक तथा गण्डकी प्रदेश प्रदेश आमसंचार विधेयक रहेका छन् ।"
"ढुंगाले किचेर एक बालकको मृत्यु, एक गम्भीर घाइते",गोरखा : भीरबाट खसेको ढुंगाले लागेर धार्चे गाउँपालिका वडा नं ३ लाक्पालका एक बालकको मृत्यु भएको छ। बुधबार बिहान ११ बजेतिर खोलामा साथीहरुसँग खेलिरहेका पाँच वर्षीय आकास गुरुङको मृत्यु भएको स्थानीय विशाल घलेले जानकारी दिए। ढुंगाले उनको टाउको र ढाड किचिएको थियो । उनलाई बचाउन गएकी सात वर्षीया दिदी बिनिता गुरुङ पनि ढुंगाले लागेर गम्भीर घाइते भएकी छन् । उनलाई उपचारका लागि राजधानी काठमाडौं लगिएको बताए । खेलिरहेका बेला एक्कासी ढुंगा झर्न थालेपछि संगै खेलिरहेका चारजना बालबालिका भागेका थिए।
विश्वका १०० प्रभावशाली व्यक्तिको सूचिमा भूमिका श्रेष्ठ,"काठमाडौं : तेश्रोलिंगी समुदायको हक, अधिकार र लैंगिक समानता लागि आवाज उठाउँदै आएकी नेपालकी भूमिका श्रेष्ठ विश्वका १०० प्रभावशाली व्यक्तिको सूचीमा परेकी छन्। बेलायती संस्था एपोलिटकलले सार्वजनिक गरेको लैंगिक समानतासम्बन्धी शीर्ष १०० व्यक्तिको सूचिमा श्रेष्ठ पनि परेकी हुन्। काठमाडौंको नैकापमा जन्मिएकी तेस्रो लिंगी अर्थात् ट्रान्सजेन्डर भूमिकाले ट्रान्सजेन्डरसँगै समलिंगीको अधिकारको क्षेत्रमा काम गर्दै आएकी छन्। उनी ब्लु डाइमण्ड सोसाइटीमा आबद्ध भएर काम गर्दै आएकी छन् ।"

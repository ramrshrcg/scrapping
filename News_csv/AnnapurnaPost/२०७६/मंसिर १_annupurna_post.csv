शीर्षक,विवरण
आलोचनामा बन्देजको सन्देह,"मुलुकको निजामती कर्मचारी प्रशासनलाई स्थायी सरकार मानिन्छ। मन्त्रिपरिषद् र निर्वाचित जनप्रतिनिधिबाट पारित नीतिगत निर्णय र कानुन कार्यान्वयन गर्नु कर्मचारीको धर्म हो। निजामती प्रशासन चुस्त, दुरुस्त र सेवाग्राहीप्रति दत्तचित्त भई काम गरे मात्र सरकारको जवाफदेहिताको मूल्यांकन आधार बन्छ। राजनीतिक तहमा जतिसुकै लोकप्रिय र कर्णप्रिय निर्णय भए पनि त्यसको असल कार्यान्वयन नभएमा त्यस्ता निर्णयको औचित्य हुँदैन। जनता र सरकारबीचको सेतु नै कर्मचारी भएकाले यो वर्ग अनुशासित, कर्तव्यपरायण र जनता तथा देशहितमा दत्तचित्त हुनुपर्छ भन्ने विश्वव्यापी मान्यता छ। निजामती स्वच्छ प्रशासन र सरकारको ऐना हो। जनताले पाउने सेवासुविधाका मानक कर्मचारीका आचरण, व्यवहार, कार्यशैली आदि हुन्। निजामती कर्मचारीलाई हाँक्ने, निर्देशन दिने र काम लगाउने नेतृत्व वर्ग जहिले पनि स्वच्छ र सफा नियत भएको हुनुपर्छ। यस्ता नेतृत्वले मात्र निजामतीलाई मुलुक र मुलुकवासीका हितमा परिचालन गर्न सक्छ। कतिपय अवस्थामा कर्मचारीलाई गलत काम गर्न लगाउने, परिआए त्यस्ता गलत काम गर्नेको संरक्षण गरिदिने काम नेतृत्वबाट हुँदै आएको छ भने गलत काम गर्न सिकाउने पनि कर्मचारी नै हुन्। त्यहीकारण कर्मचारी परिचालनकर्ता नेतृत्व सही हुनुपर्छ भनिएको हो। नेतृत्वले घुस नखाने हो भने कर्मचारीले माग्ने आँट गर्न सक्दैनन्। घुस खान र भ्रष्टाचार गर्न खोज्नेहरूलाई कारबाही गर्ने नैतिक हिम्मत राख्छन्। निजामतीलाई अझ बढी जिम्मेवार बनाउन भन्दै प्रतिनिधिसभाको राज्यव्यवस्था तथा सुशासन समितिले संघीय निजामती सेवासम्बन्धी विधेयक का दफाहरू पारित गरेको छ। यो विधेयकको उद्देश्य निजामतीलाई राज्यले किटान गरेको लक्ष्यित उद्देश्य हासिल गर्नका निम्ति सहायक बनाउने भनिएको छ। यसका लागि विधेयकले विभिन्न उपक्रमको बन्दोबस्ती गरेको छ। यसरी गरिएको बन्दोबस्तीमा उनीहरूले जथाभावी बोले वा सामाजिक सञ्जालमा राज्य वा सरकारविरुद्ध बके पेन्सन रद्द गरिदिने उल्लेख छ। लोकतान्त्रिक युगमा बन्देज का विषय समाहित भएपछि विवाद उत्पन्न हुनु अस्वाभाविक होइन। सरकारका कामकारबाही, रबैया र नियत बुझेका कुनै कर्मचारीले आफ्नो धारणा, दृष्टिकोण राखे वा सूचना प्रवाह गरे उनीहरूको पेन्सन रोक्ने ठाडो व्यवस्था ऐनमा हुनु सरकारको स्वेच्छाचारिता र अलोकतान्त्रिक पद्धति निर्माण गर्न खोजेको प्रस्ट देखिन्छ। नेता वा मन्त्रीले भ्रष्टाचार गरेमा वा गर्ने उद्यम गरेमा, राष्ट्रिय अहितका विषयमा कुनै निर्णय गरेमा त्यसको टिप्पणी वा आलोचना गर्न नपाउने भन्ने हुँदैन। अझ कतिपय अवस्थामा अनुभवले खारिएका, सिद्धहस्त, सफा नियत भएका राष्ट्रसेवकले यसो गरे राम्रो हुने र उसो गरे नराम्रो हुने पनि भन्न नपाउने हो भने सरकार र सरकारमा रहेका मन्त्रीहरूको स्वेच्छाचारिता र निरंकुशता बढ्दै जानेमा आशंका रहन्न। निरंकुश र अधिनायक शासन शैलीको नेपाली जनता जहिले पनि विरोधी रहेको पटकपटक भएका जनआन्दोलनले प्रमाणित गरिसकेका तथ्य हुन्। तिनै जनताको आन्दोलनबाट निःसृत शक्ति उपयोग गर्ने राजनीतिक नेतृत्व आपू सत्तामा पुगेपछि सत्ता रक्षाका यस्ता अधिनायकवादी शैली अपनाउन पुग्छन् भने त्यो दुर्भाग्यपूर्ण हो। यस्तो प्रवृत्तिले लोकतन्त्र उनीहरूलाई सत्तामा पुर्याउने भर्याङ र पुगिसकेपछि विधि र मान्यता ध्वस्त पार्ने षड्यन्त्रका रूपमा बुझ्नुपर्ने हुन्छ। कुनै कर्मचारी वा नागरिकले कसैको मानमर्दन हुने गरी गालीबेइज्जती गर्छ भने त्यसको सजाय भोग्ने बन्दोबस्ती कानुनले गरेको छ। कुनै नेता वा मन्त्रीलाई कुनै कर्मचारी मन पर्दैन वा गलत काममा साथ नदिएका त्यस्ता कर्मचारीलाई सिध्याउने ध्येय छ भने यस्ता अभिव्यक्तिलाई काण्ड बनाएर पेन्सन खोस्ने सम्भावना जहिले पनि रहन्छ। तसर्थ लोकतान्त्रिक आचरण सबैभन्दा पहिला सरकार, नेता र मन्त्रीहरूले गर्नु जरुरी छ। यसका लागि अभिव्यक्ति स्वतन्त्रता हनन हुने गरी कर्मचारीलाई त्रासमा राख्ने कृत्य बन्द हुनुपर्छ र संसदीय समितिबाट पारित यो विधेयकमा यस्ता प्रावधान सच्याउनुपर्छ। अलोकतान्त्रिक, अधिनायकवादी र निरंकुश शासन सत्ताका नियतले यो विधेयक प्रेरित हो भने विडम्बना हो।"
पार्टी एकीकरणको राजनीति,"राष्ट्रिय जनता पार्टी नेपाल र समाजवादी पार्टीबीच एकीकरण बहस चलिरहेको छ। नेताहरूको संवाद बाक्लिँदै गएको छ। समाजवादी पार्टीको बिहीबार भएको संघीय परिषद् बैठकमा अध्यक्ष डा बाबुराम भट्टराईले राजपासँग एकीकरण वार्ता चलिरहेको जानकारी दिएका थिए। डा भट्टराईले राजपासँग मुद्दा मिल्ने बताउँदै आएकाले पनि एकीकरणले ठोस गति लिने अपेक्षा गर्न सकिन्छ। विगतमा मधेस राजनीतिमै दुई ध्रुवमा देखिएका यी पार्टीका नेता मिलिहाल्लान् भन्ने आशंका नभएका होइनन्। मधेस आन्दोलनपछि जनविश्वास हासिल गरेका ती दलप्रति क्रमशः विश्वास टुट्दै गएकाले अस्तित्वको त्रास पनि त्यत्तिकै छ। दोस्रो संविधानसभाले मधेसकेन्द्रित दलको विरोध हुँदाहुँदै पनि निर्वाचन प्रणालीमा थ्रेसहोल्डको व्यवस्था गर्यो। राष्ट्रिय पार्टी हुन प्रत्यक्षतर्फ एक सिट अनिवार्य जित्नैपर्ने र समानुपातिकतर्फ तीन प्रतिशत मत ल्याउनैपर्ने प्रावधान राखिएको छ। पुरानो साख जोगाउन मुस्किल पर्ने भएकाले पनि एकीकरण ती दलका लागि बाध्यता बनेको छ। संविधानविरुद्धको ६ महिना लामो आन्दोलनलगत्तै दुई वर्षअघि भएको प्रतिनिधिसभा र प्रदेशसभा निर्वाचनमा प्रदेश २ मा बहुमत ल्याएको समाजवादीराजपा नेपाल प्रतिनिधिसभामा पनि तेस्रो दल बनेको छ। मधेस आन्दोलनलगत्तै भएको पहिलो संविधानसभामा राम्रो नतिजा ल्याएको तत्कालीन मधेसी दल दोस्रो संविधानसभामा नराम्ररी पराजित भए। त्यही अवस्था फेरि दोहोरिने सम्भावना भएरै संगठन बलियो बनाउन पनि एकता प्रक्रियालाई सार्थक निष्कर्षमा पुर्याउनुपर्ने बाध्यता ती दललाई छ। समाजवादी पार्टीका महासचिव गंगा श्रेष्ठ राजपा नेपालसँग पार्टी एकीकरण हुने दाबी गर्छन्। उनी भन्छन्, एकीकरणको ९० प्रतिशत काम सकिएको छ। पार्टी एकीकरणका लागि राजपाले पछिल्लो समयमा समाजवादी पार्टीसमक्ष सरकारबाट बाहिरिनुपर्ने र केन्द्रमा शीर्ष नेताहरूको व्यवस्थापन समानताका आधारमा हुनुपर्ने सर्त राखेको छ। संविधान संशोधनको सर्तसहित दुईबँुदे सहमति गरेर सरकारमा सहभागी भएको तत्कालीन फोरम समाजवादी पार्टीसँगको एकीकरणपछि सहमति कार्यान्वयनमा चासो नदेखाइएको भन्दै सरकारबाट बाहिरिने संकेत गर्दै आएको छ। समाजवादी पार्टीको जारी बैठकबाट सरकारमा बस्नेनबस्ने निर्णयसहित एकीकरणबारे ठोस निर्णय आउने महासचिव श्रेष्ठ बताउँछन्। सैद्धान्तिक रूपमा हामी सहमत भइसकेका छौ उनी भन्छन्, बैठकपछि हामी यसलाई मूर्तरूप दिन लागेका छौं। राजपा नेपालका महासचिव केशव झाले पनि समाजवादी पार्टीको बैठकपछि एकीकरण प्रक्रिया अघि बढ्ने बताए। झाका अनुसार शीर्ष तहमा एकीकरणका लागि अनौपचारिक संवाद भइरहेको र त्यसैलाई एकैचोटि औपचारिकता दिइने तयारी दुवै पक्षको छ। दुवै पार्टीका नेताहरू अनौपचारिक कुराकानीमा केन्द्रीय तहमा नेताहरूको व्यवस्थापनबारे गम्भीर देखिन्छन्। ०६३ को माघमा अन्तरिम संविधान जारी भएपछि मधेसमा भएको आन्दोलनपछि उपेन्द्र यादवको नेतृत्वमा मधेसी जनअधिकार फोरमको उदय भयो। त्यसलगत्तै ०६४ मा तत्कालीन सद्भावना पार्टीका नेता राजेन्द्र महतोले यादवसँग मिलेर संयुक्त लोकतान्त्रिक मधेसी मोर्चा गठन गरे। पछि महन्थ ठाकुरको नेतृत्वमा गठन भएको तराईमधेस लोकतान्त्रिक पार्टी पनि सहभागी भयो। राष्ट्रिय मूलधारको ऐतिहासिक पार्टी नेपाली कांग्रेसको कोषाध्यक्षजस्तो जिम्मेवारपूर्ण पदमा पुगिसकेको ठाकुर पार्टी छाडेर क्षेत्रीय दलको नेतामा सीमित हुन पुगे। त्यसो त तत्कालीन कांग्रेसमा सक्रिय गजेन्द्रनारायण सिंह, रामजनम तिवारी, श्यामलाल मि श्रलगायतका नेताहरूले पार्टी परित्याग गरी सद्भावना परिषद् नामक अभियानकारी संस्था स्थापना गरेका थिए। ०४६ मा बहुदलीय व्यवस्था स्थापनासँगै मधेसमा नागरिकताको विषय उठाएर चर्चामा आएका थिए। यादव, महतो र ठाकुर मिलेरै मधेसी जनताको हकहित स्थापित गर्ने भन्दै दोस्रो मधेस आन्दोलन सुरु गरे। आन्दोलन पनि सहमतिमा टुंगियो। आन्दोलनमा एकजुट भएका मधेसी दल संविधानसभामा एकजुट हुन सकेनन्। पहिलो संविधानसभामा राम्रो मत ल्याएको तत्कालीन मधेसी मोर्चा सरकारमा सहभागिताको नाममा एकपछि अर्को गरी फुट्न थाले। तीनबाट दल टुक्रिएर १३ दल भए। त्यसो त नेपाल सद्भावना पार्टीका रूपमा स्थापित मधेसकेन्द्रित दलमा टुटफुटको राजनीति नयाँ होइन। पहिलो संविधानसभाले संविधान जारी गर्न सकेन। प्रधानन्यायाधीश खिलराज रेग्मीको अध्यक्षतामा गठित मन्त्रिपरिषद्ले दोस्रो संविधानसभा निर्वाचन गर्यो। मधेसी पार्टीको लज्जास्पद हार भयो। त्यसपछि पुनः मधेसी मोर्चा जगाइयो। मधेसी मोर्चाका सहभागी घटकबीच पार्टी एकीकरण गर्ने बहससम्म चलाइयो तर त्यसले मूर्तरूप लिन सकेन। उपेन्द्र यादवले अशोक राई नेतृत्वको तत्कालीन संघीय समाजवादी पार्टीसँग एकीकरण गरे। यता मधेसी मोर्चा पनि विस्तारै सक्रिय नै थियो। प्रमुख दल संविधान जारी गर्न तयार रहेका बेला मधेसी मोर्चाको ब्यानरमा यादव, महतो र ठाकुर आन्दोलनमा होमिए। संविधान जारी भयो। मधेसका समस्या सम्बोधन गरिने भन्दै आन्दोलनरत मधेसी मोर्चासँग सरकारले सहमति गर्यो। लगत्तै सरकार संविधानअनुसार नयाँ निर्वाचनमा गयो। यादवबाहेक अन्य घटक एकीकृत हुँदै राजपा नेपाल गठन गरे। नयाँ संविधानअनुसार भएको निर्वाचनपछि उपेन्द्र यादवले पूर्वप्रधानमन्त्री डा बाबुराम नेतृत्वको नयाँ शक्तिसँग एकीकृत गरी समाजवादी दल गठन गरे। यादव र भट्टराईको एकीकरण सुनिश्चित देखिएपछि राजपा नेपाल पनि त्यसमा सामेल हुन इच्छुक देखियो। तर पनि तत्काल सामेल हुन सम्भव भएन। एकीकरण सभामा बाबुराम र यादव दुवै राजपा नेपालसँग पनि एकीकरण गरिने घोषणा गरे। पछिल्ला संवाद पनि त्यही घोषणालाई सार्थक रूप दिन लक्ष्यित देखिन्छन्। पार्टी एकीकरणले मूर्तरूप पाओस्। ठूलो दल वा कसैको गोटी बन्न र स्वार्थको राजनीति गर्न नभएर मधेसी जनताका हकहित स्थापित गर्न सफल होस्।"
सरकार छाड्न यादव अनिच्छुक,"काठमाडौ : सरकार छाड्ने कि नछाड्ने भन्नेमा समाजवादी पार्टी अनिर्णित बनेको छ । बिहीबारको संघीय परिषद् बैठकमा अध्यक्ष डा बाबुराम भट्टराईले सरकारबारे केन्द्रीय समितिले निर्णय गर्नुपर्ने प्रस्ताव गरेका थिए । तर, केन्द्रीय समिति अध्यक्ष उपेन्द्र यादव अनिच्छुक देखिएपछि निर्णय नभएको नेताहरूले बताएका छन् । यादव सरकारमा उपप्रधान एवं स्वास्थ्य तथा जनसंख्यामन्त्री छन् । शुक्रबारदेखि दुई दिन चलेको केन्द्रीय बैठकले राजपा नेपालसँगको एकीकरणबारे पनि निर्णय गरेन । सरकारले प्रदेश प्रमुख समाजवादीलाई नदिएपछि असन्तुष्टि उत्पन्न भएको थियो । राजपासँगको एकीकरण संवादमा सरकारबाट बाहिरिनुपर्ने सर्त आएको थियो । त्यसपछि समाजवादीमा सरकारबाट बाहिरिनुपर्ने दबाब बढेको थियो । अध्यक्ष यादव अनिच्छुक देखिएकै कारण परिषद्ले निर्णय लिन नसकेको नेताहरूको भनाइ छ । पार्टी बैठकमा सबै विषयमा छलफल भएको महासचिव रामसहाय यादवले बताए । आवश्यक परे पदाधिकारी बैठकले निर्णय लिन सक्ने उनले सुनाए । केन्द्रीय समितिमा छलफल भयो । सबै विषयमा तत्काल निर्णय गर्नुपर्छ भन्ने छैन, महासचिव यादवले भने, आवश्यक परेका बेला निर्णय हुन्छ । डा भट्टराई तत्काल सरकार छाड्ने पक्षमा देखिएका थिए । गत वैशाखमा यादव र भट्टराई नेतृत्वका पार्टीबीच एकीकरण भएको थियो । त्यस बेला केन्द्रीय समिति बैठक बसेर सरकारबारे टुंगो लगाउने सहमति भएको थियो । भट्टराईले परिषद् बैठकमा राजनीतिक प्रस्ताव पेस गर्दै सरकारको आलोचना गरेका थिए । अधिकांश केन्द्रीय सदस्यले दुईबुँदे सम्झौता नेकपाले कार्यान्वयन नगरेकामा असन्तुष्टि जनाएका छन् । उनीहरूले उक्त सम्झौता कार्यान्वयनका लागि सरकार छाडी सडक संघर्षबाट दबाब दिनुपर्ने धारणा राखेका छन् । यादव सरकारमा जाँदा संविधान संशोधन गर्ने सहमति प्रधानमन्त्री केपी शर्मा ओली र नेकपा पुष्पकमल दाहालसँग भएको थियो । तर, बैठकले उक्त सम्झौता कार्यान्वयनको सन्दर्भमा पनि केही बोलेको छैन । संविधान संशोधन गर्न सरकार र सदनबाट चाँडै ध्यानाकर्षण गराइने उपमहासचिव प्रकाश अधिकारीले बताए । आफूहरू संविधान संशोधनकै लागि सरकारमा गएको उनको भनाइ छ । पार्टीका तर्फबाट शीर्ष नेताहरूले कुराकानी गर्नुहुन्छ, उनले भने, त्यसपछि आवश्यक परे पदाधिकारी बैठक गरेर निर्णय हुन सक्छ ।"
"जहाँ स्वार्थ, त्यहाँ विकास","प्रदेश ३ ब्युरो मकवानपुरको पश्चिमी राक्सिराङ गाउँपालिकास्थित खैराङमा रहेको ठूलोटोड्केज्याबराङचरीमारा सडक गाउँपालिका र प्रदेश सरकारले निर्माण गयो। सडक ठाउँठाउँमा भत्किसकेको छ। पदैल यात्रीलाई पनि समस्या छ। आव ०७५७६ मा राक्सिराङ गाउँपालिकाले सडक निर्माण गरेपछि ३ नम्बर प्रदेश सरकारको भूमि व्यवस्था, कृषि तथा सहकारी मन्त्रालयले फराकिलो बनाउन लगानी गयो। दुई निकायले निर्माण गर्दा पनि सडक निर्माण पूरा हुन सकेको छैन। मकवानपुरकै कैलाश गाउँपालिका२ स्थित छ्याङदुङदेखि सानो डाँडाखर्कसम्मको सडक निर्माण सम्पन्न भएपछि उपभोक्ता समितिले भुक्तानी लिन तीन महिना गाउँपालिका धाउनुपयो। अन्यत्रबाट डोजर ल्याएर प्रयोग गरेको भन्दै जनप्रतिनिधिले निर्माण सम्पन्न भएको सिफारिस र भुक्तानीमा दुःख दिएको उपभोक्ता समितिकी अध्यक्ष सरिता मगर बताउँछिन्। हामीले सस्तोमा डोजर पाएपछि अन्यत्रबाटै ल्यायौं। तर, गाउँपालिकाकै नेताहरूको डोजर प्रयोग नगरेको भन्दै दुःख दिने काम भयो, उनले भनिन्, बिल भुक्तानीका लागि लामो समय दुःख दिने काम भयो। धादिङमा पनि विकास निर्माणका काममा बेथिति मौलाउँदै गएका छन्। गल्छी गाउँपालिका अध्यक्ष कृष्णहरि श्रेष्ठ स्वयं कर विवादमा मुछिए। व्यक्तिगत प्रयोजनका लागि गाउँपालिकामा नगद बुझाएको रसिद काटेको घटना सार्वजनिक भएपछि उनले पछि कर बुझाएका थिए। धादिङको नीलकण्ठ नगरपालिका५ खाल्टेफ्याक्से जाने बाटो। फाइल फोटो । गाउँगाउँबाट सेवा दिने भनेर बनाइएको स्थानीय सरकार गाउँमा नबसेर सदरमुकामबाटै सेवा दिइरहेका छन्। उत्तरी धादिङको रुवीभ्याली गाउँपालिकाका अधिकांश वडामा सडक पुगेको छैन। तर सबै वडाध्यक्ष र पालिका अध्यक्षले सरकारी सवारीसाधनको सुविधा लिइरहेका छन्। स्थानीय सरकार प्रमुखले करारमा कर्मचारी भर्ना गर्ने निहुँमा आर्थिक लेनदेन गर्ने गरेको, योजनाबाट कमिसन माग्ने गरेको, कम लागतमा बन्ने योजनाको पनि बढी स्टमेट गरेर सेटिङ मिलाई कमिसन खाने गरेको गुनासो गर्दा रुवीभ्याली गाउँपालिकाले सुनुवाइ नगरेको स्थानीय डेभिड घलेले बताए। सिन्धुलीमा जनप्रतिनिधिले आफ्नो डोजर चलाउन जथाभाबी सडक खन्दा स्थानीय घरबारविहीन हुने चिन्ता थापिएको छ। सिन्धुलीको सोलाभन्ज्याङनागी ग्रामीण सडक, मदन भण्डारी लोकमार्गको सिन्धुलीमरिण खण्ड, दुम्जामरिणकपिलाकोटलालबन्दी सडक, चिसापानीडाकाहाचकमके सडकमा यस्तो समस्या आएको स्थानीय बताउँछन्। सडक डिभिजन कार्यालय खुर्कोटले ठेक्का लगाएर झन्डै १० किलोमिटर कालोपत्रे थालिएको सोलाभन्न्याङनागी ग्रामीण सडक आयोजनाले ९ मिटर चौडा गर्दा कमलामाई नगरपालिका३ र सुनकोसी गाउँपालिका७ का दुई दर्जन बढी स्थानीयको घरघडेरी नष्ट भएको छ। ठेकेदार र जनप्रतिनिधि मिलेर बिना मुआब्जा जबरजस्ती घर भत्काइएको छ, कमलामाई नगरपालिका३ चपौलीका कैलाश कार्कीले भने, नेताहरूलाई आफ्नो डोजर र ठेकेदारलाई पैसा चलाउन पाए हुन्छ। हामी भने सरकारबाटै असुरक्षित छौं। स्थानीय तहमा जनप्रतिनिधि आएपछि विकास निर्माणमा झनै अपारदर्शी भएको स्थानीय बुद्धिजीवीको भनाइ छ। धादिङ रुवीभ्यालीका शिक्षक हरिप्रसाद रिजालले भने, पहिले केन्द्र सरकारबाट बजेट आउँथ्यो। ढिलो पठायो चाहिएको जति पठाएन भन्ने गुनासो सुनिन्थ्यो। अहिले डाडुपन्युँ सबै आफ्नै हातमा हुँदा पनि खै त खर्चमा पारदर्शिता ? अख्तियार दुरुपयोग अनुसन्धान आयोगको कार्यालय हेटौंडामा आव ०७५७६ मा स्थानीय तहविरुद्ध करिब ४ सय उजुरी परेको थियो। उजुरीका आधारमा ३५ प्रतिशत स्थानीय निकायमा हुने गरेको देखिन्छ। प्राप्त उजुरीमा स्थानीय तहको अलि बढी छ, अख्तियार हेटौंडा कार्यालय प्रमुख शिव कार्कीले भने, उजुरीमा हामी मसिनो ढंगले छानबिन र कारबाही प्रक्रिया अघि बढाउँदैछौं।"
दाङमा भेटियाे अत्याधुनिक हतियार,"दाङ : दाङ प्रहरीले अत्याधुनिक हतियार बरामत गरेको छ। दाङ र कपिलवस्तुको सीमा क्षेत्रबाट अत्याधुनिक हतियार बरामत गरेको हो। प्रहरीले पत्रकार सम्मेलन गरेर बरामत गरिएका आधुनिक हतियार सार्वजनिक गरेको छ। बेवारिसे अवस्थामा एक गोठमा लुकाई राखेको अवस्थामा ठूलो संख्यामा हातहतियार तथा गोली गठ्ठा बरामद गरेर सार्वजनिक गरेको हो। नेत्रविक्रम चन्द विप्लव समूहले हातहतियार दाङ र कपिलवस्तुको सिमाना हुँदै स्थानान्तरण गर्न लागेको विशेष गोप्य सूचनाको आधारमा प्रहरीले हतियार फेला पारेको जिल्ला प्रहरी कार्यालय दाङका प्रहरी प्रमुख जनक भट्टराईले जानकारी दिए। गढवा गाउँपालिका र कपिलवस्तुको शिवनगर नगरपालिकाको सिमानामा रहेका ३ र ४ वटा बेवारिसे खाली गोठमध्ये शिवनगर नगरपालिका१ तर्फको खाली गोठमा राख्न सुटकेसभित्र राखेर लुकाइराखेको अवस्थामा प्रहरीले हतियार बरामद गरेको हो। आधुनिक हतियार एस एमजी राइफल ५ थान, म्याग्नीन १३ थान र प्रयोग हुने गोली ३ सय ९० राउण्ड फेला परेको जिल्ला प्रहरी दाङका प्रवक्ता विनोद बिक्रम शाहले जानकारी दिए। हतियारको विषयमा अनुसन्धान भइरहेको एसपी भट्टराईले जानकारी दिए। यस्तैबीच दाङ प्रहरीले एकजना विप्लव कार्यकर्तालाई प्रक्राउ गरेको छ। शान्तिनगर गाउँपालिका१ पटेरीखोलाका ३० वर्षीय सेक्सन अध्यक्ष प्रकाश बुढा मगरलाई प्रहरीले नियन्त्रणमा लिएको हो।"
मुगुका अग्नि पीडितले पाए नयाँ घर,"मुगु : एक वर्षदेखि त्रिपालमा बस्दैआएका मुगुम कार्मारोङ गाउँपालिका४ किम्री गाउँका १९ अग्नि पीडित परिवारलाई नयाँ घर हस्तान्तरण गरिएको छ । किम्री गाउँका ५३ घरधुरीमध्ये १९ घरमा अघिल्लो वर्ष बैशाख २० गते आगलागीबाट अन्नवाली र धनसम्पत्ति पूर्ण रुपले क्षति भएको थियो । एक वर्षसम्म खुल्ला आकासमुनी त्रिपालमा हिउँद वर्षाका कष्टकर जीवन बिताउँदै आएका १९ पीडित परिवारलाई शनिबार नयाँ निर्मित घर हस्तान्तरण गरिएको हो । वडाध्यक्ष छिरिङ्ग टासी लामाको घरबाट सल्केको आगोले सँगै जोडिएका १९ घरधुरी पूर्ण रुपले क्षति भएपछि उनीहरुको नयाँ घर निर्माण गर्ने जिम्मा मानवअधिकार तथा वातावरण विकास केन्द्र हिरेन्डेकले लिएको थियो । यसका लागि ब्याक टु लाई इभीको आर्थिक सहयोग थियो । आगलागी भएका १९ घरधुरीका लागि प्रति घर ६ लाखका दरले १ करोड २२ लाख ५५ हजारमा शौचालय सहित ढुङ्गा, काठद्वारा निर्मित १९ घर हस्तान्तरण गरिएको हिरेन्डेक नेपालका अध्यक्ष राजु कार्कीले जानकारी दिए । गत वर्ष मंसिर २६ गतेबाट निमार्ण कार्य सुरु भएका घर हालै सम्पन्न भएका हुन् । हिरेन्डेकका प्रतिनिधि, प्रदेश सांसद दानसिंह परियार लगायत स्थानीय जनप्रतिनिधिहरुले पीडितलाई घर हस्तान्तरण गरेका थिए ।"
महिलामाथि डोजर चलाउने चालक जेल चलान,"बैतडी : दशरथचन्द नगरपालिका९ ग्वाल्लेकमा सडक निर्माणका क्रममा महिलामाथि डोजर चलाउने चालक कारागार चलान भएका छन्। बैतडी जिल्ला अदालतले चालक किशोर बोहरालाई आइतबार पुर्पक्षका लागि जेल पठाउन आदेश दिएको हो। जिल्ला न्यायधीश ईश्वरीप्रसाद भण्डारीको एकल इजलासले चालक बोहरालाई थुनामा पठाउनका लागि आदेश दिएको जिल्ला सरकारी वकिल कार्यालयका जिल्ला न्यायधीवक्ता भानदेव जोशीले जानकारी दिए। त्यस्तै चालक बोहरालाई महिलामाथि डोजर चलाउन उक्साउने डोजर मालिक भानी जोशी, स्थानीय भोजराज जोशी र धर्मानन्द जोशीलाई जनही ५० हजार धरौटीमा रिहा गर्ने आदेश भएको छ। गत कार्तिक ४ गते ग्वाल्लेकको चिलाउनेमा सडक निर्माण गर्ने क्रममा स्थानीय गौरी जोशीलाई डोजरले हुत्याएको थियो। सडक निर्माण गर्ने र सडक निर्माण गर्न नदिने पक्षबीच विवाद हुँदा झडप समेत भएको थियो। आफ्नो जमिनमा जबरजस्ती डोजर चलाएको भन्दै सडक रोक्ने पक्षले अवरोध गर्दा डोजरले महिलालाई हुत्याएको थियो। डोजरले हुत्याउने चालक किशोर बोहरालाई प्रहरीले कार्तिक ४ गते पक्राउ गरेको थियो। यस्तै डोजर चलाउन उक्साउने डोजर मालिक जोशी, स्थानीय भोजराज जोशी र धर्मानन्द जोशीलाई कार्तिक ६ गते पक्राउ गरेको थियो। समितिले प्रतिवेदन बुझाउन बाँकी डोजरले महिला हुत्याउने चालकलाई ज्यान मार्ने उद्योगमा मुद्दा महिला हुत्याउने डोजर चालक थप १० दिन थुनामै रहने बैतडी डोजरकाण्डका विषयमा अदालतले निर्णय गरिसके पनि गत कार्तिक ५ गते स्थानीय प्रशासनले गठन गरेको छानबिन समितिले भने अझै प्रतिवेदन बुझाउन सकेको छैन्। सहायक प्रमुख जिल्ला अधिकारी लोकेन्द्रसिंह नेगी नेतृत्वको छानबिन समितिले प्रतिवेदन बुझाउन नसकेको हो। डोजरकाण्डका विषयमा प्रतिवेदन तयार भएको तर प्रमुख जिल्ला अधिकारी जिल्ला बाहिर भएकाले बुझाउन नसकेको समिति संयोजक एवं सहायक प्रमुख जिल्ला अधिकारी लोकेन्द्रसिंह नेगीले बताए। हामीले प्रतिवेदन तयार पारिसकेका छौं, प्रमुख जिल्ला अधिकारी आउने बित्तिकै बुझाउने छौं, उनले भने।"
अख्तियारको टोली डोल्पामा,"डोल्पा : डोल्पाबाट अख्तियारमा परेका मुद्धाको छानविन गर्न अख्तियार टोली डोल्पा आएको छ । विभिन्न निकायबाट डोल्पामा आएको विकासका योजनाको अनियमितताको छानविन गर्न अख्तियारको क्षेत्रीय टोली डोल्पा पुगेको हो। डोल्पामा विकासे योजनामा भएको आर्थिक अनियमिततासम्बन्धी अख्तियारमा २८ मुद्धा परेका छन्। उक्त मुद्धा परेका योजनाको छानबीन र कारवाहीको प्रक्रियामा रहेको अख्तियार जनाएको छ। भौगोलिकरुपमा सबैभन्दा ठूलो जिल्लामा विकासे योजनामा अनिमितता भएको भन्ने हल्ला आएपनि प्रमाण र आधारमा निकै कम मुद्धाहरु परेको अख्तियार दुरुपयोग अनुसन्धान आयोग क्षेत्रीय कार्यालय सुर्खेतका प्रमुख शेसनारायण पौडेलले जानकारी दिए । पौडेलका अनुसार कारवाहीको प्रक्रियामा छिरेका मुद्दाको शुष्म निरीक्षण अनुसन्धान गरिने बताए । जिल्लामा सुशासनको अवस्था बुझेर योजनाको छानबीन र कारवाहीका लागि स्थलगत अध्ययन गर्न चार सदस्यीय टोली डोल्पामा पुगेको हो । संघीयतापछि सार्वजनिक खरिद ऐन विपरत काम भयो डोल्पाबाट अख्तियारमा परेका मुद्धामा सार्वजनिक खरिद ऐन विपरित काम गरेको अख्तियारको टोलीले ठोकुवा गरेको छ । स्थानीय सरकारका जनप्रतिनिधिले नियम विपरित आफ्नो पार्टी कार्यकर्ता र आफन्तलाई उपभोक्ता समिति गठन गरेर आर्थिक अनियमितता गरेको अख्तियार क्षेत्रीय प्रमुख शेषनारायण पौडेलले जानकारी दिए। स्थानीय सरकारले सार्वजनिक खरिद ऐनको व्यवास्ता गरेर ठेक्कापट्टा गर्दा आफ्नो मान्छेलाई पर्ने गरि अग्रिम कमिसन लिएर कागजी प्रक्रिया मिलाउने गरेको, बोलपत्रमा उल्लेखित गुणस्तरीय सामाग्री खरिद नगरी कमसल सामाग्री खरिद गरेको विद्यालय शिक्षक नियुक्ति सरुवा बढुवा र विद्यालय भवन र सडक निर्माण गर्दा आर्थिक अनियमितता गरेको रहेका छन्। यसैगरी पाउनुपर्ने सम्बन्धित व्यक्तिले नपाई फजुल व्यक्तिलाई अनुदानको रकम उपलब्ध गराएर दुरुप्रयोग गरिएको, स्वास्थ्य चौकीहरुमा औषधि खरिद नगरी बिल भरपाई मिलाएर सामाजिक विकास कार्यक्रमको रकम अनियमित गरेको लगायतका मुद्धा अख्तियारको क्षेत्रीय कार्यालयमा परेका छन् । बालबालिकालाई भ्रष्टाचार रोक्न प्रशिक्षण दिँदै अख्तियार जिल्लामा भ्रष्टाचार निकै मौलाउँदै गएको बेलामा अख्तियारको टोलीले बालबालिकालाई प्रशिक्षण दिएको छ । अख्तियार दुरुपयोग क्षेत्रीय कार्यालय सुर्खेतले डोल्पाका सयौं बालबालिकालाई भ्रष्टाचार रोक्न प्रशिक्षण दिएको छ । अभिभावकले बालबालिकाको कुरा काट्न नसक्ने र सकारात्मक सोच राखेर अभिभावकले भ्रष्टाचार गर्नबाट जोगिने प्रहरी नायव उपरीक्षक शिवकुमार श्रेष्ठले जानकारी दिए। उनका अनुसार अहिलेबाट नै साना बालबालिकालाई भ्रष्टाचार गलत हो भन्ने सन्देश दिन सकेमा त्यसको असर भोलीसम्म सकारात्मक रुपमा पर्ने दावी गरे । दुनैमा सरस्वति माध्यामिक विद्यालयका बालबालिकालाई भ्रष्टाचारविरुद्ध लाग्न प्रतिबद्ध बनाउँदै १०७ मा प्रमाण जुटाएर कल गर्न डीएसपी श्रेष्ठले आग्रह गरे । हरेक नागरिकले मेरो जिम्मेवारी हो भन्ने सोचेर नाटक,कथा,कबिता,चित्रबाटै भ्रष्टाचार रोक्न अख्तियार क्षेत्रीय कार्यालय प्रमुख शेसनारायण पौडेलले आग्रह गरे। जिल्लाका सबै सरकारी कार्यालय,स्थानीय सरकारसँग छलफल र सहकार्य गर्ने अख्तियारको टोलीले जानकारी दिएको छ ।"
प्रवासीलाई समन्वय गर्न नेकपाले गठन गर्यो कमिटी गठन,"काठमाडौं : विदेशमा पार्टी कमिटी नबनाउने औपचारिक निर्णय गरेको नेकपाले प्रवासी नेपालीको हकहित संरक्षण, एकता र मेलमिलापको प्रवद्र्धन गर्नका लागि आवश्यक पर्दा समन्वय गर्नका लागि समन्यय कमिटी गठन गरेको छ। आइतबार बसेको नेकपा सचिवालय बैठकले समन्वय कमिटी गठन गरेको हो। समन्वय कमिटीको इन्चार्जमा विन्दा पाण्डे, सहइन्चाजमा लक्ष्मण पन्त, अध्यक्ष युवराज चौलागाई, सचिव श्रीप्रसाद साह र सदस्यमा तिल विश्वकर्मालाई जिम्मेवारी दिइएको छ। प्रवासमा रहेका नेपालीको हक हित र एकताका विषयमा समन्वय गर्ने गरी पार्टी नेतालाई जिम्मेवारी दिने काम भयो, वरिष्ठ नेता झलनाथ खनालले अन्नपूर्णसँग भने।"
५८ किलो चरेससहित लागुऔषध कारोबारी गिरोह पक्राउ,"गुलरिया : बर्दिया प्रहरीले लागुऔषध चरेससहित ५ जनालाई सदरमुकाम गुलरियाबाट पक्राउ गरेको छ। प्रहरी सहायक निरीक्षक सुनिल बस्यालसहितको विशेष टोलीले गुलरिया नगरपालिका ७ स्थित भन्सार रोडबाट ठूलो परिमाणमा चरेससहित पक्राउ गरेको हो। प्रहरीले पूर्वीरुकुमको साविक खबाङ गाउँविकास समिति ८ बस्ने ३४ वर्षीय राजकुमार पुनमगर, भुमे गाउँपालिका घर भई हाल मुसिकोट नगरपालिका १ बस्ने २७ वर्षीय जुनतारा पुन, महत गाविस २ घर भई हाल भुमे गापा बस्ने ३४ वर्षीय सुनथामी बुढामगर, पूर्वी रुकुम साविक तक्सेरा गाविस ९ हाल पुथा उत्तरगंगा गापा बस्ने २६ वर्षीया अस्मिता रामजाली र रोल्पा जिल्ला साबिक पाछाबाङ गाविस ८ हाल दुईखोली गापा ८ बस्ने २९ वर्षीय खीमप्रसाद रोकामगरलाई पक्राउ गरेको जिल्ला प्रहरी कार्यालय बर्दियाका प्रहरी नायव उपरीक्षक रामशंकर कोहारले बताए। अस्मिता रामजालीबाहेक सबैजना दाङ जिल्लाको घोराही नगरपालिकामा बस्दै आएका हुन्। पहाडी जिल्लाबाट संकलन गरिएको उक्त चरेस तराईको बाटो हुँदै भारततर्फ लैजाने क्रममा प्रहरीले पाँचजनालाई पक्राउ गरेको हो। पक्राउ परेकाले बोकेको कालोझोलाभित्र प्लाष्टिकले बेरेर लुकाई छिपाई राखेको अवस्थामा ५८ किलोग्राम लागुऔषध चरेस, नगद बत्तीस हजार पाँचसय अन्ठान्नब्बे रुपैयाँ र ५ थान मोबाइल सेट फेला पारेको प्रहरीले जनाएको छ। नियन्त्रणमा लिएका पाँचैजनालाई नियन्त्रणमा लिइ अनुसन्धान गरिरहेको छ।"
नगरपालिकाको भवन वेवारिसे राखी लाख भाडा तिर्दै,"बझाङ : जयपृथ्वी नगरपालिकाको नवनिर्मित भवन रङरोगन गरी चिरिच्याट्ट पारिएको छ। तर नगरपालिका भने मासिक एक लाख भाडा तिर्ने गरी भवन भाडामा लिएको छ। नयाँ भवन चैनपुर बजारभन्दा एक किलोमिटर टाढा रिठापाटाको सिमखेतमा निर्माण गरिएको हो। निर्माण व्यवसायीले भवन निर्माण गरी हस्ताान्तण गरेको एक वर्ष बितिक्दा पनि कार्यालय सर्ने कुनै संकेतसम्म छैन। नयाँ भवन वेवारिसेजस्तै बनेको छ। जनप्रतिनिधि र कर्मचारीकै स्वार्थमा मासिक एक लाख भाडा तिर्ने गरी कार्यालय भाडामा सञ्चालन हुँदै आएको स्थानीय बताउँछन्। चैनपुर बजारमै दुईवटा घर भाडामा लिइएको छ। नगरपालिकाले एक घरको ५३ हजार र अर्को घरको ५५ हजार मासिक भाडा तिर्दै आएको छ। नगरपालिका घोषणा भएको दुई वर्षमै केन्द्रीय बजेटमा भवन निर्माण गरिएको हो। तीन करोड ९६ लाखमा जागृति निर्माण थेगिम जेबी निर्माण कम्पनीले नगरपालिकाको भवन निर्माण गरेको हो। कार्यालय निर्माणका लागि सुरुमा कसैले पनि जमिन दिन मानेका थिएनन्, स्थानीय कार्यालयमा कार्यरत नासु पदका नारद खड्काले भने। पछि जनताले ६ रोपनी जग्गा निःशुल्क दिए। केही कर्मचारी र जनप्रतिनिधिले गर्दा कार्यालय सारिएको छैन। भाडामा लिएको एक घर नगरपालिकाकै इन्जिनियरको घर हो भने अर्को घर स्थानीय व्यापारीको हो। नयाँ भवनका दुई तलामा ११ कोठा छन्। कार्यालय नसार्नका कारण घरमालिकसँग कमिसन खाएको गाउँलेको आरोप छ। सुवेडाका स्थानीय रमेश महरले चैनपुर बजारभन्दा बाहिर कार्यालय नल्याउन जनप्रतिनिधिको गलत रबैयाले अनावश्यक घर भाडामा खर्च गरी रकम दुरुपयोग गरेको आरोप लगाए। नयाँ बनेको भवननजिकै मालपोत, नापी र सिँचाइ साथै जिल्ला स्वास्थ्य कार्यालय पनि छन्। नगरपालिका भूगोलका दृष्टिले नयाँ भवन बनेको स्थान पायक पर्ने ठाउँमै छ। कार्यालय सार्न पटकपटक छलफल भए पनि भवन साँघुरो हुने देखिएपछि रोकिएको मेयर वीरेन्द्र खड्काले बताए। उनले माथिल्लो तला निर्माण गरेपछि मात्र कार्यालय सार्न सकिने तर्क गरे। नगरपालिकाकी उपप्रमुख जुना जाग्रीले नयाँ भवनमा कार्यालय सार्न पाँच महिनाअघि नगरकार्य समितिले निर्णय गरेको बताइन्। नगर कार्य समितिले कार्यालय सार्न निर्णय भएको हो, उनले भनिन्, के कारणले रोकिएको हो, बुझ्न सकेको छैन।"
अवैध खसीबोकासहित ६ पक्राउ,"भैरहवा : सशस्त्र प्रहरी बल नेपाल नम्बर ३८ गुल्म हेडक्वाटर राजश्व भन्सार सुरक्षा रुपन्देही डण्डाले भारतबाट अवैध रुपमा भित्र्याइएको ठूलो परिमाणमा खसीबोका बरामद गरेको छ। डण्डाका प्रहरी निरीक्षक विजय थापाको कमाण्डमा खटिएको टोलीले रुपन्देहीको देवदह नपा १ स्थित घोडाहामा चेकजाँजको क्रममा खसी बोका बरामद गरेको हो । ३ वटा ट्रक ना ७ ख ३४०, ना ६ ख ६६४८ र ना ६ ख ६६४१ नम्बरको ट्रकमा लोड रहेको ६ सय ७८ वटा खसी बोका बरामद गरिएको सशस्त्र प्रहरी बल नं ३८ गुल्मका प्रमुख एंव प्रहरी नायब उपरीक्षक मानबहादुर शाहीले जानकारी दिए । खसीबोका ओसारपसार गर्ने छजना चालकसहित गाडी नियन्त्रणमा लिइएको सशस्त्रले जनाएको छ । डीएसपी शाहीका अनुसार गाडी सहित बरामद खसी बोकाको मूल्य १ करोड १३ लाख ७३ हजार रुपैयाँ रहेको छ ।खसी बोकोको मूल्य २३ लाख ७३ हजार रहेको छ। पक्राउ परेका व्यक्ति, खसी बोका र गाडी भैरहवा भन्सार कार्यालयमा बुझाइएको उनले बताए ।"
सुख्खा खोलाको पनि डीपीआर,"मुगु : छायाँनाथ रारा नगरपालिका ४ मा सुक्खा खोलाको पनि डीपीआर तयार पारिने भएको छ। बर्सेनि वर्षात्मा रारा विमानस्थल हुँदै खोलामा आउने बाढीले घरजग्गा क्षति गर्न थालेपछि पहिरो नियन्त्रणका लागि नगरपालिकाले डीपीआर तयार गर्न लागेको हो। नगरपालिकाको वडा नम्बर ४ मा पर्ने सुक्खा खोलाको पहिरोले बर्सेनि स्थानीयका घर जग्गासहित गमगढीबालै जोड्ने ग्रामीण सडकलाई क्षति बनाउँदै आएको छ। ०७४ साउनमा गएको बाढीले रोकायाबाडा, भामबाडा र रावलबाडाका पाँच सय घरधुरीको चार हजार रोपनीभन्दा बढी जग्गा बगाएको थियो। सुख्खा खोलामा जाने बाढीले बर्सेनि क्षति बढ्न थालेपछि विस्तृत सम्भाव्यता अध्ययन (डीपीआर) तयार गर्न लागेको निमित्त नगर प्रमुख प्रशासकीय अधिकृत ललिजंग मल्लले बताए। छायाँनाथ रारा नगरपालिका४ का वडाध्यक्ष विष्णुकुमार भामका अनुसार सुख्खा खोलामा पहिरो नियन्त्रणका लागि नगरपालिकाले स्पाइरल इन्जिनियर एजुकेसनल कन्सल्टेन्सी पोखरासँग १५ लाखमा डीपीआर तयार गर्ने सम्झौता गरेको छ। सम्भौताअनुसार तीन महिनाभित्र बुका खोला, लेते खोला र भियाल भीरको डीपीआर तयार हुनेछ। नगर प्रमुख स्वरोजगार कार्यक्रमअन्तर्गत एक करोड र अन्य निकायसँग समन्वय गरी थप रकममा वातावरणमैत्री संरचना निर्माण र पानीको व्यवस्थापन गरिने इन्जिनियर विक्रम शाहीले बताए।"
गर्भपतनको औषधि बिक्री गर्नेमाथि मुद्दा,परासी : गर्भपतनको औषधि बिक्री गर्ने स्वास्थ्यकर्मीसहित ३ जनालाई प्रहरीले पक्राउ गरी मुद्दा चलाएको छ । पश्चिम नवलपरासीको रामग्राम नगरपालिकाकी २० वर्षीया युवतीलाई गर्भपतन गराउन एक युवकले स्थानीय क्लिनिकबाट औषधि खरिद गरेर दिएका थिए । प्रहरीका अनुसार युवतीले करिब ६ महिनाको गर्भ तुहाउन औषधि खाएकी थिइन् । औषधि खाएर घरमा सुतेकी युवतीको अत्यधिक पेट दुखेपछि परिवारले उपचारका लागि पृथ्वीचन्द्र जिल्ला अस्पताल परासीमा पुर्याएका थिए । शौच गर्न पुगेकी युवतीले त्यहीँ पुरुष लिंग खुलेको मृत शिशुको जन्म दिएकी थिइन् । मृत शिशु फेला परेपछि चिकित्सकले प्रहरीलाई खबर गरेका थिए । सोही क्रममा उनीसहित तीन जनालाई पक्राउ गरी कानुनी प्रक्रिया अगाडि बढाइएको जिल्ला प्रहरी उपरीक्षक लालमणि आचार्यले जानकारी दिए । छिमेकी एक युवकसँग प्रेम सम्बन्ध रहेका कारण युवतीले गर्भ बोकेको प्रहरीले जनाएको छ । ती युवक स्थानीय एक स्कुलको कक्षा १० मा अध्ययनरत हुन् । कानुनले बन्देज गराएको औषधि बिक्री गर्ने स्वास्थ्यकर्मी पनि स्थानीय सरकारी स्वास्थ्य संस्थामा अहेव पदमा कार्यरत रहेको प्रहरी उपरीक्षक आचार्यले बताए । सबैको नाम प्रहरीले गोप्य राखेको छ । पक्राउ परेका तीनै जनालाई हिरासतमा राखी गर्भ संरक्षणविरुद्ध मुद्दा चलाइएको अनुसन्धान अधिकृत प्रहरी निरीक्षक विक्रम सुवेदीले जानकारी दिए । स्वास्थ्यकर्मीलाई गर्भपतन गराउन मतियारको भूमिका खेलेको अभियोग छ । गर्भवती महिलाको मञ्जुरीमा स्वास्थ्यकर्मीले १२ सातासम्मको गर्भपतन गराउन सक्ने कानुनमा व्यवस्था छ । मुलुकी अपराध संहिता २०७४ को फौजदारी कार्यविधि संहितामा गर्भपतन नगराए महिलाको ज्यानमा खतरा पुग्नेसहित विशेष कारणबाहेक गर्भपतन गराउन नपाइने उल्लेख छ । त्यसबाहेक गर्भपतन गराएमा कानुनी सजाय हुने व्यवस्था छ । जसअनुसार १२ साताभन्दा बढी २५ हप्तासम्मको गर्भ भए ३ वर्षसम्म कैद र ३० हजारसम्म जरिवाना हुने प्रावधान छ । कसुर ठहरेमा उनीहरूलाई ३ वर्षसम्म कैद र ३० हजार रुपैयाँसम्म जरिवाना हुने अनुसन्धान अधिकृत प्रहरी निरीक्षक सुवेदीले बताए ।
चौकीबाट भाग्ने क्रममा सैनिक जवानको मृत्यु,चितवन : अस्थायी प्रहरी चौकी इच्छाकामना गाउँपालिका ३ फिस्लिङको बरण्डाबाट हाम फालेर भाग्ने क्रममा आइतबार एकजनाको मृत्यु भएको छ । मृत्यु हुनेमा इच्छाकामना गाउँपालिका५ घर भएका २८ वर्षीय राम कँडेल रहेको जिल्ला प्रहरी कार्यालय चितवनले जनाएको छ । उनी नेपाली सेनाको वर्दबहादुर गण सिन्धुलीमा जवानका रुपमा कार्यरत थिए । कार्यालयका अनुसार चौकी भवनको बरण्डाबाट भाग्ने क्रममा हाम फाल्दा उनी गम्भीर घाइते भएका थिए । घाइते कँडेलको उपचारका क्रममा बिहान भरतपुर अस्पतालमा मृत्यु भएको हो । कार्यालयका प्रमुख प्रहरी उपरीक्षक दानबहादुर मल्लका अनुसार घटनाको अनुसन्धानका लागि दुईजना प्रहरीलाई नियन्त्रणमा लिइएको छ । कँडेल बिहान ७ :३० बजे बरण्डाबाट हाम फालेका थिए । घर बिदामा आएको समयमा मादक पदार्थ सेवन गरी प्रहरीसँग भनाभन परेपछि उनलाई आजै बिहान प्रहरीले पक्राउ गरेको थियो । इच्छाकामना मेला भरेर बिहान सबेरै फर्कने क्रममा महिलामाथि दुव्र्यवहार गर्न खोजेपछि सम्झाएका प्रहरीसँग भनाभन भएपछि उनलाई नियन्त्रणमा लिइएको थियो । चौकीका एक प्रहरी शौच गर्न गएको समयमा अर्का प्रहरीलाई धकेलेर उनी हाम फालेको प्रहरीले जनाएको छ। रासस
मोटरसाइकलको लुकिङ ग्लास परिवर्तन गरे कारवाही,"काठमाडौं : महानगरीय ट्राफिक प्रहरी महाशाखाले मोटरसाइकलको लुकिङ ग्लास तोडमोड गर्ने या परिवर्तन गरेर राख्ने चालकलाई कारवाही थालेको छ। लुकिङ ग्लासको जथाभावी प्रयोग गर्ने, हटाउने तथा स्वरूप परिवर्तन गरेका कारण चालकले पछाडिको सवारी नदेख्दा दुर्घटना बढेको भन्दै महाशाखाले उक्त अभियान थालेको आज एक सूचना जारी गरी जनाएको छ। लुकिङ ग्लास फोल्ड गर्ने, नराख्ने तथा नदेखिने गरी राख्ने चालकमाथि सुरु भएको अभियानअन्तरगत शनिबार पहिलो दिन ३४५ चालकलाई कारवाही गरिएको महाशाखाले जनाएको छ। उनीहरुलाई सवारी तथा यातायात व्यवस्था ऐन, २०४९ अनुसार कारवाही हुने महाशाखाका प्रमुख प्रहरी वरिष्ठ उपरीक्षक भीमप्रसाद ढकालले जानकारी दिए। महाशाखाले अन्य मापसे जाँच तथा ट्राफिक नियम उल्लङ्घनविरुद्ध कारवाही अभियान पनि जारी राखेको छ। रासस"
हात्तीबाट धान जोगाउन कठिन,"भद्रपुर : खेतमा पहेंलपुर धान पाकेको छ। तर कतिबेला जंगली हात्ती आएर तहसनहस पारिदिने हो टुंगो छैन। झापाका किसान पनि यस्तै पिरलोमा छन्। उनीहरू हात्तीबाट धान जोगाउन विभिन्न उपाय गरिरहेका छन्। छोटो समयका लागि हात्ती झुक्याउने उपाय रचेकाले केही स्थानमा पाक्दै गरेको धानखेतीमा जंगली हात्तीले रजाईं गर्न पाएका छैनन्। भद्रपुर, बिर्तामोड, मेचिनगर, अर्जुनधारा, बुद्धशान्ती, हल्दिबारी र कचनकवल गाउँपालिकाको धानखेती भएका क्षेत्रमा पछिल्लो समय जंगली हात्तीको बिगबिगी छ। वर्षभरि मेहनेत गरेर फलाएको खेती सहजै भिœयाउन मुस्किल परेको किसान बताउँछन्। हात्ती अरुबेलै पनि आइराख्ने हो। तर, धान र मकैखेती फुलेर फल पाक्ने बेलामा भने बढी नै दुःख दिने गरेका छन्। पछिल्लो समय झापाका किसानले पाकेको धानखेती जोगाउने एउटै उपाय रचेका छन्। धानखेतीको वरिपरि एउटा डोरी तान्ने र डोरीमा विभिन्न रंगका बोरा वा लामालामा प्लास्टिकका टुक्रा झुण्ड्याउने। यसो गर्दा हात्ती झुण्ड्याएको डोरीसम्म आएर फर्किने गरेको स्थानीय बताउँछन्।धानखेती देखाउँदै स्थानीय किसान सीता बराल। डोरीले धेरै राहत दिएको छ, भद्रपुर नगरपालिका१० की किसान सीता बराल भन्छिन्, यो डोरी बाँधेको १ हप्ता भयो। सातामा ५ पटक जंगली हात्ती आए। हात्ती डोरीमा झुण्डिएका प्लास्टिक देखेपछि डोरीभित्र छिरेका छैनन्। बाहिरबाटै फर्केर जान्छन्। उनको ३ बिघा जग्गा छ। त्यसमध्ये १० कठ्ठा जति हात्तीले खायो होला। अरु धान अब एक हप्ता राख्न सकियो भने काट्ने बेला भइहाल्छ। मेचिनगर नगरपालिका ९ का किसान लक्ष्मण प्रसाइ भन्छन्, यो कुनै प्राविधिकले सिकाएको तरिका होइन तर हात्ती धपाउन भने सहज भएको छ। हात्तीले दुःख दिने जंगल नजिकैका क्षेत्रमा पनि करेन्ट छोड्ने तारबारमा यसैगरी बोरा झुण्ड्याइन्छ। झापाका पूर्वी र दक्षिण क्षत्रको धानखेतीका छेउछाउमा यस्तो दृश्य देख्न सकिन्छ। कतिपयले खेतीसँगै घर पनि घेरेका छन्। यति गर्दा यस क्षेत्रमा हात्तीले बाटो मोडेको स्थानीयको अनुभव छ। गत वर्ष बिर्तामोड नगरपालिका ८ का महेश ठाकुरले २ बिघा जग्गामा धान लगाएका थिए। धान राम्रै फलेको थियो। हात्तीले रजाइ गरेर रहेको २० मन बल्लबल्ल थन्क्यनउन पाए। यसपालि पनि उनलाई धान थन्क्याउन नपाइने हो कि भन्ने डर छ। उनी भन्छन्, दसैंपछि आधारातसम्म खेतीतिरै हुईंन्छ। भद्रपुर १० का वडा अध्यक्ष टेकबहादुर खड्का भन्छन्, यो किसानले आफ्नो सुरक्षाक लागि गरेको उपाय हो। हाम्रो वडाभित्र पनि धेरैले यो उपाय अपनाएका छन्। झापामा हात्तीले दुःख दिनु नयाँ विषय होइन। जंगल आसपास क्षेत्रका किसान लामो समयदेखि पीडित छन्। तर सरकारले यसको दीर्घकालीन समाधान खोज्न सकेको छैन। वडा अध्यक्ष खड्का सरकारले स्थायी समाधान गरिदिनुपर्नेमा जनता आफैँ सक्रिय हुनु सकरात्मक भएको बताउँछन्। हात्ती भगाउने तारबार : ९ वर्षमा ३९ मान्छे र ११ हात्तीको मत्यु हात्तीले धान नस्ट गर्न थालेपछि नियन्त्रणका लागि प्रशासन गुहार्दै स्थानीय मोरङमा हात्तीले चार घर भत्काए तस्बिरमा धान थन्क्याउने चटारो हात्तिको आक्रमणले बाबु छोराको मृत्यु बाँके र बर्दियामा धानको मूल्य निर्धारण"
काठमाडौंको वायु प्रदूषण घटाउन कार्ययोजना,"काठमाडौं : काठमाडौं उपत्यकामा वायु प्रदूषण बढ्दै गएपछि सरकारले कार्ययोजना बनाएर प्रदूषण कम गर्ने लक्ष्य लिएको छ । सफा र स्वच्छ वायु भएको काठमाडौं भन्ने दीर्घकालीन सोचसाथ वातावरण विभागले कार्ययोजना तयार पारेको हो । वातावरण विभागले तयार गरेको कार्ययोजना स्वीकृतिका लागि मन्त्रालय पेस गरेको विभागका उपमहानिर्देशक इन्दुविक्रम जोशीले जानकारी दिए । विभागले कार्ययोजना निर्माण गरेर मन्त्रालयमा पेश गरेको छ, जोशीले भने, मन्त्रालयले सरोकारवाला निकायसँग छलफल गरेर अन्तिम रूप दिने तयारी छ । यातायात क्षेत्र र निर्माण गतिविधिबाट हुने वायु प्रदूषण न्यूनीकरण गर्ने, उद्योगबाट हुने प्रदूषण न्यून गर्ने, घरभित्रको वायु प्रदूषण कम गर्ने, वातावरणमैत्री तवरबाट फोहोरमैला व्यवस्थापन गरी वायु प्रदूषण न्यूनीकरण गर्ने कार्ययोजनामा समावेश भएको उपमहानिर्देशक जोशीले बताए । त्यसैगरी, वायु प्रदूषणको अवस्था, कारण, असर एवं न्यूनीकरणको सम्बन्धमा जनचेतना आमनागरिकमा पुर्याउने योजना छ । नीतिगत तथा कानुनी संरचनाको सुदृढीकरण गर्दै आर्थिक स्रोतको सुनिश्चितता गर्ने जोशीले बताए । वायु प्रदूषण नियन्त्रण गरी नागरिकको स्वच्छ र स्वस्थ वातावरणमा बाँच्न पाउने अधिकार सुनिश्चित गर्ने लक्ष्य सरकारको छ । विश्व स्वास्थ्य संगठनका अनुसार विश्वकै प्रदूषित सहरमा काठमाडौं २००औं स्थानमा छ । अस्तव्यस्त सडक, सवारी साधन तथा विभिन्न उद्योग वायु प्रदूषणका मुख्य स्रोत हुन् । अव्यवस्थित उद्योग तथा कलकारखाना, सवारीसाधन सञ्चालन, क्षतिग्रस्त भौतिक संरचना र सडक मर्मत, धुवाँ, स्वास्थ्य संस्थाबाट निस्कने फोहोर, घरबाट निस्कने फोहोरले गर्दा वायु प्रदूषण उच्च विन्दुमा पुगेको छ । हावामा हुने धुलोको मात्रामा सावरी साधनले निकाल्ने धुलोको ३८ प्रतिशत हिस्सा छ । सवारी साधनले २ दशमलव ५ पिएम (पार्टिकुलर म्याटर) को धुलो उत्पादन गर्छन् । डिजेलपेट्रोलबाट कार्बन मोनोअक्साइड, हाइड्रोकार्बनजस्ता हानिकारक धुवाँ निस्कन्छ जसले मानव स्वास्थ्यमा प्रत्यक्ष असर गर्छ । विश्व स्वास्थ्य संगठनको मापदण्डअनुसार हावामा २५ पीएम (पार्टिकुलेट म्याटर) १० भन्दा कम माइक्रोग्राम पर क्युब मिटर हुनुपर्छ । नेपालको मापदण्डमा ४० भन्दा कम हुनुपर्छ । तर, काठमाडौंमा मापदण्डभन्दा बढी नै २५ पीएम रहेको वातावरण विभागले जनाएको छ । उपत्यकामा वायु प्रदूषणजन्य रोगको जोखिम बढ्दै गएको विभिन्न अध्ययनले देखाएको छ । विश्व स्वास्थ्य संगठनका अनुसार सन् २०१८ मा नेपालमा वायु प्रदूषणका कारण ३७ हजार मानिसको मृत्यु भएको थियो । वातावरण विभागबाट सन् २०१७ मा गरिएको अध्ययनमा वायु प्रदूषणका मुख्य स्रोतमा यातायातका साधन, सडकमा जम्मा भएको धुलो, उद्योग, इँटाभट्टा, निर्माणजन्य गतिविधि, खुलारूपमा जलाउने कृषिजन्य एवं अन्य फोहोर छन् ।"
बिरामी बढे चिकित्सक छैनन्,"कालिकोट : जिल्ला अस्पताल कालिकोटमा दिन प्रतिदिन बिरामीको संख्या बढ्दै गए पनि चिकित्सकको भने अभाव छ। चिसो मौसम सुरु भएसँगै अस्पतालमा बिरामीको चाप बढ्दै गएको छ। बिरामीको चापअनुसार चिकित्सक छैनन्। मौसम परिवर्तनसँगै रुघाखोकी, ज्वरो, झाडापखाला, दम, निमोनिया, टाइफाइडलगायत विभिन्न सरुवा रोगको संक्रमण बढेको अस्पतालले जनाएको छ। जिल्ला अस्पतालका प्रमुख डा भीष्म पोख्रेलले दैनिक दुई सयभन्दा बढी बिरामी उपचारका लागि अस्पताल आउने गरेको बताए। मौसम परिवर्तनसँगै बिरामी बढे पनि अस्पतालमा आवश्यक स्वास्थ्यकर्मी नहुँदा बिरामीको उपचारमा समस्या भएको उनको भनाइ छ। चाप बढेपछि बिरामीलाई नाम लेखाउनकै लागि घण्टौं लाइनमा बस्नुपर्ने बाध्यता छ। बिरामीले टिकट काट्न संघर्ष गर्नुपर्ने उपचारका लागि आएका सन्तोष मल्लले बताए। उनका अनुसार अस्पतालमा दक्ष चिकित्सक भेटाउन मुस्किल पर्छ। पोख्रेलका अनुसार दरबन्दीअनुसार जनशक्ति नहुँदा समस्या भएको हो। आवश्यक दरबन्दी पूरा गर्न प्रदेश सरकारसँग पटक पटक अनुरोध गरे पनि माग सुनुवाई नभएको उनले बताए। आठ जना डाक्टर हुनुपर्ने जिल्ला अस्पतालमा हाल एकजना डाक्टरमात्रै छन्। जिल्ला अस्पतालमा जम्मा २९ जनाको दरबन्दी छ। तीनजना विशेषज्ञ डाक्टरको दरबन्दी खाली छ। अस्पतालका सूचना अधिकारी कटक महतले राज्यले दरबन्दीअनुसार चिकित्सक नपठाउँदा समस्या भएको तर्क गरे।"
कालिगण्डकीमा मोटरसाइकल खस्दा विदेशी पर्यटकको मृत्यु,"जोमसोम : पोखरादेखि मुस्ताङ आउँदै गरेका मोटर साइकल दुर्घटना हुँदा एक विदेशी पर्यटकको मृत्यु भएको छ।म्याग्दी र मुस्ताङको सीमाक्षेत्र तल्लो घाँसा नजिक राष्ट्रिय गौरवको निर्माणधिन बेनी जोमसोम सडकबाट कालिगण्डकी नदीमा खस्दा शनिबार मृत्यु भएको जिल्ला प्रहरी कार्यालय मुस्ताङले जनाएको छ । एचपि ५८ ए ३८६० नम्बरको मोटरसाइकल अनियन्त्रित भई दुर्घटना भएको मुस्ताङका प्रहरी प्रवक्ता आशिष अधिकारीले जानकारी दिए । उनका अनुसार पार्सपोर्ट नम्बर ५२५९५८६४ उल्लेख भएको, ६० वर्षीय स्कटल्याण्डका पर्यटक फानीको शनिबार साँझ एयर डाइनेष्टिक हेलीबाट मणिपाल शिक्षण अस्पतालमा ल्याइएको थियो।उपचारका क्रममा आइतबार साँझ मृत्यु भएको हो। फानीको अनुहार र हातमा गम्भीर चोटपटक लागेको थियो। दुर्घटनाको खबर सुन्ने वित्तिकै प्रहरी चौकी घाँसाको सुरक्षा टोली घटनास्थलमा पुगेर उद्दारकार्यमा खटिएको प्रहरीले जनाएको छ। दुर्घटना भएको स्थान मुस्ताङ सदरमुकाम जोमसोमदेखि ३५ किलोमिटर दक्षिणमा पर्छ। दुर्घटनामा परी ज्यान गुमाएका स्कल्याण्डका पर्यटक फानीसहित उनका ८ जना साथीहरु मोटरसाइकलमा मुस्ताङ आउँदै गरेका थिए। उनीहरुको टोलीमा चिकित्सक समेत रहेको जनाइएको छ । दुर्घटनामा परी घाइते फानीलाई उद्दार गरी प्राथमिक उपचार समेत गरिएको थियो । फानीसहितको टोली काठमाडौंको सोसियल ट्राभलको सहयोगमा मुस्ताङ भ्रमणमा आएको प्रहरी श्रोतले जनाएको छ।"
मधेशमा दलितमाथि विभेदविभेद,"घटना : १ कार्तिक २३ गते सुखीपुर नगरपालिका ४ कविलासी गाउँमा सुर्यनाथ यादवको मृत्युकर्ममा आयोजना भएको भोजमा दलित समुदायले पनि निम्तो पाएका थिए। ३० घर राम र ३ घर पासमान समुदायका सय जना भन्दा व्यक्तिहरु साँझ ७:३० बजे भोज खान पुगे। रामप्रसाद यादवको खलिहानमा भोज खान बसे। पात पयो। भात, दाल, तरकारी सबै पालोपालो पाए। यहाँ भोजमा खान सुरु गर्नुभन्दा अघि खानामा घ्यु दिने चलन छ। घ्यु दिइरहैकै बेलामा दलित समुदायको अगाडीको पात खोसेर केही व्यक्तिहरुले फाले। उनीहरुलाई भोज खान दिएनन्। बालबालिकाहरु रुदैँ घर फर्के। घटना : २ गत भदौँ २५ गते सिरहा नगरपालिका ११ भलुवाही गाउँमा २५ वर्षीय विरेन्द्र महरालाई पनि मुत्युकर्मको भोज खाँदै गर्दा सोही ठाउँका जोगिन्द्र कामैतले पात खोसेका थिए। उनी भोज नखाएर घर फर्केका थिए। प्रहरीमा उजुरी दिन जाँदा गाउँलेको दबाबमा मिलापत्र गर्न पुगे। घटना : ३ गत भदौँ ९ गते गाउँकै चिया पसलमा चिया खान बसेका ७१ वर्षीय गनौरा मोचीउपर कुटपीट भयो। सोही गाउँका किसुन यादवले उनलाई भेदभाव गर्दै हिर्काएको थियो। त्यो घटनामा पनि प्रहरीमा दर्ता भएन। गाउँमै मिलापत्र भयो। यति मात्रै होइन, गत साउन १९ गते भुमिसुधार कार्यालयमा मोही जग्गाको नामसारीमा मुद्दामा तारिख लिन पुगेका नरहा गाउँपालिका ५ बलुवाटोलका जुगुतलाल मोचीउपर कुटपीट भयो। सानो जात भएर ठूलो जातसँग मुद्दा लड्न आउने भन्दै आफुमाथि कुटपीट भएको पीडितले बताएका छन्। यी प्रतिनिधि घटना हुन्। जातिय आधारमा भेदभावका घटना गाउँगाउँमा हुन्छन्। कतिपय पीडित स्थानीयको दबाबमा कानूनी उपचारमा जाँदैनन्। कुनैकुनै ठाउँको पीडित प्रहरी कार्यालय सम्म पुगेपनि उनलाई अनेक प्रलोभन र दबाब दिएर घटना थामथुम पार्छन्। विगत चार वर्षमा सिरहामा जम्मा ६ वटा जातिय छुवाछुतको मुद्दा दर्ता भएका छन्। आर्थिक वर्ष ०७६७७ मा पहिलो कविलासी गाउँका घटना दर्ता भएको हो। कार्तिक २८ गते प्रहरीमा जातिपातिको आधारमा छुवाछुत अन्य भेदभाव व्यवहार गर्न नहुने व्यहोराका मुद्दा दर्ता भएका छन्। घटनापछि आरोपितहरु सोही गाउँका उपेन्द्र यादव, औरही गाउँपालिका ३ पोखरियाका रामचन्द्र यादव र रामपृत यादव गाउँ छाडेर फरार छन्। घटनाबारे अनुसन्धान भइरहेको जिल्ला प्रहरी कार्यालय सिरहाका प्रवक्ता तथा डिएसपी अपिलराज बोहराले बताए। निम्तो पाएर हामी भोजमा गएका थियौँ। जसको घरमा भोज थियो उनी स्वागत गरे तर, सोही समुदायका केही व्यक्तिहरुले अपमान गरे, कविलासी गाउँका चन्द्रदेव पासमानले भने,खानै लाग्दा पात खोसेर फालिदियो। भोज नखाई घर फर्के। अब उपरान्त कसैको भोजमा निम्तो दिएपनि खान नजाने निधो गरेको उनले सुनाए। घटना मिलाउन गाउँमा दबाब बढ्दै गएको उनले बताए। देशमा व्यवस्था फेरियो। तर, दलितमाथि हुने भेदभाव अझै हट्न नसकेको दलित अगुवा सँजय महरा बताउँछन्। गाउँगाउँमा भोजभतेर, सार्वजानिक ठाउँमा, विद्यालय, कार्यालयमा भेदभाव भइरहेको छ, उनले भने,अधिकतर घटनामा दलित समुदाय पीडा सहेरै बस्नु परेको छ। कानून कार्यान्वयन प्रभावकारी छैन्। भेदभाव गर्ने कानून बमोजिम कारवाही थाले घटनामा कमी आउने उनको भनाई छ। विभेद अन्त्य गर्न दलित समुदायपनि एक हुनुपर्ने उनले तर्क गरे। कानून प्रभावकारी लागु नभएको अर्का अधिकारकर्मी मोहन पासमानको भनाई छ। व्यवस्था छ। तर व्यवहारमा लागु छैन्, उनले भने,कुनैपनि घटनामा कारवाही नहुँदा त्यस्तै प्रकृतिका घटना झन बढ्ने गरेको छ। मधेशी समाजमा अहिलेपनि दलितलाई छुटै बसाएर भोज खुवाउने चलन कायमै रहेको उनले सुनाए। जातको आधारमा हुने भेदभावबाट दलित समुदाय अक्रान्त भएको उनले बताए। प्रेम गर्दापनि अपहेलित सखुवानन्कारकट्टि गाउँपालिका ५ महेशवारी गाउँकी २२ वर्षीया सुनिता रामले कल्याणपुर नगरपालिका १० बङठियाका २३ वर्षीय आकाश भन्ने बरुणकुमार मण्डलसँग प्रेम गरे। उनले प्रेम गर्दा अपहेलित हुनुपर्छ भनेर सोचेकि थिइनन्। तर, उनीसँग त्यस्तै घटना भयो। प्रेमलाई विवाहमा परिणत गरेसँगै दुःख भोग्न बाध्य छिन्। विहेपछि घर फर्केका बरुणलाई उनको घरपरिवारको सदस्यले भगाए। यता, सुनिता बिच्चलीतमा छिन्। उनलाई घरमा प्रवेश गर्न दिएका छैनन्। तल्लो जातकी केटी भन्दै उनीमाथि दिनहुँ कुटपीट भइरहेको छ। बरुणको आसमा उनी घर छोडेकी छैनन्। बरुणको गाईगोठमा बस्दै आएकी छिन्। प्रेम गर्दापनि दलित भएका कारण सुख पाइनन, उनले दुखेसो पोख्दै भनिन,घरमा बस्न दिएको छैन्। विहे गरी घर ल्याएको पतिको अतोपतो छैन्। कहाँ जानु ? सासुले दुःख दिँदैछ। युवतीलाई केही नहोस भनेर प्रहरीले समय समयमा हेरचाह गर्छन्। पे्रम विवाह गरी काठमाडौँ भागेका सुनिता र बरुणलाई बङ्ठियास्थित घरका सदस्यले बेलाएपछि घर फर्किएको गाउँलेहरु बताउँछन्। घर फर्किएको दोस्रो दिनमै परिवार र आफन्तले घर बाहिर डेरा खोजेर राख्ने भन्दै फकाएर आकाशका फुपाजु गोलबजार नगरपालिका १० बेतौनाका नन्दकुमार मण्डलको घर पुयाए सुनिताले भनिन,फुपाजुको घरमा बसेको दुई दिन नबित्दै पतिलाई कामको निहुँ देखाएर भगाए, त्यस दिनदेखि फर्किएको छैनन्। पहिले पतिलाई गयाब गरे। त्यसपछि फुपुफुपाजु र घरका अन्य मानिसले कुटपिट गर्दै घरबाट निकाले,उनले भनिन्, जाने ठाउँ कतै नपाएपछि बाध्य भएर पतिको घर गएकी हुँ। घरमा पस्नै नदिएपछि आँगनसँगै जोडिएको गोठमा बस्ने र गाउँघरमा मागेर हातमुख जोड्दै आएकी छु।"
"गुम्बा पुनिर्निर्माण अन्योलमा, भारतीय बैंकको ऋण सहयोग अस्वीकार","गोरखा : २९ जिल्लाका ९ सय गुम्बा पुनर्निर्माण अन्योलमा परेको छ । भारतीय एक्जिम बैंकको ऋण अस्वीकार गरिएपछि पुनर्निर्माणको स्रोत सुनिश्चित नभएको राष्ट्रिय पुनर्निर्माण प्राधिकरणको गुम्बा शाखाले जनाएको छ । हामीले भारतीय एक्जिम बैंकको सहुलियतपूर्ण ऋण असजिला सर्त राखेपछि अस्वीकार गयौं, शाखाका उपनिर्देशक निर्मलदर्शन आचार्यले टेलिफोनमा भने, अब मर्मत गर्न नेपाल सरकारबाट विनियोजन भएको ५७ करोड रुपैयाँको मात्र काम अगाडि बढ्छ । पुनर्निर्माणका लागि चाहिँ स्रोत सुनिश्चित भएन । सरकारले बजेट दिए पुनर्निर्माणमा लाग्ने उनको भनाइ छ । भूकम्पले भत्किएका १ हजार २ सय ९७ गुम्बा बनाउन बैंकले ४ अर्ब ३८ करोड ४६ लाख रुपैयाँ सहुलियतपूर्ण ब्याजदरमा दिने भनेको थियो । त्यसको १३ प्रतिशतका दरले हुन आउने ५७ करोड रुपैयाँबाट ४ सय गुम्बा मर्मत गर्न सरकारले बजेट निकासा गर्ने तयारी थियो । बैंकले निर्माण सामग्री भारतबाटै ल्याउनुपर्ने र कम्पनी पनि भारतीय हुनुपर्ने सर्त राखेको उपनिर्देशक आचार्यले सुनाए । गुम्बा पुनर्निर्माण गर्न ७० प्रतिशत निर्माण सामग्री पनि भारतबाटै ल्याउनुपर्ने र कन्ट्र्याक्टर पनि भारतकै हुनुपर्छ भन्ने सर्त राखे, उनले भने, हामीले उपभोक्ता समितिमार्फत काम गर्ने योजना बनाएका थियौं । उनीहरूको सर्त र हाम्रो नीति मिल्दोजुल्दो नभएपछि ऋण नलिने निर्णय गयौं । मर्मतको बजेट दोस्रो चौमासिकका लागि चाँडै निकासा दिइने उनले बताए । प्राधिकरणले भूकम्पबाट क्षति भएकामध्ये १, २ र ३ ग्रेडका मर्मत गर्ने र ४ र ५ ग्रेडका पुनर्निर्माण गर्ने निर्णय गरेको थियो । बैंकको ऋण अस्वीकारपछि गोरखाका १०४ मध्ये ९१ वटा गुम्बाको पुनर्निर्माण पनि अनिश्चित भएको छ । मर्मत गर्नुपर्ने १३ वटाको स्रोत सुनिश्चित भएको प्राधिकरणको अनुदान व्यवस्थापन तथा स्थानीय पूर्वाधार एकाइ प्रमुख रामशरण आचार्यले बताए । भूकम्पले क्षति पुयाएका १ सय ४ वटामध्ये यसपटक ५० गुम्बा पुनर्निर्माण र १३ वटा मर्मत गर्ने कार्यक्रम थियो, उनले भने, तर, १३ वटा मर्मतको काम गर्नू, ५० वटाको पुनर्निर्माण प्रक्रिया अघि नबढाउनू भनेर निर्देशन आएको छ । डीपीआर तयार भए पनि गुम्बा पुनर्निर्माण अगाडि बढेको छैन । भूकम्पबाट क्षतिग्रस्त १ सय ४ मध्ये ७१ वटा गुम्बा चुमनुब्री गाउँपालिकाका छन् । ७ सय वर्ष, १ हजार वर्षसम्म पुराना गुम्बा क्षतिग्रस्त भएको चुमनुब्री गाउँपालिका७ का वडाध्यक्ष पासाङ फुञ्जो लामाले बताए । उनका अनुसार केही गुम्बा स्थानीय लामाले दान दक्षिणा संकलन गरी पुनर्निर्माण गरेका छन् । केहीमा स्थानीयले सहयोग गरेका छन् ।"
भीरबाट लडेर डेनीस पर्यटकको मृत्यु,ओखलढुंगाः सोलुखुम्बुको खुम्बु पासाङल्हामु गाउँपालिका ४ स्थित भीरबाट लडेर एक विदेशी पर्यटकको मृत्यु भएको छ । आइसल्याण्ड पिक आरोहण गरी शनिबार फर्किने क्रममा भीरबाट खस्दा ३५ वर्षीय डेनीस नागरिक आन्ड्रेस ब्याक पेडर्सनको मृत्यु भएको हो। पिक आरोहण गरि फर्कने क्रममा लडेर २ सय मिटर तल खसेको र उनको घटनास्थलमै मृत्यु भएको जिल्ला प्रहरी कार्यालल सोलुखुम्बुका डीएसपी नारायणप्रसाद चिमोरीयाले जानकारी दिए । शव सिम्रिक एयरको हेलिकोप्टरबाट काठमाडौस्थित त्रिवि शिक्षण अस्पता पठाएको प्रहरीले जनाएको छ।
लुम्बिनीमा 'न्युज फेस्टिबल',"लुम्बिनी : लुम्बिनीमा न्युज फेस्टिबल सुरु भएको छ । पत्रकारिताको विषयमा छलफल गर्ने गरी मुलुकमै पहिलो पटक न्युज फेस्टिबल आयोजना गरिएको हो । लुम्बिनी प्रेस क्लबले आयोजित कार्यक्रममा मुलुकभरका मुलधार र स्थानीय स्तरका सञ्चारमाध्यमका ३० जना बढी सम्पादकसहित ३ सय पत्रकार सहभागी छन्। न्युज फेस्टिबलमा पत्रकारिताका सम्भावना र चुनौती, संघीयतामा रेडियो, लुम्बिनीका गाउँ, लुम्बिनी विकास समृद्धि र समाज, पत्रकारका समस्या: मुखामुख, के लेख्ने कसरी लेख्ने विषयमा प्यानल छलफल भइरहेको छ । संघीयतामा टेलिभिजन, संघीयतामा न्यू मिडिया, संघीयतामा समावेशी सञ्चारको विषयमा छलफल भइरहेको क्लबका अध्यक्ष दिपेश पछाईले जानकारी दिए । पत्रकारिताको विषयमा छलफलका लागि मुलधारका पत्रिकाका प्रधानसम्पादक, सम्पादक, पत्रकार महासंघका पूर्वअध्यक्ष, लेखक तथा अनुसन्धानकर्ता लुम्बिनीमा छन् । आइतबार 'पत्रकारिता, चुनौती र भविष्य' र 'संघीयतामा रेडियो' विषयक छलफल भएको छ । छलफलमा बोल्दै प्रेस काउन्सिलका अध्यक्ष किशोर श्रेष्ठले संघीय राजधानी बाहिरका मिडियामा अहिले पनि हुबहु समाचार छापिने गरेको र यसले सञ्चारमाध्यमा थप चुनौति बढ्दै गएको बताए । 'हुबहु पत्रकारिता फस्टाउँदा समाजले गलत सूचना पाउँछ, पत्रकारका सृजनशीलतामा कमी हुन्छ, उनले भने, 'अब खोजमुलक पत्रकारिताको आवश्यकता छ।' पत्रकार किशोर नेपालले समाजिक सञ्जाल सञ्चारको पुरक भएपनि पत्रकारितालाई कमजोर बनाउन नसक्ने जिकिर गरे । सामाजिक सञ्जाल सक्रिय हुँदैमा पत्रकारिता नमर्ने उनको दाबी छ । खोज पत्रकारिता केन्द्रका सम्पादक तथा नेपाल पत्रकार महासंघका पूर्व अध्यक्ष शिव गाउँलेले लुकाउन खोजेको कुरा सार्वजनिक गर्ने काम पत्रकारको भएको बताए । त्यसो हुन नसके पत्रकार आफै पलायन हुने उनको जिकिर छ। पत्रकार महासंघका पूर्व अध्यक्ष विष्णु निष्ठुरीले पत्रकार दोहारो भूमिकामा रहेसम्म पत्रकारिता हुन नसक्ने बताए । राजनीतिक दलको सदस्य रहेर पत्रकारिता नगर्न उनको आग्रह छ । पत्रकार मोहन मैनालीले पत्रकारहरु अध्ययनशील नभएसम्म लेखनमा सुधार नआउने बताए । बुटबलकी पत्रकार रेखा भुसालले मोफसलमा बसेर सबै क्षेत्रको समाचार संकलन गर्नु चुनौति रहेको बताइन । न्युज फेस्टिबलको मुख्यमन्त्री शंकर पोखरेलले उद्घाटन गरे। न्युज फेस्टिबलमा सोमबार अन्नपूर्ण पोष्टका प्रधानसम्पादक हरिबहादुर थापा, कान्तिपुरका प्रधानसम्पादक सुधिर शर्मा, पत्रकार नारायण वाग्ले, नया पत्रिकाका सम्पादक उमेश चौहान, पत्रकार गोपाल खनाल, राससका अध्यक्ष हरिहर अधिकारीलगायतले समाचार के लेख्ने, कसरी लेख्ने ?, स्टोरी टेलिङलगायतका विषयमा विभिन्न सत्रमा छलफल गर्नेछन्।"
आमादब्लममा कानुन मिचेर कसरी पुग्यो कुवेती झण्डा ?,"काठमाडौं : आमादब्लम हिमालमा कुवेतको झण्डा फहराइएको विषयमा नेपाल सरकारले छानविन गर्ने बताएको छ । ६ हजार ८ सय १२ मिटर उचाइको हिमालमा यही साता कुवेती आरोहीले आफ्नो देशको झण्डा फहराएका थिए । हिमालको चुचुरोमा कुवेती झण्डा ३ हजार मिटर उचाइको खुम्जुङबाट प्रष्ट देख्न सकिन्छ । केही समयअघि इटालीका आरोही आमा दब्लम चढेकाले त्यो झण्डा इटालीकै हुनसक्ने धेरैको अनुमान थियो । जब कुवेतीहरुले हिमालमा आफ्नो देशका सबैभन्दा ठूलो झण्डा झहराउँदै विश्व रेकर्ड राख्ने तयारी गरेको कुरा सार्वजनिक भयो, यसपछि उक्त झण्डा कुवेती भएको पत्ता लागेको हो । इलाइट हिमालयन एड्भेन्चरले यो तस्बिरलाई इटाली समूहसँग जोडेर आफ्नो फेसबुक पेजमा राखेको थियो । तर कुवेती समूहले आफ्नो रेकर्ड भन्दै घटना सार्वजनिक गरेको हो । फिल्म मेकर तथा आरोही एलिया साइकलीले आफ्नो इन्स्टाग्राममा पनि यसबारे लेखेको कुरा नेपाली टाइम्सले उल्लेख गरेको छ । उनको इन्स्टाग्राम स्टाटस नेपाली टाइम्सले साभार गरेको छ, विश्वको सबैभन्दा ठूलो झण्डा समुद्र सतहबाट ६ हजार ८ सय १२ मिटर उचाइमा झहराउन सफल भइयो । यसको तीन दिनअघि मात्रै १ सय मिटर बाइ ३० मिटरको झण्डा बोकेर कुवेती टोली क्याम्प २ मा बसेको फोटो उनले पोस्ट गरेका थिए । जुन झण्डा १ सय ५० केजीको थियो । पर्यटनसम्बन्धी नियमन निकायका अधिकारीले त्यस घटनाको छानविन गरी कारवाही गर्ने प्रतिक्रिया दिएका छन् । त्यस्तो झण्डा हिमालमा फहराउन नपाउने भन्दै उक्त घटनामा कारवाही गर्ने अधिकारीले जनाएका हुन् ।"
गाउँमै इन्जिनियरिङ शिक्षा,"प्यूठान : लाखौं खर्चेर प्राविधिक शिक्षा पढ्न सहरमा झर्नुपर्ने झिमरुक क्षेत्रका विद्यार्थीलाई सहज भएको छ। बालशिक्षा माध्यमिक विद्यालय झिमरुक गाउँपालिका ५ मच्छी प्यूठानले यसै शैक्षिक शत्रदेखि सिभिल इञ्जिनियर तर्फको पढाइ सञ्चालनमा ल्याएपछि सहज भएको हो। प्राविधिक धारमा कक्षा नौदेखि १२ सम्म असिस्टेन्ट सबइञ्जिनियर र सब इञ्जिनियरको पढाइ सञ्चालन भएको छ। गाउँघरमै प्राविधिक विषय पढ्न पाएपछि विद्यार्थी र अभिभावक सुखी भएका छन्। जिल्ला बाहिर गएर चार वर्षे पढाइ पूरा गर्न झन्डै ८१० लाख रुपैयाँ खर्च लाग्ने गर्छ। अब बढीमा एक लाख रुपैयाँमा विद्यार्थीले पढाइ पूरा गर्ने विद्यालयले जनाएको छ। कक्षा ८ सम्म भृकुटी मावि लिवाङमा पढेका गौमुखी गाउँपालिका ६ लिवाङका समर्पण झाँक्रीमगरले यस वर्षदेखि प्राविधिक विषय पढिरहेका छन्। कक्षा नौदेखि उनले प्राविधिक धार रोजे। भविष्यमा राम्रो सिभिल इञ्जिनियर बन्ने सोच छ, १३ वर्षीय मगरले भने, पढाइ राम्रै लागिरहेको छ। घरबाट आउनजान समस्या भएपछि उनी मच्छीमै बसेर पढिरहेका छन्। उनीजस्तै यस क्षेत्रमा पर्ने दर्जनबढी गाउँका विद्यार्थी प्रत्यक्ष लाभान्वित भएका छन्। प्राविधिक शिक्षा पढ्ने चाहना र क्षमता हुँदाहुँदै पनि कैयौं बालवालिका आर्थिक अभावमा गाउँमै पिल्सिएका पनि खुसी भएका छन्। प्रधानाध्यापक विष्णुप्रसाद शर्माका अनुसार यस क्षेत्रमा पर्ने बालशिक्षासहित १४ वटा विभिन्न विद्यालयका विद्यार्थीले प्राविधिक शिक्षा पढिरहेका छन्। विद्यार्थीको आकर्षण सोचेभन्दा राम्रो भयो, उनले भने, कक्षा नौबाट पढाइ सुरु भएको छ। पहिलो वर्ष ४१ जना विद्यार्थी भर्ना भएका छन्। २९ जना छात्र र १२ जना छात्रा भर्ना भएको उनको भनाइ छ। लक्ष्मी मावि बांगेफेदी, अमरसिंह मावि सौतामारे, हिरापोखरी निमावी बांगेमरोठ, प्रभात मावि आहालखोला, अमृतजीवन मावि नारीकोट, भृकुटी मावि लिवाङ, जनता मावि टिमुरचौर, सत्य मावि तुषारा, चिरायू मावि चिसावाङ, सिता निमावि तुषारा कुता, सर्वोदय गणेरपानी मावि बाँदीकोट, बलभद्र मावि बाँदीकोट र जनविकास आधारभूत निमावि सौतामारेफेदीका विद्यार्थीले पढ्दै आएका छन्। शिक्षा, विज्ञान तथा प्रविधि मन्त्रालयले प्राविधिक विषयको पढाइ सञ्चालन गर्न ल्याब व्यवस्थापन तथा सामग्री खरिदका लागि ५० लाख रुपैयाँ अनुदान दिएको शर्माले बताए। मावि तृतीय श्रेणीमा इञ्जिनियर र निमावि तृतीय श्रेणीमा सब इञ्जिनियर गरी दुई शिक्षकको दरबन्दी छ। जिल्लामा सिभिल इञ्जिनियरसँगै कृषि, बालीविज्ञान समेत पढाइ भइरहेको छ।"
जेलरविरुद्ध अकुत सम्पत्तिको भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले कारागार कार्यालय भिमफेदी, मकवानपुरका जेलर चिररञ्जीवी थापाविरुद्ध अकुत सम्पत्ति आर्जन गरेको अरोपमा मुद्दा दायर गरिएको छ। उनीहरु एक करोड १३ लाख ६० हजार विगो कायम गरिएको छ। ३० वर्षको जागिरे जीवन जेलर थापाले अकुत सम्पत्ति आर्जन गरेको अख्तियारको दाबी छ। सार्वजनिक सेवाको पदमा रही गैरकानुनी सम्पत्ति आर्जन गरी अस्वाभाविक उच्च जीवनयापन गरेकोले छानबिन तथा अनुसन्धान गरी कारवाही हुन भन्ने उजुरी सम्बन्धमा अनुसन्धान अख्तियारले अनुसन्धान गरेको थियो। जेलर थापा र उनकी श्रीमती गोमा कट्टेल थापाविरुद्ध भ्रष्टचार निवारण ऐन बमोजिम कैद तथा जरिवारनासहित विशेष अदालतमा मुद्दा दायर गरिएको अख्तियार प्रवक्ता प्रदीपकुमार कोइरालाले जानकारी दिए।"
पाँच वर्षदेखि बाढीपीडित त्रिपालमै,"सुर्खेत : पाँच वर्ष भयो बाढीले घरबार बगाएपछि त्रिपालमुनी रात बिताउन थालेको । यो बीचमा धेरै सरकार बने । सबैले एउटै आश्वासन दिए, अब त्रिपालमा रात काट्नु पर्दैन, हामी चाँडै पुनर्स्थापना गर्छौ । तर सुर्खेतका बाढीपीडितको अवस्था उस्तै छ । पुनर्स्थापना नहुँदा हालसम्म पनि उनीहरू अस्थायी शिविरमा त्रिपालमुनी रात बिताइरहेका छन् । ०७१ साउनमा भेरी नदीमा आएको बाढीले घरबार बगाउँदा जिल्लाका एक हजार परिवार विस्थापित भएका छन् । पाँच वर्षदेखि त्रिपालमा बस्दै आएका उनीहरूको हालसम्म पुनर्स्थापना भएको छैन । प्रदेश सरकारले पुनसर््थापनाको प्रयास गरे पनि सफल भएको छैन । प्रदेश सरकारसँग जिल्लामा रहेको सार्वजनिक र वनको जग्गा भोगचलन गर्ने अधिकार नहुँदा पुनर्स्थापनाको काम नभएको हो । पुनर्स्थापनाका लागि प्रदेश सरकारले बजेटसमेत विनियोजन गरी बाढीपीडितका लागि नमुना बस्ती निर्माणको काम थाल्ने योजना बनाएको छ । कर्णाली प्रदेश सरकारले सुर्खेतका चार स्थानमा नमुना बस्ती निर्माणका लागि भन्दै केन्द्र सरकारसँग जग्गा मागेको छ । प्रदेश मन्त्रिपरिषद्बाट निर्णय गरी केन्द्रसँग जग्गा मागिए पनि केन्द्र सरकारले निर्णय दिएको छैन । बाढीपीडितका लागि प्रदेश सरकारले घर बनाइदिने तयारी गरेको छ । प्रदेश सरकारले आन्तरिक मामिला तथा कानुनमन्त्री नरेश भण्डारीको संयोजकत्वमा बाढीपहिरो समस्या समाधान उच्चस्तरीय समिति गठन गरेको थियो । सोही समितिको अध्ययनका आधारमा विस्थापितका लागि नमुना बस्ती बनाउन तातापानी नजिक भुरेनीताल, तिखाकुनाको सुन्दरपुर, गिरीघाटको चायापानी सामुदायिक वनको नमुना पलट र लेखपराजुको हटारुखोला क्षेत्रमा जग्गा उपलब्ध गराउन माग गरिएको थियो । जग्गा भोगचलन गर्ने अधिकार नपाउँदा नमुना बस्ती बनाउने प्रक्रिया अन्यौलमा परेको आन्तरिक मामिला तथा कानुनमन्त्री भण्डारीले बताए । केन्द्रले जग्गा नदिए स्थानीय तहसँग मिलेर भए पनि प्रदेश सरकारले नमुना बस्ती बनाउने उनको भनाइ छ । प्रदेश सरकारले निर्माण गर्ने नमुना बस्तीमा बस्नका लागि विस्थापित शिविरका दुईसय ३९ परिवारले विकल्प रोजेका छन् । जग्गाविहीनलाई थप दुई लाख घर बनाउन जग्गा नभएका र प्रदेश सरकारले निर्माण गर्ने भनिएको नमुना बस्तीमा बस्न नचाहने पीडितलाई थप लाख रुपैयाँ पाउने छन् । जग्गा भएकालाई भने सरकारले घर बनाउन किस्तामा तीन लाख रुपैयाँ दिने निर्णय गरिसकेको छ । जग्गा भएकालाई प्रदेश सरकारले आवास निर्माणका लागि पहिलो किस्ता दिइसकेको छ । आवास निर्माणका लागि पहिलो किस्ता बापत प्रतिपरिवार एक लाख ५० हजार रुपैयाँ दिइएको छ । एक हजार ४५ घरपरिवार मध्ये पाँच सय ८९ परिवारले मात्रै पहिलो किस्ता रकम लिएका छन् । तर पहिलो किस्ता बुझेकालेसमेत चार महिना वितिसक्दा पनि दोस्रो किस्ता पाउन सकेका छैनन् । दोस्रो किस्ता रकम उपलब्ध गराउन प्रदेश सरकारले कार्यविधि निर्माणमै ढिलाइ गरेको छ । दोस्रो किस्ताका लागि चार महिना लगाएर कार्यविधि तयार पारेको छ । कार्यविधि अनुसार दोस्रो किस्ताको लागि योग्य व्यक्तिको विवरण प्रदेशले स्थानीय सरकारसँग माग गरेको छ । एकै पटक रकम दिँदा दुरुपयोग हुने भन्दै कामको कार्य प्रगतिको आधारमा तीन किस्तामा रकम दिने योजना बनाएको छ । पहिलो किस्ता बुझेर पनि आवास निर्माण नगर्नेलाई भने सरकारले दोस्रो र तेस्रो किस्ता उपलब्ध गराउने छैन ।"
"गढीमाई मेला आजदेखि सुरु, यस्तो छ तयारी (तस्बिरसहित)","बरियारपुर : बलीका लागि प्रसिद्ध बाराको गढीमाई मेला आइतबारदेखि सुरु भएको छ। प्रत्येक पाँच वर्षमा एकपटक महागढीमाई  १ स्थित बरियारपुरमा रहेको लाग्ने गढीमाई मेलामा लाखौं भक्तजनको भीड लाग्ने गरेको छ। मेला मंसिर महिनाभरी चल्नेछ । लामो समय राजनीतिक विवादमा फसेको गढीमाई मेलाका लागि केही दिन अगाडि मात्रै समिति गठन भएको थियो। मेलाका लागि ७२ सदस्यीय मूल व्यवस्थापन समिति र १४ वटा उपसमिति बनाइएको छ। लाखौंको संख्यामा आउने भक्तजनको व्यवस्थापन मेला समिति र सुरक्षाकर्मीका लागी मुख्य चुनौती बन्ने गरेको छ। मंसिरको दोस्रो सातादेखि मेलामा भीड बढ्नेछ।मेला समितिले मंसिर १७ र १८ गते पशुबलीको तयारी गरेको छ। पशुबलीको समय नजिकिएपछि मेलामा भक्तजनको भीड बढ्ने गर्दछ। बलीको समयमा दसौं लाख भक्तजनले गढीमाईको दर्शन गर्ने अपेक्षा गरिएको छ। मेला व्यवस्थापन मूल समितिका महासचिव मोतिलाल कुशवाहाले पशुबलीको समयमा भक्तजनको धेरै भीड लाग्ने हुँदा त्यसै अनुसारको तयारी भइरहेको अन्नपूर्णलाई जानकारी दिए। मेला सुरु भएपछि भक्तजनको संख्या बढ्दै जाने गरेको छ। हामी अझै पनि तयारीमै छौँ कुशवाहाले भने अघिल्लो मेलाभन्दा थप व्यवस्थित बनाउने तयारीमा जुटिरहेका छौ । एक महिने मेलामा ७० लाखभन्दा बढी भक्तजनले मन्दिरको दर्शन गर्ने कुशवाहाको अनुमान छ। यस्तो छ सुरक्षा रणनीति गढीमाई मेलालाई व्यवस्थित र सुरक्षित बनाउन जिल्ला सुरक्षा समितिले विशेष रणनीति बनाएको छ। मेलामा भक्तालुको भीड बढ्दै गएपछि आवश्यकता अनुसार एक हजारभन्दा बढी सुरक्षाकर्मी परिचालन गर्ने तयारी सुरक्षा समितिको छ। बाराका प्रमुख जिल्ला अधिकारी तथा सुरक्षा समिति संयोजक फणिन्द्रमणी पोखरेलले मुख्य भीड हुने समयलाई ध्यानमा राख्दै नेपाल प्रहरी, सशस्त्र प्रहरी र राष्ट्रिय अनुसन्धानका गरी एक हजारभन्दा बढी सुरक्षाकर्मी परिचालन गरिने बताए। प्रजिअ पोखरेलले भने,मेलालाई सुरक्षित बनाउन माथिल्लो तहमा सुरक्षाकर्मीको माग गरेका छौं। आवश्यकताअनुसार सुरक्षाकर्मी परिचालन गरिनेछ । मेला अवधिभर उक्त क्षेत्रमा मदिराजन्य पदार्थ बिक्रीमा रोक लगाउने निर्णय गरेको प्रजिअ पोखेरलले जानकारी दिए।बाराका प्रहरी प्रवक्ता डिएसपी रञ्जितसिंह राठौरले मंसिर पहिलो साता ट्राफिक प्रहरीसहित एक सय सुरक्षाकर्मी मेलाका लागि परिचालन हुनेछन्। भीड बढ्दै गएपछि मंसिर १० गतेदेखि सात सयको संख्यामा ट्राफिक प्रहरीसहित नेपाल प्रहरी खटिने राठौंरले जानकारी दिए। मेलाको सुरक्षाका लागि विभिन्न स्थानमा ६० वटा सिसिटिभी क्यामरा जडान भइरहेको छ। मेलाको समयमा ड्रोनबाटसमेत निगरानी गर्ने तयारी गरिरहेको राठौंरले बताए। यस्तो छ पशुबलीको तयारी र विरोध मेला नजिकिएसँगै पशुबलीको पक्ष र विपक्षमा बहस भइरहेको छ। पशुको संरक्षण र अधिकारका क्षेत्रमा काम गर्दै आएका संस्थाले पशुबली नचढाउन आग्रह गर्दै अभियान चलाइरहेका छन्। तर गढीमाई मेला बलीका लागि प्रसिद्ध छ। धार्मिक आस्थासँग जोडिएको बली प्रथा नियन्त्रण गर्न भने सहज छैन। आफ्नो मनोकांक्षा पूरा भएको भन्दै भक्तालुले गढीमाईमा आफ्नो क्षमताअनुसार बली चढाउने गरेका छन्। बलीका लागि मेला समितिले बधशालाको तयारी गरिरहेको छ। बधशाला भित्र राँगाको मात्रै बली चढाइने गरिएको छ। राँगाबाहेक अन्य पशुपंक्षीको बली मन्दिर परिसर र वरपरको क्षेत्रमा हुने गरेको छ। दलित समुदायद्धारा सिनो बहिष्कार दलित समुदायले सिनो बहिष्कार गर्ने निर्णय गर्दै बली चढाएका राँगाको मासु नखान अभियान चलाएका छन्। बली चढेका राँगाको मासु दलित समुदायले लैजाने गरेका थिए। दलित समुदायका अगुवाले अघिल्लो मेलामा पनि सिनो बहिष्कारको अभियान चलाएका थिए। तर यसपटक दलित समुदायको भेलाले सिनो बहिष्कार गर्ने निर्णय गरेको छ। मेला समितिले हाट बजार, मनोरञ्जन र पार्किङको ठेक्का लगाएपनि यसपटक बली चढेका राँगाको मासुको ठेक्का लगाएको छैन। अघिल्लो मेलामा समितिले बली चढेका राँगाको ठेक्का लगाएपनि स्थानीय दलित समुदायले बली चढेका राँगा आफैले लगेका थिए। अघिल्लो मेलामा अभियान असफल भएपछि दलित समुदायका अगुवाले यसपटक महिनौं दिन अघिदेखि सिनो बहिष्कारको अभियान थालेका थिए। पर्यटनमन्त्री गढीमाई आउने धार्मिक पर्यटनको मुख्य आधारको रुपमा रहेको गढीमाई मेलाको विषयमा जानकारी लिन पर्यटनमन्त्री योगेश भट्टराई मंसिर २ गते बरियारपुर आउने भएका छन्। मेला समितिका महासचिव कुशवाहाले मन्त्री भट्टराई आउने कुराले आफूहरु उत्साहित रहेको र गढीमाईको विकासका बिषयमा छलफल हुने बताए। मन्त्री भट्टराईको आगमनलाई मेला व्यवस्थापन समितिले चासोका साथ हेरेको छ । मन्त्री भट्टराई अन्तर्राष्ट्रिय विमानस्थल निर्माणको बिषयमा छलफल गर्न आइतबार बारा आउदैँछन्। मन्त्री भट्टराईले विमानस्थलका लागि प्रस्तावित जीतपुर सिमरा उपमहानगरपालिकाको टांगियावस्तीको स्थलगत निरीक्षण गर्ने र कोल्हवीमा सरोकारवालासँग छलफल गर्नेछन्।तस्बिर : दिवाकर भण्डारीअन्नपूर्ण"
धार्मिक करिडोर कमजोर,"धनबहादुर भण्डारी। डडेल्धुरा : उग्रतारादेखि बैतडीको मेलौली जोड्ने धार्मिक करिडोरको काम कमसल भएको छ। कालोपत्रे गरिएको ६ महिनामै, उग्रतारामेलौली सडक योजनाका छेउछाउ लगाइएका ट्राफिक चिन्ह राखिएका पोलहरू ढल्न थालेका छन् भने कालोपत्रे पनि उप्कन थालेको छ। तीन दशकसम्म ट्रयाक खुलेर पनि कालोपत्रे हुन नसकेको धार्मिक करिडोर गत आर्थिक वर्षको संघीय सरकारको बजेटमा, प्रदेश सरकार मातहत रहेको पूर्वाधार विकास कार्यालयले निर्माण गरेको हो। ८ किलोमिटर कालोपत्रे गरिएको सडकमा गुणस्तरीय काम नभएको भन्दै त्यसको डेढ करोड भुक्तानी पनि रोकिएको छ। सडक किनारामा लगाएको स्टिलबार पनि कमजोर र कच्चीमाटोमा राखिएको छ। उग्रतारामेलौली सडक खण्डको रातागुनदेखि अजयमेरुको १ वयलडाँडा सम्मको कालोपत्रे गतआर्थिक वर्षको जेठमा सकिएको थियो। रातागुनदेखि ८ किलोमिटर क्षेत्रमा गरिएको कालोपत्रेसँगै सडक नाली र सडक किनारामा राखिएका ट्राफिक चिन्ह राखिएका पोल गाड्ने काम मापदण्डअनुसार पूरा नभएको उपभोक्ताले बताए। कालोपत्रेको काम सम्पन्न नहँुदै त्यहाँका उपभोक्ताले निर्माण कम्पनीले गुणस्तरीय काम नगरेको भन्दै निर्माण भइरहेको बेला विरोध जनाएका थिए। जिल्ला प्रशासन र सरोकारवाला निकायलाई उनीहरूले लिखित गुनासो पनि गरेका थिए। कालोपत्रे नामको मात्रै भएको आरोप उपभोक्ताको छ। अलकत्रको प्रयोग कम गरिएकाले सडकमा गिट्टीमात्रै देखिन थालेको स्थानीय भीम ऐरले बताए। गिट्टीले गर्दा सडकमा दुईपांग्रे सवारी साधन चलाउन पनि गाह्रो हुने गरेको उनले बताए। सडक नाली र पर्खालको काम राम्रो नगरेको आरोप लगाई उपभोक्ताले जिल्ला प्रशासन, पूर्वाधार विकास कार्यालय र अख्तियारसम्म निवेदन दिएका छन्। तर सरोकारवाला निकायले उपभोक्ताको गुनासोलाई सुनवाई नगरेको भन्दै आपत्तिसमेत जनाइरहेका छन्। संयुक्त रूपमा हस्ताक्षर संकलन गरी जिल्ला प्रशासनलाई दिएको तर न कारबाही भयो, न सडक नै गुणस्तरीय भएको प्रमाण दिइयो, ऐरले भने। उग्रतारा मेलौली सडक जिरो पोईन्ट। पूर्वाधार विकास कार्यालय डडेल्धुराले गत आर्थिक वर्ष १२ करोड ४५ लाखको लागतमा उक्त सडक खण्डको आठ किलोमिटर भाग कालोपत्रे गर्न ठेक्का दिएको थियो। तीस वर्षअगाडि डडेल्धुराको उग्रतारा मन्दिरदेखि बैतडीको पञ्चेश्वर गाउँपालिकामा रहेको मेलौली भगवती जोड्ने गरी सडकको ट्रयाक सुरुआत भएको थियो। सुदूरपश्चिममा सात बहिनी भगवतीमध्ये डडेल्धुराको उग्रतारा र बैतडीको मेलौली पनि पर्छन्। यी दुई भगवतीका शक्तिपीठ जोड्ने गरी उग्रतारामेलौली धार्मिक करिडोरको सुरुआत भएको हो। सो सडक पूरै कालोपत्रे भए अजयमेरु गाउँपालिकालगायत बैतडी जिल्लाका मेलौली नगरपालिका, शिवनाथ गाउँपालिका र पञ्चेश्वर गाउँपालिकाका हजारौं बासिन्दा लाभान्वित हुनेछन्। तर आठ किलामिटर क्षेत्रमै भएको कालोपत्रेको काम देख्दा उपभोक्ता निरास छन्। उपभोक्ताको विरोधपछि पूर्वाधार विकास कार्यालय डडेल्धुराले उक्त सडकको अनुगमन पनि गरेको छ। पूर्वाधार विकास कार्यालयका प्रमुख रामचन्द्र खत्रीले सडकमा कैफियत देखिएपछि भुक्तानी रोकेको बताए। यस्तो छ सडकको मापदण्ड इन्जिनियरिङको भाषामा डिबिएसटी प्रविधिमा कालोपत्रे गरिएको सडकको कालोपत्रे ५ मिटर चौडाइ, सडक नाली चार इन्च मोटाइको सिमेन्ट, बालुवा र गिट्टीको ढलान गर्नु पर्ने इस्टिमेट छ। डिबिएसटी प्रविधिमा कालोपत्रे गरिने सडकमा ट्राफिक प्रेसर वा गाडी धेरै चल्नु पर्ने प्रविधिकको भनाइ छ। अथवा तामक्रम मिलाएर कालोपत्रे गर्नु पर्ने हुन्छ, प्राविधिक कार्यालयका ओभरसियर दिपक ओझाले बताए। काम सम्पन्न भएको ६ महिनामै कालोपत्रे सडकको चेकजाँच र अनुगमन गर्दा सम्पन्न सडक नाली हेर्दा दुई अढाई इन्चसम्म मात्रै रहेको पूर्वाधार विकास कार्यालय प्रमुख रामचन्द्र खत्रीले बताए। उनले भने, इस्टमेटमा नाली चार इन्च मोटाइमा ढलान गर्नु पर्ने छ। मापदण्ड नपुगेको ठाउँमा निर्माण कम्पनीले पुनः गर्नु पर्ने भन्दै काम गुणस्तरीय नभएकाले भुक्तानी रोकिएको उनको भनाइ छ। ठेकेदारले सडक कालोपत्रे गर्दा केही स्थानमा चरम लापरबाहीसमेत गरेको देखिएको छ। नाली र खोलामा होमपाइप बिछ्याउनेलगायत सडक छेउमा राखिएका पिलर र ट्राफिक चिन्ह भएका पोल ढल्न थालेका छन््। कमसल सामग्री प्रयोगले ट्राफिक चिन्ह भएका पोल र स्टीलबार पनि ढल्न थालेका छन्। उक्त सडक कालोपत्रे गर्ने काम राजेन्द्र केएस निर्माण कम्पनीले गरेको होे। प्रमुख जिल्ला अधिकारी राजु पौडेलले कालोपत्रे सडकको कामको सुधार गर्नु पर्ने नाली र पर्खाल तथा कालोपत्रे निर्माण कम्पनीले पूरा गरेपछि मात्रै भुक्तानी छोड्न पूर्वाधार कार्यालयलाई पत्र लेखेको बताए। पौडेलले गुणस्तर चेकजाँच गर्न उक्त कार्यालयलाई निर्देशन दिएको बताए। निर्माण कम्पनी केएस कन्स्ट्रक्सनका सञ्चालक खड्कसिंह पालले केही स्थानमा नालीको ढलानमा त्रुटी रहेको स्वीकारे। उनले प्राविधिक नभएका बेला मजदुरले नालीको ढलानमा त्रुटी गरिदिएको र त्यसको मर्मतका लागि कम्पनीले फेरि काम गर्ने बताए।"
पत्नी फर्काउन प्रशासनमा उजुरी,"परासी : पत्नीबाट पीडित भएको भन्दै न्याय माग्ने श्रीमान्को संख्या बढ्न थालेको छ। पश्चिम नवलपरासीमा श्रीमतीपीडितका मुद्दा बढ्दै गएका हुन्। त्यसरी पीडित भएका पुरुष जिल्ला प्रशासन र अदालतको सहारामा पुग्न थालेको पश्चिम नवलपरासीको तथ्यांकले देखाएको छ। महिना दिनअघि रामग्राम नगरपालिका १५ का २० वर्षीय एक युवा प्रशासन कार्यालयमा माइत गएकी पत्नीलाई झिकाइ दिन निवदेन लिएर पुगे। गत वैशाखमा रूपन्देही जिल्लामा विवाह गरेका उनले पत्नी लिन पटक पटक गए पनि नआएको भन्दै निवदेन दिएका हुन्। विवाह भएको दुई महिनामै पत्नी माइत गएको निवदेनमा उल्लेख छ। आफूले खान लाउन दिए पनि माईत गएपछि बिनाकारण घर नफर्केको उनको भनाइ छ। ससुरालीले पनि छोरी नपठाउने भन्दै आफूलाई फर्काउने गरेको उनले बताए। धेरैपटक पत्नी लिन पुगें तर उनीले आउन नमानेपछि ससुरालीले पनि पठाएनन्, प्रमुख जिल्ला अधिकारी शम्भुप्रसाद मरासिनीसमक्ष निवदेन पेसेका उनले भने। उनले शान्ति सुरक्षासहित पत्नी झिकाई जिम्मा लगाई पाउँ भनी निवेदन दर्ता गरेको प्रजिअ मरासिनीले बताए। पत्नीसँग झगडा भएकाले घर आउन नमानेको भन्दै पत्नी झिकाई दिन निवेदन दिन आउनेको संख्या बढ्न थालेको मरासिनीको भनाइ छ। अहिलेसम्म करिब ७८ वटा निवदेन आएका छन्। त्यसरी आउने निवेदनमा विवाह भएको २४ महिनामै दाम्पत्य जीवनमा मनमुटाव भएको उल्लेख छ। कार्यालयमा आउने निवदेनलाई दर्ता गरेर प्रहरी कार्यालयमा छलफलका लागि पठाउने गरेको प्रशासनले जनाएको छ। केही निवदेन पत्नीले नगद र जिन्सी सामान लिएर भागेको भन्ने पनि आउने गरेको छ। विवाहपूर्व केटाकेटीको सम्बन्धका बारेमा राम्ररी नबुझी सम्बन्ध कायम गर्दा पनि यस्तो अवस्था आउने गरेको पाइएको छ। केहीले भने विवाह गरेर ल्याएपछि दाइजोको कारण देखाउँदै दुःख दिने भएकाले पनि उजुरी आउने गरेको प्रशासनको बुझाइ छ। सम्बन्धविच्छेद गर्ने पुरुष बढे नयाँ मुलुकी संहिता लागू भएपछि पुरुषले सम्बन्धविच्छेदका मुद्दा दर्ता गराउने क्रम बढेको जिल्ला अदालतले जनाएको छ। गतवर्षको भदौ १ गतदेखि नयाँ संहिता लागू भएपछि यस्तो संख्या बढेको श्रेस्तेदार डिल्लीराम शर्माको बुझाइ छ। महिला र पुरुषका लागि एउटै प्रकृया भएपछि सम्बन्ध विच्छेद गराउने पुरुषको संख्या बढेको हो। संहितामा ३ वर्षभन्दा बढी पति वा पत्नी एकअर्काले बेवास्ता गरेमा, अंगभंग वा शारीरिक यातना दिएमा, इच्छाविपरित कार्य गरेमा, वेश्यागमन गरेमा, घर निकाला गरेमा दुवैले अदालतमा मुद्दा दिन पाउने उल्लेख छ। पुरुषहरूले आफू विदेश हुँदा पत्नीले धन सम्पत्ति लिएर हिनामिना गरेको, फेसबुक र मोबाइलमा लुकेर शंकास्पद कुराकानी गर्ने गरेको, चाल चलन नराम्रो भएको, शारीरिक एवं मानसिक यातना दिने गरेको, आफूलाई बेवास्ता गर्ने गरेकोजस्ता आरोपका लगाएर मुद्दा दिने गरेको अधिवक्ता बाबुराम खड्काले बताए। जिल्ला अदालतमा २ सय ३८ वटा सम्बन्धविच्छेदका मुद्दा दर्ता भएका छन्। तीमध्ये ७० भन्दाबढी पुरुषले सम्बन्धविच्छेदको मुद्दा दर्ता गरेका छन्।"

शीर्षक,विवरण
अभद्र व्यवहार गर्ने युवक जेल चलान,"स्याङजा : यौनाङ्ग देखाएर अभद्र व्यवहार गर्ने आँधीखोला गाउँपालिका ५ का २८ वर्षीय बाबुराम विक जेल चलान भएका छन्। यौनाङ्ग देखाएर अभद्र व्यवहार गरेको आरोपमा सार्वजनिक हित, स्वास्थ्य सुरक्षा, सुविधा र नैतिकताविरुद्धको कसुरमा जिल्ला अदालत स्याङ्जाले विकलाई जेल चलान गरेको हो। विकले यौनाङ्ग देखाएर अभद्र व्यवहार गरेको भन्दै साउन २२ गते प्रहरीमा उजुरी परेको थियो। अदालतले विकलाई ५० हजार धरौटी माग गरेको थियो। सो रकम तिर्न नसक्दा उनी जेल चलान भएको प्रहरी नायव उपरीक्षक नविककृष्ण भण्डारीले जानकारी दिए।"
गाई मार्नेलाई कारवाही हुन्छ : गृह मन्त्रालय,"काठमाडौं : गाई मार्नेलाई कारवाही गर्ने प्रतिबद्धता गृह मन्त्रालयले जनाएको छ। अनुसन्धानका लागि समिति गठन गरिएको जानकारी गराउँदै शनिबार गृहले दोषीलाई कानुन बोमोजिमको कारवाही गर्ने प्रतिबद्धता जनाएको हो। गौहत्या जस्तो गम्भीर अपराधमा संलग्न व्यक्तिहरुलाई कानुन बमोजिम हदैसम्मको कारवाही गरिने र कुनै पनि किसिमको उन्मुक्ति नदिइने कुरामा समेत गृहमन्त्रालय प्रतिबद्ध रहेको व्यहोरासमेत जानकारीको लागि अनुरोध छ, मन्त्रालयद्वारा सार्वजनिक विज्ञप्तिमा भनिएको छ। शुक्रबार नेपालगंजबाट नियन्त्रणमा लिइएका छाडा चौपाया सुर्खेतमा ल्याएर भीरबाट खसालिएको थियो। नेपालगंज उपमहानगरपालिकाले नियन्त्रणमा लिएर काञ्जिहाउसमा राखिएका गाई सुर्खेतमा भीरबाट खसालिएकाे हो। नेपालगंजबाट ट्रकमा राखेर ल्याइएका २ सय ९१ वटा गाईमध्ये वीरेन्द्रनगरस्थित कटकुवाको जंगलमा करिब तीन दर्जन गाई मरेको अवस्थामा भेटिएका थिए। गृहका अनुसार बिहीबार नेपालगंजबाट दैलेख लैजाने भनि ल्याइएका ती गाई भीरबाट खसालेर मारिएका हुन्। रातको समयमा भीरबाट खसालिएका मध्ये डेढ सय भन्दा बढी गाई घाइते छन्। स्थानीय बासिन्दाले भीरबाट खसालेर सामूहिक गौहत्या गरिएको आरोप लगाएका छन्। ट्रकमा राखेर ल्याइएका गाई भीरबाट खसालेर मारिएको र जंगलमा अलपत्र अवस्थामा छाडिएको भन्दै दोषीलाई कारबाही गर्न स्थानीयले माग गरेका हुन्। गृहमन्त्रालयले गौहत्याको छानबिन गर्न समिति समेत गठन गरेको छ। समितिलाई १५ दिनको समय दिइएको छ। गृहले उपसचिव सागरमणि पाठकको संयोजकत्वमा चार सदस्यीय छानबिन समिति गठन गरेकाे हो।"
भक्तपुरको लोकन्थलीमा फेरि गयो पहिरो,"भक्तपुर : भक्तपुरको मध्यपुर थिमी नगरपालिका १ को लोकन्थली हाइटस्थित गोरखनाथ मार्गमा शुक्रबार राति फेरि पहिरो गएको छ। शुक्रबार रातिको वर्षाले गएको भाद्र ३ गते सुख्खा पहिरो गएकोभन्दा पश्चिमतर्फ फेरि पहिरो गएको हो। उक्त पहिरो गएसँगै दुई घर पहिरोको जोखिममा परेको वडा अध्यक्ष सुरज खड्काले जानकारी दिए। भाद्र ३ गते गएको पहिरोले चर्काएको पश्चिमतर्फको भागमा शुक्रबार राति पहिरो गएको हो, उनले भने, थप पहिरो जान नदिन त्रिपालले छोपेका छौं। उनले पहिल्यै चर्काएकाले त्यसलाई भास्न खोज्दा भूगर्भ विभागले रोकेको वडा अध्यक्ष खड्काले स्पष्टीकरण दिए। उनका अनुसार भाद्र ३ गते पहिरो गएको पूर्वतर्फको बाटोसमेत कुनै बेला भासिने सम्भावना छ। जसले गर्दा उक्त क्षेत्रमा पनि त्रिपालले छोपेर वर्षाको पानी पस्न नदिइएको उनको भनाइ थियो। भाद्र ३ गतेको पहिरोले पूर्व र पश्चिम दुवैतिर सडकको भाग चर्काएको थियो। त्यसलाई भासेर तलैदेखि टेवा पर्खाल लगाउनुपर्छ भन्दा भूगर्भले भत्काउन रोक लगायो, वडा अध्यक्ष खड्काले भने, भूगर्भले त्यत्तिकै भत्काउँदा बाटो छेउ रहेका घरहरुलाई असर गर्छ भनेपछि त्यत्तिकै छोडेको थियो तर शुक्रबारको वर्षाले लग्यो। शुक्रबार र शनिबारको जस्तो भारी वर्षा भए पूर्वतिर पनि पुनः पहिरो जाने सम्भावना छ। भाद्र ३ गते गएको सुख्खा पहिरोले लोकन्थली हाइट पुग्ने गोरखनाथ मार्गको १६ फिट चौडा करिब ४२ मिटर सडक खण्ड बगाएको थियो। पहिरोले स्थानीय लक्ष्मणप्रसाद पौडेल, प्रेमबहादुर तामाङ, सन्तोष तामाङ, भरत पौडेल, कृष्णबहादुर थापा, मुकुन्द सापकोटा र कैलाश न्यौपानेको घरलाई उच्च जोखिममा पारेको थियो। करिब ३० फिट भिरालो जग्गा बाटोसहित पहिरो जाँदा ती घरका जगसमेत देखिएका थिए। यी घरभन्दा करिब दुईफिटमात्रै सडक बाँकी हुने गरी पहिरो गएपछि नगरपालिकाले तलैदेखि टेवा पर्खाल लगाएको थियो। उक्त पर्खाल पुरै माथिसम्म आउन नपाउँदै शुक्रबार राती पुनः उक्त सडकको पश्चिमतिर पहिरो गएको हो। लोकन्थलीमा खानेपानी समस्या समाधान गर्न ट्यांकी निर्माण गर्न खन्ने क्रममा पहिरो गएको थियो। सडकमुनि भाद्र १ गते डोजर लगाइएको थियो। डोजर लगाएको भोलिपल्टै सडक भासिएपछि डोजर लगाउन रोकिएको थियो। तर तेस्रो दिन सुख्खा पहिरो गएको हो।"
नागरिकताको अन्तिम सूचीमा १९ लाखको नाम छुट्यो,"गुवाहटी : भारतको असम राज्यमा राष्ट्रिय नागरिकता दर्ता (एनआरसी, रानाद)को अन्तिम सूचीमा १९ लाख ६ हजार ६५७ जनाको नाम छुटेको छ। भारतीय गृहमन्त्रालयले शनिवार जारी गरेको अन्तिम सूचीमा ३ करोड ११ लाख २१ हजारको मात्र नाम रहेको छ। गत वर्ष जारी गरिएको रानाद सूचीमा करिब ४० व्यक्तिको नाम छुटेको थियो। नेपाली भाषी करिब १ लाख ४० हजार व्यक्तिको नाम छुटेको नेपाली भाषी भारतीयले जानकारी दिएका छन्। त्यसको विरोध भएपछि एक समिति बनाई फेरि दर्ता प्रक्रिया अघि बढाइएको थियो। गत वर्षको सूचीमा छुटेका करिब २१ लाख व्यक्ति यो वर्षको सूचीमा समेटिएका छन्। रानाद सूचीमा नाम भएका व्यक्ति भारतीय नागरिक मानिनेछन् भने यसमा नाम नभएका व्यक्ति विदेशी मानिनेछन्। यसको असम राज्यमा विरोध हुन थालेको छ। असमका विभिन्न ठाउँमा प्रदर्शन हुने डरले सुरक्षा व्यवस्था कडा बनाइएको छ। सूची जारी भएपछि कैयौं ठाउँमा मानिस आक्रामक र दुःखी देखिएका छन्। करिब १० हजार सुरक्षाकर्मी तैनाथ गरिएको छ। असम प्रहरीले रानाद सूचीमा छुटेका व्यक्ति विदेशी हुने भन्ने कुरा अफवाह भएको दाबी गरेको छ। नाम छुटेका व्यक्तिका लागि पनि सुरक्षा व्यवस्था गरिन थालेको छ। राज्यका विभिन्न ठाउँमा धारा १४४ लागू गरिएको छ। शनिवार साँझ असमका मुख्यमन्त्री सर्वानन्द सोनोवालले सूचीमा नाम छुटेका व्यक्तिले फरेन ट्रिब्युनल कोर्टमा पुनरावेदन गर्न सक्ने बताएका छन्। राज्य सरकारले वास्तविक नागरिकलाई नागरिकताका लागि हरसम्भव सहयोग गर्ने आश्वासन दिएका छन्। असममा पहिलोपटक रानाद सूची सन् १९५१ मा जारी गरिएको थियो। असम पब्लिक वक्र्स (एपीडब्ल्यू)ले उच्चतम न्यायालयमा मुद्दा दायर गरेपछि पुनः रानाद सूची तयार गरिएको थियो। एपीडब्ल्यूका अध्यक्ष अभिजीत शर्माले सफ्टवेयरको पनि पुनः जाँच गराउनुपर्ने माग गरेका छन्। उनले शनिवार बेलुका भने, अन्तिम रानाद सूची तयार भइसकेको छ तर यो विवादित देखियो। मोरीगावँ जिल्लामा ३९ संदिग्ध परिवारको नाम पनि रानाद सूचीमा भएको जिल्लायुक्तले बताएको शर्माले जानकारी दिए। एपीडब्ल्यूले सन् २००९ मा ४१ लाख विदेशीको नाम हटाउन र व्यवस्थित रानाद बनाउन माग राखी अदालतमा मुद्दा दर्ता गरेको थियो। सन् १९५१ को रानाद सूचीमा रहेका व्यक्तिका सन्तान वा १९७१ को मार्च २४ मा जारी निर्वाचन मतदाता सूचीमा नाम भएका व्यक्तिले पनि नाम छुटेको भन्दै विरोध गरेका छन्। तत्कालीन राजीव गान्धी सरकार र असम सरकारबीच सन् १९८५ मा विदेशी आप्रवासीलाई रोक्न उक्त सम्झौता भएको थियो। बंगलादेशमा मुक्ति संग्राम शुरु भएको दिनदेखि अघिल्लो दिनसम्म मतदाता सूचीमा नाम भएका व्यक्तिलाई भारतीय नागरिक मान्न सकिने अवस्था बनाइएको थियो।"
बागमतीमा र्याफ्टिङ गर्दै चिरिबाबु,"ललितपुर : ललितपुर महानगरपालिकाका प्रमुख चिरिबाबु महर्जनले कुपन्डोलदेखि चोभारको सुन्दरीघाटसम्म र्याफ्टिङ गरेका छन् । बागमती सफाइ अभियान अन्तर्गत तीन सय २९ औं साता पुगेको अवसरमा अभियन्ताहरुले उक्त कार्यक्रमको आयोजना गरेको हुन्। र्याफ्टिङ गरेर सुन्दरीघाट पुगेका महर्जनले बागमतीमा पहिलोपटक र्याफ्टिङ गर्दा फरक अनुभव गरेको बताए । अरु ठाउँमा धेरै र्याफ्टिङ गरेको छु तर बागमतीमा फरक अनुभव गरेँ, उनले भने, निकै रमाइलो भयो, अलिअलि थकाइ पनि लाग्यो । महर्जनले बाग्मतीलाई सफा बनाएर सधैं यसरी नै र्याफ्टिङ गर्न सकियो भने आन्तरिक र बाह्य पर्यटक भित्र्याउने प्रचुर सम्भावना रहेको बताए । र्याफ्टिङ गर्न अहिले चुनौतीजस्तो देखिए पनि गुरुयोजना बनाएर काम गर्न सके सम्भव भएको उनले बताए । कार्यक्रममा उनले बाल्यकालमा देखेको र अहिलेको बागमतीको धेरै पटक तुलना गरे। बागमती कुरुप र दुर्गन्धित हुनुमा अव्यवस्थित सहरीकरण नै मुख्य कारक भएको उनको भनाइ छ । बागमती वरिपरिका फोहोर संकलन गर्दै उनले बागमतीको संरक्षणसँग मानिसको जीवन जोडीएको सुनाए। सफाइ अभियानमा नेपाली सेना, सशस्त्र प्रहरी, जनप्रतिनिधि तथा बागमती सफाइ अभियन्ताहरु पुगेका थिए । सफाइ अभियानमा अधिकार सम्पन्न बागमती समिति, मुक्तिनाथ विकास बैंक, नेपाल सिर्जनशील समाज लगायतका संघसंस्थाले हातेमालो गरेका छन्। आयोजक किशोरसिंह शाहीले बागमतीमा सधैं जलयात्रा गर्न सकिन्छ भन्ने सन्देश दिन चाहेको बताए । नदी संरक्षण समितिका अध्यक्ष मेघ आलेले र्याफ्टिङ गर्दा अपनाउनुपर्ने सावधानीको बारेमा जानकारी गराए।"
मुक्तिक्षेत्रमा पार्किङ विवाद चुलिँदै,"जोमसोम : बारागुङ मुक्तिक्षेत्र गाउँपालिका१स्थित रानीपौवा बसपार्कको पार्किङ ठेक्का टेन्डर विवाद चुलिँदै गएको छ। गाउँपालिकाले तोकेको टेन्डर खसाल्ने अन्तिम मिति शुक्रबार भएपनि स्थानीयको व्यापक विरोधपछि गाउँपालिकाले अनिश्चितकालका लागि पार्किङ टेन्डर स्थगित गरेको हो। साउन ३१ गते गाउँपालिकाले भदौ १३ गते अन्तिम मिति रहने गरी सूचना प्रकाशित गरेको थियो। मुक्तिनाथ रानीपौवाका करिव ७० जना स्थानीयले प्लेकार्ड र ब्यानरसहित गाउँपालिकाको एकलौटी निर्णयप्रति आपत्ति जनाउँदै गाउँपालिकामा विरोध र धर्ना दिएका थिए। पुराङ रानीपौवाका स्थानीय एंव जनप्रिय युवा क्लबका सल्लाहकार सुरज गुरुङले गाउँपालिकाले स्थानीय स्तरमा समन्वय र छलफल नगरी मनोमानी रुपमा पार्किङ टेन्डर खुलाएको बताए। उनले भने, धेरै पहिलादेखि गाउँले भोग चलन गर्दै आइरहेको जग्गामा गाउँपालिकाले एकलौटी निर्णय गरेको गरेको छ। उनले पार्किङ कसरी र कसलाई दिने भन्ने अधिकार संम्वन्धित गाउकै अधिकार क्षेत्रमा पर्ने दाबी गरे। गाउँपालिकाका प्रमुख प्रशासकीय अधिकृत दीपक रेग्मीले गाउँपालिकाले आह्वान गरेको पार्किङ टेन्डर स्थानीयको विरोधपछि आकस्मिक गाउँ सभाको बैठकले स्थगित गरेको जानकारी दिए। गाउँपालिकाले तोकेको मितिमा कुनै टेन्डर खसेन। सहमतिबाटै निकास खोजौं भन्ने स्थानीयको माग रह्यो। यसको अन्तिम निर्णय छिट्टै गाउँ सभाले टुंगो लगाउँछ, उनले भने। उनका अनुसार स्थानीयले पार्किङ टेन्डर गाउलेले आह्वान गर्ने र यो विषयमा स्थानीय तहले हस्तक्षेप गर्न नमिल्ने पुराङबासीको माग रहेको जानकारी दिए। पुराङवासीले परापूर्वकाल देखि पूर्खाहरुले विभिन्न गाउँहरुमा आआफ्नो ठाउँका चरनक्षेत्र, वन, खाली जग्गा संम्वन्धित गाउँले नै भोग चलन गर्ने गरी विभाजन भएको र त्यही जगका आधारमा त्यो हक र अधिकार गाउलेले उपयोग गर्दै आइरहेको पूराङ डेलिगन टोलीको मागपत्रमा उल्लेख भएको प्रशासकीय अधिकृत रेग्मीले खुलाए। मागपत्रमा भोग चलन तथा संरक्षण स्थानीय गाउँ समाजले गर्दै आइरहकाले पार्किङ कसरी व्यवस्थित गर्ने भन्ने अधिकार सम्बन्धित गाउँकै रहेको स्थानीयको अडान छ। संघीयतापछिको पहिलो वर्षमा पनि गाउपालिकाले मूक्तिनाथ पार्किङ टेन्डर आह्वान गर्दा स्थानीयले विरोध जनाएका थिए। स्थानीयको दबाबका बीचमा गाउँपालिकाले टेन्डर आह्वान गरेको थियो। गत वर्ष गाउँपालिकाले ५ लाख २५ हजारमा पार्किङ ठेक्का लगाएको थियो। जिल्ला प्रहरी कार्यालयका प्रहरी प्रमुख तुलबहादुर कार्कीले पार्किङ टेन्डरमा आएको विरोध प्रदर्शन शान्तिपूर्ण भएको जानकारी दिए। उनले गाउँलेले पार्किङको उपयोग गाउँलेले निर्णय गर्ने र गाउँपालिकाले हस्तक्षेप गर्न नमिल्ने माग भएको जानकारी दिए।"
गढीमाई मेलाको सिनो चमार समुदायले बहिष्कार गर्ने,"वीरगन्ज : बाराको बरियारपुरमा आगामी मंसिरमा लाग्ने प्रसिद्ध गढीमाई मेलामा बलि चढाइने राँगा र पाडाको सिनो चमार(दलित) समुदायले बहिष्कार गर्ने भएका छन्। बाराको महागढीमाई नगरपालिकासिथत बरियारमा रहेको गढीमाई मन्दिरमा हरेक ५ वर्षमा मेला लाग्ने गर्छ। यस मेलामा हजारौंको संख्यामा राँगा र पडाको बलि दिइने गरिन्छ। बलि चढाएका राँगा र पाडाको मासु व्यवस्थापन गर्न मेला समितिले ठेक्का लगाउँछ। ठेकेदारले बलि चढाइएको २४ घण्टाभित्र ओसारेर मासु उद्योगमा लाने गरेका छन्। त्यसपछि बाँकी रहने मासु चमार समुदायका व्यक्तिले घरमा लगेर खाने गर्छन। बलिमा चढाइएका राँगा पाडाको मासु, दलित चमार जातिले परापूर्वकालदेखि प्रसाद भन्दै खाने परम्परा पनि छ। यसपाली भने बलि चढाइने राँगा, पाडाको सिनो बहिष्कार गर्ने भनी चमार समुदायले सामूहिकरुपमै घोषणा गरेका छन्। बाराको परवानीपुर गाँउपालिकाको चैनपुरमा शनिबार भेला भएका बारा र पर्साका चमार जातिका अगुवाले सिनो नखाने जानकारी गराएका हुन्। उनीहरुले सिनो बहिष्कारका लागि बारा र पर्सामा अभियान पनि घोषणा गरेका छन्। यसका लागि उनीहरुले दशरथ चमार रामको अध्यक्षतामा सिनो बहिष्कार अभियान समिति पनि गठन गरेका छन्। समितिले बारा र पर्साका हरेक चमार बस्तीमा पुगेर सिनो बहिष्कारका लागि अपिल गर्ने अभियानका अध्यक्ष दशरथ रामले जानकारी दिए। चमार जातिको आत्मसम्मानका लागि गढीमाइ मेलाको सिनो बहिष्कार गर्ने निर्णय गरिएको सिनो बहिष्कार अभियानका सचिव राजनारायण चमार रामले बताए। सिनो खादा रोग पनि लाग्न सक्ने र चमार जातिलाई हेयको दृष्टिकोणबाट हेरिने भएकाले यो अभियान चलाउन लागिएको भेलामा सहभागीहरुले बताएका छन्। यसअघि गढीमाई मेलामा पनि सिनो बहिष्कार अभियान चलाउँदै आएको जानकारी दिदै अभियानका सचिव राजनारायण रामले भने, २०६६ साल र २०७१ सालको मेलामा पनि हामीले सिनो बहिष्कार अभियान चलाएका थियौं , त्यसबेला मेला समितिले चमार जातिलाई भड्काउने काम गयो सोचेजति सफल हुन सकेनौं। यसपटक जोडतोडसाथ अभियान चलाएर सफल पूर्ण सफल बनाउने उनले दाबी गरे।"
यौनांग देखाई अभद्र व्यवहार गर्ने कारागार चलान,"स्याङजा : यौनाङग देखाई अभद्र व्यवहार गर्ने आँधीखोला गाउँपालिका ५ का २८ वर्षिय बाबुराम विक कारागार चलान भएका छन्। आरोपितले धरौटी बापतको रकम बुझाउन नसकेपछि कारागार पठाइएको प्रहरीले जनाएको छ। विकलाई सार्वजनिक हित, स्वास्थ्य, सुरक्षा, सुविधा र नैतिकता विरूद्धको कसुरमा मुद्धा दर्ता गरेको हो। विकले साउन २२ गते दिउँसोको समयमा यौनाङ्ग देखाई अभद्र व्यवहार गरेको भन्दै उजुरीका आधारमा प्रहरीले पक्राउ गरेको थियो। अदालतले विकसँग ५० हजार धरौटी माग गरेको थियो। धरौटी बुझाउन नसकेपछि कारागार चलान गरेको प्रहरी नायब उपरीक्षक नवीककृष्ण भण्डारीले जानकारी दिए।"
साताका सात तस्बिर,"कुशे औसी तथा बाबुको मुख हेर्ने दिन गोकर्णेश्वर महादेव मन्दिर परिसरमा देखिएका भक्तजन । तस्बिर : दिपेन श्रेष्ठ सोमबार जमलस्थ्ति रानीपोखरीमा काम गदै कामदार, भूकम्पले क्षति पुर्याएको रानीपोखरीको पुननिर्माण्को काम अझैसम्म सकिएको छैन् । तस्बिर : दिपेन श्रेष्ठ मंगलबार राजधानीको तीनकुनेमा भएको दुर्घटना । टिपरले दुई वटा मोटरसाइकललाई हान्दा एकजनाको मृत्यु भएको थियो । तस्बिर : विकास कार्की ललितपुरको भालुखोला । कान्तिलोकपथको छपेली सडकखण्ड अन्तर्गत भालोखोला । तस्बिर : अशोक दुलाल रविका लागि चितवनमा मानवसागर । तस्बिर फेसबुक नाडा अटो सोको एक दृश्य । तस्बिर : प्रणभ खत्री"
फैलिँदै डेंगुको संक्रमण,"ललितपुर : ललितपुर महानगरपालिकाको लगनखेल प्रयागपोखरी वरिपरी र सानेपा क्षेत्रमा डेंगुका बिरामी भेटिएका छन्। जिल्ला स्वास्थ्य कार्यालय ललितपुरका अनुसार बिरामी उपचारपछि घर फर्किएका छन्। हालसम्म ललितपुरमा डेंगुको संक्रमणमा परेका सात जना बिरामी देखिए पनि तीनजना मात्रै ललितपुरका वासिन्दा भएको स्वास्थ्य कार्यालय ललितपुरले जनाएको छ। स्वास्थ्य कार्यालयका प्रमुख डाक्टर खगेश्वर गेलालले सानेपा र प्रयागपोखरीका तीन जना स्थानीयमा डेंगुको संक्रमण देखिएको बताए। उनीहरु तीनै जनाको उमेर १८ देखी २० वर्ष रहेको छ। संक्रमितमध्ये युवा र युवती नै छन्। अन्य चार जना जिल्ला बाहिरबाट आएका बिरामी छन्। सबै बिरामीहरुहरुको अल्का, बी एण्ड बी, सुमेरु र मेडिसिटी अस्पतालमा उपचार भएको हो स्वास्थ्य कार्यालयका ल्याब टेक्निसियम शंकर पौडेलले भने, ललितपुरका बिरामी उपचारपछि घर फर्किसकेका छन्, बाहिर जिल्लाका केहीको उपचार सकिएको छैन। स्वास्थ्य कार्यालयले डेंगु नियन्त्रणका लागि विद्यालय र प्रत्येक घरमा पुग्ने निर्णय गरेको छ। स्वास्थ्य कार्यालय, वडा स्वास्थ्य कार्यान्वयन समिति, महिला स्वास्थ्य स्वयंसेविका, निर्वाचित पदाधिकारी लगायत प्रत्येक घरघरमा पुगेर (सर्च एन्ड डीस्ट्रोए) लामखुट्टेको लार्भा खोजी तथा नष्ट गरिने कार्यक्रम रहेको कार्यालय प्रमुख गेलालले बताए। विद्यालयमा पुगेर स्वास्थ्यर्मीले ८, ९ र १० कक्षाका बालबालिकालाई डेंगु संक्रमण र नियन्त्रणका विषयमा पढाउने कार्यक्रमको तय भएको उनले जानकारी दिए। ललितपुर महानगरपालिकाले बिहीबार विज्ञप्ती जारी गर्दै विद्यालयले डेंगु नियन्त्रण सम्बन्धी सचेतना कक्षा पढाउन सर्कुलर जारी गरेको छ। यस्तै महानगरपालिकाले डेंगु भाइरस भएका लामखुट्टे नियन्त्रणका लागि विशेष कार्यक्रम सञ्चालन गर्ने जनाएको छ। महानगरवासीको स्वास्थ्य सुरक्षामा संवेदनशीलता अपनाउँदै उक्त कार्यक्रम सञ्चालन गर्ने निर्णय महानगरको कार्यपालिका बैठकले गरेको हो। ललितपुर महानगरपालिका चिरीबाबु महर्जनले भने, ललितपुरमा डेंगु प्रभावित बिरामी देखिएकाले थप सजगता अपनाउन यस्तो निर्णय गरेका हौं। महानगरको पहिलो दायित्व नगरवासीको सुरक्षा भएको बताउँदै उनले प्राथमिकताका साथ सम्बन्धित निकायका विज्ञसँग छलफल गरेर कार्यक्रम ल्याउन लागेको बताए। सामाजिक विकास समितिका संयोजक तथा वडा नं २४ का वडाध्यक्ष दिनेश कार्कीले डेंगु नियन्त्रणका लागि जनचेतना आवश्यक भएको बताए। डेंगु रोग संक्रमण डेंगु भाइरस भएका पोथी लामखुट्टेले टोकेपछि लाग्छ। फूल पार्नका लागि पोथी लामखुट्टेलाई पौष्टिक तत्व आवश्यक भएकाले मान्छेको रगतमार्फत उक्त पौष्टिक तत्व प्राप्त गर्न लामखुट्टेले मानिसलाई टोक्छ। यी लामखुट्टेले मान्छेलाई दिउँसोको समयमा टोक्ने चिकित्सकले बताएका छन्। ललितपुर महानगरले डेंगु नियन्त्रण गर्नका लागि लामखुट्टेको वासस्थान खोजी गरी लार्भा नष्ट गर्ने अभियान थालेको छ। दिउँसोको समयमा सुत्दा पनि झुल हालेर सुत्नुपर्ने, खाल्डाखुल्डीमा पानी जम्न नदिन अनुरोध गरिएको छ। डेंगु लाग्दा आँखाको जोर्नीहरु दुख्ने, पखाला लाग्ने, छालामा राता निला बिबिरा देखिने लक्षण देखा पर्छन्। भक्तपुरमा स्वास्थ्यकर्मी संक्रमित भक्तपुरमा पनि डेंगु देखापरेको छ। भक्तपुर अस्पतालमा कार्यरत एक कर्मचारीसहित १० जनामा डेंगुको संक्रमण फेला परेको हो। भक्तपुर अस्पतालका मेडिकल सुपरिटेन्डेन्ट डा रविभुषण सुवालले अस्पतालका एक कर्मचारीसहित १० जनामा डेंगुको संक्रमण देखिएको जानकारी दिए। उनका अनुसार अस्पतालमा डेंगुको परीक्षण किट नहुँदा टेकु अस्पताल रेफर गरिएकामध्ये ६ जनामा संक्रमण देखिएको थियो। अस्पतालमा कीटको व्यवस्था भएपछि सम्भावित १८ जनामध्ये चार जनामा डेंगु पुष्टि भएको उनको भनाइ थियो। हामीकहाँ कीटको व्यवस्था नहुँदा टेकु अस्पताल रेफर गरिएकामध्ये ६ जनामा डेंगु भएको पुष्टि भयो डा सुवालले भने, हामीकहाँ परीक्षण गराएका १८ मध्ये हाम्रै एक कर्मचारीसहित चार जनामा संक्रमण देखिएको छ। दुई जनाको भक्तपुर अस्पतालमै उपचार भइरहेको छ भने बाँकीको टेकु अस्पतालमा रेफर गरिएको छ। जिल्ला जनस्वास्थ्य कार्यालय भक्तपुरका अनुसार भक्तपुरमा गत वर्षको तुलनामा यसवर्ष डेंगु संक्रमण बढेको छ। कार्यालयका भेक्टर कन्ट्रोल सुपरभाइजर राजेन्द्रसिंह धामीले गतवर्ष तीन जनामा मात्रै डेंगु देखिएको बताए। उनले यसवर्ष डेंगुको संक्रमण बढेपछि प्रत्येक स्वास्थ्य चौकी र नगर जनस्वास्थ्य शाखामार्फत समुदायको तल्लो तहसम्म डेंगुबारे जनचेतना अभियान चलाइएको बताए। साउनमा एकजनामा मात्रै देखिएको डेंगुको संक्रमण भदौमा बढेको छ।"
ट्याक्टर दुर्घटनामा दुईको मृत्यु तीन घाइते,"रुकुम : रुकुम पश्चिमको आठबीसकोट६ दामाचौरबाट पाइप लिएर डोल्पातर्फ जाँदै गरेको ट्याक्टर सडकभन्दा करिब १५० मिटर तल खस्दा दुईजनाको मृत्यु भएको छ । भे १ च ७८९३ नम्बरको ट्याक्टर ठूलीभेरी नदीमा खस्दा तीनजना घाइते भएका हुन्। दुर्घटनामा परी आठबीसकोट नगरपालिका५ का १६ वर्षीय धनबहादुर विकको घटनास्थलमै मृत्यु भएको हो । नाम नखुलेका डोल्पाका एक जनाको उपचारको लागि अस्पताल ल्याउने क्रममा बाटोमा मृत्यु भएको जिल्ला प्रहरी कार्यालय रुकुम पश्चिमका प्रहरी प्रमुख सुमित खड्काले जानकारी दिए । दुर्घटनामा परी चालक आठबीसकोट नगरपालिका६, दामाचौरका २० वर्षीय चन्द्रबहादुर वादी गम्भीर घाइते भएका छन् । सोही वडाको छिमिका १५ वर्षीय मोहन बोहरा र सोही ठाउँका १७ वर्षीय बलबहादुर विक सामान्य घाइते भएको डिएसी खड्काले बताए । घाइते सबैको आठबीसकोट नगर अस्पतालमा उपचार भइरहेको प्रहरीले बताएको छ । टिकाराम खनाल"
जीवित गाई नेपालगञ्ज फिर्ता,सुर्खेतः नेपालगञ्जबाट ट्रकमा लोड गरेर ल्याइएका गाईलाई स्थानीय प्रशासनले फिर्ता गरेको छ। दैलेख लैजाने भनी आठवटा ट्रकमा ल्याइएका गाईलाई बिहीबार राति वीरेन्द्रनगरको कटकुवा र सुब्बाकुना नजिक भीरबाट खसालिएको थियो। त्यहीक्रममा जंगलमा छाडिएका र जीवित गाईलाई शनिबार नेपालगञ्ज नै फिर्ता गरिएको हो। भीरबाट खसाल्ने क्रममा २४ गाईगोरु मरेका छन्। ५० भन्दा बढी घाइते छन्। जीवित रहेका मध्ये शनिबार १६७ वटा गाईगोरु फिर्ता पठाइएको हो। जंगलमा छाडिएका अरु गाई पनि खोज्ने काम भइरहेको जिल्ला प्रशासन कार्यालयले जानकारी दिएको छ। शनिबार नेपालगञ्ज उपमहानगरपालिकाका कर्मचारी र प्रहरीले जंगलमा रहेका गाईगोरु खोजेर फिर्ता गरेको जिल्ला प्रहरी कार्यालय सुर्खेतका डीएसपी रवी रावलले बताए। उनकाअनुसार गाईगोरु यसअघि ल्याइएको काञ्जिहाउसमै बुझाइने छ। यसैबीच गौहत्याको विरोधमा सुर्खेतमा दबाबमूलक शान्ति र्याली निकालिएको छ। गाई हत्यामा संलग्नलाई कारबाहीको माग गर्दै स्थानीयले शनिबार बिहान वीरेन्द्रनगरमा र्याली निकालेका हुन्।
कालिगण्डकी नदीमा र्याफ्टिङ परीक्षणको तयारी,जोमसोम : सरकारले घोषणा गरेको 'भिजिट नेपाल २०२०' सफल पार्ने उद्देश्यले उपल्लो मुस्ताङको कालिगण्डकी नदीमा पहिलो पटक जलक्रिडा कार्यक्रम (र्याफ्टिङ) हुने भएको छ। गण्डकी प्रदेशका सांसद ईन्द्रधारा विष्टको पहलमा गण्डकी प्रदेशले १६ गते सोमबार जलक्रिडा गर्ने तय गरेको हो। उपल्लो मुस्ताङको लोघेकर दामोदरकुण्ड गाउँपालिकाको छुने सुम्दादेखि वारागुङ मुक्तिक्षेत्रको मुस्ताङ गेटसम्मको करिब ३० किलोमिटर दुरीमा जलक्रिडा सम्भाव्यता अध्ययन तथा नमूना परीक्षण हुने सांसद ईन्द्रधारा विष्टले जानकारी दिए। गण्डकी प्रदेश सरकारको आयोजनामा नयाँ पर्यटकीय गन्तब्यको खोजी गर्न जलक्रिडा गरिन लागिएको सांसद विष्टको भनाई छ। उपल्लो मुस्ताङको कालिगण्डकी नदीमा हुने जलक्रिडा कार्यक्रममा सरिक हुन गण्डकी प्रदेशका अर्थमन्त्री किरण गुरुङ मुस्ताङ आउने भएका छन्। मन्त्री गुरुङकै रोहबरमा जलक्रिडा सुरु हुने सांसद विष्टले बताए। यसका लागि लागि नेपाल पर्यटन बोर्ड तथा उद्योग पर्यटन वन तथा वातावरण मन्त्रालयले आर्थिक तथा प्राविधिक सहयोग गर्ने जनाएको छ। जलक्रिडाका लागि कर्णाली र्याफ्टिङको टोली मुस्ताङ आउने भएका छन्। नयाँ पर्यटकीय गन्तब्यको खोजीका लागि आयोजित उक्त जलक्रिडाको नमूना परिक्षण सफल भएको खण्डमा यसको थप पूर्वाधार विकासका लागि गण्डकी प्रदेश तथा स्थानीय तह मिलेर गुरुयोजनाका साथ अघि बढ्ने सांसद बिष्टको भनाई छ। उपल्लो मुस्ताङको छुने सुम्दादेखि मुस्ताङ गेटसम्मको कालिगण्डकी नदीको तटीय क्षेत्रको भूगोल। फोटो सौजन्यः ईन्द्रधारा बिष्ट
लहानमा फोहर विवाद : स्थानीय र प्रहरीबीच झडप,"सिरहा : लहान नगरपालिकाका मेयर मुनी साहविरुद्ध नगरवासी आन्दोलित भएका छन् । वडा नम्बर ४ वासीले त्यहाँ फालिएको फोहोरले गाउँ नै दुर्गन्धित भएको भन्दै केही समयदेखि फोहोर फाल्न रोक लगाएका थिए । शनिबार उनीहरूले लहान बजारमा मेयर साहविरुद्ध नारा जुलुशसहित प्रर्दशन गरेका हुन् । शुक्रबार मेयर साह कर्मचारी, प्रहरी, नगर प्रहरी र जनप्रतिनिधिको दलबलसहित वडा ४ मा रहेको फोहोरमैला व्यवस्थापन केन्द्र फोहोर फाल्न जाँदा वडावासीसँग झडप भएको थियो । झडपमा केही स्थानीय घाइते भए । वडा ४ बाट सुरु भएका प्रर्दशन नगरको विभिन्न भाग परिक्रमा गरी पूर्वपश्चिम लोकमार्गमा कोणसभा परिणत भएका थिए । उनीहरू मेयर साहको पुत्ला पनि जलाउन खोजेका थिए । तर, प्रहरीले आन्दोलनकारीबाट पुत्ला खोसेर लगेका थिए । ७ वर्ष अघि निर्माण गरिएको फोहोरमैला व्यवस्थापन केन्द्रलाई भण्डारणको रूपमा प्रयोग गर्न थालेपछि वडावासी गत बैशाख ३१ गतेदेखि फोहोर फाल्न रोक लगाउँदै आएका छन् । फोहोरबाट मोहर निकाल्ने नारा दिँदै ०७१ सालमै फोहोर व्यवस्थापन केन्द्र स्थापना गरिएको थियो । तर, त्यहाँबाट अहिलेसम्म मल निकाल्ने काम भएको छैन । वडावासी कसैलाई रोजगारी पनि दिएको छैनन् । फोहोर मात्रै भण्डारण हुँदै आएको थियो । बजारको फोहोर लगेर व्यवस्थापन केन्द्रमा जथाभावी फाल्दा दिनदिनै दुर्गन्ध बढेपछि वडावासीले अवरोध गरेको स्थानीय जितेन्द्र महतोले बताए । पहिले कहिलेकाहीँ फोहोरलाई खाल्डो खनेर गाड्ने गर्थे, उनले भने, दुई वर्षयता त्यतिकै फाल्न थालेको थियो । वस्ती नजिकै फोहोर थुपारिएपछि दुर्गन्धले बस्न मुस्किल भएको थियो । फोहोर व्यवस्थापन विषयमा नगर र वडाको विवाद भएपछि जेठमा अदालतमा मुद्दा परेका छन् । मुद्दा पेशीमै रहेकाबेला शुक्रबार मेयर साहले दलबलसहित फोहोर लिएर फाल्न पुगेका थिए । हामी अदालतको फैसला कुर्दै छौँ । अदालतले फोहोर फाल्न आदेश दिए । हामी रोक्दैनौँ, वडा सदस्य उर्मिलादेवी दासले भनिन,तर, मेयरले बल प्रयोग गरेर फोहोर फाल्न आएका थिए । प्रहरीको कुटाईबाट आफूसहित महिलाहरू घाइते भएको उनले सुनाइन् । प्रहरीले बल नगरेको इलाका प्रहरी कार्यालय लहानका डीएसपी भेषराज रिजालले दाबी गरे । दुवै पक्षबीच झडप नहोस् भनी सुरक्षा प्रदान गरेका थियौँ, उनले भने, ढुंगामुढा हुनथालेपछि भीड हटायौँ । यता, मेयर साहले फोहोर रोक लगाउने राजनीति भएको बताए । सात वर्ष अघिदेखि फालिँदै आएको फोहोर एक्कासी केही व्यक्तिले रोक्न खोजेको छ, उनले भने, नगरपालिकाको फोहोर त्यहाँ नफाले कहाँ फाल्ने ? समस्या समाधान गर्न पहल भइरहेको उनले बताए । वडा र नगरको विवादले बजारमै फोहोर थुप्रिन थालेका छन् । बजार दुर्गन्धित बन्दै गएको छ । वडा नम्बर १ मा पर्ने गुदरी बजार, वडा नम्बर ५ मा पर्ने साप्ताहिक हाटबजार, सवारी साधन पार्किङ्ग स्थल र सडक व्यापार हुने ठाउँहरूमा बढी फोहोरका डंगुरहरू छन् । नगरपालिकाका २४ वटै वडामा एकएकजनाका दरले २४ जना र बजार क्षेत्रमा दैनिक ४० जना गरी ६४ जना कर्मचारी फोहोरमैला व्यवस्थापनका लागि खटिँदै आएका छन् । कर्मचारीको तलब, भत्ता र सरसफाईको जनचेतना जगाउने कार्यमा मात्रै नगरपालिकाको वार्षिक रूपमा एक करोड रुपैयाँभन्दा बढी खर्च हुने गरेको छ ।"
"ग्वानीमा पहिरो, महाकाली लोकमार्ग अवरुद्ध",दार्चुला : शुक्रबार रातिको अबिरल वर्षाका कारण महाकाली राजमार्गको गोकूलेश्वर दार्चुला सडकखन्डमा पहिरो गई सडक अवरुद्ध भएको छ। शैल्यशिखर नगरपालिकाको वडानम्बर ६ ग्वानीमा गएको पहिरोले सडक अवरुद्ध भएको हो। पहिरोका कारण सडक अवरुद्ध हुँदा लामो तथा छोटो दुरीका सवारी साधन ग्वानीमा रोकिएका छन्। सडक खुलाउन गोकुलेश्वरबाट जेसिबी आउन लागेको प्रहरीले जनाएको छ। अवरुद्ध भएको सडकमा खसेको पहिरो छिट्टै हटाउने प्रयास भइरहेको जिल्ला प्रहरी कार्यालय दार्चुलाले जनाएको छ।
तस्बिरमा तीजको रमझम,काठमाडौं : हिन्दू नारीहरुको विशेष पर्व तीज नजिकिँदै गर्दा तीजको रमझम बढ्दै गएको छ । तीन आउन एक महिना बाँकी हुँदैदेखि देशभर तीजको रौनक देखियो । तीजको अघिल्लो सातामात्र राजधानीका विभिन्न स्थानमा देखिएको रामझमलाई अन्नपूर्णका फोटो पत्रकार दिपेन श्रेष्ठ र प्रणभ खत्रीले कैद गरेका छन् ।
मन्त्रालयका कामबारे मन्त्री भट्टराईले देउवालाई जानकारी गराए,"काठमाडौं : संस्कृति, पर्यटन तथा नागरिक उड्डयन मन्त्री योगेश भट्टराईले प्रमुख प्रतिपक्षी दलका सभापति शेरबहादुर देउवासँग भेट गरेका छन्। पूर्वप्रधानमन्त्रीसमेत रहेका देउवालाई शनिबार भेटेर मन्त्री भट्टराईले मन्त्रालयको काम कारवाही बारे जानकारी गराएका हुन्। मन्त्री भट्टराई बुढानिलकण्ठस्थित देउवा निवास पुगेर पर्यटन मन्त्रालयको वार्षिक कार्यक्रम र भ्रमण वर्ष २०२० का बारेमा छलफल गरेको बताएका छन्। मन्त्रालयका काम र भ्रमण वर्ष २०२० को बारेमा उहाँले अभिरुचिका साथ सुन्नुका साथै महत्त्वपूर्ण सल्लाह सुझाव दिनुभएको छ। त्यसका लागि म उहाँलाई हार्दिक धन्यवाद ज्ञापन गर्दछु, भेटघाटपछि मन्त्री भट्टराईले फेसबुकमा लेखेका छन्।"
मुस्ताङमा फालो पर्वको रौनक,"मुस्ताङ : मुस्ताङ घरपझोङ ५ ठिनीका थकाली समुदायले फालो पर्व विभिन्न कार्यक्रमका साथ मनाएका छन् । थकाली पात्रोअनुसार बुधबारदेखि सुरु भएको फालो दुई दिनसम्म मनाइयो । ठिनीका थकालीले गाउँमा परम्परागत फालो पर्व देखाएका छन् । ठिनी गाउँको फालो अवलोकन गर्न तल्लो मुस्ताङ्गी ठिनीमा जम्मा भएका थिए । यसअघि लगातार तीन दिनसम्म नियमित विविध कार्यक्रम गरी मनाइँदै आएको यो पर्वलाई छोट्ट्याउँदै पछिल्लो समय स्थानीयले दुई दिन मात्र मनाउन थालेका हुन् । बर्खायाममा खेतीपातीको काम सकेर फुर्सदिलो महिनामा थकाली फालो मनाइने ठिनीका स्थानीय नारायणप्रसाद थकालीले जानकारी दिए । थकाली पात्रोको आठौं महिनालाई फालो महिना भनिने उनले बताए । फालो पर्व भदौ महिनामा पर्ने भएकाले यसलाई ठिनी भदौ मेला भन्ने पनि गरिन्छ । परापूर्वकालमा तिब्बतियन मुलुकका तीनआँखे राजा थर्कोचेनका दाजुभाइ चारै दिशातर्फ फैलिने क्रममा राजा थर्कोचेन ठिनी गाउँमा प्रवेश गरेको स्थानीय कुलबहादुर थकालीले सुनाए । उनका अनुसार राजा थर्कोचेन मुस्ताङ आउने क्रममा याकमा खाने, बस्नेलगायत बन्दोबस्तीका सामान लिएर ठिनी प्रवेश गरेको भनाइ छ । त्यो समय ठिनी गाउँ आएका राजा थर्कोचेनले भारी बोकाएर ल्याएको याक ठिनी गाउँमै थचक्कै रोकियो । त्यसपछि लामो समय ठिनीमै बसेर उक्त याक कुछ्प तेरंगा गुम्बातर्फ मोडियो । याकले त्यहीँ वि श्राम लिएकाले त्यहाँ थर्कोचेन राजाका इतिहास अझै जीवित छन् । ऐतिहासिक ठिनीका राजाले याक लिई ठिनी गाउँ आएको सम्झना गर्र्दै ठिनीका थकाली समुदायले फालो पर्व हर्षोल्लासका साथ मनाउने गरेको थकालीको भनाइ छ । फालो पर्वमा शदीयौं पुरानो ऐतिहासिक विशेषता झल्कने सांस्कृतिक गतिविधि देखाउने चलन छ । फालो पर्वमा ठिनीका उमेर नाघेका थकाली समुदायका महिला र पुरुषले आफ्नो भेषभूषामा विवाह व्रतबन्धमा गरिने चलनचल्तीलाई थकाली भाषामै गीतका माध्यमबाट उजागर गर्ने चलन छ । भदौमा फालो पर्व मनाए पछि जाडो मौसमको सुरु हुने बुझाइ छ । ठिनीका थकालीले थकाली वर्षको आखल्हा र त्युङ्ल्हा पर्व पनि विशेष रूपमा मनाउने गर्छन् । ठिनीका थकालीको गाउँ माथि कुलदेवता छन् । त्यहाँ महिलालाई पूजा गर्न बन्देज छ । फालो पर्वअघि स्थानीयले कुलदेवताको पूजाआजा गर्दै पितृलाई सम्झने गर्छन् । फालो पर्वमा तीनआँखे राजा थर्कोचेनका युद्ध कौशल तथा याक देवताको नाच देखाउने चलन छ । फालोमा व्यंग्यात्मक याकनृत्य, जोगी नृत्य र विभिन्न प्रहसन देखाइन्छ । राजा थर्कोचेनको उपस्थितिमा उनका सेनाले त्यो समय धनुषबाण, खुकुरी र ढाल लिएर गरिने मनोरञ्जनात्मक सांस्कृतिक नाटक अवलोकनका लागि स्थानीयको उल्लेख्य उपस्थिति थियो ।"
भक्तपुरमा १० जनालाई डेंगू,"भक्तपुर : भक्तपुरमा पनि डेंगू देखापरेको छ। भक्तपुर अस्पतालमा कार्यरत एक कर्मचारीसहित अहिलेसम्म १० जनामा डेंगूको संक्रमण फेला परेको हो। भक्तपुर अस्पतालका मेडिकल सुपरिटेन्डेन्ट डारविभूषण सुवालले अस्पतालका एक कर्मचारीसहित १० जनामा डेंगूको संक्रमण देखिएको जानकारी दिए। उनका अनुसार अस्पतालमा डेंगूको संक्रमण परीक्षण कीटको व्यवस्था नहुँदा टेकू अस्पताल रिफर गरिएकामध्ये ६ जनामा डेंगूको संक्रमण देखिएको थियो। अस्पतालमा कीटको व्यवस्था भएपछि सम्भावित १८ जनामध्ये चार जनामा डेंगू पुष्टी भएको उनको भनाइ थियो। हामीकहाँ कीटको व्यवस्था नहुँदा टेकु अस्पताल रिफर गरिएकामध्ये ६ जनामा डेंगू भएको पुष्टी भयो, डासुवालले भने,हामीकहाँ परिक्षण गराएका १८ जनामध्ये हाम्रै एक कर्मचारीसहित चारजनामा डेंगू देखियो। डासुवालका अनुसार दुईजनाको भक्तपुर अस्पतालमै उपचार भइरहेको छ भने बाँकीको टेकु अस्पतालमा उपचार भइरहेको छ। जिल्ला जनस्वास्थ्य कार्यालय भक्तपुरका अनुसार भक्तपुरमा गत वर्षको तुलनामा यस वर्ष डेंगू संक्रमण बढेको छ। कार्यालयका भेक्टर कन्ट्रोल सुपरभाइजर राजेन्द्रसिंह धामीले गत वर्ष तीन जनामा मात्रै डेंगू देखिएको जानकारी दिए। उनले यस वर्ष डेंगू संक्रमण बढेपछि प्रत्येक स्वास्थ्य चौकी र नगर जनस्वास्थ्य शाखामार्फत समुदायको तल्लो तहसम्म डेंगूबारे जनचेतना अभियान चलाइएको बताए। साउनमा एकजनामा मात्रै देखिएको डेंगू संक्रमण भदौपछि बढीमा देखापरेको उनको भनाइ थियो। भक्तपुरमा समेत डेंगू संक्रमण देखिएपछि चिकित्सकहरुले दिउँसो टोक्ने लामखुट्टेबाट बच्न सुझाव दिएका छन्। पानी जमेका खाल्डाखुल्डी पुर्ने, झ्याम्म भएका झाडीहरु फाडेर इन्सेक्टिसाइड छरेर डेंगू संक्रमण गर्ने लामखुट्टे नष्ट गर्न उनीहरुले सुझाव दिएका छन्।"
आजको मौसम : मेघ गर्जनसहित भारी वर्षा,"काठमाडौं : शनिबार देशका विभिन्न भूभागमा वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाका अनुसार मनसुनको न्यून चापिय रेखा औसत स्थानभन्दा केहि दक्षिण तर्फ सरेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। शनिबार दिउँसो देशभरी सामान्य बदली रहि सामान्य बदली रही केही स्थानहरुमा मेघ गर्जनचट्टयांग सहित हल्का देखि मध्यम वर्षा हुनेछ। राति देशभरी सामान्य बदली रही केही स्थानहरुमा मेघ गर्जन र चट्टयाङ्गसहित मध्यम वर्षा हुने सम्भावना रहेको विभागले जनाएको छ। मध्य र पश्चिमका एक दुइ स्थानमा भारी वर्षाको सम्भावना रहेको छ। पश्चिमी भूभागमा यात्रा गर्दा सर्वसाधारणलाई सतर्कता अपनाउन महाशाखाले सुझाव दिएको छ।"
माडी खोलामा जिप खस्दा चालकको मृत्यु,"रोल्पा : रोल्पाको माडी खोलामा जिप खस्दा चालकको मृत्यु भएको छ। शुक्रबार बेलुका रोल्पा नगरपालिका७ भलामा नजिकैको सडकबाट भे १ ज ४६५६ नम्बरको जिप खसेको हो। दुर्घटनामा रोल्पा नगरपालिका१० धबाङका ३० वर्षिय चालक दिलबहादुर बुढामगरको मृत्यु भएको जिल्ला प्रहरी कार्यालयका प्रहरी नायव निरीक्षक लिलाराम आचार्यले जानकारी दिए । उनकाअनुसार गाडी धनिसमेत रहेका चालक बुढामगरको शव शनिबार बिहान मात्र फेला परेको हो। शव दुर्घटनास्थलबाट करिब एक किलोमिटर तल खोलामा फेला परेको थियो। जिप सडकबाट २ सय मिटर तल खोलामा खसेको छ। दुर्घटना लगत्तै स्थानीय र प्रहरी घटनास्थल पुगेका थिए। वर्षात्को खोला ठूलो भएकाले जिप भित्र अन्य मानिस भए, नभएको एकिन गर्न कठिनाई भएको प्रहरीले जनाएको छ। दुर्घटनास्थलमा नेपाली सेना, सशस्त्र प्रहरी र जनपद प्रहरी परिचालित गरिएको छ। हिमताल यातायात समितिको जिप चालकले आफ्नै पत्नीलाई माईत छोड्न निमृ पुर्याएर सदरमुकाम लिबाङ फर्कदै गर्दा दुर्घटना भएको हो।"
राति किन गाई लगियो ?,"नेपालगन्ज : नेपालगन्जको बिर्तास्थित कान्जी हाउसबाट गाई उठाएर लैजान जिल्ला प्रशासनको फितलो पत्र प्रमुख अधार बनेको छ। सीडीओ कार्यालयले सुर्खेत हुँदै दैलेखको श्रीस्थानसम्म लैजान अनुमति दिँदै सहयोगका लागि विभिन्न निकायलाई आग्रह गरेको छ। तर, किन लैजाने त्यसमा खुलेको छैन। सहायक प्रमुख जिल्ला अधिकारी कृष्णकान्त उपाध्यायले ८ भदौमा चौपाया व्यवस्थापन सम्बन्धमा भनेर लेखेको सिफारिसपत्रमा गाई लिने संघसंस्था वा निकायको नाम उल्लेख छैन। जोजसँग सम्बन्ध राख्दछ भनिएको छ। ८ भदौकै उपमहानगरपालिकाको पत्र उद्धृत गर्दै त्यसमा लेखिएको छ, गाई, गोरु, बाच्छाबाच्छीसमेत गरी करिब ३७० पशु चौपायाहरू नगर प्रहरी र स्थानीय तहको समन्वयमा सुर्खेत हुँदै दैलेखको श्रीस्थानसम्म लैजानका लागि अनुरोध भई आएको हुँदा आवश्यक सहयोगका लागि अनुरोध छ। बाँकेका प्रमुख जिल्ला अधिकारी मदन भुजेलले उपमहानगरपालिकाले असल मनसाय ले सहयोग मागेपछि सिफारिस गरिएको सुनाए। त्यही असल मनसाय को परिणाम गाई भीरबाट समेत खसालिएका छन्। प्रशासनले पत्रको बोधार्थ बाँके, बर्दिया, सुर्खेत र दैलेखको प्रहरी, बाँके र बर्दिया राष्ट्रिय निकुञ्ज, चेकपोस्ट र नेपालगन्ज उपमहानगरपालिकालाई दिएको छ। जुनसुकै स्थानीय तहले पनि माग गर्दा हामीले सिफारिस गर्नुपर्छ। किसानलाई वितरण गर्न गाई लगिएको हो भन्ने मलाई विश्वास छ, प्रजिअ भुजेलले भने, भीरबाट खसालेको भन्ने वाहियात कुरा हो। बढाइचढाइ गरेर अनावश्यक इस्यु मात्र बनाउन खोजेको हो। अरू कुरा नगरपालिकासँग सोध्नुहोस्।नेपालगन्ज उपमहानगरपालिका२१ बिर्तास्थित कान्जी हाउसमा बिहीबार साँझसम्म ३ सय ६६ गाई, गोरु थिए। शुक्रबार अपराह्न अन्नपूर्णकर्मी पुग्दा ७५ वटा मात्र पाइयो। यहाँबाट बिहीबार २ सय ९१ वटा दैलेख लगिएको थियो। नगर प्रहरी आएर हिजो साँझ ७ बजेतिर आठवटा ट्रकमा हालेर गाई, गोरु लग्नुभयो। कहाँ, किन लग्नुभयो भन्ने मलाई केही थाहा छैन, कान्जी हाउस रेखदेख गरिरहेका उपमहानगरपालिकाका मुखिया राकेश भारतीले भने, केही समयअघि त यहाँ ४ सय ५० वटासम्म गाई थिए। असार महिनायता कान्जी हाउस भरिभराउ हुन लागेको हो। उपमहानगरपालिकाका प्रमुख प्रकाशकीय अधिकृत हरि प्याकुरेलले दैलेखका स्थानीय तहले मौखिक माग गरेकाले कर्मचारी खटाएर किसानलाई बाँड्न पठाइएको बताए। चराउँदै लैजाने, हामीसँग छन् भन्दै जानकारी दिने, कोही माग्दै आए दिँदै जाने गरी पठाइएको हो, उनले भने, भीरबाट खसालेको पनि होइन। मार्ने उद्देश्य पनि होइन। झार्ने क्रममा केही गाई मरे। त्यसबारे सीडीओ र एसपीलाई खबर गर्नुपथ्र्यो। चालक खबर नगरी फर्किए। कार्यवाहक मेयर सुनीलसिंह हमालले गाई मरेको विषयमा छानबिन समिति गठन गरिने बताएका छन्। दैलेखको श्रीस्थानसमेतका क्षेत्रमा पुयाउने क्रममा केही पशु चौपायाको मृत्यु हुन गएको भन्ने जानकारी आएकोले, उनले शुक्रबार जारी गरेको प्रेस विज्ञप्तिमा लेखेका छन्, सो पशु चौपायाको अशक्त, रोगी भएर स्वाभाविक मृत्यु भएको हो वा अन्य कारणले हो भन्ने विषयमा यथार्थ छानबिनका लागि प्रशासनसँगको समन्वयमा छानबिन समिति गठन गरिने जानकारी गराउँछौं। छाडा चौपायालाई उपमहानगरपालिकाले कान्जी हाउसमा राख्न थाले पनि आहारा अभाव भएको थियो। व्यवस्थापक कनोजियाका अनुसार रेखदेख गर्ने क्रममा ६० गाई मरिसकेका छन्। शुक्रबार संवाददाता कान्जी हाउस पुग्दा एउटा गाई मरेको भेटियो। अर्को बिरामी भई छटपटाइरहेको थियो। उपमहानगरपालिकाले १७ साउन २०७५ मा पाँच ट्रक चौपाया बाँके राष्ट्रिय निकुञ्जमा छाड्न लगेको थियो। निजकुञ्जे ती फिर्ता पठाएको थियो। त्यसअघि उपमहानगरले निकुञ्ज क्षेत्रमा छाड्ने गरेको आरोप लाग्दै आएको थियो। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ"
अवैध हतियार सहित एकजना पक्राउ,"स्याङजा : वालिङ नगरपालिका१२ निवासी ओमबहादुर भन्ने पमबहादुर सारुलाई अवैध हतियार राखेको आरोपमा प्रहरीले पक्राउ गरेको छ । विशेष सुराकीको आधारमा सारुले अवैध हातहतियार खरखजाना लुकाइराखेको सूचना पाएपछि प्रहरीले गत बिहीबार सारुको घर खानतलासी गर्दा ती सामाग्री फेला पारेको जनाएको छ । उनको कोठाबाट भरुवा बन्दुक २ वटा, नेपाल कम्युनिस्ट पार्टी माओवादी लेखिएको पुस्तक ४ वटा, सम्मानपत्र एउटा, मोबाइल एउटा, १२ भोल्टको जीएफ लेखिएको एउटा ब्याट्री समेत बरामद गरिएको प्रहरीले जनाएको छ । प्रहरी नायब उपरीक्षक नविनकृष्ण भण्डारीका अनुसार सारुलाई अदालतबाट शुक्रबार म्याद थप गरी थप अनुसन्धान सुरु गरेको प्रहरीले जनाएको छ ।"
संसारका आधाभन्दा धेरै शरणार्थी बालबालिका शिक्षाबाट वञ्चित,"काठमाडौं : विश्वभर रहेका ७० लाखभन्दा धेरै शरणार्थी बालबालिकामध्ये आधा भन्दा धेरैले अझै शिक्षा नपाएको तथ्यांक सार्वजनिक भएको छ । ३० लाख ७० हजार शरणार्थी बालबालिका शिक्षाबाट वञ्चित भएका हुन् । शरणार्थी बालबालिकाको शिक्षामा संयुक्त राष्ट्रसंघले ठूलो रकम लगानी गरे पनि बालबालिकाको दुखद् अवस्था देखिएको हो । स्कुल अभाव, कक्षा कोठा अभाव जस्ता समस्याका कारण उनीहरु शिक्षाबाट वञ्चित हुनु परेको बताइएको छ । यसरी शिक्षाबाट वञ्चित हुनेमा ५ देखि १८ वर्ष उमेर समूहका छन् । शरणार्थीका लागि संयुक्त राष्ट्रसंघीय उच्चायोगले शुक्रबार सार्वजनिक गरेको रिपोर्टमा यस्तो तथ्यांक भेटिएको हो । स्कुल छोड्ने बालबालिकामध्ये धेरै चाहीँ माध्यमिक तहका छन् । विश्वव्यापी शिक्षाका लगि संयुक्त राष्ट्रसंघका प्रतिनिधि गोर्डोन ब्राउनले गार्जियनसँग दातृ निकायले यस्तो मानवीय संकटलाई तत्कालै सम्बोधन गर्नुपर्ने बताएका छन् । साथै यूएनको आउँदो महिना हुने महाधिवेशनमा दातृ मुलुकले अतिरिक्त रकम लगानी गर्नुपर्ने उनको भनाइ छ । विश्वभर जम्मा ६३ प्रतिशत शरणार्थी बालबालिका प्राथमिक तहमा भर्ना हुने गरेको बताइन्छ । जब कि, गैरशरणार्थी बालबालिकाको दर ९१ प्रतिशत रहेको रिपोर्टमा उल्लेख छ ।"
नाकाबाट गाईगोरु पुग्छन् भारत र बंगलादेश,"विराटनगर : भारतसँग सीमाना जोडिएका प्रदेश १ का ताप्लेजुङ, पाँचथर, ईलाम, झापाबाट अवैध तरिकाले गाईगोरु तस्करी हुने गरेको छ। इलामको सूर्योदय नगरपालिकाका स्थानीय सन्दिप मगरले दैनिक आँखा अघिबाट सैयौंको संख्यामा भारतीय नागरिकले सोही क्षेत्रबाट गाईगोरु अवैध रूपमा भारत लैजाँदा समेत प्रहरीले नदेखे जस्तो गरी बस्ने गरेको गुनासो गरे। स्थानीयको दबाबमा कहिले काँही छिटफुट प्रहरीले चौपायासहित सवारी साधन र चालकलाई नियन्त्रणमा लिने गर्छ। तर यो अत्यन्तै न्यून छ। इलाम मात्र होइन, ताप्लेजुङको पूर्व साविकका कालिखोला र सादेवा गाविसबाट पनि ठूलो संख्यामा चौपाया तस्करी हुने गरेको छ। यो क्षेत्र भएर पाँचथर, ताप्लेजुङ, तेह्रथुम, धनकुटा र संखुवासभामा संकलन गरिएका चौपाया तस्करी हुने गरेको छ। केही चौपाया कोशी राजमार्ग भएर झापाको दमक हुँदै भारत तस्करी हुने गरेको छ। यो क्षेत्रबाट तस्करले मासुका लागि भारत र बंगलादेशतर्फ निरन्तर गाईगोरु तस्करी गरिरहे पनि प्रशासनले रोक्न नसकेको स्थानीयको गुनासो छ। गाईगोरु लैजानेले भन्छन्, पारी (भारतका विभिन्न स्थान र बंगलादेश) मा मासुका लागि बिक्री हुन्छ, नेपालका गाईगोरु त्यहाँ रुचाउँछन्, दमक पशुहाट छेउका स्थानीय व्यापारी कृष्ण लिम्बुले भने। ग्रामीण क्षेत्रका किसानले पालेका गाईगोरु तस्करले न्यून मूल्यमा किनेर ताप्लेजुङको साविकका कालिखोला र सादेवा गाविससहित ईलामको सूर्योदय नगरपालिका र झापाको दमक हुँदै भारतसम्म पुर्याउने गरेको स्वयं चौपाया खरिद गर्ने भारतीय नागरिक बताउँछन्। पहाडमा संकलन गरिएका गाईगोरुलाई रातको समयमा धनकुटाको सिंधुवाबाट ट्रकमा राखेर रातारात दमक पुर्याउने गरेको भारत सिक्किम घर बताउने गाईगोरु खरिद गर्न नेपाल आएका मनकुमार तामाङ् बताउँछन्। यसअघि तेह्रथुमको शुक्रबारे, म्याङ्लुङ, संक्रान्तिलगायत क्षेत्रको पैदलमार्ग भएर तमोर नदी तारी दमक पुर्याउने गरेकोमा पछिल्लो समय गाडीबाटै गन्तव्यमा पुर्याउने गरिएको पाँचथरका गाईगोरु व्यापारी सुक्रवीर लिम्बूले बताए। व्यापारीले पैदल र सवारीमार्फत झापाको दमक पुर्याएका चौपायालाई बीचौलियामार्फत भारतका व्यापारीलाई बेचिने गरिएको छ। ती गाईगोरु खोला किनारै किनार हिँडाएर र गाडीमा भारत पुर्याइन्छ। दमक हुँदै भारत सम्म चौपाया पुर्याउने भारतीय गाई व्यापारी सुरेन्द्र मुखियाले भने आफूहरूले प्रक्रिया पुर्याएर गाईगोरु भारत लैजाने गरेको दाबी गरे। गाईलाई भारतबाट नेपाल आयात गर्न र नेपालबाट भारत निर्यात गर्न कानुनी जटिलता भए पनि तस्करले मिलेमतोमा अवैध धन्धा चलाइरहेको पशु क्वारेन्टाइन कार्यालय काँकरभिट्टाका प्रमुख मुकेशकुमार सिंहले स्वीकार गरे। नेपालबाट मासुका लागि गाईको निकासी गर्न प्रतिबन्ध छ। गाई बाहेकका चौपाया निकासीका लागि सरकारले झापाका दुईवटा नाकालाई मात्र अख्तियारी दिएको छ। इलामेको संसार गाईगोठ भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी काँकरभिट्टा नाका र भद्रपुर नाकाबाट गाईबाहेकका चौपाया निकासी गर्न पाइन्छ। पोखरामा कागज मिलाएर झापाबाट तस्करी पछिल्लो समय पोखराका गाईगोरु प्रदेश १ का सीमा नाका हुँदै बंगलादेश तस्करी हुने गरेको छ। सीमा कटाउने व्यापारीले सबैभन्दा बढी झापाको नाका प्रयोग गरेका छन्। व्यवसायिक प्रयोजन भन्दै पोखराबाट हेटौंडा र झापामा यी गाईगोरु लैजाने गरिएको छ। पोखरा महानगरपालिका भित्रका गाईगोरु अपचलनमा महानगर कर्मचारीको प्रत्यक्ष संलग्नतामा झापासम्म आइपुग्छन्। महानगरले नै पटकपटक महानगरका गाई गोरु अपचलन गर्न आधिकारिक पत्र सम्बन्धित व्यक्तिलाई थमाएको अनुसन्धानका क्रममा प्रहरीले भेटिएको थियो। पोखरा महागरका सूचना अधिकारी गंगालाल सुवेदीको हस्ताक्षर गरिएको पत्रमार्फत नै पछिल्लो समयमा पोखराबाट गाई र गोरु झापासम्म पुग्ने गरेका छन्।"
धोवी खोलामा बस खस्यो,"काठमाडौं : काठमाडौको गोपीकृष्ण हलनजिकै धोवी खोलामा बस खसेको छ। शुक्रबार राति १० बजेतिर गोपिकृष्णहलबाट कपनतर्फ जादैँ गरेको बा ३ ख ३१२६ नम्बरको बस खोलामा खसेको हो। दुर्घटनामा बसका सहचालक सोलु घर भएका १८ वर्षका सुजन भट्टराईको हेल्पिङ हृयाण्ड अस्पताल चावहिलमा उपचार भइरहेको प्रहरीले जनाएको छ। सहचालक भट्टराईले चलाएको बस अनियन्त्रित भइ खोलामा सडकबाट खसेको हाे। यता शुक्रबार साँझ ७ बजेतिर ललितपुरको चापागाउँबाट कोन्ज्योसोम गाउँपालिका ३ दलचोकी जादैँ गरेको बा २ ख ३८९० नम्बरको पिकअप गाडी दुर्घटना हुँदा ८ जना घाइते भएका छन्। दुर्घटना भएको गाडी। तस्बिर सौजन्य : विमल श्रेष्ठ दुर्घटनामा दिपक सन्जेल (चालक), किस्मा सन्जेल, लालजित घिसिङ,विक्रम भुलुन, नविना घलान तामाङ,साविजि सन्जेल, सीता दाहाल, आयुषा दाहाल घाइते भएको प्रहरीले जनाएको छ। भिडियो :"
छाडा चौपाया हटाउन बेवास्ता,"काठमाडौं : छाडा चौपाया नियन्त्रण गर्न स्थानीय सरकारले ध्यान दिएका छैनन्। कान्जी हाउस तथा गौशाला बनाउने भनिए पनि काम अघि बढेको छैन। पशुपालक किसानको नियमन पनि भएको छैन। जसले गर्दा बेवारिस छाडिएका गाईवस्तु सडकमै मरिरहेका देखिन्छन्। भेटेरिनरी अस्पताल तथा पशुसेवा विज्ञ केन्द्र ललितपुरका अनुसार काठमाडौं र ललितपुर दुवै महानगरपालिकाले छाडा पशु नियन्त्रणको काम गरेका छैनन्। यो केन्द्रले काठमाडौं, ललितपुर र भक्तपुरमा काम गरिरहेको छ। प्रदेश ३ सरकारले टोखा नगरपालिकामा कान्जी हाउस बनाउन ७२ लाख रुपैयाँ विनियोजन भने गरेको केन्द्रका प्रमुख नारायण श्रेष्ठले बताए। बूढानीलकण्ठ, टोखा नगरपालिका, चन्द्रागिरी नगरपालिकाले केही मात्रामा काम गरेका छन्, उनले भने, अरूले केही गरेका छैनन्। स्थानीय सरकार अगाडि नबढेसम्म समस्या समाधान हुन नसक्ने उनको ठम्याइ छ। उनका अनुसार पशुपतिस्थित मठमन्दिर गाईबाच्छा बचाउ समाज विकासले भने यसमा काम गरिरहेको छ। संस्थाले यसै साता सुन्धाराबाट नौ बाछा उद्धार गरी लगेको थियो। ललितपुरमा पशु अधिकारका लागि स्नेहाज केयरले काम गर्दै आएको उनले सुनाए। धोवीघाटमा चिनियाँ कम्पनीले सञ्चालन गरेको अलकत्रा कारखानामा परेर गत वर्ष घाइते भएका गाईको उद्धार उक्त संस्थाले गरेको थियो। स्नेहाजले ६ महिनाअघि कैलालीको घोडाघोडी नगरपालिकामा पनि गाईको उद्धार गरेको थियो। संस्थाकी अध्यक्ष स्नेहा श्रेष्ठका अनुसार छाडा गाई व्यवस्थापन गर्न भन्दै २ हजार ५ सय गाई घना जंगलमा लगेर छाडिएकोे थियो। मरेका गाईको दुर्गन्ध फैलिएर जंगलमा पस्न सक्ने अवस्था थिएन, उनले भनिन्। प्रहरीले निगरानी थालेपछि ललितपुरमा छाडा पशु कम मात्रै देखिएको महानगरीय प्रहरी वृत्त सातदोबाटोका प्रमुख गौतम मि श्रको भनाइ छ। उनका अनुसार गत वर्ष पालेको गाई बेवारिस छाडेको आरोपमा खुमलटारका एक पशुधनीलाई पक्राउ गरिएको थियो। उनी धरौटीमा छुटेका थिए। ती किसानको गाई घाउ आएर बिरामी भएको थियो। दूध दिन छाडेलगत्तै उनले गाईलाई सडकमा छाडेका थिए। मुलुकी अपराध संहिताले यस्ता निन्दनीय काम गर्नेलाई सजायको व्यवस्था गरेको उनको भनाइ छ। गाईले दूध दिइन्जेल पाल्ने तर बिरामी भएपछि सडकमा छाड्नेलाई यसै नियमले बाँधेको छ, उनले भने। पशुमाथि यस्ता निन्दनीय व्यवहार गर्न नहुने प्रावधान रहेकाले दोषीलाई कारबाही गरिएको उनले सुनाए। मुलुकी अपराध संहिताको परिच्छेद २७ को दफा २९० मा पशुपक्षीप्रति निर्दयी व्यवहार गर्न नहुने उल्लेख छ। कसैले कुनै पशुपक्षीलाई कुटी, हिर्काई वा बोक्न सक्ने क्षमताभन्दा बढी भारी बोकाई वा सामथ्र्यभन्दा बढी दौडाई वा रोग, घाउ, खटिरा वा अन्य कुनै कारणबाट काम गर्न असमर्थ भएकोलाई काममा लगाई वा हानिकारक वस्तु सेवन गराई वा अन्य कुनै प्रकारले यातना दिन वा आफूले पालेको पशुपंक्षी रोगी वा वृद्ध भएको कारणले सार्वजनिक रूपमा छाड्न वा अन्य कुनै किसिमबाट निर्दयी वा क्रुर व्यवहार गर्न नहुने व्यवस्था दफा १ ले गरेको छ। कसुर गर्ने वा गराउने व्यक्तिलाई एक महिनासम्म कैद वा ५ हजार रुपैयाँसम्म जरिवाना वा दुवै सजाय हुने कानुनी व्यवस्था छ। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी बहर बिक्रीमा जोड नाकाबाट गाईगोरु पुग्छन् भारत र बंगलादेश दुहुन्जेल गोठमा, थाकेपछि सडकमा"
"दुहुन्जेल गोठमा, थाकेपछि सडकमा","बुटवल : बुटवलका सडकमा केही वर्षअघि छाडा चौपायाको संख्या अत्यधिक बढ्यो। त्यसको व्यवस्थापन जिम्मेवारी प्रहरीलाई दिइएको थियो। त्यसको केही समयपछि बेवारिस गाई, गोरुको संख्यामा कमी पनि देखियो। तर, न कान्जी हाउस बनाइएको थियो न त किसानले गोठमै फर्काएका थिए। गाई, गोरु एकाएक कम हुनुको कारण थियो, तस्करी। पश्चिम बाँके, बर्दियाबाट पूर्वी नवलपरासीसम्म छाडा चौपाया व्यवस्थापनको जिम्मा प्रहरीमै थियो। त्यही बेला ट्रकका ट्रक गाई, गोरु झापा हँुदै सिमाना कटाइए। गाई, गोरु व्यवस्थापनको अरू विकल्पै थिएन, एक जानकार भन्छन्, कान्जी हाउस बनाएर राख्न साध्य छैन। सडकमा छाड्दा विरोध भइरह्यो। दाङ र कपिलवस्तुबाट खुलेआम गोरु तस्करी हुँदै आएको थियो। त्यो क्रम हिजोआज केही कम भएको छ। किसानले दुहुञ्जेल गोठमा राख्ने र थाकेपछि सडकमा छाड्ने प्रवृत्ति बढेको देखिएको छ। यस्ता गाईले सडक कब्जा गरेका छन्। रूपन्देहीको तिलोत्तमा र देवदहमा ससाना गौशालाबाहेक छाडा पशु राख्ने स्थान छैन। ती स्थानमा पनि दुईअढाई सय पशु मात्रै अटाएका छन्। तिलोत्तमामा रहेको गौशालामा राखिएका गाई, गोरु केही महिनाअघि मरेपछि विरोधसमेत भएको थियो। तिलोत्तमा नगरपालिकाले कडा नियम बनाएको छ। नगरपालिकाका प्रेस सल्लाहकार बीपी गौतमका अनुसार सडकमा पशु छाड्नेले ३ हजार जरिवाना तिर्नुपर्छ। त्यसको सूचना दिनेलाई पुरस्कारको व्यवस्था गरिएको छ। पशुलाई गोठमै राख्न प्रेरित गर्न नगरपालिकाले बिमा गरिदिने गरेको छ। तापनि छिटफुट सडकमै छाड्ने गरेको पाइएको छ। छेउछाउका अन्य नगरमा कडाइ नहुँदा तिलोत्तमा क्षेत्र प्रभावित रहेको उनले सुनाए। सडकमा गाई छाड्ने प्रवृत्तिले सवारी दुर्घटना बढाएको छ। गाई, गोरुको मृत्यु भइरहेको छ। बाँकेमा गत वर्ष छाडा चौपायाकै कारण ४२ वटा सवारी दुर्घटना भएको जिल्ला ट्राफिक प्रहरी कार्यालयको तथ्यांक छ। रूपन्देहीका बुटवल, भैरहवा, सैनामैना, कपिलवस्तुको तौलिहवा, दाङका घोराही, तल्सीपुर, लमहीका चोकचोकमा छाडा चौपाया छन्। बाँकेका कोहलपुर र नेपालगन्जका सडक अवरुद्ध गरेरै छाडा चौपाया बस्छन्। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी नाकाबाट गाईगोरु पुग्छन् भारत र बंगलादेश प्रदेश ५ का प्रदेश ट्राफिक प्रहरी कार्यालयका नायब उपरीक्षक रामप्रकाश शाहले छाडा चौपायाका कारण दुर्घटनाको जोखिम बढिरहेको बताए। स्थानीय सरकारलाई आग्रह गर्दा पनि चासो नदिएको उनको भनाइ छ। हामीले व्यवस्थापनका लागि उपमहानगरलाई भनेका छौं तर सुनुवाइ भएको छैन, उनले भने। बुटवल उपमहानगरपालिकाकी कार्यवाहक मेयर गुमादेवी आचार्यले हेरालु राखेर छाडा चौपाया व्यवस्थापन गर्ने प्रयास भइरहेको बताइन्। छाडा चौपाया राख्ने कुनै स्थानको योजना बनिसकेको छैन। पशु बसिरहने डिभाइडरमा तारजाली लगाएका छौं, उनले भनिन्, हेरालुले धपाउने काम गरिरहेका छन्। खुला सीमाका कारण भारतबाट पनि गाई, गोरु भित्रिने गरेका छन्। बर्दिया र बाँकेका राष्ट्रिय निकुञ्जमा गाई, गोरुले हैरान पार्ने गरेका छन्। बिरामी गाई, गोरु निकुञ्जमा प्रवेश गर्दा अन्य जन्तुमा रोग सर्ने डर हुने विज्ञ बताउँछन्।"
बहर बिक्रीमा जोड,"गौर : रौतहटको वृन्दावन नगरपालिकास्थित बलेरी गाउँका किसानले गाईका बहर बिक्रीमा जोड दिएका छन्। दूध बिक्रीभन्दा यसबाट फाइदा हुने किसानको भनाइ छ। गाईचाहिँ बूढी भएपछि कतिपयले जंगलमा छाड्ने गरेका छन्। केहीले भने जति मूल्य आउँछ त्यत्तिमै बिक्री गर्ने गरेका छन्। वि श्रामपुर, रमौली, माधोपुर, समनपुरलगायत ठाउँका किसानले बलेरीमा ३ हजारभन्दा बढी गाई पालेका छन्। समनपुरका हरिराय यादव एक्लैसँग मात्र ३ सय गाई छन्। उनले गत वर्ष ५५ वटा बहर बिक्री गरे। ३० देखि ५० हजारसम्ममा एउटा बहर बिक्री हुने उनले सुनाए। यो गाउँ वृन्दावन जंगल र बागमती नदी किनारमा छ। पानी र चरण क्षेत्रको समस्या नभएकाले बलेरीका ५० जनाभन्दा बढी किसानले व्यावसायिक रूपमै गाईपालन गर्दै आएका छन्। अर्का स्थानीय हुलास राय यादवले २ सय ५० वटा गाई पालेका छन्। बाच्छालाई दूध खुवाएर बलियो बनाउने र महँगोमा बिक्री गर्ने गरेको उनको भनाइ छ। ७३ वर्षीय सत्यनारायण यादवले ५० वर्षदेखि गाई पाल्दै आएका छन्। दूधभन्दा बहर बिक्री गर्दा आम्दानी बढी हुन्छ, उनले भने, बहर बाहिरका व्यापारीले लैजान्छन्। बहरलाई जोत्ने र गाडा तान्ने बनाउँदा हलको १ लाख रुपैयाँसम्ममा बिक्री हुन्छ। गाउँबाट एक वर्षमा २ सयभन्दा बढी बहर बिक्री हुने गरेको उनको भनाइ छ। स्थानीयभन्दा जर्सी गाईमा किसानले जोड दिएका छन्। चन्द्रपुरका एक किसानका अनुसार बढीमा गाई ८ बेत ब्याउँछ। त्यो गाई किन्न व्यापारी आउँछन्। बूढी गाई पालेर राख्नुभन्दा जति पैसा आउँछ त्यत्तिमै बिक्री गर्नु फाइदा हुने उनले बताए। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी"
रोकिएन गाई तस्करी,"राजविराज : सीमावर्ती भारतीय बजारतर्फ राष्ट्रिय जनावर गाईको तस्करीले निरन्तरता पाएपछि नेपालमा गाईगोरुको अभाव हुँदै गएको छ। गाईको दूध खानबेच्न वा गोरुलाई जोत्ने गाडा चलाउने कामका लागि नभई मासुका लागि चौपाया भारत र बंगलादेशतर्फ अवैध निकासी हुन थालेको भन्सार कार्यालयका कर्मचारी बताउँछन्। सरकारले गाई निकासीमा प्रतिबन्ध लगाए पनि थारा गाईलाई गोरुसँगै भारततर्फ लैजाने र भारतीय व्यापारीले खरिद गर्दासमेत कतैबाट उजुरी नआएको प्रहरीको भनाइ छ। रोकथाम गर्ने निकायलाई थामथुम गरेर दैनिक अवैध निकासी हुने गरेको राजविराजका अरुण तिवारीले बताए। खुला सीमाको फाइदा उठाउँदै भारततर्फ तस्करी गरिएको प्रतिबन्धित गाई प्रहरीले फाटफुट रूपमा बरामद गरे पनि ठूलो संख्यामा हुने निकासीतर्फ आँखा चिम्लिएको गौ संरक्षण अभियानकर्ताको आरोप छ। सीमानाकामा प्रहरी, प्रशासनले अनुगमन नगर्दा जिल्लामा गाईको अवैध व्यापार फस्टाएको गौ संरक्षण अभियान राजविराज६ का खुसीलाल यादवले बताए। जिल्लाका कतिपय सहायक नाकाबाट ट्रकमै लोड गरेर गाईगोरु निकासी गरिन्छ भने त्यत्तिकै संख्यामा गाईलाई हिँडाएरै भारत लगिन्छ। यता, बरामद भएका गाईगोरु पनि प्रहरीले बुझाएकै दिन तस्करले भन्सार कार्यालयमा सेटिङ मिलाई न्यून मूल्यमा डाँक सकारेर लैजाने गरेका छन्। प्रहरीले बुझाएकै दिन तस्करले नै प्रतिगाईगोरु चारपाँच सय मूल्यमा भन्सार कार्यालयबाट सकारेर लैजाने गरेको नागरिक समाजका अध्यक्ष थानसिंह भन्सालीले बताए। उनले भने, भन्सार कार्यालयमा बुझाएकै दिन तस्करले सस्तोमा गाईगोरु सकारेर लैजान्छन्, अरूले पत्तै पाउँदैनन्। नेपालमा २५ देखि ३० हजार रुपैयाँमा खरिद गरिने गाईगोरु बंगलादेशमा एक लाख रुपैयाँभन्दा बढी मूल्यमा बिक्री हुने गर्छ। मुलुकभित्र गाईगोरु ओसारपसार गर्न पाइने भएकाले दिउँसो विभिन्न बजारबाट खरिद गरी जम्मा गर्ने र राति सीमा कटाउने गरेको उनले जानकारी दिए। गाई निर्यात गर्न प्रतिबन्ध गरिएको छ। तर, गोरुसँगै लुकाएर नेपाल हुँदै भारत, बंगलादेशतर्फ गाई तस्करी भइरहेको गौ संरक्षण अभियानका रामकुमार शास्त्रीको दाबी छ। पश्चिम दाङदेखि सिन्धुली, सखुवासभालगायत स्थानबाट तराई झारिएका गाई बारा, पर्सादेखि झापासम्मका नाकाबाट गोठाला, भरियाले डोयाउँदै, हपार्दै भारततर्फ लैजाने गरेको उनले बताए। गाई गोरुको व्यापारमा आम्दानी राम्रो हुने भएकाले मासिक नजराना बुझाएर लामो समयदेखि केही व्यापारी यसै व्यवसायमा संलग्न रहेको पूर्वप्रहरी विनोद झाको भनाइ छ। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी"
गाईगोरुको बिजोग,"टीकापुर : गाई दुहुनो भएसम्म पाल्ने। गोरु हलो तानेसम्म मात्र स्याहार्ने। नत्र सडकमा अलपत्र छाड्ने। यस्तो प्रवृत्ति बढेको विश्व हिन्दू एकता परिषद् कैलालीका अध्यक्ष लक्षीराम रिमालको ठम्याइ छ। गाईले दूध दिन छाडेपछि सडकमा ल्याएर छाड्छन्, उनले भने, सडकमा छाडिएका गाईले अरूको खेती खान्छन्। खेतीवालाले गाई लखेट्छन्। धारिलो हतियारले प्रहार गर्छन्। गाईको अवस्था दयनीय छ। कैलाली र कञ्चनपुरबाट गाई, गोरु भारतसमेत पुर्याइन्थ्यो। स्थानीय हाटबजारसम्म भारतीय व्यापारी आउँथे। तर, भारतमा गाईगोरु लैजान रोकिएको व्यवसायी रामकृष्ण चौधरीको भनाइ छ। उनका अनुसार टीकापुरस्थित हाटबजारबाटै हप्तामा सयौं गाई भारत लगिन्थ्यो। बिक्री नहुँदा सडकमा छाड्ने गरेको उनको भनाइ छ। भजनी नगरपालिका५ लालबोझीका गणेश बुढाले केही छाडा चौपाया भारतबाट भित्रिएको बताए। सबै उतैबाट आएका त छैनन्, उनले भने, दैनिक केही संख्यामा उताबाट आउने गरेका छन्। कैलालीका गोदावरी, घोडाघोडी, लम्कीचुहा, भजनी र टीकापुर नगरपालिकासहित केही गाउँपालिकाले सामुदायिक वनमा गाई व्यवस्थापनको पहल गरेका थिए। एक वर्षसम्म पनि काम अगाडि बढेको छैन। टीकापुर नगरपालिकाले छाडा चौपाया व्यवस्थापनको बजेटसमेत कटौती गरेको छ। अघिल्लो वर्ष २० लाख छुट्ट्याइएको थियो। यसपटक १० लाख मात्रै विनियोजन भएको छ। नगरपालिकाका कार्यपालिका सदस्य अक्कल माझीको संयोजकत्वमा छाडा पशु चौपाया व्यवस्थापन समिति गठन गरिएको थियो। समितिले दुई वर्षमा टीकापुरबाट ९ सय ८३ वटा छाडा चौपाया अन्यत्र पठाएको छ। संयोजक माझीका अनुसार ७० वटा गाई चितवन र बाँकी पहाडी जिल्लातर्फ पठाइएका थिए। उनका अनुसार नगरपालिकाले गौशाला बनाएर ४ सय चौपाया व्यवस्थापन गरेको छ। भीरबाट खसालेर मारिए दर्जनौं गाई गाई मार्ने फर्म सञ्चालक पक्राउ राति किन गाई लगियो ?"
सैनिक अपराधमा प्रहरी छानबिन खुला,"काठमाडौं : अब ब्यारेकबाहिर सेनाले गरेका अपराधजन्य कार्यमा सैनिक कोर्ट मार्सल लगाउन पाइने छैन। अब सेनाको गैरकानुनी प्रकृतिका अपराधजन्य कार्यमा पक्राउ गरी नेपाल प्रहरीले अनुसन्धान गर्न पाउने छ। मुद्दाको अभियोजन पनि अन्य नागरिक सरह सामान्य अदालतमा सरकारी वकिलले गर्नेछन्। सर्वोच्च अदालतको पूर्ण इजलासले स्पष्ट नजिर कायम गर्ने गरी बिहीबार यस्तो फैसला गरेको छ। फैसलापछि नागरिक प्रकृतिका सैन्य कसुर सैनिक अदालतको क्षेत्राधिकारबाहिर हुनेछन्। फैसलासँगै सैनिक ऐनले स्पष्ट किटानी गरेबाहेकका सबैखाले अपराधजन्य कार्यमा अब आयन्दा सामान्य अदालतमा सुनुवाई र फैसला हुने मार्गप्रसस्त भएको छ। फैसलासँगै सैनिक अदालत र अन्य सामान्य अदालतको क्षेत्राधिकार विवादको टुंगोसमेत लागेको छ। सर्वोच्चका न्यायाधीश हरिकृष्ण कार्की, टंकबहादुर मोक्तान र मनोजकुमार शर्माको पूर्ण इजलासले ब्यारेकबाहिरका सबै फौजदारी कसुर अनुसन्धानमा प्रहरीको अधिकार बलियो पार्ने गरी बिहीबार यस्तो फैसला सुनाएको हो। सिद्धान्ततः तीनजना न्यायाधीश संलग्न पूर्ण इजलासको फैसलालाई उस्तै प्रकृतिको अर्को विवादमा पाँच वा पाँच भन्दा न्यायाधीशले फरक नजिर स्थापित नगरेसम्म अन्तिम हुन्छ। यो फैसलाले सैनिक क्षेत्राधिकारको भारसमेत घटाउने अनुमान गरिएको छ। सर्वोच्चको पूर्ण इजलासबाट बिहीबार भएको यो फैसलाले सेनाले ब्यारेक बाहिर आएर गरेका गैरसैनिक अपराधमा पक्राउ र छानबिनको दुविधा अब समाप्त भएको छ, सहन्यायाधिवक्ता सञ्जिवराज रेग्मीले अन्नपूर्णसँग भने, तर व्यारेकभित्रकै कसुरमा भने सैनिक ऐन बमोजिम कारबाही हुन्छ। सेनाको काम कारवाहीमा क्षेत्राधिकारको दुविधा हट्यो। सामान्य अदालतबाटै सैनिक कसुरमा मुद्दा हेरेको दाबीसहित वन्दीप्रत्यक्षीकरणसम्बन्धी एक विवादमा उच्च अदालत पाटन, काठमाडौं जिल्ला अदालत, जिल्ला सरकारी वकिल कार्यालय काठमाडौं, सेनाको जङ्गी अड्डा र केन्द्रीय कारागारविरुद्ध सर्वोच्चमा दायर रिट खारेज गर्दै प्रहरी, सरकारी वकिल र सामान्य अदालतको अधिकार स्थापित गरिदिएको हो। गैरकानुनी रूपमा आखेटेपहार (गैंडाको खाग) ओसारपसारमा संलग्नको अभियोगमा पुर्पक्षका लागि केन्द्रीय कारागारमा राखिएका हरिबहादुर ढकालको वन्दीप्रत्यक्षीकरण विवादमा फैसला भएको हो। ढकाल तत्कालीन नारायणहिटी राजदरबारमा कार्यरत सैनिक थिए। सहन्यायाधिवक्ता रेग्मीले सर्वोच्चबाट सैनिक अदालत, सामान्य अदालत, प्रहरी र महान्यायाधिवक्ताको क्षेत्राधिकार प्रस्ट गरिदिएको बताए। पूर्ण फैसला लेख्न बाँकी रहे पनि रिट खारेज भएसँगै क्षेत्राधिकार विवाद पनि सकिएको पनि उनले बताए। ढकाल जिल्ला अदालत काठमाडौं र उच्च अदालत पाटनको थुनछेक आदेश पछि जेलमा छन्। सैनिक ऐन, २०६३ अनुरूप सैनिक अदालतले कारबाही गर्नुपर्नेमा क्षेत्राधिकारविपरीत जिल्ला र उच्चले थुनामा पठाएको दाबी ढकालको छ। सेनाका हत्या र बलात्कार सम्बन्धी मुद्दा मात्र जिल्ला अदालतले हेर्न सक्ने दाबी उनको थियो। तर सैनिक कानुन अनुसारका शत्रुसम्बन्धी कसुर, सैनिक विद्रोह, जंगी कारबाहीविरुद्धको कसुर, भगौडासम्बन्धी कसुर, कमान्ड वा जिम्मा लिएका व्यक्तिलाई भगाएको कसुर, आफूभन्दा माथिको अधिकृतले दिएको आज्ञा वा आदेशको अवज्ञासम्बन्धी वा सेनाको सम्पत्ति हानीनोक्सानी, संस्थासँग सम्बन्धित कागजात किर्ते वा झुटा बनाउने, आफूलाई पक्राउ वा नियन्त्रण गर्ने आदेशको अवज्ञा गर्ने, सैनिक ऐनको क्षेत्राधिकार भित्रको सम्पत्ति निजी काममा उपयोग गर्ने चोर्ने, हिनामिना गर्ने वा कब्जामा लिने र ठगी वा करकाप गर्ने जस्ता कसुरमा भने सैनिक अदालतले नै सुनुवाइ गर्न पाउँछ। यस्तै हतियार, गोलीगठ्ठा, इक्विपमेन्टसमेत लिइ भाग्ने, अनुशासन वा आचरणसम्बन्धी व्यवस्थाको उल्लंघन गर्ने, अपुरो कागजात प्रमाणित गर्ने, झुटा बयान वा विवरण भर्ने, विवरण ढाँटी झुटा नियुक्ति लिने, हिरासतबाट भाग्ने, झुटा आरोप लगाउने, गयल पर्ने, गैरकानुनी तलब रोक्का गर्ने, सैनिक अदालतमा उपस्थित हुन बयान बकपत्र दिन इन्कार गर्ने, भ्रष्टाचार, चोरी, यातना र बेपत्ता जस्ता कसुर वा तिनको उद्योग जस्ता कसुर सैनिक अदालतले हेर्नसक्ने छ। यी कसुर सेना, सैनिक संस्था, त्यसको कमान्ड, सैनिक सम्पत्ति गोलीगठ्ठा सामग्रीको सुरक्षा, सेनाको अनुशासन, नियन्त्रण, सञ्चालन र सैनिक ड्युटीसँग सम्बन्धित हुन्। तर सेनाको कार्यक्षेत्रसँग असम्बन्धित ब्यारेकबाहिर गरेका अपराधजन्य कार्यमा प्रहरीले पक्राउ गर्न पाउने छ। यस्ता मुद्दामा अदालतबाट थुनामा राख्न वा सजाय तोक्न सक्न पाउने छ।"

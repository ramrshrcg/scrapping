शीर्षक,विवरण
संविधान संशोधन अदालतको क्षेत्राधिकार होइन,"काठमाडौं : सरकारले संविधान संशोधन गर्न सर्वोच्च अदालतले आदेश दिनु नपर्ने दाबी गरेको छ। संविधान संशोधन संघीय संसद्को क्षेत्राधिकारको विषय रहेको भन्दै प्रधानमन्त्री तथा मन्त्रिपरिषद् कार्यालयले सरकारविरुद्ध परेको रिटको प्रतिवाद गरेको हो। छिमेकी भारतले नेपालका पश्चिमउत्तरतर्फ पर्ने लिम्पियाधुरा, कालापानी र लिपुलेकसमेतको भूभाग अतिक्रमण गरेकाले वास्तविक नक्सा यकिन गरी सार्वजनिक गर्न तथा नेपालको नक्सामा सबै भूभाग समेट्न संविधान संशोधनको मागसहित दायर रिटमा कार्यालयले यस्तो जवाफ पठाएको हो। सर्वोच्च अदालत प्रशासन स्रोतका अनुसार प्रधानमन्त्री कार्यालयबाट सचिव डिल्लीराज घिमिरेले गत माघ १३ गते पठाएको जवाफमा सन् १९५५ मा संयुक्त राष्ट्रसंघको सदस्य हुँदा पेस गरेका दस्तावेजसहितका कागजातसमेत संलग्न छ। मन्त्रालयमार्फत गोप्य खामबन्दीमा यी डकुमेन्ट पेस गरिएको छ। भारतले अतिक्रमण गरेको मेचीदेखि महाकालीसम्मको भूभाग, भारत सरकारले प्रकाशन गरेको नक्सा र लिम्पियाधुरा नेपालको नक्सामा अंकन नगरेको नापी विभागको नक्सासमेत बदर गरी वास्तविक भूभाग खुलाउन परमादेश मागसहित वरिष्ठ अधिवक्ता विश्वप्रकाश भण्डारीले रिट दिएका हुन्। नेपालको संविधानको धारा ९ को उपधारा (२) बमोजिमको अनुसूची३ मा उल्लेख भएको नक्सामा लिम्पियाधुरासहितको क्षेत्रफल समावेश गर्न संविधान संशोधनका लागि संसद्मा विधेयक पेस गरी भारतसँग भएका असमान सन्धिसम्झौता खारेजीका लागि अविलम्ब प्रक्रिया सुरु गर्नसमेत भण्डारीले सर्वोच्चसँग माग गरेका थिए। उक्त रिटमा गत पुस १४ गते सर्वोच्चले सरकारसँग जवाफ मागेको थियो। रिट निवेदकले संविधान संशोधनका लागि विधेयक संघीय संसद्मा प्रस्तुत गर्न आदेश जारी गरी पाऊँ भनी लिएको मागदाबी संविधान सम्मत देखिँदैन, सचिव घिमिरेले पठाएको जवाफमा छ, संविधान र कानुनको व्याख्या गर्ने, संविधानसँग बाझिएको कानुन बदर गर्ने, सार्वजनिक सरोकारका विषयमा उपयुक्त आदेश जारी गर्नेसमेतका अधिकार संविधानको धारा १२८, १३३ समेतबमोजिम सम्मानित अदालतलाई भए पनि संविधान संशोधनको संघीय संसद्को क्षेत्राधिकारको विषय हो। सरकारले आफ्नो प्रतिरक्षा गर्दै भनेको छ, सरकारले द्विपक्षीय सम्बन्ध र दुई देशको कूटनीतिक माध्यमबाट समाधान हुने अन्तर्राष्ट्रिय सीमासम्बन्धी विषय न्यायिक निरुपणयोग्य विषय होइन। सरकारले हाल सीमा सुरक्षार्थ ११ वटा राजस्व तथा भन्सार गस्ती सुरक्षा गुल्म, पाँचवटा राजस्व चुहावट नियन्त्रण गुल्म र १३ वटा औद्योगिक सुरक्षा गुल्ममा कार्यरत चार हजार ६ सय ४० सशस्त्र प्रहरी जनशक्तिलाई काजमा खटाइएको जनाएको छ। सीमा सुरक्षामा थप एक सय १४ बिओपी स्थापनाका लागि कामकारबाही भइरहेको भनाइ सरकारको छ। सीमा दुरुस्त रहेनरहेको जाँच गर्ने, अतिक्रमण भएनभएको यकिन गर्ने, सीमा स्तम्भ हराएनहराएको यकिन गर्नेलगायतका कार्य सम्पन्न गरी प्रतिवेदन पेस गर्न नेपालभारत अन्तर्राष्ट्रिय सीमा निरीक्षण समिति गठन गरिएको जानकारी पनि सर्वोच्चलाई गराइएको छ। सीमासम्बन्धी विषय ऐतिहासिक दस्तावेज र प्रमाणका आधारमा कूटनीतिक माध्यमबाट सहमतिमा टुंग्याइनुपर्ने बताउँदै सरकारले भनेको छ, एकपक्षीय ढंगबाट गरिने कुनै पनि निर्णय सरकारलाई मान्य नहुने नेपाल सरकारको धारणा छ। सन् १८१६ को सुगौली सन्धिको धारा ५ बमोजिम काली (महाकाली) नदीको पूर्वका लिम्पियाधुरा, कालापानी, लिपुलेकलगायतका सबै भूभाग नेपालकै रहेको दाबी सरकारको छ। संविधानबमोजिम सीमा सुरक्षा र संरक्षण गर्न सरकार दृढसंकल्पित रहेको अवस्था दर्शाउँदै रिट खारेज गर्न मागसमेत गरिएको छ।"
यसरी गयो ट्रस्टको १७३ रोपनी व्यक्तिका नाममा,"काठमाडौं : तत्कालीन प्रधानमन्त्री डा बाबुराम भट्टराई र तत्कालीन उपप्रधानमन्त्री विजयकुमार गच्छदारले व्यक्तिका नाममा मोही दर्ता गरिदिएका काठमाडौंका १७३ रोपनी जग्गा आफ्नो नाउँमा ल्याउनुपर्ने सिफारिस नेपाल ट्रस्टको कार्यालयले गरेको छ। भट्टराई र गच्छदारले ट्रस्टको नाममा रहेका काठमाडौंको थानकोट, मातातीर्थ, बालाजु र सतुंगलका ती जग्गा मन्त्रिपरिषद्बाट नीतिगत निर्णय गराई करिब सयजना व्यक्तिका नाममा दर्ता गरिदिएका थिए। ती जग्गा कसरी व्यक्तिका नाममा दर्ता भए भन्नेबारे अध्ययन गरी सिफारिस गर्न ट्रस्टले समिति गठन गरेको थियो। समितिले गत जेठ ७ गते सिफारिसप्रतिवेदन तयार गरेको अन्नपूर्णलाई प्राप्त ट्रस्टको वार्षिक प्रतिवेदन (सार्वजनिक नभएको) मा उल्लेख छ। प्रतिवेदनअनुसार भट्टराई र गच्छदारले मातातीर्थको ५९ रोपनी एक आना तीन पैसा, थानकोट महादेवस्थानको एक सय २ रोपनी तीन पैसा, सतुंगलको एक रोपनी ६ आना एक पैसा र बालाजु (इचंगु) को १० रोपनी ६ आना एक पैसा जग्गा विभिन्न व्यक्तिका नाममा दर्ता गरिदिएका थिए। उक्त समितिले आफ्नो प्रतिवेदन ट्रस्टलाई बुझाइसकेको छ भने ट्रस्टले सरकारी, सार्वजनिक तथा गुठी जग्गासम्बन्धी छानबिन गर्न बनेको जाँचबुझ आयोगसमक्ष पेस गरेको छ। ट्रस्टको उक्त प्रतिवेदन प्राप्त भएको जानकारी दिँदै आयोगका सदस्य जानकीबल्लभ अधिकारीले व्यक्तिका नाममा दर्ता भएका ती जग्गाबारे छानबिन भइरहेको बताए। विशेष अदालतका पूर्वअध्यक्ष मोहनरमण भट्टराईको अध्यक्षतामा यसै वर्ष गठित उक्त आयोगले सार्वजनिक, गुठी जग्गा अतिक्रमण छानबिन गरी कारबाहीका लागि सरकारलाई सिफारिस गर्छ। नेपाल ट्रस्टको जग्गा व्यक्तिका नाममा दर्ता गर्ने सम्बन्धमा २०६९ कात्तिक २ गतको मन्त्रिपरिषद्, विधेयक समिति बैठकको निर्णयको प्रतिलिपि । ट्रस्टले गठन गरेको छानबिन समितिले नेपाल सरकारको स्वामित्वमा भएको जग्गा कमाउने व्यक्तिलाई मोहीको हक प्राप्त हुने छैन भन्ने व्यवस्था भूमिसम्बन्धी ऐन, २०२१ (सातौं संशोधन, २०७६ असोज २०) को दफा २५(५)मा व्यवस्था गरेकाले ती जग्गा नेपाल ट्रस्टको कार्यालयको एकलौटी नाममा कायम हुनुपर्ने सिफारिस गरेको थियो। समितिले ट्रस्टका नाममा कायम भइसकेका जग्गा व्यवस्थापन गर्ने सम्बन्धमा ट्रस्ट ऐन, २०६४ को दफा १३ ले व्यवस्था गरेको प्रक्रिया पनि पूरा नभएको उल्लेख गरेको छ। ऐनको दफा १३ मा ट्रस्टको सम्पत्ति बिक्रीवितरण गर्न र भोगाधिकार प्रदान गर्न पाइने छैन उल्लेख छ। उक्त निर्णय प्रचलित कानुनविपरीत रहेकाले ट्रस्ट कार्यालयको एकलौटी नाममा कायम हुनुपर्ने सिफारिसमा उल्लेख छ। यसरी भयो दर्ता तत्कालीन राजा वीरेन्द्र, ऐश्वर्य र उनको परिवारका नामबाट नेपाल ट्रस्टमा दर्ता भएको १ सय ७३ रोपनी जग्गा ट्रस्टका संरक्षक तत्कालीन प्रधानमन्त्री भट्टराई तथा सञ्चालक समितिका अध्यक्ष गच्छदारले कानुनमा सीधै दर्ता गर्न नमिलेपछि मन्त्रिपरिषद्बाट नीतिगत निर्णय गराएर दर्ता गरेको व्यहोरा ट्रस्टको प्रतिवेदनमा छ। २०६७ माघ १६ मा मन्त्रिपरिषद्ले राजा वीरेन्द्र र उनको परिवारको नामको सम्पत्ति ट्रस्टको स्वामित्वमा ल्याउने क्रममा कानुनी प्रावधानमा उत्पन्न दुविधाप्रति महान्यायाधिवक्ता कार्यालयसँग राय मागेको थियो। तत्कालीन नायब महान्यायाधिवक्ता प्रेमराज कार्कीले २०६७ चैत २३ मा ट्रस्टका नाममा जग्गाधनी प्रमाणपुर्जा कायम रहेको मोही लागेको जग्गाका सम्बन्धमा सरकारले नीतिगत व्यवस्था गर्नुपर्ने राय दिएको थियो। यसपछि मन्त्रिपरिषद्का सचिव जयमुकुन्द खनालले ०६९ भदौ ३ मै ट्रस्टका नाममा दर्ता भएका तत्कालीन राजपरिवारका विभिन्न सदस्यका नाममा रहेका साविकका फर्मायसी बिर्ता जग्गा सम्बन्धित जग्गा कमाउने जोताहामोहीका नाममा दर्ता गर्ने भनी नेपाल सरकार मन्त्रिपरिषद्मा प्रस्ताव पेस भएको थियो। मन्त्रिपरिषद्ले २०६९ भदौ २५ मा उक्त प्रस्ताव स्वीकृत गरी मन्त्रिपरिषद् विधेयक समिति मा पेस गरेको थियो। मन्त्रिपरिषद्ले ट्रस्टको सचिवको संयोजकत्वमा सहसचिव, मन्त्रिपरिषद्का सहसचिव, भूमिसुधार तथा व्यवस्था मन्त्रालय र सहन्यायाधिवक्ता, महान्यायाधिक्तको कार्यालय रहेको उपसमिति गठन गर्ने र त्यसको अध्ययन गरी एक महिनाभित्र प्रतिवेदन पस गर्ने निर्णय भएको थियो। उक्त उपसमितिले फर्मायसी बिर्ता जग्गा जोताहा र मोहीको नाम दर्ता गर्ने सम्बन्धमा एक महिनाभित्र मन्त्रिपरिषद्को विधेयक समितिलाई प्रतिवेदन बुझाउने अवधि तोकेको उल्लेख छ। प्रतिवेदनअनुसार बिर्ता उन्मूलन ऐन २०१६, बिर्ता उन्मूलन नियमावली २०१७, भूमिसम्बन्धी ऐन २०२१ र नेपाल राजपत्रमा २०२६ असोज १३ मा प्रकाशित सूचनासमेतका आधारमा ट्रस्टका नाममा कायम भएको दर्ता स्रेस्ता सच्याई सम्बन्धित जग्गा कमाउने मोही र जोताहाका नाम कायम गर्ने भनिएको छ। मन्त्रिपरिषद्मा पेस गरिएको प्रस्तावमा त्यस प्रकृतिका अधिकांश जग्गा २०२६ सालपछि कमाउने मोहीजोताहाका नाममा दर्ता हुन नसकेको उल्लेख छ। २०६४ पछि नेपाल ट्रस्टका नाममा कायम दर्ता स्रेस्तालाई सच्याई कानुनबमोजिम दर्तास्रेस्ता कायम गर्नुपर्ने देखिएको जनाउँदै प्रस्तावमा उल्लेख छ, स्रेस्ता कायम गर्न हाल ट्रस्टमा आएका भनिएका जग्गाको विषय कानुनी नभई नीतिगत प्रश्न रहेको देखिएकाले मन्त्रिपरिषद्बाटै नीतिगत निर्णय हुनुपर्छ। समितिको प्रस्ताव र महान्यायाधिवक्ता कार्यालयबाट प्राप्त निर्णयका आधारमा सोबमोजिम हुन प्रस्ताव लेखिएबमोजिम गर्ने भनी २०६९ कात्तिक २ मा बसेको मन्त्रिपरिषद् विधयेक समिति बैठकबाट निर्णय भएको थियो। सोही निर्णयका आधारमा मालपोत कार्यालय कलंकीले नेपाल ट्रस्टका नाममा लालपुर्जा भएको पूरै जग्गा मोही तथा निजको हकवालाका नाममा नामसारी भएको थियो। भूमिसुधार तथा व्यवस्था मन्त्रालय, नेपाल ट्रस्टको कार्यालय, भूमि व्यवस्थापन विभाग, जिल्ला प्रशासन कार्यालय काठमाडौं, जिविस काठमाडौं, भूमिसुधार कार्यालय काठमाडौं, साबिकको मातातीर्थ, थानकोटमहादेवस्थान र इचंगुनारायण गाविसको कार्यालयलाई बोधार्थ दिएर २०६९ मंसिर २० मा गोरखापत्रमा सूचना जारी गरिएको थियो। तत्कालीन भूमिसुधार तथा व्यवस्थामन्त्री चन्द्रदेव जोशीले थानकोट, धादिङ, स्वर्गद्वारीलगायत धेरै ठाउँको जग्गा व्यक्तिका नाममा दर्ता गराउन आफूलाई दबाब आएको अन्नपूर्णसँग बताएका थिए। हिसिला यमीले लिएर नै आउनुभएको हो, उनले भनेका थिए, मैले बाबुरामजीलाई यो विषय मबाट हुँदैन, त्यसमा म हात हाल्न सक्दिनँ भनेर विरोध गरेको हुँ। कहाँ कसको नाममा दर्ता गरियो ट्रस्टको जग्गा ?"
चल्लामा १२ करोड लुट,"काठमाडौं : ह्याचरी उद्योग संघले चल्ला उत्पादनमा सिन्डिकेट लागू गरी सातामै १२ करोड २५ लाख लुटेको छ। संघले एक महिनामा चारपटक मूल्य बढाएर एक साताभित्र उक्त रकम नाफा लिएको हो। यस हिसाबले संघमा आबद्ध उद्योगले किसानबाट मासिक ४९ करोड रुपैयाँ नाफा लिएका छन्। संघले माघ १८ गते ब्रोइलरतर्फको प्रतिगोटा चल्लाको मूल्य ७० रुपैयाँ तोकेको छ। कुखुरापालक किसानले प्रतिगोटा ७५ रुपैयाँमा खरिद गरिरहेका छन्। माघ १० मा संघले चल्लाको मूल्य ४० रुपैयाँ तोकेको थियो। संघमा आबद्ध तीन सय आठ ह्याचरी उद्योगबाट एक सातामा ३५ लाख चल्ला उत्पादन हुन्छ। यसलाई ४० रुपैयाँका दरले बिक्री गर्दा १४ करोड रुपैयाँ आम्दानी हुन्छ। तर संघले सिन्डिकेट कायम गरी ७५ रुपैयाँ मूल्य तोकेर किसानबाट एक सातामा सवा १२ करोड रुपैयाँ असुल गरेको राष्ट्रिय कुखुरा पालक संघर्ष समितिको आरोप छ। ह्याचरी उद्योग संघका अध्यक्ष टीकाराम पोखरेल भने संघले चल्लाको बिक्री मूल्य नतोकेको दाबी गर्छन्। संघले चल्ला उत्पादक उद्योगलाई ७० रुपैयाँ घटीमा बिक्री नगर्न धम्की दिएको छ। पोखरेलले ५५ देखि ६५ रुपैयाँमा चल्ला बिक्री भइरहेको दाबी गरे। संघले चल्लाको मूल्य तोक्दैन, उनले भने, चल्ला उत्पादक उद्योगले लागत मूल्यअनुसार मूल्य तोक्ने गरेका छन्। हामीले यही मूल्यमा चल्ला बिक्री गर्न दबाब दिएका छैनौं। संघले चल्लाको मूल्य माघ ११ मा दोस्रो पटक प्रतिगोटा ५० रुपैयाँ र माघ १४ मा तेस्रो पटक प्रतिगोटा ६० रुपैयाँ तोकेको थियो। राष्ट्रिय कुखुरा पालक संघर्ष समितिका अध्यक्ष विष्णु खड्काका अनुसार देशभर ७५ रुपैयाँभन्दा कम मूल्यमा चल्ला खरिद गर्न पाइँदैन। सोही चल्ला दाङमा ९० र पोखरामा ८० रुपैयाँ पर्छ। सिन्डिकेट नभएको भए ४० देखि ४५ को हाराहारीमा चल्ला खरिद गर्न पाउनुपर्ने हो, खड्काले भने, तर ह्याचरी संघ, दाना उद्योग संघ र पोल्ट्री व्यवसायी महासंघको मिलेमतोमा प्रतिचल्ला ७५ मा पुगिरहेका छन्। समितिका अनुसार एउटा चल्लाको लागत मूल्य ३५ रुपैयाँ मात्रै पर्छ। खड्काले दाना उत्पादक उद्योग संघ, ह्याचरी उद्योग संघ र पोल्ट्री व्यवसायी महासंघको मिलेमतोमा साना किसानलाई विस्थापित गराउने खेल सुरु भएको आरोप लगाए। एक महिनामै एकलौटी रूपमा चारपटकसम्म मूल्य वृद्धि हुँदा पनि वाणिज्य, आपूर्ति तथा उपभोक्ता संरक्षण विभाग चुप लागेर बस्नुले मिलेमतो पुष्टि हुने खड्काले बताए। दलाल उद्योगीको संरक्षण गरी किसानमाथि दाना र चल्लामा गरिएको चर्को मूल्यवृद्धिका कारण उद्योगीलाई मालिक र किसानलाई दास बनाउने खेलमा विभागले समर्थन गरेको छ, खड्काले भने। तीनवटै संस्थाको मिलेमतोमा चल्ला र मासुमा सिन्डिकेट गरी कालोबजारी र कार्टेलिङ गरिएको विषयमा माघ २० गते नै कुखुरापालक किसानले विभागमा लिखित उजुरी दिएका थिए। तर हालसम्म विभागबाट कुनै कारबाही नगरिएको नुवाकोटका कुखुरापालक रामशरण श्रेष्ठले बताए। यही विषयमा पीडित किसानले राष्ट्रिय कुखुरा पालक संघर्ष समिति गठन गरी मंगलबार पुनः विभागमा ध्यानाकर्षणपत्र बुझाएका छन्। समितिले कालोबजारी र कार्टेलिङ गर्ने तीनवटै संस्था खारेज गर्न माग गरेको छ। दोलखाका कुखुरापालक किसान निकेश कार्की अनुसार ह्याचरी संघले कारबाहीमा गर्ने डरले चल्लाको मूल्य उल्लेख नगरी बिक्री बिल किसानलाई उपलब्ध गराउँदै आएका छन्। चल्ला उत्पादन उद्योगले केही समयदेखि बिलमा चल्लाको मूल्य उल्लेख नगरी कुल मूल्य मात्रै राखेर हामीलाई दिने गरेको छ, कार्कीले भने। धादिङ, सिन्धुपाल्चोक, नुवाकोट, दोलखा, भक्तपुर र ललितपुरका किसानले विभागसमक्ष आफ्नो समस्या राखेका थिए। यसअघि पनि ह्याचरी संघको सिन्डिकेट नभएको होइन। संघले चल्ला र मासुको मूल्यवृद्धि गरी अत्यधिक लाभ लिन गत मंसिर २९ देखि पुस ८ गतेसम्म साताव्यापी चिक्स होलिडे गरेको थियो। जसअन्तर्गत १५ करोड मूल्यबराबरका ३० लाख जिउँदो चल्ला र ४५ करोड मूल्यको चल्ला निस्कने अण्डा नष्ट गरिएको थियो। त्यसपछि मासु र चल्लाको मूल्य अत्यधिक वृद्धि भएको थियो। यो विषयमा सरोकारवाला कृषि तथा पशुपन्छी मन्त्रालय र बजार नियमन गर्ने विभाग मौन छन्। विभागका महानिर्देशक नेत्रप्रसाद सुवेदीले उद्योगीसँग विभागले मिलोमतो नगरेको दाबी गरे। उनले भने, बिल र प्रमाण उपलब्ध भए हामी तत्काल कारबाही गर्छौं।"
प्रजातन्त्रको हत्या निर्वाचित प्रतिनिधिबाटै !,"अब व्यक्तिगत व्यापार मात्र चम्काउने प्रजातन्त्रको सान्दर्भिकता समाप्त हुनुपर्छ आज प्रजातन्त्र दिवस। एक सय चारवर्षे राणाशासन अन्त्य भई पहिलोपटक मुलुकमा प्रजातन्त्र स्थापना भएको दिन। प्रजालाई नागरिक बनाउने अठोटसहित संघर्षमा होमिएकामध्ये शुक्रराज शास्त्री, धर्मभक्त माथेमा, गंगालाल श्रेष्ठ र दशरथ चन्दले ज्यानको वलिदानी दिए। बल्ल जुर्मुराउन थाले प्रजा नागरिक बन्नुपर्छ भनेर। अनि बल्ल चेत भयो एकतन्त्रीय निरंकुश शासन मुलुकका लागि हितकर रहेनछ भन्ने। प्रजा परिषद् नामक दल गठनको औचित्य पनि त्यतिबेलै पुष्टि भयो। त्यही जगमा नेपाली कांग्रेस पार्टी स्थापना भयो। उसैको नेतृत्वमा २००७ सालमा भएको क्रान्तिपछि फागुन ७ गते प्रजातन्त्र स्थापना भयो। यो पृष्ठभूमि जानकार नभएको सायद कोही पनि नहोला समकालीन राजनीतिमा। तर दलहरूको गिर्दो गरिमा उकास्न यसको स्मरणले सघाउ पुर्याउला कि भनेर यो प्रसंग दोहोर्याउन उचित ठानेको हुँ। यतिबेला राजनीतिक दलका शीर्षनेताले व्यक्तिगत हित र उन्नतिलाई मात्र प्रजातन्त्र सम्झेका छन्, नागरिक हित र उनीहरूप्रतिको दायित्वलाई पूरै तिरस्कार। खोल त प्रजातन्त्रकै ओडिरहेका छन्। दुई अमेरिकी विद्धान स्टेभेन लेविट्स्की र डेनियल जिब्लाट्ले हाउ डेमोक्रेसिज् डाइ नामक पुस्तकमा लेखेका छन्, अब प्रजातन्त्रको हत्या फौजी आक्रमण वा निरंकुश राजतन्त्रबाट नभई जननिर्वाचित प्रतिनिधिबाटै हुनेछ। नेपालको अहिलेको सन्दर्भमा यसलाई पुष्टि गर्ने आधारहरू क्रमशः खडा गरिएका छन्। केपी ओली नेतृत्वको सरकार यसतर्फ उन्मुख छ। मिडिया, अख्तियार दुरुपयोग अनुसन्धान आयोग, महालेखा परीक्षक, नागरिक समाज र गैरसरकारी संघसंस्था कमजोर बनाउने प्रयास निरन्तर भइरहेका छन्। मिडिया र अख्तियारबाट त्यसको शुभारम्भ भएको छ। सस्तो प्रचार गरिदिएनन् भनेरै सम्पादकहरूलाई मुटु नभएको संज्ञा दिइयो। ललितानिवास प्रकरणमा अख्तियार नियन्त्रित भएको छ। नागरिक समाज सडकमा आउने हैसियतमा छैन। निर्वाचित जनप्रतिनिधि यसैगरी विस्तारै अघि बढ्दै जानु भनेको प्रजातन्त्रको हत्या गरी निरंकुशता लाद्नकै लागि हो भन्ने सामान्य नागरिकलाई पनि बुझ्न कठिन छैन। संसारकै ठूलो प्रजातन्त्र मानिने भारतमा नरेन्द्र मोदी र टर्कीमा एरोगानले पनि यही बाटो अख्तियार गरिरहेका छन्। यहाँ पनि त्यसैको सिको गरिँदैछ। प्रजातन्त्र उपभोग गरेवापत आफूले निर्वाचित गरेका प्रतिनिधिबाटै नागरिकले नियन्त्रणमा बस्नुपर्ने कस्तो व्यवस्था अंगीकार गर्दैछौं हामी ? हो, यस्तै परिस्थितिको विकास हुँदा हिजो एमाले र माओवादी सडकमा उत्रिन तयार हुन्थे। कांग्रेस सडकको विश्वास गर्दैन। प्रजातन्त्रको जपनाले मात्र पुग्छ भन्ने उसको अल्छी मान्यता सडकका लागि पर्याप्त छैन। निरंकुशताको विरोध र प्रजातन्त्र रक्षाका लागि सडकमा उत्रिन कोही बाँकी छ अब ? केपी ओली नेतृत्वको झन्डै दुईतिहाइ बहुमतप्राप्त सरकारले गफैगफमा दुई वर्ष व्यतीत गरेको छ। मैले देश र नागरिकका हितमा धेरै काम गरिसकेको छु भन्ने भ्रम उनमा छ। रुग्ण शरीर भएका प्रधानमन्त्रीबाट धन्न दुई वर्षसम्म सपना बाँड्ने काम निरन्तर हुँदै आयो। समकालीन राजनीतिमा यत्तिको सपना बाँड्ने व्यक्ति अरू कोही नदेखिएपछि उनको सपना सुन्नु नागरिकको बाध्यता पनि छ। किनकि आलोचना गर्नेहरू उनका नजरमा देशद्रोहीको कोटीमा पर्न सक्छन्। संविधानतः अब सरकारको आलोचना गर्ने बाटो पनि खुलेको छ। राजनीतिक चहलपहल बढ्न सक्छ। सरकारको विकल्प खोज्नेहरू समीकरणसहित सल्बलाउन थाल्नेछन् किनकि आम नागरिक तहबाट प्रशंसा पाउनलायक कुनै पनि काम सरकारबाट भएको छैन। त्यसो त प्रधानमन्त्री स्वयंले गृहजिल्ला पुगेर सरकार ढाल्ने षड्यन्त्र सुरु भएको बताइसके। प्रजातन्त्रलाई अवसान हुनबाट जोगाउने एकमात्र वैधानिक उपाय नागरिक निगरानी नै हो। गुठीसम्बन्धी विधेयकको विरोधमा सरकार र दलहरूको निरंकुश शैलीविरुद्ध जसरी नागरिक निगरानी सम्भव भयो त्यसरी नै उत्रन सकियो भने प्रजातन्त्रलाई हत्या हुनबाट जोगाउन सकिनेछ। सरकारका क्रियाकलाप भन्दा नागरिकको अभिव्यक्ति स्वतन्त्रताले महत्वपूर्ण अर्थ राख्छ प्रजातन्त्रमा। मानवअधिकारको सम्मान, विधिको शासन, स्वतन्त्र न्यायपालिका, वैयक्तिक तथा अभिव्यक्ति स्वतन्त्रता प्रजातान्त्रिक व्यवस्थाका सूचक हुन्। सरकार तथा पार्टी प्रमुखका तजविजी अधिकारको प्राधान्य सर्वसत्तावादमा मात्र सम्भव हुन्छ। आवरणमा प्रजातन्त्रका जतिसुकै नागरिक हितमा कुरा गरे पनि प्रधानमन्त्रीको शैली र स्वभावले सर्वसत्तावादको संकेत गरिरहेको छ, हरेकजसो अभिव्यक्तिमा। संविधानतः सार्वभौमसत्ताको स्रोत नेपाली नागरिकलाई मानिए पनि स्वयं प्रधानमन्त्री र दलीय शीर्षनेताका क्रियाकलापले नागरिकलाई नियन्त्रणमा राख्ने प्रयास भइरहेको संकेत गर्छ। नेतृत्व आफ्नो व्यक्तिगत उन्नति र आफूहरूले गरेको गलत शैलीको प्रशंसालाई मात्र प्रजातन्त्र ठान्छ। आफूलाई प्रजातन्त्रको पहरेदार ठान्ने कांग्रेस नेतृत्व पनि यसबाट अछुतो छैन। अब व्यक्तिगत व्यापार मात्र चम्काउने प्रजातन्त्रको सान्दर्भिकता समाप्त हुनुपर्छ। अमेरिकामा डोनाल्ड ट्रम्प र भारतमा नरेन्द्र मोदीको सिको गरेर नेपाली नेतृत्व पनि प्रजातन्त्रलाई व्यक्तिवरिपरि घुमाउन प्रयासरत छ। प्रजातन्त्रले पनि राजनीतिमा आफूअनुकूलको संस्कारको अपेक्षा गरेको हुन्छ भन्ने चेत नेतृत्वमा छैन। देशमा यतिबेला गतिशील नेतृत्वको अभाव खटकिएको छ। नेतृत्व भ्रष्ट र सार्वजनिक हितविपरीतका क्रियाकलापमा संलग्न भई नागरिकप्रति जवाफदेही नहुँदा देश, प्रजातन्त्र र राजनीतिक दल अभिभावकविहीनजस्तै भएका छन्। नेतृत्वका क्रियाकलापले देश सधैं भ्रष्टाचारको सूचीमा सूचीकृत भइरहन सक्दैन। स्थानीय तह पनि केन्द्रजस्तै पद्धतिकेन्द्रित नभई व्यक्तिकेन्द्रित हुन थालेपछि संघीयताको अभ्यास निरर्थक सावित भइसकेको छ। राजनीतिक आचरण र संस्कार नभएका व्यक्ति जनप्रतिनिधिका रूपमा छानिएपछि वैधानिक बाटोको अपेक्षा सम्भव थिएन। चोर बाटो पक्डिन थालेपछि भ्रष्टाचारको गन्ध स्वाभाविक रूपमा आउँछ। यही अवस्था विद्यमान रहे नेपाली नागरिकले आफैं सक्रिय भई समाज निर्माणको ठेक्का लिएका संस्थाहरूमाथि नियन्त्रण र सन्तुलन कायम गराउन अघि सर्नुपर्ने हुन सक्छ। नागरिककै बलमा नेपालमा धेरै उपलब्धि हासिल भए। नेतृत्वको शैलीले प्राप्त उपलब्धिको रक्षामा भन्दा गुमाउने कामलाई बल पुर्याइरहेको छ, पार्टी र सत्ता चरित्रमा परिवर्तन आउन नसक्दा। प्रजातन्त्र सत्ता र पार्टी क्रियाकलापमा देखिनुपथ्र्यो, आम नागरिकको जीवन पद्धति बन्न सक्नुपथ्र्यो। प्रजातन्त्र देखाउने वस्तु मात्र होइन, अनुभूति हुने वस्तु हो। तर राजनीतिक नेतृत्व यो दिशामा पूर्णतः असफल भएको छ प्रजातन्त्र प्राप्तिको पछिल्लो ३० वर्षमा। दलीय व्यवस्था मात्रै प्रजातन्त्र हुन सक्दैन। दल नेताका लागि कि प्रजातन्त्रको विकाससहित आम नागरिकको उन्नतिका लागि ? नेताको व्यक्तिगत व्यापारका लागि दल बन्धक बनिरहेका छन्। व्यक्तिको भ्रष्ट चरित्र दलको आवरणले छोपिदिनुपर्ने स्थितिले दलीय व्यवस्थाको उपहास भएको छ। दलहरू आमनागरिप्रति उत्तरदायी नभई दुईतीनजना शीर्षनेताको व्यक्तिगत हितका लागि प्रयोग भइरहेका छन्। यतिबेला ऐतिहासिक पार्टी कांग्रेस उपसभापतिको सती गएको छ भने सानदार बहुमतसहित देश हाँकिरहेको नेकपा अख्तियारलाई शाखा कार्यालयको रूपमा आफूमातहत राखेर महासचिव जोगाउन उद्यत् छ। समाजका पक्षमा उभिनुपर्ने संस्था दलको लाचार छाया बन्नुपर्ने अवस्थाको परिकल्पना प्रजातन्त्र स्थापित गर्ने अघिल्लो पुस्ताले गरेका थिएनन्। कानुनी शासन र जवाफदेहिताको मर्म यसैलाई बुझ्ने ? दलमा नेता छैन। नागरिकसँगको उनीहरूको सम्बन्ध क्रमशः टुट्दै गएको छ। प्रजातन्त्रका मूल्य, मान्यता र आदर्श स्खलित भएका छन्। यथार्थमा भन्दा आदर्शमा रमाउने नेतृत्वको चरित्रका कारण समाज कहिलेसम्म भ्रष्ट र अस्थिर बनिरहनेबनाइरहने ? विकल्प खोज्न के हामी असफल भइसकेका हौं ? एउटा उल्लुले पूरै बगैंचा समाप्त पार्नसक्छ तर यहाँ बगैंचाका हरेक बिरुवाका हाँगाहाँगामा उल्लु बसेपछि राष्ट्रियतारूपी बगैंचाको सुरक्षाको अपेक्षा कोबाट गर्ने ? नेकपाको छाया बनिरहेको संघीय संसद्मा नयाँ सभामुख चयनपछि राजनीतिप्रति थप वितृष्णा बढेको छ भने प्रजातन्त्रप्रति तिखो व्यंग्य। नागरिकले यसलाई पनि कानुनी शासनकै उपहार मान्न बाध्य हुनुपरेको छ। संसद्को गणित नयाँ सभामुखको पक्षमा छ। अन्य मुलुकका सभामुख नेपाल आउँदा हाम्रा सभामुख भेट्न अप्ठेरो मान्छन्। चार महिनाको आन्तरिक प्रजातन्त्रको लडाइँपछि सभामुख चयन गर्छ सत्तारूढ दल आफूलाई संविधानभन्दा माथि राखेर अनि प्रजातान्त्रिक प्रतिपक्ष त्यसको मौन समर्थन गर्छ। उपसभामुख पदको बार्गेनिङ गर्न साटिएको भीखको प्रतिफल त होइन यो ? अनि न्यायप्रेमी नागरिकका पक्षमा रहेका विधेयक संसद्बाट पास गराउने हैसियत कांग्रेसले कुन मुखले राख्न सक्छ व्यक्ति हत्याको आरोपमा अदालतमा मुद्दा खेपिरहेका सभामुखबाट ? संसद् अवरोधले मात्र त्यो सम्भव छैन। एमसीसी र कालापानीका विरोधमा खनिएका नेकपाभित्रका स्वरहरू पनि सभामुख चयनमा किन बन्द भए ? आवरणमा राष्ट्रिय स्वाधीनता र न्यायका कुरा गरेर कतिञ्जेल नागरिकलाई बेबकुफ बनाइरहने ? कथित शीर्षनेताका भाषण र क्रियाकलापकै कारण राजनीतिक संस्कारको पारो ओरालो लाग्दै गएको छ। गिरिजाप्रसाद कोइरालाका बारेमा पुष्पकमल दाहालले गरेका टिप्पणीले राजनीतिमा विचार, आदर्श र मूल्यमान्यताको मृत्यु भइसकेको संकेत गर्छ। विवादास्पद कुरा बोलिदिने र सबैको ध्यान आफूप्रति खिच्ने दाहालको राजनीतिक चरित्रको सिकार भइरहन सक्दैन नेपाली समाज। कांग्रेस नेतृत्वले आफ्ना नेताविरुद्ध दाहालले बोलेको टिप्पणीलाई प्रमाणित गर्ने चुनौती दिने हिम्मत राख्दैन। कांग्रेसको प्रजातन्त्रप्रतिको प्रतिबद्धता फेरि एकपटक यहींनेर चुकेको छ। गिरिजाप्रसाद कोइराला राजनीतिमा क्रियाशील भइञ्जेल ग्र्यान्ड डिजाइनको कुरा गरिरहन्थे। उनी जीवित रहुञ्जेल देशको राजनीति उनीवरिपरि नै घुमिरह्यो। कोइरालाको अवशानपछि रिक्त रहेको त्यो ठाउँ लिने कोसिस दाहालले गर्दै आएका हुन्। तर सफल हुन सकेका छैनन्। विवादास्पद कुरा बोलिरहने उनको चरित्रले त्यो ठाउँको गरिमा राख्न सक्दैन पनि। त्यसको प्रतिफल सिंगो माओवादी पार्टीका अध्यक्ष सीमित कार्यकर्ताको मात्र नेता बन्न विवश बने। आफ्नो राजनीतिक अवतरणकै लागि उनी एमालेमा समाहित हुन पुगेका हुन्; देश, प्रजातन्त्र र नागरिक हितका लागि होइन। आफ्नो व्यवस्थापन हैसियत स्थापित गर्ने चिन्ताले दाहाललाई निरन्तर खेदिरहेको हुनुपर्छ। उनको गुटीय चरित्र र ओलीको एकात्मक शैलीले दुःख पाएका नेकपाजनको अवमूल्यन हुँदै गएको छ। आफ्नो राजनीतिक महत्वाकांक्षा पूरा गर्न जेसुकै गर्न तयार हुनेहरूबाट अब नेपाली समाज सजग भएन भने त्यसको ठूलो मूल्य चुकाउनुपर्ने छ। प्रतिपक्षको उपस्थितिलाई स्विकारेको छैन नेकपा शासन र सत्ताले। विपक्षी कांग्रेस पनि आफ्नो प्रतिष्ठा र अस्तित्व क्रमश गुमाउँदै गइरहेको छ। प्रतिपक्षी नेतालाई संसद्मा प्रतिपक्षी भएन भन्ने आवाजसँग कुनै मतलब छैन। पार्टीको अस्तित्वसँग पनि सरोकार छैन। अर्कोपटक पार्टीको सभापति कसरी हुने भन्ने एकसूत्रबाहेक अरू थोकको चिन्ता र चासो उनमा देखिँदैन। आन्तरिक प्रजातन्त्र शोकमा छ तैपनि आफू असान्दर्भिक पुष्टि भइसकेको आभास हुँदैन। पार्टीभित्र आफैंले सिर्जना गरेका संकट समाधानमा भएका वाद, विवाद र प्रतिवादले नांगिँदा पनि बीपी, गणेशमान र कृष्णप्रसादका अनुयायी हुँ भन्न लाज लागिरहेको छैन। इमान र उत्तरदायित्वको लिक छाडेपछि पनि प्रजातन्त्रको वकालत गरिरहँदा आम प्रजातन्त्रवादीको नजरमा आफूलाई कसरी सत्य प्रमाणित गर्न सम्भव होला अबका दिनमा ? सत्तापक्षको अहंकार र प्रतिपक्षको अनुपस्थिति प्रजातन्त्रका लागि हितकर छैन। सेन्थेटिक थिंक ट्यांक को सुझाव र सबैथोक आफूले नै जानेको छु भन्ने नेताहरूको भ्रमले प्रजातन्त्रको हत्या मात्र हुँदैछैन मुलुकको ऐतिहासिक विरासत पनि गुम्ने स्थितिमा पुगेको छ। वास्तविक थिंक ट्यांकको सल्लाहमा चल्न सकेनौं भने प्रजातन्त्र त खोसिनेछ नै; हाम्रो पहिचान पनि सुरक्षित रहने छैन। प्राप्त उपलब्धि समाप्त भई आगामी बाटो झनै कठिन हुनेछ सत्ता, प्रतिपक्ष र दलीय व्यवस्थाका लागि। प्रजातन्त्र दिवस पितृको वार्षिक श्राद्ध गरेजसरी औपचारिकतामा सीमित गरेर मात्र यसको औचित्य पुष्टि हुन सक्दैन। प्रजातन्त्र दिनदिनै शिथिल बन्दै गएको कसैले देखिरहेको छैन। निर्वाचित जनप्रतिनिधिबाटै हाम्रो प्रजातन्त्र संकटमा पर्दै गएको छ। प्रजातन्त्रलाई अवशान हुनबाट जोगाउने एकमात्र वैधानिक उपाय नागरिक निगरानी नै हो। गुठीसम्बन्धी विधेयकको विरोधमाजसरी सरकार र दलहरूको निरंकुश शैलीविरुद्ध नागरिक निगरानी बढाउन सकियो भने मात्र प्रजातन्त्रलाई हत्या हुनबाट जोगाउन सकिनेछ। त्यसपछि मात्र नीतिगत सुनिश्चिततासहित पद्धति र प्रणालीको विकास भई विकासले आफ्नो गति आफैं पहिल्याउनेछ।"
२० करोड रुपैयाँको चरेस बरामद,"वीरगन्ज : पर्साको सीमावर्ती भारतीय बजार सिक्टाबाट भारतीय सुरक्षाकर्मीले झण्डै २० करोड मुल्य बराबरको चरेससहित दुई जनालाइ पक्राउ गरेको छ। भिस्वा नाका हुदै स्कार्पियो गाडीमा राखेर भारत भित्रयाइएको ५० केजी चरेससहित दुई जना भारतीय बुधबार पक्राउ परेका हुन्। भारत प्रवेश गरेको बि आर ०४ पिए १५८० नम्बरको स्कार्पियो गाडी, भारतीय सीमा नाका सिक्टामा भारतीय सशस्त्र सीमा बल (एसएसबी) ले रोकेर चेकजाच गर्दा ५० केजी चरेस बरामद भएको हो। चरेससहित एसएसबीले भारतको बिहार राज्यको छपराका ३४ बर्षीय अजय कुमार र राजन कुमार सिंहलाई पनि नियन्त्रणमा लिएको हो। स्कार्पियो गाडी चेकजाच गर्दा गाडीभित्र लुकाएर राखिएको अवस्थामा आधा आधा केजी तौलको एक सय प्याकेट (५० केजी ) चरेस बरामद भएको एसएसबी ४७ नम्बर बटालियन रक्सौलका कार्यवाहक प्रमुख राज कुमार खलखोलेले बताए। चरेससहितको गाडी भित्रिदैछ भन्ने पूर्वसूचना हामीलाइ थियो खलखोलेले भने त्यहि सूचनाको आधारमा बुधबार बिहान खटिएको एसएबीको विशेष टोलीले नेपालबाट छिरेको गाडी सिक्टा बसपार्कमा रोकेर चेकजाँच गर्दा दुइ वटा झोलाभित्र राखिएको ५० केजी चरेस बरामद भएको हो। बरामद चरेसको बजार मुल्य बजार भारु साढे १२ करोड (नेरु २० करोड) रहेको खलखोलेले बताए। चरेश बरामद भएको स्कार्पियो गाडी भारतीय केन्द्रिय रिजर्भ पुलिस फोर्स (सिआरपीएफ) मा कार्यरत एक जवानको रहेको प्रारम्भिक अनुसन्धानबाट खुलेको एसएसबीले जनाएको छ। गाडीधनीको बारेमा थप अनुसन्धान भइरहेको खलखोलेले बताए।"
भैंसी चोरेको आरोपमा दुई पक्राउ,"भवानी अधिकारी स्याङ्जा : भिरकोटमा भैंसी चोरेको आरोपमा दुईजना पक्राउ परेका छन् । वडा प्रहरी कार्यालय वालिङले लैनो (दूध दिने) भैंसी र पाडी चोरेको आरोपमा २४ वर्षीय अजमत अली र २७ वर्षीया महमद अलीलाई पक्राउ गरेको हो । फागुन ३ गतेका दिन भीरकोट नगरपालिका१ बस्ने तेजबहादुर केसीको २ वर्षको पाडी र फागुन ४ गते भीरकोट नगरपालिका२ बस्ने जमुना केसीको भैंसी गोठबाटै हराएपछि उनीहरुले प्रहरीमा उजुरी दिएका थिए । लगातार, पाडी र भैंसी हराएको उजुरी आएपछि अनुसन्धान अघि बढाएको प्रहरीले दुई दिनमै भैंसी लान प्रयोग गरिएको जिपसहित दुईजनालाई पक्राउ गरेको हो । प्रहरीले ग १ ज ५८४१ नम्बरको जीपसमेत नियन्त्रणमा लिएको छ । सोही जिपमा भैंसी र पाडी राखेर बयरघारी बजारतर्फ ल्याउँदै गर्दा प्रहरीको सोधखोजपछि उनीहरु पक्राउ परेका हुन् । पक्राउ परेका आरोपितमाथि अनुसन्धान सुरु भएको प्रहरी निरीक्षक निरन्जन घिमिरेले जानकारी दिए । प्रहरीले भैंसी चोरमा संलग्न भएका दुबै जनालाई जिल्ला अदालमा म्याद थपी अनुसन्धान सुरु गरेको छ । मुलुकी अपराधसंहिता ऐन २०७४ अनुसार उनीहरुलाई ३ वर्ष कैद र ३० हजार जरिवानाको व्यवस्था छ ।"
गोली प्रहार गरी एकजना पक्राउ,"रौतहट : गोली प्रहार गरी मौलापुर ८ सोनरनियाका एकजना आरोपीलाई प्रहरीले रौतहटमा पक्राउ गरेको छ। तराई जनतान्त्रिक मुक्ती मोर्चाका ईन्चार्ज अभय सिंह भनिने कामेश्वर पटेल कुर्मीलाई कर्तव्यज्यान लगायतका दर्जनौँ अपराधमा संग्लन रही फरार रहेको आरोपमा पक्राउ गरिएको हो। उनी मंगलबार राति ९ बजे रौतहट चन्द्रपुर नगरपालिका ४ स्थित धन्सारबाट जंगलसहिया जाने सडकमा पक्राउ परेका हुन्। बारा जिल्लाको प्रहरी टोलीले रौतहट प्रहरीको सहयोगमा उनलाई पक्राउ गरेका हुन्। इलाका प्रहरी कार्यालय डिएसपी हेमबहादुर शाही भन्छन्, 'प्रहरीलाई देख्ना साथ कुर्मीले फायर गर्न लागेका थिए। त्यसपछि प्रहरीले गोली प्रहार गरी कुर्मीलाई पक्राउ गरेको हो।' सयुक्त प्रहरी टोलीलाई देख्ना साथ फायर गर्न लागेको अवस्थामा प्रहरीले ४ राउण्ड जवाफी फायर गर्दा कुर्मीको बायाँ खुट्टामा दुई ठाउँमा गोली लागेको शाहीले बताए। उनको चन्द्रपुर अस्पतालमा उपचार भइरहेको प्रहरीले जनाएको छ। उनको साथबाट नलकटुवा पेस्तोल एक थान गोली ५ राउण्ड फेला परेको प्रहरीले जानकारी दियो।"
खरिपाटीवासीलाई धन्यवाद,"भक्तपुर : स्वास्थ्यमन्त्री भानुभक्त ढकालले भक्तपुर जिल्लावासीलाई धन्यवाद दिएका छन्। चाँगुनारायण नगरपालिका७ खरिपाटीस्थित नेपाल विद्युत् प्राधिकरणको तालिम केन्द्रमा क्वारेन्टाइन बनाउने सरकारी निर्णयको सुरुेखि भक्तपुरवासीले विरोध गर्दै आएका थिए। भक्तपुरमा क्रियाशील सम्पूर्ण राजनीतिक दल तथा चाँगुनारायण नगरसभाले समेत उक्त निर्णयको विरोध गरेका थिए। संघीय संसदमा समेत सरकारी निर्णय पुनरवलोकन गर्न माग गरिएको थियो तर, सरकार पछि नहटी चीनको वुहानबाट उद्धार गरेर ल्याइएका नेपालीलाई तालिम केन्द्रमा ल्याएर क्वारेन्टाइन गरिसकिएको छ। स्थानीयले अवरोध गर्ने आशंकामा सरकारले त्रिभुवन अन्तर्राष्ट्रिय विमानस्थलदेखि नै सेना, सशस्त्र प्रहरी र जनपद प्रहरी गरी सुरक्षा घेरामा उद्धार गरिएकाहरूलाई खरिपाटी पुर्याइएको थियो। तर, आशंका गरिएजस्तो स्थानीयबाट कुनै प्रतिरोध नभएपछि मंगलबार खरिपाटी पुगेका स्वास्थ्यमन्त्री ढकालले भक्तपुरवासीलाई सरकारको कदममा सहयोग पुर्याएको भन्दै धन्यवाद ज्ञापन गरेका हुन्। उनले कोरोना भाइरसको संक्रमण भएर चीनबाट नेपालीलाई उद्धार नगरिएको भन्दै भाइरस संक्रमण नहोस् भनेर सुरक्षित गर्न नेपाल ल्याएर खरिपाटीमा निगरानीमा राखिएको सुनाए। हामीले चीनबाट कुनै कोरोना भाइरस संक्रमण भएका बिरामी ल्याएका होइनौं, मन्त्री ढकालले भने, त्यसैले स्थानीय बासिन्दा त्रसित हुनुपर्ने वा विस्थापित हुनुपर्ने कुनै कारण छैन। आजसम्मको सहयोगका लागि भक्तपुरवासीलाई हार्दिक धन्यवाद। खरिपाटीस्थित क्वारेन्टाइन स्थल पुगेका उनलाई भक्तपुरकी प्रमुख जिल्ला अधिकारी हुमकला पाण्डेले क्वारेन्टाइन स्थलको अवस्था तथा स्थानीय बासिन्दाको मनोदशाबारे ब्रिफिङ गरेकी थिइन्। उनले सर्वसाधारणमा पहिलेजस्तो नकारात्मक धारणा र भावना नभएको सुनाइन्। स्वास्थ्यमन्त्री ढकालले क्वारेन्टाइनमा रहेको स्वास्थ्य टोलीसँग उद्धार गरिएकाहरूको स्वास्थ्य अवस्थाबारे समेत जानकारी लिएका थिए। उनले आइसोलेसन वार्डमा बसेका नेपालीसँग पनि टेलिफोनमार्फत कुराकानी गरेका थिए। आइसोलेसन वार्डमा बसेका नेपालीले पनि आफूहरूलाई उद्धार गरेर व्यवस्थित क्वारेन्टाइनमा राखेकामा सरकारलाई आभार व्यक्त गरेको प्रजिअ पाण्डेले जानकारी दिइन्। खरिपाटीपछि स्वास्थ्यमन्त्री ढकाल चाँगुनारायण नपा६ नगरकोटस्थित राष्ट्रिय सरसफाइ प्रशिक्षण केन्द्रमा समेत पुगेका थिए। उक्त केन्द्रमा नेपालीलाई उद्धार गर्न वुहान गएको नेपाल एयरलाइन्सको वाइडबडीका चालक दल तथा स्वास्थ्यकर्मीलगायत १८ जनालाई राखिएको छ। अन्तर्राष्ट्रिय मापदण्डअनुसार उनीहरू पनि कम्तीमा १४ दिनको निगरानीमा रहनुपर्छ। नेता र जनप्रतिनिधिको गुनासो यसैबीच, जिल्लाका क्रियाशील राजनीतिक दलका नेता तथा चाँगुनारायण नगरपालिकाका जनप्रतिनिधिले आफूहरूलाई भूमिकाविहीन बनाएको आरोप लगाएका छन्। सरकारी निर्णयको विरोध गरेकै आधारमा आफूहरूलाई संघीय सरकार र स्थानीय प्रशासनले पूर्वाग्रह राख्न नहुने उनीहरूको भनाइ थियो। उनीहरूले खरिपाटीमा क्वारेन्टाइन स्थलको व्यवस्थापनदेखि स्थानीयलाई परामर्श गर्ने तथा सचेत गर्ने कार्यमा संघीय सरकार र स्थानीय प्रशासनले राजनीतिक दल र जनप्रतिनिधिसँग समन्वय र सहकार्य नगरेको गुनासो गरेका हुन्। खरिपाटीमा क्वारेन्टाइन बनाउने सरकारले निर्णय गरेपछि प्रमुख जिल्ला अधिकारीले हामीसँग धारणा बुझ्ने काम गर्नुभयो। त्यसबेला हामीले यो संवेदनशील विषय भएकाले सकेसम्म भक्तपुरमा क्वारेन्टाइन बनाउन हुन्न भनेका थियौ। जनता पनि विरोधमा भएकाले उनीहरूले सरकारी कार्यमा अवरोध गरे स्थिति नियन्त्रणबाहिर जाने जानकारी गराएका थियौं, नेपाली कांग्रेस भक्तपुरका जिल्ला सभापति दुर्लभ थापाले भने, तर त्यसपछि आजसम्म स्थानीय प्रशासन तथा संघीय सरकारले हामीसँग केही कुनै समन्वय र सहकार्य गरेका छैनन्। सरकार र स्थानीय प्रशासन एक्लाएक्लै गएकामा हाम्रो आपत्ति छ। उनले दलहरूलाई उपेक्षा गरिएपछि आफूहरूले पनि भूमिका खोज्नतर्फ नलागेको प्रतिक्रिया दिए। त्यस्तै, चाँगुनारायण नपा७ खरिपाटीका वडाध्यक्ष ज्ञानबहादुर केसीले सुदेखि नै आफूहरूसँग कुनै समन्वय एवं सल्लाह नभएको गुनासो गरे। खरिपाटीमा केकसरी क्वारेन्टाइन व्यवस्थापन गर्न लागेकोबारे आफूहरू बेखर हुनुपर्दा स्थानीयको प्रश्नबाट भागीभागी हिँड्न बाध्य हुनुपरेको उनको तर्क थियो। मेरै वडामा क्वारेन्टाइन बनाउने निर्णय गरियो, चीनबाट उद्धार गरेर ल्याई पनि सक्यो तर अहिलेसम्म त्यसको व्यवस्थापनबारे कुनै समन्वय र सहकार्य भएको छैन, वडाध्यक्ष केसीले भने, त्यसैले हामी किनाराको साक्षी हुन मात्रै चाहेनौं। हामीलाई जनताबाट टाढा राख्न खोजियो, त्यहीअनुसार हामी पनि अगाडि आउन चाहेनौं। उनले आफ्नो तहबाट गर्नुपर्ने काम गर्दै आएको र भूमिका निभाउँदै आएको दाबी गरे। भक्तपुरकी प्रमुख जिल्ला अधिकारी पाण्डेले भने सरकारले खरिपाटीमा क्वारेन्टाइन स्थल बनाउने निर्णय गरेदेखि भक्तपुरका सरोकारवाला सबैसँग समन्वय र सहकार्य गरेर अगाडि बढेको जिकिर गरिन्। तैपनि, राजनीतिक दल र चाँगुनारायणका जनप्रतिनिधि नआएकोबारे आफूले केही भन्न नसकिने उनले प्रतिक्रिया दिइन्।"
प्रहरी अधिकृतको नक्कली प्रमाणपत्र,"काठमाडौं : प्रहरी कार्यालय ओखलढुङ्गाका तत्कालीन प्रहरी नायव निरीक्षक मुकुन्दप्रसाद उपाध्याय (ढकाल) को नक्कली प्रमाणपत्र भएको तथ्य फेला परेको छ। अख्तियार दुरुपयोग अनुसन्धान आयोगले गरेको अनुसन्धानमा ढकालले सेवा प्रदेश र बढुवामा पेश गरेको शैक्षिक प्रमाणपत्र नक्कली रहेको पाइएको हो। २०५१ सालमा बढुवाका लागि उनले नक्कली प्रमाणपत्र पेश गरी २०५८ सालमा प्रहरी सहायक निरीक्षक र २०६३ माघ २९ मा प्रहरी नायब निरीक्षक पदमा बढुवा भएर सुविधा लिएको अख्तियारले जनाएको छ। अख्तियारले ढकालविरुद्ध भ्रष्टाचार निवारण ऐन बमोजिम सजायको मागदाबीसहित विशेष अदालत, काठमाडौंमा आरोपपत्र दायर गरिएको छ।"
चल्दैन राजमार्गकै सीसीटीभी क्यामेरा,"भक्तपुर : भक्तपुरकाठमाडौं ६ लेन सडकअन्तर्गत मध्यपुर थिमि नगरपालिका क्षेत्रमा रहेका सीसीटीभी क्यामेरा महिना दिनदेखि चलेका छैनन्। अरनिको र बीपी राजमार्ग भई आउने सम्पूर्णजसो सवारीसाधन यहीं बाटो भएर राजधानी छिर्छन् तर उक्त सडकको महत्वपूर्ण चोक तथा स्थानका सीसीटीभी मर्मत हुन सकेको छैन। ती सीसीटीभी क्यामेरा मर्मत नहुँदा सडक सुरक्षा तथा सडक दुर्घटना हुँदा अनुसन्धान कार्य प्रभावित हुँदै आएको महानगरीय प्रहरी वृत्त ठिमीले जनाएको छ। वृत्तका प्रमुख प्रहरी नायब उपरीक्षक शान्तिराज कोइरालाले मध्यपुर थिमि नपा क्षेत्रअन्तर्गत पर्ने भक्तपुरकाठमाडौं ६ लेन सडकका मुख्य पाँच ठाउँका सीसीटीभी क्यामेराले काम नगरेको बताए। उनका अनुसार राधे राधे, नयाँ ठिमीशंखधर चोक, गट्ठाघर, कौशलटार र लोकन्थलीका सीसी टीभी क्यामेरा चलेका छैनन्। उक्त सडकको एसएस चोक र चार दोबाटोमा जडान भएका सीसीटीभी क्यामेरामात्रै चलेको प्रहरी नायब उपरीक्षक कोइराला बताउँछन्। सडक दुर्घटनाका दृष्टिले राधेराधे, शंखधर चोक, गट्ठाघर, कौशलटार र लोकन्थली पाँचै ठाउँ संवेदनशील एवं दुर्घटना भइरहने स्थान हुन्, उनले भने, तर यहींका सीसीटीभी क्यामेरा नचल्दा भएका दुर्घटनाको अनुसन्धान प्रभावित हुँदै आएको छ। मध्यपुर थिमि नगरपालिका, स्थानीय उद्योगी व्यवसायीको सहयोगमा वृत्तले जडान गरेका यी सीसीटीभी क्यामेरा नचलेकाले ठिमी प्रहरीले महानगरीय प्रहरी आयुक्तको कार्यालय रानीपोखरीबाट जडित सीसीटीभी क्यामेराको फुटेजको आधारमा अपराध अनुसन्धान गर्दै आएको छ। तर रानीपोखरीबाट सीसीटीभी क्यामेराको फुटेज पाउने प्रक्रिया लामो हुने हुँदा अपराध अनुसन्धान प्रभावित हुने गर्दै आएको वृत्तका अनुसन्धान अधिकारीहरु बताउँछन्। वृत्तबाट जडित सीसीटीभी क्यामेरा काठमाडौंतर्फ फर्काइएका छन् भने रानीपोखरीबाट जडित भक्तपुरतर्फ फकाईएका छन्, ती अनुसन्धान अधिकारीले भने, त्यसैले कति दुर्घटनाका दृश्य रानीपोखरीका सीसीटीभीबाट कभर हुँदैन। त्यसमाथि रानीपोखरीबाट सीसीटीभीको फुटेज पाउने प्रक्रिया लामो हुँदा अनुसन्धान प्रभावित हुँदै आएको छ। भक्तपुरकाठमाडौं ६ लेन सडकमा जडान भएकामात्रै होइन भक्तपुर सल्लाघारी हुँदै काठमाडौंको पेप्सीकोला जोड्ने पुरानो बाटोका ठाउँ ठाउँमा जडान भएका सीसीटीभी क्यामेरासमेत मर्मत हुन नसकेको वृत्तले जनाएको छ। वृत्तका अनुसार मध्यपुर थिमि नगर क्षेत्रमा जडान भएका २८ वटा सीसीटीभी क्यामेरामध्ये १२ वटामात्रै चालू अवस्थामा रहेको छ। सबै सीसीटीभी क्यामेराको कन्ट्रोल रुम वृत्तमा रहेको छ। मध्यपुर नगर क्षेत्रमा हुने आपराधिक घटना तथा सडक दुर्घटना नियन्त्रण एवं न्यूनीकरण गर्न तथा घटना हुनेबित्तिकै प्रहरी परिचालन गर्न सहज हुने गरी जडित सीसीटीभी क्यामेरा मर्मत नहुँदा ठिमी प्रहरी अहिले दृष्टिविहीनजस्तै भएको वृत्तको भनाइ छ। कति चलेका सीसीटीभी क्यामेराको दृश्य स्पष्ट नभएको वृत्त प्रमुख प्रहरी नायब उपरीक्षक कोइरालाले बताए। उनले मध्यपुर थिमि क्षेत्रमा जडान भएर बिग्रेका सीसीटीभीको मर्मतसँगै थप २६ स्थानमा सीसीटीभी क्यामेरा जडान गर्नुपर्नेबारे नगरपालिकाको ध्यानाकर्षण गरिएको जानकारी दिए। मध्यपुर थिमि नपाका प्रतिनिधि एवं प्राविधिकसहितको टोलीले सीसीटीभी जडान गर्नुपर्ने नयाँ २६ स्थानको पहिचान गरिसकेको छ, प्रहरी नायब उपरीक्षक कोइरालाले थपे, यसको लागि करिब ३० लाख रुपैयाँ लाग्ने इस्टिमेट निकालिएको छ। मध्यपुर थिमि नपाका प्रमुख मदनसुन्दर श्रेष्ठले प्रहरी समुदाय साझेदारीअन्तर्गत नगरभर कम्तीमा ५० वटा सीसीटीभी जडान गरिने बताए। यसको लागि ठाउँको पहिचान भइसकेकाले आउँदो बिस्का जात्रासम्ममा ती सीसीटीभी क्यामेरा जडान भइसक्ने उनको भनाइ थियो। पहिले जडान भएका सीसीटीभी क्यामेराको मर्मतलाई पनि निरन्तरता दिँदै आएका छौं, नगर प्रमुख श्रेष्ठले भने।"
१ लाख घुससहित निमित्त डिभिजन प्रमुख पक्राउ,"बैतडी : जलस्रोत तथा सिँचाइ विकास डिभिजन कार्यलय पाटन बैतडीका निमित्त डिभिजन प्रमुख सुरेशराज भट्ट १ लाख घुससहित पक्राउ परेका छन् । अख्तियार दुरूपयोग अनुसन्धान आयोग महेन्द्रनगरका प्रहरी निरीक्षक विनोद श्रेष्ठको टोलीले बुधबार बिहान ९ बजे उनलाई पक्राउ गरेको हो । चमेलीया नदी नियन्त्रण तथा तटबन्धन आयोजनाको उपभोक्ता समितिका पदाधिकारीबाट घुस लिँदै गरेको अवस्थामा उनलाई पक्राउ गरेको अख्तियार दुरुपयोग अनुसन्धान आयोग महेन्द्रनगर कन्चनपुर कार्यालयका सुचना अधिकारी टोपबहादु विष्टले जानकारी दिए । उनलाई आज महेन्द्रनगरमा राखिने र भोलि अख्तियार दुरुपयोग अनुसन्धान आयोग टंगाल लगिने विष्टले बताए । सुचना अधिकारी विष्ट भन्छन्, ' चमेलीया नदी नियन्त्रण तथा तटबन्धन आयोजनाको उपभोक्ता समितिसँग सुरेशप्रसाद भट्टले २ लाखमा बार्गेनिङ गरेका रहेछन् । अहिले १ लाख बुझाउँदै गर्दा उनी समातिएका हुन् ।'"
यस्तो छ शिवरात्रिमा पशुपति दर्शनका लागि तयारी,"काठमाडौं : महाशिवरात्रिका अवसरमा पशुपतिमा दर्शनका लागि पाँच वटा लाइनको व्यवस्था गरिएको पशुपति क्षेत्र विकास कोषले जनाएको छ। कोषले बुधबार गरेको पत्रकार सम्मेलनमा मित्रपार्क तथा गौरीघाट भएर उमाकुण्डदक्षिणामूर्ति हुँदै रूद्रगाडेश्वर उत्तरढोका, जयवागेश्वरीईंटापाखा भएर भुवनेश्वरीस्थित फलामको सानो ढोका हुँदै पश्चिम ढोका, बत्तीसपुतलीगौशाला तथा एअरपोर्टतिलगङ्गा भएर पिङगलास्थानसुमार्गी भवन हुँदै चार शिवालयपञ्चदेवल दक्षिण ढोकाबाट एकएक लाम गरी बाहिरी रुपमा दर्शन गर्ने व्यवस्था मिलाइएको सदस्य सचिव डा प्रदीप ढकालले जानकारी दिए। यसैगरी तिलगङ्गा राममन्दिरतर्फसमेत आवश्यकता अनुसार एक लामको व्यवस्था गर्न सकिने गरी व्यवस्थापन मिलाउन लागिएको उनले बताए। नित्य दर्शनार्थीका लागि बिहान ७ बजे अगावै भुवनेश्वरीस्थित फलामको सानो ढोकाबाट प्रवेशको व्यवस्था मिलाइएको छ। जुन दर्शनमार्गबाट मन्दिर प्राङ्गण प्रवेश गरिन्छ सोहीमार्ग हुँदै मन्दिर प्राङगणबाट बाहिरिने व्यवस्था मिलाइएको छ। महाशिवरात्रिमा लाखौँको सङ्ख्यामा आउने दर्शनार्थी, भक्तजन र समग्र व्यस्थापनलाई मध्यनजर गरी कोषले संस्कृति, पर्यटन तथा नागरिक उड्ययनमन्त्री एवं कोष सञ्चालक परिषद्का अध्यक्ष योगेशकुमार भट्टराईको संयोजकत्वमा १११ सदस्यीय मूल समिति २०७६ गठन गरेको छ। यसवर्ष महाशिवरात्रिलाई नेपाल भ्रमण वर्षसँग जोडेर मनाउन मन्त्रीकै अध्यक्षतामा समिति गठन भएको हो। त्यस्तै सुरक्षा व्यवस्था, आवास, भोजन तथा भौतिक पूर्वाधार, प्रचारप्रसार, साधुसन्त तथा धार्मिक, वातावरण, सरसफाइ तथा जुत्ता चप्पल व्यवस्था, स्वास्थ्य सेवा व्यवस्था, मेला बजार तथा साज सजावट, स्वयंसेवा, दर्शन, चन्दन तथा मन्दिर एवं रात्रिकालीन व्यवस्था, स्वयंसेवा परिचालन एवं अनुगमन, सरकारी निकाय समन्वय, अनुगमन, मूल्याङ्कन तथा तथ्याङ्क सङ्कलन उपसमिति गठन गरिएको छ। नेपाल प्रहरीको अगुवाइमा सशस्त्र तथा राष्ट्रिय अनुसन्धान विभागका सुरक्षाकर्मी, जनशक्ति मेला अवधिभर परिचालन गरिने छ। सादा पोशाकमा प्रहरी परिचालन गरी मेला क्षेत्रको विशेष अनुगमन गरिने कोषका कोषाध्यक्ष डा मिलनकुमार थापाले बताए। पशुपतिमा पाँच हजार स्वयंसेवक नेपाल स्काउट समेतका गरी करिब पाँच हजार स्वयंसेवक परिचालन गरिने कोषले जनाएको छ। दर्शन लाइनको सहजीकरणका लागि मुख्य क्षेत्र बाहिर मात्र स्वयसेवक परिचालित हुनेछन्। पशुपतिनाथको मन्दिर नजिक हुनेगरी मुख्य क्षेत्रमा डाक्टर, नर्स, औषधि र श्यया सहितको नेपाली सेनाको मूल स्वास्थ्यशिविर रहनेछ। महाशिवरात्रिमा ३३ वटा स्वास्थ्यसँग सम्बन्धित संस्थाले सेवा प्रदान गर्नेछन्। त्यसैगरी एम्बुलेन्स र आपत्कालीन अवस्थाका लागि दमकलसमेत तयारी अवस्थामा रहने गरी व्यवस्था मिलाइएको छ। कोषका सफाइ कर्मचारीबाट गरिने नियमित सरसफाइका अतिरिक्त सेना, प्रहरी, सशस्त्र प्रहरी, स्थानीय तह र स्थानीय स्वयंसेवी संस्थाको सहभागितामा एक हप्ता अघिदेखि विशेष सरसफाइ अभियान सञ्चालन भइरहेको छ। चार ठाउँमा जुत्ता चप्पल दर्शन लाइनलाई पायक पारेर कैलाशमुनि रूद्रगाडेश्वर दर्शनमार्ग, भुवनेश्वरी नजिक, बज्रघर दक्षिण तर्फ, राममन्दिर नजिक (बागमतीपारी) गरी चार ठाउँमा जुत्ता चप्पल कक्षको व्यवस्था गरिने छ। दर्शन सकेर बाहिर निस्कने स्थान नजिक मुख्य क्षेत्रभित्र सानो सदावर्त सत्तलअगाडि र बाहिरी क्षेत्रमा उमाकुण्ड, मित्रपार्क, तिलगङ्गा, गौशालामा गरी पाँच ठाउँमा चन्दन वितरणको व्यवस्था मिलाइने छ। मन्दिर प्राङ्गणभित्र रात्रिकालीन व्यवस्थासहित कोषको आफ्नै निगरानी र नेतृत्वमा विशेष जनशक्ति परिचालन गरिने सदस्य सचिव ढकालले बताए। हंशमण्डप, वनकालीको खुलास्थान, तिलगङ्गाको क्षेत्रलाई आवास क्षेत्र तोकी करिब १०० वटा सङ्घ संस्थाले निःशुल्क भोजन, पानी, चिया वितरणको व्यवस्था हुने जनाइएको छ। साधुसन्तका लागि निःशुल्क भोजन, पानी, चिया र बसोबास समेतको व्यवस्था छ। चिसोबाट बच्नका लागि धुनीको व्यवस्था पनि मिलाइएको छ। महाशिवरात्रि पर्वको पर्सीपल्ट प्रतिपदाका दिन बाटो खर्चसहित साधुसन्तका लागि बिदाइको व्यवस्था कोषले समेत गर्नेछ। पार्किङ तथा ट्राफिक व्यवस्थापन तिलगङ्गा क्षेत्र, कोषको कार्यालय, महानगरीय प्रहरी वृत्तट्राफिक प्रहरी प्रभाग, गौशाला, सिफलचौर, गुह्येश्वरी पारी गरी पाँच स्थानमा पार्किङको व्यवस्था मिलाइएको छ। एअरपोर्ट, गौशाला, चावहिल चक्रपथमा दर्शनार्थीको चापलाई ध्यानमा राखी आधा सडकमा मात्र सवारी गुड्न दिने वा डाइभर्सन गरी सवारी सञ्चालन गर्ने व्यवस्था समेत मिलाइने छ। हंशमण्डप वनकालीमा नेपाल तथा भारतका ख्याति प्राप्त कलाकारद्वारा धार्मिक गतिविधिसहित भक्तिसङ्गीत प्रस्तुति रहनेछ। महाशिवरात्रि पर्वका अवसरमा भगवान् पशुपतिनाथको मन्दिर परिसर र मुख्य क्षेत्र विशेष किसिमका वत्ती र फूलले समेत सिगारिने छ। पशुपति क्षेत्र कानूनद्वारा नै मांस, मदिरा तथा कुनै पनि प्रकारका नशालु पदार्थ निषेधित क्षेत्र भएकाले महाशिवरात्रि पर्वमा समेत गाँजाभाङ, जाँडरक्सी जस्ता नशालु पदार्थको बिक्री वितरण, ओसारपसार, भण्डारण एवं प्रयोग वा सेवन नगर्न कोषले सबैलाई अनुरोध गरेको छ। पशुपति क्षेत्र प्लाष्टिक निषेधित क्षेत्र भएकाले मेला क्षेत्रमा सेवा प्रदान गर्ने सबै संस्थालाई भोजन, पानी, चिया वितरण गर्दा प्लास्टिकका कप प्रयोग नगर्न कोषले आह्वान गरेको छ। महाशिवरात्रिमा पशुपति आउने भक्तजन र विभिन्न सेवामा खटिने कर्मचारीलगायत स्वयंसेवकलाई नेपालीको मौलिक संस्कार नमस्कारलाई गर्वका साथ अवलम्बन गर्न अनुरोध गरिएको कोषका कार्यकारी निर्देशक डा घनश्याम खतिवडाले बताए। पशुपति क्षेत्रमा पर्ने काठमाडौँ महानगरपालिकाका वडा कार्यालयले पशुपति मन्दिर आसपास बसोवास गर्ने स्थानीय बासिन्दाका लागि स्थानीय परिचयपत्र (पास) जारी गरिएको कोषले जनाएको छ। यसका आधारमा आफ्नो बसोवास रहेको स्थानसम्म आवतजावत गर्न दिने व्यवस्था मिलाइएको उनले बताए। महाशिवरात्रिका लागि पशुपति क्षेत्रमा करिब तीन हजारभन्दा बढी साधुसन्त आइसकेको कोषले जनाएको छ। ४ सय भन्दा बढी नागा बाबा आजैदेखि पशुपति मूल मन्दिर प्रवेश गरी बसेको प्रशासकीय अधिकृत रेवतीरमण अधिकारीले बताए।"
चिनियाँ दूतावासको विज्ञप्तिप्रति सम्पादकहरुको आपत्ति,"काठमाडौं : नेपाली एक निजी मिडियामा छापिएको लेखबारे नेपालस्थित चिनियाँ राजदूतावासले जारी गरेको विज्ञप्तिप्रति सम्पादकहरुले आपत्ति जनाएका छन्। बुधबार १७ सम्पादकहरुले विज्ञप्ति जारी गर्दै दूतावासको विज्ञप्तिप्रति आपत्ति जनाएका हुन्। मंगलबारको 'काठमान्डु पोष्ट'मा छापिएको चाइनाज सेक्रेसी ह्याज मेड कोरोनाभाइरस क्राइसिस मच वर्स शीर्षकको समाचारमा चीनको युआनमा भएको माओत्से तुङको तस्बिरमा मास्क लगाएको फोटोबारे दूतावासले विज्ञप्ति जारी गरेको थियो। १७ सम्पादकले जारी गरेको विज्ञप्तिमा हस्ताक्षर भने गरिएको छैन्। प्रेसमा आएका सामग्रीप्रति असहमति राख्ने, त्यसको खण्डन गर्ने व्यक्ति वा संस्थाको अधिकारको हामी सम्मान गर्छौं, सम्पादकले जारी गरेको विज्ञप्तिमा भनिएको तर कुनै विचार वा समाचार प्रकाशित गरेबापत सम्पादकको नामै उल्लेख गरेर लान्छित गर्ने र धम्की दिने कार्यप्रति हाम्रो असहमति छ। त्यस्तो कार्यको हामी भत्सर्ना गर्छौं। दूतावासको विज्ञप्तिले कूटनैतिक मर्यादा पनि नाघेको हामी स्मरण गराउन चाहन्छौं।"
यसरी गयो ट्रस्टको १७३ रोपनी व्यक्तिका नाममा,"काठमाडौं : तत्कालीन प्रधानमन्त्री डा बाबुराम भट्टराई र तत्कालीन उपप्रधानमन्त्री विजयकुमार गच्छदारले व्यक्तिका नाममा मोही दर्ता गरिदिएका काठमाडौंका १७३ रोपनी जग्गा आफ्नो नाउँमा ल्याउनुपर्ने सिफारिस नेपाल ट्रस्टको कार्यालयले गरेको छ। भट्टराई र गच्छदारले ट्रस्टको नाममा रहेका काठमाडौंको थानकोट, मातातीर्थ, बालाजु र सतुंगलका ती जग्गा मन्त्रिपरिषद्बाट नीतिगत निर्णय गराई करिब सयजना व्यक्तिका नाममा दर्ता गरिदिएका थिए। ती जग्गा कसरी व्यक्तिका नाममा दर्ता भए भन्नेबारे अध्ययन गरी सिफारिस गर्न ट्रस्टले समिति गठन गरेको थियो। समितिले गत जेठ ७ गते सिफारिसप्रतिवेदन तयार गरेको अन्नपूर्णलाई प्राप्त ट्रस्टको वार्षिक प्रतिवेदन (सार्वजनिक नभएको) मा उल्लेख छ। प्रतिवेदनअनुसार भट्टराई र गच्छदारले मातातीर्थको ५९ रोपनी एक आना तीन पैसा, थानकोट महादेवस्थानको एक सय २ रोपनी तीन पैसा, सतुंगलको एक रोपनी ६ आना एक पैसा र बालाजु (इचंगु) को १० रोपनी ६ आना एक पैसा जग्गा विभिन्न व्यक्तिका नाममा दर्ता गरिदिएका थिए। उक्त समितिले आफ्नो प्रतिवेदन ट्रस्टलाई बुझाइसकेको छ भने ट्रस्टले सरकारी, सार्वजनिक तथा गुठी जग्गासम्बन्धी छानबिन गर्न बनेको जाँचबुझ आयोगसमक्ष पेस गरेको छ। ट्रस्टको उक्त प्रतिवेदन प्राप्त भएको जानकारी दिँदै आयोगका सदस्य जानकीबल्लभ अधिकारीले व्यक्तिका नाममा दर्ता भएका ती जग्गाबारे छानबिन भइरहेको बताए। विशेष अदालतका पूर्वअध्यक्ष मोहनरमण भट्टराईको अध्यक्षतामा यसै वर्ष गठित उक्त आयोगले सार्वजनिक, गुठी जग्गा अतिक्रमण छानबिन गरी कारबाहीका लागि सरकारलाई सिफारिस गर्छ। नेपाल ट्रस्टको जग्गा व्यक्तिका नाममा दर्ता गर्ने सम्बन्धमा २०६९ कात्तिक २ गतको मन्त्रिपरिषद्, विधेयक समिति बैठकको निर्णयको प्रतिलिपि । ट्रस्टले गठन गरेको छानबिन समितिले नेपाल सरकारको स्वामित्वमा भएको जग्गा कमाउने व्यक्तिलाई मोहीको हक प्राप्त हुने छैन भन्ने व्यवस्था भूमिसम्बन्धी ऐन, २०२१ (सातौं संशोधन, २०७६ असोज २०) को दफा २५(५)मा व्यवस्था गरेकाले ती जग्गा नेपाल ट्रस्टको कार्यालयको एकलौटी नाममा कायम हुनुपर्ने सिफारिस गरेको थियो। समितिले ट्रस्टका नाममा कायम भइसकेका जग्गा व्यवस्थापन गर्ने सम्बन्धमा ट्रस्ट ऐन, २०६४ को दफा १३ ले व्यवस्था गरेको प्रक्रिया पनि पूरा नभएको उल्लेख गरेको छ। ऐनको दफा १३ मा ट्रस्टको सम्पत्ति बिक्रीवितरण गर्न र भोगाधिकार प्रदान गर्न पाइने छैन उल्लेख छ। उक्त निर्णय प्रचलित कानुनविपरीत रहेकाले ट्रस्ट कार्यालयको एकलौटी नाममा कायम हुनुपर्ने सिफारिसमा उल्लेख छ। यसरी भयो दर्ता तत्कालीन राजा वीरेन्द्र, ऐश्वर्य र उनको परिवारका नामबाट नेपाल ट्रस्टमा दर्ता भएको १ सय ७३ रोपनी जग्गा ट्रस्टका संरक्षक तत्कालीन प्रधानमन्त्री भट्टराई तथा सञ्चालक समितिका अध्यक्ष गच्छदारले कानुनमा सीधै दर्ता गर्न नमिलेपछि मन्त्रिपरिषद्बाट नीतिगत निर्णय गराएर दर्ता गरेको व्यहोरा ट्रस्टको प्रतिवेदनमा छ। २०६७ माघ १६ मा मन्त्रिपरिषद्ले राजा वीरेन्द्र र उनको परिवारको नामको सम्पत्ति ट्रस्टको स्वामित्वमा ल्याउने क्रममा कानुनी प्रावधानमा उत्पन्न दुविधाप्रति महान्यायाधिवक्ता कार्यालयसँग राय मागेको थियो। तत्कालीन नायब महान्यायाधिवक्ता प्रेमराज कार्कीले २०६७ चैत २३ मा ट्रस्टका नाममा जग्गाधनी प्रमाणपुर्जा कायम रहेको मोही लागेको जग्गाका सम्बन्धमा सरकारले नीतिगत व्यवस्था गर्नुपर्ने राय दिएको थियो। यसपछि मन्त्रिपरिषद्का सचिव जयमुकुन्द खनालले ०६९ भदौ ३ मै ट्रस्टका नाममा दर्ता भएका तत्कालीन राजपरिवारका विभिन्न सदस्यका नाममा रहेका साविकका फर्मायसी बिर्ता जग्गा सम्बन्धित जग्गा कमाउने जोताहामोहीका नाममा दर्ता गर्ने भनी नेपाल सरकार मन्त्रिपरिषद्मा प्रस्ताव पेस भएको थियो। मन्त्रिपरिषद्ले २०६९ भदौ २५ मा उक्त प्रस्ताव स्वीकृत गरी मन्त्रिपरिषद् विधेयक समिति मा पेस गरेको थियो। मन्त्रिपरिषद्ले ट्रस्टको सचिवको संयोजकत्वमा सहसचिव, मन्त्रिपरिषद्का सहसचिव, भूमिसुधार तथा व्यवस्था मन्त्रालय र सहन्यायाधिवक्ता, महान्यायाधिक्तको कार्यालय रहेको उपसमिति गठन गर्ने र त्यसको अध्ययन गरी एक महिनाभित्र प्रतिवेदन पस गर्ने निर्णय भएको थियो। उक्त उपसमितिले फर्मायसी बिर्ता जग्गा जोताहा र मोहीको नाम दर्ता गर्ने सम्बन्धमा एक महिनाभित्र मन्त्रिपरिषद्को विधेयक समितिलाई प्रतिवेदन बुझाउने अवधि तोकेको उल्लेख छ। प्रतिवेदनअनुसार बिर्ता उन्मूलन ऐन २०१६, बिर्ता उन्मूलन नियमावली २०१७, भूमिसम्बन्धी ऐन २०२१ र नेपाल राजपत्रमा २०२६ असोज १३ मा प्रकाशित सूचनासमेतका आधारमा ट्रस्टका नाममा कायम भएको दर्ता स्रेस्ता सच्याई सम्बन्धित जग्गा कमाउने मोही र जोताहाका नाम कायम गर्ने भनिएको छ। मन्त्रिपरिषद्मा पेस गरिएको प्रस्तावमा त्यस प्रकृतिका अधिकांश जग्गा २०२६ सालपछि कमाउने मोहीजोताहाका नाममा दर्ता हुन नसकेको उल्लेख छ। २०६४ पछि नेपाल ट्रस्टका नाममा कायम दर्ता स्रेस्तालाई सच्याई कानुनबमोजिम दर्तास्रेस्ता कायम गर्नुपर्ने देखिएको जनाउँदै प्रस्तावमा उल्लेख छ, स्रेस्ता कायम गर्न हाल ट्रस्टमा आएका भनिएका जग्गाको विषय कानुनी नभई नीतिगत प्रश्न रहेको देखिएकाले मन्त्रिपरिषद्बाटै नीतिगत निर्णय हुनुपर्छ। समितिको प्रस्ताव र महान्यायाधिवक्ता कार्यालयबाट प्राप्त निर्णयका आधारमा सोबमोजिम हुन प्रस्ताव लेखिएबमोजिम गर्ने भनी २०६९ कात्तिक २ मा बसेको मन्त्रिपरिषद् विधयेक समिति बैठकबाट निर्णय भएको थियो। सोही निर्णयका आधारमा मालपोत कार्यालय कलंकीले नेपाल ट्रस्टका नाममा लालपुर्जा भएको पूरै जग्गा मोही तथा निजको हकवालाका नाममा नामसारी भएको थियो। भूमिसुधार तथा व्यवस्था मन्त्रालय, नेपाल ट्रस्टको कार्यालय, भूमि व्यवस्थापन विभाग, जिल्ला प्रशासन कार्यालय काठमाडौं, जिविस काठमाडौं, भूमिसुधार कार्यालय काठमाडौं, साबिकको मातातीर्थ, थानकोटमहादेवस्थान र इचंगुनारायण गाविसको कार्यालयलाई बोधार्थ दिएर २०६९ मंसिर २० मा गोरखापत्रमा सूचना जारी गरिएको थियो। तत्कालीन भूमिसुधार तथा व्यवस्थामन्त्री चन्द्रदेव जोशीले थानकोट, धादिङ, स्वर्गद्वारीलगायत धेरै ठाउँको जग्गा व्यक्तिका नाममा दर्ता गराउन आफूलाई दबाब आएको अन्नपूर्णसँग बताएका थिए। हिसिला यमीले लिएर नै आउनुभएको हो, उनले भनेका थिए, मैले बाबुरामजीलाई यो विषय मबाट हुँदैन, त्यसमा म हात हाल्न सक्दिनँ भनेर विरोध गरेको हुँ। कहाँ कसको नाममा दर्ता गरियो ट्रस्टको जग्गा ? ललिता निवास जग्गा प्रकरण : तीन पूर्वमन्त्रीसहित १७५ विरुद्ध भ्रष्टाचार मुद्दा ललितानिवास जग्गा प्रकरण : विभागीय मन्त्रालय मौन ललितानिवास प्रकरण : महानिर्देशकसहित ७ जनालाई १५ दिने म्याद जारी ललितानिवास प्रकरण : अख्तियारको निर्देशनपछि पौडेल र रेग्मीको जग्गा फिर्ता बालुवाटार जग्गा प्रकरणबारे व्यंग्य गर्दै प्रधानमन्त्रीले सुनाए चिनियाँ कथा व्यक्तिले हडपेको जग्गामा सरकारी बोर्ड (भिडियाे) जग्गा खोस्न मन्त्रीकै एक्सन धितो राखेको जग्गा कब्जा २ सय २२ रोपनी जग्गाको स्वामित्व प्रष्ट पार्न मालपोतलाई उच्चको आदेश"
महाशिवरात्री : पशुपतिमा फूलै फूलको बहार (फोटो फिचर),"काठमाडौं : महाशिवरात्रीमा पशुपतिनाथ सम्झने बित्तिकै धेरैको ध्यान साधुसन्त र बाबातर्फ जान्छ । पशुपतिनाथ मन्दिर परिसरमा छिमेकी देश भारतबाट हजारौं जोगी, साधु र सन्यासी मेला भर्न आउँछन् ।तर यो वर्ष पशुपति परिसर साधु सन्तसँगै आकर्षक फूलले सजिएको छ । पशुपतिनाथ मन्दिर प्रवेशद्वारदेखि सडक प्रतिक्षालय जताततै फूल सजाइएको छ । पशुपतिको सजावटका लागि एक सय ५० माली पशुपति परिसरमा छन् । पशुपतिनाथ मन्दिर परिसर प्रवेश गरे लगत्तै फूलको सजावट देख्न सकिन्छ । फूलका मालाको डिजाइनमा पशुपतिलाई अझै सजाउने काम भइराखेको छ ।"
"तीन महिनामा बन्यो ८० किलो, १० फिट अग्लो खुकुरी","काठमाडौं : पर्वतको जलजला गाउँपालिका२ मल्लाज माझफाँटका दुर्गाबहादुर सुनारले ८० किलोको खुकुरी निर्माण गरेका छन्। तीन महिनाको अवधिमा उनको नेतृत्वमा चार जनाको टोलीले हालसम्मकै सबैभन्दा ठूलो खुकुरी तयार गरिएको हो। ८० किलोको कुखुरीको साढे १० फिट अग्लो रहेको छ। गत मङ्सिर ४ गतेदेखि खुकुरी बनाउन सुरु गरी माघ २९ गते सम्पन्न भएको उनले जानकारी दिए। सुनारसँगै अर्जुन विक, सन्तोष विक र हरिलाल विकको समूहले तीन महिनाको अवधिमा निर्माण भएको खुकुरी अहिले पर्वत बेनीमा जारी १३ औँ गण्डकी प्रदेशस्तरीय महिला महोत्सवमा प्रदर्शनीमा राखिएको छ। उनले माझफाँटमा डिलु आरान उद्योग सञ्चालन गर्दै आएका छन्। खुकुरीलाई चासो र जिज्ञासाको साथ अवलोकन गरी फर्कने गरेको रेडियोका दिदी बहिनीका अध्यक्ष कल्पना चापागाईंले जानकारी दिए। महोत्सवको मञ्चको छेउमा कुखुरीलाई ठाडो पारेर सबैले देख्न सक्ने गरी राखिएको छ। खुकुरीमा फलामसँगै बिँडमा सालको काठ र काँजोमा चाँदी र पितलको प्रयोग गरिएको छ। 'तीन वर्षदेखि ठूलो खुकुरी बनाउने योजना बनाएको थिएँ, फलामको साइज नेपालमा नभेटिएपछि भारतबाट मगाएको हुँ, नेपालको राष्ट्रिय हतियारको रूपमा विश्वभर रहेका नेपालीको पहिचान र नेपालको चिनारीका लागि खुकुरीमार्फत प्रयास गरेको हुँ', निर्माणकर्ता सुनारले भने। उनका अनुसार खुकुरी निर्माणमा दुई लाख रुपैयाँ खर्च भएको छ। सामान खरिद र चार जनालाई तीन महिनाको पारिश्रमिक खर्चसमेत आफैँले जुटाएर खुकुरी बनाएका सुनारले आफ्नो लगानी उठ्ने गरी सङ्ग्राहलयमा राख्नका लागि सो खुकुरीलाई बिक्री गर्ने योजना बनाएको जानकारी दिए। पुख्र्यौलीरूपमा आफ्ना अभिभावकले गर्दै आएको आरान पेशालाई आधुनिकीकरण गरेका सुनारले आकर्षक तरबार, खुकुरी, दाउ, आँसीलगायतका हतियारसँगै फलामका भाँडासमेत बनाउँदै आएका छन्। उनले महोत्सव परिसरमा आफ्नो उद्योगमा निर्माण गरिएका हातहतियार र औजार सामग्रीलाई समेत बिक्री वितरणका लागि प्रदर्शनीमा राखेका छन्।"
यसरी मनाइयो प्रजातन्त्र दिवस (भिडियाे),"काठमाडौं : काठमाडौंको टुँडिखेलमा आज ७०औं प्रजातन्त्र दिवस मनाइएको छ। जनक्रान्तिका माध्यमबाट एक सय चार वर्षको राणाशासन अन्त्य गरी देशमा प्रजातन्त्र घोषणा भएको दिनको स्मरणमा सरकारले औपचारिक समारोहका साथ दिवस मनाउदै आएको छ। प्रजातन्त्र स्थापनाका लागि भएको सङ्घर्षमा शुक्रराज शास्त्री, दशरथ चन्द, धर्मभक्त माथेमा र गङ्गालाल श्रेष्ठले विसं १९९७ माघमा बलिदानी दिएका थिए। प्रजापरिषद् नामक राजनीतिक दल भूमिगत रूपमा स्थापना गरी प्रजातन्त्र स्थापनाका लागि जनतामा जागरण ल्याएको अभियोगमा उनीहरुलाई तत्कालीन राणा शासकले मृत्युदण्ड दिएको थियो। फागुन ७ मा प्रजातन्त्र स्थापना भएको सम्झनामा सरकारले केन्द्रमा प्रत्येक वर्ष राजधानीको टुँडिखेलमा औपचारिक कार्यक्रमको आयोजना गरिदैँ आएको छ। प्रजातन्त्र दिवस सबै जिल्लामा मनाइँदै आएको छ। ७०औं प्रजातन्त्र दिवसका अवसरमा टुँडिखेलमा आयोजित समारोहमा सहभागी राष्ट्रपति विद्यादेवी भण्डारी, प्रधानमन्त्री केपी शर्मा ओली, प्रधानन्यायाधीश चोलेन्द्रशम्शेर जबरा, सभामुख अग्निप्रसाद सापकोटा, राष्ट्रियसभा अध्यक्ष गणेशप्रसाद तिमिल्सिना लगायतको सहभागिता थियो।"
कोरोनाबारे सचेत गराउँन प्रदर्शनी,"राजविराज : कोरानो भाइरस र जिका भाइरसबाट सावधान गराउँदै राजविराजका विद्यार्थीहरुले बुधबार प्रदर्शनी र अन्तरक्रिया गरेका छन् । राजविराजस्थित महेन्द्र विन्देश्वरी बहुमुखी क्याम्पसको सुक्ष्मजीव विज्ञान विभागद्वारा आयोजित कार्यक्रममा विद्यार्थीहरुले व्यक्ति आफैँले सावधानी अपनाउँदा कोरोनाको संक्रमणबाट बच्न सकिने भन्दै सचेत गराए। कोरोना भाइरस र जिका भाइरस संक्रमणको परिचय, लक्षण, उपचार र बच्ने उपायका बारेमा जानकारी विद्यार्थीहरुले जानकारी दिए। सुक्ष्म विज्ञानकी विद्यार्थी अञ्जली ठाकुरले रुघाखोकीजस्तै लक्षण देखिने भाइरस श्वासप्रश्वासबाट, रोगीले प्रयोग गरेको सामान प्रयोग गर्दा, हात मिलाउँदा सर्न सक्ने बताइन्। कार्यक्रममा सहभागी गजेन्द्रनारायण सिंह अस्पताल राजविराजका डा दिनेश उप्रेतीले विशेषसरसफाइमा ध्यान दिने, मास्क लगाउने, भीडभाडमा नजाने, बिरामीलाई छोएमा हात राम्ररी सफा गर्ने लगायतका सावधानी अपनाए कोरोना भाइरसबाट जोगिन सकिने बताए । सुक्ष्मजीव विज्ञान विभागद्वारा आयोजित सचेतनामूलक कार्यक्रममा कोरोना भाइरस र जिका भारइसबारे जानकारी दिदै सुक्ष्म विज्ञानका विद्यार्थी अञ्जली ठाकुर । तस्विर : मनोहर पोखरेल संक्रमण भएमा भाइरसबारे तत्कालै पहिचान गर्ने, व्यवस्थापन र निदानात्मक उपाय अपनाउने, संक्रमित व्यक्तिको नजिकका मान्छे खोजेर उनीहरुको निगरानी गर्ने जस्ता उपाय अपनाएर नियन्त्रण गर्न सकिने डा त्रिपाठीले जानकारी दिए। क्याम्पस प्रमुख प्रा डा सर्वेचन्द्र मिश्रको अध्यक्षतामा भएको कार्यक्रममा राजविराज नगरपालिका उपप्रमुख साधना झा, परिवार नियोजन संघका कार्यालय प्रमुख बिद्याकिशोर सिंह, नेपाल प्राध्यापक संघका सचिव उमेशप्रसाद यादव, राजविराज जेसीजका अध्यक्ष नानीमैया कटवाल, ग्रिन नेपालका अध्यक्ष खेलानन्द दासलगायतले विभिन्न मुलुकमा देखिएको नोभेल कोरोना भाइरसको संक्रमणबाट जोगिन उच्च सतर्कता अपनाउनु पर्नेमा जोड दिए।"
भवन निर्माणका लागि पहाडीको १ करोड सहयोग घोषणा,काठमाडौं : विराटनगरका बद्री पहाडीले मानव अधिकार तथा शान्ति समाज केन्द्रिय कार्यालय भवन निमार्णका लागि १ करोड सहयोग गर्ने घोषणा गरेका छन्। भवन निर्माण कार्य शुरु हुनेबित्तिकै उक्त रकम जम्मा गरिदिने बताइएको छ। बद्री मानव अधिकार तथा शान्ति समाजका संस्थापक सभापति कृष्ण पहाडीका पिता हुन्। यसका लागि केही जग्गा छुट्टाइएको हुँदा सहयोग रकम क्रमश जम्मा गर्दै जाने र भवन निर्माण कार्य प्रारम्भ हुनासाथ सम्पूर्ण रकम शान्ति समाजको खातामा जम्मा भइसक्ने जानकारी पहाडी परिवारबाट प्राप्त भएको छ जारी विज्ञप्तिमा भनिएको छ यो विशाल राशी सहयोगका लागि मनकारी श्री बद्रीप्रसाद पहाडीप्रति मानव अधिकार तथा शान्ति समाज हार्दिक आभार एवं कृतज्ञता व्यक्त गर्दछ। स्मरणीय छ पहाडी परिवारद्वारा सेवामुखी विभिन्न संघ संस्था तथा निकायलाई यस वर्ष १ करोड ३२ लाख नगद र जग्गा गरी पौने दुई करोड सहयोग प्रदान गरिएको छ।
कोरोनामुक्त घोषणा तयारी,"काठमाडौं : सरकारले नेपाललाई कोरोना भाइरसमुक्त क्षेत्र (कोरोना भाइरस फ्री जोन) घोषणा गर्ने भएको छ। नेपाल भ्रमण वर्ष २०२० मा २० लाख पर्यटक भित्र्याउने लक्ष्य छ। संस्कृति, पर्यटन तथा नागरिक उड्डयनमन्त्री योगेश भट्टराईको निर्देशनमा मन्त्रालयले कोरोना भाइरसमुक्त रहेको प्रचारात्मक सन्देश प्रवाह गर्न लागेको हो। मन्त्रालयले अंग्रेजी, चिनियाँ र हिन्दी भाषामा कोरोना भाइरसमुक्त रहेको सन्देश अन्तर्राष्ट्रिय क्षेत्रमा प्रचार गर्नेछ। मन्त्रालयका अनुसार चिनियाँ पर्यटकका लागि नेपाल सुरक्षित रहेको सन्देशमूलक सामग्री पठाइनेछ। सात दिनभित्र चिनियाँ सञ्चारमाध्यम र नेपाली नियोगमार्फत सामग्री पठाइने मन्त्रालयले जनाएको छ। प्रचारात्मक सामग्री मन्त्रालय, विदेशस्थित नेपाली नियोग, नेपाल पर्यटन बोर्ड, नेपाल भ्रमण वर्ष, २०२० को सचिवालय, पर्यटन सम्बद्ध निजी क्षेत्रका वेबसाइट तथा सामाजिक सञ्जालमा राखिनेछ। चिनियाँ पर्यटक चाइना साउदर्न र हिमालय एयरलाइन्सको उडानबाट सातामा १ सय हाराहारीमा नेपाल आइरहेका छन्। नेपाल भित्रने पर्यटकमा चिनियाँ दोस्रोमा पर्छन्। सन् १९९९ मा १ लाख ६९ हजार ५ सय ४३ जना चिनियाँ नेपाल आएका थिए। त्रिभुवन अन्तर्राष्ट्रिय विमानस्थलका प्रवक्ता देवचन्द्रलाल कर्णका अनुसार पर्यटकको संख्यामा कमी आएपछि उडान प्रभावित भएको छ। तिब्बती एयरलाइन्स, सिचुवान एयरलाइन्स, चाइना स्टर्न, चाइना साउदर्न, एयर चाइना र हिमालय एयरलाइन्सले उडान कटौती गरेका छन्। विश्व स्वास्थ्य संगठन (डब्लुएचओ) ले कोरोना भाइरसकै कारण अन्तर्राष्ट्रिय आवागमन एवं व्यापारमा कुनै अंकुश लगाउनुपर्ने अवस्था नआएको स्पष्ट पारेको छ। मन्त्रालयमा मंगलबार आयोजित छलफलमा मन्त्री भट्टराईले तीन दिनभित्र सन्देशमूलक श्रव्यदृश्य प्रचार सामग्री तयार गरी सम्प्रेषित गर्न निर्देशन दिएका थिए। छलफलमा पर्यटनसचिव केदारबहादुर अधिकारी, नेपाल पर्यटन बोर्डका कार्यकारी प्रमुख धनञ्जय रेग्मी, नेपाल भ्रमण वर्ष २०२० का राष्ट्रिय कार्यक्रम संयोजक सुरज वैद्यलगायत सम्बद्ध निकायका पदाधिकारी थिए।"
टुँडिखेलमा हुने सेना दिवसको कार्यक्रम प्रत्यक्ष प्रशारण हुने,"काठमाडौं : महाशिवरात्री तथा सेना दिवसको अवसरमा टुँडिखेलमा हुने विशेष कार्यक्रमको प्रत्यक्ष प्रशारण हुने भएको छ । फागुन ९ गते अर्थात् शुक्रबार सैनिक मञ्च, टुँडिखेलमा हुने महाशिवरात्री तथा सेना दिवस २०७६ को अवसरमा हुने सैनिक कला प्रदर्शन र पुरस्कार वितरण कार्यक्रम नेपाल टेलिभिजनबाट प्रत्यक्ष प्रसारण हुने भएको हो । सँगै काठमाडौं वल्र्ड ट्रेड सेन्टर र काठमाडौं मलमा भएका डिजिटल स्किनमासमेत कार्यक्रमका दृश्य देखाइने नेपाली सेनाले जनाएको छ । सर्वसाधारणलाई नेपाली सेनाको उक्त विशेष कार्यक्रम सहज रुपमा अवलोक गराउने उद्देश्यका साथ प्रत्यक्ष प्रसारणसँगै डिजिटल स्क्रिनमा देखाउने तयारी भएको सेनाले विज्ञप्तिमार्फत् जानकारी गराएको हो ।"
यसरी गयो ट्रस्टको १७३ रोपनी व्यक्तिका नाममा,"काठमाडौं : तत्कालीन प्रधानमन्त्री डा बाबुराम भट्टराई र तत्कालीन उपप्रधानमन्त्री विजयकुमार गच्छदारले व्यक्तिका नाममा मोही दर्ता गरिदिएका काठमाडौंका १७३ रोपनी जग्गा आफ्नो नाउँमा ल्याउनुपर्ने सिफारिस नेपाल ट्रस्टको कार्यालयले गरेको छ। भट्टराई र गच्छदारले ट्रस्टको नाममा रहेका काठमाडौंको थानकोट, मातातीर्थ, बालाजु र सतुंगलका ती जग्गा मन्त्रिपरिषद्बाट नीतिगत निर्णय गराई करिब सयजना व्यक्तिका नाममा दर्ता गरिदिएका थिए। ती जग्गा कसरी व्यक्तिका नाममा दर्ता भए भन्नेबारे अध्ययन गरी सिफारिस गर्न ट्रस्टले समिति गठन गरेको थियो। समितिले गत जेठ ७ गते सिफारिसप्रतिवेदन तयार गरेको अन्नपूर्णलाई प्राप्त ट्रस्टको वार्षिक प्रतिवेदन (सार्वजनिक नभएको) मा उल्लेख छ। प्रतिवेदनअनुसार भट्टराई र गच्छदारले मातातीर्थको ५९ रोपनी एक आना तीन पैसा, थानकोट महादेवस्थानको एक सय २ रोपनी तीन पैसा, सतुंगलको एक रोपनी ६ आना एक पैसा र बालाजु (इचंगु) को १० रोपनी ६ आना एक पैसा जग्गा विभिन्न व्यक्तिका नाममा दर्ता गरिदिएका थिए। उक्त समितिले आफ्नो प्रतिवेदन ट्रस्टलाई बुझाइसकेको छ भने ट्रस्टले सरकारी, सार्वजनिक तथा गुठी जग्गासम्बन्धी छानबिन गर्न बनेको जाँचबुझ आयोगसमक्ष पेस गरेको छ। ट्रस्टको उक्त प्रतिवेदन प्राप्त भएको जानकारी दिँदै आयोगका सदस्य जानकीबल्लभ अधिकारीले व्यक्तिका नाममा दर्ता भएका ती जग्गाबारे छानबिन भइरहेको बताए। विशेष अदालतका पूर्वअध्यक्ष मोहनरमण भट्टराईको अध्यक्षतामा यसै वर्ष गठित उक्त आयोगले सार्वजनिक, गुठी जग्गा अतिक्रमण छानबिन गरी कारबाहीका लागि सरकारलाई सिफारिस गर्छ। नेपाल ट्रस्टको जग्गा व्यक्तिका नाममा दर्ता गर्ने सम्बन्धमा २०६९ कात्तिक २ गतको मन्त्रिपरिषद्, विधेयक समिति बैठकको निर्णयको प्रतिलिपि । ट्रस्टले गठन गरेको छानबिन समितिले नेपाल सरकारको स्वामित्वमा भएको जग्गा कमाउने व्यक्तिलाई मोहीको हक प्राप्त हुने छैन भन्ने व्यवस्था भूमिसम्बन्धी ऐन, २०२१ (सातौं संशोधन, २०७६ असोज २०) को दफा २५(५)मा व्यवस्था गरेकाले ती जग्गा नेपाल ट्रस्टको कार्यालयको एकलौटी नाममा कायम हुनुपर्ने सिफारिस गरेको थियो। समितिले ट्रस्टका नाममा कायम भइसकेका जग्गा व्यवस्थापन गर्ने सम्बन्धमा ट्रस्ट ऐन, २०६४ को दफा १३ ले व्यवस्था गरेको प्रक्रिया पनि पूरा नभएको उल्लेख गरेको छ। ऐनको दफा १३ मा ट्रस्टको सम्पत्ति बिक्रीवितरण गर्न र भोगाधिकार प्रदान गर्न पाइने छैन उल्लेख छ। उक्त निर्णय प्रचलित कानुनविपरीत रहेकाले ट्रस्ट कार्यालयको एकलौटी नाममा कायम हुनुपर्ने सिफारिसमा उल्लेख छ। यसरी भयो दर्ता तत्कालीन राजा वीरेन्द्र, ऐश्वर्य र उनको परिवारका नामबाट नेपाल ट्रस्टमा दर्ता भएको १ सय ७३ रोपनी जग्गा ट्रस्टका संरक्षक तत्कालीन प्रधानमन्त्री भट्टराई तथा सञ्चालक समितिका अध्यक्ष गच्छदारले कानुनमा सीधै दर्ता गर्न नमिलेपछि मन्त्रिपरिषद्बाट नीतिगत निर्णय गराएर दर्ता गरेको व्यहोरा ट्रस्टको प्रतिवेदनमा छ। २०६७ माघ १६ मा मन्त्रिपरिषद्ले राजा वीरेन्द्र र उनको परिवारको नामको सम्पत्ति ट्रस्टको स्वामित्वमा ल्याउने क्रममा कानुनी प्रावधानमा उत्पन्न दुविधाप्रति महान्यायाधिवक्ता कार्यालयसँग राय मागेको थियो। तत्कालीन नायब महान्यायाधिवक्ता प्रेमराज कार्कीले २०६७ चैत २३ मा ट्रस्टका नाममा जग्गाधनी प्रमाणपुर्जा कायम रहेको मोही लागेको जग्गाका सम्बन्धमा सरकारले नीतिगत व्यवस्था गर्नुपर्ने राय दिएको थियो। यसपछि मन्त्रिपरिषद्का सचिव जयमुकुन्द खनालले ०६९ भदौ ३ मै ट्रस्टका नाममा दर्ता भएका तत्कालीन राजपरिवारका विभिन्न सदस्यका नाममा रहेका साविकका फर्मायसी बिर्ता जग्गा सम्बन्धित जग्गा कमाउने जोताहामोहीका नाममा दर्ता गर्ने भनी नेपाल सरकार मन्त्रिपरिषद्मा प्रस्ताव पेस भएको थियो। मन्त्रिपरिषद्ले २०६९ भदौ २५ मा उक्त प्रस्ताव स्वीकृत गरी मन्त्रिपरिषद् विधेयक समिति मा पेस गरेको थियो। मन्त्रिपरिषद्ले ट्रस्टको सचिवको संयोजकत्वमा सहसचिव, मन्त्रिपरिषद्का सहसचिव, भूमिसुधार तथा व्यवस्था मन्त्रालय र सहन्यायाधिवक्ता, महान्यायाधिक्तको कार्यालय रहेको उपसमिति गठन गर्ने र त्यसको अध्ययन गरी एक महिनाभित्र प्रतिवेदन पस गर्ने निर्णय भएको थियो। उक्त उपसमितिले फर्मायसी बिर्ता जग्गा जोताहा र मोहीको नाम दर्ता गर्ने सम्बन्धमा एक महिनाभित्र मन्त्रिपरिषद्को विधेयक समितिलाई प्रतिवेदन बुझाउने अवधि तोकेको उल्लेख छ। प्रतिवेदनअनुसार बिर्ता उन्मूलन ऐन २०१६, बिर्ता उन्मूलन नियमावली २०१७, भूमिसम्बन्धी ऐन २०२१ र नेपाल राजपत्रमा २०२६ असोज १३ मा प्रकाशित सूचनासमेतका आधारमा ट्रस्टका नाममा कायम भएको दर्ता स्रेस्ता सच्याई सम्बन्धित जग्गा कमाउने मोही र जोताहाका नाम कायम गर्ने भनिएको छ। मन्त्रिपरिषद्मा पेस गरिएको प्रस्तावमा त्यस प्रकृतिका अधिकांश जग्गा २०२६ सालपछि कमाउने मोहीजोताहाका नाममा दर्ता हुन नसकेको उल्लेख छ। २०६४ पछि नेपाल ट्रस्टका नाममा कायम दर्ता स्रेस्तालाई सच्याई कानुनबमोजिम दर्तास्रेस्ता कायम गर्नुपर्ने देखिएको जनाउँदै प्रस्तावमा उल्लेख छ, स्रेस्ता कायम गर्न हाल ट्रस्टमा आएका भनिएका जग्गाको विषय कानुनी नभई नीतिगत प्रश्न रहेको देखिएकाले मन्त्रिपरिषद्बाटै नीतिगत निर्णय हुनुपर्छ। समितिको प्रस्ताव र महान्यायाधिवक्ता कार्यालयबाट प्राप्त निर्णयका आधारमा सोबमोजिम हुन प्रस्ताव लेखिएबमोजिम गर्ने भनी २०६९ कात्तिक २ मा बसेको मन्त्रिपरिषद् विधयेक समिति बैठकबाट निर्णय भएको थियो। सोही निर्णयका आधारमा मालपोत कार्यालय कलंकीले नेपाल ट्रस्टका नाममा लालपुर्जा भएको पूरै जग्गा मोही तथा निजको हकवालाका नाममा नामसारी भएको थियो। भूमिसुधार तथा व्यवस्था मन्त्रालय, नेपाल ट्रस्टको कार्यालय, भूमि व्यवस्थापन विभाग, जिल्ला प्रशासन कार्यालय काठमाडौं, जिविस काठमाडौं, भूमिसुधार कार्यालय काठमाडौं, साबिकको मातातीर्थ, थानकोटमहादेवस्थान र इचंगुनारायण गाविसको कार्यालयलाई बोधार्थ दिएर २०६९ मंसिर २० मा गोरखापत्रमा सूचना जारी गरिएको थियो। तत्कालीन भूमिसुधार तथा व्यवस्थामन्त्री चन्द्रदेव जोशीले थानकोट, धादिङ, स्वर्गद्वारीलगायत धेरै ठाउँको जग्गा व्यक्तिका नाममा दर्ता गराउन आफूलाई दबाब आएको अन्नपूर्णसँग बताएका थिए। हिसिला यमीले लिएर नै आउनुभएको हो, उनले भनेका थिए, मैले बाबुरामजीलाई यो विषय मबाट हुँदैन, त्यसमा म हात हाल्न सक्दिनँ भनेर विरोध गरेको हुँ। कहाँ कसको नाममा दर्ता गरियो ट्रस्टको जग्गा ? ललिता निवास जग्गा प्रकरण : तीन पूर्वमन्त्रीसहित १७५ विरुद्ध भ्रष्टाचार मुद्दा ललितानिवास जग्गा प्रकरण : विभागीय मन्त्रालय मौन ललितानिवास प्रकरण : महानिर्देशकसहित ७ जनालाई १५ दिने म्याद जारी ललितानिवास प्रकरण : अख्तियारको निर्देशनपछि पौडेल र रेग्मीको जग्गा फिर्ता बालुवाटार जग्गा प्रकरणबारे व्यंग्य गर्दै प्रधानमन्त्रीले सुनाए चिनियाँ कथा व्यक्तिले हडपेको जग्गामा सरकारी बोर्ड (भिडियाे) जग्गा खोस्न मन्त्रीकै एक्सन धितो राखेको जग्गा कब्जा २ सय २२ रोपनी जग्गाको स्वामित्व प्रष्ट पार्न मालपोतलाई उच्चको आदेश"

शीर्षक,विवरण
किसानलाई सास्ती,"अर्थमन्त्रीले गौरवका साथ उच्चारण गर्ने शब्द हो आर्थिक वृद्धि। बजेट भाषण र मौद्रिक नीतिमा उल्लिखित आर्थिक वृद्धिदर हासिल हुँदा अर्थमन्त्रीले सरकारको अनुकम्पा, सुशासन, विकासप्रति प्रतिबद्ध आदि पगरी गुथेर गौरव गर्छन्। सरकारले यो आर्थिक वृद्धि उसैको प्रयासबाट प्राप्त गरे झैं गर्ने गर्छ। तर यथार्थ अर्कै छ। समयमा पानी पर्यो भने आर्थिक वृद्धिदर उकालो लाग्छ, परेन भने लक्ष्य पूरा हुँदैन। आर्थिक वृद्धिदर हासिल गर्न पानीका साथसाथै रासायनिक मल पनि चाहिन्छ, जुन हरेक सरकारले कमिसनको लालचमा समयमा आपूर्ति गर्न सक्दैन। सत्ताकै वरपर र चाकडीचाप्लुसी गर्ने व्यापारीको मिलेमतोमा सरकारले सिजनमा मल ल्याउँदैन मलको हाहाकार गराउने, प्रतिस्पर्धा नगराई सीधै खरिद गर्ननिम्ति। किसानलाई यो यो समयमा मल चाहिन्छ भन्ने सबैलाई थाहा छ। तर समयमा व्यवस्थापन नहुनुको पछाडि कमिसन कारक बन्दै आएको छ। यसपालि मनसुन १० दिन ढिलो गरी सुरु भयो। तर मध्य असार लागिसक्दा देशभर जम्मा ११४ प्रतिशत मात्र रोपाइँ पूरा भएको छ। अर्थतन्त्रको मेरुदण्ड मानिएको धान उत्पादनलाई मनसुन र मलले नराम्रोसित असर पार्ने देखिएको छ। किसान आकाशे खेती गर्न बाध्य छन्। सरकारले सिँचाइ संरचना निर्माण गर्न हालसम्म करिब दुई खर्ब रुपैयाँ लगानी गरिसकेको छ। तर बाह्रै महिना सिँचाइ सुविधाको उपलब्धि अति न्यून छ। अर्थात् कुल धान खेती हुने क्षेत्रफल १५ लाख हेक्टरमध्ये करिब २५ प्रतिशतमा मात्रै १२ महिना सिँचाइ सुविधा उपलब्ध छ। त्यो पनि जहाँ बढी धानको क्षेत्रफल छ, त्यहाँ सिँचाइ सुविधा पर्याप्त छैन। यसरी नेपाली किसान प्रकृति (मनसुन) र सरकार (मल) दुवैबाट ठगिँदै आएका छन्। त्यसै पनि हाम्रो खेती प्रणाली व्यावसायिक छैन, निर्वाहमुखी छ। यसलाई व्यावसायिक बनाउने सोचसम्म देखिँदैन सरकारको। पञ्चायतकालदेखि बहुदलीय कालखण्डमा आइपुग्दा सरकारमा बस्नेहरू पटकपटक मल काण्ड रचाउँदै आएका छन्। आखिरी घडीमा मल आयात गर्न खोज्नुको मूल कारण कमिसन हो। किसान मल नपाएर छटपटिने गर्छन्, तर सरकार र कर्मचारीतन्त्र कमिसनको घिनलाग्दो र्याल काढेर बस्छन्। राज्यले प्रवाह गर्नैपर्ने न्यूनतम सेवा (आपूर्ति) समेत गर्न सक्दैन भने यो जत्तिको नालायकीपन अरू केही हुन सक्दैन। हरेक वर्ष धान उत्पादनमा १० प्रतिशतले तलमाथि हुँदा मुलुकको कुल गार्हस्थ्य उत्पादन (जीडीपी) मा एक प्रतिशतले घटबढ हुने गर्छ। जीडीपीमा धानको योगदान चार प्रतिशतभन्दा बढी छ भने समग्र कृषि क्षेत्रको योगदान २७ प्रतिशत छ। प्रतिमहिना एक खर्ब २० अर्ब रुपैयाँका दरले व्यापार घाटा बेहोर्न बाध्य मुलुकमा धानको जति महत्त्व छ, त्यसअनुसारको गम्भीरता सरकारसित छैन। धानबालीलाई करिब एक लाख १० हजार टन युरिया र ६० हजार टन डीएपी मलको माग हुन्छ। सरकारले सबै प्रक्रिया पूरा गरेर मल भित्र्याए पनि धानबालीलाई युरिया ३० हजार र डीएपी २० हजार टन अपुग छ। कृषि मन्त्रालयले गत पुसमै अर्थ मन्त्रालयसँग तीन अर्ब रुपैयाँ अतिरिक्त माग गरेको थियो। तर अर्थले अनेक बहानाबाजी गर्दै वैशाखमा आएर दिन्छु भन्यो। तर ढिलो भयो। अब ग्लोबल टेन्डर (प्रतिस्पर्धा) गर्दा नभ्याउने भयो। अनि खेल सुरु गर्न खोजियो जीटुजी अर्थात् विनाप्रतिस्पर्धा। यसैका लागि यति धेरै नाटक गरिएको थियो। तर यो पनि गर्ने समय पुगेन र किसानलाई ठण्डाराम पारियो। यो नियति कुनै एक वर्षको होइन, हरेक वर्षको नियत हो। यही नियतले अर्थतन्त्रलाई यति धेरै प्रभाव पार्ने, किसानका हातमुख जोड्ने गम्भीर मुद्दामा समेत सरकार उदासीन छ। किसानले समयमै मल पाउने एक मात्र विकल्प सरकारको असल नियतबाहेक अरू केही छैन। दोस्रो, सरकारले मनसुन भित्र्याउन सक्दैन, तर वर्षैभरि खेतखेतमा पानी पुर्याउने संरचना बनाउन सक्छ चाहेमा। यी दुवै कुरामा सरकार सदा झैं असफल छ अनि नेपाली किसानको भाग्य हुन्छ भगवान् भरोसे।"
ज्याला नपाएपछि वडा कार्यालयमा मजदुरले गरिदिए तालाबन्दी,बैतडी : बैतडीको सिगास गाउँपालिका वडा नं १ को कार्यालयमा मजदुरहरुले तालाबन्दी गरेका छन् । गत साल सम्पन्न भएको खानेपानी योजनामा काम गरेको रकम नदिएको भन्दै मजदुरहरुले तालाबन्दी गरेका हुन् । वडा कार्यालयसम्म पुग्ने रेलापानी खानेपानी योजना गत वर्ष नै फरफराक गरिएको भए पनि आफूहरुले काम गरेको पैसा नपाएकाले तालाबन्दी गरेको स्थानीय मजदुर डम्मरसिंह पन्तले बताए । आफूहरुको समस्या समाधानका लागि पटक पटक आग्रह गरेको भए पनि समस्या सम्बोधन नभएपछि बाध्य भएर तालाबन्दी गरेको उनले बताए । उनले भने हामी काम गरेर खाने मान्छे हौँ । योजनाको भुक्तानी लिएर पनि हाम्रो पैसा दिएको छैन् । हामीले के गर्ने ? जनप्रतिनिधिहरुसँग पनि पटक पटक छलफल गर्यौँ । तर हाम्रो समस्या समाधान भएन् । आफूहरुले काम गरेको वापतको दुई लाखको हाराहारी रकम नपाएको अर्का मजदुर कृतसिंह पन्तले बताए । मजदुरी गरेरै घरपरिवार चलाइरहेका मजदुरहरुको काम गरेको रकम भुक्तानी नगरेपछि सोमबार वडा कार्यालयमा तालाबन्दी गरेका हौँ । हाम्रो माग पूरा नहुँदासम्म तालाबन्दी खोल्दैनौँ । सिगास गाउँपालिका वडा नं १ का वडाध्यक्ष गगनसिंह धामीले भने डा कार्यालयमा तालाबन्दी गरेको कुरा सुनेको र स्थानीयसँग छलफल गरेर ताला खोल्न प्रयास गरिने बताए । मजदुरहरुले नपाएको रकमका लागि गाउँसभाबाट डेढलाख पास गरिसकेकाले केही दिनभित्रै भुक्तानी गर्ने तयारी भएको पनि उनले दाबी गरे । उनले भने वडा कार्यालयमा तालाबन्दी गरेको कुरा सुन्नमा आएको छ । मजदुरहरुका समस्या समाधानका लागि मैले कार्यपालिकाबाट डेढलाख बजेट विनियोजन गरेको छु । १६ लाखको लागतमा निर्माण गरिएको खानेपानी योजनाको रकम मध्ये आफूहरुले काम गरेको पैसा नपाएको मजदुरहरुले गुनासो गरेका छन् । आफूहरुका माग पूरा नहुँदासम्म तालाबन्दी नखोल्ने उनीहरुले अडान लिएका छन् ।
"किर्ते मुद्दामा कृषि बैंकका पूर्व प्रमुखसहित २६ जना दाेषी : १ वर्ष कैद, २ करोड ४४ लाख ५० हजार विगो","ताप्लेजुङ : ताप्लेजुङ जिल्ला अदालतले सरकारी कागजात किर्ते मुद्दामा २६ जनालाई दोषी ठहर गरेको छ । कृषि विकास बैंक ताप्लेजुङ शाखाका तत्कालिन प्रमुख गणेश खतिवडासहित २६ जनालाई एक वर्ष कैद र विगोको २५ प्रतिशत तिर्नुपर्ने फैसला गरेको हो । उनीहरुले सरकारी कागजातलाई किर्ते गरी भीरपाखालाई प्लटिङ जग्गा देखाउँदै कृषि विकास बैंक लिमिटेड ताप्लेजुङ शाखाबाट कर्जा प्रवाह गरेका थिए । जिल्ला न्यायाधीष कृपासुर कार्कीको ईजलासले आइतबार एकैदिन सोसँग सम्बन्धित ३८ थान मुद्दाको सुनुवाई गर्दै उक्त फैसला गरेका हुन् । जिल्ला अदालतका श्रेष्तेदार केदार प्रसाद गौतमका अनुसार बैकका तत्कालिन शाखा प्रमुख गणेश खतिवडा, लेखापाल हरिशंखर न्यौपाने, कर्मचारी भिमप्रसाद आर्चाय र जग्गाधनी पदमकुमारी नुगोलाई मुख्य दोषी ठहर भएका छन् । २०७५ साल साउन ११ गते १८ थान तथा २०७५ कार्तिका ९ मा २० थान मुद्दा दर्ता भएको थियो । अन्य सबैलाई एक वर्ष कैद र विगोको २५ प्रतिशत फैसला गरेको छ । अदालतले मुख्य दोषी ठहर गरेको प्रमुख खतिवडा, न्यौपाने आर्चाय र नुगोलाई भने प्रत्येकको २० प्रतिवादीको विगोको २५ प्रतिशत जरिवाना ठहर्ने फैसला गरेको श्रेष्तेदार गौतमले बताए । कैद सजाय भने सबैलाई एक वर्ष तोकेको छ । अदातलले श्याम श्रेष्ठ, ललितकुमारी गुरुङलाई १२ लाख विगोमा २५ प्रतिशत ठहर गरेको हो । प्रतिवादी यमुना शिवालाई १४ लाख २५ हजार मनिषा सुब्बालाई ६ लाख, नारायणसिंह बोखिमलाई ९ लाख, बमबहादुर र दुर्गा लिम्बूलाई १३ लाख २५ हजार, तारादेवी बोगटीलाई १९ लाख ५० हजार, विनु थुलुङ लिम्बुलाई ८ लाखको विगो ठहर्ने फैसला गरेका छ । यस्तै सरिता लिम्बू र गौमती लिम्बूलाई १०१० लाख प्रमिला गुरुङलाई १५ लाख मैया थापालाई१२ लाख, शान्ता काङवा, अनिता जोगी, राममाया बेघा, अरुण कार्की र सुनिता लिम्बूलाई ८८ लाख र ईन्दिरा खवासलाई २४ लाख विगो सजाय सुनाएको हो । यस्तै सुमित्रा लिम्बूलाई ६ लाख संगीता मादेनलाई ३० लाख, रमेशकुमार राईलाई १८ लाखको विगो सजाय सुनाएको बताइएको छ । मुद्दामा पदमकुमारी कर्जा प्रवाहमा मिलेमतो गरेर हिनामिना गराउने मुख्य आरोपी हुन् । उनले कर्मचारीको मिलेमतोमा जग्गा किनेबेच गर्ने गराउने बहानामा कागजी रुपमा जग्गा बंैकमा राखेर ऋण हिनामिना गर्ने गराउने गरेकी थिइन् ।"
जाजरकोटका दुर्गम गाउँमा बैंक र प्रहरी पोस्ट,"जाजरकोट : जाजरकोटका दुई दुर्गम गाउँपालिकामा बैंक र प्रहरी पोस्ट स्थापना भएका छन्। जिल्लाका कुशे र बारेकोटमा अस्थायी प्रहरी पोस्ट स्थापना भएसँगै दुबै दुर्गम गाउँपालिका बैंकिङ सेवाको पँहुजमा पुगेका हुन्। कुशे गाउँपालिकाको प्रशासनिक केन्द्र थर्पु भार्मा र बारेकोट गाउँपालिकाको लिम्सामा बैंक र प्रहरी पोस्ट स्थापना गरिएको हो। दुवै गाउँपालिकामा कृषि विकास बैंकका शाखा विस्तार भएका हुन्। एक वर्षअघि सरकारले सवै स्थानीय तहमा बैंकिङ सेवा विस्तार गर्ने निर्णय गरेपनि असुरक्षाको कारण देखाउँदै सेवा विस्तार भएको थिएन। ढिलै भएपनि प्रहरी पोस्ट र बैंक एकै साथ स्थापना हुँदा स्थानीय खुसी छन्। यसअघि कुशे र बारेकोट गाँउपालिकाको सवै प्रशासनिक कामकाज सदरमुकाम खलंगाबाटै हुँदै आएको थियो। तर बैंक र प्रहरी पोस्ट स्थापना भएपछि गाउँपालिकाले अब प्रशासनिक केन्द्रबाटै सेवा दिने निर्णय गरेका छन्। कुशे गाउँपालिका अध्यक्ष हरिचन्द्र बस्नेतले गाउँमा बैंक र प्रहरी पोस्ट स्थापनासँगै प्रशासनिक कामकाज सहज हुने बताए। प्रहरी पोस्ट स्थापनाका लागि सुरक्षा समितिबाट दर्जनौं पटक निर्णय गरेर पठायांै, तर बल्ल सुनुवाई भयो प्रमुख जिल्ला अधिकारी ललितकुमार बस्नेतले भने, गाउँमै बैंक र सुरक्षाको ब्यवस्था हुनु पनि गाँउमै सिंहदरबार पुग्नु हो। बैंकका शाखा प्रमुख राजेन्द्रप्रसाद आचार्यले बैंकको ढुकुटी राख्ने ठाउँ भल्ट लगायतका अन्य प्राविधिक कुरा मिलाउन केही समय लाग्ने भएकोले आगामी साउन एक गतेदेखि मात्रै चेक साँट्न सकिने बताए।"
"दुर्घटनामा दुईको मृत्यु, ६ घाइते : राजमार्गमा विराेध प्रदर्शन",विराटनगर : मोरङको बुढीगंगा गाउँपालिका र विराटनगर महानगरपालिकामा भएका अलग अलग दुर्घटनामा परेर दुईजनाको मृत्यु भएको छ । कोसी राजमार्ग अन्तर्गत बुढीगंगा३ मा कार र मोटरसाइकल ठोक्किँदा भएको दुर्घटनामा आइतबार दिउसो एकजनाको मृत्यु भएको छ । दुर्घटनामा परी ६ जना घाइते भएका छन् । प्रहरीका अनुसार विराटनगरबाट सुनसरीको इटहरीतर्फ तिव्र गतिमा जाँदै गरेको को २९ प ५८७३ नम्बरको मोटरसाइकल विपरित दिशाबाट आउँदै गरेको बा ३ च ८८२१ नम्बरको कारसँग ठोक्किँदा दुर्घटना भएको हो । दुर्घटनामा परेर मोटरसाइकलको पछाडि सवार इटहरी उपमहानगरपालिका९ भोजपुरे टोल बस्ने ४५ वर्षीय रुसना खातुनको मृत्यु भएको मोरङ प्रहरीका प्रवक्ता डीएसपी घनश्याम श्रेष्ठले बताए । उनका अनुसार दुर्घटनामा घाइते भएपछि उपचारका लागि विराट टिचिङ अस्पताल पुयाउन साथ खातुनको मृत्यु भएको हो । दुर्घटनामा मोटरसाइकल चालक खातुनका छोरा २८ वर्षीय ईब्राहिम मियाँ घाइते भएका छन् । मोटरसाइकल ठोक्किना साथ अनियन्त्रित बनेको कारले इटहरीतर्फ नै जाँदै गरेको अर्को को ३८ प २९२६ नम्बरको मोटरसाइकललाई पनि ठक्कर दिँदा सुनसरीको इनरुवा नगरपालिका४ बस्ने ३५ वर्षीय शम्भुकुमार साह र पछाडि सवार इटहरी१८ की २६ वर्षीय यशोदा साह घाइते भएका छन् । अनियन्त्रित कारले ठक्कर दिँदा साइकलयात्री बुढीगंगा३ का २२ वर्षीय विश्वनाथ खवास पनि घाइते भएका छन् । डीएसपी श्रेष्ठका अनुसार दुर्घटनामा परेर कार चालक धरान उपमहानगरपालिका१२ का निशान रिजाल र कारमा सवार उनकी आमा अञ्जु रिजाल पनि घाइते भएका छन् । घाइते सबैको विराट टिचिङमै उपचार भइरहेको छ । दुर्घटनामा कार र दुवै मोटरसाइकलमा क्षति पुगेको छ । यस्तै विराटनगर४ बरगाछीमा शनिबार राति बा २० च ७४० नम्बरको कारले मोटरसाइकललाई ठक्कर दिँदा एकजनाको मृत्यु भएको छ । को ३५ प ५६३४ नम्बरको मोटरसाइकलका चालक विराटनगर महानगरपालिका१२ का १९ वर्षीय शंकरकुमार मिश्रको मृत्यु भएको प्रहरी प्रवक्ता श्रेष्ठले बताए । उत्तरबाट दक्षिणतर्फ आउँदै गरेको मोटरसाइकललाई एउटै दिशाबाट आउँदै गरेको कारले राति १०ः४५ बजे ठक्कर दिएको थियो । दुर्घटनामा गम्भीर घाइते मिश्रको उपचारका क्रममा विराट नर्सिङ होममा मृत्यु भएको प्रहरीले जनाएको छ । दुर्घटनापछि फरार रहेको कारलाई प्रहरीले विराटनगर११ स्थित किरण लामाको घरबाट राति नियन्त्रणमा लिएको थियो । डीएसपी श्रेष्ठले दुर्घटना भएका बेला कार लामाले नै हाँकेको प्रारम्भिक अनुसन्धानबाट पत्ता लागेको बताए । लामा फरार रहेका कारण खोजी तीव्र पारिएको जनाइएको छ । प्रहरीका अनुसार लामा केही साथीहरुसहित विराटनगरको एयरपोर्ट मोडको होटल ह्याजट्यागमा केही साथीहरुसँग बसेका थिए । मादक पदार्थ सेवनकै क्रममा होटलमा केही विवाद पनि भएको र त्यसपछि निस्किएका लामाले चलाएको कारले करिव एक किलोमिटर अगाडि मोटरसाइकललाई ठक्कर दिएको प्रहरीको भनाइ छ । डीएसपी श्रेष्ठले घटना नियोजित रुपमै भएको हो या सवारी साधन चलाउने क्रममा दुर्घटना मात्रै भएको हो भन्ने बारेमा अनुसन्धान भइरहेको जनाए । उनले नियोजित रुपमा ठक्कर दिएको भए त्यही अनुसार मुद्दा चल्ने पनि बताए । घटनाको विरोधमा विराटनगरमा आइतबार टेम्पो चालकहरुले प्रदर्शन गरेका छन् । उनीहरुले कोसी राजमार्ग अन्तर्गत बरगाछी र महेन्द्र चोकमा केही बेर सवारी आवागमन बन्द गराए । घटनाको विरोधमा उत्रिएर प्रदर्शन गर्दै सवारी साधन सञ्चालनमा अवरोध पुयाउन थालेपछि ठूलो संख्यामा प्रहरी परिचालन गरेर राजमार्ग खुलाइएको थियो । दुर्घटना लामाले गराएको भए पनि नक्कली चालक खडा गरेर घटनालाई मोड्ने र लामालाई उन्मुक्ती दिने प्रयास भन्दै टेम्पो चालकहरु त्यसको विरोधमा उत्रिएका हुन् । दुर्घटना गराउने लामा फरार भएका कारण खोजी गरेर कारबाही प्रक्रिया अघि बढाउनु पर्ने उनीहरुको माग छ ।
"तनहुँमा ट्रक दुर्घटना : दुई घाइते, ट्रक अड्कीयो रुखमा",तनहुँ : तनहुँको व्यास१२ घाँसीकुवास्थित पृथ्वी राजमार्गमा ट्रक दुर्घटना हुँदा दुईजना घाइते भएका छन् । ना ५ ख १३७ नम्बरको ट्रक सडकबाट तल खसेर रुखमा अड्कीएको छ । दुर्घटनामा पैदलयात्री स्थानीय कमलाबारीका १७ वर्षीय अर्जुन थापा र सहचालक प्युठान स्वर्गद्वारी निवासी २० वर्षीय मुमबहादुर थापा घाइते भएका हुन् । घाइतेदुबैजनाको अवस्था गम्भीर रहेको तनहुँ प्रहरीले जनाएको छ । तिव्र गतिमा रहेको ट्रक पृथ्वी राजमार्गबाट अनियन्त्रित भइ भीरबाट खस्दा रुखमा अड्कीएको हो । घाइते दुबैजनालाई थप उपचारका लागि पोखरा पठाइएको छ ।
सहमतिपछि सिसडोलमा फेरि फोहोर थन्क्याउन थालियो,"कागतीगाउँ (नुवाकोट) : काठमाडौं महानगरपालिका स्थानीयबासीको माग सम्बोधन गर्न सहमति भएपछि सोमवारदेखि ओखरपौवाको सिसडोलमा फोहोर फाल्न सुरु भएको छ। नुवाकोटको सिसडोलमा काठमाडौं उपत्यकाबाट संकलित फोहोर विसर्जन गरिँदै आएको छ। स्थानीयको जग्गा अधिग्रहण गरिनु पर्ने, सिसडोलको विकल्प वन्चरेडाँडामा तत्काल नयाँ फोहोर विर्सजन केन्द्र निर्माण गरिनु पर्नेलगायत माग राख्दै स्थानीयवासीले एक सातादेखि सिसडोलमा फोहोर फाल्न रोक लगाएका थिए। दुई साताभित्र सिसडोलवासीको समस्याको पहिचान र समाधान निकाल्ने गरी समिति गठन भएसँगै काठमाडौँ उपत्यकाको फोहोर नुवाकोटको सिसडोलमा विर्सजन सुचारु भएको हो। सहमति अनसार फोहोर विर्सजन गरिएबापत् स्थानीय जग्गावाला किसानले हाल पाउँदै आएको भाडामा १५ देखि २० प्रतिशतले वृद्धि गरिनुका साथै अन्य जग्गा अधिग्रहणको प्रक्रिया १५ दिनपछि सुरु गरिने सहमति भएको छ। काठमाडौं महानगरपालिकाका मेयर विद्यासुन्दर शाक्य नेतृत्वको टोलीले नुवाकोटको फोहोर प्रभावित सिसडोलवासीसँग वार्ता गरेर समाधान निकालेको हो। विभिन्न माग राखेर ओखरपौवाको सिसडोलवासीले एक साता अघिदेखि फोहोर फाल्न अवरोध गरेका थिए। सिसडोलवासीले काठमाडौँको फोहोर फाल्ने गरिएको ४२ रोपनी जग्गा नेपाल सरकार वा महानगरले अधिग्रहण गर्नुपर्ने माग रहेको छ। कामपाले सिसडोलवासीका समस्या समाधानका लागि वडा नं ४ का वडाध्यक्ष विकास डङ्गोलको अध्यक्षतामा १३ सदस्यीय समिति गठन गरेको जनाएको छ। समितिमा महानगरका अरु वडाका वडाध्यक्ष, वातावरण विभाग प्रमुख र सरोकारवाला स्थानीयवासीसमेत रहेका छन्। समितिलाई १५ दिनभित्रमा प्रतिवेदन प्रस्तुत गर्नेगरी समयसीमा तोकिएको छ। महानगरका अनुसार त्यही प्रतिवेदनका आधारमा समाधान निकालिने जनाइएको छ। सहमतिअनुसार सोमबार तीनसय भन्दा बढी ट्रिपरले सिसडोलमा फोहोर विसर्जन गरेका छन्।"
सडक दुर्घटनामा लहानमा तीनको मृत्यु,"सिरहा : पूर्वपश्चिम लोकमार्ग अन्तर्गत सिरहाको लहान नगरपालिका ११ स्थित पडरिया चोकमा भएको दुर्घटनामा परी ३ जनाको मृत्यु भएको छ। १३ जना घाइते भएका छन्। ५ जना गम्भीर घाइते भएकालाई उपचारका लागि बाहिर रेफर गरिएको छ भने बाँकीको स्थानीय अस्पतालमा उपचार भइरहेको छ। पूर्वबाट यात्रु बोकेर आएका ना १ ज ७४५४ नम्बर म्याजिक रोकिएको अवस्था पछाडीबाट आएका ना८ख नम्बर ट्रकले ठक्कर दिएको ट्राफिक प्रहरी कार्यालय लहानले जनाएको छ। ठक्करबाट घटना स्थलमै गोलबजार नगरपालिका ७ पुरानो चोहर्वाका ३५ वर्षीय गणपैत महरा, बरियारपट्टि गाउँपालिका बस्ने ७५ वर्षीया बैतयादेवी मोची र धनगढीमाई नगरपालिका ९ का ४५ वर्षीया बुनुमाया लामा मृत्यु भएको थियो। दुर्घटनामा परेका मोरङ्ग पथरी सनिइचरे नगरपालिका ९ बस्ने ट्रक चालक ६१ वर्षीय हर्क बहादुर गुरुङ्ग र लहान नगरपालिका १ बस्ने २१ वर्षीय म्याजिक चालक सरोज कुमार पूर्वेलाई प्रहरी नियन्त्रणमा लिएको छ। सोही दुर्घटनामा परी घाइते हुनेहरुमा लक्ष्मीपुरपतारी गाउँपालिका २ बस्ने ५५ वर्षीया साइरा खातुन, धनगढीमाई नपा ९ बस्ने ५५ वर्षीय रामसोभक राम, लहान नपा ६ बस्ने २५ वर्षीया सुनितादेवी राम उनकै छोरा २ वर्षीय अंकित कुमार राम, सिरहा नपा २२ का ४० वर्षीया संगिता यादव, सप्तरी खडक नपा ११ बस्ने ४५ वर्षीया सन्तान कुमारी चौधरी, सोही वडाका २० वर्षीया गर्भवति जकिर खातुन, २१ वर्षीय मोहम्मद रसिल, सिरहा नपा १७ बस्ने १७ वर्षीय अजय साह घाइते भएको प्रहरीले जनाएको छ। गम्भीर घाइते भएका धनगढीमाई नगरपालिका ९ बस्ने २ वर्षीय राजु राम, लक्ष्मीपुर पतारी गाउँपालिका २ बस्ने ८ वर्षीया नजराना खातुन लगायतलाई बाहिर रेफर गरिएको छ।"
मोटरसाइकललाई ठक्कर दिई टिपरका चालक फरार,भक्तपुर : भक्तपुरकाठमाडौं ६ लेन सडकको मध्यपुर थिमी नगरपालिका ४ राधेराधेमा गए राति टिपरले मोटरसाइकललाई ठक्कर दिँदा एक जनाको मृत्यु भएको छ। टिपरका चालक घटनालगत्तै फरार भएको महानगरीय प्रहरी परिसर भक्तपुरले जनाएको छ। नयाँ ठिमीबाट भक्तपुरतर्फ जाँदै गरेको बा ५ ख ५३४३ नम्बरको टिपरले सोही दिशातर्फ आउँदै गरेको प्रदेश ३०२००६ प ४९९४ नम्बरको मोटरसाइकललाई ठक्कर दिएको थियो। टिपरको ठक्करबाट मोटरसाइकल चालक सोलुखुम्बु जिल्लाको पञ्चन ९ घर भएका २८ वर्षीय प्रेमबहादुर राईको मृत्यु भएको भक्तपुर प्रहरीले जनाएको छ। टिपरको ठक्करबाट घाइते राईलाई उपचारको लागि नजिकैको मध्यपुर अस्पताल लगिएको थियो। अस्पतालमा उपचारकै क्रममा आइतबार उनको मृत्यु भएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनका अनुसार दुवै सवारीसाधन महानगरीय प्रहरी वृत्त ठिमी भक्तपुरको नियन्त्रणमा राखिएको छ। फरार टिपरका चालकको खोजतलास तीव्र बनाइएको प्रहरी नायब उपरीक्षक पोखरेलले जानकारी दिए। दुर्घटनाबारे आवश्यक अनुसन्धान कार्य अघि बढाइएको प्रहरीले बताएको छ।
लाभिया क्याम्पेसिनाको क्षेत्रीय बैठक काठमाडौंमा सुरु,"काठमाडौं : लाभिया क्याम्पेसिनाको नेतृत्व र अखिल नेपाल किसान महासंघको आयोजनामा लाभिया क्याम्पेसिनाको दक्षिण एसिया क्षेत्रीय बैठक सुरु भएको छ। ठमेलस्थित होटल होली हिमालयमा आइतबारदेखि उक्त बैठक सुरु भएको हो। अखिल नेपाल किसान महासंघका संयोजक वामदेव गौतमले कार्यक्रमको उद्घाटन गरे। उद्घाटन मन्तव्यमा गौतमले नेपाली किसान आन्दोलनको इतिहासका साथै नेपाली कम्युनिष्ट आन्दोलनको परिचय दिँदै यस बैठक सफलताकोश शुभकामना व्यक्त गरे। बैठकमा नेपाल भारत, बंगलादेश, श्रीलंका, पाकिस्तान लगायत दक्षिण एसियाली देशहरुका किसान संगसंगठनका प्रतिनिधीहरु सहभागी भएका छन्। बैठकमा करिब २५ विदेशी र १५ नेपाली किसान प्रतिनिधिहरु सहभागी रहेको आयोजकले जानकारी दिएको छ।"
किसानलाई कृषि उपकरण वितरण,"सिन्धुली : सिन्धुलीको मरिण गाउँपालिकाले कृषकलाई आधुनिक प्रविधिका कृषि यान्त्रिकरण वितरण गरेको छ। खेतीमा प्रविधि र यान्त्रिकीकरण गर्दै राष्ट्रिय समृद्धि हाँसिलका लागि उत्पादनमा बृद्धि गर्न वितरण गरेको हो। गाउँपालिकाले चालु आर्थिक वर्षको कार्यक्रम अन्तर्गत ७ वटै वडाका कृषकलाई जोत्नेदेखि धान रोप्नेसम्मका उपकरण उपलब्ध गराएको हो। गाउँपालिकाको वडा नम्बर १, २, ३, ५, ६ र ७ का कृषकलाई वडा कार्यालयको सिफारिसमा खेत जोत्ने हाते ट्याक्टर, मिनी टेलर तथा धान रोप्ने आधुनिक प्रविधिको मेसिन प्रदान गरिएको गाउँपालिकाका अध्यक्ष पानिराज बम्जनले जानकारी दिए। गाउँपालिकाको वडा नम्बर चारका कृषकलाई डिप बोरिङ, मोटर लगायतका सामग्री प्रदान गरिएको छ। ६ वडाका कृषकलाई खेत जोत्ने, धान रोप्ने, झार गोड्ने, प्लाष्टिक पोखरी, थोपा सिँचाइ, मल्चिङ प्लाष्टिक, विक एग्रोनेट, किरा नियन्त्रण गर्ने प्रविधि उपलब्ध गराइएको छ। मरिण गाउँपालिकाको ७० प्रतिशत क्षेत्रमा धान बाली लगाइन्छ।धान झार्ने क्याडल थ्रेसर ५ वटा, ८ वटा टेलर र २ वटा पावर टेलर समेत किसानलाई दिइएको गाउँपालिकाकी कृषि विकास शाखाकी प्राविधिक सविता थापाले जानकारी दिईन्। यस्ता सामाग्री गाउँपालिकाको ७० प्रतिशत अनुदान र किसानको ३० प्रतिशत लगानीमा वितरण गरिएको हो। मरिण गाउँपालिका ५ का किसान बुद्धसिंह गोलेले हाते ट्याक्टर पाएपछि खेत जोत्ने गोरु र हलीको चिन्ता हटेको बताए। २ विगाह क्षेत्रफलमा धानमात्र लगाउँदै आएका किसान गोलेले हाते ट्याक्टर गाउँपालिकाबाट पाएपछि गोरु र हलिको पैसा बचत हुनुका साथै समयको पनि बचत भएको बताए। मरिण गाउँपालिका १ का कृष्ण राना पनि प्रविधिका कारण निक्कै खुसी छन्। रानाले पम्प सेट र रकेट मोटरबाट मरिण खोलाको पानी तानेर रोपाई गरेका छन्। प्रविधि भएपछि अकासको पानि र अरुको भर परेर बस्नु पर्ने रहेनछ, उनले भने। गाउँपालिकाले झार मार्ने, किरा नियन्त्रण, गर्मी कम गराउने लगायतका प्रविधि र सामग्री पनि किसानलाई प्रदान गरेको जनाएको छ।"
खुर्पा प्रहार गरी जेठाजुको हत्या,"गोरखा : गोरखाको सहिद लखन गाउँपालिका ७ पिपलछाप चारघरेकी गौरीमाया रानाले खुर्पा प्रहार गरी जेठाजुको हत्या गरेकी छन्। ५२ बर्षकी रानाले सोमबार दिउसो करीब एक बजे ८२ वर्षका जेठाजु बलबहादुर रानालाई खुर्पा प्रहार गरेकी प्रहरीले जनाएको छ। खुर्पा प्रहारबाट टाउको, घाँटी, ढाड लगायतका ठाउँमा गम्भीर चोट लागेका रानाको गोरखा अस्पतालमा उपचारको क्रममा मृत्यु भएको हो। गौरीमायाँलाई प्रहरीले नियन्त्रणमा लिएको छ। उनले खुर्पा प्रहार गर्नुको कारणबारे अनुसन्धान भैरहेको जिल्ला प्रहरी कार्यालयका प्रहरी नायव निरीक्षक रोशन थापाले जानकारी दिए।"
बलान विहुल गाउँपालिकामा अख्तियारको छापा,"राजविराज : पटकपटक विवादमा तानिँदै आएको सप्तरीको बलान विहुल गाउँपालिकामा अख्तियारले छापा मारेको छ। विकास निर्माणमा व्यापक अनियमितता भएको भन्दै उजुरीको ओइरो लागेपछि आयोगको इटहरी कार्यालयबाट आएका सात जना कर्मचारीको टोलीले लगातार दुई दिन छापा मारेको हो। अख्तियारको टोली पुग्दा पदाधिकारी र कर्मचारीहरूको भागाभाग भएको थियो। गाउँपालिकामा सम्पन्न भएका विभिन्न योजनाको महत्वपूर्ण कागजात छानबिनका लागि लिएर आएको आयोगको इटहरी कार्यालयका प्रवक्ता महेश आचार्यले बताए। गाउँपालिकाले आव २०७४०७५ का विभिन्न योजना कामै नगरी सम्पन्न भएको कागज पेस गरेपछि महालेखा परीक्षकको कार्यालयलेसमेत तीन करोड ८२ लाख ८१ हजार बेरुजु ठहर गरेको छ। कामै नगरी खुल्लम् खुला भ्रष्टाचार गरेको भन्दै तत्कालीन नेकपाका नेता अशोककुमार यादवले अनुगमन र छानबिन गर्न आयोगलाई आग्रह गरेका थिए। भ्रष्टाचार भएको सूचना प्राप्त भएपछि गम्भीरताका साथ लिएको अख्तियार कार्यालयले जनाएको छ। गत आवमा वडा नं ३ स्थित जनता राप्रावि मौवाहा टिकुलियामा वाउण्ड्री वालका लागि पाँच लाख खर्च देखाइएको छ। तर वाउण्ड्री वाल नलागेको सोही वडाका शुभकलाल यादवले बताए। यस्तै गाउँसभाबाट पारितै नभएका दुई करोड ३१ लाखभन्दा बढी रकम विभिन्न योजनामा खर्च गरिएको र वडामा नभएका कामको नक्कली कागजात पेश गरी खर्च देखाएको भन्दै १ नं वडाका अध्यक्ष वैद्यनाथ यादवले विरोध जनाए। कार्यालयबाट टिप्पणी स्वीकृत गर्ने, बोलपत्र स्वीकृत गर्नेलगायतका कार्य अध्यक्षबाटै हुने गरेको छ। योजनाको अनुगमन प्रतिवेदनमा संयोजकको उपस्थिति नरहेकोले गाउँपालिकाबाट सञ्चालित योजना कार्यान्वयन नभएको महालेखा परीक्षक सुवर्णप्रसाद ढकालले बताए। सामाजिक सुरक्षा भत्ता पाउनेको पनि वडागत अभिलेख नराखिएको पाइएको छ। यस्तै सवारी खरिदमा पनि अनियमितता भएको हुनसक्ने अख्तियारले आशंका गरेको छ। सवारी साधन खरिद गरेको वर्षदिन नाघे पनि गाउँपालिकाको नाममा नामसारी भएको छैन।"
पुनर्निर्माणमा खटिएका १९ प्राविधिक कारवाहीमा,"काठमाडौं : राष्ट्रिय पुनर्निर्माण प्राधिकरणले पुनर्निर्माणमा खटिएका १९ जना प्राविधिकलाई कारवाही गरेको छ। प्राधिकरणअन्तर्गत भूकम्प प्रभावित जिल्लाका विभिन्न स्थानीय तहमा खटाइएका ती प्राविधिक विभिन्न गैरकानूनी काममा संलग्न रहेको आरोपमा कारवाही गरिएको हो। भूकम्पपीडितबाट गैरकानूनी रुपमा रकम असुलेको, पीडितलाई दुःख दिएको, स्थानीय तहका प्रमुख प्रशासकीय अधिकृतको हस्ताक्षर कीर्ते गरी हाजिर सिफारिस गर्ने गरेको, केन्द्रीय आयोजना कार्यान्वयन एकाइ र जिल्ला आयोजना कार्यान्वयन एकाइले दिएका निर्देशन पालना नगरेका कारण कारवाही गरिएको प्राधिकरणले जनाएको छ। ती प्राविधिकको करार सम्झौता भङ्ग गरी नियमानुसार कारवाही गरिएको प्राधिकरणका सहप्रवक्ता मनोहर घिमिरेले बताए। कारवाहीमा पर्नेमा १२ इञ्जिनियर, पाँच सवइञ्जिनीयर र दुई जना सहायक सवइञ्जिनियर छन्। तीमध्ये नुवाकोटमा कार्यरत आठ, काभ्रेपलाञ्चोकमा कार्यरत तीन, सिन्धुपाल्चोकमा कार्यरत दुई, दोलखामा कार्यरत दुई, धादिङमा कार्यरत दुई जना छन्। भोजपुर र सोलुखुम्बुमा कार्यरत एकएक जना प्राविधिक छन्।"
६१ लाख ठगी गरेको आरोपमा प्रधानध्यापक पक्राउ,सिमरा : आफू कार्यरत विद्यालयमा जागिर लगाइदिन्छु भन्दै ६१ लाख भन्दा बढी रकम ठगी गर्ने एक प्रधानध्यापकलाई इलाका प्रहरी कार्यालय सिमराले पक्राउ गरेको छ । बाराको जीतपुरसिमरा उपमहानगरपालिका ८ स्थित सामुदायिक प्राथमिक विद्यालय सगरदिनाका प्रधानध्यापक ४३ वर्षीय अनिल ठाकुरलाई प्रहरीले ६१ लाख १४ हजार पाँच सय रुपैयाँ ठगी गरेको आरोपमा पक्राउ गरेको हो । ठाकुर रौतहट माधवनारायण नगरपालिका६ घर भइ हाल वीरगन्ज महानगरपालिका ३२ विद्यानगरटोलमा बस्दैआएका थिए । आफू प्रधानध्यापक रहेको विद्यालयमा शिक्षकको जागिर लगाइदिने भन्दै ठाकुरले २० जना व्यक्तिबाट प्रतिव्यक्ति दुई लाखदेखि पाँच लाखसम्म ठगी गरेको उजुरी परेपछि पक्राउ गरिएको प्रहरी नायब उपरीक्षक गोविन्द पुरीले जानकारी दिए । दुई वर्षदेखि विभिन्न व्यक्तिसँग रकम लिँदैआएका ठाकुरमाथि पीडितले इलाका प्रहरी कार्यालयमा जाहेरी दिएका थिए । रकम लिएका व्यक्तिलाई जागिर लगाउन नसकेपछि ठाकुर पछिल्लो समय रकम नभएको बैंकको चेक पीडितलाई दिएर लुकिछिपी बस्दैआएका थिए । जाहेरीका आधारमा ठाकुरलाई खोजी गर्ने क्रममा जीतपुरबाट पक्राउ गरी कारवाही थालिएको प्रहरी नायब उपरीक्षक पुरीले बताएका छन् । ठाकुरले आफूमाथि लागेको आरोप प्रारम्भिक बयानका क्रममा स्विकारेको र उनलाई ठगी मुद्दामा बारा जिल्ला अदालतबाट सात दिनको म्याद थपी अनुसन्धान भइरहेको प्रहरी नायब उपरीक्षक पुरीले जानकारी दिए ।
पानीमा डुबेर १७ महिने बालकको मृत्यु,विराटनगर : मोरङको सुन्दरहरैचा नगरपालिका १० मितेरी टोलमा पानीमा डुबेर सोमबार १७ महिनाका बालकको मृत्यु भएको छ। रामबहादुर सम्बाहाम्फेका छोरा पाङचुहाङ सम्बाहाम्फेको मृत्यु भएको प्रहरीले जनाएको छ। रामबहादुरकी बहिनी सोही स्थान बस्ने कमला धिमालको घरमा सिल्भरको भाँडोमा जम्मा गरेर राखेको पानीमा डुबेर बालक घाइते भएका थिए। प्रहरीका अनुसार डुबेर अचेत भएका बालकको सुकुना सामुदायिक अस्पतालमा उपचारका क्रममा मृत्यु भएको हो। प्रहरीले घटनाका बारेमा अनुसन्धान सुरु गरिएको जनाएको छ।
सरकारी कागजात कीर्ते मुद्दामा २६ जना दोषी ठहर,"ताप्लेजुङ : ताप्लेजुङ जिल्ला अदालतले सरकारी कागजात कीर्ते मुद्दामा २६ जनालाई दोषी ठहर गरेको छ। कृषि विकास बैंक ताप्लेजुङ शाखाका तत्कालीन प्रमुख गणेश खतिवडासहित २६ जनालाईं एक वर्ष कैद र बिगोको २५ प्रतिशत तिर्नुपर्ने फैसला गरेको हो। उनीहरूले सरकारी कागजातलाई कीर्ते गरी भीरपाखालाई प्लटिङ जग्गा देखाउँदै कृषि विकास बैंक लिमिटेड ताप्लेजुङ शाखाबाट कर्जा प्रवाह गरेका थिए। जिल्ला न्यायाधीश कृपासुर कार्कीको इजलासले आइतबार एकैदिन सोसँग सम्बन्धित ३८ थान मुद्दाको सुनुवाई गर्दै उक्त फैसला गरेका हुन्। जिल्ला अदालतका श्रेष्तेदार केदार प्रसाद गौतमका अनुसार बैकका तत्कालीन शाखा प्रमुख गणेश खतिवडा, लेखापाल हरिशंखर न्यौपाने, कर्मचारी भिमप्रसाद आर्चाय र जग्गाधनी पदमकुमारी नुगोलाई मूख्य दोषी ठहर भएका छन्। २०७५ साल साउन ११ गते १८ थान तथा २०७५ कार्तिका ९ मा २० थान मुद्दा दर्ता भएको थियो। अन्य सबैलाई एक बर्ष कैद र बिगोको २५ प्रतिशत फैसला गरेको छ। अदालतले मुख्य दोषी ठहर गरेका प्रमुख खतिवडा, न्यौपाने, आर्चाय र नुगोलाई भने प्रत्येकको २० प्रतिवादीको बिगोको २५ प्रतिशत जरिवाना ठहर्ने फैसला गरेको श्रेष्तेदार गौतमले बता।ए कैद सजाय भने सबैलाई एक बर्ष तोकेको छ। अदातलले श्याम श्रेष्ठ, ललितकुमारी गुरुङलाई १२ लाख बिगोमा २५ प्रतिशत ठहर गरेको हो। प्रतिवादी यमुना शिवालाई १४ लाख २५ हजार मनिषा सुब्वालाई ६ लाख,नारायणसिह बोखिमलाई ९ लाख, बमबहादुर र दुर्गा लिम्बुलाई १३ लाख २५ हजार, तारादेवि बोगटीलाई १९ लाख ५० हजार,विनु थुलुङ लिम्बुलाई ८ लाखको बिगो ठहर्ने फैसला गरेका छ। त्यस्तै सरिता लिम्बु र गौमती लिम्बुलाई १०१० लाख प्रमिला गुरुङलाई १५ लाख मैया थापालाई १२ लाख, शान्ता काङवा, अनिता जोगी, राममाया बेघा, अरुण कार्की र सुनिता लिम्बुलाई ८८ लाख र ईन्दिरा खबासलाई २४ लाख बिगो सजाय सुनाएको हो। यसैगरी सुमित्रा लिम्बुलाई ६ लाख संगिता मादेनलाई ३० लाख, रमेशकुमार राईलाई १८ लाखको २५ प्रतिशत बिगोको सजाय सुनाएको गौतमले बताए। अदालतले कृषि विकास बैङ्कका सहायक ललित राई र लेखनदास सुरेन्द्र तबेबुङलाई भने सफाई दिएको छ। मुद्धामा पदमकुमारी कर्जा प्रवाहमा मिलेमतो गरेर हिनामिना गराउने मुख्य आरोपी हुन्। उनले कर्मचारीको मिलेमतोमा जग्गा किनेबेच गर्ने गराउने बहानामा कागजी रुपमा जग्गा बैंकमा राखेर ऋण हिनामिना गर्ने गराउने गरेकी थिइन्। उनीहरूले मालपोत कार्यालय ताप्लेजुबाट रजिस्ट्रेसन पासपछि जग्गा कीर्ते गरेका थिए। मालपोतमा २५ हजार रुपैयाँमा रजिस्ट्रेसन गरेको जग्गा बैंकमा बुझाएको लिखत धनीपूर्जामा भने ५ लाख २५ हजारको बनाइएको थियो। ६ वटा जग्गामा अगाडि ५ थपेर ५ लाख २५ हजार बनाएर कीर्ते गरिएको थियो। त्यस्तै २० हजारमा लिखत पास गरेको जग्गामा अगाडि अंक थपेर १० लाख २० हजार बनाइएको पाइएको छ। शाखा प्रबन्धकलाई १० लाखसम्मको ऋण स्वीकृत गर्ने अधिकार अनुसार यी सबै कारोबार तत्कालीन प्रबन्धक खतिवडाले गरेको बैंकले जनाएको छ। २०७२ असार २७ देखि २०७३ साल कात्तिक ३० गतेसम्म यसरी कारोबार भएको हो। फुङलिङ नगरपालिका ८ सहितका विभिन्न ठाउँमा भिरको जग्गालाई कागजमा प्लटिङ बनाई उक्त जग्गा धरौटी राखेर कर्जा प्रवाह गरी बैंक ठगी प्रकरणमा तत्कालिन व्यवस्थापक गणेश खतिवडासहित २६ जना विरुद्ध ३८ वटा मुद्दा दायर गरिएको थियो।"
झापामा डेँगुका कारण बालकको मृत्यु,झापा : डेँगुको सङ्क्रमणबाट झापामा एक बालकको मृत्यु भएको छ । कमल गाउँपालिका४ मा बस्ने १४ वर्षीय बालक रिजेन राईको आइतबार मृत्यु भएको हो । अत्याधिक ज्वरोका कारण बालक रिजेनलाई उपचारको क्रममा डेँगु लागेको थियो । कमल गाउँपालिकाका स्वास्थ्य शाखा प्रमुख रामचन्द्र मिश्रका अनुसार उपचारको क्रममा मृत्यु भएको हो । बालक मामा घरमा बसेर कक्षा ९ मा पढ्दैआएका थिए । बुधबारदेखि बिरामी परेका राईलाई तत्काल उपचारका लागि दमक अस्पताल लगिएको थियो । त्यहाँ उपचार सम्भव नभएपछि थप उपचारका लागि शुक्रबार धरानस्थित विपी कोइराला स्वास्थ्य विज्ञान प्रतिष्ठान लगिएको र विपीमा उपचारका लागि सघन उपचार कक्ष खाली नभएपछि विराट नर्सिङ अस्पताल विराटनगर लैजाँदै गर्दा उनको बाटोमै मृत्यु भएको स्वास्थ्य शाखा प्रमुख मिश्रले बताए । डेँगुको सङ्क्रमण फैलिन नदिन झापाका १५ वटै स्थानीय तहमा औषधि छर्नेदेखि विभिन्न जनचेतनामूूलक कार्यक्रम गरिँदैआएको छ । झापामा डेँगुबाट ३ जनाको मृत्यु भइसकेको छ ।
ट्रकको ठक्करबाट युवकको मृत्यु,राजविराज : ट्रक र मोटरसाइकल एकआपसमा ठाेक्किँदा मोटरसाइकल चालक सप्तरीका एक युवकको सोमबार दिउसो मृत्यु भएको छ । सप्तरीको खडक नगरपालिका ५ खरचुहियास्थित पूर्वपश्चिम राजमार्गमा सोमबार भएको दुर्घटनामा मोटरसाइकलमा सवार खडक नगरपालिका ४ का २० वर्षीय सुरज चौधरीको मृत्यु भएको सप्तरी प्रहरीले जनाएको छ । पूर्वबाट पश्चिमतर्फ जाँदै गरेको स२ प ६३१९ को मोटर साइकललाई विपरीत दिशाबाट जाँँदै गरेको ना ४ ख ७६५९ नम्बरको मिनी ट्रकले ठक्कर दिएको जिल्ला प्रहरी कार्यालय सप्तरीले जनाएको छ । जिल्ला प्रहरी कार्यालय सप्तरीका प्रमुख एसपी मनोजकुमार यादवले ठक्कर दिने चालकसहितको ट्रकलाई नियन्त्रणमा लिएको बताए ।
६ महिनामा ३२ हजार पर्यटकले घुमे मुस्ताङ,"मुस्ताङ : आन्तरिक तथा बाह्य पर्यटकको गन्तव्य हिमालपारीको मुस्ताङमा वर्सेनी करिब ६० हजार विदेशी पर्यटक भित्रिने गरेको अन्नपूर्ण संरक्षण क्षेत्र आयोजना (एक्याप) ले जनाएको छ। सन् २०१६ देखि यता सोही अनुपातमा विदेशी पर्यटक मुस्ताङ भित्रिएको कार्यालयको आँकणा छ। एक्याप जोमसोमका अनुसार सन् २०१९ सम्म हालको ६ महिने तथ्याङ्क हेर्दा मुस्ताङ भ्रमण गर्ने विदेशी ३० प्रतिशत छन्। यसमा भारतीय पर्यटकको संख्या समावेश छैन। मुस्ताङ घुम्नेमध्ये ७० प्रतिशत भारतीय छन्। एक्यापका कार्यालय प्रमुख तुलसी दाहालका अनुसार सन् २०१९ को जनवरी देखि जुनसम्मको कुल ३२ हजार १९९ विदेशी पर्यटक मुस्ताङ भित्रिएका छन्। जसमध्ये ९ हजार १६९ विदेशी (भारत बाहेकका) छन् भने २३ हजार ३० जना भारतीय छन्। सन् २०१८ मा ५९ हजार ८ सय ३८ विदेशी पर्यटक मुस्ताङ भित्रिएका थिए। जसमध्ये ३३ हजार १५९ भारतीय र सार्कका अन्य मुलुकका ७३ जना छन्। सन् २०१७ मा ५२ हजार ४७५ मुस्ताङ आएकोमा २४ हजार ८८८ भारतीय पर्यटक छन्। पर्यटन सहायक शिव पुर्जाका अनुसार मुस्ताङ घुम्ने सार्क पर्यटकको तथ्याङ्क हेर्दा भारतीय बाहेक अन्य सार्क मुलुकका पर्यटक अत्यन्तै न्यून छन्। उपल्लो मुस्ताङलाई राष्ट्रिय प्रकृति संरक्षण कोष अन्तर्गत निषेधित तथा नियन्त्रित क्षेत्र घोषणा गरिएको छ। कागबेनीदेखि तल्लोक्षेत्र संरक्षित क्षेत्र अन्तर्गत पर्दछ। सरकारले उपल्लो मुस्ताङको नियन्त्रित क्षेत्र जान सार्क तथा तेश्रो मुलुकका विदेशी पर्यटकलाई ५०० अमेरिकी डलर प्रवेश शुल्क तोकेको छ। संरक्षित क्षेत्र तल्लो मुस्ताङका लागि भने विदेशी र सार्क राष्ट्रका पर्यटकलाई अगलअलग शुल्क तोकिएको छ। वर्सेनी ६० हजार विदेशी पर्यटक मुस्ताङ आउँदा जम्मा १० प्रतिशतमात्र उपल्लो मुस्ताङ पुग्ने गरेको तथ्यांकबाट देखिन्छ। २०७२ सालको भूकम्पछि सन् २०१५ मा २ हजार ६८६ जना, २०१६ मा ३ हजार १६ जना, २०१७ मा ४ हजार ११५ जना र सन् २०१८ मा ३ हजार ९१५ जना विदेशी पर्यटकले उपल्लो मुस्ताङ भ्रमण गरेका थिए।"
व्यवस्थापन नसुधारे निगमलाई सरकारले सहयोग गर्दैन : प्रधानमन्त्री,"काठमाडौं : प्रधानमन्त्री केपी शर्मा ओलीले नेपाल वायु सेवा निगमले तत्काल व्यवस्थापन सुधार गर्नुपर्ने बताएका छन्। निगमको ६१ औं वार्षिकोत्सव समारोहलाई सोमबार सम्बोधन गर्दै प्रधानमन्त्री ओलीले यथास्थितिमा सरकारले निगमलाई सहयोग गर्न नसक्ने बताए। प्रधानमन्त्री ओलीले निजी विमान कम्पनीहरू सबै नाफामा जाने तर सरकारी विमान कम्पनी मात्र निरन्तर घाटामा जानुको कारण के हो भनेर प्रश्न गरे। 'वायु सेवा निगम ६१ वर्षमा ३७ अर्ब घाटामा गएछ यसको कारण के हो ?' प्रधानमन्त्री ओलीले सोधे, 'यथास्थितिमा निगमलाई सरकारले एक पैसा पनि दिँदैन।' निगमका निर्णय हचुवामा हुने गरेको प्रधानमन्त्रीले बताए। 'गन्तव्य कहाँ हो थाहा छैन। वाइड बडी किनेको छ,पाइलट छैन, जहाज किनेको छ', प्रधानमन्त्री ओलीले भने, 'यस प्रकारका निर्णयले निगम धरासायी हुँदै गएको हो।' प्रधानमन्त्रीले निजी कम्पनीहरू फाइदामा जान सक्ने तर निगम किन घाटामा भनेर प्रश्न गरे। 'निगमका विमान निजी कम्पनीलाई भाडामा दिने प्रस्ताव निगम कर्मचारीले गर्न थालेका छन्। यही विमान निजीले चलाउँदा मासिक २० देखि ५० हजार डलरसम्म निगमलाई नै दिने प्रस्ताव कर्मचारीबाट आएको छ', प्रधानमन्त्रीले सोधे, 'त्यही जहाज हो जसलाई निजीले उडाउँदा नाफामा जाने तर सरकारी कम्पनी वायुसेवा निगमले उडाउँदा भने सधैँ घाटामा मात्रै किन ?' निगमसँग हाल आन्तरिक उडानमा ९ वटा जहाज छन्। जसमध्ये आन्तरिक उडानका ६ वटा चिनियाँ जहाज उडाउनै नसकिएको, पाइलट अभाव भएको, व्यवस्थापन पक्ष कमजोर हुँदा निजीलाई दिने वा नेपाली सेनालाई दिने प्रस्ताव कर्मचारीबाट आएको थियो। निगमका कर्मचारी युनियनका अध्यक्ष तारणीप्रसाद दाहालले निगमले सञ्चालन गर्न नसकेका कारण नेपाली सेनालाई दिनुपर्ने प्रस्ताव प्रधानमन्त्रीसमक्ष सार्वजनिक कार्यक्रमबाटै गरेका थिए। उनको प्रस्तावको जवाफस्वरूप प्रधानमन्त्रीले वायुसेवा कम्पनीले चलाउन नसक्ने, नाफा गर्न नसक्ने वायुसेवा नेपाली सेनालाई दिन सेना कवाडीखाना नभएको बताए। ओलीले नेपाली सेना फोहोर व्यवस्थापन गर्ने बन्चरेडाँडा पनि नभएकोले निगम आफैंले चलाउनुपर्ने बताए। 'सेनाको राम्रो व्यवस्थापन छ र उसले राम्रोसँग जहाज उडाउन सक्छ भन्ने विश्वास हुनुचाहिँ सकारात्मक पक्ष हो। तर, यस्तो विश्वास निगम आफैंले सिर्जना गर्नुपर्छ', प्रधानमन्त्रीले भने।"
सशस्त्रका ४ पूर्व आईजीपीसहित २२ लाई भ्रष्टाचार मुद्दामा सफाई,"काठमाडौं : भ्रष्टाचार मुद्दामा सशस्त्र प्रहरीका चार पूर्व महानिरीक्षक (आईजीपी) सहित २२ जनालाई विशेष अदालतले सफाई दिएको छ। विशेष अदालतका अध्यक्ष बाबुराम रेग्मीसहितको इजलासले २०७२ मा दायर यो मुद्दामा सोमबार सबै प्रतिवादीलाई सफाई दिएको विशेषका प्रवक्ता पुष्पराज पाण्डेकले जानकारी दिए। सशस्त्र प्रहरीका पूर्व आईजीपीहरू कोषराज वन्त, शैलेन्द्रकुमार श्रेष्ठ, बाशुदेव वली र सनतकुमार बस्नेतसहित २२ जना विरुद्ध अख्तियार दुरुपयोग अनुसन्धान आयोगले भ्रष्टाचार (रकम हिनामिना) मुद्दामा २०७२ सालमा मुद्दा दायर गरेको थियो। प्रतिवादीहरूले सामान खरिद, बिल भर्पाई तथा ठेक्कापट्टामा करोडौँ भ्रष्टाचार गरेको आरोपसहित अख्तियारले मुद्दा दायर गरेको थियो। विशेषका अध्यक्ष रेग्मीसहित द्वारिकामान जोशी र प्रमोदकुमार श्रेष्ठ वैद्यको संयुक्त इजलासले 'मिसिल संलग्न कागज र प्रमाणबाट भ्रष्टाचार भएको भन्ने आधार नदेखिएको' फैसला गर्दै प्रतिवादीहरूलाई सफाई दिएको हो। २०५८ देखि २०७१ मा सशस्त्र प्रहरीका विभिन्न ईकाईमा सामान खरिद गर्दा नक्कली कम्पनी र बिल खडा गरेर भ्रष्टाचार गरेको अख्तियारको दाबी थियो। वन्त पदबाट निलम्बन भएपछि २०७२ माघ १८ मा उनीसहित ८ विरुद्ध मुद्दा दायर गरिएको थियो। पूर्व आईजीपी श्रेष्ठसहित ४ जनाविरुद्ध माघ २४ मा मुद्दा दायर गरिएको थियो। वलीसहित ३ जनाविरुद्ध माघ २९ र बस्नेतसहित ७ जनाविरुद्ध फागुन १७ मा विशेष अदालतमा मुद्दा दायर भएको थियो।"
मोरङमा दुईजनाको मृत्यु,विराटनगर : मोरङका सोमबार अलगअलग स्थानमा भएका दुई घटनामा दुईजनाको मृत्यु भएको छ । सुन्दरहरैचा नगरपालिका१० मितेरी टोलमा पानीमा डुबेर १७ महिने बालक पाङचुहाङ सम्बाहाम्फेको मृत्यु भएको प्रहरीले जनाएको छ । फुपू कमला धिमालको घरमा गएका उनी भाँडोमा जम्मा गरेर राखेको पानीमा डुबेपछि मृत्यु भएको हो । प्रहरीका अनुसार डुबेर गम्भीर घाइते भएका नाबालकको सुकुना सामुदायिक अस्पतालमा उपचारका क्रममा मृत्यु भएको हो । त्यस्तै पिसाव फेर्न निस्कने क्रममा आफ्नै घरबाट लडेर मोरङको बेलबारी नगरपालिका९ का ६० वर्षीय सुकदेव चौधरीको मृत्यु भएको छ । आइतबार राति ११ बजे घरको बरन्डाबाट खसेर उनी गम्भीर घाइते भएका थिए । घाइते चौधरीको उपचार गर्न न्युरो अस्पताल विराटनगर ल्याउने क्रममा बाटोमै मृत्यु भएको इलाका प्रहरी कार्यालय बेलबारीका प्रहरी निरीक्षक रामकुुमार राईले बताए । चौधरी सत्तारुढ बेलबारीका स्थानीय नेता समेत हुन् । प्रहरीले दुवै घटनाको अनुसन्धान सुरु गरिएको जनाएको छ ।
प्रेममा बाधक भएको भन्दै 'कन्ट्र्याक्ट किलर' लगाएर आमाको हत्या,"काठमाडौ : संस्कृतमा श्लोक छ जननी जन्म भूमिश्च स्वर्गादपी गरिएसी। अर्थात्, जन्म दिने आमा र आफू जन्मिएको ठाउँ स्वर्ग भन्दा प्यारो हुन्छ। तर भक्तपुर चाँगुनारायण नगरपालिकास्थित बाँसबारीकी ईश्वरी भट्टराईको सवालमा यस्तो भएन। प्रेमीसँगको सम्बन्धमा ६१ वर्षीया आमा सावित्री भट्टराई तगारो बनेपछि ईश्वरीले भाडाका अपराधी ल्याएर आमाको हत्या गर्न लगाइन्। आमाको हत्या पश्चात कन्ट्र्याक्ट किलर लाई १२ लाख रुपैयाँ दिने आश्वासन ईश्वरीले दिएकी थिइन्। ईश्वरीको श्रीमान् छँदाछँदै विगत केही महिनादेखि परपुरुषसँग अवैध सम्बन्ध थियो। ईश्वरीका श्रीमान् काठमाडौंमै व्यवसाय गर्छन्। सबै कुरा थाहा पाएकी आमा सावित्रीलाई छोरीको गतिविधि मन परेको थिएन। काठमाडौंको जडिबुटीको एक गार्मेन्टमा काम गर्ने सिरहा विष्णुपुरका मोहम्मद नौसादसँग ईश्वरीको प्रेम सम्बन्ध रहेको र आमाको हत्यामा यही सम्बन्ध कारक बनेको प्रहरी अनुसन्धानले देखाएको छ। छोरीको घरमा आश्रय लिँदै आएकी सावित्रीको अन्ततः छोरीकै योजनामा भएको आपराधिक घटनामा ज्यान गयो। यसरी बन्यो योजना मोहम्मद नौसादसँग ईश्वरीको चिनजान एउटै गार्मेन्टमा काम गर्ने क्रममा भएको थियो। प्रहरीका अनुसार यही चिनजान पछि प्रेम सम्बन्धमा परिणत भयो। ईश्वरीले आफ्नै खर्चमा नौसादलाई रोजगारीका लागि दुबई पठाएकी थिइन्। दुबई पुगेको डेढ महिना नहुँदै उनले नौसादलाई फिर्ता बोलाइन्। दुबई छँदै ईश्वरीले आमाको हत्या योजनाबारे नौसादलाई विस्तार लगाउँछिन्। काठमाडौं आएपछि आफूलाई कुनै फोन सम्पर्क नगर्न र आमा प्रायः घरमा एक्लै बस्ने भएकाले योजनालाई पूर्णता दिने योजना नौसाद र ईश्वरीबीच बनिसकेको थियो। नौसाद केही दिन पहिले मात्रै नेपाल फर्किन्छन्। ईश्वरीले भने जसरी नै सावित्रीको हत्या योजना अनुसार भारत मधुवनी जिल्लाबाट मोहम्मद रहिशलाई नौसादले काठमाडौं झिकाउँछन्। नौसादसँगै गार्मेन्टमा काम गर्ने भारत पूर्वी दिल्लीका अर्जुन भन्ने भोला कुमार र रहिशबीच शनिबार सावित्री हत्याको योजना बन्छ। आइतबार बिहान ईश्वरी बच्चालाई स्कुल पठाउन जान्छिन्। त्यही बेला नौसाद ईश्वरीको घर पुग्छन्। सावित्रीले 'छोरीको जीवन बरवाद पारिस्' भन्दै कुचोले नौसादलाई हानेको स्थानीयले देखेका हुन्छन्। केही बेरको भनाभनपछि नौसादसँग गएका भोला कुमार र रहिश पुग्छन्। उनीहरूले सावित्रिलाई चक्कुले घाँटी रेटी हत्या गरेर भाग्छन्। कसरी खुल्यो हत्याको रहस्य ? आइतबार विहान ११ बजे एकाएक प्रहरीलाई सूचना आयो बाँसवारीमा 'आर वान फाइभ' मोटरसाइकलमा आएका तीन जनाले एक वृद्धाको घाँटी रटेर फरार भए। लगत्तै यो सूचना रानीपोखरीस्थित प्रहरीको कन्ट्रोल रुममा आयो। उपत्यकाका तीन वटै जिल्ला काठमाडौं, भक्तपुर र ललितपुरका प्रहरी प्रमुखदेखि वृत्त प्रमुख सम्मलाई सूचना पुग्यो। उपत्यका बाहिरिने नाकामा कडाईका साथ चेक हुन थाल्यो। घटना गम्भीर प्रकृतिको भएकाले महानगरीय प्रहरी अपराध महाशाखाबाट दुई जना डीएसपीको कमान्डमा टोली खटिन्छन्। सुरुमा प्रहरी घटनास्थलमा पुगेर सबै सोधपुछ गर्छ। स्थानीयसँग समेत सोधपुछ गर्दा अभियुक्त मध्येका नौसादलाई मृतक सावित्रीले कुचोले कुटपीट गरेको सूचना थाहा पाउँछन्। प्रहरीले नौसाद र ईश्वरीको अवैध सम्बन्धबारे थाहा पाएपछि प्रहरीको अनुसन्धान ईश्वरीतिर तेर्सिन्छ। ईश्वरीको फोनको 'कल डिटेल' चेक गर्दा नौसादसँग बारम्बार सम्पर्क भएको देखियो। प्रहरीले नौसादलाई ईश्वरीकै फोन मार्फत सम्पर्क गर्छन्। नौसाद धादिङ पुगिसकेका हुन्छन्। सावित्रिको हत्यापश्चात दिने भनिएको १२ लाख रकम लिएर आउने बताएपछि नौसाद धादिङमै रोकिन्छन्। प्रहरीले धादिङबाटै नौसादलाई पक्राउ गर्छ। मोटरसाइकल छाडेर गाडीमा हुइँकिएका भोला कुमार र रहिश मकवानपुर पुगिसकेका हुन्छन्। पैसा लिएर आउने बताएपछि उनीहरूपनि मकवानपुरमै रोकिन्छन्। प्रहरीले चारै जनालाई नियन्त्रणमा लिएपछि सोधपुछ सुरु हुन्छ। र, खुल्छ घटनाको रहस्य। सुरुमा त ईश्वरीले सहजै आमा सावित्रीको हत्या योजना बनाएको स्वीकार्दिनन्। प्रहरीले भोला कुमार र रहिशलाई 'सहज रुपमा हत्या स्वीकारे र कस्को योजनामा हत्या गरेको बताए' सजायँ कम गरिदिने आश्वासन दिएपछि उनीहरूले नै ईश्वरी र नौसादको योजनामा हत्या गरेको बयान प्रहरीलाई दिन्छन्। त्यसपछि नौसादले पनि आफू र ईश्वरी एकआर्कालाई प्रेम गर्ने भएकाले आमा सावित्री बाधक बनेपछि हत्या गर्ने योजनामा पुगेको प्रहरी समक्ष स्वीकार्छन्। महानगरीय प्रहरी अपराध महाशाखा र प्रहरी परिसर भक्तपुरको संयुक्त प्रयासमा समातिएका नौसाद, भोला कुमार, रहिश र भट्टराईलाई पक्राउ गरी सोमबार सार्वजनिक गरिएको छ। पत्रकार सम्मेलनमा घटनाबारे बेलिविस्तार सुनाउँदै महाशाखा प्रमुख एसएसपी सहकुल थापाले भने, प्रेम सबन्धको सूचना आमाले पाएपछि बाधक हटाउने योजना अनुसार ईश्वरीले नै भाडाका अपराधी ल्याएर आमाको हत्या गर्न लगाएको प्रारम्भिक अनुसन्धानबाट खुलेको छ।"
प्रेममा बाधक भएपछि छोरीले गराइन आमाको हत्या,काठमाडौं : आफ्नै आमाको हत्या आरोपमा छोरी पक्राउ परेकी छन्। भक्तपुरकी ईश्वरी भट्टराई आफ्नै आमाको हत्या आरोपमा पक्राउ परेको अपराध महाशाखाका प्रमुख एसएसपी सहकुल थापाले जानकारी दिए। एसएसपी थापाका अनुसार प्रेममा बाधक भएको भन्दै उनले आमाको हत्या गर्न लगाएकी हुन्। ईश्वरीसहित अन्य चारजना पनि पक्राउ परेका छन्। प्रकाउ पर्नेमा ईश्वरीका प्रेमी मोहमद नवशाद रहेका छन्। त्यसैगरी भारतबाट बोलाइएका कन्ट्रयाक्ट किलर भोला कुमार र मोहमद रहिसलाई पनि पक्राउ गरिएको एसएसपी थापाले जानकारी दिए। आइतबार दिउँसो भक्तपुरको खरिपाटीमा ६० वर्षीया सावित्री भट्टराईको घाँटी रेटेर हत्या गरिएको थियो।
जीप दुर्घटना हुँदा ६ जना घाइते,"डोटी : डोटीको आदर्श गाउँपालिका सोमबार बिहान जीप दुर्घटना हुँदा ६ जना घाइते भएका छन्। आदर्श गाउँपालिकाको मौवादहबाट सायल गाउँपालिकातर्फ जाँदै गरेको से १ च ९१७ नम्बरको जीप साइली गाडनजिकै गजेडामा दुर्घटना भएको जिल्ला प्रहरी कार्यालय डोटीका प्रहरी नायब उपरीक्षक लालबहादुर धामीले जानकारी दिए। दुर्घटनामा चालक कटक सिलाल गम्भीर घाइते भएको धामीले बताए। दुर्घटनामा सायल गाउँपालिका १ कौराडीका २७ वर्षीय राजु दमाई, ५ वर्षीय बाडुली नेपाली, कौराडीकै ३५ वर्षीय टीका नेपाली, आदर्श गाउँपालिका ७ सातलका १२ वर्षीय महेश नेपाली र २६ वर्षीय रमेश नेपाली घाइते भएका छन्। उनीहरुलाई उपचारका लागि अस्पतालमा ल्याइएको छ। 'प्रारम्भिक अनुसन्धानमा जीप मोड काट्न खोज्दा दुर्घटना भएको देखियो।' प्रहरी नायब उपरीक्षक धामीले भने ' घटनाको थप अनुसन्धान भइरहेको छ।' जीप सडकबाट ५०६० मिटर तल खसेको छ।"
ललितपुर नियाल्दै जापानी मन्त्री,"ललितपुर : नेपालका लागि जापानका राजदूत मासामीची साईगो तथा जापानी सहायकमन्त्री हिदेयुकी तानाकाले पाटनको हिरण्यवर्ण महाविहारमा मुसाले बिरालो लखेट्ने कथा चासोपूर्वक सुने। आइतबार ललितपुरको बुङमतीमा बिहानै रोपाइँ हेरेर, स्थानीयसँग मकै र ओखलमा बनाएको चिउरा चाख्न भ्याएका उनीहरू मध्याह्न हिरण्यवर्ण महाविहार आएका थिए। जापान सरकारको सहयोगमा पुनर्निर्माण भइरहेका सम्पदा अवलोकन गर्ने क्रममा उनीहरू यहाँ आएका हुन्। ललितपुर महानगरपालिकाका सम्पदा सल्लाहकार प्रफुल्लमान सिंहले जापानी प्रतिनिधिमण्डललाई बाह्रैाँ शताब्दीमा बनेको हिरण्यवर्ण महाविहार मन्दिरको कथा सुनाएका थिए। कथामा लिच्छकालका राजा भाष्करदेव वर्माले सुनको मुसाले बिरालो लखेटेको सपना देखेका किंबदन्ती छ। उनको सपनापछि मात्र हिरण्यविहारको निर्माणका लागि स्थान तय भएको विश्वास गरिन्छ। विहारको चारकुनामा मुसाको आहारको लागि प्रत्येक रात चामल छर्ने परम्परा अहिले पनि छ। मन्दिरमा लामो समय पूजामा संलग्न रहेका ईन्द्र बज्राचार्यका अनुसार हिरण्यविहारमा धेरै मुसा भए पनि बिरालो कहिले आउँदैन। बिरालो आउनै सक्दैन बज्राचार्यले भने, मुसाले बिरालो खेदाउँछ, यो विहार मुसाको किल्ला हो। यसलाई एउटा दैवीशक्ति रूप भएको सुनाए। पाटन दरवार हेरचाह तथा संरक्षण विभागका प्रमुख काजी प्याकुरेलको अनुसार पाटनका व्यापारीहरू तिब्बत आउजाउ गर्थे। उनीहरूले कमाएर ल्याएको पैसाले हिरण्यवर्णविहार बनेको हो। सुनले बनेको कारण उक्त विहारको नाम हिरयण्वर्ण विहार भनिएको हो प्याकुरेलले भने, उक्त विहार ललितपुरको सबै भन्दा पुरानो र धनी छ। यहाँ नवैाँ र दशौं शताब्दीका मूर्तिहरू रहेको बताए। ०७२ को भूकम्पले विहारको सत्तलमा क्षति पुर्याएको छ। भूकम्पअघि धेरै पटक मर्मत भइसकेको प्याकुरेलले जानकारी दिए। जापानी टोलीसँग सम्पदा अवलोकनमा रहेका ललितपुर महानगरपालिकाका मेयर चिरीबाबु महर्जनले जापान सरकारले सम्पदा निर्माणमा पहिलादेखि नै सहयोग गर्दै आएको जानकारी दिए। बुङमतीमा पहिलादेखि नै जापानले सहयोग गरेको उनले सुनाए। युएन ह्याबीट्याटसँगको सहकार्यमा बुङमतीमा पुनर्निर्माण भइरहेको जानकारी दिए। पुनर्निर्माणको हिसाबले काठमाडैाँ र भक्तपुरमा भन्दा ललितपुरमा सम्पदा निर्माण धेरै भइसकेकाले उनीहरू खुशी भएको महर्जनले बताए। सम्पदा अवलोकनमा आएका जापानी प्रतिनिधिले सम्पदा पुनर्निर्माणमा सहयोग गर्ने सोझै बचन नदिए पनि घुमाउरो शैलीमा जापान सरकारको सहयोग निरन्तरमा रहने भन्न नछुटाएको मेयर महर्जनले जानकारी दिए। पाटनदरबार स्वायर क्षेत्रमा लामो समयदेखि पुनर्निर्माणमा लागेका काठमाडौं भ्याली प्रिजर्भेसन ट्रस्टका कन्ट्री डाइरेक्टर रोहित रञ्जितकारले दरबार क्षेत्रमा भइरहेका पुनर्निर्माणका बारेमा जापानी प्रतिनिधिमण्डललाई अवगत गराएका थिए।"
"जीप दुर्घटना हुँदा पाँच घाइते, तीनको अवस्था गम्भीर","रुकुम पूर्व : सिस्ने गाउँपालिका६ को पाखागाउँमा जीप दुर्घटना हुँदा पाँच जना घाइते भएका छन् भने तीनको अवस्था गम्भीर रहेको छ । गएराति १२ बजे रुकुमकोटबाट मुसीकोटतर्फ जाँदै गरेको लु १ ज ४११५ नम्बरको जीप दुर्घटना भएको जिल्ला प्रहरी कार्यालय रुकुम (पूर्व) का प्रहरी निरीक्षक वीरबहादुर सुनारले जानकारी दिए। उनका अनुसार दुर्घटनामा पुथा उत्तरगङ्गा गाउँपालिका५ हुकामका १८ वर्षीया कोपिला बुढा, १७ महिनाकी सुहाना मगर, आठबिसकोट नगरपालिका १० रुकुम (पश्चिम) का २३ वर्षीय सुरेन्द्र वलीको अवस्था गम्भीर छ। दुर्घटनामा पुथा उत्तरगङ्गा गाउँपालिका १० की २६ वर्षीया ललिता बुढामगर र २० वर्षीया सुस्मिता बुढामगर पनि घाइते भएका छन् । गम्भीर घाइते भएकी सुहाना ललिताकी छोरी हुन् । घाइतेको अहिले जिल्ला अस्पताल सल्ले रुकुम (पश्चिम) मा उपचार भइरहेको छ। जीप सडकबाट १५ मिटर तल खसेको प्रहरीले जनाएको छ । गाडी चालक आठबिसकोट नगरपालिका११ रुकुम (पश्चिम) का २२ वर्षीय राजेन्द्र विक प्रहरीले नियन्त्रणमा लिएर अनुसन्धान गरिरहेको प्रहरी निरीक्षक सुनारले बताए ।"
संखुवासभामा प्रहरी र विप्लव कार्यकर्ताबीच गोली हानाहान,संखुवासभा : सिलिचोङ गाउँपालिका१स्थित होयाङ्मा भन्ने ठाउँमा प्रहरी र विप्लव नेतृत्वको नेकपा कार्यकर्ताबीच गोली हानाहान भएको छ। जिल्ला प्रहारी कार्यालय संखुवासभाका डिएसपी मिमबहादुर लामाले गोली हानाहान भएको पुष्टी गरे। डिएसपी लामाका अनुसार सिलिचोङको होयाङ्मा भन्ने ठाउँमा प्रहरी विप्लव कार्यकर्ताको जम्काभेट भएपछि गोली हानाहान भएको हो। गोली हानाहानपछि विप्लव कार्यकर्ता भागेको प्रहरीले जनाएको छ। करिब दुई मिनेट गोली चलेको सिलिचोङ गाउँपाकिलाको१का वडाअध्यक्ष अलक्ष राईले जानकारी दिए। विहान साढे १० बजेतिर गोली पड्किएको आवज आएको उनले जानकारी दिए।
कति जीपीएले कुन विषय पढ्न पाउने ?,"काठमाडौं : माध्यमिक शिक्षा परीक्षा (एसईई) को नतिजा ग्रेडिङ प्रणालीबाट सार्वजनिक गरिए पनि कक्षा ११ भर्ना हुने सबै विद्यार्थीले इच्छाअनुसारको विषय पढ्न नपाउने भएका छन्। शिक्षा, विज्ञान तथा प्रविधि मन्त्रालयले ०७४ असार ३ गते विद्यार्थीले पाएको विषयगत नतिजाका आधारमा कक्षा ११ मा भर्ना हुन पाउने छन्। २ वर्षअघिको मापदण्डलाई नै यस पटक पनि निरन्तरता दिने पाठ्यक्रम विकास केन्द्रका निर्देशक गणेश भट्टराईले बताए। विद्यार्थीलाई उत्तीर्ण र अनुत्तीर्ण गराउने परम्पराको अन्त्य गर्दै ग्रेडिङमा नतिजा सार्वजनिक गरिए पनि विद्यार्थीले विषयगत र समग्रमा पाएको जीपीएको आधारमा मात्र विषय छनोट भर्ना हुन पाउने व्यवस्था मापदण्डले गरेको छ। यसअनुसार कक्षा ११ मा फिजिक्स, केमेस्ट्री, बायोलोजी, म्याथम्याटिक्स, कम्प्युटर साइन्स, एग्रिकल्चरमा भर्ना हुन चाहने विद्यार्थीले कम्तीमा पनि ग्रेड प्वाइन्ट एभरेज (जीपीए) २ ल्याएकै हुनुपर्नेछ। त्यसबाहेक उनले एसईई परीक्षामा विज्ञान र गणितमा सी प्लस र अंग्रेजी, नेपाली र सामाजिक अध्ययनमा डी प्लस ल्याउनै पर्नेछ। व्यावसायिक समूहअन्तर्गत एनिमल साइन्स, प्लान्ट साइन्स, इलेक्ट्रिकल, सिभिल र कम्प्युटर इन्जिनियरिङमा भर्ना हुन कम्तीमा पनि जीपीए १ दशमलव ६ ल्याउनै पर्छ। त्यसबाहेक यो समूहमा भर्ना हुन अंग्रेजी, गणित, नेपाली, विज्ञान र सामाजिक अध्ययनमा कम्तीमा डी प्लस ल्याएकै हुनुपर्ने व्यवस्था छ। म्याथम्याटिक्स, जियोग्राफी, एकाउन्टेन्सी, इकोनोमिक्स, कम्प्युटर साइन्स, टिचिङ म्याथमेटिक्स, मनोविज्ञान, ज्योतिष, एलिमेन्ट्स अफ फाइनान्स, कोअपरेटिभ म्यानेजमेन्ट, बिजनेस स्टडिज, बिजनेस म्याथमेटिक्समा भर्ना हुन कम्तीमा पनि जीपीए १ दशमलव ६ मात्र भए पुग्छ। तर अंग्रेजी, गणित, नेपाली, विज्ञान र सामाजिक अध्ययनमा पनि कम्तीमा डी प्लस ल्याउनै पर्नेछ। फिजिक्स एजुकेसन, केमेस्ट्री एजुकेसन, बायोलोजी एजुकेसन र टिचिङ साइन्समा भर्ना हुन चाहनेले जीपीए १ दशमलव ६ मात्रै ल्याए पनि पुग्छ। तर अंग्रेजी, नेपाली, गणित, विज्ञान र सामाजिक अध्ययनमा डी प्लस ल्याउनै पर्छ। अंग्रेजी, अल्टरनेटिभ अंग्रेजी, टिचिङ अंग्रेजी, लिङग्विस्टिक्समा भर्ना हुन पनि १ दशमलव ६ मात्र ल्याए पुग्छ। तर अंग्रेजी, नेपाली र सामाजिक अध्ययनमा डी प्लस ल्याउनै पर्छ। होटल म्यानेज्मेन्ट, ट्राभल तथा टुरिज्म अध्ययन गर्न पनि १ दशमलव ६ जीपीए मात्र ल्याए पुग्छ तर अंग्रेजी, नेपाली, गणित तथा सामाजिक अध्ययनमा डी प्लस ल्याउनै पर्छ। नेपाली र टिचिङ नेपाली पढ्न अंग्रेजी, संस्कृत, नेपाली र सामाजिक अध्ययनमा डी प्लस ल्याउनै पर्छ। जीपीए १ दशमलव ६ मात्र ल्याए पनि पुग्छ। इतिहास, राजनीतिशास्त्र, गृहविज्ञान, समाजशास्त्र, दर्शनशास्त्र, पुस्तकालय तथा सूचना विज्ञान, ग्रामीण विकासमा भर्ना हुन जीपीए १ दशमलव ६ मात्र ल्याए पुग्छ तर अंग्रेजी, नेपाली र सामाजिक अध्ययनमा कम्तीमा डी प्लस ल्याउनै पर्छ। शिक्षाको परिचय, इन्स्ट्रक्सनल पेडागोजी, हेल्थ एन्ड फिजिकल एजुकेसन, पपुलेसन स्टडिज, इन्भाइरोन्मेन्ट एजुकेसन पढ्न न्यूनतम जीपीए १ दशमलव ६ मात्रै ल्याए हुन्छ तर अंग्रेजी, नेपाली, विज्ञान, स्वास्थ्य तथा जनसंख्यामा डी प्लस ल्याएकै हुनुपर्छ। संस्कृत व्याकरण, साहित्य, वेद, नीतिशास्त्र, बौद्ध एजुकेसन पढ्न जीपीए १ दशमलव ६ मात्र भए पुग्छ तर नेपाली, संस्कृत, सामाजिक अध्ययन र अंग्रेजीमा डी प्लस ल्याउनै पर्छ। पत्रकारिता, ह्युमन भ्यालु एजुकेसन र कानुनमा भर्ना हुन अंग्रेजी, नेपाली र सामाजिक अध्ययनमा डी प्लस ल्याउनै पर्छ तर समग्रमा जीपीए १ दशमलव ६ मात्र भए पुग्छ। मैथिली, हिन्दी, नेवारी, पे्रन्च, जापानी, उर्दू, जर्मन, चिनियाँ र अन्य भाषा तथा नृत्य, संगीत, पेन्टिङ पढ्न पनि जीपीए १ दशमलव ६ भए पुग्छ तर अंग्रेजीमा डी प्लस ल्याउनै पर्छ। एसईई परिणाम : सामुदायिक विद्यालय खस्किए एसईई नतिजा : कुन प्रदेश कति अब्बल ? खस्किए सामुदायिक सामुदायिक विद्यालय सुधार"

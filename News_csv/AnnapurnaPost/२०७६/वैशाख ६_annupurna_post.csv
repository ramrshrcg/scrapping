शीर्षक,विवरण
राष्ट्रिय गौरवमा समर्पण खडेरी,"कुनै पनि आयोजनालाई राष्ट्रिय गौरव को सूचीमा राख्दैमा त्यसले अर्थ राख्दैन। राष्ट्रिय गौरवको सूचीमा दर्ज आयोजनाको भद्रगोल शैली हेर्ने हो भने यही निष्कर्ष निस्कन्छ। राष्ट्रिय दृष्टिकोणमा आधारित रहेर निर्धारित बजेट र समयमै आयोजना पूरा गर्ने महाभियान चलेमा मात्र सूचीले अर्थ राख्न सक्छ। त्यसनिम्ति पहिलो सर्त हो, समर्पित भाव। तर नेतादेखि कर्मचारीसम्म सर्वत्र यो भावको खडेरी छ। अर्थात् सरकारी काम, कहिले जाला घामका हविगतमा परेका छन्, राष्ट्रिय गौरवका आयोजना पनि। समयमै काम नगर्नेहरू न कारबाहीमा पर्छन् न कतैप्रति उत्तरदायी हुनुपर्छ। त्यसो भइदिएको भए राष्ट्रिय गौरवका आयोजनाको समग्र प्रगति यति निराशाजनक हुँदैनथ्यो। २०५८ सालमा सुरु भएको मेलम्चीको प्रगति महालेखा परीक्षकको भर्खरै सार्वजनिक भएको प्रतिवेदन ९६ प्रतिशत पूरा भएको छ। धारामा पानी जोडिने दिन गनिँदैथ्यो। एकाएक ठेकेदारलाई भुक्तानी नदिएर भगाइयो। ठेकेदार हिँड्यो या हिँडाइयो, राज्यसञ्चालकहरू गम्भीर भएको पाइँदैन। तिनीहरू एकले अर्कालाई दोष लगाउने र रमाउने कुसंस्कृतिमै मग्न छन्। नत्र यतिखेरसम्म आयोजना नियमनकर्ता मन्त्री, सचिव, आयोजना प्रमुख कारबाहीको भागीदार भइसक्थे। काम गर्न नसक्ने मन्त्री र सचिवलाई तत्काल कारबाही (बर्खास्तसम्म) गरेको भए यो रोग अरू आयोजनामा संक्रमण हुन पाउँदैनथ्यो। पश्चिम सेती (७५० मेगावाट) को बिजुली राष्ट्रिय आवश्यकता थियो भारतबाट आयातीत वार्षिक २४ अर्ब रुपैयाँको विद्युत् ऊर्जालाई विस्थापित गर्ने। यो आयोजना पनि राष्ट्रिय गौरवमा पर्यो। तर तत्कालीन सरकारले बिनाप्रतिस्पर्धा चोर बाटोबाट चिनियाँ कम्पनी थ्री गर्जेजलाई दियो। उसले काम गर्न सकेन। ६ वर्ष समय व्यर्थ गयो। अझै त्यो आयोजना औपचारिक रूपमा चिनियाँ कम्पनीबाट होल्ड भइरहेको छ। अर्को राष्ट्रिय गौरव घोषित बूढीगण्डकी (१२ सय मेगावाट) पनि चिनियाँ कम्पनीलाई दिइयो विनाप्रतिस्पर्धा, त्यो पनि प्रधानमन्त्रीजस्तो सरकार प्रमुखकै प्रत्यक्ष संलग्नतामा। बूढीगण्डकी स्वदेशी लगानीबाट बनाउने भनेर पेट्रोलियममा कर उठाइएको छ। ३० अर्ब रुपैयाँ उठिसकेको छ। ६० मेगावाटको माथिल्लो त्रिशूली थ्री ए बनाउन झन्डै दस वर्ष लगाउने कम्पनीका हातमा २६० अर्ब रुपैयाँको बूढीगण्डकी परेको छ। बूढीगण्डकीले ऊर्जामा नेपाललाई आत्मनिर्भर तुल्याउँथ्यो। अर्को राष्ट्रिय गौरवको उदाहरण हेरौं। भारतीय नाकाबन्दीको रन्कोले घोषित गल्छीत्रिशूलीमैलुङस्याफ्रुबेंसीरसुवागढी सडक दुई वर्षमा पूरा गर्ने भन्दै राष्ट्रिय गौरवीकरण गरियो। तर हालसम्म १८ प्रतिशत मात्र पूरा भए। दस वर्षअघि सुरु भएको माथिल्लो तामाकोसी (४५६ मेगावाट) पूरा हुन अभै दुई प्रतिशत बाँकी छ। सरकारले घोषणा गरेका २२ वटा राष्ट्रिय गौरवका आयोजनामध्ये केहीका प्रगतिमूलक उदाहरण हुन् यी। राष्ट्रिय गौरवका आयोजनाको भौतिक प्रगति मि िश्रत देखिएको छ। दोस्रो अन्तर्राष्ट्यि विमानस्थल निजगढ, काठमाडौंतराईमधेस फास्ट ट्र्याक, उत्तरदक्षिण लोकमार्ग कालीगण्डकी र कर्णालीको समग्र भौतिक प्रगति १५ प्रतिशतभन्दा न्यून रहेको महालेखा परीक्षकको ५६ औं प्रतिवेदनमा छ। महालेखा भन्छ, कार्यान्वयन क्षमता अभाव, कमजोर ठेक्का व्यवस्थापन, जग्गा प्राप्ति र रूख कटानमा समस्या एवं ढिलाइ, अन्तरनिकाय समन्वयको कमी, उपकरण ढुवानीमा कठिनाइ, कतिपय आयोजनाको कार्यान्वयन ढाँचा निर्धारण, विस्तृत सम्भाव्यता अध्ययन र विस्तृत परियोजना प्रतिवेदन तयार नभएको लगायतका कारण यी आयोजना निर्धारित समयमा सम्पन्न हुन नसकी समय र लागत दुवै वृद्धि हुने देखिन्छ। तर आयोजना प्रमुखदेखि सचिव, मन्त्रीदेखि प्रधानमन्त्रीसम्मका तहमा समर्पण भाव नहुने हो भने कछुवा गतिमा विकास हुने पक्का छ। त्यो समर्पण भावभित्र भ्रष्टाचाररहित सुशासन, प्रतिबद्धता, जिम्मेवारी, नैतिक दायित्व आदि सबै पर्छन्। सरकार दुईतिहाइ भएर मात्र नहुँदो रहेछ भन्ने यो १४ महिनाको अवधिले प्रमाणित गरिसकेको छ। समर्पण भाव भइदिएको भए यति शक्तिशाली सरकारले संविधानका धारा परिवर्तन गरेर पनि जनताप्रति आफ्नो दायित्व पूरा गर्थ्यो।"
शिवजीको प्रसाद दिँदै बेहोस बनाएर लुटपाट गर्ने दुईजना पक्राउ,"विराटनगर : मोरङको लेटाङ नगरपालिका५ स्थित बेहोस बनाएर एक महिलामाथि लुटपाट गरेको घटनामा संलग्न दुईजनालाई प्रहरीले १० महिनापछि पक्राउ गरेको छ । पक्राउ पर्नेमा सुनसरीको इटहरी उपमहानगरपालिका१७ की २५ वर्षीया हजरा खातुन र २९ वर्षीय महमद अली रहेको मोरङ प्रहरीका प्रवक्ता डिएसपी घनश्याम श्रेष्ठले बताए । उनका अनुसार दुबैजना २०७५ असार १७ गते साँझ पानी परिहरको बेला लेटाङ५ की ३९ वर्षीया सुनिता लिम्बूको घरमा ओत लाग्न भनी आएका थिए । त्यसपछि सुनिताकै मोबाइल मागेर विभिन्न ठाउँमा फोन गर्दै आफूहरुसँग साथमा ५ लाख रुपैयाँ रहेकोले उक्त रकम राखिदिनु समेत भनेका थिए । त्यस क्रममा सुनिता र पति ४५ वर्षीय प्रेम लिम्बूलाई शिवजीको प्रसाद भनेर यसले फलिफाप गर्ने दावी गर्दै रातो टीका लगाइदिएको प्रहरी अनुसन्धानमा खुलेको छ । डिएसपी श्रेष्ठका अनुसार उक्त टीका लगाइदिएपछि नै लिम्बू दम्पति बेहोस बनेका थिए । बेहोस बनेपछि सुनिताले लगाएको सुनको सिक्री, कानमा लगाउने पिंजडा, सुनको बाला, ५ हजार नगद, कपडा समेत गरेर दुई लाख भन्दा बढी लुटपाट गरेर दुबैजना त्यहाँबाट फरार बनेका थिए । सोही घटनाको लामो अनुसन्धानपछि वास्तविकता पत्ता लागेको जानकारी श्रेष्ठले दिए । घटनामा संलग्न दुबैजनालाई विराटनगर महानगरपालिका४ बरगाछीबाट पक्राउ गरिएको प्रहरीले जनाएको छ । दुबैजना विरुद्ध मुलुकी फौजदारी कार्यविधी (संहिता) ऐन २०७४ बमोजिम अदालतबाट शुक्रबार म्याद थप गरेर अनुसन्धान थालिएको जानकारी डिएसपी श्रेष्ठले दिए ।"
बसको ठक्करबाट धादिङमा एकजनाको मृत्यु,धादिङ : धादिङको नीलकण्ठ नगरपालिका८ ससाहस्थित बसको ठक्करबाट एकजनाको मृत्यु भएको छ । धादिङेबेसीबाट काठमाडौँतर्फ जाँदै गरेको बा ४ ख ८६६७ नम्बरको बसले माग्दै जोगी बनेर हिँड्ने एक स्थानीय ज्ञानबहादुर दाहालको मृत्यु भएको हो । जिल्ला प्रहरी कार्यालय धादिङका डिएसपी प्रकाश विष्टका अनुसार ठक्कर दिने बस र बसका चालकलाई प्रहरीले नियन्त्रणमा लिएको छ ।
पब्जीमा प्रतिबन्ध लगाउने निर्णय कार्यान्वयन नगर्नू : सर्वोच्च,"काठमाडौं : सर्वोच्च अदालतले पब्जी प्रतिबन्ध लगाउने सरकारको निर्णय कार्यान्वयन नगर्न अन्तरिम आदेश दिएको छ। सर्वोच्चका न्यायाधीश ईश्वर खतिवडाको एकल इजलासले शुक्रबार पब्जी प्रतिबन्ध लगाउने सरकारको निर्णय कार्यान्वयन नगर्न अन्तरिम आदेश दिएको हो। सरकारले पब्जीमाथि प्रतिबन्ध लगाउन दूरसञ्चार प्राधिकरणलाई दिएको निर्देशनविरुद्ध प्रवीण सुवेदीलगायतले सर्वोच्चमा रिट दायर गरेका थिए। सुवेदीले पब्जीमाथि प्रतिबन्ध मौलिक अधिकारको हनन् भएको भन्दै सरकारको निर्णय बदर गर्न रिटमाा माग गरेका थिए। पब्जीका कारण बालबालिका र युवा पुस्तामा समस्या बढेको भन्दै गुनासो बढेपछि सरकारले सम्बन्धित निकायलाई बन्द गर्न निर्देशन दिएको थियो। के हो पब्जी ? प्लेयर अननोन ब्याटलग्राउन्ड अर्थात् पब्जी संसारमा धेरै खेलिने इन्टरनेट गेम हो। नेपालमा मात्र होइन, संसारका करोडौं मोबाइल प्रयोगकर्ताको प्रिय बनेको छ पब्जी। गेममा ब्याटल ग्राउन्ड अर्थात् रणभूमिमा सबैलाई हराउँदै अन्तिमसम्म टिक्ने प्रतियोगी विजयी हुन्छ। काउन्टर स्ट्राइक र ओभरवाच जस्ता गेमलाई पछि पार्दै पब्जी लोकप्रिय बनेको छ। सिंहका अनुसार पब्जीको लतमा परेपछि बालबालिकाहरू गृहकार्य गर्न र खाना खान बिर्सन्छन् र एकोहोरो हुन थाल्छन्। रणभूमि र लडाइँसँग सम्बन्धित भएकाले पनि खेल्ने व्यक्तिलाई नकारात्मक असर पर्ने सिंहले बताए। जाँच बिर्सनेदेखि जागिर छाड्नेसम्म, के छ पब्जीमा त्यस्ताे ? पब्जी मोबाइल प्रतियोगिता जारी पब्जीले बनाउँछ आक्रामक बालबालिकामा पब्जी आतंक : बन्द गर्न प्रहरी गुहार्दै अभिभावक पब्जीमाथि प्रतिबन्ध लगाउने निर्णय पब्जी प्रतिबन्ध विरुद्ध सर्वोच्चमा रिट"
राजधानीमा भारी वर्षा,"काठमाडौं : उपत्यकामा भरी वर्षा भएको छ। शुक्रबार साँझपख असिनासहितको वर्षा भएको हो। मौसम पूर्वानुमान महाशाखाका अनुसार आगामी तीन दिनसम्म नेपालको पहाडी भूभागमा मौसम बदली रहने छ। स्थानीय वायुका कारण राजधानीको मौसम बिग्रिएको महाशाखाका मौसमविद् राजु प्रधानाङ्गले जानकारी दिए ।स्थानीय वायुको प्रभावमा भएको प्रिमौसमको समयमा यस्तै हुन्छ, उनले भने, तुरुन्तै मौसम बदली हुन्छ र तुरुन्तै मौसम सफा पनि हुन्छ, फेरि केही समयपछि बदली हुन्छ।"
सिन्धुपाल्चोकमा भारतले गर्यो गुम्बाको पुनर्निर्माण,"काठमाडौं : भारतीय राजदूतावासको सहयोगमा सिन्धुपाल्चोकको लिसंखुमा रहेको छ््योइफेल कुन्देलिङ गुम्बा पुनर्निर्माण भएको छ। गुम्बा पुनर्निर्माणपछि शुक्रबार स्थानीय सरोकारवालालाई हस्तान्तरण गरिएको हो। दुतावासद्वारा जारी विज्ञप्ति अनुसार बौद्ध धर्मका गुरु स्याल्पा तेन्जिङ् रिम्पोछे र भारतीय दुतावासका नियोग उपप्रमुख डा अजय कुमारले उक्त गुम्बाको उद्धघाटन गरे। गुम्बा पुनर्निर्माण सँगै १ करोड ८९ लाखको अनुदान सहयोगमा भारतीय दुतावासले आवास, भान्छा, सरसफाई सुविधा तथा कम्पाउण्ड पर्खाल जस्ता संरचनाहरुको निर्माण समेत गरिदिएको छ। बास्तुकला डिजाइन, नक्सा र लागत अनुमान तयार पारी एवं गुम्बा निर्माणको सुपरिवेक्षण गरी जिल्ला समन्वय समिति चौताराले उक्त परियोजनाको कार्यान्वयन गरेको हो। सिन्धुपाल्चोकको लिसंखुमा रहेको यो गुम्बा स्थानीय गाउँवासीहरुले सन् १९४६ मा निर्माण गरेकाा थिए। बौद्ध धर्म शिक्षा, थाङ्का चित्रकला, काष्ठकला तथा मूर्तिकला जस्ता विविध सामाजिकसाँस्कृतिक क्रियाकलापहरुमा यो गुम्बा सक्रिय रह्दै आएको छ।"
संयोजक नहुँदा रोजगार कार्यक्रम अलपत्र,"ताप्लेजुङ : सरकारले प्रधानमन्त्री रोजगार कार्यक्रम लागु गरेपछि ताप्लेजुङ सिदिङ्वा गाउँपालिकाका अमर इधिङ्गो खुसी भए। गाउँमै केही गर्ने सोच बनाएका उनले तत्काल गाउँपालिकामै रोजगार सेवा केन्द्र खुल्ने र वडामै बरोजगारको विवरण संकलनका लागि फारम भर्नुपर्ने सुने। तर, रोजगारीको लागि आवेदन दिने म्यान सकिएको एक हप्ता भइसक्दासमेत रोजगार सेवा केन्द्र खुलेको छैन। अब केही काम पाइएला भनेर उत्साहित थिएँ, इधिङ्गोले भने,थाहै नपाई फारम भर्ने म्याद सकिएछ। केन्द्रले रोजगार संयोजक नपठाउँदा ताप्लेजुङका सात स्थानीय तहमा कार्यक्रम अलपत्र परेको छ। मुलुकभरका १८५९ वर्ष उमेर समूहका बेरोजगारलाई रोजगारी उपलब्ध गराउने भन्दै घोषणा गरिएको प्रधानमन्त्री रोजगार कार्यक्रमअन्तर्गत बेरोजगारको निवेदन लिने मिति गत चैत्र २९ गते नै सकियो। ताप्लेजुङका अधिकांश यो कार्यक्रमबाट बञ्चित हुने भएका छन्। नौ स्थानीय तहमध्ये फुङलिङ नगरपालिका र पाथिभरा याङवरक गाउँपालिकामा मात्रै संयोजक छन्। तोकिएको मितिसम्म फुङलिङमा ८ सय ५० र याङ्वरकमा ७ सयले रोजगारका लागि फारम भरेका छन्। अन्यमा रोजगार सेवा केन्द्र खुलेको छैन। रोजगार संयोजक बिनै वडामा फारम पठाएका छन्। सिदिङ्वा र फक्ताङलुङ गाउँपालिकामा फारम नै पुगेको छैन। रोजगारको विषयमा सोध्ने धेरै आए पनि अहिलेसम्म काम नभएको सिदिङ्वाका उपप्रमुख जीवन ताम्लिङले बताए। रोजगारको लागि जिज्ञासा राख्ने युवा धेरै छन्, उनीहरुलाई पर्खनुस् भनेका छौं, ताम्लिङले भने,रोजगार संयोजक छैनन्, बेरोजगार दर्ताको फारम पनि आएको छैन। फक्ताङलुङ४ का पूर्ण लिम्बु पनि रोजगारको लागि निवेदन दिने ठाउँ नभएर अलमलमा छन्। निवेदन लिने काम गर्दै गर्नु भनेर आधिकारिक रुपमा कतैबाट परिपत्र नआएको फक्ताङलुङका सूचना अधिकारी कर्णहाङ नेम्वाङले बताए। फारम वडामा पठाएपनि कर्मचारी नहुँदा भर्न समस्या रहेको सिरिजंघाका प्रमुख टीकाराम गुरुङले बताए। केन्द्रले काम मात्रै थोपरेको तर कर्मचारी नपठाएको गुरुङको गुनासो छ। कार्यक्रम मार्फत् बेरोजगार व्यक्तिलाई एक सय दिन रोजगार दिने लक्ष्य छ। रोजगार दिन नसके न्युनतम पारिश्रमिकको आधा रकम निर्वाह भत्ताको रुपमा प्रदान गर्ने बताइएको छ। बेरोजगार युवाले काम गर्न चाहेको क्षेत्र फारममार्फत् छनोट गर्नुपर्ने फुङलिङका रोजगार संयोजक राजकुमार बानियाँले बताए। कृषि, सहकारी तथा पशु विकास, ऊर्जा सिंचाई तथा नदी नियन्त्रण, खानेपानी तथा सरसफाई, पर्यटन प्रवद्र्धन सडक यातायात, शिक्षा, युवा तथा खेलकुद, उद्योग, सूचना तथा सञ्चार प्रविध, उद्योग, स्वास्थ्य जस्ता क्षेत्र छनौट गर्न पाउने छन्। फारममा काममा खटिन चाहेको सम्भावित समयसमेत उल्लेख गर्नुपर्नेछ। वडाबाट फारम संकलन कार्य भइरहेको याङ्वरकका रोजगार संयोजक इक्साहाङ मेन्याङ्वोले जानकारी दिए। अब कसले कुन क्षेत्र काम गर्न चाहेका छन् पहिचान गर्छौं, मेन्याङ्वोले भने,त्यसपछि सूची स्थानीय तहको रोजगार व्यवस्थापन सूचना प्रणालीमा इन्ट्री गर्छौं।"
हावाहुरीले विद्यालय र स्वास्थ्य चौकीमा क्षति,"बेसीसहर : हावाहुरी र वर्षाले लमजुङको विभिन्न ठाउँमा क्षति पुर्याएको छ। विद्यालय र स्वास्थ्य चौकीको पर्खाल भत्काउनुका साथै छानो उडाएको छ। दोर्दी गाउँपालिका४ नौथरसेरास्थित सनराइज बोर्डिङ स्कुलको ८ कोठे भवनको छानो उडाएको विद्यालयले जनाएको छ। मंगलबार आएको हावाहुरीले विद्यालयको छानो उडाउनुको साथै पर्खाल भत्काएको विद्यालयका सञ्चालक हरिशचन्द्र पण्डितले जानकारी दिए। हावाहुरीबाट १० लाख रुपैयाँ बराबरको क्षति भएको उनले बताए। उक्त विद्यालयमा कक्षा ५सम्म अध्ययन हुँदै आएको छ। पार्खाल र छानो भत्कँदा पठनपाठनमा समस्या भएको उनले बताए। हावाहुरीले क्व्होलासोंथर गाउँपालिका७ स्थित भोजे स्वास्थ्य चौकीको छानो उडाएको छ। स्वास्थ्य चौकी इन्चार्ज राजेन्द्रबहादुर छत्यालका अनुसार ३ कोठे स्वास्थ्यचौकी भवनको छानो उडाएको हो। २ वटा कोठाको छानो उडाएको र एउटाको बाँकी रहेको उनले बताए। पानीले कम्प्युटर, औषधि, रजिस्ट्रार फाइल भिजेका छन्। बिजुलीको तार चुँडिएको छ। २ लाख ५० हजार रुपैयाँ बराबरको क्षति भएको उनले बताए। हावाहुरीले घरको छानो उडाएपछि राइनास र दोर्दीमा गरी दुईजना घाइते भएका छन्। प्रहरीका अनुसार हावाहुरीले राइनास नगरपालिका८ का ४० वर्षीया सिरुमाया तामाङ घाइते भएका छन्। दोर्दी गाउँपालिका ६ का ५२ वर्षीया गम्मरसिंह तामाङ घाइते भएका छन्। दुवैजनाको लमजुङ जिल्ला सामुदायिक अस्पतालमा उपचार गरिएको डिएसपी यादव ढकालले बताए।"
प्रदेश सरकारद्वारा हुरी पीडितलाई रकम वितरण सुरु,"बारा : चैत १७ गतेको विनाशकारी हावाहुरीमा परि ज्यान गुमाएका बारा र पर्साका मृतकका परिवारलाई प्रदेश सरकारले राहत रकम वितरण सुरु गरेको छ । चैत १७ गतेको हुरीमा परि बाराका २७ जना र पर्साका एकजना गरि २८ जनाको मृत्यु भएको थियो । विनाशकारी हुरी आएको भोलिपल्टै प्रदेश सरकारले मृतकका परिवारलाई राहत वापत जनही तीन लाख रुपैयाँ सहयोग गर्ने घोषणा गरेको थियो । सोही घोषणा अनुसार प्रदेश सरकारले मृतकका परिवारलाई शुक्रबारदेखि रकम वितरण गर्न थालेको हो । बाराको कलैयामास्थित जिल्ला समन्वय समितिको सभाकक्षमा शुक्रबार आयोजित श्रद्धान्जली तथा राहत राशी वितरण कार्यक्रममा मुख्यमन्त्री लालबाबु राउतले १३ जना मृतकका परिवारका सदस्यलाई राहत वापत जनही तीन लाख रुपैयाँ र क्रियाखर्च वापत २५ हजार गरि तीन लाख २५ हजार रुपैयाँको चेक प्रदान गरेका हुन् । मृतकका परिवारका सदस्यहरु महम्मद रसुल मिया अन्सारी, लालवचन प्रसाद, जगदीश यादव, बृजाराज महरा चमार, कलवाती देवी तत्वा, रामबाबु प्रसाद, भीम दास तत्मा, बृजित राउत कुर्मी, रामसुरत दास तत्मा, मन्जुर आलम मिया, फैजुल हक मिया, फिरोज मिया अन्सारीलाई शुक्रबार राउतले रकम वापत चेक दिएका हुन् । शुक्रबार १३ जना मात्र मृतकका परिवारलाई चेक प्रदान गरिएको बताइएको छ । प्रदेश २ को अर्थमन्त्रालयका सचिव राजेश काफ्लेका अनुसार २० जनाको मात्र कागजपत्र आइसकेको थियो । तर १३ जना मात्र कार्यक्रममा आएका थिए । बाँकी पीडितलाई कागजपत्र आएलगत्तै प्रदेश २ को मन्त्रिपरिषद तथा मुख्यमन्त्रीको कार्यालयले उनीहरुलाई पनि राहत रकमको चेक प्रदान गर्ने बताइएको छ ।"
दुर्घटनामा दुईको मृत्यु,विराटनगर : मोरङ र भोजपुरमा भएको दुर्घटनामा दुई जनाको मृत्यु भएको छ। मोरङको बुढीमगंगा गाउँपालिका३ मा ना २ ख ५३५२ नम्बरको ट्रकको ठक्करबाट ना ४६ प २५८५ नम्बरको मोटरसाइकलका चालक सुनसरीको गढी गाउँपालिका२ का २५ वर्षीय सन्तोश साहको मृत्यु भएको हो। कोसी राजमार्गमा दक्षिणबाट उत्तरतर्फ जाँदै गरेको मोटरसाइकललाई बिहीबार साँझ ७ बजे पछाडिबाट ट्रकले ठक्कर दिएको थियो। घाइते साहको उपचारका क्रममा शुक्रबार विराट टिचिङ अस्पतालमा मृत्यु भएको प्रहरीले जनाएको छ। प्रहरीकाअनुसार ठक्कर दिने ट्रक र चालक सुनसरीको रामधुनी गाउँपालिका१ का ३० वर्षीय दिपेन विकलाई नियन्त्रणमा लिएर घटनाको अनुसन्धान थालिएको छ। त्यस्तै भोजपुरको हतुवागढी गाउँपालिका९ मा ट्रयाक्टर दुर्घटना हुँदा ३५ वर्षीय शान्ति मगरको मृत्यु भएको छ। दाउरा लोड गरेर सापिङटारबाट ज्यामिरेतर्फ जाँदै गरेको को २ त ८७१४ नम्बरको ट्रयाक्टर आफैं अनियन्त्रित भई बिहीबार साँझ साढे ७ बजे सडकबाट अन्दाजी ३५ मिटर तल खसेर दुर्घटना भएको हो। प्रदेश १ प्रहरी कार्यालय विराटनगरका प्रवक्ता डीएसपी सिद्ध न्यौपानेकाअनुसार दुर्घटनामा परेर मगरको घटनास्थलमै मृत्यु भएको हो। ट्रयाक्टर र चालक ३६ वर्षीय मेघराज राईलाई नियन्त्रणमा लिइएको उनले जानकारी दिए।
"राजधानीमा जग्गा हडप्ने पाँच हजारको सूची, कोको छन् ?","काठमाडौं : राजधानीमा कुल १८ सय ५९ रोपनी १४ आना जग्गा मिचिएको खुलासा भएको छ। सरकारी तथा सार्वजनिक जग्गा छानबिन एवं संरक्षणसम्बन्धी उच्चस्तरीय आयोग मार्फत् सहरी क्षेत्रका बहुमूल्य सार्वजनिक र सरकारी जग्गा मिचिएको खुलासा भएको हो। जग्गा अतिक्रमण गर्ने पाँच हजार मानिसको सूची हामीले सार्वजनिक गरेका छौं। यति ठूलो मात्रामा सार्वजनिक जग्गा हडप्ने आम मानिसदेखि देशको उपल्लाे ओहोदामा बसेका पनि छन्। चाबहिल, बौद्ध, बत्तीसपुतली, थापाथली, बानेश्वर, कोटेश्वर, हाँडीगाउँ, बूढानीलकण्ठ क्षेत्रमा जग्गा मिचिएको छ। पोखरी, मन्दिर, खोला, कुवा, ढुंगेधारा, गुठीको जग्गा र घर, सार्वजनिक पेटी, बाटो धेरै मिचिएको छ। रिपोर्टको विस्तृत विवरण २५ वर्षसम्म सार्वजनिक गरिएन। यदाकदा यसबारे प्रश्न गर्नेलाई मन्त्रालयले एउटा संक्षिप्त विवरण दिने गरेको छ । जसमा आयोग गठन भएको सन्दर्भ र १८०० रोपनी जग्गा मिचिएको भन्ने मोटो सूचना समावेश छ। हामीले भूमि व्यवस्था, सहकारी तथा गरिबी निवारण मन्त्रालयसँग आयोगको प्रतिवेदनको विस्तृत विवरण माग्यौं। ठूलो संख्यामा व्यक्तिको नाम उल्लेख भएको भनेर मन्त्रालयका अधिकारीले विस्तृत विवरण दिन अस्वीकार गरे। ९ फागुन २०७५ मा सूचनाको हक सम्बन्धी कानुन प्रयोग गरेर निवेदन दर्ता गर्यौं। मन्त्रालयका एक अधिकारीको भनाइमा करिब १८ सय रोपनी सरकारी जग्गा मिचिएको आयोगको प्रतिवेदनबारे मौन बस्नु मन्त्रालयका अधिकारीको हितमा थियो। किनकी यसमा मुलुकका ठूलठूला मानिस जोडिएका थिए। प्रसाद पोखरेलले सबैभन्दा धेरै सार्वजनिक जग्गा ८२ रोपनी अतिक्रमण गरेको पाइयो। त्यसैगरी क्रमश केशर कुमारी मल्लले ५५ रोपनी, सन्तु माया श्रेष्ठले ५ रोपनी, शशिमाया कक्षपतिले ५ रोपनी र हरी प्रकाश पुडासैनी ४६ रोपनी सार्वजनिक जग्गा अतिक्रमण गरेको पाइयो। भूमाफियाको महाबिगबिगी : यसरी लुटे ५ हजार जनाले १८०० रोपनी सबैभन्दा बढी सार्वजनिक जग्गा अतिक्रमण गर्नेमा कान्छा भाइ राजभण्डारीले ४५ रोपनी, भेषराज लक्ष्मीदेवि सिंह ४४ रोपनी, कृषन प्रसादले श्रेष्ठ ४३ रोपनी र बुद्धिरत्नले ४२ रोपनी अतिक्रमण गरेको पाइयो। हेर्नुस्, ५ हजारको सूची :"
आचारसंहिता उल्लंघन गरे कारबाही : प्रधानसेनापति,"काठमाडौँ : प्रधानसेनापति पूर्णचन्द्र थापाले आचारसंहिता विपरित कार्य गर्ने सैनिक अधिकारीलाई सैनिक ऐन अनुसार कारबाही गर्ने चेतावनी दिएका छन्। जंगी अड्डामा शुक्रबार आयोजित विशेष कार्यक्रममा सैनिक आचारसंहिताको शुभारम्भ गर्दै प्रधानसेनापति थापाले यस्तो चेतावनी दिएका हुन्। शिक्षित गर्दा गर्दै पनि आचारसंहिताको उल्लंघन गरे त्यस्ता सैनिक अधिकारीलाई प्रचलित ऐन अनुसार कारबाही हुने उनको भनाइ छ। नेपाली सेनामा कार्यरत सकलदर्जाले बहालमा रहँदा वा सेवा निवृत्त भइसकेपछि गर्न हुनेनहुने व्यवहारिक आचरणको बारेमा सुसूचित गरी शिक्षित बनाउने उदेश्यले नेपाली सेनाले शुक्रबादेखि आचारसंहिता सप्ताह सुरु गरेको सैनिक जनसम्पर्क तथा सूचना निर्देशनालयले जनाएको छ। आचारसंहिता सप्ताह : सैनिक सदाचारको उत्साह भन्ने नाराका साथ सेनाले सप्ताहव्यापी कार्याक्रमको आयोजना गरेको हो। प्रधानसेनापति थापाले संगठनलाई थप सुदृढ बनाउन सैनिक अधिकारीको निःस्वार्थ सेवाभाव, व्यवसायिक चरित्र, उच्च अनुशासन र आचरण महत्वपुर्ण रहेको बताए। नेपाली सेनाले प्रत्येक वर्ष वैशाख महिनाको पहिलो हप्तामा आचारसंहिता सप्ताह मनाउँदै आएको छ। उक्त अवसरमा प्रधानसेनापति थापाले सैनिक आचार संहिता२०७६ र सो सम्बन्धी तयार पारिएको ब्रोसरको विमोचन गरेका थिए। कार्यक्रममा सैनिक आचारसंहिता सम्बन्धी डकुमेन्ट्रीसमेत प्रर्दशन गरिएको थियो। सोही अवसरमा जंगी अड्डालाई थप व्यवस्थित एवं पर्यावरणमैत्री बनाउन आचारसंहिता सप्ताह शुरु भएको अवसरमा विभिन्न जाताका फलफुलका विरुवाको वृक्षारोपण गरिएको छ।"
करेन्ट लागेर मृत्यु,राजविराज : बिजुली मिटरको तार जोड्ने क्रममा करेन्ट लागेर सप्तरीमा शुक्रबार एक जनाको मृत्यु भएको छ । हनुमाननगर कंकालिनी नगरपालिका ११ इनरुवा बस्ने ६० वर्षीय विश्वनाथ यादवको तार जोड्ने क्रममा करेन्ट लागेर मृत्यु भएको जिल्ला प्रहरी कार्यालय सप्तरीले जानकारी दिएको छ । डीएसपी भावेश रिमालका अनुसार करेन्ट लागेर घाइते भएका यादवलाई उपचारका लागि राजविराजस्थित गजेन्द्रनारायण सिंह अस्पताल ल्याउँदै गर्दा बाटोमा मृत्यु भएको हो । मृतकको शवलाई पोस्टमार्टमका लागि अस्पतालमा राखिएको छ।
प्रहरी अधिकृतको नक्कली प्रमाणपत्र,"काठमाडौं : एक प्रहरी अधिकृतविरुद्ध अख्तियार दुरुपयोग अनुसन्धान आयोगले नक्कली शैक्षिक योग्यताको प्रमाणपत्रमा मुद्दा दायर गरेको छ। रुपन्देहीस्थी पश्चिम क्षेत्रीय प्रहरी तालिम केन्द्र, बुटवल दरबन्दी भई प्रदेश प्रहरी तालिम केन्द्र प्पोखरामा कार्यरत प्रहरी नायव निरीक्षक दिनेश रेग्मीले नक्कली शैक्षिक योग्यताको प्रमाणपत्र पेश गरी सरकारी सेवामा प्रवेश गरेको खुलेपछि मुद्दा दायर भएको हो। रेग्मीविरुद्ध अख्तियारले विशेष अदालतमा मुद्दा दायर गरेको हो। सई रेग्मीले माध्यमिक शिक्षा परिषद, उत्तर प्रदेश, बोर्ड अफ हाइस्कुल एण्ड इन्टरमिडियट एजुकेशन यूपी भारतबाट इन्टरमिडियट परीक्षा उत्तीर्ण गरेको नक्कली शैक्षिक योग्यताको प्रमाणपत्र पेश गरी बढुवा समेत लिएको छन् । उनीविरद्ध साविक भ्रष्टाचार निवारण ऐन अनुसार सजायको मागदाबीसहित विशेष अदालतमा मुद्दा दायर भएको अख्तियारका प्रवक्ता प्रदीपकुमार कोइरालाले जानकारी दिए।"
तस्बिरमा हेर्नुहोस् पानी परेपछि तीनकुनेकोटेश्वर सडकको हालत,"तस्बिर : उमा विष्ट काठमाडौं : शुक्रबार साँझ उपत्यकामा भरी वर्षा भएको छ। असिनासहितको वर्षा भएको हो। मौसम पूर्वानुमान महाशाखाका अनुसार आगामी तीन दिनसम्म नेपालको पहाडी भूभागमा मौसम बदली रहने छ। स्थानीय वायुका कारण राजधानीको मौसम बिग्रिएको महाशाखाका मौसमविद् राजु प्रधानाङ्गले जानकारी दिए। स्थानीय वायुको प्रभावमा भएको प्रिमौसमको समयमा यस्तै हुन्छ, उनले भने, तुरुन्तै मौसम बदली हुन्छ र तुरुन्तै मौसम सफा पनि हुन्छ, फेरि केही समयपछि बदली हुन्छ। भारी वर्षापछि तीनकुनेकोटेश्वर सडकखण्डमा पानी जम्दा केहीबेर सवारी आवतजावत अस्तव्यस्त बनेको थियो। सडकमा पानी जमेपछि राति आठ बजेसम्म जाम खुल्न सकेको छैन।"
पाँचौं कुम्भ मेलामा हजारौंले गरे शाही स्नान,"काठमाडौं : नेपालको बराहक्षेत्र चतराधाममा लागेको पाँचौं कुम्भमेलामा शुक्रबार हजारौं भक्तजनले दोस्रो शाही स्नान गरेका छन् । काशी पण्डित शाही स्नानमा कुम्भ मेलाका सर्जक नेपालका एक मात्र प्रथम जगद्गुरु बालसन्त मोहन शरण देवाचार्य महाराजको नेतृत्वमा हजारौं साधु, सन्त र भक्तजनले उक्त स्नान गरेका हुन् । जगद्गुरुसँगै कुम्भनगरी चतराधामबाट निस्केको लावालस्कर कोशी (कोका कौशिकी संगम) मा पुगी संकल्पसहित गर्ने प्रचलन अनुरूप शाही स्नान गरेका हुन् । प्राचीन हरिद्वार मानिने चतराधाममा चैत २३ गतेदेखि एक महिने महाकुम्भ मेला सुरु भएको हो । नेपालको सुनसरीस्थित चताराधाम र भारतको हरिद्वार, प्रयाग, नासिक र उज्जैन गरी विश्वमै जम्मा ५ स्थानमा १२१२ वर्षमा कुम्भ मेला लाग्छ । जुन सबैभन्दा ठूलो मेलाका नामले चिनिन्छन् । जगद्गुरुका सहयोगी वीरेन्द्र भट्टराईका अनुसार, शाही स्नान र सत्सङमा भारत काशी पण्डित सभाका सभाध्यक्ष प्राध्यापक डा हरिप्रसाद अधिकारी, ओहायो अमेरिकाबाट आएका सन्त श्री १००८ वेदनिधि महाराज र आचार्य भागवतशरणजीको विशेष सहभागिता रहेको थियो । २०७०७१ मा सम्पन्न पूर्ण महाकुम्भ मेलामा एक महिनामा डेढ करोड भक्तजनले कुम्भ स्नान गरेको जगद्गुरु बालसन्तको भनाइ छ । यसपटक कुम्भ सुरु हुनु १० दिन अघिदेखि प्रदेश १ सरकारले कुम्भ मेलाप्रति विशेष चासो लिएको सहयोगी भट्टराईले जानकारी दिए । यो कुम्भ मेला चौथो शृंखलाका रूपमा सञ्चालन भइरहेको छ । चैत २३ गते मुख्यमन्त्री शेरधन राईले कुम्भ मेलाको उद्घाटन गरेका थिए । वैशाख २४ गतेसम्म सञ्चालन हुने कुम्भ मेलाको आगामी शाही स्नान चैत्र २१ गते माता तीर्थ औंसीका दिन हुनेछ ।"
जलाउन लागेको शव प्रहरीले घाटबाटै उठायो,"वीरगन्ज : वीरगन्जको सिर्सिया घाटमा जलाउन लागेको महिलाको शव प्रहरीले नियन्त्रणमा लिएको छ। वीरगन्ज महानगरपालिका २३ प्रसौनीबिर्ताका पन्नालाल दासकी श्रीमती २८ वर्षीया अन्जुदेवी तत्वा दासको शव शुक्रबार प्रहरीले घाटबाटै उठाएको हो। बिहान ११ बजे तिर अन्जुदेवीको शव जलाउन उनका पति पन्नालाल र आफन्तले सिर्सियाको गैया घाट पुर्याएका थिए। मृत्यु संकास्पद भएको भन्दै खबर पुगेपछि प्रहरी घाटमा पुगेको थियो। प्रहरी देख्नासाथ पन्नालालसहितका मलामी शव छोडेर भागेका थिए। अन्जु देवीका पति पन्नालाल र आफन्तले सुरुमा शव भारतमा लगेर दाहसंस्कार गर्न खोजेका थिए। त्यसका लागि उनीहरुले घरमै एम्बुलेन्स पनि मगाएका थिए। तर एम्बुलेन्स चालकले नमानेपछि उनीहरुले शव सिर्सिया घाटमा जलाउने प्रयास गरेको प्रहरीको भनाइ छ। प्रहरी नायब उपरीक्षक अनन्तराम शर्माले महिलाको कालगतिले वा अन्य कारणले मृत्यु भएको भन्ने विषय अनुसन्धान गर्नु पर्ने भएकाले शव नियन्त्रणमा लिएको बताए। नियन्त्रणमा लिएको शव पोस्टमार्टमका लागि नारायणी अस्पतालमा पठाइएको छ। पोस्टमार्टम रिपोर्ट आएपछि मात्रै अन्जुदेवीको मृत्यु के कारणले भएको भन्ने यकिन हुन्छ, शर्माले भने। वीरगन्जको एक फर्निचर उद्योगमा काठमिस्त्रीको रुपमा काम गर्दै आएका पन्नालालले बिहीबार राति निर्घात कुटपिट गरकै कारण अन्जुदेवीको मृत्यु भएको छिमेकीको आरोप छ। उनले दैनिक अन्जुमाथि निर्घात कुटपिटट गर्ने गरेको वडा सदस्य लालबाबु यादवले जानकारी दिए। प्रहरीले अन्जुको शरीरका विभिन्न भागमा चोट देखिएको बताएको छ। पर्साका प्रहरी उपरिक्षक रेवती ढकालले घटनाबारे अनुसन्धान भइरहेको बताए। पन्नालाल र अन्जुको आठ वर्षअघि बिहे भएको थियो। उनीहरुका दुई छोरी र दुई छोरा छन्।"
डलर र भारतीय रुपैयाँ ओसारपसार,"परासी : पश्चिम नवलपरासीमा विदेशी मुद्राको अवैध कारोबार गर्ने गिरोह सक्रिय रहेको पाइएको छ। गिरोहले भारतीय रुपैयाँदेखि अमेरिकी डलर, अरबी, कतार, दुबईलगायत देशका मुद्राको अवैध कारोबार गर्ने गरेको पाइएको हो। उनीहरू बुटवल, भैरहवा, पोखरादेखि काठमाडौंबाट विदेशी मुद्रा संकलन गर्छन्। विदेशी मुद्राको अवैध कारोबारमा सबैभन्दा बढी परासी क्षेत्रका केही व्यक्तिहरू संलग्न छन्। बाहिरी जिल्लाका विभिन्न होटल, सटही काउन्टर र व्यक्तिसँग खरिद गरेर ल्याइएका विदेशी मुद्रा परासी क्षेत्रका कारोबारीलाई दिने गरिएको छ। स्रोतका अनुसार कारोबारीले केही बैंकबाट समेत विदेशी मुद्रा खरिद गरेको पाइएको छ। प्रचलित मूल्यभन्दा केही रकम बढी दिएर कारोबारीले विदेशी मुद्रा खरिद गरेको स्रोतको दाबी छ। तेस्रो मुलुकका विदेशी मुद्राबाट नभई भारतीय रुपैयाँ नेपाल भित्र्याएर नाफा कमाउने कारोबारीको मुख्य उद्देश्य रहेको स्रोत बताउँछ। स्रोतका अनुसार संकलन गरिएको विदेशी मुद्रासँग भारतीय रुपैयाँ साट्ने गरिएको हो। साटिएको भारतीय रुपैयाँ नेपाल ल्याएर सटही काउन्टर र विभिन्न व्यक्तिसँग बढी रकम लिएर कारोबारीले बिक्री गर्छन्। सयकडा ४ देखि ५ रुपैयाँ बढी लिएर भारतीय रुपैयाँ बिक्री गरेको पाइएको छ। कारोबारीले सीमावर्ती क्षेत्रका बजारमा संकलन हुने नेपाली रुपैयाँसँग भारतीय रुपैयाँ साट्ने गरेका छन्। भारतीय रुपैयाँ दिएर साटिएका नेपाली रुपैयाँ नेपालतर्फ ल्याउने क्रममा सीमानाकाका भारतीय प्रहरीले पक्राउ गर्ने गरेका छन्। कारोबारीले भारतको सीमासँग जोडिएको जिल्लाको महेशपुर, विस्नुपुरा, भूजहवालगायत नाकाबाट गिरोहले विदेशी मुद्रा ओसारपसार गरेका हुन्। अवैध कारोबारबारे प्रहरीलाई जानकारी भए पनि वास्ता नगरेको जानकारहरूको भनाइ छ। जिल्ला प्रहरी कार्यालयका उपरीक्षक राजेन्द्रप्रसाद भट्टले विदेशी मुद्राको कारोबारबारे आफूलाई जानकारी नभएको बताए। सटही काउन्टर र बैंकसँग साँठगाँठ विदेशी मुद्राको अवैध कारोबार गर्ने गिरोहले जिल्लाका केही सटही काउन्टर र बैंकका कर्मचारीसँग साँठगाँठ गर्ने गरेका छन्। विदेशबाट आउने व्यक्तिसँग केही सटही काउन्टरले विदेशी मुद्रा खरिद गर्ने गिरोहलाई बढी रकममा बिक्री गर्ने गरेको स्रोतको दाबी छ। बैंकमा पुग्ने ग्राहकसँग कर्मचारीले विदेशी मुद्रा खरिद गर्ने गरेका छन्। राष्ट्र बैंकले विदेशी रकम सटही गर्न आउने व्यक्तिलाई कागजपत्रका आधारमा रकम सटही गर्न पाउने प्रावधान राखेको छ। तर, केही बैंकका कर्मचारीले थोरै रकम मात्र कागजी प्रक्रिया पूरा गरेर खरिद गर्ने र अन्य रकम आफैंले खरिद गरेर राख्ने गरेका छन्। बैंकका कर्मचारीले बिनालगानी विदेशी मुद्राबाट नाफा कमाउने भएपछि थोरै रकमको कागजी प्रक्रिया पूरा गरेर अन्य रकम आफैंले लिने गरेका हुन्। सयकडा ४ देखि ५ रुपैयाँ बढी लिएर भारतीय रुपैयाँ बिक्री गरेको पाइएको छ। ग्राहकसँग बिनाकागज खरिद गरेका विदेशी मुद्राबापतको रकम कर्मचारीले बैंककै रकमबाट खरिद गर्ने गरेका छन्। कर्मचारीले बैंककै रकमबाट विदेशी मुद्रा खरिद गरेपछि बैंक बन्द हुनु केही घण्टाअघि कारोबारीलाई बोलाउने गर्छन्। त्यसरी आएका कारोबारीले कर्मचारीसँग भएको विदेशी मुद्रा प्रचलित मूल्यभन्दा बढी तिरेर खरिद गर्ने गरेको स्रोतले बताएको छ। आफूहरूको बैंकमा त्यस्तो छैन। अन्यत्र भए जानकारी भएन, बैंक अफ काठमाडौं परासी शाखाका प्रबन्धक मनोज गौतमले भने। अन्य बैंकमा के हुन्छ थाहा भएन, हाम्रामा हुँदैन। ठूला सहरमा धेरै कारोबार हुने भएकाले त्यस्ता ठाउँमा नहोला पनि भन्न सकिन्न, गौतमले भने। राष्ट्र बैंकले परिचयपत्रका आधारमा हजार डलर साट्न सकिने व्यवस्था गरेको छ। त्यसभन्दा बढी साट्नुपरे विदेश गएर आएको प्रमाण पेस गर्नुपर्ने हुन्छ। विदेश गएकाहरूले ३ महिनाभित्र आफूसँग भएको विदेशी मुद्रा सटही गरिसक्नुपर्ने प्रावधान रहेको माछापुच्छ्रे बैंक, परासी शाखाका प्रबन्धक भानुभक्त अधिकारीले बताए। आफ्नो बैंकमा थोरै संख्यामा ग्राहक विदेशी मुद्रा सटहीका लागि आउने गरेको र त्यसरी आउनेमा साउदी, कतारी बढी रहेको अधिकारीले जानकारी दिए। कारोबारीलाई विदेशी मुद्रा बिक्री गर्ने गरेकोबारे आफूलाई जानकारी नभएको अधिकारीको भनाइ छ। राष्ट्र बैंकले दैनिक तोकेको सटही दरका आधारमा विदेशी मुद्रा सटही गर्ने गरिएको बैंकहरूले जनाएका छन्। करोडभन्दा बढी नेपाली रुपैयाँ बरामद भारतबाट नवलपरासीतर्फ भित्र्याउँदै गरेको एक करोडभन्दा बढी नेपाली रुपैयाँ भारतीय प्रहरीले बरामद गरेको छ। ठूठीबारीबाट महेशपुरको नाका हुँदै परासीतर्फ ल्याउँदै गरेको अवस्थामा भारतीय प्रहरी र एसएसबी फोर्सको संयुक्त टोलीले उक्त रकम बरामद गरेको हो। माघदेखि चैतसम्म एक करोड १८ लाखभन्दा बढी नेपाली रुपैयाँ बरामद गरिएको भारतीय प्रहरीले जनाएको छ। प्रहरीका अनुसार चार पटकमा बरामद गरेको रकममा पहिलो पटक ८३ लाख, दोस्रो पटक १० लाख, तेस्रो पटक २० र चौथो पटक पाँच लाख र एक लाख नेपाली रुपैयाँ छ। छुट्टाछुट्टै व्यक्तिबाट रकम बरामद गरिएको भारतीय प्रहरीले जनाएको छ। उक्त नेपाली रुपैयाँ सीमावर्ती भारतीय बजारमा जम्मा भएको बताइएको छ। भारतीय बजारमा किनमेलका लागि पुग्ने नेपालीबाट बट्टा (तोकिएको मूल्यभन्दा ३ देखि ४ रुपैयाँ कम दिएर) काटेर व्यवसायीले नेपाली रुपैयाँ लिने गरेका छन्। भारतीय रुपैयाँ दिएर नेपाली संकलन गर्ने व्यक्तिले उक्त रकम नेपाल भित्र्याउने क्रममा पक्राउ परेको स्रोतले बताएको छ। स्रोत नखुलेपछि बरामद भएको नेपाली रुपैयाँ अनुसन्धानका लागि आयकर विभाग (राजस्व कार्यालय) गोरखपुरमा पठाइने गरेको भारतीय प्रहरीले जनाएको छ। आम्दानीको स्रोतसहित निश्चित समयभित्र दाबी नगरिए उक्त रकम सरकारी कोषमा जम्मा हुने गरेको भारतीय कस्टम (भन्सार कार्यालय)ले जनाएको छ।"
"जानुपर्दैन कालापहाड, गाउँपालिकाले दियो गाउँमै रोजगारी","दैलेख : गाउँमा रोजगारी र आयआर्जनका विकल्प नहुँदा गुराँस गाउँपालिका३ का सहवीर सुनारले धेरै वर्ष कालापहाड (भारतीय भूमि)मा बिताए। तर, उनी हिजोआज आफ्नै ठाउँमा पसिना बगाइरहेका छन्। म कालापहाड नगएको चार महिना भयो, गाउँनजिकै सडक खन्दै गर्दा भेटिएका सहवीरले भने, गाउँमै रोजगारी मिलेको छ। परिवारसँगै बसेर काम गर्न पाएको छु। सडक खन्ने काम गर्छु। महिनामा १० हजार रुपैयाँ तलब मिल्छ। कालापहाडको दुःख छुटेर परिवारसँग बस्न पाउँदा उनी दंग छन्। गाउँपालिकाले पूर्वाधार विकास कार्यदल गठन गरी उनीजस्ता स्थानीयलाई काम दिएको छ। कार्यदलमा सहभागी युवाले चार महिनादेखि गाउँपालिकाभित्रका सडक र बाटो खन्ने, सार्वजनिक भवन मर्मत तथा रंगरोगन गर्ने, खानेपानीका पाइप गाड्ने र अन्य पूर्वाधार निर्माणका काम गरिरहेका छन्। दैनिक आठ घण्टा काम गर्ने उनीहरूले मासिक रूपमा १० हजार रुपैयाँ पाउँदै आएका छन्। सुरुमा आठ वडाबाट १० जनाका दरले ८० युवाले रोजगारी पाएका छन्। यसले मजदुरीका लागि भारत जान बाध्य युवालाई गाउँमै रोकेको छ। हामीलाई काठमाडौंको सिंहदरबार चाहिएन। यसरी आफ्नै गाउँमा पसिना बगाउन पाइयोस्, गुराँस४ का प्रेमबहादुर सिंहले भने, स्थानीय सरकार आएपछि गाउँमै रोजगारी मिलेको छ। आफ्नै ठाउँमा पसिना बगाउन पाएका छौं। मजदुरीका लागि भारत जानुपर्ने बाध्यता हटेको छ। अर्काको देशमा काम गर्न सजिलो थिएन, उनले भने, कैयौं रात ज्यान जोगाएर काम गर्नुपथ्र्यो। हामीले नयाँ जीवन पाएका छौं। यहाँ श्रम गर्दा गाउँको विकास भएको र परिवारका सदस्यसँग सुखदुःख साट्दै बस्न पाएको उनको भनाइ छ। स्थानीय सावित्रा शाहीका पतिको एक वर्षअघि भारतमै मृत्यु भयो। परिवारका मूली नरहेपछि सावित्रालाई बालबच्चा हुर्काउन मुस्किल पयो। उनी पनि गाउँपालिकाले गठन गरेको विकास कार्यदलमा जोडिएकी छन्। गाउँ जोड्ने सडक निर्माणमा उनी खटिएकी छन्। मुग्लान त कोही पनि जान नपरोस्, यसरी गाउँमै पसिना बगाउन पाऊँ, उनले भनिन्, गाउँको विकास हुने, घरमै बसेर कमाउन पनि पाइने। उनीजस्ता धेरै महिलाले गाउँमै काम पाएका छन्। यसले घरखर्च धान्न सहज भएको र मजदुरी गर्न भारत जानुपर्ने अवस्था हटेको उनले सुनाइन्। आर्थिक रूपमा कमजोर, बेरोजगार र एकल महिलालाई कार्यदलमा प्राथमिकता दिइएको गाउँपालिकाले जनाएको छ। यहाँका युवाले पनि आफ्नै ठाउँमा पसिना बगाउने र गाउँको विकासमा जुट्ने अठोट लिएका छन्। अब गाउँका कोही पनि युवा मजदुरीका लागि कालापहाड जाने छैनन्, ३ नम्बर वडाध्यक्ष गंगाराम खत्रीले भने, उनीहरूलाई हामी गाउँमै रोजगारी दिन्छौं। अब डोजरले होइन, हाम्रा युवाले गाउँका सडक र बाटा खन्नेछन्। आगामी आर्थिक वर्ष कार्यदलमा सदस्य थपेर २ सय ४० जनालाई रोजगारी दिने गाउँपालिकाको योजना छ। युवालाई हामी गाउँ निर्माणमा लगाउँदै छौं, गाउँपालिकाका अध्यक्ष खेमराज वलीले भने, अब युवाको सीप र पसिना गाउँमै लगानी हुन्छ। कालापहाड जानुपर्ने स्थानीयको बाध्यता अन्त्य गर्न स्वरोजगारमूलक नीति र योजना ल्याइएको उनले सुनाए।"
भूमाफियाको महाबिगबिगी : यसरी लुटे ५ हजार जनाले १८०० रोपनी,"काठमाडौं : राजधानी काठमाडौंमा १८ सय रोपनी सार्वजनिक जग्गा अतिक्रमण भएको छ। पैसा र शक्तिको प्रयोग गर्दै पाँच हजार जनाले पोखरी, मन्दिर, गुम्बा, खोला, कुवा, ढुंगेधारा, गुठीको जग्गा र घर, पेटी, बाटो मिचेका छन्। त्यति धेरै जग्गा मिचेको प्रतिवेदन सरकारले २५ वर्षअघि नै पाए पनि अहिलेसम्म कार्यान्वयन भएको छैन। अतिक्रमणमा मुलुकका ठूलठूला मानिस जोडिएकाले कार्यान्वयन हुन नसकेको जिम्मेवार अधिकारी नै स्वीकार्छन्। सूचनाको हक प्रयोग गरेर लिइएको १३५० पेज लामो रावल आयोग प्रतिवेदनमा सरकारी र सार्वजनिक जग्गा मिच्ने भनेर आयोगले किटान गरेका पाँच हजारको नाम, ठेगाना, मिचिएको क्षेत्रफल र कित्ता नम्बर उल्लेख छ। सरकारी र सार्वजनिक जग्गा मिचिएको गुनासो बढेपछि २०४९ पुस १६ गते तत्कालीन प्रधानमन्त्री गिरिजाप्रसाद कोइराला नेतृत्वको सरकारले सरकारी तथा सार्वजनिक जग्गा छानबिन एवं संरक्षणसम्बन्धी उच्चस्तरीय आयोग गठन गरेको थियो। पूर्वसचिव रामबहादुर रावलको अध्यक्षतामा गठित आयोगले दुई वर्ष लगाएर प्रतिवेदन बुझायो। तर सरकारी निकायले २५ वर्षसम्म प्रतिवेदनमाथि प्रभावकारी कदम चालेनन्। भूमि व्यवस्था, सहकारी तथा गरिबी निवारण मन्त्रालयका एक अधिकारीका भनाइमा करिब १८ सय रोपनी सरकारी जग्गा मिचिएको आयोगको प्रतिवेदनबारे मौन बस्नु मन्त्रालयका अधिकारीको हितमा थियो। किनकि यसमा मुलुकका ठूलठूला मानिस जोडिएका थिए। प्रतिवेदन लामो समयसम्म गोप्य राखियो। यसबारे प्रश्न गर्नेलाई मन्त्रालयले संक्षिप्त विवरण दिने गरेको छ। जसमा आयोग गठनको सन्दर्भ र १८ सय रोपनी जग्गा मिचिएको भन्ने मोटो सूचना समावेश छ। हामीले मन्त्रालयसँग आयोगको प्रतिवेदनको विस्तृत विवरण माग्यौं। ठूलो संख्यामा व्यक्तिको नाम उल्लेख भएको भनेर मन्त्रालयका अधिकारीले विस्तृत विवरण दिन अस्वीकार गरे। ९ फागुन २०७५ मा हामीले सूचनाको हकसम्बन्धी कानुन प्रयोग गरेर निवेदन दर्ता गयौं। १३ हजार ५०० रुपैयाँ राजस्व तिरेपछि १३५० पेज लामो विवरण हाम्रो हात लाग्यो। यो रिपोर्ट त्यसैको सार हो। ०० पोखरी र धारा पनि छोडेननप्रतिवेदनले काठमाडौं जिल्लाभित्र कुल १८ सय ५९ रोपनी १४ आना जग्गा मिचिएको खुलासा गरेको छ। सहरी क्षेत्रका बहुमूल्य सार्वजनिक र सरकारी जग्गा मिचिएको छ। चाबहिल, बौद्ध, बत्तीसपुतली, थापाथली, बानेश्वर, कोटेश्वर, हाँडीगाउँ, बूढानीलकण्ठ क्षेत्रमा धेरै जग्गा मिचिएको छ। पोखरी, मन्दिर, खोला, कुवा, ढुंगेधारा, गुठीको जग्गा र घर, सार्वजनिक पेटी, बाटो धेरै मिचिएको छ। कमलपोखरी मिचिएको विवरण प्रतिवेदनमा उल्लेख छ। मालपोत कार्यालय काठमाडौंका अनुसार कित्ता नं ४०४१ को १५ आना १ पैसा ३ दाम पदमकुमारी गुरुङ र कित्ता नं ४०४ को २ रोपनी १० आना १ पैसा १ दाम जग्गा मणिरत्न गुरुङको नाममा देखियो। यो कमलपोखरी भएको जग्गा हो। कित्ता नं १३४० को ४ आना सीता तामाङको नाममा र कित्ता नं १८५१ को जग्गा कृष्ण मायाको नाममा दर्ता छ। यो पनि कमलपोखरीको जग्गा हो। त्यस्तै कमलपोखरीकै कित्ता नम्बर १८५० र ३६८ मा १२ आना जग्गा मिचिएको छ। तर, मिच्ने व्यक्तिको नाम थाहा नभएको प्रतिवेदनमा उल्लेख छ। नागपोखरी कसरी मिचियो भनेर पनि प्रतिवेदन बोलेको छ। प्रतिवेदनअनुसार नागपोखरीमा पर्ने कित्ता नम्बर ४५२ को १० आना १ पैसा जग्गा श्यामकुमार गिरी र श्याम श्रेष्ठका नाममा कायम भएको छ। सेतो दरबारको मूलढोका पनि अतिक्रमणमा परेको छ। प्रतिवेदनअनुसार कित्ता नं ७६२ को २ पैसा २ दाम जग्गा देवेन्द्रशमशेर जबराले र कित्ता नं १०२ को १ आना ३ दाम भिक्षु रत्न शाक्यले आफ्नो नाममा दर्ता गरेको देखिन्छ। जग्गा अतिक्रमण गर्नेमा सांग्रिला होटल नाम छ। कित्ता नं १४४ को १ रोपनी १४ आना १ पैसा जग्गा बाटोमा परिणत भएको छ। सांग्रिला होटलले कम्पाउन्ड लगाएर यहीमध्ये ७ आना जग्गा मिचेको छ। होटल काठमाडौंले पनि ८ आना जग्गा मिचेको छ। कित्ता नं १ को ३ रोपनी ९ आना सार्वजनिक जग्गामा होटल काठमाडौंले ८ आना जग्गा मिचेर होटल सञ्चालन गरेको र बाँकी जग्गामा कान्ति संस्कृति केन्द्र महाराजगन्जले भवन निर्माण गरी भाडामा दिएको प्रतिवेदनमा उल्लेख छ। च्यान्पिएन फुट वेयर नामक कम्पनीले पनि सार्वजनिक जग्गा मिचेको देखिन्छ। प्रतिवेदनअनुसार कम्पनीले ११ रोपनी १३ आना जग्गा मिचेको छ। स्वयम्भू डल्लुको देवस्थल पनि मिचिएको छ। प्रतिवेदनअनुसार त्यहाँको कित्ता नं १ को चौरमा कान्छी, भाइकाजी र सिद्धिमान महर्जनले ५ आना १ पैसा १ दाम जग्गामा तीनवटा पक्की घर बनाएको र अर्को ३ आना जग्गामा टहरा बनाएर भाडामा लगाएको देखिन्छ। सँगैको सार्वजनिक जग्गामध्ये १ रोपनी ८ आनामा दोर्जे लामा र चुन्दरी लामाले पक्की घर बनाएको प्रतिवेदनमा उल्लेख छ। स्वयम्भूमा झन् ठूलो उदाहरण भेटिएको छ। यहाँको कित्ता नं ७२६ को २५२ रोपनी ४ आना जग्गामा कसैले घ्याङ, कसैले घर, कसैले कम्पाउन्ड, कसैले करेसा बारी, कसैले पानीट्यांकी बनाएर अतिक्रमण गरेका छन्। स्वयम्भूको कित्ता नं१८ को ११ रोपनी ७ आना जग्गामा दुईवटा पक्की घर बनाएर भोगचलन भइरहेको छ। पुतलीसडकबाट कुमारी हलतिर जाँदा बाटोमा पर्ने धोबीधारा मिचिएको छ। प्रतिवेदन उल्लेख छ, परापूर्वकालदेखि सार्वजनिक रुपमा प्रयोग भइरहेको कित्ता नं ११५ को १ आना १ पैसा १ दाम जग्गामा रहेको पुतलीसडकबाट कुमारी हलतिर जाँदा बाटोको दायाँतिर पर्ने प्रचलित धोबीधारा ३ मंसिर २०३७ को निर्णयअनुसार लोकबहादुर धोबी, भोला धोबी, बुद्धिबहादुर धोबीको नाममा दर्ता भएको देखिन्छ। पाँच सय रोपनी सकियो रावल आयोगले काठमाडौंमा सार्वजनिक जग्गा मिच्नेहरुलाई दुई भागमा छुट्याएको छ। एउटा सार्वजनिक जग्गा सीधै कब्जा गरेर आफ्नो बनाउने, अर्को आफ्नो जग्गाको सीमाबाट सार्वजनिक जग्गा मिच्दै आफ्नो जग्गाको क्षेत्रफल बढाउने। काठमाडांैको करिब ५ सय रोपनी जग्गा पहिलो अतिक्रमणकारीले सिध्याएका छन्। आयोगको प्रतिवेदनअनुसार काठमाडौं महानगर (हाल महानगरापालिका) वडा नम्बर ५ (तत्कालीन) मा सबैभन्दा धेरै सार्वजनिक जग्गा व्यक्तिले कब्जा गरेका छन्। जहाँ ९ वटा कित्ता नम्बरमा रहेको ७३ रोपनी १४ आना जग्गा ४१ जनाले हत्याएका छन्। यसपछि क्रमशः तत्कालीन वडा नम्बर ७, ९, १५ र ६ मा धेरै सार्वजनिक जग्गा मिचिएको छ। जहाँ क्रमशः वडा नम्बर ७ मा ५८ वटा कित्तामा रहेको ६१ रोपनी १० आना १९१ जनाले मिचेका छन्। तत्कालीन वडा नम्बर ९ मा १८ वटा कित्तामा रहेको ६० रोपनी १० आनाजग्गा ११३ जनाले मिचेको विवरणबाट देखिन्छ। त्यस्तै तत्कालीन वडा नम्बर १५ मा २२ वटा कित्तामा रहेको ५१ रोपनी १५ आना जग्गा १२० जनाले र तत्कालीन वडा नम्बर ६ मा १८ वटा कित्तामा रहेको ४९ रोपनी १५ आना जग्गा ९७ जनाले मिचेका छन्। त्यस्तै तत्कालीन वडा नम्बर ३४, ३, ८, ४ र १३ मा वडैपिच्छे २० देखि ४० रोपनीसम्म सार्वजनिक जग्गा मिचिएको छ। क्रमश वडा नम्बर ३४ मा ६ वटा कित्तामा रहेको ४० रोपनी ८ आना, वडा नम्बर ३ मा १९ वटा कित्तामा रहेको ३६ रोपनी ८ आना, वडा नम्बर ८ मा १६ वटा कित्तामा रहेको ३४ रोपनी १४ आना, वडा नम्बर ४ मा १६ वटा कित्तामा रहेको २६ रोपनी १४ आना र वडा नम्बर १३ मा ३ वटा कित्तामा रहेको २१ रोपनी ८ आना जग्गा मिचिएको छ। साबिक वडा नम्बर ११, १४, २ र ३५ मा ५ देखि १० रोपनीसम्म सार्वजनिक जग्गा मिचिएको प्रतिवेदनबाट देखिन्छ। वडा नम्बर ११ मा ८ वटा कित्तामा रहेको ९ रोपनी ११ आना जग्गा १७ जनाले मिचेका छन्। वडा नम्बर १४ मा २० वटा कित्तामा रहेको ९ रोपनी १३ आना जग्गा १२० जनाले, वडा नम्बर २ मा ४ वटा कित्तामा रहेको ६ रोपनी ३ आना जग्गा ४ जनाले र वडा नम्बर ३५ मा ११ वटा कित्तामा रहेको ६ रोपनी ३ आना सार्वजनिक जग्गा ३२ जनाले मिचेको प्रतिवेदनबाट देखिन्छ। तत्कालीन वडा नम्बर १, २०, २९ र ३३ मा २ रोपनी बराबरको सार्वजनिक जग्गा अतिक्रमणमा परेको देखिन्छ। यी थोरै जमिन मिचिएका वडामा पर्छन्। वडा नम्बर १ मा ६ वटा कित्तामा रहेको २ रोपनी १ आना जग्गा १९ जनाले, वडा नम्बर २० मा ६ वटा कित्तामा रहेको १ रोपनी १४ आना जग्गा १०५ जनाले, वडा नम्बर २९ मा ५ वटा कित्तामा रहेको १ रोपनी १० आना जग्गा ७ जनाले र वडा३३ मा ३ वटा कित्तामा रहेको १ रोपनी २ आना जग्गा ३ जनाले मिचेको देखिन्छ। सँधियारले मिचे १३ सय रोपनी काठमाडौंमा आफ्नो जग्गाको साँध सीमामा रहेको सार्वजनिक जग्गा मिचेर निजीमा विलीन गराउनेको संख्या ठूलो छ। रावल आयोगको प्रतिवेदनअनुसार काठमाडौं महानगरका तत्कालीन ३५ वटै वडामा १ हजार ६८७ वटा कित्ता संख्यामा रहेको १ हजार ३४७ रोपनी जग्गा ५ हजार ९७८ जनाले आफ्नो जग्गामा मिसाएका छन्। महानगरभित्र सबैभन्दा बढी सार्वजनिक जग्गा तत्कालीन वडा नम्बर १०, ६, ३५, ७ र १६ मा मिचिएको छ। वडा नम्बर १० मा ५२ वटा कित्तामा रहेको १८४ रोपनी जग्गा ६०६ जनाले आफ्नो जग्गामा मिसाएका छन्। वडा नम्बर ६ मा १०२ वटा कित्तामा रहेको १७१ रोपनी जग्गा ५८० जनाले आफ्नोमा मिलाएका छन्। वडा नम्बर ३५ मा ८३ वटा कित्तामा रहेको १५३ रोपनी जग्गा ४९६ जनाले र वडा नम्बर ७ मा ९७ वटा कित्तामा रहेको १३० रोपनी १५ आना जग्गा ९०७ जनाले आफ्नो जग्गामा मिसाएका छन्। त्यसैगरी वडा नम्बर १६ मा ९३ वटा कित्तामा रहेको १०१ रोपनी ८ आना सार्वजनिक जग्गा ९० जनाले आफ्नो जग्गामा मिसाएका छन्। त्यस्तै तत्कालीन वडा नम्बर ३४, ९, १४, ४ र ८ मा ५० देखि १०० रोपनीसम्म सार्वजनिक जग्गा व्यक्तिले आफ्नोमा मिसाएको देखियो। वडा नम्बर ३४ मा ३८ वटा कित्तामा रहेको ८४ रोपनी १० आना जग्गा व्यक्तिले आफ्नो जग्गामा मिलाएका छन्। वडा नम्बर ९ मा ५४ वटा कित्तामा रहेको ७६ रोपनी १३ आना जग्गा ३५६ जनाले, वडा नम्बर १४ मा ५० वटा कित्तामा रहेको ७४ रोपनी ८ आना जग्गा ३१२ जनाले आफ्नो जग्गामा घुसाएका छन्। त्यसैगरी वडा नम्बर ४ मा ७५ वटा कित्तामा रहेको ६६ रोपनी ९ आना जग्गा ४०९ जनाले र वडा नम्बर ८ मा ४६ वटा कित्तामा रहेको ६५ रोपनी ६ आना जग्गा २९० जनाले आफ्नो जग्गामा मिसाएर मिचेका छन्। मन्त्रालयको तथ्यांकमा क्रमशः तत्कालीन वडा नम्बर १५, ५, १२, २९, १९ र ११ मा २० देखि ५० रोपनीसम्म सार्वजनिक जग्गालाई निजी जग्गामा मिसाएको देखिन्छ। वडा नम्बर १५ मा ७५ वटा कित्तामा रहेको ४८ रोपनी १ आना सार्वजनिक जग्गा ५३९ जनाले आफ्नोमा मिसाएका छन्। वडा नम्बर ५ मा ५० वटा कित्तामा रहेको ४२ रोपनी ६ आना सार्वजनिक जग्गा १९७ जनाले, वडा नम्बर १२ मा १८१ वटा कित्तामा रहेको ३० रोपनी १२ आना जग्गा २२५ जनाले, वडा नम्बर २९ मा ६१ वटा कित्तामा रहेको २९ रोपनी ३ आना जग्गा २३९ जनाले मिचेका छन्। प्रतिवेदनअनुसार वडा नम्बर १९ मा १४ वटा कित्तामा रहेको २२ रोपनी ५ आना जग्गा ३३ जनाले र वडा नम्बर ११ मा १८ वटा कित्तामा रहेको २१ रोपनी ८ आना जग्गा ३१३ जनाले आफ्नोमा मिसाएको देखिन्छ। वडा नम्बर क्रमशः १७, १३, ३, ३३, २ मा विभिन्न व्यक्तिले ५ देखि १५ रोपनीसम्म सार्वजनिक जग्गा आफ्नोमा मिसाएको देखिन्छ। वडा नम्बर १७ मा १७५ वटा कित्तामा रहेको १४ रोपनी ९ आना जग्गा १९७ जनाले मिचेर आफ्नोमा मिसाएका छन्। वडा नम्बर १३ मा ३४ वटा कित्तामा रहेको १३ रोपनी ७ आना जग्गा ९७ जनाले, वडा नम्बर ३ मा २१ वटा कित्तामा रहेको ८ रोपनी ३ आना जग्गा ७८ जनाले आफ्नोमा मिसाएका छन्। त्यस्तै वडा नम्बर ३३ मा १२२ वटा कित्तामा रहेको ६ रोपनी १३ आना जग्गा १६० जनाले र वडा नम्बर २ मा ६४ वटा कित्तामा रहेको ५ रोपनी ३ आना सार्वजनिक जग्गा ६५ जनाले आफ्नो जग्गामा मिसाएको देखिन्छ। त्यस्तै वडा नम्बर क्रमशः ३२, १, १८, २१, २४ र ३१ मा १ देखि ४ रोपनीसम्म सार्वजनिक जग्गा निजी जग्गामा मिसाएर मिचिएको छ। महानगरका अन्य ८ वटा वडामा रोपनीभन्दा कम सार्वजनिक जग्गा आफ्नोमा मिसाएको भेटियो। २५ वर्षे खिचातानी आयोगको प्रतिवेदन पेस भएकै वर्ष २०५२ पुस ६ मा मन्त्रिपरिषद् बैठकले अतिक्रमण भएको सार्वजनिक जग्गा छानबिन गरी आवश्यक प्रक्रिया अघि बढाउन काठमाडौंका प्रमुख जिल्ला अधिकारीको अध्यक्षतामा समिति गठन गयो। तर त्यो समितिले कामै गरेन। लगत्तै मालपोत विभागका उपनिर्देशकको अध्यक्षतामा अर्को समिति गठन भयो। उक्त समितिलाई साना टुक्राटुक्री तथा घर, पर्खाल भएका जग्गा वातावरण र स्थानीय समुदायलाई असर नपर्ने गरी प्रचलित मूल्य लिई बिक्री गर्न, बहालमा दिन अथवा भत्काउन सिफारिस गर्ने जिम्मेवारी दिइएको थियो। समितिले पनि यी कुनै काम गरेन। ६ वैशाख ०५६ मा सार्वजनिक जग्गा हस्तान्तरणका लागि तत्कालीन मालपोत विभागका महानिर्देशकको अध्यक्षतामा समिति गठन गरिएको थियो। समितिलाई व्यक्तिले प्रयोग गरिरहेका सार्वजनिक जग्गाको उचित मूल्य लिई सम्बन्धित व्यक्तिका नाममा गरिदिने कार्यभारसमेत दिइएको थियो। तर, समितिले काम गर्नै सकेन। २०६० मा प्रधानमन्त्री तथा मन्त्रिपरिषद्को कार्यालयविरुद्ध सर्वोच्च अदालतमा मुद्दा पयो। २०६७ जेठ १२ मा मुद्दा फैसला गर्दै सर्वोच्च अदालतले १५ वर्षअघि तयार भएको रावल आयोगको प्रतिवेदनलाई कार्यान्वयनमा ल्याउन आदेश दियो। फैसलामा भनिएको थियो, रावल आयोगको प्रतिवेदन कार्यान्वयन हुन र देशका अन्य स्थानमा भएको सरकारी तथा सार्वजनिक जग्गाहरूको अतिक्रमणको विषयमा समेत छानबिन गरी कानुनबमोजिम कारबाही गर्न बाञ्छनीय देखिएकाले सो कार्यलाई उच्च प्राथमिकता प्रदान गरी छिटो कार्यान्वयन गर्नू गराउनू भनी निर्देशनात्मक आदेश जारी हुने ठहर्छ। फैसलामा सर्वोच्च अदालतले एक जाँचबुझ समिति बनाउन पनि आदेश दियो। समितिलाई भेटिएका सार्वजनिक जग्गा कसरी राज्यले प्राप्त गर्न सक्छ र यसका लागि तत्काल कस्तो प्रक्रिया अवलम्बन गर्नुपर्ला भन्ने कार्यादेश दिइएको थियो। प्रधानमन्त्री तथा मन्त्रिपरिषद् कार्यालयका सचिव, महान्यायाधिवक्ता कार्यालयका सहन्यायाधिवक्ता रहने समितिलाई ३ महिनाभित्र प्रतिवेदन पेस गर्नु भन्ने सर्वोच्चको आदेश थियो। तर, समितिले कुनै प्रभावकारी काम गरेन। २७ साउन ०७० मा अख्तियार दुरुपयोग अनुसन्धान आयोगले भूमिसुधार मन्त्रालयलाई सार्वजनिक जग्गाको संरक्षण गर्ने सम्बन्धमा पत्र लेख्यो। पत्रमा विगतमा गठन भएका कार्यदलका रायसुझावसमेतलाई दृष्टिगत गरी भावी कार्ययोजना बनाई सम्पूर्ण विवरण पेस गर्न मन्त्रालयलाई आदेश दिइएको थियो। तर यो काम पनि प्रभावकारी रुपमा अघि बढेन। रावल आयोगका नापी अधिकृत तथा नापी विभागका पूर्वमहानिर्देशक बाबुराम आचार्य भन्छन्, पुरानो नक्साको विवरणसँग नयाँ नक्साको विवरण तुलना गरेर प्रतिवेदन तयार पारिएको हो। आयोगमा कार्यरत व्यक्तिहरूले जग्गाको स्थलगत निरीक्षण तथा मालपोतमा रहेका विवरणको समेत मसिनो अध्ययन गरेका थिए। आचार्य भन्छन्, आयोगले मिचिएका सार्वजनिक जग्गाको सम्पूर्ण विवरण उल्लेख गरिदिएको छ। यसका आधारमा सम्बन्धित निकायले आवश्यक कदम चाल्नुपर्ने थियो। तर, अहिलेसम्म केही भएन। भूमि व्यवस्था, सहकारी तथा गरिबी निवारण मन्त्रालयका सचिव गोपीनाथ मैनाली भन्छन्, सरकारले सरकारी तथा सार्वजनिक जग्गाको खोजबिन गर्न त्यसबेला रावल आयोगको बनाएको थियो। यो आयोगले उल्लेखनीय काम पनि गरेको हो। तर, आयोगको प्रतिवेदन कार्यान्वयन हुन सकेन। मैनालीले रावल आयोगले देखाएका जग्गा मात्रै होइन, देशभरकै सरकारी र सार्वजनिक जग्गा खोज्ने अभियानमा मन्त्रालय रहेको बताए। (खोज पत्रकारिता केन्द्रका लागि)"

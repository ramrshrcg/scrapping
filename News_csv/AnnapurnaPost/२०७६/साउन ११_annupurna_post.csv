शीर्षक,विवरण
व्यक्तिको घरमा विप्लवको झन्डा,"टीकापुर : कैलालीको टीकापुर नगरपालिका १ बजार क्षेत्रमै रहेको एक व्यापारीको घरमा नेत्रविक्रम चन्द विप्लव नेतृत्वको थारुवान् स्वायत्त प्रदेशले कब्जामा लिएको छ। थारुवान् स्वायत्त प्रदेश एरिया नम्बर १ जनपरिषद् टीकापुरले विज्ञप्ति जारी गर्दै व्यापारी रेखा कडायतको घरलगायत सम्पत्ति कब्जामा लिएको जनाएको छ। जनपरिषद् प्रमुख विमर्शले सार्वजनिक गरेको विज्ञप्तिमा टीकापुरमा अवैधानिक ढंगबाट मिटर ब्याज, ढुकुटी जस्ता वित्तीय कारोवार गर्न संलग्न रहेको, सामान्य जनताले दही, दुध, घिउ, गाईं, भैंसी बेचेको पैसा लिएर ठगेको आरोप लगाइएको छ। त्यस्तै कडायतले राज्यलाई कर छली गरेको र पैसा दिएवापत् ठूलो ब्याज दिने भन्दै प्रलोभनमा पारेर करोडौं रुपैयाँ खाएर भागेकाले कडायतको घर र सम्पत्ति कब्जामा लिएको उल्लेख छ। विज्ञप्तिमा सबै जनताको रकम फिर्ता नगरेसम्म कडायतको घर र सम्पत्ति कब्जामा लिने उल्लेख छ। इलाका प्रहरी कार्यालय टीकापुरका प्रमुख डीएसपी मनोहरप्रसाद भट्टले कब्जा लिएको भनिएको घरमा केही नभेटिएको बताएका छन्। उनले भने, हामीले त्यता टोली पठाएका थियौं, त्यहाँ केहीपनि भेटिएन्। कडायत टीकापुरमा सञ्चालित रेखा ब्युटीपार्लरकी सञ्चालक हुन्। उनलाई ढुकुटी र मिटर ब्याजको नाममा करोडौं ठगी गरेर फरार रहेको आरोप लाग्दै आएको छ। उनी एक वर्ष यता टीकापुर भन्दाबाहिर रहेको स्थानीय बताउँछन्।"
११ कक्षामै कानुनको पढाई,"काठमाडौं : संविधानले स्थानीय सरकारका रुपमा रहेका स्थानीय तहलाई न्यायिक निकायका रुपमासमेत परिभाषित गरेको छ। स्थानीय तहको न्याय निरुपण गर्ने जिम्मेवारी संविधानले उपप्रमुख तथा उपाध्यक्षलाई तोकेको छ। संविधानको धारा २१७ ले हरेक स्थानीय तहमा एक न्यायिक समिति रहने व्यवस्था गरेको छ। न्यायिक समितिले सामान्य खालका मुद्दा मामिला जग्गाजमिन, अंशबण्डा विवाद जस्ता मुद्दाको टुङ्गो लगाउने अधिकार दिएको छ। न्यायिक समितिका रुपमा क्रियाशील रहने गाउँपालिका तथा नगरपालिकाका उपप्रमुखमा कानूनको विषयमा कम जानकारी हुँदा प्रभावकारी न्याय सम्पादन हुन नसकेको जनगुनासो आएको छ। सबै स्थानीय तहमा कम्तिमा पनि एक जना कानुन अधिकृत खटाउनुपर्ने र अन्य समूहको तुलनामा निजामती सेवा प्रवेशका लागि न्याय सेवामा प्रतिस्पर्धा कम हुने र पदोन्नति छिटो हुने हुँदा युवा पंक्तिको अहिले कानुन अध्ययनप्रति आकर्षण बढ्दै गएको छ। कानुन तथा न्यायका सैद्धान्तिक तथा व्यवहारिक ज्ञान हासिल गरी आफूलाई अद्यावधिक गराउन तथा थुप्रै राम्रा पेशा, व्यावसायको ढोका खोल्नसमेत कानुनी विषयको ज्ञान हुनु आवश्यक छ। हरेक विषयमा तर्क तथा कारणसहित नयाँ कोणबाट विश्लेषण गरी आफूलाई परिवर्तनको संवाहक शक्तिका रुपमा उभ्याउन, आफ्नो क्षमता विकास गर्ने आधार तयार गर्न, अधिकार तथा जिम्मेवारीप्रति सचेत नागरिक बन्नसमेत कानूनी ज्ञान अपरिहार्य छ। पछिल्लो समय कानुन अध्ययन गर्ने विद्यार्थीको सङ्ख्या पनि उल्लेख्य रुपमा बढ्दै गएको छ। कानुनको जानकारीको अभाव महशुस हुन नदिन, योग्य तथा सक्षम नागरिक तयार पार्न तथा सबैलाई न्यायको पहुँचमा सहजै पुर्याउने उद्देश्यले बानेश्वरस्थित नेपाल विद्या पीठले सिधैँ कक्षा ११ र १२ मा कानुन विषयको अध्ययन गराउने भएको छ। अन्य विषयमा १२ कक्षा उत्तीर्ण गरेका विद्यार्थीले कानुनमा एलएलबी गर्न पाँच वर्षे पाठयक्रम पढ्नुपर्छ भने स्नातक उत्तीर्ण गरेका विद्यार्थीले तीन वर्ष पढ्नुपर्छ। २०५८ मा प्रवीणता प्रमाणपत्र तह विस्थापनपछि काठमाडौँको बानेश्वरस्थित सो कलेजले ११ र १२ मै कानुन विषय पढाउने तयारी थालेको हो। कलेजमा सर्वोच्च अदालतका पूर्वन्यायाधीश पवनकुमार ओझा, वरिष्ठ अधिवक्ता विजयकान्त मैनाली, प्राडा नृसिंह खत्री, डा दीनमणि पोखरेललगायत पूर्वन्यायाधीश, नेपाल बारका पूर्वपदाधिकारी, वरिष्ठ अधिवक्ता तथा कानुनी र शैक्षिक क्षेत्रका ज्ञाताले अध्यापन गराउने अध्यक्ष कृष्णहरि मैनालीले जानकारी दिए। राजनीतिज्ञ, प्रशासकलगायत विविध क्षेत्रका विज्ञसँगको लामो छलफलका क्रममा कानुन विषयको बढ्दो आवश्यकतालाई मध्यननजर गर्दै कानुन पठनपाठन गर्न खोजिएको उहाँको भनाइ थियो। मुलुक सङ्घीयतामा प्रवेशसँगै स्थानीय तहका रुपमा रहेका गाउँपालिका तथा न्यायपालिकाले पनि न्याय सम्पादन गर्नुपर्ने अवस्था छ, अध्यक्ष मैनालीले भने, सबै क्षेत्रमा कानुन बुझ्नुपर्ने अपरिहार्यता जस्तै भएकाले पनि ११ बाट नै पढाई शुरु गर्न लागेका हौँ। संवैधानिक कानुनका ज्ञाता डा भीमार्जुन आचार्य संविधानसभाबाट संविधान निर्माण गर्दाका क्रममा संविधान र कानुनका विषयमा व्यापक चर्चा भएकाले कानूनका विषयमा सचेतना बढेको बताउँछन्। कानुनप्रति आमयुवाको आकर्षण बढ्नु सुखद् भए पनि गुणस्तरमा ध्यान दिनुपर्नेमा उनी जोड दिन्छ। नेपाल विद्यापीठले गत वैशाख्मा राष्ट्रिय परीक्षा बोर्डबाट कानुन विषय पढाउन सम्बन्धन लिएको थियो। बोर्डले मुलुकभर २० भन्दा बढी क्याम्पसलाई कक्षा ११ र १२ मा कानुन विषय पढाउन स्वीकृति दिएको छ। कक्षा ११ र १२ मा कानुन विषय अध्यापन गराउन चाबहिलस्थित रिमेरा एकेडेमी, बबरमहलस्थिा नेपाल मेगा कलेज, लगनखेलस्थित पिनाकल एकेडेमी, कमलादीस्थित युनिग्लोब कलेज, बागबजारस्थित काठमाडौँ मोडल कलेज, कुपण्डोलस्थित नाइटिङ्गेल एकेडेमीलगायत कलेजले स्वीकृति लिएका छन्। एसइई परीक्षामा न्यूततम १६ जिपिए ल्याउने विद्यार्थीले कानून पढ्न पाउनेछन्। शिक्षा, विज्ञान तथा प्रविधि मन्त्रालयले गत असार ५ गते कक्षा ११ मा विद्यार्थी भर्नाका आधारसम्बन्धी सूचना जारी गर्दै एसईईमा १६ जिपिए ल्याउने विद्यार्थीले कानुन अध्ययन गर्न सक्ने जनाएको छ। विद्यापीठले साउनको दोस्रो सातादेखि अध्ययनको तयारी थालेको छ। अहिलेसम्म २५० भन्दा बढी विद्यार्थीले आवेदन दिइसकेका छन्। ठूलो सङ्ख्यामा विद्यार्थीलाई कानुन अध्यापन गराउन लक्ष्य राखेको सो विद्यापीठले ८०० जनासम्म विद्यार्थी पढाउन सक्ने क्षमता रहेको जनाएको छ। करिब १०० विद्यार्थीलाई छात्रवृत्ति दिने अध्यक्ष मैनालीको दाबी छ। रासस"
गोरखालीले अंग्रेजलाई हराएका गढी बन्दैछन् वार टुरिजम केन्द्र,"सिन्धुली : गोरखालीहरूले साम्राज्यवादी ब्रिटिस सेनासँग युद्ध लडेका सिन्धुलीका दुई ऐतिहासिक युद्धस्थल पुनर्निर्माण गरिने भएको छ। युद्ध भएको २५१ वर्ष पूरा भएका सिन्धुलीगढी र हरिहरपुरगढी पुनर्निर्माण गरिने भएको हो। यी अहिले भग्नावशेषको अवस्थामा छन्। घरेलु हतियारका भरमा युद्ध लडेर गोरखाली सेनाले अत्याधुनिक हातहतियारले सुसज्जित अंग्रेजहरूलाई परास्त गरेका थिए। ऐतिहासिक युद्धस्थल सिन्धुलीगढी र हरिहरपुरगढी किल्लाको गुरुयोजना बनाएर यहाँका स्थानीय तहले पुनर्निर्माण गर्न लागेका हुन्। नेपाललाई नै अंग्रेजको कब्जाबाट जोगाउन युद्ध लडिएका यी दुबै स्थल संरक्षण अभावमा दशकौं अघि नै भग्नावशेषमा परिणत भएका थिए। तर, पर्यटन वर्ष २०२० का लागि सरकारले उत्कृष्ट १०० पर्यटकीय गन्तव्य मध्ये सिन्धुलीगढीलाई पनि राखेपछि यसको पुनर्निर्माणमा तदारुकता बढेको हो। युद्ध पर्यटन (वार टुरिजम) क्षेत्रको रुपमा विकास गर्ने योजनासहित कमलामाई नगरपालिका र हरिहरपुरगढी गाउँपालिकाले गुरुयोजना बनाएर पुनर्निर्माण थालेका हुन्। हरिहरपुरगढी किल्लाको गुरुयोजना। झण्डै एक वर्ष लगाएर ऐतिहासिक तथा कलात्मक शैली तथा आधुनिक प्रविधिसहित निर्माण गर्ने गरी सिन्धुलीगढीको गुरुयोजना निर्माण भएको कमलामाई नगरपालिकाका प्रमुख खड्गबहादुर खत्रीले जानकारी दए। करिब पाँच करोड रुपैयाँ खर्च गरिसकिएको सिन्धुलीगढीको पुनर्निर्माणमा थप १६ करोड रुपैयाँ लाग्ने छ। उता हरिहरपुरगढी गाउँपालिकाले हालैमात्र २५ करोड रुपैयाँ लागतमा गढीको पुनर्निर्माण सम्पन्न गर्ने गरी गुरुयोजना तयार पारेको गाउँपालिकाका अध्यक्ष कार्साङ लामा बताउँछन्। सिन्धुलीगढी र हरिहरपुरगढी विसं १८२४ मा नेपाललाई उपनिवेश बनाउन आएका ब्रिटिसहरूसँग भएको युद्धमा गोर्खालीहरूले विजय प्राप्त गरेका युद्धस्थल हुन्। नेपाली वीर गोरखालीहरूको फौजको नेतृत्व गर्ने श्रीहर्ष पन्त, बंशराज पाण्डे र बंशु गुरुङले विसं १८२४ असोजमा साम्राज्यवादी ब्रिटिस अंग्रेज फौजका क्याप्टेन किल्नकको नेतृत्वको फौजलाई हराएयता विस २०२० सालसम्म संरक्षणमै रहेको सिन्धुलीगढी पछि भग्नावशेषमा परिणत भएको थियो। २०२० सालसम्म जिल्लाको सदरमुकाम समेत सिन्धुलीगढीमै थियो। तर, २०२० सालमा सदरमुकाम माढीमा झारीएपछि गढीको संरचना भत्किएर लोप हुँदै गएका थिए। जिल्लाकै एकमात्र ऐतिहासिक पर्यटकीयस्थल भएकाले सिन्धुलीगढीको जीर्णोद्धार एवं पुनर्निर्माणका लागि गैरआवासीय नेपाली संघ (एनआरएन) सँग सहकार्यमा गुरुयोजना बनाएर काम थालेका छौं, कमलामाई नगरका प्रमुख खत्रीले भने। सिन्धुलीगढीको जीर्णोद्धार एवं पुनर्निर्माणका लागि कमलामाई नगरपालिकाले १० करोड रुपैयाँ जम्मा गर्ने समेत उनले जनाए। बाँकी रकम केन्द्र र प्रदेश सरकारसँग माग गरिएको छ। सिन्धुलीगढीबाट काठमाडौं छिर्न नपाएको झोंकमा हरिहरपुरगढी किल्ला हुँदै काठमाडौं उपत्यकाको आक्रमणमा अघि बढेको अंग्रेज फौज १८२४ मै त्यहाँ पनि हारेर रौतहट जिल्ला फर्केको इतिहास रहेको गढीका अध्यता सागरकुमार ढकालको भनाई छ। क्याप्टेन किन्लककै नेतृत्वको अंग्रेज सेनाले काठमाडौं प्रवेश गर्ने छोटो दुरीको हरिहरपुरगढी नाका हुँदै अघि बढेपनि त्यहाँ तैनाथ जंगबहादुर राणाका जिबा रामकृष्ण कुवँरको नेतृत्वले अघि बढ्न नदिएपछि अंग्रेज सेना हरिहरपुरगढीबाट रौतहट जिल्ला फर्कीएको ऐतिहासिक दस्तावेजहरूमा उल्लेख छ, ढकालले भने। सिन्धुलीगढीको भग्नावशेष। फोटोः अन्नपूर्ण औलोबाट पीडित अंग्रेजहरू यहाँका तोपको आक्रमण, अरिङ्गलको टोकाई, सिस्नो र अल्लोको बिझाई सहन नसकेपछि युद्धमा हार स्वीकार गर्न बाध्य भएका थिए। त्यही स्थललाई विश्वमै चिनाउने गरी 'वार टुरिजम' का रुपमा विकास गर्न २५ करोड रुपैयाँ लागतको गुरुयोजन बनाएर पुनर्निर्माणको काम यसै वर्षबाट सुरु गरिने तयारी गरेका हौं, हरिहरपुरगढी गाउँपालिकाका अध्यक्ष लामाले थपे। विजय उत्सवमा गरिएको झण्डोत्तलन। गुरुयोजना अनुसार दुबै गढीमा प्रवेशद्वार, सानो र ठूलो पौवा, आड भन्ज्याङ, गढीदरबार, युद्ध किल्ला, पिकनिक स्थल, होम स्टे, अतिथि गृह, पानी, शौचालय, पार्किङ, हेलिप्याड, भ्युटावर, म्युजियमका साथै स्थानीय भाषा, संस्कृति संरक्षणमा जोड दिइएको छ। नेपाली सेनाको टुकडी राख्ने पनि गुरुयोजनामा उल्लेख छ। यी दुबै स्थलमा हिजोआज दैनिक सयौंको संख्यामा आन्तरिक तथा बाह्य पर्यटक अवलोकनका लागि आउने गरेका छन्। पछिल्लो समय हरेक कात्तिक २४ गते सिन्धुलीगढीमा अंग्रेज विरुद्धको विजयोत्सवका रुपमा नेपाली झन्डोत्तलन गर्दै नेपाली सेनाले सलामी समेत दिने गरेको छ।"
काभ्रेमा साढे सात हजार भूकम्प पीडित अनुदानबाट वञ्चित,काभ्रे : काभ्रेमा साढे सात हजार भूकम्प पीडित अनुदानबाट वञ्चित भएका छन्। सरकारले तोकेको अन्तिम समयसीमाभित्र अनुदान सम्झौता गर्न नसकेका ७ हजार ५७४ पीडित अनुदान पाउनबाट वञ्चित भएको अनुदान व्यवस्थापन कार्यालय काभ्रेका प्रमुख सागर आर्चायले बताए। २०७२ सालको भुकम्पबाट काभ्रेमा ८३ हजार ३६५ वटा घर पूर्ण क्षति भएको जिल्ला कार्यान्वयन इकाइले जनाएको छ। पहिचान भएका पीडितहरुमध्ये ७५ हजार ७९१ परिवारले पहिलो किस्ता अनुदान सम्झौता गरेका छन्। दोस्रो किस्ता ५४ हजार ४३८ र घर निर्माण गरी तेस्रो किस्ता रकम लिने ४० हजार ९१८ परिवार रहेको कार्यालयको तथ्यांकमा उल्लेख छ। गाउँमा वास्तविक पीडितहरुले अझै अनुदान नपाए पनि सम्बन्धित निकायले चासो नदिएको रोशी गाउँपालिका ९ का वडाध्यक्ष शिशिर लामाले बताए। घर निर्माण गरेका पीडितहरुले पनि अनुदान लिन समस्या भएको गुनासो गरेका छन्। घर सम्पन्न भए पनि अन्तिम किस्ता लिनको लागि ९ महिनासम्म धाउनुपर्यो रोशी३ का चन्द्रमान तामाङले भने। भूकम्पपछि पहिलो किस्तावापत ५० हजार लिएका ४७ परिवारले रकम फिर्ता गरेका छन्। अहिलेसम्म काभ्रेमा लाभग्राहीको सूचिमा रहेका ४७ हजारले रकम फिर्ता गरेको इकाइका सामाजिक विज्ञ बिदुर तिमल्सिनाले जानकारी दिए।
"छार्का, जहाँ शिक्षाभन्दा ठूलाे पैसा मानिन्छ !","मुस्ताङ : छार्का एउटा गाउँ मात्र होइन। एउटा उदाहरण होपशुपालनको। अर्को उदाहरण होअशिक्षाको। मुस्ताङको पश्चिमी सीमामा अवस्थित यो डोल्पाली गाउँलाई भौगोलिक विकटताको परिभाषाले मात्र न्याय गर्दैन। छार्कामा ७० देखि ८० घरधुरी परिवारका मानिस बसोवास गर्छन्। यहाँ याकचौरी र भेडाच्याङग्रा नपालेको घरै हुदैन। यसकारण प्रष्ट छ, छार्का बासीको मुख्य आम्दानी पशुपालन नै हो। किनकी यहाँ उब्जिएको अन्न ४ महिना पनि पुग्दैन। छार्का भौगोलिक हिसाबले मात्र विकट छैन। पूर्ण साक्षर हुने दौडमा देश दौडिरहेका बेला यो गाउँ अशिक्षाको भूमरीमा रुमलिएको छ। यहाँका बालबालिका पढ्न लेख्न भन्दा सीप सिक्ने र परम्परागत व्यवसायमै बढी अग्रसर हुन्छन्। यहाँका मानिस बर्खा सुरु भएसँगै यार्सा खोज्न पाटनतिर लाग्छन्। अनि लाखौं कमाएर घर फर्किन्छन्। र, कमाइको पैसाले वर्षभरीका लागि खानाको जोहो गर्छन्। छार्काका ग्याल्जेन गुरुङ र उनका केही छिमेकी रासन खरिद गर्न मुस्ताङको शान्ता गाउँमा भेटिए। करिब ७० याकचौरीको बथान लिएर खाद्यान्न किन्न शान्ता आइपुगेका थिए। शान्ता गाउँ डोल्पा र मुस्ताङको सिमानामा पर्छ। जोमसोमदेखि शान्ता कच्ची सडक छ। यहाँसम्म ट्याक्टरमा खाद्यान्न ढुवानी गरेर याकचौरीलाई बोकाएर घर फर्कन्छन् गाउँलेहरु। शान्तासम्म सडक नहुदा जोमसोमबाटै याकमा खाद्यान्न लिएर घर पुर्याउथे। तर, शान्तासम्मको सडक विस्तारले केही सहज बनाएको ग्याल्जेन बताउछन्। ग्याल्जेन भन्छन् ,मुस्ताङ भन्दा डोल्पाको दुनै दुईदिन फेरो पर्छ। यसैले चाहिएको सामान जति मुस्ताङबाटै लैजान्छौं। ग्याल्जेनको आधवैशे जीवन याकचौरीसँगै बितेको छ। उनी पढेका छैनन्। तर,सन्तानलाई पढ्न पर्छ भन्ने मान्यता भने राख्छन्। घरको माहोलले उनलाई साथ दिएको छैन। हेर्दा सामान्य अनि लामो कपाल, कालो फोहोर ज्याकेट र घाटीमा मुवाको सानो माला लगाएका छन् उनले। ग्याल्जेनका छिमेकीको लवाईखवाई पनि उस्तै छ। परम्परागत व्यवसायको बिडो धान्नु उनको जीवन बनेको छ। उनी यसमै सन्तुष्ट छन्। हिउदयाममा खाद्यान्न जोहोका लागि याकचौरी खेत्दै मुस्ताङ दुई पटक आउछन्। बर्खायाममा उनी दुई पटक तिब्बती मेलामा पुग्छन्। उनीसहितको उनका छिमेकीको दिनचर्या पनि उस्तै पूख्यौली पेशा धान्नु नै हो। बर्खा याममा उनीहरुका ससाना बालबालिका पनि पढ्न छोडेर यार्सा खोज्न पाटन पुग्छन्। र, पैसा कमाएर फर्किन्छन्। छार्काबासीको मुख्य पेशा पशुपालन भएकाले याकचौरी र भेडा च्याङग्राको सुसारमा रमाउनु नै उनीहरुको दैनिकी हो ।"
"पाँच दिनपछि भेटियो बाढीमा बेपत्ता बजगाईको शव, तीन अझै बेपत्ता","सिन्धुली : बाढीमा बेपत्ता सिन्धुलीका खुमराज बजगाईको शव पाँच दिन पछि फेला परेको छ। गत सोमबार गोलन्जोर गाउँपालिका ४ रानीखोलामा आएको बाढीले बगाउँदा बेपत्ता भएका सोही वडाका १७ वर्षका खुमराज बजगाईको शव फेला पारिएको हो। बजगाईको शव पाँच दिनपछि सोही वडाको बिमिरे खोला किनारमा फेला पारेको जिल्ला प्रहरी कार्यालय सिन्धुलीका प्रमुख चक्रबहादुर सिंहले जानकारी दिए। स्थानीय, प्रहरी र आफन्तले निरन्तर खोजी गर्ने क्रममा बिमिरे खोला किनारमा उनको शव भेटिएको हो, सिंहले भने। योसँगै सिन्धुलीमा बाढी पहिरोका कारण मृत्यु हुनेको संख्या ६ जना पुगेको छ। यस अघि नै दुधौली नगरपालिकामा ४ जना र फिक्कल गाउँपालिकामा १ जना गरी पाँच जनाको मृत्यु भएको थियो। तीन जना बेपत्ताको अवस्था अझै अज्ञात छ। उनीहरुको खोजी कार्य स्थानीय र प्रहरीले जारी राखेपनि फेला पार्न नसकिएको हो। गत असार २८ गते शनिबार कमलनदीमा आएको बाढी र पहिरोले बगाउँदा बेपत्ता ३ जनाको शव फेला पार्न नसकिएको प्रहरी प्रमुख सिंहले जनाए। पहिरोले घर सहित बगाउँदा बेपत्ता भएका दुधौली नगरपालिका १२ स्थित जिनाखु बुढीटारीका हिराबहादुर पौडेलका छोरा सागर पौडेलको शव भेटिएको छैन। दुधौलीकै वडा नम्बर ४ डकाहाबाट कमलानदीको बाढीले बगाउँदा बेपत्ता भएका रेणु कापरीको ७ वर्षको छोरा आधिं कापरी र उनकी ६० वर्षकी आमाजु मरणी कापरीको शव फेला परेको छैन। खोला तथा नदीमा पानीको बहाव कम नभएकाले शव खोज्न थप समस्या भएको पनि छ।"
'पैसा खाएर समाचार लेखेको' भनेपछि उपमेयर र पत्रकारबीच विवाद,"दमौली : शुक्लागण्डकी नगरपालिकाकी उपप्रमुखले बोलाएको पत्रकार सम्मेलनमा रिपोर्टिङका लागि पुगेका पत्रकारमाथि दुर्व्यवहार भएको छ। उपप्रमुख सविता रसाइलीले शुक्रबार बोलाएको पत्रकार सम्मेलनमा नेपाल पत्रकार महासंघ तनहुँका निवर्तमान अध्यक्ष डम्बर अधिकारी तथा खबर वाटिका साप्ताहिकका सम्पादक समुन्द्र पौडेलमाथि हातपात भएको हो। उपप्रमुख रसाइलीले मञ्चबाट पत्रकारलाई 'पैसा खाएर समाचार लेखेको' आरोप लगाएपछि विवाद सुरु भएको थियो। सो क्रममा स्थानीय बगैंचा युवा क्लबका युवाहरूले पत्रकारमाथि हातपात गरेका हुन्। तनहुँको 'सेतीमादी' दैनिकको बिहीबारको अंकमा 'व्यक्तिका नाममा रहेको जग्गा सम्याउन गिटी बालुवा झिक्न दिने निर्णय भएको' समाचार आएको थियो। समाचारमा उपप्रमुख रसाइली आर्थिक प्रभावमा परेर निर्णय गरेको आरोप लागाइएको थियो। स्थानीय बगैंचा युवा क्लबलाई अघि सारेर यस्तो काम हुन लागेको समाचारमा उल्लेख छ। उक्त समाचारका विषय प्रतिवाद गर्न उपप्रमुख रसाइलीले पत्रकार सम्मेलन गरेकी थिइन्। बगैंचा युवा क्लबका सदस्य पनि पत्रकार सम्मेलनमा आएका थिए। पैसा लिएर समाचार लेखेको आरोप उपप्रमुखले लगाएपछि पत्रकारले प्रतिवाद गरेका थिए। त्यसलगत्तै हलबाहिर रहेका क्लबका पदाधिकारीलाई उपप्रमुखले हलमा बोलाएपछि उनीहरू पत्रकारमाथि खनिएका थिए। नेपाल पत्रकार महासंघ तनहुँले पत्रकारमाथि हातपातसम्मको तहमा उत्रनु निन्दाजनक भएको जनाएको छ। प्रेस विज्ञप्ति जारी गरी महासंघले उपप्रमुख रसाइलीलाई सच्चिन भनेको छ। म माथि आक्रमण हुन लागेको हो : उपमेयर उपप्रमुख रसाइलीले भने आफूमाथि आक्रमण हुन लागेको दाबी गरिन्। पत्रकारमाथि हातपात नभएको उनको भनाई छ। 'हातपात भएको छैन बरु होहल्ला चाहिँ भएको हो, डम्बरजी आक्रोशित भएर ममाथि जाई लागेपछि प्रहरीले बाहिर लगेको हो', उनले भनिन्, 'सार्वजनिक जग्गामा काम गर्न लाग्दा त्यसलाई व्यक्तिको भनेर मिडियाले लेख्न मिल्छ?' साविक खैरहनी गाविस हुँदा नै करिब १२१३ रोपनी जग्गामा खेलकुद मैदान बनाउने निर्णय भएको उनले बताइन्। 'म जनमत लिएर जनताको काम गर्न आएको प्रतिनिधि हो। मैले कतै भ्रष्टाचार गरेको प्रमाणित गरे सजाय भोग्न तयार छु', उनले भनिन्, 'तर सीमित व्यक्तिको स्वार्थमा लागेर मिडिया दुरुपयोग गर्न मिल्दैन, म यसविरुद्ध प्रेस काउन्सिल पनि जान्छु।' खेलमैदान बनाउन लागिएको ठाउँमा गिट्टीबालुवा यताउता जान्छ कि भनेर जनप्रतिनिधिकै रोहबरमा काम भइरहेको उनले दाबी गरिन्। उनले आवश्यक परे पत्रकार सम्मेलनस्थलको सीसीटीभी फुटेज देखाउन आफू तयार रहेको बताइन्। नगरप्रमुख किसान गुरुङले भने पत्रकार सम्मेलनबारे जानकारी नभएको बताए।"
पर्वतमा भेटियो नयाँ प्रजातिको चमेरो,"पोखरा : पर्वत जिल्लाको कुस्मास्थित गुप्तेश्वर गुफा नजिकै बाँसघारीमा नेपालका लागि नयाँ प्रजातिको चमेरो फेला परेको छ । कालीगण्डकी कोरिडरको कुश्मादेखि जोमसोमसम्मको क्षेत्रमा पाइने चमेराको बारेमा अध्ययनका क्रममा म्याग्दी जिल्लाको मंगला गाउँपालिका अर्मनका बसन्त शर्माले ताइलोकपेरीस प्रजातिका चमेरा फेला पारेका हुन् । रुफोडबाट ग्रण्डबाट पाएरपछि सन् २०१७०१८ मा अनुसन्धान थालेका शर्माले रिपोर्ट शुक्रबार सार्वजनिक गरेका हुन् । यो प्रजातिको चमेरा बाँसमा बस्ने गर्दछ । त्यसैले यसलाई नेपालमा बासे चमेरा नाम दिइएको शर्माले बताए । यस प्रजातिले किराफट्याङलालाई आहारा बनाउँछ । यो प्रजातिको चमेरा फेला परेसंगै नेपालमा चरा प्रजातिको संख्या ५४ पुगेको छ । यस अघि नेपालमा ५३ प्रजातिका चमेरा पाइन्थ्यो । शर्माका अनुसन्धानबाट कालीगण्डकी करिडोरमा १६ प्रजातिका चमेरा फेला परेको छ । ताइलोकपेरीस प्रजातिका चमेरा, भारत, पाकिस्तान, भुटानमा भने पाइन्थ्यो । विश्वमा करिव १२ सय प्रजातीका चमेरा पाइन्छन् । चमेरो गुफा, बाँस, अग्ला रुख, काठका प्वाल, घरगोठ लगायतमा बस्ने गर्छन् । बदुरा नामको चमेरो रुखको हाँगामा झुन्डिएर बस्ने गर्दछ । चमेरो गुफामा पनि झुन्डिएर बस्ने गर्दछन् । यिनीहरु दिउँसोमा आराम गर्ने र राति सक्रिय हुन्छन् । चमेरा मांसाहारी र फलाहारी दुई प्रजातिका हुन्छन् । यिनीहरु मनिसको जस्तै एक वा कहिलेकाहीं जोडी बच्चा जन्माउने गर्दछन् । चमेरा पछिल्लो समयमा बासस्थान र आहाराको अभावको कारण सहरी क्षेत्रबाट विस्थापित हुँदै गएका छन् । स्तनधारी प्राणी चमेरो बासस्थान विनासका कारण बजार क्षेत्रमा पाइने चमेरा पछिल्लो समयमा देखिनै छाँडेका छन् । चरा मैत्री इलेक्टिक तार नहुँदा चमेरा बिजुलीको तारमा झुण्डिएर मर्ने गरेको उनले बताए ।"
"गुडिरहेको गाडीमाथि पहिरो खस्दा दुईको मृत्यु, आठ घाइते",त्रिशूली (नुवाकोट) : गल्छीरसुवागढी सडकखण्डमा शनिबार गुडिरहेको गाडीमाथि पहिरो खस्दा दुई जनाको मृत्यु भएको छ। अन्य आठजना घाइते छन्। रसुवाबाट काठमाडौंका लागि छुटेको ना १ ज ७८२४ नम्बरको टाटासुमो रसुवागढी नाका नजिकै गोसाइँकुण्ड गाउँपालिका२ को पहिरोमा पुरिएको हो। पहिरोसँगै झरेको ढुंगाले टाटासुमो छोपिँदा सोलुम्बुका दावा शेर्पा र वाङ्चु शेर्पाको घटनास्थलमै मृत्यु भएको प्रमुख जिल्ला अधिकारी अर्जुन भण्डारीले जानकारी दिए। दुर्घटनामा सालुखुम्बुकै छोङवा शेर्पा गम्भीर घाइते भएका छन्। उनलाई रसुवामा सामान्य उपचारपछि काठमाडौं पठाइएको छ। चालकसहित अन्य सातजनाको स्थानीय स्वास्थ्य संस्थामा उपचार भइरहेको छ। टाटासुमोमा १० जना यात्रु सवार थिए। उनीहरु सबै सोलुखुम्बुको भएको खुलेको छ। प्रहरीले दुर्घटना भएको करिब दुई घण्टापछि मात्र उद्धार सम्पन्न गरेको थियो।
राज्यले संकलन गरेको तथ्यांकमै दलित समुदायको अपमान !,"बाजुरा : बाजुराको हिमाली गाँउपालिका५ नन्दापाटा गाँउमा रहेका दलित समुदायलाई राज्यले दिने परिचयपत्रमा डुम वडा लेखेको पाइएको छ । यहाँका दलित अगुवाले भने विभेद् गरेको भन्दै विरोध जनाएका छन् । उनीहरुले यसलाई संस्थागत विभेद्को रुपमा सच्याउन माग गरे । कृषि, भूमिसुधार तथा व्यवस्थापन मन्त्रालय अन्तर्गत गरिब घरपरिवार पहिचान परिचय पत्र व्यवस्थापन तथा वितरण समन्वय बोर्डले वितरण गर्न लागेको गरिब परिचय पत्रमा डुम वडा लेखेर आएपछि नन्दपाटा गाउँका दलित समुदायले आपत्ति जनाएका हुन् । नन्दापाटा गाँउमा ५५ परिवार दलित बसोवास गर्दैआएका छन् । सार्की, कामी, दमाइ, ल्वार बस्ने गरेका छन् । गाँउको नाम नन्दापाटा हो, तर सरकारले दिने परिचयत्र पत्रमा डुम वडा नै लेखियो । स्थानीय दलित अधिकारकर्मी गोरख सार्कीका अनुसार राज्यले नै ठाँउको नाम डुम वडा भनेर पठाएपछि सरकारले नै विभेद् गरेको उनले बताए । डुम दलितलाई प्रयोग गाली गर्ने शब्द हो । कथित माथिल्लो जातकाले डुम भनेर अवहेलना गर्थे, राज्यले नै हेयको शब्द प्रयोग गरिदियो, स्थानीय हंशलाल सार्कीले बताए । स्थानीय दलित समुदायले गाँउपालिका र जिल्ला प्रशासन कार्यलय बाजुरामा ठेगाना परिवर्तनका लागि आग्रह गरेका छन् । हिमाली गाँउपालिकाका अध्यक्ष गोबिन्द्र बहादुर मल्लले भने केन्द्र बाटै गरिब परिचयपत्रको तथ्यांकमा डुमवडा भनेर उल्लेख भएर आएको बताए । यसलाई सुधार्न सम्बन्धित निकायमा पहल भइरहेको उनको भनाइ छ । यो तथ्याङ्क संकलनको बेला नै त्रुटी भएको हुनसक्ने उनी बताउँछन् । स्वामीकार्तिक खापर गाउँपालिका १ मा बस्ने तीन सय बढी दलित समुदायले पनि आफ्नो गाउँलाई डुमकोट नाम लेखिएकोमा विरोध जनाए । दशवर्षे युद्धपछि तत्कालिन माओवादीले यो वडाको नाम परिवर्तन गरेर मुक्तिकोट बनाएको थियो । सरकारी दस्ताबेजबाट भने डुमकोट नाम हटाइएको छैन ।"
वीरेन्द्रले बस्ती हटाएर जोगाएको वन केबलकारका नाममा फाँडिदै,"बुटवल : २०३५ सालमा बस्ती हटाएर जोगाइएको वन फडानी गरी केबलकार बनाउन सरकारले स्वीकृति दिएको छ। बुटवलदेखि नुवाकोटसम्म केबलकार बनाउने नाममा मणिमुकुन्द सेन उद्यानको छेउमा वन फडानी गर्न थालिएको हो। बुटवलका केही व्यवसायीले यो क्षेत्रमा केबलकार बनाउने योजना थालेका छन्। निजी कम्पनीका लागि मन्त्रीपरिषद् बैठकले वन दिने निर्णय गरेको हो। यो निर्णयले बुटवलको सौन्दर्यका रुपमा रहेको नुवाकोट र जीतगढी बीचको वन क्षेत्र मासिने जोखिम बढेको छ। यो वन क्षेत्र २०३५ सालमा राजा वीरेन्द्रले बस्ती हटाएर बनाएका थिए। तत्कालीन समयमा ऐश्वर्य पार्क बनाउने गरी बस्ती हटाइएको थियो। पार्क नबने पनि वृक्षारोपण गरी अहिले बाक्लो वन तयार भएको छ। पुरानो बुटवलका बासिन्दा रवीन्द्रगोपाल लाकौलका अनुसार २०१३ सालदेखि बस्दै आएको बस्ती राजा वीरेन्द्रले हटाएका थिए। बस्ती बस्दा वन क्षेत्र फडानी हुन्छ भनेर त्यहाँ बस्दै आएका रायमाझी र प्रताप राणाहरूका सन्तालाई नवलपरासीको भुताहा क्षेत्रमा सारिएको थियो, उनले भने। सो क्षेत्रमा अहिले पनि घर र खेतका अवशेष पाइने उनले बताए। सामरिक, पुरातात्विक महत्त्वको क्षेत्रमा बस्ती हुँदा विनास हुन सक्छ भन्दै वीरेन्द्रले हटाएको उनी बताउँछन्। पाल्पाबाट झरेका राणा र रायमाझीका सन्तानहरूले त्यहाँ खेती गर्दै आएका थिए। यो क्षेत्र अहिलेको फूलवारीको उत्तरपूर्वी क्षेत्रमा पर्छ। सोही क्षेत्र मासिने गरी अहिले केबलकार निर्माणको प्रक्रिया थालिएको छ। संघीय सरकारले पुरातात्विक महत्त्व समेत रहेको वन क्षेत्रको स्थिति नै नबुझी फडानी स्वीकृति दिएको भन्दै चौतर्फी आलोचना भएको छ। सरकारले करिव १० महिनाअघि मन्त्रिपरिषद्बाट निर्णय गर्दै ३ दशमलव ८९ हेक्टर वन क्षेत्र केवलकार निर्माणका लागि दिएको हो। यो क्षेत्र केवलकारको तल्लो स्टेसन हो भने माथिल्लो स्टेसन नुवाकोटमा करिब एक हेक्टर वन क्षेत्र दिने निर्णय समेत गरिएको छ। तल्लो स्टेसन देउराली डाँडा र माथिल्लो स्टेसन टुडिखेलमा बन्ने सिद्धार्थ केबलकारका एकजना परियोजनाकार माधव नेपालले बताए। नुवाकोटको टुँडिखेल कर्णेल उजिरसिंहले अंग्रेजसँगको युद्धमा प्रयोग गरेको क्षेत्र हो। त्यसनजिकै नुवाकोट गढी रहेको छ। पुरातत्व विभागका यस क्षेत्रको उत्खनन्को तयारी भइरहेका बेला सरकारले केबलकार निर्माणको स्वीकृति दिएको हो। केवलकार निर्माणले पुरातात्विक क्षेत्रसँगै वन मासिने सरोकारवालाले चिन्ता गरेका छन्। व्यवसायीहरूले केवलकारसँगै नुवाकोटमा हिलसाइड भिलेज रिसोर्ट समेत बनाउने तयारी गरेका छन्। यो करिब २ अर्बको योजना हो, लगानीकर्ता नेपालले भने, आगामी दुई वर्षभित्र सक्ने योजना बनाएका छौं। उनले विकासका लागि केही क्षेत्र नासिनु स्वभाविक भएको बताउँछन्। दुई अर्बको लगानीमा ९९ जनाको शेयर रहेको उनले बताए। जग्गा प्राप्तिका लागि वन विभागसँग ३० वर्षको सम्झौता समेत भएको उनको भनाई छ। वन क्षेत्रको सोधभर्नाका लागि पाल्पाको मस्यामा ६० रोपनी जग्गा खरिद गरिएको उनले बताए। केवलकारका लागि फडानी गरेर थुपारिएका काठ। फोटोः लक्ष्मण पोखरेलअन्नपूर्ण केबलकार निर्माणका क्रममा बुटवल माध्यमिक विद्यालयको समेत जग्गा समेत मासिएको छ। बुटवल माविको पछाडिबाट खनिएको सडक विद्यालयकै जग्गामा परेको छ। केबलकार बनाउने स्थानमा समेत केही विद्यालयको जग्गा पर्ने प्राधानाध्यापक अकरामुल्लाह खाँले बताए। हाम्रो जग्गा मिचेर केबलकार र त्यहाँ जाने बाटो बनाउन थालिएको छ, उनले भने। केबलकारका लगानीकर्ताहरूले विरोध नगर्नुहोला भन्दै विद्यालय समितिलाई चेतावनी समेत दिएको छ। जग्गा विवादकै कारण बुटवल माविको विद्यालय व्यवस्थापन समितिका अध्यक्ष विमलबहादुर शाक्यले राजीनामा दिएका छन्। उनले विद्यालयको जग्गा मासेर केबलकार बनाउन रोक्नुपर्ने भन्दै बुटवल उपमहानगरपालिकामा गुनासो गरेका थिए। तर उपमहानगर प्रमुख शिवराज सुवेदीले ठूलो परियोजना भन्दै पन्छाएका छन्। गत फागुनमा जग्गा नापेर मिलाउला भन्ने जवाफ मेयरले दिनुभएको थियो, तर अहिलेसम्म केही भएको छैन, प्राधानाध्यापक खाँले भने। केबलकार बन्ने स्थानमा पुराउन खनिएको बाटोमा पहिरो जाँदा विद्यालय नै जोखिममा परेको छ। केबलकार बनाउन अहिलेसम्म २८ वटा रुख काटिएका छन्। ३ दशमलव ६४ किलोमिटर क्षेत्रमा रोप राखिने हुँदा त्यस क्षेत्रका रुख समेत काटिने छ। वातावरणीय मूल्यांकन नै सम्पन्न नगरी केबलकारका प्रारम्भिक पूर्वाधार बनाउन थालिएको छ। स्थानीय सरकार र प्रदेश सरकार भने यस विषयमा बोलेका छैनन्। यसअघि नुवाकोट पुर्याउने केबलकार बुटवलको चिडियाखोलाबाट लैजाने बताइएको थियो। राजनीतिक पहुँचका आधारमा वन क्षेत्र पाएपछि योजना परिवर्तन गरिएको हो। स्रोतका अनुसार वन क्षेत्र मिलाइदिने दुई जना उच्चस्तरका निजामती कर्मचारीलाई शेयर प्रदान गरिएको छ। केवलकारका लगानीकर्ता नेपालले नुवाकोटमा पर्यटक ल्याउनका लागि केवलकारको योजना बनाइएको भन्दै यसले पुरातात्विक क्षेत्रमा विनास नगर्ने दाबी गरे। वातावरण अध्येता युवराज कँडेल नुवाकोट क्षेत्रको वन मासिए पुरानो बुटवलको अस्तित्व नै नास हुने बताउँछन। त्यो क्षेत्र खुकुलो माटो भएको क्षेत्र हो, यहाँको वन मासिनासाथ पानीका स्रोत सुक्नेछन् भने भूक्षयले बुटवल मास्नेछ, उनले भने। यस क्षेत्रमा एउटा रुख काद्दा समेत जोखिम बढ्ने उनको चेतावनी छ।"
बाँके कारागारका बन्दी महिलाका लागि योग शिविर,"नेपालगन्ज : बाँके कारागारका बन्दी महिलाका लागि योग ध्यान शिविर गरिएको छ। 'द आर्ट अफ लिभिङ' नेपालगन्ज शाखाले कारागार कार्यालय बाँकेको आयोजनामा एक हप्ते योग ध्यान सम्बन्धी प्रिजन स्मार्ट प्रोग्राम शुक्रबारदेखि सुरु गरेको हो। बन्दी महिलालाई सकारात्मक सोचको विकास गर्न शिविर आयोजना गरिएको जेलर भरतराज पाण्डेले जानकारी दिए। आर्ट अफ लिभिङका प्रशिक्षक काव्य लम्सालले योग, ध्यान, प्रणायाम र सुदर्शन क्रिया सम्बन्धी प्रशिक्षण दिइरहेको बताए। विगतको घटनाको पश्चातापले डिप्रेशनमा जाने खतरा हुन्छ। योग ध्यानले उहाँहरुमा सकारात्मक सोचको विकास गरी विगत भुलेर भोलि समाजमा फर्केर जीवन सकारात्मक सोचका बाँच्न मद्दत मिल्नेछ, प्रशिक्षक लम्सालले भने, दुई दिनको योग ध्यानबाट उहाँहरूले सकारात्मक उर्जा पाइरहेको प्रतिक्रिया दिनु भएको छ। मन हलुंगो र शान्त भएको छ। योग ध्यान दिन काट्ने माध्यम बन्नेछ। शिविरमा ४० जना महिला सहभागी छन्।"
दलितले छोएको पानी खाएको भन्दै ६ वर्षअघि गाउँबाट निकालिएको परिवार अझै फर्किन पाएन,"बाजुरा : बाजुराको हिमाली गाउँपालिका२ का एक बृद्ध दम्पत्ति र उनको परिवार दलितको हातबाट पानी पिएको भन्दै ६ वर्षदेखि गाउँ निकालिएका छन् । जिल्लाको अति विकट तथा दुर्गम क्षेत्र नातिखोलामा बस्ने ६० वर्षीय जयलाल बुढाको परिवार ६ वर्षदेखि अझै गाउँ फर्कन पाएको छैन । जयलाल बुढाकी श्रीमतीले कवाडीमा बस्दा दलितको हातको पानी पिएको र उनी बस्ने घरको ओटालोमा दलित आएको देखेपछि गाउँलेले बुढा परिवारलाई कुटपिट गर्दै धारो, कुलो, घट्ट कतै पनि प्रवेश गर्न दिएनन् । त्यस क्रममा गाउँलेले ती युवकसँग बुढाकी श्रीमतीको नाजायज सम्बन्धको समेत शंका गर्दै जातीय गाली गरिएको थियो । गाउँलेले अनावश्यक रुपमा मेरो परिवारलाई दुख दिए, जयलाल बुढाले गुनासो गरे । नेपालको संविधान २०७२ को धारा २४ ले कसैलाई पनि छुवाछुत तथा जातीय विभेद् गर्न नपाइने व्यवस्था गरेको छ । तर देशको कानुन र संविधानको खिलाफ गाउँले नै उक्त परिवारलाई व्यवहार गरेको हो । मानसिक तनाव, कुटपिट गर्दै छोराबुहारीलाई समेत सँगै बस्न नदिएपछि माइलो छोरो भागेर भारत गएको बुढाको गुनासो छ । गाउँले धारामा पानी लिन गएको समयमा गाग्री फुटाउँदै यीनीहरुलाई कुनै काममा सहभागी गराउनु हुँदैन भन्दै अमानवीय व्यवहार गरेको बुढा परिवार बताउँछन् । हिमाली गाउँपालिकाका अध्यक्ष गोविन्द बहादुर मल्लले बुढा परिवारलाई अन्याए भएको भए दोषीलाई कारवाही गर्दै सम्मानजनक रुपमा गाउँमा बस्ने वातावरण मिलउने प्रतिवद्धता जनाएका छन्।"
जिम्बु टिप्ने क्रममा लडेर मृत्यु,मुस्ताङ : मुस्ताङको घरपझोङ गाउँपालिका३ स्याङ नजिकैको कालोभीरमा जिम्बु खोज्न गएका एक युवकको लडेर मृत्यु भएको छ । घरपझोङ३ स्याङ बस्ने ३० वर्षीय सुमित परियारको लडेर मृत्यु भएको हो । स्थानीय कैलाश थकाली र विशन परियारसँगै जिम्बु टिप्न गएका उनको लडेर मृत्यु भएको जिल्ला प्रहरी कार्यालयका सूचना अधिकारी राजेन्द्रप्रसाद रेग्मीले जानकारी दिए । उनको शव क्षतविक्षत अवस्थामा भेटिएको थियो । उनको शव पोस्टमार्टमपछि परिवारको जिम्मा लगाइएको छ । प्रहरीले घटनाको विषयमा अनुसन्धान भइरहेको बताएको छ ।
भक्तपुरमा गैरखाद्य राहत सामग्रीको भण्डारण,"भक्तपुर : भक्तपुरमा विपद्का बेला तत्काल उपलब्ध गराइने गैरखाद्य राहत सामग्रीको भण्डारण सुरु भएको छ। नेपाल रेडक्रस सोसाइटी भक्तपुर जिल्ला शाखाको गोदाममा पर्याप्त मात्रामा गैरखाद्य राहत सामग्री भण्डारण गरिएको हो। जिल्ला शाखाका सभापति मनोजकुमार थापाले शाखाको गोदाममा दुई हजार पाँच सय घरपरिवारलाई पुग्ने गैरखाद्य राहत सामग्री भण्डारण रहेको जानकारी दिए। त्यस्तै अहिले वर्षाको समयलाई ध्यानमा राखेर केन्द्रीय रेडक्रसले थप एकसय पचास सेट गैरखाद्य राहत सामग्री उपलब्ध गराएको उनले बताए। नेपाल रेडक्रस सोसाइटी भक्तपुर जिल्ला शाखाले भक्तपुर नपा १ दूधपाटीस्थित कार्यालय प्राङ्गणमा आठ वटा ठूला कन्टेनरमा गैरखाद्य राहत सामग्री भण्डारण गर्दै आएको छ। ती कन्टेनरमा सरकार, सुरक्षा निकाय तथा स्थानीय प्रशासनको रोहबरमा गैरखाद्य राहत सामग्री भण्डारण तथा वितरण गरिँदै आएको छ। विपद् प्रभावितलाई दिने गैरखाद्य सामग्रीमा त्रिपाल एकथान, कम्बल दुई थान, भाँडाकुँडा १ सेट, प्रिन्टेड कपडा ६ मिटर, सादा कपडा सात मिटर र जिन्स कपडा पाँच मिटर, जग एउटा र डोरी पर्छन्। यी गैरखाद्य सामग्री सबै अन्तर्राष्ट्रिय मापदण्डअनुसार रहेको सभापति थापाले जानकारी दिए। यी सामग्री सामाजिक र साँस्कृतिक रुपमा समेत सर्वस्वीकार्य हुने गरी व्यवस्था गरिएको छ, उनले भने। सरकारले काठमाडौं उपत्यकाभर दस हजार घरपरिवारलाई पुग्ने गैरखाद्य राहत सामग्री भण्डारण गर्ने निर्णय गरेको थियो। सोही आधारमा भक्तपुरमा दुई हजार पाँच सय घरपरिवारलाई पुग्ने राहत सामग्रीको व्यवस्था गरिएको छ। सभापति थापाका अनुसार अन्तर्राष्ट्रिय मापदण्डअनुसार चारदेखि ६ जनासम्म सदस्य भएको घरलाई एक घरपरिवार मानिन्छ। भूकम्पीय जोखिमको दृष्टिले काठमाडौं उपत्यका नै अग्र स्थानमा रहेको छ। सन् १९९० को आठ रेक्टर स्केलभन्दा बढीको भूकम्प पुनः आउन सक्ने सम्भावनालाई दृष्टिगत गरी उक्त गैरखाद्य राहत सामग्री भण्डारण गरिएको भक्तपुर रेडक्रसले जनाएको छ। १९९० सालपछि २०४५ सालको भूकम्पले समेत भक्तपुरमा अत्यधिक धनजनको क्षति पुर्याएको थियो। देशकै बढी जनघनत्व रहेको भक्तपुर नगर क्षेत्रलाई लक्षित गरी उक्त गैरखाद्य सामग्री भण्डारण गरिएको भक्तपुर रेडक्रसका मन्त्री परशुराम पाण्डेले जानकारी दिए। मन्त्री पाण्डेले जिल्ला शाखासँग मात्रै होइन भक्तपुरका २१ वटा उपशाखामा समेत गैरखाद्य राहत सामग्रीको भण्डारण गरिएको बताए। उनका अनुसार पहिरोको जोखिम रहेका जिल्लाका नगरकोट, वागेश्वरी, सुडाल, ताथली, चाँगुनारायण, छालिङ, नंखेल, सिपाडोल, गुण्ड र दधिकोटस्थित रेडक्रसका उपशाखामा १०१० सेट गैरखाद्य राहत सामग्री भण्डारण गरिएको छ। पाँचपाँच सेट गैरखाद्य राहत सामग्री भण्डारण रहेका पहिरोको जोखिममा रहेका दसवटा उपशाखाहरुलाई थप दसदस सेट राहत सामग्री उपलब्ध गराएका छौ, मन्त्री पाण्डेले भने, त्यस्तै बाढी र डुबानको जोखिम रहेका भक्तपुर र मध्यपुर थिमी नगरसँगँ झौखेल, बालकोट, कटुञ्जे, दुवाकोट उपशाखालाई पनि थप पाँचपाँच सेट राहत सामग्री भण्डारण गराएका छौं। ५३ जनालाई राहत वितरण उनले गएको असार महिनामा परेको अबिरल वर्षाले प्रभावित ५३ घरपरिवारलाई गैरखाद्य राहत सामग्री वितरण गरिएको जानकारी दिए। जसमा ३१ परिवारलाई त्रिपालमात्रै र २२ घरपरिवारलाई गैरखाद्य राहत सामग्रीको सम्पूर्ण सेट उपलब्ध गराइएको मन्त्री पाण्डेले जानकारी दिए।"
वृद्धभत्ता जम्मा गरेर धर्मशाला,"मुगु : सरकारले दिएको वृद्धभत्ता कुन काममा खर्च हुन्छ ? आफ्नो उपचारमा, घरायसी वा व्यक्तिगत काममा। तर मुगुमा एक व्यक्तिले वृद्धभत्ता जम्मा गरेर गाउँमा धर्मशाला बनाउन थालेका छन्। सरकारले सामाजिक सुरक्षाबापत मासिक उपलब्ध गराउँदै आएको रकम जम्मा गरेर मुगुम कार्मारोङ गाउँपालिका९ पापुगाउँका ८५ वर्षीय जयखर ऐडी धर्मशाला निर्माणमा जुटेका हुन्। वृद्धभत्ताबापत उनले मासिक दुई हजार रुपैयाँ बुझ्दै आएका छन्। ऐडीले रकम जम्मा गरेर सार्वजनिक जग्गामा धर्मशाला बनाउन थालेको बताए। धर्मशाला बनाउन उनले ५० हजार रुपैयाँ जम्मा गरेका छन्। धर्मशालाका लागि दुई बन्डल जस्तापाता, काठ र ढुंगा जम्मा गरिसकेको ऐडीले बताए। लगातारको वर्षात्का कारण निर्माण भने सुरु हुन सकेको छैन। उनी वर्षात् रोकिएलगत्तै धर्मशाला बनाएर हस्तान्तरण गर्ने हतारमा छन्। जयखर भन्छन्, सरकारले मेरा लागि बुढेसकालमा भत्ता दियो, मैले सरकारलाई के दिएँ र ? यो भत्ता सामाजिक काममा खर्च गर्छु, भोलि मेरो मृत्युपछि पनि काम लागोस्। उनका परिवारले भत्ताबापतको रकम खर्च गर्न बारम्बार आग्रह गरे। परिवारका सदस्यले धर्मशाला बनाइदिने वचन पनि दिए। तर जयखरले मानेनन्। आफैं कस्सिएर सामान जुटाउन थालेको नाति उत्तम रोकायाले बताए। आफ्ना छोरा नभएका कारण उनी छोरी र ज्वाइँसँग बस्दै आएका छन्। वृद्धभत्ता जोगाएर जयखर अगाडि सरेपछि बाँकी निर्माण कार्यमा सहयोग गर्ने वचन गाउँलेले दिएका छन्। तर जयखरले कसैको सहयोग नलिने बरु रकम अभाव भएमा आउने भत्ताबाट तिर्ने बताए। मुगुम कार्मारोङ गाँउपालिका९ का वडाध्यक्ष बिर्खबहादुर बुढाले धर्मशाला निर्माणमा वडाले पनि सहयोग गर्ने बताए। हिमपात परेका बेला गाउँमा सार्वजनिक काम गर्ने स्थानको अभाव छ। गाउँलेको मृत्युमा पनि कर्मकाण्ड गर्दा समस्या भएको देखेपछि आफूले धर्मशाला बनाउने योजना बनाएको जयखरले सुनाए। अझ केही वर्ष बाँचेमा थप सार्वजनिक काममा लगानी गर्ने योजना पनि उनले सुनाए। गाउँपालिकाका अध्यक्ष छिरिङक्याप्ने लामाले अन्य निकाय तथा समुदायको सहयोग नलिने अडान गरेकाले जयखरलाई चाहेर पनि गाउँपालिकाले सहयोग गर्न नसकिएको बताए।"
अवरुद्ध कर्णाली राजमार्ग खुल्याे,कालिकाेट : शुभकालिका गाउँपालिका१स्थित कर्णाली राजमार्गमा गएराति पहिराे खस्दा अवरुद्ध कर्णाली राजमार्ग खुला भएकाे छ। हुल्म प्रहरी चाैकी इन्चार्ज मिनबहादुर बमका अनुसार वर्षाका कारण गगनेमा गएराति पहिराे खस्दा अवरुद्ध भएकाे राजमार्ग दिउँसाेबाट खुलेकाे हाे। गगनेमा दैनिक रुपमा पहिराे खस्दा राजमार्ग अवरुद्ध हुने गरेकाे छ। आज पनि बिहानदेखि डाेजर लगाएर बल्ल राजमार्ग खुला गरियाे। जिल्ला प्रहरी कार्यलय कालिकाेटका प्रमुख डिएसपी बिनाेद शर्माले गगनेकाे पहिराेले बर्षायाम सुरु भएसँग दैनिक रुपमा राजमार्ग अवरुद्ध हुने गरेकाे बताए।
भेलसँगै सुपारी तस्करी,"भद्रपुर : झापाको काँकडभिट्टास्थित मेची नदीमा बाढी उर्लंदो छ। हिउँदमा खोलाबाटै वारपार गर्न सकिने मेचीमा आपत परे हात समातेर मात्रै तर्न सकिन्छ। यस नदीमा गाडी तर्ने पुल नै बनिसकेकाले हात समातेर खोला तर्नुपर्ने बाध्यता छैन। तर, असार, साउनको बर्खे भेलमा समेत टाउकामा पोका बोकेर वारपार गरेको देख्न सकिन्छ। भेल तर्नेमा महिला धेरै छन्। तिनीहरू कुनै आपत परेर अर्थात् जोखिम मोलेर नदी तरेका भने होइनन्। शरीरभरि सुपारी फिटिङ गरेर र पोको पारेर नेपालबाट भारत तस्करीमा संलग्नहरूको समूह हो त्यो। काँकडभिट्टा क्षेत्रको मेची नदीनमा दैनिक देखिने यस्तो दृश्य यहाँका नागरिकका लागि सामान्य बन्दै गएको छ। बेलाबखत प्रहरी र वारिपारि गर्नेेबीच लुकामारी चल्ने गर्छ। यसरी हिँड्नेलाई के गर्नुहुन्छ भनेर सोधे उनीहरू निर्धक्क भन्छन्, वारिपारि। उनीहरूको भाषामा वारिपारि भनेको सुपारी तस्करी हो। यस क्षेत्रका स्थानीय महिलाको वारिपारि मुख्य पेसाजस्तै बनेको छ। प्रहरी र भन्सारको आँखा छल्दै सुपारी तस्कर गर्नु उनीहरूको मुख्य काम हो। १२ वर्ष भयो ठ्याक्कै यसरी पोका बोकेर पारि लैजाने गरेको, जीवन नै यसैले धानेको छ, काँकडभिट्टास्थित भान्साखोलाकी पूलमाया राजवंशीले भनिन्। उनका श्रीमान् भारतमा मजदुरी गर्छन्। उनकी छोरी र पूलमायाको दैनिकी सुपारी र मटर भारततिरै ओसारेर बित्ने गर्छ। पूलमायालाई आपूले यो काम अँगालेकोमा कुनै पछुतो छैन। भन्छिन्, सबै महिला यसै गर्छन्, बेलाबेला प्रहरीले खेदाउने हो, बोरा खोस्छ, बाँकी समय चलेकै छ। यसरी सुपारी र मटर भारत तस्करी गर्ने उनीहरू भरिया मात्रै हुन्। उनीहरूलाई नेपाली र भारतीय व्यापारीले प्रयोग गर्छन्। व्यापारीले कुनै प्रहरीलाई नै सेटिङ गरेर आफूहरूलाई मटर र सुपारी तस्करीमा लगाउने गरेको ती महिला बताउँछन्। एउटा प्रहरीसँगको सेटिङ हुँदा र पारि जानेबेला चेकिङमा अर्कै प्रहरी पर्दा खोलाबाट वारिपारि गर्नुपरेको उनीहरू बताउँछन्। साहुले एउटा पुलिससँग सेटिङ मिलाएको हुन्छ, नाकाबाट छिर्ने बेला अर्को पुलिसको ड्युटी सुरु हुन्छ, त्यस्तो बेला मेची खोला तरेरै भए पनि सामान लैजाने गरेका छौँ, बेलुकाको भात त पाक्नुपर्यो नि ! पूलमाया राजवंशीले भनिन्। बेलामौका केही किलो सुपारी बरामद गरेर प्रहरीले सिमानाको काम देखाउने गरेको स्थानीयको आरोप छ। तस्करीमा बालबालिका प्रयोग हँुदासमेत प्रहरी र भन्सारले रोक्न नसकेको उनीहरू बताउँछन्। उक्त सामान पुर्याएबापत तस्करका नाइकेले प्रतिकेजी ६ देखि ७ भारतीय रुपैयाँ दिने गर्छन्। कछुवा, सर्पलगायत जीवजन्तु र तिनको विषदेखि सालकको खपेटा तथा दुर्लभ वनस्पतिसमेत यो नाकाबाट चोरीपैठारी हुने गरेको प्रहरी तथ्यांक छ। पाँचऔँले, पाखनवेत, ठूलो ओखती, यार्सागुम्बालगायत हिमाली जडीबुटी पनि भारत तस्कर हुने गरेको प्रहरी बताउँछन्। सुपारी, मटर, मरीचलगायत वस्तुमा भारतले उच्च कर निर्धारण गरिदिएका कारण ठूला साना तस्करीमा संलग्नहरूले नेपालको बाटो हुँदै भारत लैजाने गरेका हुन्। नेपाल ल्याउँदा कम कर लाग्ने र भारत लैजान खुला नाका तस्करीमा संलग्नले प्रयोग गर्ने गरेका छन्। काँकडभिट्टास्थित मेची भन्सार प्रमुख भने खुलेआम यस्तो घटना हुँदासमेत अनभिज्ञता प्रकट गर्छन्। यस विषयमा बुझ्दा भन्सार प्रमुख टेकबहादुर अर्यालले त्यस्तो किसिमको तस्करी भएकोबारे आपूलाई जानकारी नभएको बताए। यस्ता पोका बोकेर खोला तार्ने तस्करीमा संलग्न काँकडभिट्टा क्षेत्रमै १ सय ५० हाराहारीमा दैनिक वारपार गर्छन्। मेची पुलमुनि रहेको भान्साखोला भन्ने बस्तीका अधिकांशको गरिखाने पेसा बनेको छ तस्करी। भान्साखोलाकै रियाना हस्दा भन्छिन्, कति कुट्छ भारतको पुलिसले तर के गर्नु एउटा पोको खोला तार्न सक्दा राम्रै आम्दानी हात लाग्छ, जडीबुटी लैजान सकियो भने त धेरै राम्रो हुन्छ तर ज्यान पनि धरापमा पर्छ। पोके तस्करी नेपालसँगै भारतका पनि उत्तिकै छन्। दुवैतिरको मिलेमतोमा तस्करी हुँदै आएको उनीहरू स्विकार्छन्। जिल्ला प्रहरी कार्यालय झापाका प्रहरी नायब उपरीक्षक महेन्द्रकुमार श्रेष्ठले तस्करीमा संलग्नलाई पक्राउ गरिएको बताए। उनले भने, प्रहरी जनशक्ति कम छ, सीमा सुरक्षा सशस्त्रले पनि हेर्ने हो, हामीले त बेलामौका समाएकै छौँ।"
कर्णालीका डल्फिन संकटमा,"टीकापुर : विश्वमै दुर्लभ मानिएको स्तनधारी डल्फिन केही वर्ष पहिलेसम्म कैलालीका विभिन्न पाँच नदीमा पर्याप्त देखिन्थे। कर्णाली, मोहना, पथरैया, काँडा र कन्द्रा नदीमा डल्फिन सहजै देख्न सकिन्थ्यो। त्यतिबेला स्थानीयले डल्फिनलाई स्वाँसु, सोंसलगायत भन्थे। तर, अहिले डल्फिन विस्तारै कम देखिन थालेका छन्। कहिलेकाँही दिनभर पनि देख्न मुस्किल हुन्छ। अहिलेसम्मको अध्ययनले मोहनापथरैया र पथरैयाकन्द्रा नदीको दोभानमा धेरै डल्फिन देखिने गरेको छ। यो वर्ष उक्त ठाउँमा समेत डल्फिन देख्न गाह्रो भइरहेको स्थानीय बताउँछन्। पहिले त यही दोभानमा कति धेरै डल्फिन देखिन्थे पथरैया नदीमा डुंगा चलाउँदै आएका वीरबहादुर देउवाले भने। तर हिजोआज भने देख्नै मुस्किल भइसक्यो। संरक्षणकर्मीका अनुसार डल्फिन कम देखिनुमा नदीमा जलाधार घट्नु, बासस्थान मासिनु, आहार घट्नु, पानी प्रदुषित हुनु, नदीसँगै जोडिएर भौतिक संरचना निर्माण हुनुले डल्फिन देखिन थालेका हुन्। यी कुरामा ध्यान दिन सके मात्रै डल्फिन संरक्षण प्रभावकारी हुने संरक्षणकर्मीको धारणा छ। यो वर्ष सबै नदीमा पानीको सतह कम छ। प्रयाप्त मात्रामा वर्षा नभएका कारण नदीमा पानीको सतह घटेको छ। डल्फिन गहिरो पानी जमेको ठाउँमा बस्न रुचाउँछ। नदी कटानीले गर्दा त्यस्ता पानी जमेका ठाउँ मासिदै गएका छन्। डल्फिनलाई अत्यावश्यक कुरा नदीमा पाइने साना माछा हुन्। पानी प्रदुषणलगायत कारण नदीमा माछाको संख्या घटेको छ। आहारका रूपमा रहेको माछा नै नभएपछि डल्फिन नदीमा देखिन छोडेको डल्फिन संरक्षण केन्द्र ढुंगाना टोलका अध्यक्ष संरक्षणकर्मी भोजराज ढुंगाना बताउँछन्। डल्फिन कम देखिन थालेपछि आफूहरूको अभियान असफल हुने हो कि भन्ने चिन्ता स्थानीयको छ। उनले नदीमा तटबन्धलगायत भौतिक संरचना निर्माण गर्दा डल्फिनलाई अनुकूल हुने गरी निर्माण गरिनुपर्ने बताए। उसले नदीमा निर्माण भएको तटबन्धका कारण असहज महसुस गरेको जस्तो लाग्छ, ढुंगानाले भने। ती संरचना डल्फिनमैत्री बनाएर निर्माण गरिनुपर्दछ। डल्फिन कम देखिन थालेपछि स्थानीयस्तरबाट संरक्षणमा जुटेकाहरू निराश बनेका छन्। उनीहरू डल्फिनकै कारण नदी तटीय क्षेत्रलाई पर्यटनसँग जोड्ने अभियानमा छन्। डल्फिन कम देखिन थालेपछि आफूहरूको अभियान असफल हुने हो कि भन्ने चिन्ता उनीहरूमा छ। डल्फिन देखिन कम भए पनि उसको संख्यामा कमी नआएको संरक्षणकर्मी विजयराज श्रेष्ठको दाबी छ। हो, पहिले धेरै देखिन्थ्यो, अहिले कम देखिन्छ, उनले भने। यसैका आधारमा डल्फिनको संख्या कम भयो भन्नु गलत हुनेछ। उनले यी नदीहरूमा करिव १५० को हाराहारीमा डल्फिन रहेको बताए। प्रोफेसर डाक्टर मुकेश चालिसेले गत वर्ष गरेको गणनामा भने डल्फिनको संख्या ४७ मात्रै छ। जसमध्ये १२ वटा बच्चा छन्। सबैभन्दा धेरै मोहना र पथरैया नदीको दोभानमा ७ वटा देखिएका थिए। उनले विगत तीन वर्षदेखि डल्फिन गणना गर्दै आएका छन्। यसअघि २०७२ र २०७४ मा गणना गरेका थिए। संरक्षणकर्मी श्रेष्ठ सरकारी बेवास्ता नै डल्फिन संरक्षणको सबैभन्दा ठूलो समस्या रहेको बताउँछन्। उनी राज्यस्तरबाटै डल्फिन संरक्षित क्षेत्र घोषणा हुनुपर्ने माग गर्छन्। स्थानीयले भने आफ्नै पहलमा डल्फिन संरक्षित क्षेत्र घोषणा गरेर संरक्षण गर्दै आएका छन्। स्थानीयकै पहलमा विभिन्न १४ स्थानमा डल्फिन संरक्षण केन्द्र स्थापना भएका छन्। समुदायमा ३ वटा इको क्लब र ९ वटा डल्फिन क्लब गठन गरिएका छन्। डल्फिन संरक्षणमा प्रत्यक्ष अप्रत्यक्ष गरी करिव ६० हजार स्थानीय सक्रिय रहेको संरक्षणकर्मी ढुंगानाको भनाइ छ। सबैभन्दा पहिले भोजराज श्रेष्ठ (गुलेली बाजे)ले पहिलोपटक २०५६ मा डल्फिन संरक्षणको पहल थालेका थिए। उनलाई अमेरिकी नागरिकले डल्फिनको महŒवबारे सुनाएपछि यस्तो पहल थालेका हुन्। त्यसअघि सीमावर्ती मोहना नदीमा भारतीयले जाल हानेर डल्फिन मार्थे। कहिलेकाँही स्थानीयले समेत मार्थे। माछा मार्ने क्रममा समेत थु्रप्रै डल्फिन मरेका थिए। त्यसको महŒवबारे कसैलाई जानकारी नै थिएन। कैलालीका यी पाँचवटा नदीमा ग्याँगेटिक जातको डल्फिन पाइन्छ। यो जातको डल्फिन नेपालका साथै भारत, पाकिस्तान र बंगलादेशमा मात्रै पाइन्छ। यो मांसाहारी प्राणी हो। यसले मुख्य आहारका रूपमा माछा, घोँगीलगायत खान्छ। यसले बच्चा जन्माउँछ। वर्षमा एक वा एकै पटक दुई वटासम्म बच्चा जन्माउने गरेको अनुसन्धानले देखाएको छ।"
बाल विवाह रोक्न बाल कचहरी,"बाजुरा ः बुढीगंगा नगरपालिकाले बाल विवाह रोक्न बाल कचहरी संचालन गरेको छ। कचहरीमा बाल विवाह हुनुका कारण, रोकथामका उपाय, सरोकारवाला निकायको जिम्मेवारी र बालबालिका स्वयम्को भूमिकाबारे खुला छलफल गर्न नगरपालिकास्तरिय कचहरी संचालन भएको हो। स्थानीय तह विभिन्न गैरसरकारी संस्थासँग मिलेर जनचेतना मुलक कार्यक्रमहरु गरिरहेपनि बाल विबाहमा कमी नआएपछि कचहरी सुरु गरिएको बुढिगंगा नगरपालिका प्रवक्ता माया शाहले जानकारी दिइन्। कानुनी रुपमै अपराधका रुपमा रहेको बाल विवाहलाई अन्त्यका लागि गाउँ तहबाटै अभ्यास थालनी गरिएको नगरपालिकाका निमित्त प्रमुख प्रशासकीय अधिकृत तीलक थापाले जानकारी दिए। नगरपालिकाका १०वटै वडाका बालबालिका, नगरकार्यपालिकाका सदस्य, उपप्रमुख सहित वडाअध्यक्ष पनि कचहरीमा सहभागि भएका थिए। कचहरी नगरपालिको पीसविन र गुड नेवर्स इन्टरनेशनलसँगको सहकार्यमा संचालन गरिएको नगर प्रवक्ता माया शाहले बताइन्। बुढीगंगामा वर्षेनी ५५ प्रतिशत बढीले बाल विवाह गर्ने गरेको तथ्याकं छ। ०७२ देखि ०७५ सालसम्म नगरपालिकाभित्र २ सय ८० वटा विवाह भएका छन्। ती मध्ये १ सय ५७ जनाले बाल विवाह गरेको पाइएको छ। बाल विवाह गर्नेमा बालकको भन्दा बालिकाको संख्या बढी रहेको तथ्याङ्क छ। बाल विवाह गर्नेमा १४ देखि १५ वर्ष सम्मका १०२ प्रतिशत, १६ देखि १७ वर्ष उमेर समुहका ४२ प्रतिशत र १८ देखि १९ वर्षसम्मका ४७ प्रतिशत रहेका छन्। बाल कचहरीमा बाल विवाह रोक्न ठोस नीति र निर्णय गर्न जनप्रतिनिधि सहमत भएका छन्।"
आजको मौसम : हल्का वर्षा हुने,काठमाडौं : जल तथा मौसम पूर्वानुमान महाखाले मनसुनी गतिविधि सक्रिय हुने क्रम विस्तारै कम हुँदै गएको जनाएको छ। मनसुनको न्यून चापिय रेखा नेपालको तराई भुभागभन्दा दक्षिणतिर रहेकोले मनसुन गतिविधि कमजोर हुने भएपछि वर्षा पनि कम हुने मौसमविदले बताएका छन्। शनिबार देशभर सामान्य बदली रहि देशका केहि स्थानमा हल्कादेखि मध्यम वर्षा हुने जल तथा मौसम पूर्वानुमान महाशाखाले जनाएको छ। अहिले सामान्य बदली भई देशका केहि स्थानमा वर्षा भइरहेको छ।
काम नगर्ने ठेकेदारलाई प्रोत्साहन,"भैरहवा : प्रदेश ५ सरकारले समयमा योजना सम्पन्न नगर्ने ठेकेदारलाई कारबाही गर्नुको साटो म्याद थपिदिएर प्रोत्साहन दिएको छ। असार मसान्तभित्र सम्पन्न गर्नुपर्ने प्रदेश मातहतका थुप्रै योजना सम्पन्न नभए पनि असार २६ गते मन्त्रीस्तरीय बैठकबाट म्याद थपको बाटो खोलिदिएको हो। बैठकले एकातिर ठेकेदारलाई कारबाही गर्ने र अर्कोतिर म्याद थप गरेर काम अघि बढाउने दोहोरो निर्णय गरेको छ। निर्णयको बुँदा नम्बर एकमा ठेकेदारको ढिलासुस्तीका कारण न्यून प्रगति भएका आयोजनाका सम्बन्धमा धरौटी जफत गरी कारबाही प्रक्रिया अगाडि बढाउने भनिएको छ। त्यस्तै बुँदा नम्बर दुईमा ठेकेदारका कारण सन्तोषजनक प्रगति नभएका आयोजनामा हर्जना लगाई आवश्यक न्यूनतम अवधि थप गरी निर्माण सम्पन्न गर्न गराउन मनासिब हुने आयोजनामा चालू आवमा बजेटको व्यवस्था भइसकेको भए हर्जना लगाई न्यूनतम अवधि थप गरी निर्माण कार्य सम्पन्न गर्ने गराउने उल्लेख छ। यस्तै बुँदा नम्बर ३ मा पनि कालोपत्रे गर्ने गरी सम्झौता भई कार्य सञ्चालन भएका आयोजनामा कामको परिमाण, समय, मौसमी अवस्थालगायत कारण ठेकेदारले भरमग्दुर प्रयास गर्दा गर्दै कलोपत्रे गर्ने कार्य हुन नसकेको र चालू वर्षमा सोही आयोजनामा बजेटको व्यवस्था भएको अवस्थामा त्यस्ता आयोजनाको म्याद थप गर्ने निर्देशन दिएको छ। यी ३ बुँदामध्ये अधिकांश योजनामा बुँदा नम्बर एक आकर्षित भए पनि सम्बन्धित विकासे अड्डाले मन्त्रिपरिषद्को निर्णयलाई टेकेर ठेकेदारलाई छुट दिएका छन्। असार मसान्तको मुखैमा गरिएको निर्णयलाई भौतिक पूर्वाधार विकास मन्त्रालयले नीतिगत निर्देशन कार्यान्वयन सम्बन्धका विषयमा भन्दै सोही दिन चलानी नम्बर २५३१ बाट प्रदेशका विभिन्न जिल्लामा रहेको १५ वटा ठूला विकासे अड्डालाई पत्राचार गरेको छ। भौतिक पूर्वाधार विकास मन्त्रालयले ठेक्का म्याद सम्बन्ध विषयमा असार १० गते चलानी नम्बर २४१८ बाट चालु आवमा ठेक्का सम्झौता भई कार्यान्वयनमा रहेका आयोजनामध्ये बहुवर्षीय खरिद योजना स्वीकृत नभएका आयोजनाको अगामी आर्थिक वर्षमा समेत अवधि रहने गरी म्याद थप नहुने भएकाले तोकिएकै अवधिभित्र निर्माण कार्य सम्पन्न गर्न गराउने र कार्य सम्पन्न हुन नसक्ने आयोजनाका हकमा कारबाही अगाडि बढाउने भन्दै विभिन्न ११ वटा विकासे अड्डालाई पत्राचार गरिएको थियो। असार मसान्तभित्र म्याद समाप्त भएको आयोजनाको अझै पूर्ण विवरण नआएको भौतिक पूर्वाधार विकास मन्त्रालयले जनाएको छ। मन्त्रीस्तरको निर्णयअनुसार कति र कुन आयोजनाको म्याद थप गर्ने वा नगर्ने विषयमा अझै टुंगो लागिसकेको छैन, भौतिक पूर्वाधार विकास मन्त्रालयका प्रवक्ता भीमार्जुन पाण्डेले भने, काम सन्तोषजनक भएको छैन भने ठेक्का तोड्न पनि सक्छौं। यस्तै मन्त्रिपरिषद्को निर्णयलाई टेकेर विकासे अड्डा समयमा आयोजना सम्पन्न नगर्ने ठेकेदारलाई निर्णयको बुँदा नम्बर १ अनुसार कारबाही प्रक्रिया अगाडि बढाउनुपर्नेमा बुँदा नम्बर ३ लाई टेकेर म्याद थपको प्रक्रिया अगाडि बढाएका छन्। मन्त्रीको निर्णयले गुणस्तरहीन र ढिलो काम गर्ने ठेकेदारलाई प्रोत्साहन मिलेको छ। निर्माण गरिँदै मर्चवार सडक। मुख्यमन्त्री र मन्त्रीहरुले सुशासनका विषयमा कडा भाषण गरे पनि कार्यान्वयन भने फितलो देखिएको हो। रुपन्देहीको मर्चवार क्षेत्रअन्तर्गत हाटिबनगाईसेमराखैराघाट मर्चवार सडक आयोजना त्यसको उदाहरण बनेको छ। यो सडकमा लापरबाही र ढिलाइ हुँदासमेत म्याद थपको प्रक्रिया अघि बढाइएको छ। दुई चरणमा ठेक्का भएको सात किलोमिटर ७ सय मिटर सडक निर्माण सम्पन्न गर्न ५ करोड लागतमा बाबुल निर्माण सेवाले ठेक्का सम्झौता गरेको थियो। वैशाख ९ गते पहिलो चरणको ६ हजार तीन सय मिटर र असार ९ गते दोस्रो चरणको एक हजार चार सय मिटर असार ३० गते सम्म सम्पन्न गर्नका उसले सम्झौता गरेको थियो। हालसम्म बाबुलले ३० प्रतिशत मात्र काम सम्पन्न गरेको पूर्वाधार विकास कार्यालयका इन्जिनियर हरि पौडेलले जानकारी दिए। सडक गुणस्तरहीन निर्माण भइरहेको स्थानीयको दाबी छ। निर्माणाधीन सडकको सबबेस र बेस प्रयोगशालाबाट पास भए पनि सडकमा खाल्डाखुल्डी परिसकेको छ। स्रोतका अनुसार प्रयोगशालामा ६ वटा विधिको जाँच गर्नुपर्ने भए पनि पूर्वाधार विकास कार्यालयको प्रयोगशालामा तीन वटा विधि एफआईपीआई र एआईभीको जाँच नै नगरी पास गरिएको छ। यी विधि जाँच गर्न प्रदेशमै उपकरण छैनन्। यो सडकको ग्रेडिएसन, एमडीडी र डेन्सिटी मात्र जाँच गरिएको छ र त्यसैको आधारमा सबबेस र बेस गुणस्तरयुक्त रहेको भन्दै कार्यालयले पास गरेको हो। त्यस्तै बेस र सबबेस गरिएपछि सडकको दायाँ, बायाँ र बीचबाट नमुना संकलन (पोर्टल कोट) गरेर प्रयोगशालामा जाँच गर्नुपर्नेमा सडकको बीच भागको नमुनाबिनै सबबेस र बेस पास गरिएको स्रोतको दाबी छ। अहिले सडकको मुख्य बीच र किनार भागमा खाल्डैखाल्डा परेको छ। परेका खाल्डाखुल्डीको मर्मत गर्ने कार्य भइरहेको इन्जिनियर पौडेलले बताए। समयमा आयोजना सम्पन्न नभए पनि मन्त्रिपरिषद्को निर्णयअनुसार कार्यालयले आयोजनाको म्याद थप गर्ने प्रक्रिया गएको उनले बताए। चालू वर्षमा पनि यही सडक खण्डमा अर्काे योजनाको लागि १० करोड बजेट विनियोजन भएको दाबी गर्दै म्याद थप प्रक्रिया अगाडि बढाइएको उनको भनाइ छ। ठेकेदारले अलपत्र पारेको पुल नदीले बगायो ठेकेदारलाई हचुवामा ३५ करोड भुक्तानी ठेकेदारलाई धम्क्याएर रकम माग गरेको आरोपमा पक्राउ समय अघि नै निर्माण सक्ने ठेकेदार बोनससहित सम्मानित तटबन्ध अलपत्र छोडेर फेरि भागे ठेकेदार ठेकेदारसँग घुस लिँदै गर्दा सडक कार्यालयका कर्मचारी पक्राउ गैरजिम्मेवार ठेकेदार : पुल अलपत्र, भर डुंगाको कर्णालीका डल्फिन संकटमा"
धरानका सडकको यो हालत,"धरान : पूर्वका सुन्दर सहरमध्ये धरान एक हो। धरानलाई धार्मिक र पर्यटकीय सहरका रुपमा धेरैले चिन्छन्। उपमहानगरले सडक निर्माणमा ध्यान नदिँदा यत्तिबेला धरानका सडक खाल्डैखाल्डामा परिणत भएका छन्। यसमा सडक विभागको लापरबाही पनि उस्तै देखिन्छ। त्यसैले त सुन्दर धरानका सडक कुरुप बन्दै गएका छन्। धरानबासी दैनिक जीर्ण सडकमा कष्टकर यात्रा गर्न बाध्य छन्। अधिकांश सडक जीर्ण बन्दा पनि उपमहानगर र सडक विभागको ध्यान पुगेको छैन। धरानको मुख्य प्रवेशद्वार तीनकुने, बरगाछी, भोटेपुल, ट्राफिक चोक, मुख्य बजार क्षेत्र भानुचोक, छाता चोक, लक्ष्मी चोक, जिरो पोइन्टसम्मको सडकभरी खाल्डै खाल्डा छन्। भोटेपुलदेखि बीपी कोइराला स्वास्थ्य विज्ञान प्रतिष्ठान जाने बाटो पनि खाल्डैखाल्डा भएको छ। धरानका धार्मिकस्थल विजयपुरको बुढासुब्बा, दन्तकाली, पिण्डेश्वर मन्दिर जानेबाटोको हालत पनि उस्तै छ। बजार क्षेत्रका दर्जनौ सडकको हालत उस्तै छ। सडक विभाग र धरान उपमहानगरपालिकाको कार्यक्षेत्र भित्र पर्ने अधिकांश सडक जीर्ण हुँदासमेत दुबै निकायले मर्मतका लागि चासो देखाएका छैनन्। सुनसरी उद्योग वाणिज्य संघका अध्यक्ष गिरीधारी सापकोटाले धरानका सडक जताततै जीर्ण बनेका कारण धरान बजार कुरुप बनेको बताए। धरानका यातायात मजदुर नेता लक्ष्मी बानियाँले वर्षौदेखि जीर्ण सडक मर्मत नहँुदा यातायातका साधन संचालनमा गम्भीर समस्या भएको बताए। धरान उपमहानगरकी कार्यबाहक मेयर मञ्जु भण्डारीले वर्षाका कारण जीर्ण सडक मर्मतमा ढिलाई भएको बताइन्। सडक डिभिजन कार्यालय विराटनगरका इन्जिनियर सुप्रिम चुडालले धरानको सडकको ठेक्का लिएको ठेकेदार कम्पनी एआरजी निर्माण सेवाले समयमा काम नगरेका काराण सडक मर्मत हुन नसकेको बताए।"
लागुऔषधको कारोवार गर्ने तीन प्रहरी पक्राउ,"धरान : धरानमा लागुऔषधको कारोवारमा संलग्न तीन प्रहरी पक्राउ परेका छन्। इलाका प्रहरी कार्यालय धरानले उनीहरुलाई एकथान पेस्तोल र लागुऔषधसहित पक्राउ गरेको हो। सशस्त्र सुरक्षा बेस गोलबजार सिराहामा कार्यरत सशस्त्र प्रहरी हबल्दार जंगबहादुर श्रेष्ठ, इलाका प्रहरी कार्यालय धरानमा कार्यरत प्रहरी जवान दिपककुमार तामाङ र जिल्ला प्रहरी कार्यालय सुनसरीमा कार्यरत सन्तोष तामाङलाई लागुऔषधसहित पक्राउ गरिएको इलाका प्रहरी कार्यालय धरानका डीएसपी ढुण्डिराज न्यौपानेले जानकारी दिए। प्रहरीसँगै धरान ८ का दिलकुमार लिम्बु र धरान १९ का ओमबहादुर लिम्बु पनि पक्राउ परेका छन्। प्रहरीले प्रक्राउ परेका सशस्त्र प्रहरी हबल्दार श्रेष्ठले बोकेको एकथान पेस्तोल, गोलीसहित ४ सय थान लागुऔषध स्पास्मो प्रोक्शिवन बरामत गरेको छ। पाँचै जनालाई जिल्ला अदालत सुनसरीबाट म्याद थप गरी हिरासतमा राखेर अनुसन्धान भइरहेको डिएसपी न्यौपानेले बताए। लागुऔषधसहित पक्राउ परेका तीनै जना प्रहरी निलम्बनमा परेका छन्। प्रहरीले भारतीय तस्करहरुसँग मिलेर खुल्ला सीमानाबाट लागुऔषध नेपाल भित्र्याएर बिक्रि गर्दै आएको बताइएको छ।"
बलात्कारको आरोपमा पक्राउ,गुलरिया : जबरजस्ती करणी तथा धम्क्याएको सम्बन्धी कसुरका फरार आरोपितलाई प्रहरीले पक्राउ गरेको छ। सुर्खेत रानीखोला वडा नम्वर ९ घर भई हाल बाँके जिल्ला नेपालगञ्ज उपमहानगरपालिका वडा नम्बर १२ बेलासपुर बस्ने ३८ वर्षीय दिपक सुनारलाई प्रहरीले बर्दियामा पक्राउ गरेको हो। पीडितको जाहेरीका आधारमा ईलाका प्रहरी कार्यालय कोहलपुरले सुनार माथी जबरजस्ती करणी तथा डरधम्की (अपराधिक लाभ) सम्बन्धी मुद्धा दर्ता गरी अनुसन्धान कार्य अघि बढाइएको जिल्ला प्रहरी कार्यालय बर्दियाका प्रहरी नायव उपरीक्षक मदनजीत महराले बताए। बाँके जिल्ला अदालतबाट असार २४ गते पक्राउ पुर्जी जारी गरिएका सुनार घटना भएको समयदेखि नै फरार थिए। बर्दियाको गुलरिया बजारमा लुकीछिपी बसेको गोप्य सूचनाका आधारमा प्रहरी निरीक्षक लक्ष्मण ओलीको कमाण्डमा रहेको गस्ती टोलीले गुलरियास्थित एक होटलबाट सुनारलाई पक्राउ गरेको डीएसपी महराले जानकारी दिए। बर्दियामा पक्राउ परेका सुनारमाथि अनुसन्धान भइरहेको छ।
खाडीचौरचरिकोट सडकमा यात्रुलाई सास्ती,"दोलखा : खाडीचौरचरिकोट सडकको विभिन्न खण्ड खाल्डाखुल्डी र हिलाम्मे हुँदा दैनिक हजारौं यात्रु र सडक आसपासका स्थानीयले सास्ती भोग्नुपरेको छ। तीन जिल्लाका यात्रुले प्रयोग गर्ने उक्त सडक बिग्रँदा एक सातादेखि ढुवानीमा समेत समस्या भएको छ। जसले गर्दा जिल्लामा अत्यावश्यक सामग्री खाद्यान्न, औषधि, इन्धनलगायत अभाव हुन थालेको छ। ठेकेदार कम्पनीको र परामर्शदाताको लापरबाही, सडक डिभिजन कार्यालय चरिकोटको बेवास्ताका कारण काठमाडौंदेखि चरिकोटसम्मको १ सय ३३ किलोमिटर दूरी तय गर्न १२ घण्टाभन्दा बढी समय लाग्ने यात्रुको गुनासो छ। यात्रुले सबैभन्दा बढी खाडीचौरमुडे खण्डको २५ किलोमिटर सडकमा सास्ती व्यहोर्नुपरेको छ। उक्त खण्डमा ठेकेदार कम्पनीले गुणस्तरहीन सबबेस बिछ्याएका कारण बाटोमा ४ फिटसम्मका खाडल बनेका छन्। साताभन्दा अघिदेखि सवारीसाधनलाई गन्तव्यसम्म पुर्याउन डोजर प्रयोग गर्नुपरेको छ। सिन्धुपाल्चोक जिल्लाको लिशंखुपाखर गाउँपालिका७, डाँडापाखरमा खटिएका प्रहरी हवल्दार ज्ञानबहादुर बोहराले दैनिक डेढ सयभन्दा बढी सवारीसाधनलाई डोजरले नै तानेर पठाउने गरेको बताए। सडकको दुर्दशाले सयांै यात्रुले कष्ट व्यहोर्नुपरेको छ, उनले भने, आफू चढेको गाडीलाई डोजरले तान्ने पालो कहिले आउला भनेर घण्टौंदेखि पर्खिनुपर्ने बाध्यता बनेको छ। गुणस्तरहीन सबबेस बिछ्याएको देख्दादेख्दै पनि परामर्शदाता कम्पनी इटेको नेपालले काम रोक्न पहल नगरेको सरोकारवालाको आरोप छ। खाडीचौरचरिकोट सडकअन्तर्गत पहिलो प्याकेजको ठेकेदार गौरीपार्वतीका प्रतिनिधि रामकुमार थापाले सडक सुधार गर्न पहल गरिरहेको बताए। भारतीय एक्जिम बैंकको करिब एक अर्ब २४ करोड ऋण सहयोगमा सिन्धुपाल्चोक जिल्लाको खाडीचौरदेखि चरिकोटसम्मको ५५ किलोमिटर सडक विस्तार गरिएको छ। तर, ढल तथा नालाको व्यवस्थापन नगरेकै कारण यात्रु तथा ढुवानीका साधनले सास्ती खेप्नुपरेको पाखरका स्थानीय सानुकान्छी तामाङले बताइन्। हामीलाई आफ्नै घरमा पुग्न पनि समस्या छ, सवारीसाधन त गुड्न नसकेर २३ दिनसम्म थन्किएर बसेका छन्, उनले भनिन्, सडकको दुवै किनाराबाट हिँड्नसमेत चरम समस्या छ। सडक व्यवस्थापनका लागि कर्मचारी तथा ठेकेदार कम्पनीका कोही पनि उपस्थित नभएको तामाङले बताइन्। जीर्ण सडकका कारण पर्यटन व्यवसाय प्रभावित बनेको छ। मालवाहक गाडीलाई राजधानीबाट चरिकोट पुग्न चार दिनसम्म लाग्ने गर्छ। जोखिमपूर्ण सडकमा सामान बोकेर गाडी चलाउनुपरेको भन्दै मालवाहक गाडीको भाडा बढेको छ। मुडेचरिकोट सडकखण्डको लाम्चेआहाल क्षेत्रको जोखिमपूर्ण यात्रा गर्दै। खाडीचौरमुडे खण्डको २५ किलोमिटर र मुडेचरिकोट खण्डको ३० किलोमिटर सडक विस्तारका लागि ०७२ भदौमा सम्झौता भएको थियो। कालोपत्रेसहित दुवै सडक सम्पन्न गर्ने अवधि दुई वर्षको थियो। सम्झौता अवधि थप गरिएको म्याद नाघेको डेढ वर्ष बितिसक्दासमेत दुवै कामको प्रगति ७० प्रतिशत मात्र भएको छ। थपेको म्यादमा समेत सडक निर्माणले उल्लेख्य प्रगति गर्न नसकेपछि सडक डिभिजन कार्यालय चरिकोटले ठेकेदार कम्पनीलाई हर्जना लगाएको छ। खाडीचौरमुडे सडकखण्डको ठेकेदार कम्पनी सिमाञ्चलगौरी पार्वतीसुनौलो खिम्ती जेभीले अहिले दैनिक करिब ३ लाखका दरले हर्जना तिरिरहेको छ। मुडेचरिकोट सडकखण्डको ठेकेदार सकिल हेदरशंकरमालीसुनौला खिम्ती जेभीले दैनिक करिब ४ लाखका दरले हर्जना तिरिरहेको सडक डिभिजन कार्यालय दोलखाका प्रमुख एवं आयोजना प्रमुख धमेन्द्रकुमार झाले बताए। आयोजना प्रमुख झाका अनुसार अहिले खाल्डाखुल्डी पुर्ने र अन्य आवश्यक व्यवस्थापनको काम भइरहेको छ। कांग्रेस दोलखाले बिहीबार दोलखाका प्रमुख जिल्ला अधिकारीलाई ज्ञापनपत्र बुझाएर ७ दिनभित्र सहज आवागमनका लागि अल्टिमेटम दिएको छ। शुक्रबार दोलखा उद्योग वाणिज्य संघले प्रजिअलाई ज्ञापनपत्र बुझाएर शनिबार चरिकोट बजार बन्द गर्ने घोषणासमेत गरेको छ। शुक्रबार नै सिन्धुपाल्चोकमा आयोजित ठेकेदार, आयोजना र प्रशासन सम्मिलित त्रिपक्षीय छलफलले शनिबारदेखि सोमबारसम्म ३ दिन बेलुका ६ बजेदेखि बिहान ६ बजेसम्म आवतजावत पूर्णरुपले बन्द गरी सडक मर्मत गर्ने निर्णय गरेको आयोजना प्रमुख झाले बताए।"
पर्यटकको पर्खाइमा जादुमय भूबनाेट,"प्यूठान : संसारमा अनेक भूबनोट छन्। ती सबै बनोट तमाम मानिसको नजरमा नपर्न सक्छन्। तर, केही यस्ता बनोट छन्, जसका दृष्यहरु जादुमय लाग्छन्। त्यस्ता भूबनोट धेरैजसो मानिसको नजरबाट टाडा रहन सक्तैनन्। तिनै मनमोहक भूबनोट मध्येको एक होसारीको बनोट। यसको आकर्षणबाट पन्छिन जो कोहीलाई गाह्रो हुन्छ। स्वर्गद्धारी नगरपालिका५ सारीको यो प्राकृतिक भूबनोट पछिल्लो समय सबैका लागि आकर्षण केन्द्रको रुपमा विकास हुँदै गएको छ। आन्तरिक एवं पर्यटकहरु यो प्राकृतिक बनोटको दृश्वालोकन गर्न यहाँ आउँछन्। ६ बिगाहा सार्वजनिक जमिन क्षेत्रफलमा फैलिएको उक्त बनोटमा पछिल्लो समय दृश्वालोकन गर्न पुग्नेहरुको भिड लाग्ने गर्छ। पुस्तौदेखि नै बनोट यसैगरी अडिएको छ। स्थानीयका अनुसार यस बनोट सदियौँदेखि यस्तै छ। पवित्र धार्मिक एवं पर्यटकीय तिर्थस्थल स्वर्गद्धारी दर्शन गर्न पुग्ने पर्यटकलाई यस स्थानमा पुयाउन सकिन्छ। नयाँ पर्यटकीय गन्तव्यको रुपमा यसलाई विकास गर्नसकिने बोलियो सम्भावना छ। स्वर्गद्धारीमा दिनहुँ सयौँ भक्तजनहरु दर्शनका लागि पुग्ने गर्दछन्। ती भक्तजनहरुलाई भूबनोटको बारेमा जानकारी गराउनसके पर्यटन प्रवद्र्धनमा समेत टेवा पुग्ने देखिन्छ। माडी क्षेत्रमा स्वर्गद्धारीपछिको गतिलो प्राकृतिक गन्तव्यको रुपमा भुबनोटलाई स्वर्गद्धारी नगरपालिकाले लिएको छ। यसको प्रवद्र्धनमा विशेष जोड दिएर नीति तथा कार्यक्रम बनाइएको नगरप्रमुख नेत्र बहादुर रोकायले जानकारी गराए। उनका अनुसार यसको विस्तृत परियोजना प्रतिवेदन (डिपिआर) तयार भइसकेको छ। पार्क निर्माण, वृक्षारोपण, तारवार निर्माण, सामुदायिक वनको संरक्षण गर्नका लागि कार्यक्रम बनाइएको उनले सुनाए। अहिलेको संरचना नविग्रने गरी अझै मनमोहक बनाउदै छौँ,रोकायले भने,प्रकृतिले दिएका उपहारलाइ संरक्षण गर्नु सरकारको दायित्व हो। अन्यत्र जिल्लाहरुमा कृतिम संरचना बनाएर पर्यटक भित्र्याउने गरेको अनुभव सुनाउदै रोकायले प्राकृतिले नै साथ दिनु सोभाग्य भएको उल्लेख गरे। मानिसहरु माटाका मूर्ति, मन्दिर बनाउन तछाडमछाड गर्छन्,उनी भन्छन्,यहाँ आफै बनेका छन्। यसैको प्रवद्र्धन गरेर आर्य आर्जन गर्न सकिन्छ। कसरी पुग्ने ? भूबनोटमा पुग्ने दुइवटा मार्ग छन्। स्वर्गद्धारीको आधारशिविर भिंगृ बजारबाट ५ किलोमिटर यात्रा पारगरेपछि भिंगृकै बाटुले भन्ने स्थानमा पुगिन्छ। त्यहाँबाट अलिकती ओरालो झरेपछि झोलुंगे पुल तर्दै मोटरसाइकलमा यस ठाउँमा पुग्न सकिन्छ। गाडीमा यात्रा गर्नेहरु भिंगृ बजारदेखि नजिकै रहेको माडी खोलाको बेलिव्रिज हुँदै पुग्न सक्छन्। बजारदेखि करिब तीन किलोमिटर यात्रा पार गरेपछि भूबनोटमा पुग्न सकिन्छ। सालघारीबेलवाससारीडाँडागाँउ हुँदै रोल्पा जोड्ने फराकिलो सडकले समेत यसलाई छोएको छ।"
"गैरजिम्मेवार ठेकेदार : पुल अलपत्र, भर डुंगाको","गौर : लालबकैया नदीको टिकुलिया घाटमा पक्की पुल निर्माण अलपत्र छ। पुल नबनेकाले रौतहटका गौर र इशनाथ नगरपालिका क्षेत्रका बासिन्दा जोखिम मोलेर यात्रा गर्छन्। इशनाथका चार वडासँग बाढीका बेला केही दिन सम्पर्कसमेत टुट्यो। सदरमुकाम गौरबाट उद्धार टोली समयमा पुग्न सकेन। नदीमा ठूलो बाढी आयो, बन्जाराका स्थानीयसमेत रहेका कार्यपालिका सदस्य ग्रिसनन्दन सिंहले भने, डुंगासमेत चलाउने अवस्था नभएपछि गाउँको सम्पर्क टुट्यो। तीन किलोमिटर दूरीको गाउँमा तीन दिनपछि मात्रै उद्धार टोली पुगेको थियो। यही पुलको पिलरमा डुंगा ठोक्किएर गत भदौमा पाँच यात्रुको ज्यान गएको थियो। सम्झौताअनुसार डेढ वर्षअघि पुल बनाइसक्नुपर्थ्यो। हिउँदमा निर्माणाधीन पुलनजिकै बाँसको अस्थायी पुल बनाएर स्थानीय आवतजावत गर्छन्। वर्षाको समय नदीमा बाढी आउँदा जोखिम मोलेर डुंगाको यात्रा गर्न बाध्य छन्। पुल पप्पु कन्स्ट्रक्सनले ठेक्का लिएको थियो। अघिल्लो आवमा विभिन्न कारण देखाउँदै उसले काम गरेन। गएको वर्ष काम गरेको थियो तर सुस्त गतिमा। पुलको स्पानको काम भइरहेको छ, सडक डिभिजन कार्यालय चन्द्रनिगाहपुरका इन्जिनियर श्यामनारायण झाले भने, ठेकेदारले चाँडोभन्दा चाँडो निर्माणको काम सक्नुपर्ने हो। डेढ वर्षअघि सम्झौता म्याद सकिएको थियो। सडक डिभिजन कार्यालय हेटौंडाबाट २० करोड ७२ लाख लागतमा गौरबाट औरैया जोड्ने लालबकैया नदीमा २ सय २५ मिटर लम्बाइ, ७२ मिटर चौडाइको पुल बनाउन ठेक्का आह्वान भएको थियो। पप्पुले २०७१ असार २९ गते १४ करोड ९३ लाखमा सम्झौता गरेको थियो। २०७१ कात्तिक २९ गते शिलान्यास गरिएको पुल २०७४ माघ २९ मा निर्माण सम्पन्न हुनुपथ्र्यो। लालबकैयामा ठूलो बाढी आएकाले डुंगाबाट जान सम्भव नभएको जिल्ला प्रहरी प्रमुख भूपेन्द्र खत्रीले बताए। उनका अनुसार तीन दिनमा पानी घटेपछि राहतका सामग्रीसहित सुरक्षाकर्मी टोली बन्जारहा पुगेको थियो। पप्पु कन्स्ट्रक्सनका इन्जिनियर सुरेन्द्र यादवले असारमै काम सम्पन्न हुने दाबी गरेका थिए। प्रदेश २ का मुख्यमन्त्री लालबाबु राउतसहित रौतहटबाट निर्वाचित जनप्रतिनिधिले पुल अवलोकन गर्दै आएका छन्। पुल नबन्दा इशनाथका बासिन्दाले समस्या भोग्दै आएको मेयर सन्तोष मेहताको भनाइ छ। विपत्का बेला बाटो नभएकाले धेरै समस्या भएको उनले बताए। उनका अनुसार बाढीले नगर क्षेत्रका २ हजार घरमा क्षति पुर्याएको छ।"
दोलखामा पहिरोले २ घर बगायो,"चरिकोट : उत्तरी दोलखाको गौरीशंकर गाउँपालिकामा गएराति आएको पहिरोले २ घरसहित २६ चौपाया बगाएको छ। शुक्रबार राति साढे ११ बजेतिर खसेको पहिरोले सुसिनटारस्थित राजेन्द्र थामीका २ घर बगाएको हो। प्रहरीका अनुसार पहिरोले घरभित्र रहेको अन्नपात, लत्ताकपडा, गहना र नगद समेत बगाएको दोलखाका प्रहरी निरीक्षक प्रदिप महतले जानकारी दिए। घर अगाडी पार्किङ गरिएको लु३त २३०४ नम्बरको ट्रयाक्टर र होमबहादुर श्रेष्ठको बा१७प ६५०२ नम्बरको मोटरसाइकल समेत बगाएको प्रहरी निरीक्षक महतले जानकारी दिए। पहिरोल ३वटा गाई, २३वटा बाख्रा र ५वटा कुखुरा सहित अन्य चौपाया पनि बगाइएको दोलखाका प्रहरी निरीक्षक महतले जानकारी दिए। पहिरोले करिब ३५ रोपनी जमिन पुरै बगाएको छ। मकै र कोदो गरी करिब ५० पाथी अन्न, खानेपानीका पाइप करिब २० मिटर, २ वटा माछा पोखरी पनि बगाएको छ। पहिरोका कारण करिब ७२ लाख बराबरको क्षति भएको प्रहरीले जनाएको छ। पहिरोले मानवीय क्षति नभएपनि आसपासको करिब २ किलोमिटर क्षेत्र अझै जोखिम रहेकोले बसोबासको सम्भावना नभएको सिंगटी इलाका प्रहरी कार्यालयले जनाएको छ।"
दुर्गन्धित सिसडोल,"काठमाडौं : नुवाकोटका सिसडोलवासी काठमाडौंको फोहोरले गाउँमा बस्नै नसक्ने भएपछि त्यहाँ फोहोर नफाल्न आग्रह गर्दै काठमाडौं महानगरपालिका पुगे। उनीहरूले दुर्गन्ध र किराले घरमा बसि नसक्नु बनाएको भन्दै महानगरपालिकालाई नयाँ विकल्प खोज्न आग्रह गरेका छन्। महानगरको वातावरण विभागमा भेटिएका उनीहरूले वर्षाको पानीका कारण फोहोर कुहिएर दुर्गन्ध फैलिएको र त्यसबाट निस्किएका किरा घरघरमा पस्ने गरेकाले तत्कालका लागि औषधि छर्किदिन पनि आग्रह गरे। सिसडोलबाट महानगरपालिका आइपुगेका सन्तराम श्रेष्ठले अहिले दुर्गन्ध र किराले गर्दा गाउँमा बस्न नसकिने भएको बताए। फोहोरबाट निस्केको दुर्गन्ध र झिँगाबाट घरमा बस्न सक्ने अवस्था छैन, उनले भने, हामीलाई गाउँमा सहज तवरबाट बस्न सक्ने व्यवस्था मिलाइदिनु पर्यो। तत्कालका लागि किरा मार्ने औषधि छर्किदिए केही सहज हुने उनले बताए। तर किरा मार्ने औषधि छर्किएर मात्र सिसडोलको समस्या समाधान हुने छाँट देखिँदैन। डम्पिङ साइट भरिएर गाउँका किसानको जमिनमा फोहोर थुप्रिन थालेको छ। अहिले वर्षाका कारण फोहोरको लेदो स्थानीयकोे खेतिबालीसम्मै पुग्छ। यसले बालीसमेत नष्ट हुने गरेको छ। अर्का स्थानीय दिवस श्रेष्ठका अनुसार अहिले फोहोरले गाउँमा हिँड्ने बाटोसमेत छैन। गाउँको खोलामा पनि फोहोरको लेदो भरिएको छ। फोहोरले हिँड्ने बाटो छोपेको छ, उनले भने, फोहोर हाम्रो जमिनमा आइपुग्यो, बाटो हिँड्ने ठाउँ छैन। तत्कालका लागि हाम्रो जमिन खरिद गरेर फोहोर छोप्नुपर्यो र दिर्घकालीन विकल्प खोज्नुपर्यो। करिब १४ वर्षअघि महानगरले स्थानीयसँग तीन वर्षका लागि सहमति गरेर फोहोर सिसडोलमा फ्याँक्न थालेको हो। तर वर्षौं बित्दा पनि महानगरले दीर्घकालीन विकल्प निकाल्न सकेको छैन। समाधानको माग गर्दै स्थानीयले बेलाबेला आन्दोलन गरे पनि प्रशासनले दबाउने गरेको छ। विरोधमा उत्रँदा प्रहरीले झन्डै भुँडी छेडिदियो, आफ्नो भुँडीमा लागेको चोट देखाउँदै सन्तरामले भने, राजनीतिक पहुँच नभएकाले हाम्रो आवाज दबाउने प्रयत्न गरिँदैछ। महानगर वातावरण व्यवस्थापन विभागका प्रमुख हरि श्रेष्ठकाअनुसार अहिले सिसडोलको करिब चार सय ५२ रोपनी सरकारी जग्गामा फोहोर व्यवस्थापन भइरहेको छ। यो भरिएकाले तत्काल समस्या समाधान गर्न स्थानीयको जमिन अधिग्रहण प्रक्रिया अघि बढाइएको छ। तत्काल स्थानीयको जमिन किनेर हामी फोहोर व्यवस्थापन गर्ने प्रक्रियामा छौं, उनले भने, अहिले योबाहेक अर्को विकल्प छैन। जमिन अधिग्रहण गरी फोहोर पुर्ने विकल्प अन्तिम नभए पनि तत्कालका लागि उपयुक्त विकल्प भएको उनले दाबी गरे। साउनभरिमा अधिग्रहण गरिएको जमिनको माटोले फोहोर पुरेर खेतको फाँट जस्तो बनाउने उनको भनाइ छ। महानगरले सिसडोेलको समस्या दीर्घकालीन समाधान गर्न त्यहाँबाट करिब २ किलोमिटर टाढा रहेको बन्चरेडाँडा विकल्प छानेको छ। बन्चरेडाँडामा करिब १८ सय ७२ रोपनी सरकारी जग्गा रहेकाले त्यहाँ फोहोर व्यवस्थापन गर्ने विकल्प छनोट गरेको विभाग प्रमुख श्रेष्ठले बताउँछन्। तर त्यसलाई तत्कालै डम्पिङ साइट बनाउन सकिँदैन। बन्चरेडाँडामा व्यवस्थित योजनासहित फोहोर फाल्ने ठाउँ बनाउने हो, उनले भने, केही समय लाग्न सक्छ तर योजना नबनाइ सिसडोल जस्तो यत्तिकै लगेर फोहोर फालिँदैन। सम्बन्धित निकायले अझै दिर्घकालीन विकल्प पहिल्याउन नसक्दा स्थानीयको स्वास्थ्य र जीवन नै संकटमा परेको छ। अहिले फोहोरले सिसडोल गाउँमात्र नभइ नुवाकोट र धादिङ जिल्ला नै प्रभावित बनेको छ।"
ठेकेदारको लापरबाही : म्याद थप्दा पनि बनेन भवन,"दैलेख : ठेकेदारको लापरबाहीका कारण शिक्षा विकास तथा समन्वय एकाइको भवन निर्माण अलपत्र परेको छ। सम्झौता अवधि सकिएर थपिएको म्यादमा पनि भवन निर्माण हुन सकेको छैन। निर्माण पूरा नहुँदा भवन नै जीर्ण बन्न थालेको छ। सदरमुकाममा यो भवन निर्माण सुरु भएको दुई वर्ष बित्यो। भवन निर्माणमा ठेकेदारको लापरबाहीले गर्दा तोकिएको समयमा निर्माण हुन नसकेको हो। डेढ वर्षभित्रै निर्माण सक्ने गरी जोशी कुँवर जेभी मैतीदेवी काठमाडौंले निर्माण जिम्मा लिएको थियो। २०७४ जेठ २५ मा ठेक्का सम्झौता भएको उक्त भवन निर्माणको जिम्मा जोशी कुँवरले दैलेखका स्थानीय ठेकेदार दीपककुमार शाहीलाई दिएको छ। भवन निर्माणको सम्झौता म्याद गत मंसिरमा सकिएको हो। पहिलोपटक २०७६ जेठ १८ मा सम्पन्न गर्ने गरी म्याद थप गरिएको थियो। तर थप गरिएको समयभित्र पनि भवन निर्माणको काम अधुरै छ। स्थानीय ठेकेदारको लापरबाहीका कारण भवन निर्माण समयमै नसकिएको शिक्षा एकाइ प्रमुख तेजबहादुर थापाले बताए। भ्याटसहित तीन करोड ८१ लाख दुई हजार पाँच सय ८९ रुपैयाँमा ठेक्का भएको हो। हालसम्म ठेकेदारलाई एक करोड ३२ लाख ३२ हजार रुपैयाँ भुक्तानी गरिसकेका छौं, प्रमुख थापाले भने, पहिलोपटक म्याद थप्दासमेत ठेकेदारले काम गर्न आनाकानी गरे। साढे दुई तलाको २२ कोठे यो भवन निर्माणको काम समयमै सक्न ठेकेदार कम्पनीलाई पटकपटक मौखिक रूपमा आग्रह गरे पनि अटेरी गरेको थापाले गुनासो गरे। हालसम्म भवनको ढलान मात्रै सकिएको छ। अन्य सबै काम अलपत्र छ। ठेकेदार कम्पनीले भवन निर्माणमा झारा टार्ने गरेको पाइएको छ। एक कर्मचारीले भने, ढलानसमेत गुणस्तरीय छैन, ठेकेदारले झारा मात्रै टारेका छन्। निर्माणाधीन भवन निर्माण सामग्री राख्ने थलो बनेको छ। ठेकेदारले समयमै काम नगर्दा दोस्रो पटकका लागि म्याद थपको प्रक्रिया अघि बढाइएको छ। नक्सापासबिनै सरकारी भवन निर्माण निर्माण सामग्रीमा सिन्डीकेट : निर्माणाधीन विद्यालय भवन अलपत्र मासिक ३६ लाख उठाउने गुठीको आफ्नै भवन छैन ठेकेदारले अलपत्र पारेको पुल नदीले बगायो मनोहरा जग्गा एकीकरण आयोजना : १७ वर्षदेखि अलपत्र बाढीले डाइभर्सन बगाएपछि पोखरा छिर्ने मालबाहक ट्रक बाटैमा अलपत्र तटबन्ध अलपत्र छोडेर फेरि भागे ठेकेदार खर्च करोडौं, निर्माण अलपत्र पहिरोको जोखिममा वडा कार्यालय र सामुदायिक भवन गैरजिम्मेवार ठेकेदार : पुल अलपत्र, भर डुंगाको"
उच्च अदालतका रजिष्ट्रारले वकिललाई चोर भनेपछि,"नेपालगन्ज : उच्च अदालत तुलसीपुर नेपालगन्ज इजलासले सिटिजन बैंकको सुनकाण्डमा अभियुक्तहरुको धरौटी सम्बन्धी आदेशपछि नेपालगन्जका कानुन व्यवसायी र अदालत प्रशासनबीच दरार सुरु भएको छ। नेपालगन्ज इजलासले गत बिहीबार सवा ५ बजेतिर ७ जना अभियुक्तहरुलाई जनही २५ लाख रुपैयाँ धरौटीमा रिहा गर्ने आदेश दियो। अदालत प्रशासनले साँझ परिसकेकाले ढिलो भयो भन्दै विवेक स्वाँर र शंकरप्रसाद जोशीको बैंक ग्यारेन्टी स्वीकार गरेन। अभियुक्त ईश्वर सुनारले २५ लाख रुपैयाँ नगदै बुझाउन खोज्दा पनि अदालत प्रशासनले सुरुमा लिन नै मानेन। लेखा कर्मचारीले रजिष्ट्रारको आदेश खोजे। कानुन व्यवसायीले नेपालगन्ज इजलासका वरिष्ठतम् न्यायाधीश विष्णुदेव पौडेललाई सम्पर्क गरी धरौटी बुझाए। न्यायाधीशको दबाबमा घर गइसकेका रजिष्ट्रार हिरण्यप्रसाद भण्डारीले अदालतमा आएर काम गराए। कुरा यतिमै सकिएन। रजिष्ट्रार भण्डारीले त्यहि राति फेसबुकमा नपाउनेले पद पायो भने आफ्नो हैसियत बिर्संदो रहेछ। त्यो चोर हो स्टाटस लेखे। यो स्टाटस एक कान दुुई कान मैदान भने झैँ भयो। कसलाई इंगित गरेको हो भनेर स्टाटसको स्क्रिन सट कानुन व्यवसायीबीच आदानप्रदान चलिरहेकै बेला भण्डारीले आफ्नै स्टाटसको कमेन्टमा वकिल चोरहरु लेखेर स्पष्ट पारे। अर्को दिन अदालतबाट बिदा लिएर रजिष्ट्रार भण्डारी मोबाइल अफ गरेर बसे। कानुन व्यवसायीबीच खैलाबैला भयो। शुक्रबार बिहान ११ बजे जिल्ला बार र उच्च बारले वरिष्ठ अधिवक्ताहरु समेत राखेर यस विषयमा गम्भीर छलफल गरे। उच्च बारका सदस्य पूर्ण ढकालले अन्नपूर्णसँग भने, अदालत प्रशासनको राय बुझेर बारले निर्णय लिने भनियो। कानुन व्यवसायीहरुले यस विषयमा छलफल पनि गरे। दिउँसो ३ बजे कानुन व्यवसायीको फेरि अर्को बैठक बस्यो। बेञ्च बहिस्कार गर्ने र साइबर क्राइमको मुद्दा हाल्ने कानुन व्यवसायीको चेतावनी कानुन व्यवसायीको मान मर्दन गरेको भन्दै आक्रोसित कानुन व्यवसायीले चित्त बुझ्दो रुपमा माफी नमागे साइबर क्राइम अन्तर्गत मुद्दा दायर गर्ने र बेञ्च बहिस्कार गर्ने विषयमा जोडतोडले छलफल गरे। शुक्रबार दिउँसो स्टाटस हटाएर रजिष्ट्रार कानुन व्यवसायीसँग लचिलो रुपमा प्रस्तुत भए। उच्च अदालतमा छलफल गर्न गएका कानुन व्यवसायीसमक्ष माफीसमेत मागे। रजिष्ट्रार भण्डारीले अन्नपूर्णसँग टेलिफोन सम्र्पकमा आइन्दा त्यस्तो नगर्ने भनेर सबै कुरा मिलिसकेको र समस्याको समाधान भइसकेको दाबी गरे। कानुन व्यवसायीले भने देशैभरीका वकिलको मान मर्दन गरेकाले सामान्य माफी ले सन्तुष्ट नहुन बताइरहेका छन्। आइतबार बिहान बस्ने जिल्ला र उच्च अदालत बारको संयुक्त बैठकबाट कानुन व्यवसायी एउटा निर्णयमा पुग्ने बताउँछन्। एउटा विवाद समाधान नहुँदै अदालतमा राखिने धरौटीका विषयमा उच्च अदालत प्रशासनले शुक्रबार १० हजार रुपैयाँभन्दा बढीको धरौटीको रकम बैंकमै दाखिला गरी भौचर पेश गर्ने भनेर सूचना प्रकाशित गरेर अर्को विवाद बढाएको छ। यो सूचनालाई कानुन व्यवसायीले एउटा गल्ती ढाकछोप गर्न अर्को गल्ती गरेको र यो व्यवस्थाले दिउँसो, अपरान्ह र राति हुने फैसलाले बैंक बन्द भइसकेपछि धरौटी बुझाउन खोज्दा पनि सेवाग्राही कारागार जानुपर्ने अवस्था आउने भन्दै अदालतप्रति आक्रोस व्यक्त गरिरहेका छन्। उच्च बार नेपालगन्जका अध्यक्ष विकास आचार्य अदालतको प्रशासनिक व्यवस्थापन फितलो हुँदा समस्या आएको बताउँछन्। अदालतको आदेश राति अबेर आउँदा अदालत प्रशासनले आदेशपछिको व्यवस्थापन यो वा ऊ कारण देखाएर पन्छिन मिल्दैन। धरौटी बुझाउन खोज्दा कोही पनि कारागार चलान हुनु दुर्भाग्य हुन्छ। अदालतले यसको दीगो समाधान खोज्नुपर्छ, अध्यक्ष आचार्यले भने, फेसबुक स्टाटसले साथीहरु आक्रोसित हुनु भएको छ। आइतबारको बैठकले समाधान निकाल्नेमा हामी आशावादी छौं। नेपाल वार एशोसियशन प्रदेश ५ का वरिष्ठ उपाध्यक्ष सुनील श्रेष्ठ जिम्मेवार पदमा बसेको व्यक्तिले सामाजिक सञ्जालमा जे पायो त्यही लेख्न नहुने बताउँछन्। बाँके जिल्ला मात्र होइन, अरु जिल्लाका कानुन व्यवसायीले पनि यो विषयमा चासो दिइरहेका छन्। समस्याको समाधान गर्न बारले यस विषयमा गम्भीर रुपमा संवाद र छलफल गरिरहेको छ। बैंक कर्मचारीबाट सुन धितो राखी ३ करोड २७ लाख ठगी"

शीर्षक,विवरण
बृहत परियोजनाको उपेक्षा,"संसद्को बजेट अधिवेशनबाटै केही महत्त्वपूर्ण विधेयक पारित हुने अपेक्षा थियो। संसद्मा दर्ता भएका कतिपय विधेयक विवादास्पद नबनेका होइनन्। ती विधेयकमा पर्याप्त छलफल हुनु आफैंमा अपेक्षित थियो र छ। तर पनि राजनीतिक रूपले विवादमा नपर्ने तर मुलुकको आर्थिक क्षेत्रमा दीर्घकालीन प्रभाव पार्ने विधेयकमा समेत हाम्रा सांसद गम्भीर बन्न नसकेको प्रस्ट भएको छ। प्रधानमन्त्री केपी शर्मा ओलीले संसद्को चालु आर्थिक वर्षको बजेट अधिवेशनमा सांसदको भूमिकालाई लिएर असन्तुष्टि जनाए। विशेष गरेर मुलुकको आर्थिकसामाजिक जीवनमा दीर्घकालीन प्रभाव पार्ने महत्त्वपूर्ण विधेयक पारित गर्न नसकेकोप्रति सांसदको भूमिकालाई लिएर प्रधानमन्त्री सन्तुष्ट हुन नसकेका हुन्। यसले गर्दा सांसदको प्रभावकारितामा प्रश्न उठेको छ। बजेट अधिवेशनले पारित गर्न नसकेको र चुकेको विषय हो मिलेनियम च्यालेन्ज कर्पाेरेसन को कम्प्याक्ट प्रोग्राम सम्झौताको संसदीय अनुमोदन। अमेरिकी सरकारले ५१ अर्ब रुपैयाँको अनुदानमा ३१८ किलोमिटर लामो चार सय केभी क्षमताको प्रसारण लाइन, जसमा तीनवटा उच्च क्षमताका सबस्टेसन निर्माणसमेत छन्। तीन सय किलोमिटर रणनीतिक सडकको मर्मतसम्भार आयोजना बनाउने प्रस्ताव छ। योसँग सम्बन्धित सम्झौता २०७४ भदौमा भइसकेको छ। सम्झौता प्रभावकारी हुन अमेरिकी सरकारले ६ वटा सर्त नेपालसँग राखेको छ। अर्थात् उसले भनेका सर्त पूरा भएपछि मात्र सम्झौता लागू हुन्छ। ती सर्तमा विद्युत् प्रसारण आयोजनालाई राष्ट्रिय गौरवका रूपमा घोषणा गर्नुपर्ने, विद्युत् नियमन आयोग गठन हुनुपर्ने, कम्प्याक्ट सम्झौताको संसदीय अनुमोदन हुनुपर्ने, आयोजना कार्यान्वयन सम्झौतामा हस्ताक्षर हुनुपर्ने, सीमापार प्रसारण लाइन निर्माणका लागि भारतसित सहमति हुनुपर्ने र वातावरणीय प्रभाव मूल्यांकनसहित जग्गाको मुआब्जा सरकारले दिनुपर्ने छन्। यीमध्ये भारतसित सहमति हुन बाँकी छ भने संसदीय अनुमोदन यसपालिको बजेट अधिवेशनले हुने अपेक्षा थियो। किनभने, सरकारले गत असारमै यससम्बन्धी प्रस्ताव दर्ता गरिसकेको थियो। यो आयोजना कार्यान्वयन भएमा दुई करोड ३५ लाख जनतालाई गुणस्तरीय विद्युत् सुविधा पुग्ने, सडक सुधारबाट ९० लाख जनसंख्या लाभान्वित हुने र प्रतिव्यक्ति ऊर्जा खपत पाँच सय किलोवाट आवर (युनिट) पुग्ने, प्रसारण लाइनले सात हजार मेगावाट बिजुली बोक्नेलगायतका उपलब्धि हाँसिल हुनेछन्। अमेरिकी सरकारले संसदीय अनुमोदन गर्नुपर्ने मुख्य शर्त राख्नुका कारणमा प्रत्येक नेपाली जनताको अपनत्वका लागि हो। सामान्यतया दुई देशबीच भएका सम्झौता संसद्बाट अनुमोदन हुनुपर्दैन। तर यति महत्त्वपूर्ण आयोजनाका लागि संसद्बाट पारित भएपछि राष्ट्रिय सहमति कायम हुन्छ र आयोजना कार्यान्वयनमा समस्या पर्दैन भन्ने ध्येय हो। तर प्रतिनिधिसभाका केही सदस्यले भारतसित सहमति गर्नुपर्ने भन्ने विषयमा आपत्ति जनाएर बजेट अधिवेशनमा अनुमोदन हुन दिएनन्। नेपालमा कार्यान्वयन हुने आयोजनाका लागि भारतसित पूर्व अनुमति लिनुपर्ने शर्त किमार्थ पालना हुन लागिएको होइन र त्यो उद्देश्यले सर्त राखिएको पनि देखिँदैन। नेपाल र भारतबीच विभिन्न एक दर्जन सीमापार प्रसारण लाइन कार्यान्वयनका प्रक्रियामा छन्। पहिलो अन्तर्देशीय प्रसारण लाइन ढल्केबरमुजफ्फपुर निर्माण भएर चालु पनि भइसकेको छ। यसपछि अमेरिकाको एमसीसी आउनुअघि नै दुई देशबीच (न्यू) बुटवल(न्यू) गोरखपुर ४०० केभी प्रसारण लाइनको अध्ययन भएकै हो। भारतीय भूभागमा उसले बनाउने र हाम्रो क्षेत्रमा नेपालले बनाउने गरी प्रस्तावित गरिएको यो संरचना कुन मोडेलमा बनाउने भन्नेबारे दुई देशबीच आगामी असोज अन्तिम साता बैङलोरमा बैठक हुँदै छ। यसको मोडालिटी मात्र तय हुन बाँकी हो। किनभने, सात हजार मेगावाट बिजुली कारोबार गर्ने बृहत् प्रसारण लाइन भएको र भारत पनि महत्त्वपूर्ण साझेदार भएकाले यसको मोडालिटीबारे दुई देशबीच सहमति हुनु आफैंमा व्यावसायिक धर्म पनि हो। यो विषयलाई उछालेर केही सांसदहरूले अमेरिकी सहयोग कार्यान्वयनमा अवरोध उत्पन्न गराउनु आफैंमा दुःखद हो। मुलुकको आर्थिक सामाजिक रूपान्तरणका लागि यस्ता बृहत् संरचना निर्माण अत्यावश्यक छ। यो कुनै रणनीतिक हिसाबले आएको पनि देखिँदैन। नेपाल सरकारले विभिन्न प्रसारण लाइन दाता (बहुपक्षीय र द्विपक्षीय) को ऋण तथा अनुदानमा बनाउँदै आएको छ। एमसीए पनि त्यसैको एउटा निरन्तरता मात्र हो। यसमै खोक्रो राष्ट्रवाद देखाएर आयोजना तुहाउने षड्यन्त्र गरिएको हो भने त्यो दुर्भाग्यपूर्ण हुनेछ। हिजो निर्माणमा गइसकेको अरुण तेस्रो एमालेकै कारण रद्द भएको नेपाली जनताले भुलेका छैनन्। यस्तो गल्ती दोहोयाउनु हुन्न, राजनीति गर्नु हुँदैन। तसर्थ अबको हिउँदे अधिवेशनबाट एमसीए पारित गर्नुको विकल्प छैन।"
एउटै व्यक्तिविरुद्ध २० वटा मुद्दा,"काठमाडौं : जगरनाथ गाउँपालिकाका विद्यालय निरीक्षकले शिक्षक नियुक्तीमा ५५ लाख घुस खाएको भन्दै २० वटा मुद्दा दायर भएको छ । अख्तियार दुरुपयोग अनुसन्धान आयोगले ५४ लाख ९५ हजार घुस खाएको आरोपमा विद्यालय निरीक्षक राजेश्वरप्रसाद चौरसियामाथि मुद्दा दायर गरेको हो । उनीविरुद्ध २० वटा मुद्दा हालिएको छ । सोमबार १० वटा मुद्दा दायर गरिएको हो । फागुन १ गते १० वटा मुद्दा दायर गरिएको थियो । अख्तियारका प्रवक्ता प्रदीपकुमार कोइरालाले चौरसियालाई विभिन्न २० वटा मुद्दा दायर गरिएको बताए । उनका अनुसार विनी चौरसियालाई आर्थिक लाभ लिएर विना परीक्षा शिक्षकलाई नियुक्त गरेका थिए । गाउँपालिका भित्रका विभिन्न विद्यलायमा शिक्षक र बालविकास सहयोगी नियुक्ती गर्दा ५० हजारदेखि साढे ४ लाखसम्म घुस खाएका छन् । चौरसियाले कृपादेवी पटेलसँग ४ लाख, अरविन्द गिरीसँग १ लाख २० हजार, राजेश कुमार यादवसँग २ लाख ५० हजार धर्मेन्द्रठाकुर हजाम ४ लाख ५० हजार, शिक्षक दुलारचन प्रसाद कुर्मीसँग ३ लाख घुस लिएका थिए । यस्तै रमेश शर्माले ३ लाख ५० हजार, उमाशंकर यादवले ४ लाख, हरिओमकुमार साहले २ लाख ७५ हजार घुस खुवाएका थिए । बालविकास सहयोगी रुवी कुमारी ३ लाख ५० हजार घुस लिएर बालविकासमा नियुक्ती खाएकी हुन् । फागुन १ गते चौरसियाविरुद्ध १० वटा मुद्दा हालिएका थियो । यो मुद्दामा चौरसियाले शिक्षक फिरोज अलामसँग २ लाख २० हजार, हकिम अन्सारीसँग ३ लाख ९० हजार, लालबाबु साह गोल्दारसँग २ लाख ८० हजार, अब्दुलाह राउतसँग ४ लाख १५ हजार, नगेन्द्र महरा चमारसँग ४ लाख २० हजार, रामवेलास पटेलसँग ३ लाख, जितेन्द्रप्रसाद कुर्मीसँग २ लाख र बालविकास सहयोगी उषाकुमारीरामसँग ५० हजार घुस लिएर नियुक्ती दिएका थिए । विनी चौरसीयाले उनीहरुसहित वविताकुमारीदेवीलाई आर्थिक लाभ लिएर नक्कली तथा गलत नियुक्ती पत्र दिएर नियुक्त गरेको अख्तियारको दाबी छ । विनी चौरसियासहित नियुक्त लिएका शिक्षक र सहयोग गर्नेहरु विरुद्ध भ्रष्टाचार निवारण ऐन अनुसार कारवाहीको मागदाबी गरिएको छ ।"
लेकसाइडमा मिनी सडक महोत्सव,"पोखरा : विश्व पर्यटन दिवसको अवसरमा पोखराको लेकसाइडमा पर्यटकलाई आकर्षण गर्न एक दिने मिनी सडक महोत्सवको तयारी गरिएको छ। स्थानीय बाराही चोकदेखि फिस्टेल गेटसम्म महोत्सव सञ्चालन गर्ने भएको हो। सेप्टेम्बर २७ मा विश्वभर विभिन्न कार्यक्रम गरी पर्यटन दिवस मनाइन्छ। पर्यटन दिवस २०१९ को नारा पर्यटन र रोजगार सबैका लागि राम्रो भविष्य रहेको छ। आगामी शुक्रबार पोखराको लेकसाइडमा पोखरा घुम्न आउने पर्यटकलाई आकर्षण गर्न मिनी सडक महोत्सवको तयारी गरिएको रेष्टुरेन्ट एण्ड बार एशोसिएसन नेपाल (रेवान) पोखराका अध्यक्ष भिसेन भुजेलले बताए। सडक महोत्सवमा पर्यटकले विभिन्न सांस्कृतिक झाँकीको अवलोकन गर्दै सडकमै बसेर विभिन्न खानाको स्वाद लिने व्यवस्था गरिने मिनी सडक महोत्सवका संयोजक सूर्य भुजेलले जानकारी दिए। महोत्सव अवधिमा साँझ पाँच बजेबाट राति ११ बजेसम्म पर्यटकलाई नेपाली साँस्कृतिक झाँकी, वृत्तचित्र प्रदर्शनी लगायतका मनोरञ्जनात्मक कार्यक्रम गरिने संयोजक भुजेलले बताए। पर्यटन दिवसको दिन पोखराको विमानस्थल र बसपार्कमा पहिलो बसबाट आउने पर्यटकलाई पोखराका पर्यटन व्यवसायीले विभिन्न प्याकेज उपहार दिएर स्वागत गर्ने तयारी गरेका छन्। पहिलो फ्लाइटबाट पोखरा विमानस्थल झर्ने तीन पर्यटकलाई बाजागाजासहित स्वागत गरिनेछ भने तीनजना पर्यटकलाई प्याराग्लाइडिङ, हाइकिङ, पोखराको साइट सिन र डिनर निःशुल्क प्रदान गरिने पोखरा पर्यटन परिषद्का अध्यक्ष चिरञ्जीवी पोखरेलले बताए।"
३ वर्षमा १२ गोलीकाण्ड,"भैरहवा : घटना १ बुटवल उपमहानगरपालिका२ गढी टोलमा २०७५ चैत १३ गते गोली प्रहारबाट भारतीय नागरिक फिरोज खान मारिए। उनकी श्रीमती साहिना खातुनले भिनाजु कादिर अन्सारीसँग मिलेर हत्या गराएको प्रहरी अनुसन्धानबाट खुल्यो। साहिना पक्राउ परिन्। अन्सारी फरार छन्। घटना २ गैडहवा गाउँपालिका४ की रेशमकुमारी मल्ल गत असार १७ गते बैंकबाट ४ लाख ६३ हजार झिकी अटो रिक्सा चढेर घरतिर फर्किंदै थिइन्। मोटरसाइकलमा आएका दुई अपरिचित युवा रिक्साको टायरमा गोली प्रहार गरी रकम लुटेर फरार भए। घटना ३ वैकुण्ठपुरमा गत भदौ २९ गते गोली प्रहारबाट ओमसतिया५ का ३५ वर्षीय महेन्द्र कुर्मीको ज्यान गयो। उनी बैंकबाट ५ लाख रुपैयाँ झिकेर श्रीमती र छोरासहित मोटरसाइकल चढी घर फर्किंदै थिए। मोटरसाइकलमै आएका दुई युवक गोली हानी गरी ५ लाख रुपैयाँ लुटेर भागे। अभियुक्त पक्राउ परेका छैनन्। केही वर्षयता यस्ता घटनाले रूपन्देहीका बासिन्दा त्रसित बनेका छन्। दुईचार महिना अन्तरालमै गोली प्रहारका घटना भइरहेका छन्। यहाँ अपहरण, लुटपाटदेखि ज्यानै लिनेसम्मका घटना रोकिएको छैन। रूपन्देही आर्थिक क्षेत्र बन्दै गएकाले अपराधका घटना बढ्दै गएको पूर्वडीआईजी हेमन्त मल्लको विश्लेषण छ। यहाँ भएको गोलीकाण्डमा अधिकांश आर्थिक विषयै जोडिएको छ। रूपन्देहीमा उद्योग, होटल, क्यासिनो, जग्गा, नदीजन्य पदार्थलगायत क्षेत्रमा लगानी बढ्दो छ। जिल्ला आर्थिक हब बन्दै छ, पूर्वडीआईजी मल्ल भन्छन्, त्यसकारण पनि अपराधीहरू विभिन्न रणनीति अपनाएर यहाँ सलबलाइरहेका छन्। सरकारले विशेष सुरक्षा प्रदान गर्न आवश्यक छ। ३३ महिनामा गोली प्रहारका १२ घटना भएका छन्। यी घटनामा पाँच जनाको हत्या भएको छ। तीनवटा प्रहरी इन्काउन्टरका घटना छन्। दुईवटा लक्षित गोली प्रहार, एउटा लुटपाट र एउटा मुठभेडबाट व्यक्ति पक्राउ गरी हतियार बरामद घटना छन्। रूपन्देहीमा नयाँ प्रहरी प्रमुख हेमकुमार थापा आएका छन्। उनले कस्ता योजना र रणनीति बनाउँछन् भन्नेमा सरोकारवालाको चासो छ। शान्ति सुरक्षा कायम राख्न प्रहरीको संख्या अपुग देखिएको छ। यहाँ ११ लाख जनसंख्या छ। प्रहरीका ७७ वटा युनिटमा १ हजार २ सय ९२ जनशक्ति दरबन्दी छ। ८ सय ५१ नागरिकबराबर एक प्रहरी पर्छन्। जनघत्व बढ्दै गए पनि दरबन्दी उस्तै रहेकाले काम गर्न समस्या परेको एक प्रहरी अधिकृत बताउँछन्। सरकारले सीमामा निगरानी र प्रहरीको सूचना संकलनलाई प्रभावकारी बनाउनुपर्ने मल्लको भनाइ छ। गोली प्रहारका घटनामा साना हतियारको प्रयोग देखिएको छ। भारतसँग खुला सीमाका कारण यस्ता हतियारको बिगबिगी देखिन्छ। अपराध बढ्दै गए पनि सुरक्षामा सरकारको लगानी अपुग रहेको सुरक्षा सम्बद्ध जानकार बताउँछन्। सीमाबाट हुन सक्ने अपराध नियन्त्रण गर्न नाकालाई प्रविधियुक्त बनाउन आवश्यक छ, उनी भन्छन्, जसको लागि सरकारको लगानी, संलग्नता र निगरानी हुनुपर्छ। रूपन्देहीमा भएका गोली प्रहारका घटना २०७६ भदौ २९ महेन्द्र कुर्मीको हत्या २०७६ असार १७ रेशमकुमारी मल्लको रकम लुटपाट २०७६ जेठ २ झिनक धोबीबाट हतियार बरामद २०७५ चैत १३ फिरोज खानको हत्या २०७५ पुस २८ केदार साहनी प्रहरी इन्काउन्टर २०७५ जेठ ३ रामकेश धवलको हत्या २०७४ फागुन २८ हरिश सेठियालाई लक्ष्य गरी गोली प्रहार २०७४ फागुन ९ मनोज पुन प्रहरी इन्काउन्टर २०७४ फागुन ९ सोम आले प्रहरी इन्काउन्टर २०७४ पुस २१ वसन्त पौडेलको हत्या २०७४ साउन २० दुर्गालाल भण्डारीलाई लक्ष्य गरी गोली प्रहार २०७३ पुस ४ दुर्गा तिवारीको हत्या"
नेपाल आइडल३ : नेपालगन्ज अडिसनको रौनक (तस्बिर),"नेपालगन्ज : गायन रियालिटी शो नेपाल आइडल ३ को अडिसन सोमबार नेपालगन्जमा सुरु भएको छ । अडिसनमा सहभागीको बाक्लो उपस्थिति रह्रयो । विभिन्न क्षेत्रबाट आएका युवायुवतीहरु अडिसन अघि कोही गितार बजाउँदै गीत गाउन व्यस्त देखिन्थे भने कोही गीत गुनगुनाउँदै अडिसनका लागि आफूलाई निखार्दै थिए।अडिसनमा आएका युवायुवतीका यी विभिन्न दृश्य देख्दा लाग्थ्यो नेपालगन्ज साँच्चिकै संगीतमा डुबेको छ। एपी वान एचडी टेलिभिजनबाट प्रसारण हुँदै आएको रियालिटी शोको नेपालगन्जको ब्राइटल्याण्ड कलेजमा बिहान ८ बजेदेखि अडिसन सुरु भएको हो । त्यहाँ दिनभर सहभागीको बाक्लो उपस्थिति रह्यो। यो अडिसनमा प्रदेश ५ का बाँके, बर्दिया, दाङलगायत कर्णाली र सुदूरपश्चिम प्रदेशका विभिन्न जिल्लाबाट सहभागी हुन आएका थिए ।"
पाँच लाख घण्टा भजन,"जनकपुरधाम : लोकबाजा ढोलक, झाइल, करताल, हारमुनियमको धुनले जानकी मन्दिर गुञ्जिरहेको छ। सीता राम, सीता राम, सीता रामजय सीता राम को आलाप जप्न साधुसन्त व्यस्त छन्। ५८ वर्षदेखि जानकी मन्दिरमा आजन्म अखण्ड श्री सीताराम महायज्ञमा भइरहेको सुन्दा अचम्म लाग्नसक्छ। विश्वभरका हिन्दूको आस्थाको केन्द्र हो, जानकी मन्दिर। ५८ वर्षमा कीर्तन मण्डलीले २१ हजार एक ७० दिनसम्म सीताराम भगवान्को जपिसकेका छन्। पाँच लाख ८ हजार ८० घण्टा अविधिसम्म महायज्ञ निरन्तर भइरहेको सकेको छ। जानकी मन्दिरका उत्तराधिकारी महन्थ रामरोशन दास वैष्णवका अनुसार, २०१८ सालमा समाजिक व्यक्तिहरूको सहयोगमा मन्दिरका तत्कालीन महन्थ रामशरण दासको अगुवाई अखण्ड महायज्ञ सुरु भएको थियो। कीर्तन गर्ने साधुसन्तको भोजन गाउँगाउँबाट मुठ्ठी चामल, दाल संकलन गरेर व्यवस्थापन गरिन्थ्यो। २०५३ सालमा रामतपेश्वर दास वैष्णव मन्दिरको महन्थ भए। त्यसपछि मन्दिरकै तर्फबाट कीर्तन मण्डलीको भोजन व्यवस्थापन गरे। कलियुगमा कुनै ठूलो महायज्ञ हो भने त्यो श्री सीताराम नै हो, उनले भने, सीताराम नाम जप सुन्नाले समाजमा धार्मिक सहिष्णुता बढाउँछ। धर्मको रक्षासँगै कीर्तनले मानवको आत्मा शुद्धि हुन्छ। विभिन्न पाप, क्षयबाट मुक्ति पाउने धार्मिक विश्वाससहित अखण्ड महायज्ञको वर्षौंअघि सुरुआत गरिएको थियो जुन अहिले पनि निरन्तर छ। सीतारामको सैन कक्षनजिकै कीर्तन हुन्छ। जहाँ सवा लाख शालिग्राम, ३० हजार शिवलिंग स्थापना गरिएको छ। हावाहुण्डरी आओस् वा महाभूकम्प नै किन नआओस्, आजन्म अखण्ड महायज्ञ रोकिएको छैन। श्री सीतराम नाम संकीर्तनमा राजरंकदेखि फकिर, साधुसन्तसम्म सहभागी भइरहेका छन्। यहाँ राष्ट्रिय तथा अन्तर्राष्ट्रिय विशिष्ट व्यक्तित्व आएर रमाउने गर्दछन्। उनीहरूले महायज्ञ सञ्चालनमा तन, मन र धनले सहयोग गर्दै आएका छन्। संकीर्तनले जानकी मन्दिरको गरिमालाई बढाएको मात्रै छैन, मन्दिरलाई भक्तीमय बनाइदिएको छ। लोक बाजागाजाको धुनमा भइरहेको महायज्ञले मिथिलाको पहिचान बचाएको छ। त्रेता युगमा राम र सीताकोे विवाह भएको सम्झनामा प्रत्येक वर्ष विवाह पञ्चमी भव्य रूपमा मनाइन्छ। राम र सीताको वैवाहिक सम्बन्धले नेपालभारतबीच सदियौंदेखि रोटीबेटी को सम्बन्ध स्थापित छ। हजारौं वर्षदेखि ज्ञान, दर्शन तथा अध्यात्मको केन्द्र रहेको जनकपुरधाम मैथिली सभ्यताको केन्द्रविन्दु पनि हो। यसको आफ्नै भाषा मैथिली र लिपी छ। मैथिला नारीले बनाउने मैथिल चित्रकलाका भने विश्वमै प्रख्यात छ।"
लागूऔषध कारोबार : भारतनेपाल सञ्जाल,"सिरहा : लहान नगरपालिका २३ बाट रामअवतार साह लागूऔषध कारोबारमा पक्राउ भएका छन्। उनको साथबाट बिहीबार प्रहरीले डाइजोपाम ३३ एम्पुल, फेनारगन ३३ एम्पुल र नोफिन ३३ एम्पुल बरामद भएको हो। उनी भारतीय बजारबाट खरिद गरी स९प ४२८ नम्बरको मोटरसाइकलमा नेपाल आउँदै थिए। एक दिनअघि प्रहरीले गोलबजार नगरपालिका १ का २५ वर्षीय महमद कलामलाई सीमावर्ती बरियारपट्टि गाउँपालिका ३ बाट पक्राउ गरे। उनी पनि भारतीय बजारबाटै लागूऔषध लिएर नेपाल आउँदै थिए। उनको साथबाट नाइट्रोभेट ४५ पिस र ५० ग्राम गाँजा बरामद भएका छन्। साह र कलामजस्तै साउन र भदौमा २५ वटा लागूऔषध मुद्दामा २१ जना पक्राउ परेका छन्। पारीको बजारमा लागूऔषध सहजै पाउने साथै सीमाना खुला हुने भएकाले वारीपारी गर्न सहज छ। लागूऔषध सेवनकर्ता र कारोबारी पहाडी जिल्लासमेत पुर्याउँछन्। भदौ २७ गते प्रहरीको लागूऔषध नियन्त्रण ब्यूरोले काठमाडौंको गोकर्णेश्वर नगरपालिका ५ जम्बुडाँडाबाट चारजनालाई लागूऔषधसहित पक्राउ गर्यो। जसमा सिरहाको गोलबजार नगरपालिका ४ का उत्तिमलाल साह, वडा नम्बर ३ का अशोक तामाङ, उदयपुर त्रियुगा नपा १३ का सुजेन्द्र लोहनी र काभ्रे रोशी गापा ७ का पेमा लामा छन्। उनीहरूको साथबाट ४१० एम्पुल डाइजेपाम, फेनारगन ३७५ एम्पुल र नुर्फिन ४१५ एम्पुल बरामद गरिएको हो। लागूऔषध कारोबारमा सीमापारीदेखि पहाडी जिल्लासम्मका युवकको गिरोह सक्रिय रहेको प्रहरी तथ्यांकले देखाउँछ। लागूऔषधका तस्करले भारतीय बजारबाट खरिद गरी मधेस हुँदै पहाडी जिल्लामा पुर्याउने गरेको छ। पहाडी जिल्लामा लागूऔषधको बढी रुपैयाँमा खरिद बिक्री हुने गरेकाले तस्कर यो कारोबार त्यहाँसम्म पुर्याउने गरेका छन्। पारी (भारत), मधेस र पहाडका युवाको त्रिकोणात्मक सञ्जालले लागूऔषधको कारोबार फैलाइरहेको पाइएको छ। एउटा समूह पारीबाट वारीको सहरसम्म पुर्याउने, अर्को समूह यहाँबाट पहाडी जिल्लाको सहरसम्म पुर्याउने र तेस्रो समूह काठमाडौं लगायतका ठूला सहरसम्म लागूऔषध पुर्याउने गरेको प्रहरीको भनाइ छ। उदयपुरको कटारी, गाइघाटदेखि ओखलढुंगासम्मका युवा लागूऔषध सेवन गर्न सीमापारीको बजारसम्म धाउन थालेको प्रहरी रेकर्डबाट देखिन्छ। उनीहरू बन्दीपुरको कमला बाँध हुँदै भारतको सीमावर्ती जयनगर, चोहर्वासिरहामाडर हुँदै भारतको सीमावर्ती जयनगर, लहानभगवानपुरठाडी हुँदै भारतको सीमावर्ती लौकाहा, जिरोमाइलसुखीपुरबरियारपट्टी हुँदै भारतको सीमावर्ती लदनीया बजार पुगेर लागूऔषध सेवन गर्ने र बोकेर ल्याउने गरेको पाइएको छ। सिरहा प्रहरी प्रवक्ता डिएसपी अपिलराज बोहराका अनुसार गत आव ०७५०७६ मा लागूऔषधसहित १३८ जना पक्राउ परेका छन्। जसमा १२१ जनामाथि मुद्दा चलाइएको छ। ६० जना कारागार चलान भएका छन्। क्यास कारोबार हुने भएकाले यसको सञ्जाल संगठित रूपमै फैलँदै गएको सुरक्षा अधिकारी बताउँछन्। लागूऔषध कारोबारीको सञ्जाल भत्काउन प्रहरी लागि परेको बोहराले बताए। सिरहा प्रहरीले अहिले सेवनकर्ताको प्रोफाइल तयार गर्दैछ, उनले भने, ४०५० जना पुगेपछि अभिभावक र सेवनकर्ताबीच सचेत गराउने कार्य गर्छौं।"
चोरेको ट्याक्टर बिक्री गर्न जाँदा पक्राउ,परासी : ट्याक्टर चोरी गरेको आरोपमा जिल्ला प्रहरी कार्यालय पश्चिम नवलपरासीले एकजनालाई पक्राउ गरेको छ । पक्राउ पर्नेमा रामग्राम नगरपालिका१ सहुवाटिकरका जीतेन्द्र मिश्र रहेको जिल्ला प्रहरी प्रवक्ता नायब उपरीक्षक बिरेन्द्र थापाले जानकारी दिए । मिश्रले गत भदौ ३१ गते सुनवल नगरपालिका१२ हरकट्टाकी सुमित्रा यादवको लु २ त ३२१४ नं को ट्याक्टर घरबाटै चोरी गरेका थिए । ट्याक्टर चोरीपछि मिश्रले सीमावर्ती भारतीय बजारमा १ लाख नेपालीमा बिक्री गर्ने योजना बनाएका थिए । बिक्रीका लागि लग्दै गरेको अवस्थामा पाल्हीनन्दन गाउँपालिकाको महेशपुर चोकबाट आइतबार साँझ ट्याक्टरसहित मिश्रलाई पक्राउ गरिएको प्रहरीले जनाएको छ । उनलाई चोरी मुद्दामा कारबाही प्रक्रिया अघि बढाइएको छ ।
कालिञ्चोकमा प्रहरीकै ३ रोपनी जग्गा कब्जा,"दोलखाः कालिञ्चोकमा प्रहरी चौकी स्थापनाको लागि उपलब्ध गराईएको करिब ३ रोपनी जग्गा कब्जा भएको छ। भीमेश्वर कालिञ्चोक त्रिपुरासुन्दरी गुठी व्यवस्थापन समितिले कालिञ्चोक भगवती मन्दिरको सुरक्षाको लागि प्रहरी चौकी स्थापना गर्न उपलब्ध गराएको करिब ३ रोपनी जग्गा कब्जा भएको हो। ३८४२ मिटर उचाईमा अवस्थित कालिञ्चोकका होटल व्यवसायीहरुले प्रहरीलाई उपलब्ध गराएको ३ रोपनी जग्गा नै कब्जा गरेका हुन्। कालिञ्चोक गाउँपालिका१, कालिञ्चोकको कुरी भञ्ज्याङमा अस्थायी प्रहरी चौकी स्थापनाको लागि २०७३ भदौ ३० गते सो गुठी व्यवस्थापन समितिले करिब ३ रोपनी जग्गा उपलब्ध गराउने निर्णय गरेको थियो। जिल्ला सुरक्षा समितिले कालिञ्चोकमा अस्थायी प्रहरी चौकी स्थापना गर्न निर्णय गरी आवश्यक दरवन्दी र बजेट विनियोजनको लागि प्रहरी प्रधान कार्यालयमार्फत अर्थमन्त्रालयमा पठाएको दोलखाका प्रमुख जिल्ला अधिकारी खगेन्द्र रिजालले जानकारी दिए। ३ बर्षसम्म अस्थायी प्रहरी चौकी स्थापनाको टुंगो नलाग्दा कालिञ्चोकमा जग्गा अतिक्रमण गर्ने समूहले प्रहरीको जग्गा कब्जा गरि होटल बनाउन सुरु गरेका छन। प्रजिअ रिजालले अस्थायी प्रहरी चौकीको लागि छुट्टयाइएको जग्गा अतिक्रमण भएको जानकारी पाएको बताए। प्रहरीको मात्र नभई मन्दिर आसपासको सरकारी जग्गा पनि कब्जा भएकोले हटाउनको लागि ३५ दिने सूचना जारी गरेको प्रजिअ रिजालले जानकारी दिए। दोलखाका निमित्त प्रहरी प्रमुख प्रहरी निरीक्षक रेशम बोहराले जग्गा कब्जाको बारेमा स्थलगत प्रहरी परिचालन गरेर बुझेर जानकारी दिने बताए। सरकारी वन फँडानी गरी सरकारी जग्गा नै अतिक्रमण गरेर होटल व्यवसाय गर्ने बेजिल्लाका व्यवसायीहरुलाई स्थानीयहरुले भरपुर सघाई रहेको एक स्थानीयले बताए। एक स्थानीयकाअनुसार स्थानीयलाई नै १० देखि २५ प्रतिशतसम्म लगानी साझेदारी र कर्मचारी बनाई बेजिल्लाका होटल व्यवसायीहरुले कालिञ्चोकको जग्गा कब्जा गरेका छन्। प्रशासनको सूचनालाई बेवास्ता गरी कालिञ्चोकको कुरी, घ्याङडाँडा र मन्दिर नजिकैको क्षेत्र कब्जा गरेर धमाधम होटल लगायतका संरचना निर्माण गरि रहेका छन्। कालिञ्चोक क्षेत्रमा प्राकृतिक सौन्दर्यतालाई नै कुरुप बनाउने गरी अतिक्रमण हुन थालेपछि त्यसको जनस्तरमा समेत विरोध हुन थालेको छ। कालिन्चोक क्षेत्रको जमिनको स्वामित्वको बिषयमा गुठी संस्थान, वन कार्यालय, गौरीशंकर संरक्षण क्षेत्र र कालिञ्चोक गाउँपालिका बीच विवाद हुँदै आएको छ। आन्तरिक पर्यटकहरुको गन्तव्य बन्ने क्रममा रहेको कालिञ्चोक क्षेत्रका होेटलहरुमा खाना, पानी र बासमै ठगि बढ्न थालेपछि डेढ बर्षदेखि पर्यटकको संख्या ह्वात्तै घटेको छ।"
खोलाको जग्गा धितो राख्नेलाई ४ करोड ६२ लाख ऋण दिएपछि,"काठमाडौं : कमसल जग्गा धितो राखेर ऋण प्रवाह गरी बैंकलाई नोक्सानी पुयाएको आरोपमा बैंक अफ काठमाण्डु लिमिटेडका तत्कालीन प्रमुख कार्यकारी अधिकृत (सिइओे) अजय श्रेष्ठसहित ११ जना पक्राउ परेका छन्। प्रहरीको केन्द्रीय अनुसन्धान ब्यूरो (सीआईवी) ले नियन्त्रणमा लिएको हो। २०७१ फागुनमा झापाको कन्काई र सुनसरीको इटहरीमा रहेको जग्गा धितो राखेर मकवानपुरका सुरेन्द्र श्रेष्ठले चार करोड ६२ लाख ४८ हजार रुपैंया ऋण लिएका थिए। उक्त ऋण प्रवाह गर्न हस्ताक्षर गर्ने बैंकका सिइओ श्रेष्ठसहित कर्जा शाखाका कर्मचारीहरु रुपन्देहीका किरणकुमार बोहोरा, बाँकेकी ऋचा श्रेष्ठ, पर्सा वीरगन्जकी सुष्मा शाह, झापा चन्द्रगढीका गणेश लम्साल, काठमाडौं महानगरपालिका७ का पुष्पराज भण्डारी र विभुबिक्रम पन्तसमेतलाई सीआइवीले नियन्त्रणमा लिएको छ। झापा कन्काइस्थित बिरिङ खोलासँगै टाँसिएको जग्गामात्रै धितो राखेर सुरेन्द्रले डेढ करोड रुपैंया ऋण पाएका थिए। झापा र सुनसरीका दुई कित्ता जग्गा धितो राख्दा एभरेष्ट इन्जिनियरिङ कन्सल्टेन्सीले मूल्यांकन गरेको पाइएको छ। उक्त कन्सल्टेन्सीले मूल्यांकन गरेकै आधारमा बैंकले चार करोड ६२ लाख ४८ हजार रुपैंया ऋण प्रवाह गरेको प्रहरी अनुसन्धानबाट खुलेको छ। कन्सल्टेन्सीका सञ्चालक भेषराज खत्री भने हाल फरार छन्। प्रहरीले बैंकका सिइओसहित सात जना कर्मचारीसँगै ऋणी सुरेन्द्र श्रेष्ठ, दलाली काम गर्ने काठमाडौंका भुपेन्द्र श्रेष्ठ, चितवनका ऋषीधर थपलिया र मकवानपुरका कृष्णकुमार कार्की पक्राउ गरेको छ। मुख्य ऋणी सुरेन्द्र र उनकी पत्नीको नाममा ऋण प्रवाह भएको देखिन्छ, सीआइवीका प्रवक्ता एसपी बेलबहादुर पाण्डेले भने, सुरेन्द्रले पत्नीको किर्ते हस्ताक्षर र औंठा छाप लगाएर ऋणको कागज तयार पारेको देखिन्छ। खोलासँगै रहेको जग्गालाई राजमार्गसँगै टाँसिएको जग्गा भनेर नक्कली कागज खडा गरेर ऋण प्रवाह गरेको देखिन्छ। बैंकका सिइओ श्रेष्ठ पक्राउ परेपछि किन पक्राउ गरेको भनेर थुप्रैले सोध्नुभयो, एसपी पाण्डेले भने, कमसल धितो राखेर ऋण प्रवाह गर्दा अन्तिममा हस्ताक्षर गरेर ऋण प्रवाहको स्वीकृति उनै श्रेष्ठले गरेको देखिएकाले नियन्त्रणमा लिएका हौं। सीआईबीका प्रमुख प्रहरी नायब महानिरीक्षक (डीआइजी) निरज शाहीले ऋण प्रवाहमा बैंकको लापरबाही देखिएको बताए। उहाँहरुले भ्यालुएटरको विश्वासमा करोडौं ऋण प्रवाह गर्नुभएको छ, शाहीले भने, जग्गा कहाँको हो, धितो मूल्यांकन पुग्छ कि पुग्दैन भनेर हेर्नुपर्दैन ? प्रारम्भीक अनुसन्धानमा खुलेका तथ्यलाई आधार बनाएर सीआइवीले तत्कालीन सिइओसहित ११ जनालाई नियन्त्रणमा लिएको शाहीले जानकारी दिए। उनले भने, ऋणीले झुक्याउन खोजेपनि बैंकले सत्यताबारे जान नखोज्नु गम्भीर लापरबाही हो। सीआइबीले आइतबार पक्राउ परेका ११ जनाविरुद्ध काठमाडौं जिल्ला अदालतमा बैंकिङ कसुरमा अभियोग दर्ता गरेको छ। यो समूहलाई जिल्ला प्रहरी कार्यालय झापालेसमेत किर्ते गरेको अभियोगमा मुद्दा चलाउने तयारी गरेको छ।"
"मधेस आन्दोलनका सहिद परिवार र घाइते भन्छन्, 'माग पूरा नगरे मधेसी दलविरुद्ध नै आन्दोलन गर्छौं'","वीरगन्ज : मधेस आन्दोलनका शहिद परिवार र घाइतेहरुले मधेसी दल र प्रदेश २ को सरकार विरुद्ध सडक आन्दोलनमा उत्रिने चेतावनी दिएका छन्। सोमबार वीरगन्जमा भेला भएका पर्सा, बारा, रौतहट र सर्लाहीका शहिद परिवार र घाइतेहरुले पत्रकार सम्मेलन गरेर मधेस आन्दोलनको मुद्धा सम्बोधन नभएको र आफुहरु पनि बिचल्लीमा परेको भन्दै आन्दोलनको चेतावनी दिएका हुन्। मधेस आन्दोलनका बेला नेताहरुले सत्तामा पुगेपछि शहिदका परिवार र घाइतेलाई ५० लाख दिन्छौँ भनेर उक्साएर सडकमा गोली खान उतारेको तर अहिले सत्तामा पुगेपछि उनिहरुले आफनो वाचा बिर्सिएको शहिदका परिवार र घाइतेहरुको गुनासो छ। शहिदका परिवारलाई १० लाख र घाइतेहरुलाई ३ लाख रुपैयाँ दिएर टारिएको तर भाषणका बेला दिने भनिएको ५० लाखको कुरा नेताहरुले अहिले सुन्नै नचाहेको उनिहरुले बताए। मधेस आन्दोलनका बेला पिठ्यु र छातीमा लागेको गोलीको खत देखाउँदै रौतहट गौरका लालबाबु पटेलले भन्छन्,मधेस आन्दोलनका बेला मधेसी दलका नेताले ५० लाख दिन्छु भनेर हामीलाई उक्साए तर अहिले चार किलो दुध दिने भैंसी दिएर टारिदिएका छन्।' घाउ निको नभएर राम्ररी हिँडडुल गर्न नसकेको दु:ख पोख्छन् उनी। सत्तामा पुगेपछि मधेस आन्दोलनका मुद्धा बिर्सिएका मधेसी दलका नेताले शहिदका परिवार र घाइतेलाई पनि वेवास्ता गरेको भन्दै पटेल भन्छन्,जुन मुद्धाका लागि हामीले गोली खाएर रगत बगायौँ त्यो मुद्धा अहिले सत्तामा पुगेपछि नेताहरुले बिर्सिएका छन्, हाम्रो बलिदानी खेर गएको छ, अहिले पनि मधेसी दलका नेताले शहिद र घाइतेलाई भर्याङ बनाएर राजनीति गरिरहेका छन्। पहिलो मधेस आन्दोलन (२०६३०६४) का क्रममा प्रहरीको गोली लागेर बायाँ खुट्टा गुमाएका पर्साको कालीकामाई गाँउपालिका १ का राजेश्वर साह कानु भन्छन् , गोली लागेर खुटटा काट्नु पर्यो, अहिले कृत्रिम खुट्टा लगाएको छु, यसको सोल फेर्न हरेक वर्ष २० हजार खर्च लाग्छ, नेताहरुले वास्ता नै गर्दैनन्, दाजुभाइले ऋण खाजेर खर्च गर्दै आएका छन्।' केहि शहिद परिवारका सदस्यलाई प्रदेश सरकारले कार्यालय सहायक (पियन) मा नियुक्त गरेर जुठा भाडा माझ्न र झाडु लगाउने काम गराएकाले यसले शहिद र शहिद परिवारको अपमान भएको पनि उनिहरुले बताएका छन्। 'मेरो नाबालक छोरा गोली खाएर शहिद भयो , बदलामा मलाई पियनको जागिर, त्यो पनि करारमा दिने भनियो', मधेस आन्दोलनका शहिद चन्दन पटेलका बुबा अवधेश पटेलले भने, शहिदको बलिदानीमा जागिर दिएर कार्यालयमा झाडु लगाउने र जुठो भाडा माझ्न लगाउने मधेसी नेताहरुको घटीया सोच देखेर मैले जागिर नै मागिनँ।' मधेस आन्दोलनमा गोली लागेर ज्यान गुमाएका वीरगन्ज २२ जगरनाथपुरका शहिद दिलीप चौरसीयाका भाइ मुकेश चौरसीयालाई प्रदेश सरकारले गाँउकै स्वास्थ्य चौकीमा 'सिएमए' पदमा करारमा नियुक्त गरिएको पत्र दिएको छ। तर मुख्यमन्त्री तथा मन्त्रीपरिषदको कार्यालयबाट भदौ ४ मै नियुक्ती पत्र पाएका मुकेशले अहिलेसम्म स्वास्थ्य चौकीमा जागिर पाएका छैनन्। प्रदेश सरकारले दिएको नियुक्ति पत्र नै गलत रहेको भन्दै सच्याएर ल्याउन महानगरपालिकाले जवाफ दिएपछि मुख्यमन्त्री कार्यालयमा एक महिनादेखि धाउँदा पनि कुनै सुनुवाइ नभएको शहिद दिलिपका भाइ मुकेशले बताए। मधेस आन्दोलनका शहिदका परिवार र घाइतेहरुले आन्दोलनका बेला मधेसी दलका नेताहरुले दिने भनेको ५० लाख रुपैयाँका लागि अब सडक आन्दोलनमा उत्रिने चेतावनी दिएका छन्। उनीहरुले १५ दिनको अल्टिमेटम दिएर मुख्यमन्त्रीलाई ज्ञापन पत्र बुझाउने र त्यसपछि पनि आफुहरुको माग सम्बोधन नभए मधेसी दल र मुख्यमन्त्रीका विरुद्ध आठ वटै जिल्लामा आन्दोलन थाल्ने बताएका छन्। 'सत्तामा पुगेपछि मधेसी नेताले मधेस बिर्सिएका छन्, त्यसमा दुख लागेको छ तर हामी नेता बन्न आन्दोलनमा गएका थिएनौँ, मधेसको हकअधिकारका लागि रगत बगाएका थियौं, त्यसैले अब हामीलाई मुद्धाको मतलब छैन', आन्दोलनमा पेटमा गोली लागेका बारा कलैया १२ शीतलपुरका जितेन्द्र यादवले भने,उबेला नेताहरुले दिने भनेको ५० लाखका लागि नै अब हामी सडक आन्दोलनमा उत्रिन्छौँ।'"
बलात्कार गर्न नपाएपछि हत्या,"सिन्धुली : बलात्कार प्रयास असफल भएपछि सिन्धुलीमा एक बालिकाको हत्या गरिएको छ । बलात्कार प्रयास भएपछि प्रतिवाद गर्दा मरिण गाउँपालिका १ आहालेकी १३ वर्षीया बालिका छलिमाया मोक्तानको हत्या गरिएको हो । सोही ठाउँका एक १५ वर्षीया युवकले मोक्तानलाई यौन सम्पर्क गर्न नपाएको झोकमा घाँटी थिचेर हत्या गरेको प्रहरीले जनायो । एक्लै बाटोमा हिँडिरहेको मौका छोपी ती युवकले फकाएर जंगलमा पुर्याएकी मोक्तानलाई जबरजस्ती बलात्कार गर्ने प्रयास गरेपनि असफल भएपछि घाँटी थिचेर हत्या गरेको प्रहरीलाई बयान दिएको जिल्ला प्रहरी कार्यालय सिन्धुलीका प्रमुख चक्रबहादुर सिंहले जनाए । अभियुक्त नाबालक भएको भन्दै प्रहरीले नाम भने खुलाउने चाहेको छैन् । 'मोक्तान गाउँमै रहेको हजुरआमाको घरमा गएर फर्कदा बाटोमा पिछागर्दै आएका ती युवकले जंगल नजिकै आएपछि नजिकै रहेको खोल्सामा लगेर बलात्कार प्रयास गरेपछि प्रतिवाद गर्दा घाँटी थिचेर हत्या गरेको पाइएको छ,' सिंहले भने । बालिकासँग करिब एक घण्टा गफ गरेको र यौन प्रस्ताव राख्दा अस्वीकार गरेपछि घाँटी निमोठेको र बालिका लडेपछि ढुंगाले टाउकोमा हिर्काएर हत्या गरेको युवकले स्वीकार गरेको उनले जनाए । शुक्रबार हजुरआमाको घरबाट फर्केकी मोक्तान एकाएक हराएपछि परिवारले खोजतलास गर्नेक्रममा उनलाई गत शनिबार खोल्सामा मृत अवस्थामा भेटाएका थिए । घटनापछि स्थानीयले ती युवक मोक्तानसँगै गएको भन्ने सूचना दिएपछि प्रहरीले युवकलाई शनिबार पक्राउ गरी अनुशन्धान थालेको थियो । सिंहका अनुसार घटनास्थलमा युवकको चप्पल फेला पर्नु र अरु सवुत प्रमाण भेटिनुले युवकलेनै मोक्तानको हत्या गरेको स्पष्ट बुझिन्छ। घटनापछिको प्रारम्भिक अनुसन्धान सकेर ढिलागरी प्रहरीले घटना बारे सार्वजनिक गरेको हो । मृतक बालिकाको शव सिन्धुली अस्पतालमा पोष्टमार्टम गरी परिवारको जिम्मा लगाइएको छ । युवक काठमाडौंको होटलमा मजदुर गर्दै आएका थिए ।"
मनसुन अझै एक साता लम्बिने,"काठमाडौं : यस वर्ष मनसुन बाहिरिन अझै एक साता लाग्ने भएको छ । मनसुनको औसत समय सोमबार अर्थात् सेप्टेम्बर २३ भए पनि अझै सक्रिय हुने क्रम बढिरहेको जल तथा मौसम विज्ञान विभाग मौसम पूर्वानुमान माहाशाखाले जनाएको छ । मनसुन सकिने बेलामा पश्चिम तिरबाट पूर्वतिर वायु सर्नुपर्छ तर अहिले त्यस्तो भएको छैन । हाल वायु पश्चिमतिर नै सक्रिय भइरहेको छ । त्यसैले अझै एक साता मनसुनको समय लम्बिने भएको मौसमविद् समीर श्रेष्ठले बताए। 'नेपालमा सामान्यतया जुन १० मा मनसुन भित्रिएर सेप्टेम्बर २३ मा अन्त्य हुनेगर्छ तर यस वर्ष १० दिन ढिलो गरी असार ५ अर्थात् ९ जुन २०० मा मनसुन भित्रिएको थियो । त्यसैले यस वर्ष एकडेढ साता मनसुन लम्बिन सक्छ,' उनले भने। गत वर्ष पनि अक्टोबर ५ मा मनसुन बाहिरिएको थियो । मनसुन सकिन जुन किसिमको वातारण आवश्यक पर्ने हो त्यो अहिले भइरहेको छैन । मुलुकभरका वर्षा मापन केन्द्रमध्ये ९० प्रतिशत स्टेशनमा लगातार तीनदेखि चार दिनसम्म वर्षा शून्य रेकर्ड भएमा मनसुन सकिन्छ तर अहिले देशभर नै वर्षा भइरहेको महाशाखाले जनाएको छ । त्यस्तै मनसुन अन्त्य हुने बेलामा पूर्वतिर मनसुनी प्रणाली मकजोर हुँदै जान्छ तर अहिले पूर्वमा मनसुन सक्रिय छ । अर्का मौसविद् बरुण पौडेलले बताए। यस वर्ष औसतभन्दा कम वर्षा भएको उनको भनाइ थियो । 'मनसुनको समय लम्बिए पनि अब भारी वर्षाको सम्भावना भने छैन । मनसुनी गतिविधि केही बाँकी नै रहेकाले दिउँसो घाम लागी देशका केही भूभागमा बेलुका तथा रातको समय हल्कादेखि मध्यम हुनेगर्छ तर वर्षा लगातर नभई छोटो समय हुनेछ । यसमा अत्तिनुपर्ने कुरा छैन,' मौसमविद् पौडेलले भने। सामान्यतया १०० दिनसम्म मनसुनी वर्षा हुनेभए पनि केही वर्षयता ती दिनको सङ्ख्या बढिरहेको छ । आज देशभरि आंशिकदेखि सामान्य बदली रही केही स्थानमा मेघ गर्जन र चट्याङसहित हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ । मङ्गलबार र बुधबार पनि सो क्रम यथावत रहने बताइएको छ । महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम १८ दशमलम पाँच डिग्री र अधिकतम तापक्रम २६ दशमलव आठ डिग्री सेल्सियस रहेको छ । रासस"
बहिरा विद्यालयमा इन्जिनियरिङ पढाइ,"विराटनगर : विराटनगर महानगरपालिका५ कोचाखालस्थित बहिरा माविको कक्षा कोठामा भेटिएकी प्रधानाध्यापक मीनु अधिकारी (दाहाल) फरक ढंगले पढाइरहेकी थिइन्। जुन सामान्य विद्यार्थीलाई जस्तो थिएन। सुनाइसम्बन्धी अपांगता भएका (कान सुन्न नसक्ने) विद्यार्थीलाई पढाउन त्यति सजिलो नभए पनि अधिकारी विभिन्न सांकेतिक भाषामा पढाउँदै थिइन्। विद्यार्थी पनि पढाएका कुरा बुझेजस्तो गर्दै सांकेतिक रुपमै उनी र साथीभाइसँग दोहोरो संवाद गरिरहेका थिए। ०६२ सालमा सुरु यो स्कुल सुनाइसम्बन्धी अपांगता भएका विद्यार्थीलाई पढाउने प्रदेश १ कै नमुना विद्यालय हो। नाटकको रकमले सञ्चालनमा ल्याइएको विशेष अर्थात बहिरा विद्यालयले प्राविधिक विषय अध्यापनमा जोड दिइरहेको छ। बहिरा विद्यार्थीलाई पढाउन गाह्रो भएपछि महिलाहरूकै प्रयासबाट उनीहरूलाई शिक्षादिक्षा दिन स्कुल खोलियो, अधिकारीले भनिन्, पहिलो वर्ष ५ जना भर्ना भए। बहिरा माविको भवन। बिनापूर्वाधार स्कुल चलाउँदा धेरै अप्ठेरो सामना गर्नु परेको भन्दै उनले विशेष प्रकृतिका विद्यार्थीलाई पढाउन खोज्नु सहज नभएको अनुभव सुनाइन्। उनले सांकेतिक भाषामा पढाउनु पर्ने भएकाले सुरुका दिनमा धेरै अप्ठेरा र समस्या झेलेको बताइन्। विद्यालय सुरु भएपछि पूर्वाधार निर्माणदेखि लिएर सबै कुरामा धेरैतिरबाट सहयोग जुटेको अधिकारीले बताइन्। बाहिरी सहयोगबाटै १० कठ्ठा जग्गा खरिद गरेर भवन बनाएको उनको भनाइ छ। अहिले विभिन्न संघ संस्था र व्यक्तिको सहयोगबाट भवन, छात्रावास तथा ल्याबहरु रहेको जानकारी अधिकारीले दिइन्। थप भौतिक पूर्वाधार निर्माण र शैक्षिक गुणस्तर वृद्धिका लागि सामाजिक विकास मन्त्रालय र विराटनगर महानगरपालिकाले सहयोग गर्ने प्रतिबद्धता जनाएका छन्। बहिरा माविमा अहिले १ सय ३१ जना विद्यार्थी अध्ययनरत छन्। प्रदेश १ का १४ सहित २० जिल्लाका विद्यार्थी यहाँ पढ्छन्। विद्यालयले प्राविधिक शिक्षामा बढी जोड दिएको छ। कक्षा ९ र १० मा सिभिल इन्जिनियरिङको पढाइ हुन्छ। ०७१ सालदेखि सिभिल इन्जिनियरिङ पठनपाठन सुरु गर्दै प्राविधिक विषय प्राथमिकतामा राखिएको उनको भनाइ छ। यहाँबाट ४८ विद्यार्थीले सिभिल इन्जिनियरिङ उत्तीर्ण गरिसकेका छन्। बहिरा माविका विद्यार्थीलाई सांकेतिक रुपमा पढाइँदै। अधिकारीले विद्यार्थीले प्राविधिक विषयको पढाइ राम्रोसँग बुझेर व्यवहारमा उतार्ने गरेको जानकारी दिइन्। कक्षा ११ मा पनि यसै वर्षबाट सिभिल इन्जिनियरिङको पढाइ सुरु गर्ने तयारी छ। सामाजिक विकास मन्त्रालयको सहयोगमा कक्षा ११ को भवन निर्माण भइरहेको जानकारी सहायक प्रधानअध्यापक रमा रिजालले दिइन्। विद्यालयमा रहेका २५ शिक्षकशिक्षिकामध्ये १० जनालाई मात्रै सरकारले तलब सुविधा दिन्छ। बाँकी तलबका लागि विभिन्न दाताको भर पर्छन्। पढाइ सुरु गर्दा स्कुल सञ्चालनका लागि शिक्षकशिक्षिकाले नै तलबको ८० प्रतिशत खर्च गरेको प्रधानअध्यापक अधिकारीको भनाइ छ।"
पितृसत्तालाई चुनौती दिने आश्रमका आमाहरू,"दमौली : सामान्यतः शव पुरुषले बोक्ने प्रचलन छ। हाम्रोजस्तो पितृसत्तात्मक समाजमा महिलाले शव बोक्नुलाई सहज मानिँदैन। भए परिवारकै पुरुष नभए आफन्तले यस्तो जिम्मेवारी बोक्छन्। तनहुँको वेदव्यास ज्येष्ठ नागरिक आश्रमका महिलाले यो परम्परालाई चुनौती दिँदै आइरहेका छन्। आश्रममा आश्रय लिने महिला वा पुरुष जो कोहीको निधन भएमा सञ्चालक महिलाहरूले नै काँध थाप्ने गरेका छन्। शव बोकेर उनीहरू दमौलीस्थित सेतीमादी शवदाहस्थल पुर्याउँछन्। र, दागबत्ती दिन्छन्। आश्रममा बस्दै आएकी ८२ वर्षीय तीलुमाया बगालेको सोमबार निधन भए पछि महिलाहरूले पालैपालो काँध थापेर अन्त्येष्टि गरे। महिलाहरू मात्र सदस्य रहेको आश्रम उनीहरूकै सहयोगमा चलिरहेको छ। हामी पुरुषभन्दा कुनै अवस्थामा कम छैनौं, आश्रमकी अध्यक्ष सावित्रीदेवी श्रेष्ठले भनिन्,त्यही सन्देश दिनका लागि आफैले शव बोक्ने गरेका छौं। आश्रम सञ्चालनमा महिलाकै निर्णायक भूमिका रहेकाले आइपरेका जस्तोसुकै चुनौती उनीहरूबाटै सामना गर्न सकिने सन्देश दिएको उनले बताइन्। आश्रमकै एक शुभेच्छुक सान्ता बाँस्तोलाले जुनसुकै कामका लागि पनि महिला पछि नहट्ने सन्देश घटनाले दिएको बताइन्। उनले महिलाले शव बोकेको घटनालाई यसको गतिलो उदाहरण भएको बताइन्। बाल विधवा बगालेले पाँच वर्षयता आश्रममा लिँदै आएकी थिइन्। लमजुङको जितास्थित चिनियाँ गाउँबाट आएकी उनले आश्रममा सेवा पाइरहेकी थिइन्। बिरामी भएकी उनी व्यास १ कराङकाठस्थित आफ्ना आफन्तकहाँ पुगेका बेला त्यहीँ निधन भयो। निधन भएको खबर पाउनासाथ आश्रमका सदस्यहरू उनको अन्त्येष्टिका लागि भेला भए। आश्रमका निर्मला मल्ल, आशाकुमारी बानियाँ, अरुणा श्रेष्ठ, सावित्रीदेवी श्रेष्ठलगायतले उनको शव बोकेर दमौलीस्थित सेतीमादी शववदाहस्थल पुर्याए र दागबत्ती पनि दिए। आश्रमका सदस्यले बगालेको निधनमा एक छाक छाड्ने बताएका छन्।"
गोली प्रहारबाट एकजना घाइते,राजविराज : सप्तरीको डाक्नेश्वरी नगरपालिकामा अज्ञात समूहले एक जनालाई गोली प्रहार गरेको छ। वडा नम्बर ७ ब्रहमपुरका २४ वर्षीय भगवती मण्डलमाथि गएराति भारतीय नम्बरको मोटरसाइकलमा आएका दुई जनाको समूहले गोली प्रहार गरेर घाइते बनाएको सप्तरी प्रहरीले जनाएको छ। उनको बायाँ हातको पाखुरामा गोली लागेको छ। पाखुराबाट अत्यधिक रगत बगेर राजविराजस्थित गजेन्द्रनारायण सिंह अस्पतालमा उपचार सम्भव नभएपछि धरानस्थित बिपी कोइराला स्वास्थ्य विज्ञान प्रतिष्ठान रेफर गरिएको अस्पतालका अहेव सन्तोष मेहताले बताए। राजविराजबाट स११ प १३६६ नम्बरको मोटरसाइकलमा घर गइरहेका मण्डलमाथि डाक्नेश्वरी नगरपालिका ८ विषहरिया टोलस्थित कोशी पम्प नहरनजिक अज्ञात समूहले गोली प्रहार गरी फरार भएको घाइते मण्डलले बताए।
कक्षा ११ को नतिजा दुई दिन भित्रै आउने,काठमाडौं : राष्ट्रिय परीक्षा बोर्डले कक्षा ११ को वार्षिक परीक्षाको नतिजा दुई दिन भित्रै सार्वजनिक गर्ने तयारी गरेको छ। कक्षा ११ को वार्षिक परीक्षा गत वैशाख २९ गतेदेखि जेठ पहिलो सातासम्म सञ्चालन भएको थियो। परीक्षामा चार लाखभन्दा बढी विद्यार्थी सम्मिलित थिए। बोर्डका परीक्षा नियन्त्रक (कक्षा ११ र १२) कृष्ण शर्माले नतिजा प्रकाशनको काम अन्तिम चरणमा पुगेको बताए। उत्तरपुस्तिका परीक्षणपछि संकलन गरिएको प्राप्ताङ्कलाई आज अन्तिम रुजु गर्दैछौं। आज बेलुकासम्म काम सकियो भने भोलि या पर्सि नतिजा सार्वजनिक गर्छौ शर्माले अन्नपूर्णसंग भने। कुनै प्राविधिक समस्या नआएमा दुई दिन भित्रमा जसरी पनि नतिजा प्रकाशन गर्ने तयारीमा बोर्ड लागेको छ।
हुनै छाड्यो सार्वजनिक सुनुवाइ,"काठमाडौं : स्थानीय सरकारले सार्वजनिक सुनुवाइ कार्यक्रमलाई बेवास्ता गरिरहेको पाइएको छ। सोसल अडिट, प्रोजेक्ट अडिटझंै सार्वजनिक सुनुवाइ पनि सुशासन र पारदर्शिताको एउटा सूचांक मानिन्छ। तर, त्यसलाई साढे दुई वर्ष पार गर्दा पनि तहले त्यस्तो कार्यक्रम सुरु नै गरेका छैनन्। विगतमा गाउँ विकास समिति, नगरपालिकाका गाउँ, टोलमा यस्ता कार्यक्रम गर्ने अभ्यास थियो। तर, सार्वजनिक सुनुवाइ एकाध तहले गरे पनि त्यो जनसहभागिता जुटाएर होइन, औपचारिकता पूरा गर्नकै लागि मात्रै गरेको पाइएको छ। ललितपुर महानगरले सार्वजनिक सुनुवाइ गरेकै छैन। महानगर प्रमुख चिरीबाबु महर्जनले भने, अरू कामको चापले एउटा पनि सार्वजनिक सुनुवाइ गर्न सकिएन। काठमाडौं महानगरले पनि यस्तो कार्यक्रमलाई अगाडि बढाउन सकेको छैन। महानगरपालिकाका प्रमुख प्रशासकीय अधिकृत केदार न्यौपानले गत वर्ष सार्वजनिक सुनुवाइ गरे पनि परिणाममुखी नदेखिएपछि यो वर्षबाट वडाकै जिम्मामा लगाइएको बताए। काठमाडौंको अर्काे टोखा नगरपालिकाले ०७५७६ मा एउटा सार्वजनिक सुनुवाइ गरे पनि स्थानीयको सहभागिता नै नभएको मेयर प्रकाश अधिकारीले बताए। अधिकारीले भने, उपलब्धिमूलक नदेखिएपछि यस वर्षदेखि वडाकै जिम्मा लगाएका छौं। काठमाडौंका अन्य नौ वटा नगरपालिकामा पनि सार्वजनिक सुनुवाइले निरन्तरता पाउन सकेको छैन। जनताको गुनासो सुनेर कामकारबाही पारदर्शी बनाउनुका साथै योजना र कार्यक्रम परिणामुखी बनाउन यस्ता असल अभ्यास जारी राख्नुपर्ने उनले बताए। जिल्ला समन्वय समिति महासंघका प्रवक्ता नवराज गेलालले सात सय ५३ स्थानीय तहमध्ये एक तिहाइमा पनि त्यसको अभ्यास हुन नसकेको बताए। तहलाई न बाध्यता छ न त आवश्यकता नै ठानेका छन्। जनताले बजेट कति आयो कसरी खर्च भयो भन्ने नै जानकारी पाउन सकेका छैनन्। पारदर्शिता र सुशासनमा स्थानीय सरकारमाथि प्रश्न उठ्न थालेको छ, उनले भने। जवाफदेही र उत्तरदायी सरकारका लागि सुशासन र पारदर्शिता जरुरी हुन्छ। जनसहभागिता, उत्तरदायित्व, पारदर्शिता सुनिश्चित गरी सुलभ र गुणस्तरीय सेवा प्रदान गर्ने विषय स्थानीय सरकार सञ्चालन ऐन, २०७४ ले स्पष्ट गरेको छ। स्थानीय जनप्रतिनिधिलाई सार्वजनिक सुनुवाइमार्फत सेवा प्रवाह, नीति निर्माण, सार्वजनिक खरिदजस्ता विषयमा स्थानीयको कुरा सुनेर तहको कामकारबाही जवाफदेही र पारदर्शी बनाउन सघाउँँछ। जनप्रतिनिधिलाई सार्वजनिक सुनुवाइ जनतासम्म पुग्ने र आफ्ना कमजोरी सुधार्ने उपयुक्त अवसर पनि हो। तर, त्यो अवसर र असल अभ्यास बेवास्ता गर्दा स्थानीय सरकार बलियो र चुस्त बन्न सकेको छैन। स्थानीय शासनविद् कृष्णप्रसाद सापकोटाले स्थानीय सरकारले योजना निर्माण कार्यान्वयन र सेवा प्रवाहमा जनतालाई प्रत्यक्ष र सहभागितामूलक संलग्न बनाउनुपर्ने बताए। उनले भने, सार्वजनिक सुनुवाइ पनि जनता सहभागी बनाउने एउटा माध्यम हो। जनतासँग टाढा रहन खोजियो भने स्थानीय सरकार बलियो र दिगो बन्न सक्दैन। स्थानीय सरकारको बजेट र कार्यक्रम र सेवा प्रवाहको विषयमा स्थानीयको जनगुनासो सुन्ने यस्ता कार्यक्रमलाई बेवास्ता गरिँदा तहमा बेथिति र अनियमितता बढ्दै गएको संघीय मामिला तथा सामान्य प्रशासन मन्त्रालयको भनाइ छ। महालेखा परीक्षकले गत वर्षको लेखा परीक्षण प्रतिवेदनमार्फत स्थानीय तहबाट प्रवाह हुने सेवालाई व्यवस्थित गर्न अधिकांश सेवा वडा कार्यालयबाट प्रवाह गर्ने, घुम्ती सेवा प्रदान गर्ने, सेवासम्बन्धी मापदण्ड निर्धारण गर्ने, अनुगमन संयन्त्र बनाउने र गुनासो सुनुवाइ संयन्त्रको व्यवस्था तथा आवधिक रूपमा सार्वजनिक सुनुवाइ गर्ने प्रक्रिया अवलम्बन गर्न निर्देशन दिएको थियो। स्थानीय निकाय सार्वजनिक सुनुवाइ कार्यविधि ०६७ ले सार्वजनिक सुनुवाइलाई बाध्यकारी बनाएको थियो। सञ्चालित विकास कार्यक्रम, उपलब्ध सेवा वस्तु र सुविधा सार्वजनिक गरी त्यस्ता विषयमा सार्वजनिक थलोमा सेवाग्राही नागरिकले उठाएका प्रश्नमा स्पष्टता ल्याउन र नागरिकबाट प्राप्त रचनात्मक सुझाव ग्रहण गर्न तथा जिम्मेवार संस्कार बसाउन यस्तो असल अभ्यास सुरु भएको थियो। विगतमा यस्तो कार्यक्रम केही निकायमा प्रभावकारी थियो। लामो समय कर्मचारीबाट स्थानीय निकाय चलेपछि सार्वजनिक सुनुवाइ औपचारिकतामा मात्रै सीमित बन्न पुगेको थियो। स्थानीय सरकार सञ्चालन ऐन २०७४ मा गाउँपालिका वा नगरपालिकाले काम कर्तव्य र अधिकार प्रयोग गर्दा आवश्यकताअनुसार कानुन नीति र मापदण्ड तथा कार्यविधि बनाएर लागू गर्न सक्ने स्पष्ट गरेको छ। संघीय मामिला तथा सामान्य प्रशासन मन्त्रालयका पूर्वसहसचिव पुरुषोत्तम नेपालले भने, तहले आफंै पनि कार्यविधि बनाएर यस्ता असल अभ्यासलाई निरन्तरता दिन सक्छन् तर केन्द्रले यो काम गर भनेर निर्देशन दिनुपर्ने होइन।"
'बढी शुल्क लिएका मेडिकल कलेजले एक महिनाभित्रै फिर्ता गर्नुपर्ने',"काठमाडौं : एमबीबीएस पढाइमा सरकारले तोकेको भन्दा बढी शुल्क उठाउने मेडिकल कलेजहरुले एक महिना भित्रमा अनिवार्य रुपमा विद्यार्थीलाई पैसा फिर्ता गर्नुपर्ने भएको छ। पैसा फिर्ता गर्न अटेर गर्ने मेडिकल कलेजलाई कडा कारवाही गर्ने निर्णय सरकारले गरेको छ। शिक्षा विज्ञान तथा प्रविधि मन्त्रि गिरिराजमणि पोखरेलको अनुरोधमा सोमबार गृह मन्त्रालयमा बसेको बैठकले यस्तो निर्णय गरेको हो। बैठकमा गृहमन्त्री रामबहादुर थापा पनि सहभागी थिए। एमबीबीएस अध्ययनका लागि काठमाडौं उपत्यका भित्र ३८ लाख ५० हजार र उपत्यका वाहिर ४२ लाख ५० हजार लिन पाउने सिमा सरकारले २०७२ सालमा तोकेको थियो। तर कलेज सञ्चालकले आफूखुशी शुल्क उठाएको विद्यार्थीले गुनासो गर्दै आएका छन्। बैठकमा सहभागीहरुले मेडिकल कलेजलाई यस अवधिमा बढी लिएको शुल्क फिर्ता गर्न मेडिकल कलेजलाई सार्वजनिक रुपमा अनुरोध गर्ने निर्णय गरेका छन्। यस अनुरोधलाई अटेरी गरेमा जिल्ला प्रशासन कार्यालय मार्फत कारवाही प्रक्रिया अघि बढाउने निर्णय गरेको शिक्षा विज्ञान तथा प्रविधी मन्त्री पोखरेलका स्वकीय सचिव पुरन केसीले जानकारी दिए। बैठकमा गृह सचिव प्रेमकुमार राई, शिक्षा सचिव महेश दाहाल, चिकित्शा शिक्षा आयोगका उपाध्यक्ष डा श्रीकृष्ण गिरी, त्रिविका उपकुलपति प्राडा सुधा त्रिपाठी, त्रिवि आइओएमका डिन जगदीश अग्रवाल, काठमाडौं विश्वविद्यालय स्कुल अफ मेडिसीनका डिन राजेन्द्र कोजु लगायतको उपस्थिति थियो।"
दुई सातादेखि अवरुद्ध रसुवागढी सडक संचालनमा,"वेत्रावति, नुवाकोट : दुई सातादेखि अवरुद्ध त्रिदेशीय मार्गको रुपमा रहेको नुवाकोटधुन्चेरसुवागढी सडक सूचारु भएको छ ।भाँसिएको सडक मर्मतपछि आइतबारबाट यातायात सूचारु भएको हो । वेत्रावतिकालिकास्थानराम्चेधुन्चे सडकखण्डको नागार्दुनमा भदौ २५ गते पहिरो जाँदा सडक भाँसिएको थियो।१२ दिनपछि यातायात सूचारु भएको रसुवाका प्रमुख जिल्ला अधिकारी अर्जुन भण्डारीले जानकारी दिए । सडक सूचारु भएसँगै १२ दिनदेखि रोकिएका सयौं मालबाहक कन्टेनर तथा सवारी साधन आआफ्नो गन्तव्यतर्फ लागेका छन् । रसुवागढी नाका जोड्ने सडक अवरुद्ध हुँदा दसैंका लागि चीनबाट आयात गरिएका सामग्री बीच बाटोमै रोकिएका थिए। चीनको केरुङबाट रसुवागढी नाका हुँदै नेपालतर्फ रेडिमेड कपडा, कम्मल, घडी, जुत्ता, चप्पल, स्याउ, विद्युतीय तथा इलेक्ट्रोनिकलगायतका सामग्री भित्रिने गर्छन्। नेपालबाट भने केरुङतर्फ हस्तकलाका सामग्री जाने गरेका छन् ।"
बल्ल आइपुग्यो औषधि,"जाजरकोट : दुई महिनायता औषधिविहीन जाजरकोट जिल्ला अस्पतालमा बल्ल औषधि आइपुगेको छ। अस्पतालमा औषधि नै नरहेका समाचार प्रकाशित भएपछि जाजरकोटका प्रदेश सांसद गणेशप्रसाद सिंह र कृष्णा शाहको पहलमा औषधि ल्याइएको हो। जिल्ला अस्पतालमा शुक्रबार औषधि पुगेपछि स्थानीय खुसी भएका छन्। यसअघि अस्पतालमा सरकारले निःशुल्क उपलब्ध गराउने सामान्य औषधिसमेत उपलब्ध थिएन। लामो समयदेखि औषधि अभाव हुँदा उपचारमा समस्या भएको थियो। दिनहुँ भाइरल ज्वरो, टाइफाइड, मौसमी रुघाखोकीलगायतका बिरामीको चाप बढ्दै गए पनि अस्पतालबाट बिरामी रित्तै फर्किन बाध्य थिए। अस्पतालले नयाँ आर्थिक वर्ष सुरु भएको दुई महिनासम्म पनि औषधि नकिन्दा समस्या भएको हो। सिटामोल, आइरन चक्की, ब्रुफिन, रेनिटिडाइन, मेट्रोलगायतका ३५ प्रकारका अत्यावश्यक औषधि ल्याइएको जिल्ला अस्पताल प्रमुख डा केशर कार्कीले बताए। औषधि अभावबारे सञ्चारमाध्यममा आएपछि सम्बन्धित निकायमा औषधि आपूर्तिको पहल गरिएको उनले बताए। आगामी दिनमा औषधि अभाव हुन नदिने जाजरकोटका सांसदहरूको प्रतिबद्धता छ। औषधि नहुँदा अस्पतालको फार्मेसी फाँटका कर्मचारीसमेत घाम तापेर बस्थे। अस्पतालमा स्थायी लेखापाल नहुँदा समयमै औषधि खरिद गर्न झन्झट भइरहेको डा कार्कीले बताए। कोष तथा लेखा नियन्त्रकको कार्यालयले तलब खुवाउन काजमा लेखापाल पठाएका लेखापालसमेत जाँदैनन्। यसअघि औषधि नहुँदा बिरामीको उपचार गर्न नपाएका स्वास्थ्यकर्मीले लेखापाल नहुँदा साउनदेखि तलबभत्ता खान नपाएको गुनासो गरेका छन्।"
"वषौँ पहिले ठेक्का, लथालिंग सम्पदा","ललितपुर : ०७२ सालको भुकम्पले क्षति पुर्याएका सम्पदाहरु अझै बन्न सकेका छैनन्। विश्वसम्पदा स्थल तथा संरक्षित स्मारक क्षेत्रका मन्दिरहरुको अवस्था वषौंसम्म लथालिंग रहेको छ। बुङ्गमतीको रातो मच्छिन्द्रनाथ, शंखमुलको जगतनारायण मन्दिर, स्वठको राधाकृष्ण मन्दिर र पाटन सुनधाराको उमामहेश्वर, पाटन दरवारको देगु तलेजु लगायत संपदा लथालिङ्ग अबस्थामा रहेका हुन्। स्वठमा रहेको राधाकृष्ण मन्दिर चार करोड लागतमा बन्ने तय भएको थियो। ०७४ चैतमा काम सुरु गरी माघमा सम्पन्न गर्ने भनिएपनि अझै अथालिलंग नै देखिन्छ। ठेकेदारले अग्रिम भुक्तानी स्वरुप ४० लाख रुपैयाँ लिएका थिए। तर उनी लामो समयसम्म सम्पर्क बिहिन बसेका थिए। ठेकेदारको नाम कालो सुचीमा निकाल्ने भन्दै बारम्बार काममा फर्कन आग्रह गर्दा पनि नटेरेको दरवार हेरचाह तथा पुरातत्व विभागले जनाएको छ। काठैकाठको उत मन्दिर बनाउने जिमा लिएको ठेकेदारलाई पुरा बजेटको दश प्रतिशत पेनाल्टी भराउने सहमती भएको स्मारक संरक्षण तथा दरवार हेरचाह कार्यालयका प्रमुख सन्दीप खनालले जानकारी दिए। यतिबेला काठको चौकोस, पीलर बनाउने तथा कार्भिंग गर्ने काम धमाधम भइरहेको छ, खनालले भने ०७६।०७७ भित्र निर्माण सम्पन्न गराउनुपर्नेछ। बुंगमतीको रातो मच्छिन्द्रनाथको मन्दिर अर्को महत्वपुर्ण सम्पदा हो। करिब चार करोड लागतमा बन्ने भनिएको उत मन्दिरमा पुर्ण क्षति भएको थियो। श्रीलंकन सरकारको सहयोगमा बन्न लागेको यस मन्दिरको काम अगाडी बढ्न सकेको छैन। पुरानो ठेकेदारबाट नयाँलाई काम दिँदा उसले मन्दिरको सामान हस्तान्तरण गर्न मानेन। जिल्ला प्रशासन कार्यालयका ललितपुरका तत्कालिन प्रमुख प्रेमराज जोशीको संयोजकत्वमा ठेकेदार र सम्बन्धित निकायका मानिसहरुसँग बैठक भएको थियो। त्यसपछी मात्र नयाँ ठेकेदारलाई मन्दिरको सामान दिएको खनालले बताए। काममा लगाएर पैसा नदिएको भन्दै स्थानीयले पनि केही समय अवरोध पुर्याएको थिए। यस मन्दिरको निर्माण गतवर्ष नै सम्पन्न भइसक्नुपर्ने उनले जनाए। पाटन सुनधाराको उमा महेश्वर मन्दिर निर्माण गर्नलाई तीन महिना पहिला मात्रै टेण्डर खुलाइएको थियो। तुल्सी डीआर जेभी र पचली भैरव निर्माण सेवाले ५० लाख लागतमा निर्माण सम्पन्न गर्ने तय भएको हो। तर काम सुरु भइसकेको छैन। शंखमुलको जगतनारायण मन्दिरको हालत पनि उस्तै छ। आकारको हिसाबले दक्षिण एशियाको ठुलो र महत्वपुर्ण पनि मानिएको देगु तलेजु मन्दिर निर्माणको काम अहीलेसम्म थालनी भएको छैन। अनुमानित बजेट दश करोडमा बन्ने भनिएको उक्त मन्दिर जापान सरकारको सहयोगमा बन्ने भएको हो। चाहिने रकम जापान सरकारले पठाइसकेको छ। तर मन्दिर कसरी बनाउने निक्यौल भइनसकेको खनालले जनाए। स्थानीय उपभोक्ता समितिसँग मिलेर काम गर्ने कुरा भएकाले उपभोता समिती गठन गरेर पुननिर्माण प्राधिकरणमा पठाइएको छ। चार महिना पहिला देगु तलेजु निर्माणका लागि टेण्डर खुलाएको थियो। तर महानगरपालिका लगायत स्थानीय उपभोता मिलेर टेण्डर रद्ध गराएको महानगरपालिकाका प्रमुख चिरिबाबु महर्जन जानकारी दिए। उनका अनुसार यस विषयमा राष्ट्रिय पुननिर्माण प्राधिकरणसँग छलफल भईरहेको अवस्था हो। महत्वपुर्ण सम्पदाहरु नबन्नुमा सार्वजनिक खरीद ऐन बाधक भएको उनी बारम्बार बताउँदै आएकाछन्। सरकारको बनाएको सार्वजनिक खरिद ऐन २०६३ का कारण ठुलाठुला आयोजनाहरु वर्षौंसम्म अलपत्र परेको बताए। त्यसैले बारम्बार यस ऐन शंसोधन हुनुपर्ने कुरामा लबिगं गर्दैआएकाछन्। यसै अन्तर्गत यस ऐनको नियममा छैटौ शंसोधन भएको थियो। त्यसमा निश्चित अवधीमा काम नसक्ने ठेकेदारहरुले पुन म्याद थप्दा जति अवधीका लागि सकाइसक्ने भनेकाछन् त्यसको ठीक आधा समयमा काम सकाउनुपर्ने भन्ने थियो। तर सातौं शंसोधन पुन ठेकेदारको पक्षमा आयो। आठौं शंसोधानमा ठेक्का लिएर दश वर्षसम्म काम नगरी एघारौंवर्षमा काम गर्छु भनेर आएको खण्डमा काम उसैले पाउने वातावरण बनाइदियो। यसले ठेकेदारहरुलाई ठुलो मनोबल बढाई दिएको आरोप उनको छ। जबसम्म यो ऐन रहिरहन्छ यो मुलुकको प्रगती हुनै सक्दैन। महर्जनले थपे यस ऐन अन्तर्गत ठेकेदारले टेण्डर पारीसकेपछी काम गर्नका लागि भन्दै अग्रिम भुतानी लिन्छन्। खरीद ऐनको दफा १३ ले अग्रिम खर्चका लागि पुरा बजेटको २० देखी ३० प्रतिशत पैसा बुझाउनुपर्ने व्यवस्था गरेको छ। यही प्रावधानका कारण ठेकेदारहरुले पैसा लिएर पनि काम नगर्ने प्रवृत्तिको हाबी भएको ठम्याई छ। ठेक्का लिएर त्यो पैसा अन्य ठाउँमा लगानी गर्न जान्छन्। पुरातत्व ऐनले पुरातात्विक सम्पदाहरु भत्किएमा माटो पनि नफाल्नु भन्छ। तर टेण्डर लगाउँदा यस्ता कुरामा ध्यान नदिएको आरोप महर्जनको छ। सम्पदा घीनलाग्दो बनाउनु भन्दा बरु नबनोस, गुणस्तरहीन सामान प्रयोग गर्न पाईन्न। यस्तै लफडाका कारण पाटन दरवारको भीमसेन मन्दिर स्थानीय आफैले बनाउने जिम्मा लिएका महर्जनले बताए। चार करोड लगानीमा बन्ने भनिएको उत मन्दिरको काम धमाधम भइरहेको छ। कुम्भेश्वर मन्दिरको निर्माण पनि ०७४ चैत्रमा सुरु गरिएको थियो। दुइ करोड लागतमा सम्पन्न हुने भनिएको थियो। जयस्थिती मल्लले चौधौं शताब्दिमा बनाएको यस मन्दिर नेपालमा सबै भन्दा पुरानो र प्राविधिक रुपमा अप्ठ्यारो मन्दिर मानिन्छ। गतवर्ष नै निर्माण सम्पन्न भएपनि का अघि बढ्न सकेको छैन। ०७२ को भुकम्पले ललितपुरका एक सय ४४ वटा सम्पदाहरुमा क्षति पुगेका थिए। त्यसमध्ये ३१ सम्पदामा पुर्णक्षति भएको थियो। ६८ वटा आंसिक क्षति र ४५ सम्पदामा सामान्य क्षति पुगेको थियो। तयसमध्ये ३० वटा सम्पदा सुचीभित्रका हुन्।"
३ वर्षमा १२ गोलीकाण्ड,"भैरहवा : घटना १ बुटवल उपमहानगरपालिका२ गढी टोलमा २०७५ चैत १३ गते गोली प्रहारबाट भारतीय नागरिक फिरोज खान मारिए। उनकी श्रीमती साहिना खातुनले भिनाजु कादिर अन्सारीसँग मिलेर हत्या गराएको प्रहरी अनुसन्धानबाट खुल्यो। साहिना पक्राउ परिन्। अन्सारी फरार छन्। घटना २ गैडहवा गाउँपालिका४ की रेशमकुमारी मल्ल गत असार १७ गते बैंकबाट ४ लाख ६३ हजार झिकी अटो रिक्सा चढेर घरतिर फर्किंदै थिइन्। मोटरसाइकलमा आएका दुई अपरिचित युवा रिक्साको टायरमा गोली प्रहार गरी रकम लुटेर फरार भए। घटना ३ वैकुण्ठपुरमा गत भदौ २९ गते गोली प्रहारबाट ओमसतिया५ का ३५ वर्षीय महेन्द्र कुर्मीको ज्यान गयो। उनी बैंकबाट ५ लाख रुपैयाँ झिकेर श्रीमती र छोरासहित मोटरसाइकल चढी घर फर्किंदै थिए। मोटरसाइकलमै आएका दुई युवक गोली हानी गरी ५ लाख रुपैयाँ लुटेर भागे। अभियुक्त पक्राउ परेका छैनन्। केही वर्षयता यस्ता घटनाले रूपन्देहीका बासिन्दा त्रसित बनेका छन्। दुईचार महिना अन्तरालमै गोली प्रहारका घटना भइरहेका छन्। यहाँ अपहरण, लुटपाटदेखि ज्यानै लिनेसम्मका घटना रोकिएको छैन। रूपन्देही आर्थिक क्षेत्र बन्दै गएकाले अपराधका घटना बढ्दै गएको पूर्वडीआईजी हेमन्त मल्लको विश्लेषण छ। यहाँ भएको गोलीकाण्डमा अधिकांश आर्थिक विषयै जोडिएको छ। रूपन्देहीमा उद्योग, होटल, क्यासिनो, जग्गा, नदीजन्य पदार्थलगायत क्षेत्रमा लगानी बढ्दो छ। जिल्ला आर्थिक हब बन्दै छ, पूर्वडीआईजी मल्ल भन्छन्, त्यसकारण पनि अपराधीहरू विभिन्न रणनीति अपनाएर यहाँ सलबलाइरहेका छन्। सरकारले विशेष सुरक्षा प्रदान गर्न आवश्यक छ। ३३ महिनामा गोली प्रहारका १२ घटना भएका छन्। यी घटनामा पाँच जनाको हत्या भएको छ। तीनवटा प्रहरी इन्काउन्टरका घटना छन्। दुईवटा लक्षित गोली प्रहार, एउटा लुटपाट र एउटा मुठभेडबाट व्यक्ति पक्राउ गरी हतियार बरामद घटना छन्। रूपन्देहीमा नयाँ प्रहरी प्रमुख हेमकुमार थापा आएका छन्। उनले कस्ता योजना र रणनीति बनाउँछन् भन्नेमा सरोकारवालाको चासो छ। शान्ति सुरक्षा कायम राख्न प्रहरीको संख्या अपुग देखिएको छ। यहाँ ११ लाख जनसंख्या छ। प्रहरीका ७७ वटा युनिटमा १ हजार २ सय ९२ जनशक्ति दरबन्दी छ। ८ सय ५१ नागरिकबराबर एक प्रहरी पर्छन्। जनघत्व बढ्दै गए पनि दरबन्दी उस्तै रहेकाले काम गर्न समस्या परेको एक प्रहरी अधिकृत बताउँछन्। सरकारले सीमामा निगरानी र प्रहरीको सूचना संकलनलाई प्रभावकारी बनाउनुपर्ने मल्लको भनाइ छ। गोली प्रहारका घटनामा साना हतियारको प्रयोग देखिएको छ। भारतसँग खुला सीमाका कारण यस्ता हतियारको बिगबिगी देखिन्छ। अपराध बढ्दै गए पनि सुरक्षामा सरकारको लगानी अपुग रहेको सुरक्षा सम्बद्ध जानकार बताउँछन्। सीमाबाट हुन सक्ने अपराध नियन्त्रण गर्न नाकालाई प्रविधियुक्त बनाउन आवश्यक छ, उनी भन्छन्, जसको लागि सरकारको लगानी, संलग्नता र निगरानी हुनुपर्छ। रूपन्देहीमा भएका गोली प्रहारका घटना २०७६ भदौ २९ महेन्द्र कुर्मीको हत्या २०७६ असार १७ रेशमकुमारी मल्लको रकम लुटपाट २०७६ जेठ २ झिनक धोबीबाट हतियार बरामद २०७५ चैत १३ फिरोज खानको हत्या २०७५ पुस २८ केदार साहनी प्रहरी इन्काउन्टर २०७५ जेठ ३ रामकेश धवलको हत्या २०७४ फागुन २८ हरिश सेठियालाई लक्ष्य गरी गोली प्रहार २०७४ फागुन ९ मनोज पुन प्रहरी इन्काउन्टर २०७४ फागुन ९ सोम आले प्रहरी इन्काउन्टर २०७४ पुस २१ वसन्त पौडेलको हत्या २०७४ साउन २० दुर्गालाल भण्डारीलाई लक्ष्य गरी गोली प्रहार २०७३ पुस ४ दुर्गा तिवारीको हत्या"
गोली प्रहारबाट एकजना घाइते,राजविराज : सप्तरीको डाक्नेश्वरी नगरपालिकामा अज्ञात समूहले एक जनालाई गोली प्रहार गरेको छ। वडा नम्बर ७ ब्रहमपुरका २४ वर्षीय भगवती मण्डलमाथि गएराति भारतीय नम्बरको मोटरसाइकलमा आएका दुई जनाको समूहले गोली प्रहार गरेर घाइते बनाएको सप्तरी प्रहरीले जनाएको छ। उनको बायाँ हातको पाखुरामा गोली लागेको छ। पाखुराबाट अत्यधिक रगत बगेर राजविराजस्थित गजेन्द्रनारायण सिंह अस्पतालमा उपचार सम्भव नभएपछि धरानस्थित बिपी कोइराला स्वास्थ्य विज्ञान प्रतिष्ठान रेफर गरिएको अस्पतालका अहेव सन्तोष मेहताले बताए। राजविराजबाट स११ प १३६६ नम्बरको मोटरसाइकलमा घर गइरहेका मण्डलमाथि डाक्नेश्वरी नगरपालिका ८ विषहरिया टोलस्थित कोशी पम्प नहरनजिक अज्ञात समूहले गोली प्रहार गरी फरार भएको घाइते मण्डलले बताए।
हुनै छाड्यो सार्वजनिक सुनुवाइ,"काठमाडौं : स्थानीय सरकारले सार्वजनिक सुनुवाइ कार्यक्रमलाई बेवास्ता गरिरहेको पाइएको छ। सोसल अडिट, प्रोजेक्ट अडिटझंै सार्वजनिक सुनुवाइ पनि सुशासन र पारदर्शिताको एउटा सूचांक मानिन्छ। तर, त्यसलाई साढे दुई वर्ष पार गर्दा पनि तहले त्यस्तो कार्यक्रम सुरु नै गरेका छैनन्। विगतमा गाउँ विकास समिति, नगरपालिकाका गाउँ, टोलमा यस्ता कार्यक्रम गर्ने अभ्यास थियो। तर, सार्वजनिक सुनुवाइ एकाध तहले गरे पनि त्यो जनसहभागिता जुटाएर होइन, औपचारिकता पूरा गर्नकै लागि मात्रै गरेको पाइएको छ। ललितपुर महानगरले सार्वजनिक सुनुवाइ गरेकै छैन। महानगर प्रमुख चिरीबाबु महर्जनले भने, अरू कामको चापले एउटा पनि सार्वजनिक सुनुवाइ गर्न सकिएन। काठमाडौं महानगरले पनि यस्तो कार्यक्रमलाई अगाडि बढाउन सकेको छैन। महानगरपालिकाका प्रमुख प्रशासकीय अधिकृत केदार न्यौपानले गत वर्ष सार्वजनिक सुनुवाइ गरे पनि परिणाममुखी नदेखिएपछि यो वर्षबाट वडाकै जिम्मामा लगाइएको बताए। काठमाडौंको अर्काे टोखा नगरपालिकाले ०७५७६ मा एउटा सार्वजनिक सुनुवाइ गरे पनि स्थानीयको सहभागिता नै नभएको मेयर प्रकाश अधिकारीले बताए। अधिकारीले भने, उपलब्धिमूलक नदेखिएपछि यस वर्षदेखि वडाकै जिम्मा लगाएका छौं। काठमाडौंका अन्य नौ वटा नगरपालिकामा पनि सार्वजनिक सुनुवाइले निरन्तरता पाउन सकेको छैन। जनताको गुनासो सुनेर कामकारबाही पारदर्शी बनाउनुका साथै योजना र कार्यक्रम परिणामुखी बनाउन यस्ता असल अभ्यास जारी राख्नुपर्ने उनले बताए। जिल्ला समन्वय समिति महासंघका प्रवक्ता नवराज गेलालले सात सय ५३ स्थानीय तहमध्ये एक तिहाइमा पनि त्यसको अभ्यास हुन नसकेको बताए। तहलाई न बाध्यता छ न त आवश्यकता नै ठानेका छन्। जनताले बजेट कति आयो कसरी खर्च भयो भन्ने नै जानकारी पाउन सकेका छैनन्। पारदर्शिता र सुशासनमा स्थानीय सरकारमाथि प्रश्न उठ्न थालेको छ, उनले भने। जवाफदेही र उत्तरदायी सरकारका लागि सुशासन र पारदर्शिता जरुरी हुन्छ। जनसहभागिता, उत्तरदायित्व, पारदर्शिता सुनिश्चित गरी सुलभ र गुणस्तरीय सेवा प्रदान गर्ने विषय स्थानीय सरकार सञ्चालन ऐन, २०७४ ले स्पष्ट गरेको छ। स्थानीय जनप्रतिनिधिलाई सार्वजनिक सुनुवाइमार्फत सेवा प्रवाह, नीति निर्माण, सार्वजनिक खरिदजस्ता विषयमा स्थानीयको कुरा सुनेर तहको कामकारबाही जवाफदेही र पारदर्शी बनाउन सघाउँँछ। जनप्रतिनिधिलाई सार्वजनिक सुनुवाइ जनतासम्म पुग्ने र आफ्ना कमजोरी सुधार्ने उपयुक्त अवसर पनि हो। तर, त्यो अवसर र असल अभ्यास बेवास्ता गर्दा स्थानीय सरकार बलियो र चुस्त बन्न सकेको छैन। स्थानीय शासनविद् कृष्णप्रसाद सापकोटाले स्थानीय सरकारले योजना निर्माण कार्यान्वयन र सेवा प्रवाहमा जनतालाई प्रत्यक्ष र सहभागितामूलक संलग्न बनाउनुपर्ने बताए। उनले भने, सार्वजनिक सुनुवाइ पनि जनता सहभागी बनाउने एउटा माध्यम हो। जनतासँग टाढा रहन खोजियो भने स्थानीय सरकार बलियो र दिगो बन्न सक्दैन। स्थानीय सरकारको बजेट र कार्यक्रम र सेवा प्रवाहको विषयमा स्थानीयको जनगुनासो सुन्ने यस्ता कार्यक्रमलाई बेवास्ता गरिँदा तहमा बेथिति र अनियमितता बढ्दै गएको संघीय मामिला तथा सामान्य प्रशासन मन्त्रालयको भनाइ छ। महालेखा परीक्षकले गत वर्षको लेखा परीक्षण प्रतिवेदनमार्फत स्थानीय तहबाट प्रवाह हुने सेवालाई व्यवस्थित गर्न अधिकांश सेवा वडा कार्यालयबाट प्रवाह गर्ने, घुम्ती सेवा प्रदान गर्ने, सेवासम्बन्धी मापदण्ड निर्धारण गर्ने, अनुगमन संयन्त्र बनाउने र गुनासो सुनुवाइ संयन्त्रको व्यवस्था तथा आवधिक रूपमा सार्वजनिक सुनुवाइ गर्ने प्रक्रिया अवलम्बन गर्न निर्देशन दिएको थियो। स्थानीय निकाय सार्वजनिक सुनुवाइ कार्यविधि ०६७ ले सार्वजनिक सुनुवाइलाई बाध्यकारी बनाएको थियो। सञ्चालित विकास कार्यक्रम, उपलब्ध सेवा वस्तु र सुविधा सार्वजनिक गरी त्यस्ता विषयमा सार्वजनिक थलोमा सेवाग्राही नागरिकले उठाएका प्रश्नमा स्पष्टता ल्याउन र नागरिकबाट प्राप्त रचनात्मक सुझाव ग्रहण गर्न तथा जिम्मेवार संस्कार बसाउन यस्तो असल अभ्यास सुरु भएको थियो। विगतमा यस्तो कार्यक्रम केही निकायमा प्रभावकारी थियो। लामो समय कर्मचारीबाट स्थानीय निकाय चलेपछि सार्वजनिक सुनुवाइ औपचारिकतामा मात्रै सीमित बन्न पुगेको थियो। स्थानीय सरकार सञ्चालन ऐन २०७४ मा गाउँपालिका वा नगरपालिकाले काम कर्तव्य र अधिकार प्रयोग गर्दा आवश्यकताअनुसार कानुन नीति र मापदण्ड तथा कार्यविधि बनाएर लागू गर्न सक्ने स्पष्ट गरेको छ। संघीय मामिला तथा सामान्य प्रशासन मन्त्रालयका पूर्वसहसचिव पुरुषोत्तम नेपालले भने, तहले आफंै पनि कार्यविधि बनाएर यस्ता असल अभ्यासलाई निरन्तरता दिन सक्छन् तर केन्द्रले यो काम गर भनेर निर्देशन दिनुपर्ने होइन।"

शीर्षक,विवरण
पासोमा परेको चितुवाको मर्यो,पोखरा : अन्नपूर्ण संरक्षण क्षेत्र आयोजना (एक्याप)को सार्दीखोलास्थित बाँझाखेतमा भेटिएको चितुवा उपचारका क्रममा मरेको छ। पासोमा परेर घाइते भएको करिब ७ वर्षको भाले चितुवा उपचारका क्रममा मरेको हो। कास्की जिल्लाको माछापुच्छ्रे गाउँपालिका २ बाँझाखेतमा गत बिहीबार घाइते अवस्थामा चितुवा भेटिएको थियो। सिकारीले जंगली जनावर मार्न राखेको पासोमा लामो समयदेखि परेर फुत्कने क्रममा चितुवाको दायाँ खुट्टा र ढाडमा गहिरो चोट लागेको हुन सक्ने पशु चिकित्सकले बताएका छन्। संरक्षण क्षेत्रमा सिकार बढ्दै गएकाले प्रभावकारी अनुगमन हुनुपर्ने संरक्षणकर्मीले बताउँदै आएका छन्। घाइते चितुवाको थप उपचारका लागि चितवन राष्ट्रिय निकुञ्जमा लग्न डाटिङ टोलीसहितको पशु चिकित्सक पोखरा आएका थिए। उपचारका क्रममा पोखरामै चितुवा मरेको हो। गहिरो चोटलागेको चितुवा उपचारको क्रममा मरेको अन्नपूर्ण संरक्षण क्षेत्र आयोजनाका सूचना अधिकृत ऋषि बरालले जानकारी दिए। मृत चितुवालाई मुचुल्का गरि खाल्टो खनि अन्नपूर्ण संरक्षण क्षेत्र आयोजनाको केन्द्रीय कार्यालयको प्राङ्गणमा गाडिएको छ।
रहेनन् मजदुर आन्दोलनका योद्धा,विराटनगर : मजदुर आन्दोलनका योद्धाका रुपमा परिचित विराटनगरका रघुनाथप्रसाद गुप्ताको ९५ वर्षको उमेरमा निधन भएको छ। २००३ सालमा विराटनगर जुट मिल्समा राणा शासन विरुद्धको आन्दोलनमा लागेका गुप्ताको विराटनगर१५स्थित आफ्नै निवासमा शुक्रबार राति निधन भएको हो। गुप्ताको शनिबार विराटनगरस्थित सिंघिया घाटमा अन्त्येष्टि गरिएको छ। रघुनाथको पार्थिव शरीरमा नेकपाका नेताहरूले झण्डा ओढाएका थिए। २००३ सालमा जुट मिल्समा मनमोहन अधिकारीका निकट भएर आन्दोलनमा सहभागि भएका थिए। रघुनाथका दाजु विश्वनाथ गिरिजाप्रसाद कोइरालाको निकट भएर सोही आन्दोलनमा लागेका थिए। उनको यसअघि नै निधन भइसकेको छ । उनका छोरा तथा नेपाली कांग्रेस जिल्ला सदस्य राजेश गुप्ताका अनुसार स्वतन्त्रता सेनानी दाजुभाइ रघुनाथ र विश्वनाथले २००७ सालको मजदुर क्रान्तिमा राणा शासन विरुद्ध लड्न डोजरलाई ट्याङ्क बनाउन सहयोग गरेका थिए । त्यस बेला दुबै दाजुभाइ जुटमिलका हेडमिस्त्री थिए। विराटनगर जुटमिलका मजदुरले सैनिकले प्रयोग गर्ने जस्तै ट्याङ्क बनाएर अञ्चलाधीश कार्यालयमा आक्रमण गरेका थिए। सो ट्याङ्क अहिले काठमाडौंको सुन्दरीजलस्थित बीपी संग्रहालयमा राखिएको छ।
फेवातालको जलकुम्भी झिक्न डोजर,पोखराको फेवातालमा फैलिएको जलकुम्भी झार निकालिएको छ। शनिवार पोखरा महानगरपालिकाले जेसीबी र टिपरको प्रयोग गरेर जलकुम्भी निकालेको हो। तालको मुहानस्थित सिमसार क्षेत्रमा फैलिएको जलकुम्भी वर्षायाममा पानीको सतह बढेपछि बग्दै तालमा फैलिएको हो। तालको मुहान क्षेत्रमा गएको पहिरोले तीन दिनदेखि पानी धमिलो देखिएको छ। तस्बिर : कृष्णमणि बराल
कागजात हराउँदा १८ महिना जेल !,"कपिलवस्तु : रोजगारीका लागि भारतको पंजाव गएका एक युवा १८ महिने जेल जीवन बिताएर फर्किएका छन्। आफ्नै देशमा रोजगार नपाएपछि रोजगारीको अवसर खोज्दै भारतको अमृतसर पुगेका वाणगंगा नगरपालिका २ का २५ वर्षीय डिलाराम थारुले बिनाकारण जेल जीवन बिताउन बाध्य भए। १८ महिने जेल जीवन बिताएपछि भारतस्थित नेपाली दूतावास र दूतावासका एसएसपी प्रकाश अधिकारीको सहयोगमा उनी शुक्रबार घर फर्किएका हुन्। दूतावासबाट एसएसपी अधिकारीले डिलारामलाई शुक्रबार राति तौलिहवास्थित जिल्ला प्रहरी कार्यालयमा बुझाएका थिए। प्रहरीले रातिनै डिलारामलाई उनका काका गणेश चौधरीको रोहवरमा आमा रीमा थारुलाई बुझाइएको प्रहरी नायव उपरीक्षक सुनील मल्लले बताए। १८ महिने जेल जीवन बिताएर बल्लतल्ल घर फर्केको आमा छोरा भेट हुँदा भक्कानिएर रोएका थिए। डिल्लीरामसँग भएको झोला, पैसा, कागजपत्र, परिचयपत्रजस्ता सबै कागजातहरु हराएकोपछि साहारा लिन अमृतसरको सेनाको ब्यारेकमा पुगे। तरउनीसँग परिचय खुल्ने कुनै कागजपत्र नभएका कारण सेनाले प्रहरीको जिम्मा लगायो। प्रहरीले डिलारामलाई जाजुस तथा पाकिस्तानी आतंकवादी हुन सक्ने भन्दै मुद्दा दायर गर्यो। उनलाई ९ महिना थुनामा राख्ने आदेश भएअनुसार जेल चलान पनि गरियो। उनलाई लैजाने आधिकारिक व्यक्ति नहुँदा ९ महिना जेल बस्ने आदेश भए पनि उनी १८ महिनासम्म जेलमै रहँदै आएका थिए। यो खबर नेपाली दूतावासमा पुगेपछि एसएसपी अधिकारी आफैँ अमृतसर पुगेर डिलारामलाई उद्धार गरेका हुन्। गोपाल भण्डारी"
आन्दोलनरत विद्यार्थी र चितवन मेडिकल कलेजबीच सहमति,"चितवन : आन्दोलनरत विद्यार्थी र चितवन मेडिकल कलेजबीच सहमति भएको छ। चितवनका प्रमुख जिल्ला अधिकारी जितेन्द्र बस्नेतको संयोजकत्वमा शनिबार दुबै पक्षबीच पाँच बुँदे सहमति भएको हो। सरकारले तोकेको शूल्क कलेजले कायम गर्ने र सबै आन्दोलनका कार्यक्रम विद्यार्थीले स्थगित गर्नेगरी दुबै पक्षबीच सहमति भएको हो। सरकारले तोकेको भन्दा बढी शुल्क लिएको भन्दै यहाँका विद्यार्थी एक महिनादेखि आन्दोलित थिए । शनिबार १० बजेदेखि कलेज व्यवस्थापक, विद्यार्थी, अभिभावबीच भएको वार्ता साँझ ५ बजेतिर टुंगोमा पुगेको छ।"
सन्तानको दीर्घायुका लागि जितिया व्रत,"जनकपुरधाम : थुक पनि ननिलीकन ३६ घण्टासम्म निराहार व्रत बसेर मिथिलाञ्चलमा आमाहरुले जितिया व्रत मनाइरहेका छन्। सन्तानको दिर्घायुको लागि गरिने जितीया व्रत शुक्रबारदेखि विधिवत रुपमा सुरु भएको छ। यो व्रत आइतबार दिउँसो ३ बजेसम्म चल्ने छ। तिथिको हेरफेरका कारण व्रतको समय लम्बिएको व्रतालुहरुले बताएका छन्। आश्विन कृष्ण सप्तमी तिथिका दिन वर्तालुहरुले स्नान गरी चोखो भइ बस्छन्। अष्टमी तिथिको आरम्भसँगै उपवास सुरु गर्छन्। नवमी तिथिको आगमन भएपछि पूजापाठ गरेर जितिया पर्वको समापन हुन्छ। सप्तमी तिथिको उत्तरार्धमा वर्तालु महिलाले ओङ्गठन गर्छन्। वर्त बस्नुअघि रात्रिको समयमा दही, च्यूरा, मिठाइलगायतका सामग्री भोजनको रुपमा ग्रहण गरिन्छ। त्यसलाई ओङ्गठन भनिएको हो। ओङ्गठनको समयमा परिवारका सम्पूर्ण सदस्यले भोजन गर्ने चलन रहेको छ। ओङ्गठन सन्दर्भमा रहेको एउटा उखान मिथिलामा प्रसिद्ध छ जितीया पावैन बड भारी, धियापुताके ठोकी सुतेलौ अपने खेलौ भरी थारि। सन्तानलाई अकाल मृत्युबाट जोगाउन र दीघार्युका लागि माता जिर्मूतवाहन देउताको कठोर उपवास गर्ने गरिएको व्रतालुहरूले बताएका छन्। यस सम्बन्धमा भविष्य पुराणमा अराध्यदेव महादेवसमक्ष पार्वतीले यस्तो कुन व्रत वा तपस्या गर्दा सन्तानको अकाल मृत्यु हुँदैन भनी राख्नुभएको जिज्ञासामा महादेवले जिर्मूतवाहनको नियम निष्ठाका साथ व्रत बसेको खण्डमा सन्तानको अकाल मृत्यु नहुने भनी बताएका छन्। यो वर्तका लागि कुशको जिर्मूतवाहनको मूर्ति बनाएर कलशमा स्थापना गर्नुपर्छ। त्यसपछि, आफ्नै आगनमा सानो पोखरीको आकृति निर्माण गरेर डिलमा पाकरी रुखको हाँगा गाडेर सो हाँगामा चिल र स्यालनीको आकृति बनाएर विधिपूर्वक पूजा गरेको खण्डमा सन्तानको बिग्रेको ग्रहगोचर निको हुने र अकाल मृत्युबाट जोगिने भनेर महादेवले पार्वतीलाई सुनाएका भन्ने जनविश्वास रहेको छ। भविष्यपुराणमा उल्लेख गरिएअनुसार राजा शालिवानका पुत्र जिमूर्तवाहनमाथि महादेवको असिम कृपा थियो। महादेवले नै जिर्मूतवाहनलाई बरदान दिएकालेले सन्तानको अकाल मृत्युबाट बचाउनका लागि जितिया पर्वमा जिर्मूतवाहनको पूजा गरिन्छ। हिन्दूधर्ममा विभिन्न जनावर र चराको विशेष महत्व दिएर पूजापाठ गर्ने परम्परा छ। यस पर्वमा स्यालनी र चिलको पूजा गर्ने गरिएको छ। वर्त बसेको दिनमा वर्तालु महिला जलाशयमा स्नान गरी सूर्यदेवलाई अर्घ अर्पन गर्छन्। त्यसपछि, घर पुगेर डाली (टोकरी) भर्ने नियम रहेको छ। सो डालीमा फलफूल, मिठाइ र नरिवल राखेर नयाँ बस्त्रले छोपेर पूजास्थलमा राख्ने गरिन्छ। पर्व सम्पन्न भएपछि नवमी तिथिमा पूजापाठ गरेर छोराछोरीबाट कपडा हटाएर प्रसादको रुपमा ग्रहण गरिन्छ। उपवासको दिन वर्तालुका साथै महिला एक ठाउँमा भेला भएर जितिया पर्वको कथा अनिवार्य रुपमा श्रवण गर्ने गरिन्छ। कथा श्रवण गरेर घर फर्केपछि आगनमा गाईको गोबरले लिपपोत गरी महादेवले पार्वतीलाई सुनाएको पूजाको विधिअनुरुप जिर्मूतवाहनको पूजा गरिन्छ।"
पाल्पामा जिप दुर्घटना : एकको मृत्यु,पाल्पा : जिप दुर्घटना हुँदा एकजनाको मृत्यु भएको छ । सत्यवतीबाट केलाटारतर्फ जाँदै गरेको गा २ च २७१७ नम्बरको जिप छहरा गाउँपालिकाको ६ अरखोरमा दुर्घटना भएको हो । दुर्घटनामा गाउँपालिका ८ सत्यवतीका ५० वर्षीय झैबहादुर रेश्मीको मृत्यु भएको हो । जिल्ला प्रहरी कार्यालयका नायव उपरीक्षक कृष्णराज सापकोटाका अनुसार उनको उपचारका लागि लुम्बिनी मेडिकल कलेज लाने क्रममा मृत्यु भएको हो । जिपमा सवार दुईजना सकुशल छन् । जिप अनियन्त्रित भएर सडकदेखि ५० मिटर तल खसेको प्रहरीको भनाइ छ । प्रहरीले चालकलाई नियन्त्रणमा लिएर अनुसन्धान सुरु गरेको छ ।
बास्केटबल खेल्दाखेल्दै मृत्यु,दमौली : बास्केटबल खेल्दाखेल्दै हृदयघात हुँदा एक युवकको दमौलीमा मुत्यु भएको छ। व्यास नगरपालिका २ का अन्दाजी २९ वर्षीय गौरव श्रेष्ठ रहेको बस्केटबल खेल्दाखेल्दै मृत्यु भएको हो। उनी सानिमा बैंक लिमिटेड दमौली शाखामा कार्यरत थिए। श्रेष्ठ नियमित रुपमा बास्केटबल खेल्ने गरेको प्रत्यक्षदर्शीको भनाइ छ। उनी बास्केटबलका राम्रा खेलाडी रहेको सहपाठी चन्दन मल्लले जानकारी दिए। हदयघात भएपछि अस्पताल पुर्याइएका श्रेष्ठको दमौली अस्पतालमा उपचारको क्रममा मुत्यु भएको हो।
हिलोमा फसेपछि,जुम्ला नाग्म गमगडी सडकखण्ड अन्तर्गत सिञ्जा गाउँपालिका२ चुलेल गाउँमा कच्ची सडकका कारण फसेको स्कारपियो । गाडी हिलोबाट बाहिर निकाल्ने प्रयास गर्दै स्थानीय जनप्रतिनिधि । तस्बिरः उपेन्द्र न्यौपाने
मोटरसाइकल दुर्घटना हुँदा दुईको मृत्यु,दाङ : दाङमा मोटरसाइकल दुर्घटना हुदा दुई जनाको मृत्यु भएको छ। घोराही उपमहमानगरपालिका ९ गुकाली डाँडाँमा शुक्रबार राति रा ४ प ७८९३ नम्बरको मोटरसाइकल दुर्घटना हुँदा घोराही ९ का मनोज विक र घोराही ५ धर्नाका दिपक विकको मृत्यु भएको जिल्ला प्रहरी प्रवक्ता विनेदविक्रम शाहले जानकारी दिए। तुलसीपुरबाट घोराहीतर्फ जाँदै गरेको मोटरसाइकल दुर्घटनामा गम्भीर घाइते दुबैजनाको उपचारका क्रममा राप्ती स्वास्थ्य विज्ञान प्रतिष्ठानमा मृत्यु भएको हो। सडकको दुरी देखाउन बनाइएको पिलरमा ठोकिँएर मोटरसाइकल दुर्घटना भएको थियो।
डुंगाको जोखिमपूर्ण यात्रा,"बैतडी : बैतडीको शिवनाथ गाउँपालिकाका महामलसिंह साउँद ५४ वर्षका भए। सानैदेखि महाकाली नदी डुंगाकै साहारले वारपार गरे। एक साता अघि मात्रै सीमावर्ती भारतीय बजार चम्पावत उपचारका लागि जाँदा उनी डुंगा चढेरै पारी पुगे। उनले भने, म यताउता जान थालेदेखि महाकालीमा डुंगाबाटै वारपार गरेँ। अहिले बल्ल सडक पुगेको छ। योभन्दा पहिला दैनिक उपभोग्य सामग्रीका लागि पनि भारतकै भर पर्नुपर्थ्यो। वर्षातको समयमा महाकाली नदीमा डुंगामा चढेर वारपार गर्दा निकै डर लाग्छ। नेपालका सुविधा सम्पन्न अस्पताल पुग्न कम्तीमा दुई दिन लाग्ने भएकाले अधिकांश तल्लोसोराडबासी उपचारका लागि भारतीय शहरमै जाने गरेका साउँदले बताए। हाम्रो नजिक भारत नै पर्छ। तर पुल नहुँदा हामीले डुंगामा जोखिम मोलेर महाकाली तर्नुपर्ने बाध्यता छ, उनले थपे, झोलुंगे पुल नभएकै कारण हामीलाई धेरै समस्या छ। शिवनाथका देवानसिंह चाडले पनि श्रीमतिको उपचारका लागि एकसाता डुंगा चढेरै महाकाली नदी पार गरे। उनले भने, उर्लँदो महाकालीमा डुंगाको यात्रा गर्दा मुटु थरथर काँप्छ। एकपटक पारी जाँदा एकजनाको दुईसय तिरेर जानुपर्छ। वर्षातको समयमा डुंगाको यात्रा निकै जोखिमपूर्ण छ। महाकाली नदीमा पुल नहुँदा हामी सीमा क्षेत्रका बासिन्दालाई धेरै समस्या छ। महाकाली नदीमाथि झोलुंगे पुल नहुँदा डुंगाको जोखिमपूर्ण यात्रा गर्नुपर्ने बाध्यता तल्लोसोराडबासीले वर्षौंदेखि भोग्दै आएका छन्। तल्लोसोराडमा ६ भन्दा बढी घाटबाट डुंगामार्फत वारपार गर्ने गरिएको छ। वर्षातको समयमा कतिपय घाटमा डुंगा समेत नचल्ने पञ्चेश्वरका षष्ठीबल्लभ तिवारीले बताए। उनले भने, हामी सीमा क्षेत्रका बासिन्दाहरुको पारी इष्टमित्रहरु पनि छन्। व्यापारिक प्रयोजनका सामग्री पनि बढी जसो पारीबाटै ल्याउने गरेका छौं। तर पुल नहुँदा हरेक वर्षातमा कष्ट झेल्नुपरिरहेको छ। नेपालतिर पनि कच्ची सडक भएकाले वर्षातमा बन्द हुन्छ। त्यसपछि डुंगाको जोखिमपूर्ण यात्रा गर्नुको विकल्प हामीसंग छैन। महाकाली नदीमा झोलुंगे पुल नहुँदा तल्लोसोराडबासीलाई धेरै समस्या भएको पञ्चेश्वर गाउँपालिकाका अध्यक्ष गोरखबहादुर चन्दले बताए। उनले भने, अहिले पनि हामी विभिन्न कामका लागि सीमावर्ती भारतीय बजारमा जाने गर्दछौं। तर महाकाली नदी वारपार गर्न हामीले डुंगाकै सहायता लिनुपर्दछ। उर्लँदो महाकालीमा डुंगाको यात्रा निकै कहालीलाग्दो हुन्छ। सरकारले २०७४ सालमा पञ्चेश्वरमा महाकाली नदीमाथि झोलुंग पुल निर्माणका लागि ठेक्का सम्झौता गरेको भए पनि भारतले सहमति नदिँदा पुल निर्माण हुन सकेन। अहिले सो ठेक्का समेत रद्द भइसकेको छ। एक वर्षसम्म पुल निर्माणको कामले गति नै लिएन। के रहेछ भनेर काठमाण्डौंमा बुझ्दा भारत सरकारले पुल निर्माणका लागि अनुमति नदिएको रहेछ, पञ्चेश्वर गाउँपालिकाका अध्यक्ष गोरखबहादुर चन्दले भने, पञ्चेश्वर बहुउद्देश्यीय आयोजनाको डुबान क्षेत्रमा पुल सर्भे गरिएको रहेछ। त्यसैले भारतले सहमति नदिएको रहेछ। सर्भे गरिएको भन्दा ५०० मिटर तलतिर सर्भे गरेर पुल निर्माणका लागि आग्रह गरेका थियौं। तर अहिलेसम्म केही हुन सकेको छैन। महाकाली नदीमा झोलुंगे पुल नहुँदा नागरिकले भोग्नुपरेको सास्तीका विषयमा परराष्ट्र मन्त्रालयमा समेत जानकारी गराइसकेको अध्यक्ष चन्दले बताए। उनले भने, मैले आफैँले पनि परराष्ट्र मन्त्रीलाई भेटेर तल्लोसोराड क्षेत्रको समस्याको बारेमा जानकारी गराएको छु। केही दिन अघि भारतीय विदेशमन्त्री नेपाल आउँदा नेपालका तर्फबाट यो विषयमा कुरा भएको पनि मैले जानकारी पाएको छु। सरकारले तुइन विस्थापित गरेर झोलुंगे पुल निर्माण गर्ने नीति लिएको भए पनि डुंगा विस्थापित गर्ने कुनै योजना नभएको भन्दै अध्यक्ष चन्दले गुनासो गरे। महाकालीको ६ भन्दा बढी घाटबाट डुंगामा जोखिमपूर्ण यात्रा हुन्छ। यसको विकल्प झोलुंगे पुल हुन सक्छ। तर सरकारले यसतर्फ ध्यान नै दिएको छैन। तल्लोसोराडमा कुस्मौदघाट, बलाराघाट, ढोयाघाट, पञ्चेश्वरघाट, डिम्बरघाट लगायतका आधा दर्जन बढी घाटहरुमा डुंगाबाट महाकाली नदी वारपार गर्ने गरिन्छ। जिल्लाको तल्लोसोराड क्षेत्रलाई सडक सञ्जालमा जोड्ने लक्ष्य सहित तीन दशक अघिदेखि निर्माण भइरहेको पाटनपञ्चेश्वर सडकले अझै पूर्णता नपाउँदा झन समस्या भएको स्थानीयबासीले बताएका छन्। महाकाली नदीमा तल्लोसोराड क्षेत्रमा मात्रै नभएर सेरा क्षेत्रमा पनि ट्युवका माध्यमबाट स्थानीयहरुले महाकाली नदी वारपार गर्ने गरेका छन्। रातीको समयमा एक्कासी केही स्वास्थ्य समस्या आइलागे पनि भारतीय बजारमै जानुपर्ने बाध्यता छ, स्थानीय धाना कार्कीले भनिन्, तर महाकाली नदीमा पुल नहुँदा ट्युबमा जोखिमपूर्ण यात्रा गर्नुपर्ने बाध्यता छ। झुलाघाट पुग्ने बाटो पनि राम्रो छैन। माथिबाट ढुंगा खस्ने गर्दछन्।"
मरेको एक वर्षमा पनि दिएन बिमाले रकम,"दमौली : व्यास ११ निवासी बुद्धि केसी रोजगारीका लागि २०७३ पुस १ गते युएई गए। वैदेशिक रोजगारी जानुपूर्व उनले काठमाडौंमा १० लाख रुपैयाँको जीवन बिमा गराए।केसीमा क्यान्सर रोग देखिएपछि कम्पनीले नेपाल फर्काइदियो। नेपाल आएर बीपी कोइराला मेमोरियल क्यान्सर अस्पतालमा उपचार गराएका उनको २०७५ असार ३२ गते मृत्यु भयो। मृत्यु भएलगत्तै परिवारले केसीले जीवन बिमा गराएको प्राइम लाइफ इन्स्योरेन्स कम्पनीको दमौली शाखामा बिमा रकम माग गर्दै निवेदन दिए। तर निवेदन दिएको एक वर्ष बित्दा पनि कम्पनीले बिमा रकम दिन अस्वीकार गरेको छ। कम्पनीले बिमाको शर्त उल्लंघन भएको भन्दै मृतककी पत्नी निर्मलालाई रकम दिन नसकिने जवाफ फर्कायो। शाखा कार्यालयबाट सुनुवाई नभएपछि उनी निवेदन बोकेर काठमाडौं मुख्य कार्यालयमा पुगिन्। तर कम्पनीका अधिकारीले आवश्यक कागजातसमेत देखाउन मानेनन्। वैदेशिक रोजगारीका सिलसिलामा बिरामी भएको भन्दै वैदेशिक रोजगार प्रवद्र्धन बोर्डले तीन लाख रुपैयाँ उपचार खर्च दिए पनि आफैंले प्रिमियम बुझाएको कम्पनीले बिमा रकम दिन अस्वीकार गरेपछि अहिले केसी परिवार पीडामा छ। पतिको वियोगमा रहेकी निर्मला यो विषय लिएर जतिपटक पुग्दा पनि कम्पनीका तर्फबाट उस्तै जवाफ आएको बताउँछिन्। पतिले छाडेर जानुभयो, उनले भनिन्, आफूलाई पर्दा सहज होला भनेर गराएको बिमा रकम नपाउँदा हुनुसम्म पीडा भएको छ। उपचार गर्दा लागेको ऋण तिर्न निर्मलालाई साहुले ताकेता गरिरहेका छन्। २२ लाख खर्च भइसकेको छ। उपचारका क्रममा तीन लाख रुपैयाँ विभागले दिए पनि तिनुपर्ने बाँकी रकम ठूलो छ। पर्दा नदिने हो भने किन बिमा गराउनु उनले प्रश्न गरिन्, अहिले आएर दिन मिल्दैन भन्न मिल्छ ? क्यान्सर भएकाले दिन मिल्दैन भनेपछि न्याय कसरी पाउने भनी उनले प्रश्न गरिन्। बिमा अभिकर्ता ध्रुव भट्टराईले विदेश जानुअघि मात्र केसीलाई भेटेकाले उनका बारेमा थाहा नभएको बताए। उहाँलाई भेटेपछि बिमाको कुरा लिएर आउनुभएको थियो, उनले भने, क्यान्सर भए नभएको थाहा भएन। अनि बिमा गरायौं। इन्स्युरेन्सका शाखा प्रबन्धक भीम सिंहले यसबारे बिमा समितिमा जान चुनौति दिए। सामाजिक सञ्जालमा लेखेर वा पत्रिकामा गएर केही हुँदैन, उनले भने, कहाँ गएर के सक्नुहुन्छ गर्नुस्। उनले बिमा रकम दिन नसकिने बताए। इन्स्युरेन्सका केन्द्रीय कार्यालयका कमल अर्यालले बिमा रकम नपाएको विषयमा गुनासो लिएर आएको भन्दै बिमा समितिको निर्णय कुरेर बसेको बताए। उहाँको उजुरी बिमा समितिमा गएको छ, उनले भने, त्यहाँबाट निर्णय आएपछि आवश्यक कदम चाल्नेछौं।"
साताका १४ तस्बिर,"यो साता राजधानीका धार्मिक कार्यक्रम र जनजीवनलाई समेटेर दिपेन श्रेष्ठ, सुनिता डंगोल लगायतले आफ्नो लेन्समा कैद गरेका तस्बिर : बसन्तपुरस्थित इन्द्रजात्रामा मदिरा सेवन गर्दै महिलाहरु। तस्बिर : दीपेन श्रेष्ठ पुरानो बसपार्कमा भ्यू टावर निर्माणका लागि काम गर्दै मजदुर। हेरिटेज गार्डेनमा आयोजित कमिक कोम महोत्सवको एक दृष्य। तस्बिर : दीपेन श्रेष्ठ विश्वकर्मा पुजापछि कीर्तिपुरको चोभारमा मुर्ति विसर्जन गर्दै भक्तजन। तस्बिर : दीपेन श्रेष्ठ संविधान दिवसको रौनक। तस्बिर : दीपेन श्रेष्ठ राजधानीमा सडकका दु:ख। राजधानीमा सडक पार गर्दै एक युवा। तस्बिर : दीपेन श्रेष्ठ संसद भवनको शिलन्यास गर्दै प्रधानमन्त्री केपी शर्मा ओली। राजधानीमा टेम्पो सरर। पृतात्माको शान्तिका लागि पशुपति क्षेत्रमा श्राध्य गर्दै मानिस। तस्बिर : दीपेन श्रेष्ठ फेवातालमा जलकुम्भीका दु:ख। तस्बिर : कृष्णमणि बराल विजुलीको तार मर्मत गर्दै कामदार। तिनकुनेस्थित सडक पार गर्दै मानिसहरु। बसन्तपुरमा अवस्थित एउटा मुकुन्डो पसल। तस्बिर : सुनिता डंगोल"
कालिकोटमा निशुल्क आँखा शिविर,"कालिकोट : संविधान दिवसको अवसरमा कालिकोटमा तीन दिने नि : शुल्क आँखा शिविर सुरु भएको छ। नेपाल नेत्रज्योति संघ कालिकोटको आयोजना, कर्णाली प्रदेशको सामाजिक विकास मन्त्रालयको सहयोग तथा हिमालय आँखा अस्पताल पोखराको प्राविधिक सहयोगमा संबिधान दिवसका अवसरमा कालिकोटमा दुई दिने निशुल्क आँखा शिविर आयोजना गरिएको हो। आँखा स्वास्थ्य कार्यक्रम अन्तरगत कर्णाली प्रदेशका सबै जिल्लाहरुमा आँखा उपचार सेवा पुर्याउने लक्ष्यका साथ शुक्रबारदेखि कालिकोटको मान्ममा मोतिया बिन्दु सम्बन्धि आँखा शिविर सञ्चालन गरिएको हो। नेपाल नेत्रज्योति संघ कालिकोटका सभापति खडानन्द पाण्डेको सभापतित्व तथा नेपाल नेत्रज्योति संघ कर्णाली प्रदेशका सभापति तिलक मल्लको प्रमूख आतिथ्यतामा औपचारिक कार्यक्रमको आयोजना गरी शिविरको उद्घाटन गरिएको हो। कर्णाली प्रदेशका जनतालाई निःशुल्क आँखा उपचार सेवा दिन प्रदेश सरकारसंगको समन्वयमा संविधान दिवसकै अवसरमा कालिकोटमा निशुल्क आँखा शिविर आयोजना गरिएको नेपाल नेत्रज्योति संघ कर्णाली प्रदेशका सभापति तिलक मल्लले बताए। उनले भने, 'अब कोही कसैले पनि पैसाको अभावका कारण आँखा उपचार सेवाबाट बञ्चित हुन पर्ने छैन। अब कोही पनि आर्थिक अभावका कारण उपचार नपाइ दृष्टी विहीनको समस्याबाट बस्नु पर्ने छैन। हामीले प्रदेश सरकारसँग समन्वय गरी कर्णाली प्रदेशका जनतालाई उज्यालो प्रदान गर्नेछौं । नेपाल नेत्रज्योति संघ कालिकोट शाखाका सभापति खडानन्द पाण्डेले संविधान दिवसको अवसरमा आयोजना गरिएको निशुल्क आँखा शिविरमा मोतिया बिन्दु लगायतका आँखामा हुने सबै किसिमका समस्याहरुको उपचार हुने बताए। उनले जिल्लामै मोतिया बिन्दुको अप्रेशन समेत गरिने जानकारी दिए। कार्यक्रममा सहभागी वृद्धहरुले घर आँगनमै विशेषज्ञ डाक्टरबाट शल्यक्रियाका साथै आँखा चेकजाँच गराउन पाउँदा आफुहरु खुसी भएको बताएका छन्।"
खुला दिसामुक्त कागजमै सीमित,"प्रदेश २ ब्युरो जनकपुरधाम : तपाईंको घरमा शौचालय छ ? महोत्तरी भंगहा नगरपालिका५ जितपुर नयाँटोलकी ५५ वर्षीया सीतादेवी सादाले उत्तर दिइन्, साँझबिहान छाक जुटाउन गाह्रो छ, शौचालय बनाउने रुपैयाँ कहाँबाट ल्याउने। उनी बडहरी खोलामा गिटी कुटेर गुजारा गर्छिन्। सीताजस्ता महोत्तरीका कम्तिमा १० हजार घरमा शौचालय छैन। बनाए पनि प्रयोगमा छैनन्। भदौ ३१ गते प्रदेश २ का मुख्यमन्त्री लालबाबु राउतले महोत्तरीलाई खुला दिसामुक्त घोषणा गरिसकेका छन्। भदौ २७ मा पर्सा, २८ मा बारा, ३० मा धनुषा र सर्लाही खुला दिसामुक्त जिल्ला घोषणा भए। ०७५ मा रौतहट तथा ०७४ मा सिरहा र सप्तरी खुला दिसामुक्त घोषणा भइसकेका छन्। सीताको परिवारको शौचालय छैन। खुला स्थानमै दिसापिसाब गर्दै आएका छन्। वर्षमा ९ महिना मात्रै खोलामा बालुवा चालेर गिटी निकाल्न पाइन्छ। असारदेखि भदौसम्म सरकारले खोलामा पस्नै दिँदैनन्, सीताले भनिन्, गाउँको महाजन (साहु) को ऋणमा परिवार पालिन्छ। सीतालाई नगरपालिकाले शौचालय बनाउन ऋण दिएको थियो। रूख ढलेर रिङ फुट्यो। खाल्टो पुरियो। सीताको छिमेकी गीतादेवी सादाको शौचालयको निर्माण अधुरै छ। लगाएको गारोमा झारपात पलाएको छ।जितपुरको नयाँ टोलमा २० घर छ। मधुवा सादाको परिवारले मात्रै शौचालय प्रयोग गर्छन्।प्रदेश २ का आठ जिल्लामा ९ लाख ३६ हजार २७८ घर संख्या छ। सबै घरमा शौचालयको पहुँच भइसकेको खानेपानी तथा ढल व्यवस्थापन विभागको तथ्यांक छ।स्थानीय सरकारका जनप्रतिनिधि १० प्रतिशत घरमा शौचालय नभएको बताउँछन्। विभागकै तथ्यांकमा प्रदेशभरका ११ हजार ५१० घरमा शौचालय नभएको उल्लेख छ। महोत्तरीको भंगहा नगरपालिकाका मेयर सञ्जीवकुमार साह भन्छन्, दस प्रतिशत घरमा शौचालय नभएको यथार्थ हो, यो कसैले नकार्न सक्दैन। जमिन अभाव, चेतना अभावजस्ता कारणले मानिस खुल्ला स्थानमा दिसा गरिरहेको उनले बताए।हातहातमा १५ हजारको मोबाइल बोकिरहेका छन्। पाँच हजारको शौचालय बनाउन चाहँदैनन्, मेयर साहले भने, नेपालले अन्तर्राष्ट्रिय जगतसँग जुन बाचा गरेको छ, त्यही पूरा गर्न सबैतिर थोरैथोरै चिटिङ गरेर खुला दिसामुक्त घोषणा गरियो। दाताको बहकाउमा कागजमा खुला दिसामुक्त घोषणा भएको छ। जनप्रतिनिधिकै घरमा शौचालय छैन धनुषालाई हचुवाका भरमा खुला दिसामुक्त घोषणा गरिएको छ। अधिकांश स्थानीय तहका दलित बस्तीमा शौचालय छैन।धनुषामा दलित समुदाय प्रायः भूमिहीन छन्। यूएनडीपीको सर्वेक्षणअनुसार धनुषामा १ लाख ७४ हजार गरिब, दलित र सुकुम्बासी परिवारको बसोबास छ। गरिब, पिछडिएका र उच्च जोखिमयुक्त वर्गका नागरिक सरसफाइको मूल प्रवाहबाट अझै बाहिर छन्। उनीहरू साँझबिहानको छाक टार्ने चिन्तामा हुन्छन्। शौचालय निर्माण गर्ने ठाउँ छैन। सार्वजनिक शौचालयसमेत निर्माण गरिएको छैन। तर खुल्ला दिसामुक्त घोषणा गरिएको छ। निर्माण कार्य सम्पन्न भनेर देखाइएका ९८ प्रतिशतमध्ये १० प्रतिशत शौचालय छैन भने बाँकी अधुरै छन्, जनकपुरधाम मुरलीचोकका गौतम ढुंगेलले भने, बाँकी १५ प्रतिशत शौचालय देखाउन मात्रै घेराबेरा गरिएको छ। प्रयोग गर्न सक्ने अवस्था छैन।सुकुम्बासीका रुपमा सार्वजनिक स्थल र छाप्रोमा बस्छन् जहाँ शौचालय निर्माणलाई कानुनी मान्यता पनि छैन। बसोबासको प्रत्याभूति नभएकाले शौचालय निर्माण उनीहरूको प्राथमिकतामा छैन। जनकपुरधाम उपमहानगरपालिकाका केही वडा सदस्यकै घरमा शौचालय छैन। खुला आकाशमुनि दिसापिसाब गरिरहेको अवस्था छ। धनुषामा एक उपमहानगरपालिका, ११ नगरपालिका र ६ गाउँपालिका गरी १८ वटा स्थानीय तह छन्। यहाँ रहेको एक लाख ४० हजार ४ सय ५३ घरमा शौचालयमा पहुँचमा दाबी गरिएको छ। तर, १० प्रतिशत मानिस अझै शौचालयको पहुँचबाट टाढा छन्। गैरसरकारी संस्था र खानेपानी सरसफाइ डिभिजन कार्यालयको सहयोगमा धनुषा जिल्ला खुला दिसामुक्त घोषणा गरियो।जनकपुरधाम उपमहानगरपालिका१८ कपिलेश्वर डोम समुदायमा एउटा पनि शौचालय छैन। गाउँमा ४६ धुरीको बस्ती छ। सार्वजनिक शौचालय पनि नरहेको स्थानीय ५७ वर्षीय निर्मला मल्लिकले बताइन्। जग्गा अभाव र चरम गरिबी रहेको क्षेत्रमा सरकारले शौचालय नबनाएर घोषणा गर्नु औचित्यहीन रहेको उनको भनाइ छ।पोस्ट ओडिएफ कार्यक्रमले यो समस्यालाई सामाधान गर्ने खानेपानी तथा सरसफाइ स्वच्छता समन्वय समिति धनुषाका सदस्य सचिव चन्देश्वरप्रसाद साहको तर्क छ।शौचालय नभएका ठाँउमा शौचालय बनाउन पहल गर्ने, मर्मतसम्भार, शौचालयको प्रयोग, स्वच्छ खानेपानीलगायत विषयमा चेतनामूलक कार्यक्रम सञ्चालन हुने उनको भनाइ छ। पूर्ण सरसफाइ हुन चार्पीको प्रयोग, साबुनपानीले हात धुने, सुरक्षित पानीको प्रयोग, सफा घरआँगन, सफा वातावरण जस्ता ६ वटा सूचक तोकिएको छ। डर देखाएर बनाएको शौचालय टिकेनन् कारीदेवी सदायको परिवार दिसापिसाब गर्न खेत र चौरमा जान बाध्य छन्। खुला दिसामुक्त घोषणा गर्नुअघि उनलाई जबरजस्ती अस्थायी शौचालय बनाउन लगाइएको थियो। तर वर्ष दिन पनि टिकेन। हावा र वर्षाले भत्कायोे। छिमेकी अनारवती सदायको पनि अवस्था उस्तै छ। उनीहरुजस्तै सिरहा नगरपालिका१२ गम्हरिया मुसहरी टोलका ३० घरपरिवार शौचालय भत्किँदा बाहिरै शौच गर्न बाध्य छन्। २७४ सालमा खुला दिसामुक्त जिल्ला घोषणा गराउन संघसंस्थाले नाम मात्रको भए पनि शौचालय बनाउन लगाएका थिए। बस्तीमा खानेपानीको लागि एउटै हातेकल छ। थोरै जग्गामा घर छ। त्यहीं शौचालय बनायो। खाना पनि नजिकै बसेर खानुपर्छ। सुत्ने पनि त्यही हुन्छ, कारीदेवीले भनिन्, बस्तीमा पानी अभाव छ। कसरी शौचालय प्रयोग गर्नु ? सरकारी सेवासुविधा रोकेपछि जबरजस्ती शौचालय बनाएको उनले सुनाइन्।शौचालय नहुँदा बाहिरै शौच गर्न जानुपथ्र्यो। कहिलेकाहीं प्रहरीले लखेट्थ्यो। ऋण काढेर बनायौं, धनेश्वरी महराले भनिन्, बाँसको टाटी र फुसको छाना शौचालय हावा र वर्षाले धेरै दिन टिक्न दिएनन्। भत्किएको शौचालय गाउँमा फेरि कसैले नबनाएको उनले सुनाइन्। महोत्तरीको भंगहा नगरपालिका५ जितपुर नयाँ टोलमा अलपत्र शौचालय देखाउँदै स्थानीय। तस्बिर : राजकरण महतो गम्हरिया मुसहरी बस्तीको यो समस्या मात्रै होइन। औरही गाउँपालिका४ इटाटार, लहान नगरपालिका १४ मुसहर बस्तीको हालत पनि त्यस्तै छ। आफ्नो जग्गा नभएका उनीहरूको घरमा शौचालय संघसंस्थाले बनाउन त लगाए। तर, वर्ष दिन पनि टिकेनन्। घरआँगन र भान्सा छेउमै बनाइएका शौचालय प्रयोगविहीन छन्। खुला दिसामुक्त घोषणा गर्न जनचेतनामूलक अभियानअन्तर्गत बैठक, गोष्ठी, र्याली, जुलुसमा करोडौं रुपैयाँ खर्चियो तर, विपन्न मुसहर बस्तीमा शौचालय बनाएनन्। आफ्नो जग्गा नहुनेले बनाएको अस्थायी शौचालय दिगो हुन सकेनन्, इँटाटारका धर्मेन्द्र पासमानले भने, पहिले दलित बस्तीमा बसोबासको व्यवस्था हुनुपर्छ। सुत्ने घर छैन। शौचालय कहाँ बनाउनु ? खुला दिसा मुक्तका नाममा विपन्न दलित समुदायमाथि झन् पीडा थपिएको उनले सुनाए। आठ नगरपालिका र ९ गाउँपालिका गरी १७ स्थानीय तह रहेको सिरहामा १ लाख १८ हजार ५ सय ९८ घरपरिवार छन्। ती घरमा जनही शौचालय निर्माण गरिएको भन्दै तामझाम का साथ ०७४ चैत ९ गते सिरहालाई प्रदेश २ मै पहिलो खुला दिसामुक्त जिल्ला घोषणा गरियो। घोषणासभाकै लागि ५० लाख रुपैयाँभन्दा बढी रकम खर्चिएको थियो। दलित मुसहर बस्तीका अधिकांश घरमा शौचालय अधकल्चो छ। घरैपिच्छे शौचालय बनाउन लगाउनुको साट्टो सार्वजानिक शौचालय बनाउँदा प्रभावकारी हुने लहान१४ वस्तीपुर मुसहर टोलका पल्ट सदायले सुनाए। ज्याला मजदुरी गरी जीविका चलाउँछौं। घर छ फुसको पक्की शौचालय कहाँबाट बनाउनु ? बस्तीको अधिकांश घरले शौचालय प्रयोग गर्न छाडेको उनले सुनाए। सिरहाका ४० प्रतिशत घरका शौचालय प्रयोगविहीन देखिएको नेपाल रेडक्रस सोसाइटी शाखा सिरहाका कार्यक्रम निर्देशक अशोक यादवले बताए। खासगरी केही ठाउँको दलित बस्तीमा प्रयोगविहीनको अवस्था देखिएको छ। स्थानीय तहले यस विषयमा ध्यान पुर्याउन जरुरी देखिएको छ, उनले भने, व्यवहार परिवर्तन अभियान चलाउनुपर्ने देखिन्छ। जसको स्थानीय तहले जिम्मेवार भएरका कार्यक्रम, बजेट बनाउनुपर्छ। हजारौं घरमा शौचालय छैन पुस १४ गते २५ सयभन्दा बढी घरमा शौचालय नहुँदै रौतहट जिल्लालाई मुख्यमन्त्री लालबाबु राउतले खुला दिसामुक्त जिल्ला घोषणा गरे। बाढी प्रभावित बस्तीका दलित समुदायले निर्माण गरेका कच्ची शौचालय भत्किएका छन्। डुबानले पक्की शौचालयसमेत भत्किएका थिए। उनीहरू सडक किनारमा शौच गर्न बाध्य छन्। रौतहटमा एक लाख चार हजार ७६ घर धुरीमध्ये १८ हजार ७ सय ३३ घरधुरीमा अभियानपहिले नै शौचालय थियो। अभियान सञ्चालनको तीन वर्षमा ८२ हजार ७ सय ६७ घरधुरीमा शौचालय निर्माण भएको जिल्ला खानेपानी तथा सरसफाइ डिभिजनको दाबी छ। सयौं मुसहरका शौचालय डुबानमा परेका छन्। कतिपय जमिन अभावमा बनाउन नसकेर खुला स्थानमा शौच गर्न बाध्य छन्। राष्ट्रिय मुसहर उत्थान संघका केन्द्रीय उपाध्यक्ष नथुनी माझी मुसहरका अनुसार डोम समुदायको झुपडीमा शौचालय छैनन्। सुकुम्बासी भएकाले शौचालय बनाउन नसकेको डोम जातिका अगुवा विजय मली डोमले बताए। कतिपय परिवारलाई अधुरो सामग्री दिएर शौचालय बनाएको तथ्यांक छ। तीन महिनाअघिको बाढी तथा डुबानका कारण सयांै शौचालय भत्किएका छन्। खुला दिसामुक्त क्षेत्र बनाउन विभिन्न आईएनजीओले चार करोड ४७ लाख र सरकारले एक करोड ४७ लाख गरी ५ करोड ७४ लाख सहजीकरणबापत खर्च गरेका थिए। जिल्लामा १६ नगरपालिका र २ गाउँपालिका छन्। ग्रामीण भेगमा रहेका सयौं घरमा शौचालय नभए पनि हचुवाका भरमा घोषणा गरिएको भन्दै धेरैले आलोचनासमेत गर्दै आएका छन्। ०० पर्सामा खुला दिसामुक्त अभियानाको आलोचना वीरगन्जमा तामझामका साथ गत भदौ २८ गते पर्सालाई खुला दिसामुक्त क्षेत्र घोषणा गरियो। जिल्लाका ९७ हजार ९ सय ४८ घरधुरीमा शौचालय निर्माण भई प्रयोगमा आइसकेकाले खुला दिसामुक्त जिल्ला घोषणा गरिएको जिल्ला खानेपानी सरसफाइ तथा स्वच्छता समन्वय समिति पर्साको दाबी छ। जिल्लालाई खुला दिसामुक्त घोषणा गरिएकै दिनदेखि जनस्तरबाट आलोचना भइरहेको छ। अधिकांश दलित बस्तीका स्थानीय अझै पनि खुला स्थानमै शौच गर्न बाध्य छन्। कारण बस्तीमा शौचालय छैन। स्थानीय तहले पनि सार्वजनिक शौचालय बनाइदिएका छैनन्। भदौ २८ को घोषणसभामा पर्सा क्षेत्र नम्बर १ का सांसद प्रदीप यादवले दलित बस्तीमा सार्वजनिक शौचालय बन्न नसकेको अवस्थामा हतारमा जिल्लालाई खुला दिसामुक्त घोषणा गरिएको बताए।त्यही कार्यक्रममा मुख्यमन्त्री लालबाबु राउतले पनि दलित बस्तीमा शौचालय बन्न नसकेको स्वीकारे। उनले भने, जुन दलित बस्तीमा शौचालय छैन, त्यहाँको विवरण उपलब्ध गराइए प्रदेश सरकारले सार्वजनिक शौचालय बनाइदिनेछ। मुख्यमन्त्री र सांसदका यी अभिव्यक्तिले पनि हतारमा खुला दिसामुक्त क्षेत्र घोषणा गरिएको पुष्टि हुन्छ। सन् २०१४ देखि नै सरकारी र गैरसरकारी संघसंस्थाले अभियान चलाएका थिए। ग्रामीण भेगका थुप्रै वस्तीमा बनाइएको शौचालय प्रयोगमा आउन सकेका छैनन्।सामाजिक संरचना, समुदायमा सचेतना अभाव तथा अन्य विभिन्न कारणले शौचालय प्रयोग गर्ने बानीको विकास हुन नसक्दा स्थानीयले खुला स्थानमै दिसापिसाब गर्ने गरेका छन्।दाताले वितरण गरेका सिमेन्टका रिङ र प्यान कतिपय बस्तीमा अलपत्र अवस्थामा छन्। कतिपय बस्तीमा शौचालय बनाउन बाँडिएका रिङहरु, गाइबस्तुलाई दाना र कुँडो खुवाउने नादका रुपमा प्रयोग गरिएका छन्।वीरगन्ज महानगरपालिकाका सरसफाइ शाखाका इन्जिनियर सुनिलकुमार कर्णले पनि कतिपय परिवारका सदस्यमा शौचालय प्रयोग गर्ने बानीको विकास हुन नसक्दा यसको कार्यान्वयन सफल नहुने हो कि भन्ने चिन्ता भने रहेको बताउँछन्। तर खानेपानी तथा सरसफाइ डिभिजन कार्यालय पर्सा बाराका प्रमुख जक्की अहमद अन्सारीको दाबी भने आफ्नै छ। उनी भन्छन्, ६ वर्षको अभियानमा जिल्लाकै सबै घरधुरीमा शौचालय निर्माण भई प्रयोगमा आइसकेको अवस्थामा जिल्लालाई खुला दिसामुक्त क्षेत्र घोषणा गरिएको हो। अझै पाँच खुला स्थानमा दिसा भेटिन्छ सबै घरमा शौचालय निर्माणपछि मात्रै गाउँपालिका, नगरपालिका, जिल्ला घोषणा गरिएको जिल्ला समन्वय समिति महासंघका प्रदेश २ का संयोजक सुरेशप्रसाद सिंहको दाबी छ। पाँच वर्षसम्म अझै खुला स्थानमा दिसा देखिनेछ, उनले भने, व्यवहार परिवर्तन छु मन्त्र होइन। पुस्तौं लाग्न सक्छ। बाढीले क्षति भएका शौचालय पुनर्निर्माण हुन बाँकी रहेको उनले जनाए। खुला दिसामुक्त अभियान सरकारको कार्यक्रम हो। जनताले शून्य अनुदानमा शौचालय बनाए। अब स्थानीय सरकारबाट पूर्ण सरसफाइको यात्रा सुरु हुन्छ।"
सम्बन्ध विच्छेदले बालबालिका जोखिममा,"सल्यान : शारदा नगरपालिका२ का १० वर्षीय एक बालक तीन महिना अघिसम्म घरमा आमाबुवासहित दाजुभाइसँग बस्थे। तर गत असारमा आमाबुबाबीच सम्बन्ध विच्छेद भएपछि उनी खलंगामा एक बस्नेत परिवारसँग बस्छन्।आमाबुबाको सम्बन्ध विच्छेदपछि उनका १३ वर्षीय दाजुसमेत नेपालगञ्जस्थित आफन्तको संरक्षणमा छन्। उनले भने, दिनमा आफन्तकै घरमा सजिलो लाग्छ, तर राति भएपछि आमाबुवाको यादले सताउँछ। यो प्रतिनिधि घटना मात्रै हो। जिल्लामा लुकेका यस्ता धेरै घटना छन्। केही वर्षयता जिल्लामा सम्बन्ध विच्छेदका घटना बढेसँंगै बालबालिका जोखिममा पर्दै आएका छन्। आमाबुबाको सम्बन्ध विच्छेदपछि कतिपय बालबालिकाले सानै उमेरमा कक्षा छोड्नु परेको छ। कतिपयले घरपरिवार नै छोडेर आफन्तसम्म पुग्ने र उतैबाट कामका लागि हिँडेर अलपत्र पर्ने गरेका छन्। अधिकांश सम्बन्ध विच्छेद कम उमेरमा विवाह गर्नु, वैवाहिक जीवनमा आउने कठिन परिस्थितिको सामना गर्न नसक्नुजस्ता छन्। तर यसले सम्बन्ध विच्छेद गरेर जाने आमाबुबाभन्दा उनका छोराछोरी बढी जोखिममा पर्ने गरेको पाइन्छ। पत्नी घरमा नबसेको, परपुरुषसँग सम्बन्ध राखेको, विभिन्न कारणले झै झगडा गरेकोजस्ता आरोप लगाउँदै पुरुषले सम्बन्ध विच्छेद हुने गरेका छन्। कपुरकोट गाउँपालिकाकी तारा बुढामगरले विवाहपछि श्रीमान् वैदेशिक रोजगारीमा गएर सम्पर्कमा नआई अर्कै बिहे गरेर बसेपछि आफूले सम्बन्ध विच्छेद गर्नु परेको बताइन्। जिल्ला अदालत सल्यानका अनुसार पछिल्लो समय जिल्लामा सम्बन्ध विच्छेदका मुद्दाको चाप बढ्दै गएको छ। अदालतको तथ्यांकमा गत आर्थिक वर्षमा मात्रै दुई सय ९ वटा सम्बन्ध विच्छेदका मुद्दा दर्ता भएका थिए। गत वर्ष भदौ १ गतेदेखि लागू भएको देवानी संहिताअनुसार पुरुषले पनि मुद्दा दर्ता गर्न पाउने व्यवस्थापछि सम्बन्ध विच्छेदका मुद्दा बढेका हुन्। ग्रामीण क्षेत्रमा अझै पनि छोरीबुहारीबीचको विभेदले समेत सम्बन्ध विच्छेद हुने गरेको अधिवक्ता सिपी वलीले बताए। अभिभावकको सम्बन्ध विच्छेदले बालबालिकाको भविष्यमा असर पर्दै गएको उनको भनाइ छ। अधिवक्ता विष्णु शर्माले सम्बन्धविच्छेदका कारण पुरुषभन्दा महिला र बालबालिका पीडित भएको तर्क गरिन्। सामाजिक सञ्जालको गलत प्रयोग, वैदेशिक रोजगारी, गरिबी र प्रलोभनका कारण जिल्लामा सम्बन्ध विच्छेद बढी हुने गरेका छन्। जिल्ला अदालतका तहसिलदार हरिबहादुर राम्जाका अनुसार चालु आर्थिक वर्षको हालसम्म १० जना महिला र सातजना पुरुष गरी १७ जनाले अदालतमा सम्बन्ध विच्छेदको मुद्दा दायर गरेका छन्। पत्नी घरमा नबसेको, परपुरुषसँग सम्बन्ध राखेको, विभिन्न कारणले झै झगडा गरेको जस्ता आरोप लगाउँदै पुरुषले सम्बन्ध विच्छेद गरेको उनको भनाइ छ। यसरी आउने मुद्दामध्ये अधिकांश फैसला भइसकेको र केही मेलमिलापको आधारमा टुंग्याइएको अदालतले जनाएको छ।"
सुर्नया गाउँपालिकाको केन्द्र टुंगो लाग्यो,"बैतडी : बैतडीको सुर्नया गाउँपालिकाले केन्द्रको टुंगो लगाएको छ। गाउँपालिकाले वडा नं ५ को पबितामा केन्द्र राख्ने निर्णय गरेको गाउँपालिका अध्यक्ष बीरबहादुर बिष्टले जानकारी दिए। गाउँकार्यपालिकाको शुक्रबार बसेको बैठकले सर्वसम्मत रुपमा पबितामा केन्द्र राख्ने निर्णय गरेको उनले बताए। गाउँपालिकाको अस्थायी केन्द्र रहेको ठाउँमा भवनको अभाव र जमिनको अभाव भएकाले गाउँपालिकाले निशुल्क जमिन उपलब्ध गराउन केही महिना अघि आह्वान गरेको थियो। सोही बमोजिम गाउँपालिकाका लागि प्राप्त जमिनहरु मध्ये विज्ञ टोलीको सुझावका आधारमा पबिता उपयुक्त ठाउँ भएकाले पबितामा केन्द्र राख्ने निर्णय गरिएको अध्यक्ष बिष्टले बताए। उनले भने, हामीले गाउँपालिकाको केन्द्र राख्न उपयुक्त जमिनको खोजी गरेका थियौं। हामीलाई निशुल्क प्राप्त जमिनमध्ये पबिता उपयुक्त भएको विज्ञ टोलीले ठहर गर्यो। सोही आधारमा हामीले पबितामा केन्द्र राख्ने निर्णय गरेका हौं। केन्द्रका लागि छनौट भएको ठाउँमा भौतिक संरचना निर्माणको काम अघि बढाइने अध्यक्ष बिष्टले बताए। केन्द्र, प्रदेश सरकार र गाउँपालिका आफैँले पनि भौतिक संरचना निर्माणका लागि पहल गर्ने उनले बताए। एकीकृत सेवा दिने हिसाबले गाउँपालिकाको भवन निर्माण गरिने अध्यक्ष बिष्टले जानकारी दिए। राज्य पुर्नसंरचना गर्दा सुर्नया गाउँपालिकाको केन्द्र तोकिएको ठाउँमा भाडाका भवन र रौलेश्वर माविको भवनमा गाउँपालिकाको कार्यालय सञ्चालन गरिएको छ। राज्य पुर्नसंरचना गर्दा वडा नम्बर ५ भित्र केन्द्र राख्ने निर्णय भएकाले सोही अनुसार वडा नं ५ कै पबितामा केन्द्र राख्ने निर्णय भएको गाउँपालिकाले जनाएको छ।"
"सेप्टिक ट्यांकीमा १५ दिनपछि भेटियो शव, सेनाका हवल्दार पक्राउ",परासी : नवलपरासीमा स्कुलको सेप्टिक ट्यांकमा एक व्यक्तिको शव सडेको अवस्थामा फेला परेको छ। रामग्राम नगरपालिका३ घोडपाली बस्ने ४१ वर्षिय रवीन्द्र पाण्डेको शव उनी बेपत्ता भएको १५ दिनपछि भेटिएको हो। पाण्डेको खोजीमा रहेको प्रहरीले शंका लागेर हरि सुशील प्राविको सेप्टिक ट्यांकमा हेर्दा सडेको अवस्थामा भेटिएको हो। पाण्डेका परिवारले खोजतलासका लागि जिल्ला प्रहरी कार्यालयमा निवदेन दिएका थिए। हत्या भएको १५ दिनपछि उनको शव घर नजिकै रहेको हरि सुशील प्राविको सेप्टिक ट्यांकीमा शनिबार भेटिएको प्रहरीले जनाएको छ। सेनाका हवल्दार समातिए पाण्डेको हत्या आरोपमा नेपाली सेनाका हवल्दार पक्राउ परेका छन्। कालीध्वज गण परासीमा कार्यरत बमबहादुर घर्तीलाई प्रहरीले नियन्त्रणमा लिएको हो। घर्ती र मृतक पाण्डेकी श्रीमतीको मिलेमतोमा उनको हत्या भएको प्रारम्भिक अनुसन्धानमा खुलेको प्रहरीले जनाएको छ। प्युठान घर भएका घर्तीलाई रामग्राम नगरपालिका३ घोडपाली बस्ने ४१ वर्षिय तारा भनिने रवीन्द्र पाण्डेको हत्या आरोपमा नियन्त्रणमा लिइएको प्रहरी उपरीक्षक लालमणि आचार्यले जानकारी दिए। कालीध्वज गण परासीबाट उनलाई शुक्रबार साँझ पक्राउ गरिएको उनले बताए। मृतक पाण्डेलाई निजकै श्रीमती ३५ वर्षीया सरस्वती पोखरेल (पाण्डे) र घर्ती मिलेर हत्या गरेको आरोप छ। प्रहरीले मृतक पाण्डेकी श्रीमती सरस्वतीलाई तीन दिन अघि नै पक्राउ गरी अनुसन्धान गरिरहेको छ। बयानका क्रममा घर्तीको पनि संलग्नता रहेको खुलेपछि अनुसन्धानका लागि नियन्त्रणमा लिइएको प्रहरी उपरीक्षक आचार्यले बताए। घर्ती र सरस्वतीबीच केही महिनादेखि अनैतिक सम्बन्ध रहेको बयानका क्रममा खुलेको छ। मृतक पाण्डेले घर्ती र श्रीमतीलाई रातको समयमा आफ्नै घरभित्रै बसेको देखेको प्रहरीको अनुसन्धानका क्रममा खुलेको छ। घटना बाहिर आउन नदिन दुवै जनाले कुटपिट गरी हत्या गरेको बयानमा खुलेको प्रहरीले जनाएको छ। नियन्त्रणमा रहेका दुवै जनामाथि थप अनुसन्धानपछि कारबाही प्रकृया अघि बढाइने प्रहरी उपरीक्षक आचार्यले बताए।
कपडा पेल्ने मेसिन पड्किँदा भारतीय नागरिकको मृत्यु,"ताप्लेजुङ : कपडा पेल्ने मेसिन पड्किँदा ताप्लेजुङमा एक भारतीय नागरिकको मृत्यु भएको छ। सिरक बनाउन पुराना कपडा पेल्ने क्रममा अकस्मात मेसिन पड्किएपछि विहारका ३० वर्षे महमद यूमिसको बिहीबार मृत्यु भएको हो। जिल्ला प्रहरी कार्यालय ताप्लेजुङका अनुसार यूमिससहित ३ जनाको समुह सिरक बनाउन पाथीभरा याङ्वक गाउँपालिका१ नाङखोल्याङ पुगेका बेला उनको मृत्यु भएको हो। भित्र काठ र बाहिर टिनको प्रयोग गरेर बनाइएको मेसिनमा पुराना कपडालाई पेलेर रुवा बनाउँदै रहेछन्, प्रहरी निरिक्षक विष्णु खड्काले भने,त्यही बेला मेसिन पड्किएर काठको टुक्राले अनुहारमा लागेछ र उनको घटनास्थलमै मृत्यु भएछ। उनीसँगै रहेका अन्य २ जना भने सकुशल छन्। शव जिल्ला अस्पतालको शवगृहमा राखिएको र पोष्टमार्टमपछि आफन्तको जिम्मा लगाइने खड्काले जानकारी दिए।"
मुस्ताङमा ४९ औं थाक खेलकुद प्रतियोगिता सुरु,"जोमसोम : मुस्ताङको जोमसोममा शनिबारदेखि ४९ औं 'थाक खेलकुद च्याम्पियन रनिङशिल्ड' प्रतियोगिता सुरु भएको छ। यो थाकखोलामा बसोबास गर्ने थकालीहरुको प्रतियोगिता हो। उक्त प्रतियोगिता 'थाक खेलकुद च्याम्पियन रनिङशिल्ड' २०२७ सालदेखि हरेक वर्ष नियमति रुपमा संञ्चालन हुँदै आइरहेको छ। प्रतियोगिता सञ्चालन थाक खेलकुद तथा सांस्कृतिक विकास संघ मुस्ताङले गर्दै आएको छ। घरेलु थाक खेलकुद क्षेत्रको विकास र थाकक्षेत्रका विभिन्न गाउँमा बस्ने युवाहरुबीच आपसी सम्बन्ध अभिवृद्धि गर्ने उद्देश्यले प्रतियोगिता आयोजना भएको संघका अध्यक्ष चन्द्रमोहन गौचनले जानकारी दिए। उनले थाक खेलकुद प्रतियोगिता मुस्ताङको राष्ट्रिय पर्वको रुपमा संञ्चालन हुँदै आएको बताए। असोजमा गरिने थाक खेलकुद प्रतियोगितामा जोमसोमदेखि तल्लोक्षेत्र घासासम्मका ८ टिमले नियमित सहभागिता जनाउँदै आइरहेका छन्। प्रतियोगितामा पुरुष तथा महिला भलिबल, मिस मुस्ताङ, एकल गायन, तारो हान्ने खेल, थकाली गीत र विविध सांस्कृतिक कार्यक्रम रहेको संघकी उपाध्यक्ष शारदा शेरचनले जानकारी दिइन्। प्रतियोगिताको उद्घाटन यूवा तथा खेलकुद मन्त्री जगत विश्वकर्माले गरे। मन्त्री विश्वकर्माले खेलकुदक्षेत्रको समग्र विकासले मात्र मुलुकले समृद्धि हासिल गर्ने बताए। मुस्ताङ जिल्ला हावापानी र भुगोलको हिसावले अधिक संम्भावना रहेको उल्लेख गर्दै मन्त्री विश्वकर्माले संसारमा खेलिने सबै प्रकारका उपयुक्त खेलकुद पूर्वाधार विकास गर्न मुस्ताङमा संम्भव रहेको जनाए। उनले मुस्ताङलाई हाईअल्टिच्युड खेल पर्यटनका रुपमा बिकास गर्न सरकारको योजना रहेको जानकारी दिए। खेलकुदले मात्र राष्ट्रिय स्वाभिमान उचो हुने भएकाले सरकारले खेलकुद पूर्वाधार निर्माणमा जोड दिएको उनले बताए। सरकारले ७ वटै प्रदेशमा सुविधा सम्पन्न रंगशाला निर्माण र ७५३ वटै खेलग्राम निर्माण गर्ने सरकारले पहल सुरु गरेको मन्त्री विश्वकर्माको भनाइ छ। उनले सुशासन, विकास र समृद्धि आजको राष्ट्रिय आवश्यकता भएको जनाउँदै मन्त्री वर्तमान सरकारले खेलकुद क्षेत्रलाई उच्च प्राथमिकता राखेको जानकारी दिए। नियमित खेलकुद प्रतियोगिता नहुँदा खेल प्रतिभा सुस्ताउँदै छन्। खेलक्षेत्रका लागि भरोसा जगाउन र दक्षता र क्षमता अभिवृद्धि गर्न खेलकुद गतिविधि नियमित रहन आवश्यक छ, मन्त्री विश्वकर्माले भने। उनले मन्त्रालय र राखेपले खेलक्षेत्रको विकासका प्राथमिकता दिएको बताए। कार्यक्रममा मुस्ताङका संघीय सांसद प्रेमप्रसाद तुलाचन, प्रमुख जिल्ला अधिकारी वेदप्रसाद अर्याल, लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्ट र थाक खेलकुद तथा सांस्कृतिक विकास संघकी उपाध्यक्ष शारदा शेरचन उपस्थित थिए। प्रतियोगिता ४ दिनसम्म संञ्चालन हुने संघका सचिव दिपक लालचनले जानकारी दिए। यसअघि मन्त्री विश्वकर्माले सरकारले घोषणा गरेको एक स्थानीयतह एक खेलग्रामको अवधारणा अनुसार मुस्ताङको जोमसोममा कर्भडहलको समेत शिलन्यास गरे। मुस्ताङमा अब बन्ने नयाँ कभर्डहलका लागि चालु आव २०७६०७७ का लागि सरकारले ४० लाख बजेट विनियोजन गर्ने बताए।"
कान्ति लोकपथको बिजोग,"ललितपुर : कान्तिलोक पथमा सडकमा खसेको ढुंगा पन्छाउने क्रममा घाइते भएका ललितपुरमा १७ वर्षीय दीपेश मार्फाको मृत्यु भयो। उनी गोदावरी नगरपालिकाको देवीचौरबाट दक्षिण ललितपुरतर्फ जाँदै थिए।दूध बोक्ने गाडीका सहचालक उनी सडकमा खसेको ढुंगा पन्छाउँन लाग्दा माथिबाट खसेको ढुंगाले लाग्दा टाउकोमा गहिरो चोट लागेको थियो। बागमती गाउँपालिकाका अध्यक्ष वीरबहादुर लोप्चनका अनुसार उनलाई अस्पताल ल्याउँदै गर्दा बाटोमै मृत्यु भयो। काठमाडौंहेटौंडा जोड्ने कान्ति लोकपथमा पहिरो र ढुंगा खस्ने समस्याबाट दक्षिण ललितपुरवासी पीडित छन्। केही दिनदेखिको लगातार वर्षाका कारण दक्षिण ललितपुरका सडकहरू हिँड्ने नसकिने भएका छन्।सडकमा हिँड्दा माथिबाट ठूल्ठुला ढुंगा खसिरहने हुँदा ज्यान जोगाउन मुस्किल भएको गाउँपालिका अध्यक्ष लोप्चनले बताए। माथि हेर्दै सडक पार गर्नुपर्छ, उनले भने, बिहान निस्किएपछि बेलुका घर पुगिन्छ की पुगिन्न थाहैै हुन्न। लगनखेल क्षेत्रमा बसोवास गर्ने बागमतीस्थित कार्यालय आउजाउ गर्छन् उनी। बैठक, भेटघाटलगायत धेरै काम सदरमुकाममै हुने भएकाले यतैबाट धाउँदै आएको छु, अध्यक्ष लोप्चनले भने। यता बस्दा पनि जनताले बाटो खुलाउनु पर्यो भनेर हैरान पार्छन्। बाटोको अवस्था दयनीय छ, उनले भने जिम्मेवार निकायले वषौं झुलाए। बाटो बनेन्। जिल्ला समन्वय समितिका सदस्य जयराम तिमल्सिना पनि बागमतीबाटै आउजाउ गर्छन्। सडक खुलाउने नाममा ब्रेकर र डोजरले थिलथिलो बनाएको जमिन पानी पर्ने बित्तिकै पहिरो जान थालेको उनको भनाइ छ। जताजतै पहिरो, माथिबाट खसेको ढुंगाले लाग्ला भन्ने त्रासले माथि हेर्दै सवारी चलाउनुपर्ने बाध्यता रहेको उनले सुनाए। वर्षाका कारण झाँक्रीडाँडा नयाँगाउँ, भालुखोला छपेली, बगुवा, कोटडाँडा, विर्खेधारालगायतका ठाउँ समस्याग्रत छन्। जिल्ला समन्वय समितिका अध्यक्ष अम्बरबहादुर खड्काले कान्ति लोकपथको हालत सुध्रन नसक्ने भएकाले सुरुङ मार्गको आवश्यकता रहेको बताए।कान्ति लोकपथका आयोजना प्रमुख विनोदप्रसाद सापकोटाले यो मार्ग सम्पन्न हुन अझै एकवर्ष लाग्ने बताउँछन्।गत असारमा ठाउँठाउँमा पहिरो जाँदा ती स्थानमा मर्मत गर्नुपरेकाले थप एक वर्ष लम्बिने उनले बताए। कान्ति लोकपथ अप्ठेरो खालको सडक भएकाले समस्या आइरहने सापकोटा बताउँछन्।०१६ देखि निर्माण सुरु गरिएको यो सडकको लम्बाई ९२ किलोमिटर छ। ५१ किलोमिटर मकवानपुर खण्डमा पर्छ भने सातदोबाटोबाट बागमती गाउँपालिकासम्म ४१ किलोमिटर ललितपुरखण्डमा पर्छ। कान्ति लोकपथको १५ किलोमिटर सडक कालोपत्रे गरिएको तथा ११ किलोमिटर ग्राभेल भएको छ।"
कालिकोटमा सुत्केरी हुन स्वास्थ्य संस्था पुन्नेको संख्या बढ्यो,कालिकोट : जिल्लामा पछिल्लो समय स्वास्थ्य संस्थामा सुत्केरी हुने महिलाको संख्या बृद्धि भएको छ। जिल्लाका ९ वटै स्थानीय तहले गोठमा सुत्केरी मुक्त बनाउन विभिन्न अभियान संचालन गर्दा स्वास्थ्य संस्थामा सुत्केरी हुने महिलाको संख्यामा तिब्र वृद्धि भएको हो। जिल्ला अस्पताल कालिकोटका सूचना अधिकारी दिपबहादुर रावले पछिल्ला वर्षमा अस्पतालमा सुत्केरी हुने आउने महिलाको संख्यामा वृद्धि भएको बताए। उनका अनुसार जिल्ला अस्पतालमा आर्थिक वर्ष २०७४०७५ मा ३ सय ५६ जना महिलाहरुले प्रसूति सेव दिएका थिए। आर्थिक वर्ष २०७५०७६ मा उक्त संख्या बढेर ४ सय ७७ जनाले प्रसूति सेवा लिएका छन्। जिल्लाको खाँडाचक्र नगरपालिकाको दाँहाँ र पाखा स्वास्थ्य चौकीमा पनि स्वास्थ्य संस्थामा आएर प्रसूति सेवा लिनेको संख्या बढेको छ। खाँडाचक्र नगरपालिका स्वास्थ्य संयोजक रविन्द्र सेजुवालका अनुसार खाँडाचक्र नगरको दाँहा र पाखामा मात्र आर्थिक बर्ष २०७५०७६ मा २ सय ५ महिलाले स्वास्थ्य संस्थामा आएर प्रसूति सेवा लिएका छन्। चालु आर्थिक वर्षको दुई महिनामा ४९ जना महिलाले स्वास्थ्य संस्थामा सुत्केरी भएका छन्। जिल्लाको रास्कोट नगरपालिकामा हरेक वर्ष स्वास्थ्य संस्थामा आएर प्रसूति सेवा लिने महिलाको संख्यामा वृद्धि भएको छ। रास्कोट नगरपालिका स्वास्थ्य संयोजक हंशराज बरालका अनुसार आर्थिक वर्ष २०७४०७५ मा रास्कोट नगरपालिकाका तीन वटा स्वास्थ्य संस्थामा ३ सय महिलाहरु स्वास्थ्य संस्थामै सुत्केरी भए भने आर्थिक वर्ष २०७५०७६ मा ३ सय ५० जनाले स्वास्थ्य संस्थामा सुत्केरी भएका छन्। उनका अनुसार चालु आर्थिक वर्षको दुई महिनाको अवधिमा ८९ महिलाले स्वास्थ्य संस्थामा आएर प्रसूति सेवा लिइसकेका छन्। रास्कोट नगरपालिका प्रमुख कासीचन्द्र बरालले नगरको वडा नम्बर ९ देखी घरमा सुत्केरी मुक्त वडा बनाउने अभियान थालेको बताए। पलाँता गाँउपालिका स्वास्थ्य संयोजक हिमाल संज्यालका अनुसार गाँउपालिकामा आर्थिक वर्ष २०७४०७५ मा १ सय ७५ जना महिला स्वास्थ्य संस्थामा सुत्केरी भएका थिए। आर्थिक वर्ष २०७५०७६ मा २ सय ६४ जना महिलाले स्वास्थ्य संस्थामा आएर प्रसूति सेवा लिए। उनका अनुसार चालु आर्थिक वर्षको दुई महिनाको अवधिमा ३४ जना महिला स्वास्थ्य संस्थामा सुत्केरी भएका छन्। पलाँता गाउँपालिका अध्यक्ष लक्ष्मणबहादुर बमले चालु आर्थिक वर्षदेखी घरमा सुत्केरी मुक्त गाँउपालिका बनाउनका लागि महिला स्वास्थ्य स्वयमसेवीकालाई सक्रिय बनाउन मासिक ६ हजार दिने गरेको बताए। सान्नीत्रिवेणी गाउँपालिका स्वास्थ्य संयोजक मिनबहादुर बिष्टका अनुसार आर्थिक वर्ष २०७४०७५ मा २ सय १४ जना महिला स्वास्थ्य संस्थामा सुत्केरी भए। त्यसैगरी आर्थिक वर्ष २०७५०७६ मा २ सय ४५ महिला स्वास्थ्य संस्थामा सुत्केरी भएका छन्। जिल्ला अस्पताल कालिकोटका प्रमुख डाभिष्म पोख्रेलले अस्पतालमा डाक्टरको अभाव रहेको बताए। उनले जिल्ला अस्पतालमा कम्तीमा २ जना एमजीडीपीसहित ६ जना डाक्टर हुनुपर्ने भएपनि हाल कार्यरत चारजना डाक्टमा २ जनाको करार अवधि सकिन लागेको र दुई जना डाक्टरले सेवा दिनुपर्ने अवस्था आएको बताए। जिल्ला अस्पतालमा सेवाग्राहीको संख्या बढेदै गएको छ भने डाक्टरको अभाव पनि कायम छ। पटकपटक प्रदेशको सामाजिक विकास मन्त्रालय र संघीय सरकारको स्वास्थ्य मन्त्रालयमा पटकपटक डाक्टरहरुको माग गरे पनि डाक्टर पुग्न सकेका छैनन्। जिल्ला अस्पतालमा अप्रेशन गरेर प्रसुति गराएकी सुत्केरीको अवस्था बुझ्दै डाभिष्म पोख्रेल। तस्बिर : बिस्नप्रसाद न्यौपाने।
मन्त्र फुकेर चौपाया मारेको आरोप लगाउने पक्राउ,"राजविराज : मन्त्र फुकेर चौपाया मारेको भन्दै अमानविय व्यवहार गर्ने एक जना पक्राउ परेका छन्। सप्तरीस्थित बोदे बर्साईन नगरपालिका६का गोवर्धन यादव पक्राउ परेको हुन्। छिमेकी महिलालाई बोक्सी भन्दै गाली र कुटपिट गरेको आरोपमा यादवलाई पक्राउ गरिएको इलाका प्रहरी कार्यालय कल्याणपुरका इन्सपेक्टर बिष्णुप्रदिप बस्यालले जानकारी दिए। आरोपितहरु जसोदेवि यादव, दुर्गाप्रसाद यादव र अनितादेवि यादवको खोजीकार्य भइरहेको इन्सपेक्टर बस्यालले बताए। आरोपीले ती महिलालाई बोक्सी भन्दै मन्त्रद्वारा गाईवस्तु मारेको आरोप लगाएर गत जेठ ५ गते गालीगलौज गरी कुटपिटसमेत गरेका पीडितले बताएकी छन्।"
बगरमा धान फलाउँदै बाढीपीडित,"धनबहादुर भण्डारी डडेल्धुरा : पर्शुराम नगरपालिका६ सिमल खेतका बाढीपीडितले बगरमा धान फलाएका छन्। ०६४ मा रंगुन नदीमा आएको बाढीले सिमल खेतको धान फल्ने खेत बगरमा परिणत भएको थियो। यो वर्ष बाढीपीडितहरू थातथलोमा फर्किका हुन्। भित्रि मधेस जोगबुढाको सिमलखेतमा ०६४ मा आएको बाढीले ३ सय ६४ परिवारको घर खेत बगाएपछि स्थानीय विस्थापित भएका थिए।रंगुन नदीमा तटबन्ध निर्माणसँगै दशकौं जंगलमा बस्दै आएका सिमल खेतसहित वडानम्बर ६ कै सरकौडा, ठण्डजलाका बाढीपीडित पनि आफ्नो जमिन खोज्दै थातथलो फर्किन थालेका छन्। रंगुन नदीको कटान रोक्न २३ किलोमिटर तटबन्ध निर्माण गर्ने काम दु्रत गतिमा भइरहेको छ।ज्यान जोगाउन स्थानीय सिमलखेतबाट माथिको जंगलमा एक दशक भन्दा बढी समय बिताए। अहिले पनि कति पय स्थानीय जंगलमै बस्न बाध्य छन् भने कतिपय बगरलाई सम्याएर सिमल खेतमा झरेको वजिर साउदले जानकारी दिए। साउदले भने, पुन्तुरा नदीमा तटबन्ध बनेसँगै आफू पुरानो खेतवारी खोज्दै बगरमा पुगेको र जमिन सम्याएर धान रोपें। १२ वर्षसम्म सामुदायिक बनमा बस्दै आएका सिमलखेतका बाढीपीडितले रंगुन नदीमा तटबन्ध निर्माणपछि वगर भएको आफ्नो खेतमा धान फलेसँगै जिविकोपार्जनका लागि सहज भएको बताए।राष्ट्रपति चुरे संरक्षण कार्यक्रमअन्तर्गत पर्शुराम नगरपालिकाको रंगुन नदीमा तटबन्ध लगाइएको हो। तटबन्ध निर्माणपछि बाढी आउने डर हटेको बस्तीमा पर्खिरहेका पीडितको भनाइ छ। सिमल खेतका बाढीपिडतले १२ वर्षपछि बगरमा धान फलाउन थालेका परशुराम नगरापलिकाका मेयर भीबहादुर साउदले बताए। उनीहरूका लागि नगरपालिकाबाट खेत सम्याउन सहयोग गर्ने र पुरानै स्थानमा फर्किन समेत पहल गरेको मेयर साउदले बताए।"

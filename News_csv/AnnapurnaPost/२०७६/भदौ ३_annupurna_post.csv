शीर्षक,विवरण
बिजुली बालौं,"मुलुकको सन्दर्भमा जलविद्युत् अर्थतन्त्रको इन्जिन हो। हामी दुई खर्बको पेट्रोलियम र २३ अर्ब रुपैयाँको विद्युत् ऊर्जा आयात गर्छौँ, तर देशमा अथाह जलस्रोत उपयोगहीनजस्तै भइरहेको थियो। जलविद्युत् आफैंमा पुँजी र प्रविधिको हिसाबले गहन क्षेत्र हो। अहिलेको हिसाबमा एक मेगावाट उत्पादनका लागि औसतमा १७ करोड रुपैयाँ पर्न आउँछ। नेपालजस्तो अर्थतन्त्र भएको मुलुकमा यो धेरै ठूलो रकम हो। तत्कालीन अवस्थामा मुलुकमा जति पनि जलविद्युत् आयोजना निर्माण भए अधिकांश दातामुखी थिए। अर्थात् दाताकै भरमा निर्माण भएका। २०४६ सालको राजनीतिक परिवर्तनपछि मुलुकले खुला र उदारवादी अर्थव्यवस्था अवलम्बन गर्यो र जलविद्युत्मा पनि निजी क्षेत्रको लगानी अवधारणा अघि सार्यो। फलतः २०४८ सालमा पहिलोपटक जलविद्युत् विकास नीति बन्यो भनेलगत्तै २०४९ सालमा विद्युत् ऐन आयो। हालसम्म विद्यमान यही नीति र ऐनका आधारमा निजी क्षेत्रको सहभागिता सरकारको समानान्तर हुन पुग्यो। विद्युत् विकास नीति अभ्यास गर्दै गर्दा हालसम्म निजी क्षेत्रले १० हजार ९ सय ६४ मेगावाटबराबरका आयोजनामा आफ्नो सहभागिता जनाइसकेका छन्। जसमध्ये ५६१ उत्पादनमा, दुई हजार तीन सय ५६ मेगावाट निर्माणाधीन, एक हजार ६ सय ५९ विद्युत् खरिद सम्झौता (पीपीए) भइसकेका, एक हजार चार सय एक मेगावाट कनेक्सन एग्रिमेन्ट (पूर्व पीपीए), चार हजार ६ सय ७९ मेगावाट लाइसेन्स जारी र तीन सय ९ मेगावाट लाइसेन्सका लागि आवेदन परेका छन्। नेपालको जलविद्युत्मा निजी क्षेत्रको भूमिका र सहभागिता उल्लेखनीय रूपमा रहेको यो अद्यावधिक तथ्यांकले उजागर गरेको छ। यीमध्ये यही वर्ष मात्र एक हजार ५९ मेगावाट प्रणालीमा थपिँदै छ। लोडसेडिङको संकट मूलतः स्वदेशको निजी क्षेत्र र भारतीय विद्युत् आयातले टरेको छ। यी दुवै दीर्घकालीन र रणनीतिक होइनन्। किनभने, निजी क्षेत्रको सहभागिता केवल नदी प्रवाही (रन अफ रिभर) मा मात्र सीमित छ। जबकि मुलुकको दिगो ऊर्जा समाधान नदी प्रवाही होइन, जलाशययुक्त आयोजनाले मात्र गर्न सक्छ, जुन अझै कयौं दशक प्रतीक्षाको विषय हुन सक्छ। भारतीय बिजुली ऊर्जा परनिर्भरताको द्योतक हो, जुन दिगो र ऊर्जा सुरक्षाको हिसाबले दीर्घकालसम्म मुलुकको हितमा हुन सक्दैन। सरकारले जलाशययुक्त आयोजना निर्माणको घोषणा गर्न सकेको छैन। तर यही अवस्थाबीच प्राधिकरण र उसका सहायक कम्पनीका आयोजनासहित निजी क्षेत्र पनि जडित क्षमताका हिसाबले धमाधम आउँदै छन्। अबको पिरलो भनेको यसरी उत्पादित ऊर्जाको सदुपयोग हो। ऊर्जाको अन्तर्राष्ट्रिय बजारमा पहुँच स्थापित भइसकेको छैन। निजी क्षेत्रको बढ्दो लगानीसँगै उत्पादित ऊर्जा खेर जाने चिन्ता छ। यही चिन्ताका कारण ऊर्जाको एकल क्रेता प्राधिकरणले निजी क्षेत्रको विद्युत् खरिद सम्झौता (पीपीए) गर्न छाडिसकेको छ। यसले करिब सात हजार मेगावाट बराबरका निजी क्षेत्रको आयोजनाको भविष्य अन्योलमा परेको छ। यो परिमाणको आयोजनामा निजी क्षेत्रको लगानी परिसकेको छ। नीतिले निजी क्षेत्रलाई सहयात्री मानेको छ, त्यसैका आधारमा लाइसेन्स जारी भएका छन्। तर विद्युत् खरिद नै गर्न सक्दिनँ भनेर प्राधिकरण पन्छिसकेको छ। प्राधिकरण आफैंले उत्पादित र उत्पादनमा आउने बिजुली खरिद गर्न सक्ने अवस्था पनि छैन। वर्षको झन्डै पौने दुई खर्बको बिजुली जगेडा हुने अवस्थामा पुगेको छ। निजी क्षेत्रको प्रवेश र पहुँचलाई रोक्नु हुन्न। अब मुलुकले आयातीत ऊर्जा यही खपत हुने परिपाटीसंयन्त्र विकास गर्नुपर्छ। बिजुली धेरै खर्च लाग्ने सिमेन्टलगायतका उद्योग स्थापना, रोपवे निर्माण, विद्युतीय सवारी साधनको व्यापक उपयोग, भान्छामा हिटरलगायतका उपक्रम जरुरी छ। यसका लागि सरकारका सबै संयन्त्र एकसाथ लाग्न जरुरी छ, राष्ट्रिय लक्ष्य किटान गरेर। यथास्थितिमा रहने हो भने निजी क्षेत्रले हालसम्म लगानी गरेको करिब दुई खर्ब रुपैयाँ र आगामी पाँच वर्षभित्र लगानी हुन लागेको पाँच खर्बभन्दा बढी जोखिममा पर्ने देखिन्छ। राज्यले नीति नै बनाएर निजी क्षेत्रलाई लगानी गर्न लगाएर अलपत्र पार्न मिल्दैन। बिजुली खपत गराउने मुद्दा अब राष्ट्रिय मुद्दा बन्नुपर्छ, जसले आगामी दिनमा यो क्षेत्रको थप विकास गर्न र ऊर्जामा आत्मनिर्भर हुन मद्दत पुर्याउँछ।"
रवि लामिछानेलाई थप ५ दिन थुनामा राख्न अदालतको आदेश,"चितवन : संचारकर्मी रवि लामिछानेलाई छानविनका लागि चितवन जिल्ला अदालतले ५ दिन म्याद थप गरेको छ। जिल्ला न्यायधीश गायत्रीप्रसाद रेग्मीको एकल इजलासले मंगलबार लामिछानेसहित तीन जनालाई हिरासतमा राखेर अनुसन्धान गर्न आदेश दिएको हो। पाँच दिन हिरासतमा राखेर सोधपुछ गरेपछि प्रहरीले रविसहित तीन जनालाई दोस्रो म्याद थपका लागि अदालतमा उपस्थित गराएको थियो। वादीको तर्फबाट जिल्ला न्यायधिवक्ता यदु शर्माले वहस गरेका छन्। प्रतिवादीका तर्फबाट अधिबक्ताहरु सुनिल पोखरेल, सुसिल पन्त र चुडामणी सापकोटाले बहस गरे। आरोपी तीन जनालाई विहान १० बजे नै अदालत लगिएको थियो। लामिछानेसहित रुकु कार्की (अस्मिता) र युवराज कँडेलविरुद्ध शालिकराम पुडासैनी आत्महत्या दुरुसाहन मुद्दामा अनुसन्धान भइरहेको छ। शुक्रबार चितवन जिल्ला अदालतले रविसहित तीनैजनालाई पाँच दिन थुनामा राखेर अनुसन्धान गर्न निर्देशन दिएको थियो। रवि र युवराजलाई प्रहरीले बिहीबार साँझ न्युज २४ च्यानलको कार्यालय पानीपोखरीबाट पक्राउ गरेको थियो। बिहीबार दिउँसो पक्राउ परेकी अस्मितासहित तीनैजनालाई प्रहरीले बिहीबार राति चितवन पुर्याएको थियो। पुडासैनीकी पत्नी सम्झना पुडासैनीले पनि आइतबार काठमाडौं प्रहरी परिसरमा पुगेर लामिछानेसहित तीनविरुद्ध किटानी जाहेरी दिएकी छन्। पुडासैनीले आत्महत्याअघि आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएपछि उनीहरु पक्राउ परेका थिए। उक्त भिडियो पुडासैनीको मोबाइलमा फेला परेपछि प्रहरीले फरेन्सिक जाँच गर्दा भिडियो आफैं खिचेको पुष्टि भएको प्रहरीले जनाएको छ। पुडासैनीकै आवाजको भिडियो रहेको पुष्टिपछि थप अनुसन्धान गर्न लामिछाने, कार्की र कँडेललाई पक्राउ गरिएको चितवन प्रहरीले जनाएको छ। ०००"
माछा मार्न गएका युवा खाेलामा बेपत्ता,रुकुम : पश्चिम रुकुममा माछा मार्न गएका एक युवा बेपत्ता भएका छन्। जिल्लाको चौरजहारी नगरपालिका १ का १९ वर्षीय विजय बादी बेपत्ता भएको जिल्ला प्रहरी कार्यालयका निमित्त प्रमुख कविराज रोकायाले जानकारी दिए। बादी दिउँसो सानीभेरी नदीमा माछा मार्न गएका थिए। नदीमा डुबेर बेपत्ता उनको खोजी भइरहेको प्रहरीले जनाएको छ।
एसईई पुरक परीक्षा दिने नक्कली विद्यार्थी पक्राउ,महादेव अवस्थी महेन्द्रगर : कञ्चनपुरको भीमदत्त नगरपालिकास्थित शान्तिनिकेतन माविकी छात्रा अनिता धामीको नाममा परीक्षा दिने वेदकोट नगरपालिका हात्तीथलाकी लक्ष्मी धामीलाई प्रहरीले पक्राउ गरेको छ। अर्कैको नाममा एसईई पुरक परीक्षा दिँदै गरेको भेटिएपछि उनलाई पक्राउ गरिएको जिल्ला प्रहरी कार्यालय कञ्चनपुरले जनाएको छ। धामीले एसईईको गणित विषयको परीक्षा दिने क्रममा पक्राउ गरेको प्रहरीले जनाएको छ।
भ्रष्टाचार आराेपमा ५ जनालाई मुद्दा,"काठमाडौं : सुर्खेतस्थित सिम्ता गाउँपालिकाका सिभिल सबइञ्जिनियर शिवशंकर पोख्रेलसहित ५ जनाविरुद्ध विशेष अदालतमा मुद्दा मुद्दा दायर गरिएको छ। अख्तियार दुरुपयोग अनुसन्धान आयोगले इन्जिनियर नविन शर्मा, देउली सिर्पाकाफलकोट हुँदै जितेजुवा जोड्ने सडक उपभोक्ता समितिका अध्यक्ष भुवानसिंह ठकुरी, कोषाध्यक्ष टिगा वली र सचिव नन्द सिंह ठकुरीविरुद्ध दायर गरेको हाे। उनीहरुले सडक निर्माणमा बदनियतपूर्वक ट्रयाक ओपनिङ्गमा नभएको कामको परिमाण देखाउने तथा बढी मूल्य पर्ने वस्तुमा बढी परिमाण गरेको देखाई कार्य सम्पन्न प्रतिवेदन तयार गरी पेश गरेको पुष्टि हुन आएको अख्तियारले जनाएको छ। गलत प्रतिवेदन पेश ४ लाख ५६ हजार बढी भुक्तानी दिई भ्रष्टाचार गरेका अख्तियारको आरोप पत्रमा उल्लेख छ। उनीहरु विगो बमोजिम असुल उपर गरी भ्रष्टाचार निवारण ऐन बमोजिम सजायको मागदाबी सहित मुद्दा दायर गरिएको छ। उनीहरुले सडक निर्माणको लगत इष्टिमेट र सम्झौता बमोजिम ११६० मिटरको नयाँ ट्रयाक खनी खोल्नुपर्ने नखोली नयाँ ट्रयाक खोलेको भनी झुट्टा नापी किताब एवं कार्य सम्पन्न प्रतिवेदन बनाएका थिए।"
विप्लवका दुई विद्यार्थी नेतासहित एक व्यापारी पक्राउ,"मिना बुढाथोकी सल्यान : सल्यानमा नेत्रविक्रम चन्द 'विप्लव' का दुईजना विद्यार्थीसहित एकजना व्यापारीलाई प्रहरीले पक्राउ गरेको छ। पक्राउ पर्नेमा विप्लव निकट विद्यार्थी संगठन जिल्ला सदस्य बागचौर नगरपालिका५ निवासी महेशकुमार विक, शारदा नगरपालिका १३ स्यानीखाल निवासी विद्यार्थी संगठनको जिल्ला सदस्य १८ वर्षीय सुरेश भारती रहेका छन्। यस्तै विप्लव समूहका कार्यकर्ताको ब्यानर तथा झण्डा तैयार गरिदिने त्रिवेणी गाउँपलिका४ घर भइ हाल शारदा नगरपालिका १ श्रीनगरमा केसी डिजिटल आर्टस संचालक गरेका २५ वर्षीय हरि केसीलाई पनि अनुसन्धानका लागि पक्राउ गरेको प्रहरीले जनाएको छ। तीनैजनालाई सोमबार बेलुकी श्रीनगर बजारबाट पक्राउ गरिएको हो। जिल्ला प्रहरी प्रमुख डिएसपी विरेन्द्रबहादुर शाहीले अनुसन्धानको दायरामा ल्याउन व्यापारीलाई पक्राउ गरेको हो। भदौ १ गते राति छत्रेश्वरी गाउँपालिका६ गडीज्युलास्थित खैराबाँग मन्दिरको गुठीको जग्गा कब्जा गरिएको भनि रातो झण्डा र एकीकृत जनक्रान्ती जिन्दावाद, वैज्ञानिक समाजवाद ,मगरात स्वयत्त प्रदेश जन परिषद सल्यान लेखेको ब्यानर लगाउने कार्यमा संलग्न रहेको भन्दै उनीहरुलाई प्रहरीले पक्राउ गरेको हो। तीनैजनालाई म्याद थप गरी हिरासतमा राखी अनुसन्धान भइरहेको प्रहरीले जनाएको छ।"
एसईई ग्रेड वृद्धि परीक्षा : भुँइमा बसेर परीक्षा दिँदै विद्यार्थी,"कालिकोट : कालिकोटमा आइतबारदेखि सुरु भएको माध्यामिक शिक्षा परीक्षा (एसईई) को ग्रेड वृद्धि परीक्षामा भद्रगोल भएको छ। परीक्षा दिने विद्यार्थी खचाखच भुँईमा बसेर परीक्षा दिन बाध्य छन्।कक्षा कोठाको अभावमा भुँईमा बसेर परीक्षा दिन बाध्य भएका हुन्। जिल्लामा ग्रेडवृद्धि परीक्षा दिने विद्यार्थीका लागि ३ वटा परीक्षा केन्द्र तोकिएको भएपनि कक्षा कोठाको अभावले निजी विद्यालयमा भुँइमा खाँदिएर विद्यार्थीले परीक्षा दिइरहेका छन्। महादेव आधारभूत विद्यालय बालमन्दिरमा कक्षा कोठाको अभाव हुँदा निजी विद्यालय कर्णाली हट बोर्डिङ स्कुलमा गएर विद्यार्थी परीक्षा दिइरहेका छन्। निजी विद्यालयमा विद्यार्थीका लागि न राम्रो भौतिक संरचना छ। नत बस्नका लागि डेक्स र बेन्च छ। तर विद्यार्थी कोचाकोच गरी कार्पेटमा बसालेर परीक्षा दिन बाध्य पारिएको छ। परीक्षार्थीलाई यताउती फर्किने ठाउँ पनि छैन्। परीक्षाको मर्यादा कायम हुने त कुरै भएन। भुँईमा बसेर परीक्षा दिनुपर्दा निकै कठिन भएको परीक्षार्थीले गुनासो गरेका छन्। विद्यार्थीले जिल्ला सदरमुकाम रहेको खाडाचक्र नगरपालिकाका विद्यालयमा डेक्स, बेन्चसमेतको समस्या व्यहोर्नु परेको छ। जिल्लाको नरहरिनाथ गाउँपालिका ३ बाट पुरक परीक्षा दिन आएकी छात्रा सुनिता उपाध्यायले भनिन्,'सधैं हामीले हाम्रा विद्यालयमा डेक्स बेन्च छैन भनेर शिक्षकलाई गाली गर्यौं तर जिल्लाको मुटुकारुपमा रहेको खाडाचक्र नगरपालिकाका विद्यालयको समेत यस्तो हालत छ।' सदरमुकामका विद्यालयको तुलनामा जिल्लाका ग्रामीण भेगमा विद्यालयको व्यवस्थापन नै राम्रो रहेको उनको भनाई छ। महादेव आधारभुत विद्यालयमा कक्षा कोठाको अभाव भएपछि कर्णाली हट बोडिङ स्कुलमा परीक्षाको व्यवस्था गरेको शिक्षा विकास तथा समन्वय इकाइका इकाइ प्रमुख महेश देवकोटाले बताए। विद्यार्थीको चाँप बढेपछि कक्षा कोठाको अभाव भएको हो।गणित विषयमा जिल्लाबाट १ हजार २ सय ९४ जनाले परीक्षा दिएका छन्।उनले भने, 'परीक्षा केन्द्र ३ वटा मात्र छ। विद्यार्थीको संख्या बढी छ।'"
यसरी मनाइयो नृसिंह जात्रा (फाेटोभिडियो),"काठमाडौं : ऐतिहासिक महत्व बोकेको नृसिंह जात्रा मंगलबार मनाइएको छ। ललितपुरको हनुमानननी स्वनिह्मबाट यो जात्रा प्रारम्भ भएको थियो। नरसिंह जात्राको क्रममा बाजा गाजा, प्रत्यक्ष भजनसहित नरसिंहको देवगणको टोलीले पाटनको गाबहाल, पिम्बहाल, बंगलामुखी, कोबहाल, मंगलबजार, सुन्धारा, इकुबहाल, महाबौद्ध, टंगल, तिच्छु गल्ली, हौगल, चण्डेश्वरी, नकवहिल, इखालखु, पूर्णचण्डीलगायत विभिन्न ठाउँमा यात्रा गरिएको छ। यो पाटनका राजोपाध्याय ब्राम्हण समुदायबाट सञ्चालित हुँदै आएको जात्रा हो। ललितपुरका मल्ल राजा सिद्धिनरसिंहको पालादेखि हुँदै आएको ऐतिहासिक नरसिंह जात्रा हरेक वर्ष भाद्र कृष्ण पञ्चमीका दिन गर्ने परम्परा छ। भिडियो : जात्रामा भगवान नृसिंहसंगै लक्ष्मी र सरस्वतीलाई देवीको रुपमा राखिएको पाइन्छ भने प्रह्लादले जात्रा अवधिभर नै भगवान नृसिंहको सेवा गरिरहेको देख्न्न पाइन्छ । जात्रामा अप्सराहरूले कुचोले बढार्ने, गोरसद्धारा मार्ग सिञ्चन गर्ने, लावाले मार्गलाई सम्मान गर्ने, चवरपंखले हम्कने र दण्डद्वारा बाटोको सुरक्षा गरेका दृश्य जात्राका आकर्षण हुन् । विक्रम सम्वत १६८८ देखि यो जात्रा सञ्चालन भइरहेको लिखित दस्ताबेज छ भने जात्रा त्यो भन्दा पुरानो हुन सक्ने समितिले अनुमान गरेको छ । विभिन्न टोल परिक्रमा गरी स्वठमा आएर जात्रा सकिनेछ । यस जात्रामा पालोवाला पुरोहित वा उनका ज्वाइँ वा भान्जामध्ये एकजना नरसिंह बनेर नगर परिक्रममा गर्ने चलन रहेको छ । पछिल्ला वर्षहरूमा उपाकर्म गुठीले सञ्चालन गर्दै आएको जात्रा अघिल्लो वर्षदेखि नृसिंह जात्रा समारोह समितिको नाममा जात्रा भइरहेको हो। अन्नपूर्णकर्मी सुनिता डंगोलले खिचेका तस्बिरहरु :"
राति ११ बजे सिंहदरबार छिरेका थिए मृत भेटिएका कर्मचारी,"काठमाडौं : सिंहदरबारमा मृत भेटिएका नायब सुब्बा बच्चुराम केसी सोमबार राति ११ बजे कार्यालय प्रवेश गरेको प्रारम्भिक अनुसन्धानमा देखिएको छ। राष्ट्रिय योजना आयोगस्थित घटनास्थल पुगेर फर्किने क्रममा सांसद राजन केसीले उनी ११ बजे कार्यालय छिरेको प्रहरीले बताएको जानकारी दिए। राष्ट्रिय योजना आयोगमा कार्यरत नायब सुब्बा करिब केसी बिहान आयोगको सभाहलमा मृत भेटिएका थिए। 'साँझ ५:२७ बजे निस्केर पुनः राति ११ बजे छिरेको सीसीटीभी फुटेजमा देखिएको छ', घटनास्थल निरीक्षण गरेर बाहिर निस्कने क्रममा सांसद केसीले प्रहरीलाई उद्धृत गर्दै पत्रकारसँग भने। मृतक केसी भुईँमा डल्लो परेर लडेको अवस्थामा देखिएको केसीले बताए। टेबलमा केरा र बट्टाहरू देखिएको उनले बताएका छन्। मृतक केसीको शव भेटिएको स्थानमै सेल्फस नामक विषादीको बट्टा पनि भेटिएको काठमाडौं प्रहरी परिसरका प्रवक्ता डीएसपी होबिन्द्र बोगटीले बताएका छन्। फरेन्सिक चिकित्सक ल्याएर घटनाको थप अनुसन्धान भइरहेको बोगटीले जानकारी दिए। आयोगका उपाध्यक्ष प्राडापुष्पराज कँणेल पनि भर्खरै घटनास्थल पुगेका छन्। मृतक केसीकी श्रीमतीसहित परिवारका सदस्य पनि घटनास्थल आएका छन्। भर्खरै घटनास्थलमा एम्बुलेन्स आइपुगेको छ। केसी आयोग कार्यालयमा रहेको अनुगमन तथा मूल्यांकन महाशाखाको सभाहलमा मृत भेटिएका थिए। उनी सभाहलमा ढलिरहेको अवस्थामा देखेपछि बिहान पौने १० बजे आयोगकै कर्मचारीले प्रहरीलाई खबर गरेका थिए।"
बलात्कारको आरोपमा ६८ वर्षीय पक्राउ,स्याङ्जा : १६ वर्षीयालाई जबरजस्तीकरणी गरेको आरोपमा ६८ वर्षीय वृद्ध पक्राउ परेका छन्। जबरजस्तीकरणीको आरोपमा ६८ वर्षीय वृद्धविरुद्ध उजुरी दिएकाले पक्राउ गरिएको स्याङ्जाका प्रहरी नायब उपरीक्षक नविनकृष्ण भण्डारीले जानकारी दिए। आरोपितले गत फागुन २२ गते विभिन्न बहाना बनाइ जबरजस्ती करणी गरेको भन्दै पीडितका आफन्तले साउन २९ गते वडा कार्यालय वालिङमा उजुरी दर्ता गराएका थिए। उजुरीपछि प्रहरीको टोलीले पक्राउ गरी अदालतबाट म्याद थप भई प्रहरी हिरासतमा राखेर थप अनुसन्धान गरिरहेको प्रहरीले जनाएको छ।
ललितपुरमा भीषण आगलागी (फोटोफिचर),"ललितपुर : गोदावारी नगरपालिका१३स्थित झरुवाराशीमा अवस्थित चिजवल फ्याक्ट्रीमा भिषण आगलागी भएको छ। गुराया फूड प्रोडक्टको फ्याक्ट्रीमा मंगलबार साढे ११ बजेबाट भिषण आगलागी सुरु भएको हो। ललितपुर प्रहरीका अनुसार चार घण्टाको प्रयासपछि पनि अहिलेसम्म आगो नियन्त्रणमा आएको छैन। सुरक्षा निकाय नेपाल प्रहरी, नेपाली सेना र विभिन्न निकायले आगो नियन्त्रणमका लिने प्रयास गरिरहेका छन्। तीनवटा दमकलको सहयोगमा आगो नियन्त्रण लिने प्रयास भइरहेको ललितपुर प्रहरीले जनाएको छ। अन्नपूर्णकर्मी अशाेक दुलालले खिचेका तस्बिरहरु :"
मन्त्रीकै योजना गुणस्तरहीन,"परासी : पश्चिम नवलपरासीको बर्दघाट नगरपालिका हुँदै सरावल गाउँपालिका जोड्ने कालोपत्रे सडक निर्माण कार्य नसकिदैं उक्किएको छ। प्रदेश सरकारको बजेट अन्तर्गत सडक निर्माण भइरहेको छ। मापदण्ड विपरित र गुणस्तरहीन सामाग्री प्रयोग गरेकाले निर्माणकै क्रममा उक्किएको पाइएको हो। बर्दघाट नगरपालिका८ को सूर्यपूराबाट सडक निर्माण कार्य सुरु गरिएको हो। यो सडकले सरावल गाउँपालिका १,२ को मगरमुढा, अत्रहट्टी र खोखरपुरालाई जोड्छ। प्रदेश ५ का भौतिक पूर्वाधार विकासमन्त्री एंव सरकारका प्रवक्ता बैजनाथ चौधरीले उक्त योजना पारेका हुन्। सरावलको ती दुई वडा मन्त्री चौधरीको निर्वाचन क्षेत्र हो। ०७५७६ मा मन्त्री चौधरीले आफ्नो निर्वाचन क्षेत्रमा २३ वटा योजना पारेका थिए। ती योजना पुल र सडक हुन्। जसको लागत कुल २० करोड ९८ लाख ९६ हजार रहेको मन्त्री चौधरीका स्वकीय सचिव राजनकुमार आचार्यले जानकारी दिए। यसवर्ष सञ्चालन हुने गरी सडकका मात्र १३ वटा योजना छन्। जसको लागत २५ करोड २६ लाख छ। गतवर्ष सञ्चालन भएका सबैजसो योजना कार्यान्वयन भइसकेको स्वकीय सचिव आचार्यले जानकारी दिए। निर्माण भइरहेको साढे ३ किलोमिटर सडकको लागत ३ करोड १३ लाख छ। निर्माण भएको सडकका अधिकांश स्थानमा कालोपत्रे उक्किएको छ। केही ठाउँ भत्किएको छ। ठाउँ ठाउँमा ठूला खाल्डा परेका छन्। मन्त्रालयको भौतिक विकास कार्यालयले सडक निर्माणको जिम्मेवारी समिर कन्स्ट्रक्सन परासीलाई दिएको हो। तर उक्त कन्स्ट्रक्सनले काम नगरी बर्दघाटस्थित नविन कन्स्ट्रक्सनलाई जिम्मेवारी दिइएको छ। गुणस्तरहीन काम र मापदण्ड विपरित भएको भन्दै स्थानीयले विरोध गरे पनि निर्माण कम्पनीले बेवास्ता गरेका कारण एक महिनामै कालोपत्रे उक्किएको स्थानीय गोपेन्द्र चौधरीले बताए। सडकका केही ठाउँमा कालोपत्रे उक्किएको सरावल गाउँपालिकाका अध्यक्ष राधेश्याम चौधरीले बताए। केही ठाउँमा कालोपत्रे भत्किएको देखिएको छ। ठाउँ ठाउँमा खाल्डा परेका छन्। सडक पनि मापदण्ड र गुणस्तरहीन सामग्री प्रयोग गरेको देखिएको चौधरीले बताए। निर्माणको काम जेठबाट सुरु भएको हो। असारभित्र काम सम्पन्न गर्ने सम्झौता गरेको कम्पनीले अहिलेसम्म सडकको काम सकेको छैन। म्याद सकिए पनि समय थपिएको छैन। निर्माण भएको सडकका केही स्थानमा कालोपत्रे उक्किए र केही स्थानमा भत्किएको पाइएको पूर्वाधार विकास कार्यालय रुपन्देहीका सिनियर डिभिजन अधिकृत ललित न्यौपानेले बताए। गुणस्तरहीन सामग्री प्रयोग गरेका कारण पनि सो समस्या आएको उनको भनाइ छ। केही स्थानमा मापदण्ड विपरित काम भएको पाइएकाले पुनः काम गर्न निर्माण कम्पनीलाई निर्देशन दिइएको डिभिजन अधिकृत न्यौपानेले बताए। सडक निर्माणको अवधि सकिए पनि म्याद नथपिएको न्यौपानेले जानकारी दिए। हामीले कसलाई काम दियो भन्ने सरोकार हुँदैन्। कारबाही गर्नु परे सम्झौता गरेको कम्पनीलाई गर्ने हो, न्यौपानेले भने।"
"महिला बालबालिका हराउँछन्, भेटिँदैनन्","बेसीशहर : बेसीसहर नगरपालिकाका८ फुलबारी चोककी अमृता श्रेष्ठ साउन २ गतेदेखी परिवारको सम्पर्कमा छैनन् । उनी अहिलेसम्म फेला परेकी छैनन् । लामो समयसम्म सम्पर्कमा नआएपछि खोजीका लागि परिवारले प्रहरीमा उजुरी दिएका छन् । राइनस नगरपालिका१० की २८ वर्षीया लक्ष्मी गुरुङ पनि परिवारको सम्पर्कमा छैनन् । दुई छोरा र छोरी घरमै छाडेर हिँडेकी लक्ष्मीको अहिलेसम्म अत्तोपत्तो छैन । उनी फर्केर आउँछिन् कि भनेर परिवारका सदस्यले लामो प्रतिक्षा गरे । सम्भावित ठाउँमा खोजतलास पनि गरे । तर, कुनै खबर नपाएपछि परिवारले हराएको भन्दै प्रहरीमा उजुरी दिएका छन् । राइनसकै २७ बर्षिया सरस्वती भुजेल पनि गत वर्षको जेठ ९ मा घरबाट माइत हिडेकोमा अझै घर फर्किएकी छैनन् । सोधीखोजी गर्दा पत्तो नलागेपछि ससुरा हरिबहादुरले जिल्ला प्रहरी कार्यालयमा बुहारी हराएको उजुरी दिएका छन् । गोरखा पालुङटार नगरपालिकाका १६ वर्षीय नौलो गुरुङ २९ असोजमा बेसीशहरबाट हराए । आमा सरस्वती गुरुङले छोराको खोजी गरिदिन प्रहरीमा उजुरी दिएकी छिन् । तर उनको अत्तोपत्तो छैन । यी प्रतिनिधि घटना मात्र हुन् । यस्ता समस्या लमजुङमा प्रत्येक वर्ष बढ्दै गएको छ । लमजुङबाट वर्षेनी सयौंको संख्यामा महिला तथा बालबालिका हराउने गरेका छन् । हराएका मध्ये कमै मात्र भेटिन्छन् भने अधिकांश बेखबर छन् । हराएकाको अवस्था के छ भन्ने बारे सरकारी निकाय बेखबर छ । प्रत्येक वर्ष हराउनेको संख्या बढ्दो जिल्ला प्रहरी कार्यालय लमजुङको तथ्यांकअनुसार आर्थिक वर्ष ०७५७६ मा १ सय २१ जना मानिस हराएका छन् । हराउनेमा ७३ जना महिला, २५ जना बालिका र ६ जना बालक छन् । यी मध्ये ५२ महिला, २० बालिका ४ र बालक भेटिएका छन् भने बाँकीको अत्तोपत्तो छैन् । आर्थिक वर्ष ०७४ ०७५ मा जिल्लाबाट ८० महिला र बालबालिका हराइसकेका छन् । जसमध्ये महिला १३, बालिका ६ र बालक ३ जना मात्रै भेटिएका छन् । ३७ जना महिला, १२ बालिका र ९ जना बालक भने भेटिएका छैनन् । आर्थिक वर्ष ०७३७४ मा ९५ जना हराएका थिए । जसमा ६५ जना महिला, १३ जना बालक र १७ बालिका थिए । जसमध्ये अहिलेसम्म १६ महिला, ८ बालिका र ४ जना बालक मात्रै भेटिएका छन् । बाँकी ६७ जना अझै पनि सम्पर्कबाहिर रहेका जिल्ला प्रहरी कार्यालय लमजुङका प्रहरी निरीक्षक बुद्धीसागर पुरीले बताए । ०७२७३ मा ४६ जना मानिस हराएका थिए । जसमध्ये महिला २८, बालक १० जना र बालिका ८ जना छन् । हराएकामध्ये ८ महिला, ३ बालक र ६ बालिका जना गरी १७ जना मात्रै सम्पर्कमा आए । अहिलेसम्म २९ जना सम्पर्कविहिन छन् । किन हराउँछन् ? हराउनेमध्ये १५ देखि २८ वर्ष उमेर समूहका युवती बढी छन् । पछिल्लो समय पति विदेशमा भएका महिला हराउने क्रम बढेको छ । कतिपयले पतिले विदेशबाट पठाएको पैसासमेत लिएर हिड्ने गरेका छन् । शारीरिक अपांगता, मानसिक असन्तुलन, परिवारमा हुने झैझगडा, सामाजिक अवहेलनाजस्ता कारणले गर्दा पनि मानिस बेपत्ता हुने गरेका प्रहरी निरिक्षक बसन्त पाण्डे बताउँछन् । प्रहरीको महिला तथा बालबालिका जेष्ठ नागरिक सेवा केन्द्रकी प्रमुख नन्दु अधिकारीले महिला तथा बालबालिका हराउने संख्या बढ्दै जानु गम्भीर भएको बताइन् । हराउने क्रम बढ्नुमा प्रहरीले दिएको कारणबाहेक अरू पनि हुन सक्ने भन्दै यसको खोजी हुनुपर्नेमा अधिकारकर्मीहरुले जोड दिएका छन् । मानव अधिकारकर्मी कृष्ण प्रसाद अधिकारीले जिल्लाबाट मानिस हराउने क्रम बढ्दै जानु प्रहरी संगठन र जिल्लाकै लागि चुनौतीको विषय भएको बताए । उनले भने विगतका वर्षदेखि नै लमजुङमा महिला र बालबालिका हराउने क्रम बढ्दो छ । हराउनेमा महिला र बालबालिका बढी जिल्ला प्रहरी कार्यालय लमजुङको तथ्यांकअनुसार जिल्लाबाट हराएका महिला र बालिकाको संख्या धेरै छ । आर्थिक वर्ष ०७५०७६ मा हराएका १ सय २१ मध्ये ७३ जना महिला रहेका छन् भने २५ जना बालिका र ६ जना बालक छन् । जिल्लाबाट एक वर्षमा १७ जना पुरुष हराएका छन् । हराएकामध्ये १३ पुरुष फेला परेका छन् भने ४ जना अझै सम्पर्कमा छैनन् । विगतका वर्षलाई हेर्ने हो भने पनि हराउनेमा महिला र बालबालिका नै बढी छन् । भेटिए पनि प्रहरीमा खबर गरिदैन परिवारको सदस्य हराए पीडितले तुरुन्त प्रहरीलाई खबर गर्छन् । खोजी गरिदिन भन्दै ताकेता गर्छन् । तर हराएका मानिस भेटिए प्रहरीलाई कमैले मात्र जानकारी दिने गरेका प्रहरी निरिक्षक पाण्डे बताउँछन् । हराएका कतिपय भेटिए पनि प्रहरीलाई खबर नगर्दा हराउनेको सूची धेरै भएको हुन सक्ने उनको भनाइ छ । कतिपय महिला र किशोर किशोरीले भागी विवाह गर्छन् । महिला तथा बालबालिका केन्द्रकी प्रमुख नन्दु अधिकारीका अनुसार उमेर पुगेका विवाह भएका केहि युवती अन्यत्रै विवाह गरेर गएको हुनसक्ने देखिन्छ । घरबाट हिड्नासाथ प्रहरीमा उजुरी दिन्छन् । पछि अन्तै विवाह गरेर गएको थाहा पाएपछि प्रहरीको सम्पर्कमा आउदैनन् । प्रहरीमा परेका उजुरी हेर्दा वैदेशिक रोजगारमा गएका युवाको श्रीमती बढी देखिएको उनले बताइन् । जिल्ला प्रहरी कार्यालय लमजुङका अनुसार हराएको निवेदन आएपनि फेला परेको जानकारी नआउने भएकालेपनि फेला पर्नेको सङ्ख्या नघटेको हो । प्रहरीले हराएका महिला तथा बालबालीकाको खोजीकार्य तिव्र पारीएको महिला तथा बालबालिका सेवा केन्द्रकी प्रमुख अधिकारीले बताईन् ।"
भक्तपुरमा सुख्खा पहिरो : ३० फिट भासियो (भिडियोसहित),"भक्तपुर : भक्तपुरको मध्यपुर थिमी नगरपालिका१ स्थित लोकन्थली हाइटमा सोमबार राति साढे १ बजेतिर सुख्खा पहिरो जाँदा सात घर उच्च जोखिममा परेका छन्। पहिरोले लोकन्थली हाइट पुग्ने गोरखनाथ मार्गको करिब ४२ मिटर सडकखण्ड बगाएको छ। सडकसँगै स्थानीयले प्रयोग गर्ने खानेपानी र ढलको पाइपसमेत बगाएको छ। विद्युतको एउटा खम्बासमेत पहिरोले लगेको छ। जसले गर्दा लोकन्थली हाइटका सयौं घरपरिवार खानेपानी र विद्युतबाट बञ्चित हुन पुगेका छन्। पहिरोले स्थानीय लक्ष्मणप्रसाद पौडेल, प्रेमबहादुर तामाङ, सन्तोष तामाङ, भरत पौडेल, कृष्णबहादुर थापा, मुकुन्द सापकोटा र कैलाश न्यौपानेको घर उच्च जोखिममा परेको हो। करिब ३० फिट पहिरो जाँदा ती घरका जगसमेत देखिएका छन्। यी घरभन्दा करिब दुईफिटमात्रै सडक बाँकी हुने गरी पहिरो गएको छ। त्यस्तै, हरिबहादुर श्रेष्ठ, शंकरबाबु कोइराला र किरण श्रेष्ठको घर पनि पहिरोको जोखिममा परेका छन्।जोखिममा परेका घरलाई खाली गराएको मध्यपुर थिमि नगरपालिका१ का वडाध्यक्ष सुरज खड्काले जानकारी दिए। तत्काल पहिरो गएको ठाउँमा सुरक्षा विधि नअपनाए सडक छेउका घरहरु कुनै पनि बेला ढल्न सक्ने स्थानीय लक्ष्मणप्रसाद पौडेल बताउँछन्। अहिले पहिरो गएको ठाउँमा नेपाल रेडक्रस सोसाइटीले उपलब्ध गराएको त्रिपाल बिछ्याइएको छ। त्यस्तै थप पहिरो नजाओस् भनेर फलामका रड गाडेर जस्तापाताको टेका लगाइने वडाध्यक्ष खड्काले बताए। खानेपानी ट्यांकी बनाउन लाग्दा गएको थियो पहिरो लोकन्थलीमा खानेपानी समस्या समाधान गर्न ट्यांकी निर्माण गर्न खन्ने क्रममा उक्त पहिरो गएको वडाध्यक्ष खड्काले बताए । उनका अनुसार सोमबार राति पहिरो गएको सडकमुनि भाद्र १ गते डोजर लगाइएको थियो। डोजर लगाएको भोलिपल्टै सडक भासिएपछि डोजर लगाउन रोकिएको उनले बताए। 'तैपनि सडक भासिन नरोकिएपछि भाद्र २ गते सिमेन्टका बोरामा बालुवा भरेर सडक जोगाउन खोजेका थियौं,' वडाध्यक्ष खड्काले भने, 'तर गएराति नै सडक भासिएर पहिरो गएछ।' उनका अनुसार पहिरो गएको सडकमुनि पर्ती जग्गा रहेको छ। सोही जग्गामा नगरपालिकाको समन्वयमा काठमाडौं उपत्यका खानेपानी लिमिटेड (काउखालि) ले पाँच लाख लिटर क्षमताको ट्यांकी निर्माण गर्न ठेकेदारमार्फत भाद्र १ गते डोजर लगाइएको थियो। स्थानीयले रोक्दा पनि लगाइयो डोजर स्थानीयले वर्षामा डोजर नलगाउन आग्रह गर्दा पनि नरोकिँदा पहिरो गएको बताएका छन्। उनीहरुले भाद्र १ गते बिहान डोजर लगाउनेवित्तिकै रोक्न ठेकेदारलाई आग्रह गरेका थिए। 'बिहान डोजर लाग्नेबित्तिकै हामीले वडा कार्यालय, नगरपालिका र काउखालिमा निवेदन दिएर डोजर लगाउने काम रोक्न भनेका थियौं, 'स्थानीय लक्ष्मणप्रसाद पौडेलले भने, 'तैपनि त्यसदिनभर डोजर लगाइयो। डोजरले सडक उकासेको टेवा पर्खालको जगैमुनि गहिरो गरी खन्दा पहिरो गएको हो।' ३० फिट टेवा पर्खाल ढल्यो लोकन्थली हाइटमा बस्ती विस्तार भएपछि नयाँ बस्तीका समुदायको पहलमा पर्ती जग्गामा उक्त सडक बनेको थियो। भिरालो जग्गामा करिब ३० फिटको टेवा पर्खाल लगाएपछि माटो परेर करिब १६ फिट फराकिलो बाटो बनाइएको थियो । त्यसैले टेवा पर्खाल लड्नेबित्तिकै पुरुवा माटो पहिरोमा बगेको वडाध्यक्ष खड्काले बताए।"
माथिल्लो मर्स्याङ्दी 'ए' को उत्पादन बन्द,"बेंसीसहर : लमजुङको मस्र्याङ्दी गाउँपालिका७ ङादीस्थित सिस्नेरी खोलामा आएको बाढीले क्षति पुर्याउँदा ५० मेगावाट क्षमताको माथिल्लो मस्र्याङ्दीए जलविद्युत आयोजनाको विद्युत उत्पादन बन्द भएको छ। बाढीले आयोजनामा लाखौंको क्षति पुर्याएको छ। आइतबार बेलुका ५ बजेतिर एक्कासी बाढी आउँदा जलविद्युत आयोजनाका कामदार र स्थानीय ज्यान बचाउन सफल भएका थिए। बाढीले आयोजनाको इन्टेकमा क्षति पुर्याएको आयोजनाका जनसम्पर्क अधिकृत कर्ण अधिकारीले बताए। उनका अनुसार ड्यामको गेट, डिसेन्डरबाट सुरुङ जाने बाटोमा ढुंगा, गिटी, माटो थुप्रिएको छ। आइतबार बेलुकादेखि आयोजनाको विद्युत उत्पादन बन्द भएको उनले बताए। आयोजनाका दोभाषे प्रमुख दयाराम दाहालकाअनुसार बाढीले खोलामा बनाइएको ढलान गरिएको पक्की पुल पुरेको छ। बाढीले बगाएर ल्याएको ढुंगा, माटो पन्छाउन एक्साभेटर ल्याइएको उनले बताए। 'सोमबार बिहानदेखि बाढीले थुपारेको ढुङ्गामाटो पन्छाउने कार्य भइरहेको छ, 'दाहालले भने, 'भत्काएका संरचनाको मर्मतपछि मात्र विद्युत उत्पादन सुरु हुन्छ।' सिस्नेरी खोलामा बाढी आएपछि ङादीहुँदै बाहुनडाँडा र हिमाली जिल्ला मनाङ जाने सवारी साधन चल्न सकेको छैन। खोलामा ठूलाठूला ढुंगा थुप्रिएकाले पन्छाउन असहज भएको आयोजनाले जनाएको छ। वडा नं ७ का अध्यक्ष युवा घलेले बाटो खुलाउने प्रयास भइरहेको बताए। बाढीले डिलबहादुर गुरुङको कुखुराको फर्म पुरेको स्थानीय लक्ष्मी घलेले बताए। फर्ममा रहेका ६ सय लेयर्स कुखुरा बगाएको छ। बाढीले जलद्यिुत आयोजनाका दुई कामदारको मोटरसाइकल समेत पुरेको छ।"
सुदूरपश्चिममा गौरा सुरु,"बैतडी : सुदूरपश्चिमेलीको मुख्य पर्व गौरा मंगलबारदेखि सुरु भएको छ। पौराणिक कालमा भगवान् महेश्वरको प्राप्तिका लागि गौरा देवी अर्थात् पार्वतीले निराहार नित्य आराधना गरी शिव प्राप्ती गरेको विश्वास गरिन्छ।त्यती बेलादेखि गौरा र महेश्वरको विवाहको सम्झानाका रुपमा यो पर्व मनाउने परम्परा चल्दै आएको पण्डित दयाकृष्ण पन्तले बताए। गौरा पर्वको पहिलो दिन मंगलबार घरघरमा महिलाले तामाका भाडामा पाँच प्रकारका अन्न भिजाएर पर्वको थालनी गरेका छन्। भाद्र शुक्ल वा कृष्ण पञ्चमीका दिनबाट शुरु हुने यो पर्व यो वर्ष भाद्र कृष्णपक्षमा परेको ज्योतिष कृष्णानन्द अवस्थीले जानकारी दिए। उनले भने, 'गौरा पर्वको शुरुवात पञ्चमीबाट शुरु भएको छ। दुर्वाष्टमी अर्थात् अठ्यावाली यो पर्वको मुख्य दिन हो।' गौरा पर्वको पहिलो दिन महिलाले तामा वा पित्तलका भाँडामा पाँच प्रकारका अन्न बिरुडा भिजाएका छन्। ब्रतालु महिलाले शिव पार्वतीको गाथामा आधारित फागहरु गाएर सामुहिक रुपमा बिरुडा भिजाउने चलन रही आएको सुर्नया ६ शंकरपुरकी हरिना अवस्थीले बताइन्। उनले भनिन्, 'गौरापर्व हाम्रो मौलिक चाड हो। यो पर्वमा खास गरेर विवाहित महिलाले ब्रत बसेर शिव र पार्वतीको उपासना गर्ने गर्दछन्। बिरुडापञ्चमीकै दिनदेखि ब्रतालु महिलाले गौराको पूजाआजा सुरु गर्छन्।' सुदूरपश्चिम प्रदेशका पहाडी जिल्लामा विशेष गरेर मनाउने चलन रहेको भएपनि पछिल्लो समय यो पर्व विस्तारित हुँदै गएको छ। पञ्चमीका दिन भिजाएका बिरुडालाई षष्ठीका दिन नजिकका धारा वा तलाउमा लगेर धुने चलन छ। सप्तमीका दिनमा गौरालाई भित्र्याउने चलन छ। गौराको मुख्य दिन दुर्वाष्टमी अर्थात् अठ्यावालीका दिन गौराखलामा लगेर पूजा गर्ने चलन रही आएको छ। शुक्लपक्षमा परेको गौरालाई उजेली गौरा र कृष्णपक्षमा परेको गौरालाई अधेरी गौरा भन्ने चलन रही आएको छ।"
लेक लागेर तीनजना भारतीय तीर्थयात्रुको मृत्यु,"नुवाकोट : कैलाश मानसरोवर जाँदै गरेका तीनजना तीर्थयात्रीको मृत्यु भएको छ।एक महिनाको अवधिमा मानसरोवर हिँडेका तीनजना भारतीय तीर्थयात्रीको लेक लागेर मृत्यु भएको जिल्ला प्रहरी कार्यालय रसुवाले जनाएको छ। भारतीय नागरिक ५५ वर्षीया इशारा अर्चना जइप्रकाश, ५३ वर्षीय एन्गाडिएरामविलुनी हारी, ५९ वर्षीया स्लभल्ललुर स्वराज लक्ष्मीको लेक लागेर मृत्यु भएको रसुवा प्रहरी कार्यालयका प्रहरी नायव निरीक्षक गोकर्ण थापाले जानकारी दिए। उनीहरुको साउन १, र ३ गते मृत्यु भएको हो। भारतबाट नुवाकोट हुँदै रसुवागढीबाट चीनको मानसरोवर जान नजिक पर्ने भएका कारण भारतीय तीर्थालु सोही मार्गहुँदै जाने गरेका छन्।"
अछाममा चट्याङ लागेर एक जनाको मृत्यु,अछाम : अछाममा चट्याङ लागेर एक जनाको ज्यान गएकोे छ। साँफेबगर नगरपालिका११ देवीस्थान भिर्कूका २७ वर्षीय बज्जिर बोहराको चट्याङ लागेर ज्यान गएको वडाअध्यक्ष गणेशबहादुर खडकाले जानकारी दिएका छन्। सोमबार दिउँसो साढे ३ बजे देउली खाँदबाट घर जाने क्रममा धामीगाउँमा चट्याङ लाग्दा वोहराको घटना स्थल मै मृत्यु भएको वडाअध्यक्ष खड्काले बताए। मृतक बोहराका श्रीमती र दुई छोरा रहेको खड्काले जानकारी दिए।
दुर्गाफाटमा भाद्र ८ गतेदेखि तीज मेला,"सन्धिखर्क : अर्घाखाँचीको पाणिनि गाउँपालिकाको दुर्गाफाटमा प्रथम पाणिनि तीज, पर्यटन व्यापार तथा सांस्कृतिक मेला हुने भएको छ। 'अर्घाखाँचीको सौन्दर्यता हाम्रो सान पर्यटन विकासमा हाम्रो अभियान' भन्ने मुल नाराका साथ यही भाद्र गते ८ देखि १८ गते सम्म मेला हुने भएको हो। मेलामा वडास्तरीय तीज गीत प्रतियोगिता, पाणिनि डान्स आइडियल २०७६, बाल उद्यान सामग्री चर्खा, पीङ, मौतको कुवा बाइक रेसजस्ता मनोरञ्जनका खेलको साथमा दैनिक राष्ट्रिय ख्याती प्राप्त कलाकारको प्रस्तुति रहने आयोजक छत्रेश्वरी म्यानेजमेन्ट प्रालीका सञ्चालक जीवन भटराइले बताए। कुल ५० वटा स्टल राखिने उक्त मेलामा स्थानीय उत्पादित कृषि सामाग्रीलगायतका बालबालिकाका खेलौना फेन्सी कपडा हरु राखिने सहअयोजक संस्था पाणिनि पर्यटन समाज अर्घाखाँचीले जनाएको छ।उक्त मेला करिब १ लाख दर्शकले अवलोकन गर्ने आयोजकको दावी छ।"
१० हजारमा लाइसेन्स बन्ने जमाना गए हजुर,"नेपालगन्ज : कारकाँदोस्थित यातायात व्यवस्था कार्यालयमा सोमबार बिहान १० बजे पुग्दा गेटमा रातो कुर्था र कालो सुरुवाल लगाएकी अधबैंसे महिलाले मुस्कानसहित प्रश्न गरिन्, के कामले आउनुभएको हो ? म गरिदिन्छु नि ! सुरुमा ग्राहकका रूपमा प्रस्तुत हुन गाह्रो भयो। संवाददाताले स्कुटर नवीकरण गर्न आएको हुँ भनेपछि उनले एक जना पुरुषलाई डाकिन्। ४३ सय रुपैयाँ राजस्व पर्छ। सेवाशुल्क तीन सय रुपैयाँ मात्र। सबैभन्दा सस्तो, उनले फकाउन खोजिन्, हजुर आफैंले गर्दा धेरै समय लाग्छ। हेर्नुस् त बैंकमा कत्रो लाइन छ। राजस्व शाखामा त्यो भन्दा लामो छ। हजुर १२ बजे लिन आउँदा तयार हुन्छ। १० बजेर ११ मिनेट जाँदासम्म कार्यालयमा काम सुरु भइसकेको थिएन। कार्यालयकोे पूर्वउत्तरतिरको नेपाल इन्भेस्टमेन्ट बैंकको शाखा, पश्चिमउत्तरमा राजस्व शाखा र फोटो खिचाउन सेवाग्राही लाइनबद्ध भइसकेका थिए। लाइनमा सेवाग्राहीभन्दा बढी बिचौलिया थिए। डुडुवा५ कम्दीका वसन्त यादवलदे भने, बाइक बेचें। पास गर्न आएको छु। साथी बिचौलिया छ। सबै काम उसैले गर्छ। ट्याक्टर बेच्न आएका बर्दिया बढैयाताल गाउँपालिकाजमुनीका आइतबारी खटिक दक्षिणतिरको चियापसलमा ढुक्कसँग बसेका थिए। मैले के गर्नु छ। सबै उसैले (बिचौलिया) गर्छ। काम बनेपछि ल्याएर दिन्छु। कतै नजानु भनेको छ, उनले भने, काम बनेपछि पाँच सयहजार दिऔंला। कार्यालयमा कर्मचारीसँग आफैंले काम गर्ने सेवाग्राही भेट्नै मुस्किल थियो। अपवाद भेटिए, बर्दिया मधुवनमा क्याम्पसमा अध्यापन गर्ने दिलीप लामिछाने। किन दलाललाई पैसा दिने ? म आफैं काम गर्न सक्छु, मोटरसाइकल नवीकरण गर्न आएका उनले भने। बिचौलियाले भने मनलाग्दी पैसा लिइरहेका थिए। कार्यालयमा बिचौलियाको दररेट एउटै रहेनछ। खरानी रङको ट्राउजर र रातो जर्सी लगाएका एकजना बिचौलिया भन्दै थिए, ११ हजार रुपैयाँ लागेको छ। दुई हजार थपेर दिनुस्। बाँकी म मिलाउँला। उनीहरूको कुरा सुन्दा कम्तीमा तीन सयदेखि बढीमा दुई हजार रुपैयाँमा बिचौलियाले असुल गरिरहेका थिए। उनीहरू एकअर्काको पोल खोलाखोल पनि गरिरहेका थिए, काम एउटै गर्ने हो। किन धेरै लिनु ? मलाई त चारपाँच सय भए पुग्छ। उसलाई त पन्ध्र सय रे। कत्ति न जान्ने भए जस्तो, अर्की महिला बिचौलियाले भनिन्। तपाईंलाई केही सेवा गर्न सक्छु ? , युवक बिचौलियाले जिज्ञासा राखे। उनी पैसा दिए लाइसेन्स बनाउन सकिनेमा ढुक्क थिए। एकडेढ महिनाको समय दिनुस्। तपार्इंको काम पक्का। दिउँसो साढे एक बजेतिर संवाददाता ब्लु बुक बोकेर कार्यालयभित्र पस्दा दुई महिला र एक पुरुष बिचौलियासहित तीनजनाबीच ब्लु बुक खोसाखोस चल्यो। महिला बिचौलिया कर हिसाब गर्न थालिन्। उनले भनिन्, २६ सय रुपैयाँ मात्र लाग्छ दाइ। चाँडै दिनुस्। बैंक बन्द हुन लागिसक्यो। ब्लु बुक नवीकरण भइसकेको थियो। अर्की महिला बिचौलियाले जरिबाना लाग्दैन, कर मात्र तिर्नुस् भनिन्। फेरि पुरुष बिचौलिया के भयो भन्दै आए। यसको चैतसम्म नवीकरण छ। कर तिर्नु पर्दैन भनेर उनी गए। त्यो त हावा हो भन्दै फेरि अर्को बिचौलिया थपिए। कार्यालयका कर्मचारीले पनि उसैलाई जान्ने बनाए। अहिले तिर्नु पर्दैन। चैतमा आउनु होला भनेर सम्झाए। संवाददाताले लाइसेन्स बनाउन सकिँदैन भनेर जान्ने भन्ने बिचौलियासँग जिज्ञासा राख्दा उनले मोटरसाइकल पार्किङमा एकान्त खोज्दै भने, सकिन्छ दाइ तर अहिले सजिलो छैन। पहिले त १०१० हजारमा कति बनाइयोबनाइयो। ट्रायलमा सीसीटीभी जडान गरेपछि र अख्तियार लागेपछि गाह्रो भएको छ, उनले सान्त्वना दिँदै भने, अहिले पनि बन्छ तर अलि बढी पैसा लाग्छ। १० हजारमा लाइसेन्स बनाउने जमाना गए दाइ। भाउ बढ्यो। कम्तीमा पनि १५ हजार त लाग्छ। उनले मोटरसाइकलको १५ हजार, गाडीको २५ हजार, हेभी गाडीको ३५ हजार लाग्ने सुनाए। उनले लाइसेन्स बनाउने जुक्ति पनि सुनाए, अख्तियार नआएको र पानी परेको दिन म फोन गरुँला। उनले फोन नम्बर लिएर गए। लाइसेन्स बनाउने यो कार्यालय नेपालकै नम्बर एक थियो। देशभरबाट लाइसेन्स बनाउन आउँथे। हाम्रै पनि दिनमै पाँच सात हजार रुपैयाँ त केही नभए पनि हुन्थ्यो। त्यो बेला काम गर्ने सबै मालामाल भए, उनले चार वर्षअघिको अनुभव सुनाए, यो कार्यालयमा आउने कर्मचारीले पनि मासिक ४० हजारभन्दा बढी सबैले कमाउँथे। काम गर्न पनि सहजै हुन्थ्यो। बिचौलिका अनुसार यातायात कार्यालयमा अख्तियार पसेपछि लाइसेन्स लिन सहज छैन। २०७३ कात्तिक ५ देखि ८ मा लिएको लिखित परीक्षामा अनियमितता भएको भन्दै अख्तियार दुरुपयोग अनुसन्धान आयोगले १८ असार २०७४ मा यो कार्यालयका प्रमुखसहित १६ जनाविरुद्ध विशेष अदालतमा मुद्दा दायर गरेको थियो। त्यतिबेला वितरित सबै लाइसेन्स रद्द गरिएका थिए। धेरै बिचौलियाले पैसा बुझेर लाइसेन्स बनाउन नसकेर भागेका थिए। बिचौलिया सरकारी कर्मचारी कार्यालयका फाँटफाँटमा बिचौलियाको पहुँच छ। कर्मचारी आरामले बसिरहेका बेला बिचौलियाले काम आफैं गर्छन्। कर्मचारीको काम हस्ताक्षर मात्र गर्नु हो। बिचौलियाले अरू सेवाग्राहीको काम पनि गरिरहेका थिए। कार्यालयका ढड्डाहरु बिचौलियाले आफ्नो अफिससम्मै निर्बाध रूपमा लगिरहेको प्रशस्तै भेटिए। अरूको गोपनीयता भंग हुन्छ। किन लग्न दिन्छन् होला, एक सेवाग्राहीको जिज्ञासामा एक जना बिचौलियाले भने, ६ नम्बर फाँटमा हामीले एउटा काम गरिदिएबापत मोटरसाइकल र स्कुटर नवीकरण गर्दा एक सय ठूलो गाडी भए एक हजार रुपैयाँसम्म नदिए कामै गर्दैनन्। साँझै टक्र्याउनुपर्छ। शुल्क र महँगो सामान राजमार्ग छेउका होटलमा जस्तै यातायात कार्यालय परिसर महँगो छ। कार्यालयले सवारी दर्ता, नवीकरणका लागि उपलब्ध गराउने फारामबाहिरको पसलमा किन्नुपर्छ। फोटोकपी गरेको फारामको दस रुपैयाँ तिर्नुपरिरहेको छ। कार्यालयको शौचालय कहाँ छ ? कसैले देखाइदियो, तलबाट ऊ पर। एक सेवाग्राही कड्किए, अव्यवस्थित शौचालय न पानीको व्यवस्था छ। पिसाब फेरेको पाँच रुपैयाँ ? छेउछाउका होटल अरू ठाउँभन्दा महँगा छन्। संवाददाताले एक बोतल स्प्राइटको ४५ रुपैयाँ तिर्नुपयो। जब कि अलि परको पसलमा ४० रुपैयाँ मात्र पर्छ। पाँच रुपैयाँ पर्ने चारवटा टिकट पसलेले तीस रुपैयाँमा लिए। संवाददाताले दुई वटा टिकट किन्न १५ रुपैयाँ दिँदा तीनवटा हाजमोला चकलेट थमाए। किन, दस भएन ? , उनले जबाफ फर्काए, दुई रुपैयाँ मेरो यातायात खर्च। कार्यालयमा पार्किङको समस्या छ। बिहान ९ बजेदेखि साँझ ५ बजेसम्म यातायात कार्यालयअगाडि ट्राफिक जाम हुन्छ। अपराह्न साढे चार बजेतिर कार्यालयका निमित्त प्रमुख पूर्ण खत्रीसँग जिज्ञासा राख्दा पार्किङ अभावमा सवारीसाधन पार्किङ पनि भद्रगोल भएको र दुर्घटनाको खतरा रहेको उनी आफंैले भने। उनले बिचौलियाले कार्यकक्षभित्र पसेको पनि स्वीकार गरे। अहिलेसम्म उनीहरूबाट दुरुपयोग भएको छैन। कार्यालयलाई कुनै क्षति पनि भएको छैन। बिचौलियाले कर्मचारीलाई घुस दिने गरेको र परीक्षामा फेल भएका व्यक्तिले लाइसेन्स दिनै नसकिने उनले दाबी गरे, सीसीटिभी जडान गरिएको छ। हेर्न सक्नुहुन्छ। पास भएको पास र फेल हुने फेल हुन्छ। कार्यालयबाट निस्कँदै गर्दा खत्रीको कार्यकक्षमा रहेका एक शाखा अधिकृतको फुर्तीफार्ती थियो, यो अफिस अहिले पूरै युवाले चलाएका छन्। कुनै समस्या देख्नु हुन्न।"
मुख्यमन्त्रीले चलाए एम्बुलेन्स,"कालिकोट : कालिकोटमा एक वर्षपछि एम्बुलेन्स सेवा संचालन भएको छ। जिल्ला अस्पताल कालिकोटको एम्बुलेन्स दुर्घटनामा परेपछि जिल्ला एम्बुलेन्स सेवाविहीन भएको थियो। कालिकोटको पचालझरना गाउँपालिकाले किनेको एम्बुलेन्स कर्णाली प्रदेशका मुख्यमन्त्री महेन्द्रबहादुर शाही आफैंले मंगलबार करिब एक किलोमिटर गुडाएर सेवा सुरुवात गरेका हुन्। मुख्यमन्त्री शाही गृह जिल्लाका विभिन्न स्थानिय तहमा गरिएका कार्यक्रममा सहभागी हुन आएको मौका पारेर पचालझरना गाँउपालिकाले एम्बुलेन्स सेवा सुचारु गरेको हो। जिल्ला सदरमुकाम मान्म बजारस्थित होटल हिलसाइड अगाडिबाट मुख्यमन्त्री शाहीले एम्बुलेन्स चलाएर एक किलो मिटर गुडाए। एम्बुलेन्समा गाउँपालिका अध्यक्ष खड्गराज सेजुवाल, जिल्ला समन्य समिति सदस्य ऐना शाही र पत्रकारहरु चढेका थिए। मुख्यमन्त्री शाहीले एम्बुलेन्स चलाएको हेर्न ठूलै घुइँचो लागेको थियो। मुख्यमन्त्री शाहीले कर्णाली प्रदेश सरकारले पनि कालिकोटका लागि दुई वटा एम्बुलेन्स खरिद गरेको जानकारी दिए। कुनै बिरामीलाई एम्बुलेन्स नभएर स्ट्रेचर र डोकामा बोक्नु पर्ने अवस्था अन्त्य भएको दाबी गरे। जिल्ला अस्पताल कालिकोटका प्रमुख भीष्म पाख्रेलका अनुसार प्रदेश सरकारले जिल्ला अस्पतालका नाममा खरिद गरेको एम्बुलेन्स सुर्खेत आइपुगेको छ। यस्तै जिल्ला स्वास्थ्य कार्यालयको नाममा खरिद गरेको एम्बुलेन्स कागजात नमिल्दा भन्सारमा रोकिएको छ। पचालझरना गाँउपालिका अध्यक्ष खड्गराज सेजुवालले जनप्रतिनिधिका लागि गाडी किन्न छुटयाइएको बजेटबाट एम्बुलेन्स किनिएको बताए। राजश्व छुट सहित १२ लाखको लागतमा एम्बुलेन्स खरिद गरिएको हो। जिल्लाका अन्य गाँउपालिका पलाँता गाँउपालिका, शान्नित्रिवेणी गाँउपालिका र रास्कोट नगरपालिकाले पनि एम्बुलेन्स खरिद गर्न लागेको जनाएका छन्। तिलागुफा नगरपालिकाले एम्बुलेन्स खरिद गरिसकेको छ।"
खहरे उर्लिदाँ बीच खोलामै रोकिन्छन् सवारी साधन,"बेसीशहर : आइतबारदेखि भएको वर्षाले खहरे खोलामा बाढी आउँदा सवारी साधन आवागमनमा समस्या भएको छ। डुम्रेबेसीशहर सडकखण्डमा पर्ने खहरे खोला उर्लिदा सवारी साधनले सास्ती खेप्नु परेको हो। खोलामा बाढी आएपछि सवारी साधनको आवागमन रोकिने गरेको छ। सवारीले खोला तर्न नसकेपछि यात्रु अलपत्र पर्ने गरेका छन्। केही सवारीसाधन खोलाको बीचमै अडकिने गरेका छन्। रोकिएका सवारी साधन खोला घटेपछि गन्तव्यतर्फ जान्छन्। बेसीसहरदेखि लमजुङ र तनहुँको सिमाना पाउँदीसम्मको ठाउँठाउँमा सडक अवरुद्ध हुने गरेको छ। बेसीशहरचामे सडक खण्डको बेसीशहर पुमा खोलामा पनि सवारी साधनले सास्ती भोग्नुपरेको छ। केही चालकले सवारीलाई जबरजस्ती बाढीमा हाल्ने गरेको छन्। बाढीमा सवारी हाल्दा इन्जिन बिग्रने गरेको चालकले बताए। खहरे खोलाहरु उर्लिंदा सदरमुकाम बेसीसहरदेखि तनहुँ डुम्रेसम्मको मुख्य सडक सधैं अवरुद्ध हुने गरेको छ। पानी पर्न छोडेपछि बाढी कम हुँदा अग्ला गाडीहरु वारपार गर्न सक्छन्। बाढी आएपछि ट्याक्सी, माइक्रोबस, मोटरसाइकल लगायतका सवारी साधन खोला तर्न नसक्ने ट्राफिक प्रहरीले जनाएको छ। काठमाडौं, पोखरा, चितवनलगायत ठाउँबाट आएका सवारी साधन तथा यात्रु समयमा गन्तव्यमा पुग्न नसक्दा अलपत्र पर्ने गरेका छन्। कतिपय यात्रु पैदल हिँडेर जान बाध्य छन्। पानी परेपछि सुन्दरबजार, दुराडाँडा, दुईपिप्ले, भोर्लेटारलगायत दक्षिणपश्चिम लमजुङ जानेआउने सवारी साधन, तार्कुघाट, धमिलिकुवा, चक्रतीर्थ, चिती, नौथर शेरालगायत पूर्वी लमजुङ जाने आउने सवारी साधन रोकिने गरेका छन्। खोलामा पुल नहुँदा बाढीले सधैजसो सवारी साधन रोकिने गरेको चालक बताउँछन्। बेसीसहरदेखि पाउँदीसम्म झन्डै १७ किलोमिटर छ। सडकमा एक दर्जन बढी साना ठूला खहरे खोला छन्। पानी पर्ने वित्तिकै ती खोला उर्लिने गर्छन्। सडकको ठाउँठाउँमा पहिरो गइरहने भएकाले पनि सडक अवरुद्ध हुने गरेको सवारी चालकले बताए।'पानी पर्नासाथ खोलामा ढुङ्गाहरु गडुल्किएर आउनेगर्छन्। मोटरसाइकल चालक सुवास अधिकारी भन्छन्, 'पानी नघट्दासम्म सडकमै बस्नुपर्ने हुन्छ।' बेसीशहरदेखि पाउँदीसम्म करिब १७ किलोमिटर सडक खण्डमा १६ वटा सानाठूला खहरे खोला छन् । सो सडकखण्डमा पर्ने भकुण्डेको खहरेखोला, रानीकुवा, भोटेओडारको जिमित्री खोला, गैरीको ठाडो खोला, उदीपुरको चिप्लेटीलगायत खहरे खोलामा आउने बाढीले सवारीसाधन आवतजावतमा धेरै समस्या हुँदै आएको छ। 'पानी परेको बेला बेसीशहरबाट पाउँदी पुग्नै धौधौ हुन्छ, 'माइक्रोबस चालक हरिराम धितालले भने, 'खोलामा कुरेर बस्नुबाहेक केही विकल्पै हुँदैन।' यस्ता खहरे खोला नियन्त्रणमा सम्बन्धित निकायले ध्यान दिनुपर्ने उनले सुझाए। सडक स्तरोन्नती र खहरेमा कल्भर्ट निर्माणका लागि प्रत्येक साल सडक विभागले बजेट छुट्टाउने गरेको छ। तर, जिम्मेवारी लिएको निर्माण कम्पनीले राम्रो काम नगर्दा वर्षौदेखि समस्या ज्यूँकात्यूँ रहेको जिल्लाबासी बताउँछन्।"
दाङमा एनसेल टावरमा आगजनी,दाङ : पश्चिम दाङको शान्तिनगर५ रगैजामा रहेको एनसेल टावरमा आगजनी गरिएको छ । आइतबार मध्यरातमा अज्ञात समूहले टावरमा लगाएको इलाका प्रहरी कार्यालय खिलतपुर जानकारी दिएको छ । आगजनीबाट जेनेरेटर पूर्णरूपमा जलेको छ भने टावरमा जाने तार पनि जलेका छन् । घटना स्थलमा बोतल भेटिएकाले पेट्रोल प्रयोग गरी आगजनी गरिएको हुनसक्ने प्रहरीको भनाइ छ । स्थानीयले बिहान थाहा पाएर प्रहरीलाई खबर गरेका थिए ।
गौराका लागि फर्किन थाले सुदूरपश्चिमेली,"बैतडी : सुदूरपश्चिमको मौलिक र ठूलो पर्व गौरा नजिकिएसँगै मुग्लान पसेकाहरू घर फर्किन थालेका छन्। भाद्र पञ्चमीदेखि सुरु हुने गौराका लागि अहिले झुलाघाट नाका भएर फर्किनेको लर्को लागेको छ। रोजगारीका लागि भारतका विभिन्न सहर गएकाहरू गौराका लागि घर फर्कन थालेका छन्। दैनिक डेढ सयभन्दा बढी नेपाली झुलाघाटबाट स्वदेश भित्रीइरहेका छन्, जिल्ला प्रहरी कार्यालय बैतडीका प्रवक्ता एवं इन्स्पेक्टर दीपक पातलीले भने। रोजगारीका लागि भारत पसेका सुदूरपश्चिमका पहाडी जिल्लाका नेपाली गौराका लागि घर फर्कन्छन्। यस्तै सीमावर्ती भारतीय बजार झुलाघाट, पिथौरागढमा मजदुरी गर्ने नेपाली पनि गौराका लागि घर फर्कन थालेका छन्। गौराका लागि घर फर्केको पाटन नगरपालिका४ राहुल बिष्टले बताए। उनले भने, हामीले दसैंभन्दा बढी गौरा मान्ने गरेका छौं। यो चाडमा घरका सबै मानिस एक ठाउँमा जम्मा हुनु यो पर्वको विशेषता पनि हो। त्यसैले भारतमा रोजगारी गरेर घर फर्केको हुँ। सुदूरपश्चिममा दसैंभन्दा पनि गौरा बढी महत्वका साथ मनाइन्छ। धेरैजसो बैतडी, दार्चुला, डडेल्धुरा, कैलाली र कञ्चनपुरमा यो पर्व धुमधामसँग मनाइन्छ। दशरथचन्द नगरपालिकाका केशवबहादुर चन्द पनि भारतको मुम्बईबाट गौरा मनाउन घर फर्केका छन्। झुलाघाट नाकामा भेटिएका उनले भने, गत वर्ष गौरापछि रोजगारीका लागि भारत गएको हुँ। गौरा मनाउन घर फर्केको छु। गौरामा घरपरिवार एकै ठाउँमा जम्मा भएर मनाउने प्रचलन भएकाले गौरा मनाउन घर फर्केको सुर्नया४ का सुरेन्द्र महराले बताए। उनले भने, गौरा हाम्रो मुख्य चाडपर्व हो। गौरामा घर नपुग्दा खल्लो हुन्छ। त्यसैले फर्केको हुँ। सुदूरपश्चिममा गौरा अष्टमीका दिन आमाले बिरुडाले छोराछोरीको टाउको पूजा गरी आशीष दिने भएकाले पनि मुग्लान गएकाहरू गौरामा फर्किने गर्छन्। गौरामा नयाँ लुगा लगाउने, परिवारका सबै सदस्य एकै ठाउँमा बसेर मिठोमसिनो खाने चलन रहेकाले रोजगारीका लागि भारत पसेकाहरू घर फर्कन्छन्। पहाडबाट तराई झरेका पनि गौरा मनाउन पहाड उक्लिने गरेका छन्। गौरा पर्व विशेष रूपमा मनाइने भएकाले तराईबाट पहाड आउने भीड बढेको छ। गौरालाई सामाजिक सद्भावको पर्व समेत मानिन्छ। आपसमा बसेर सुखदुःख साटासाट गर्ने माध्यम पनि हो गौरा, दशरथचन्द नगरपालिका१ का पुष्करराज भट्टले भने, गौरा एक सांस्कृतिक पर्व पनि हो। यसमा इतिहासका कुरा पनि समेटिन्छन्। गाउँघरसम्म चहलपहल गौरा नजिक आएसँगै अहिले बैतडीका ग्रामीण क्षेत्रदेखि बजारमा समेत चहलपहल बढेको छ। बजारमा गौराका लागि नयाँ लुगा र सामान किन्नेको घुइँचो लागेको छ भने गाउँमा गौरा मनाउन मुग्लानबाट फर्केकाको। बैतडी सदरमुकामदेखि देहीमाडौं, मुस्याचौर, पाटन, खोड्पे, मेलौली, हाट रगोकुलेश्वरलगायत ठाउँमा किनमेल गर्नेको घुइँचो लागेको स्थानीय व्यापारीले बताएका छन्। गौराका लागि सामाग्री किन्नेको बजारमा भीड लागेको मुस्याचौरका व्यापारी भीमराज भट्टले बताए। उनले भने, व्यापार हुने सिजन भनेकै गौराको समय हो। सीमावर्ती भारतीय बजार झुलाघाटमा पनि नेपाली ग्राहकको घुइँचो लागेको छ। भारतमा रोजगारी गरेर फर्कनेले सीमापारीको बजारमा किनमेल गर्ने र सस्तो पाइने भएकाले नेपाली गाउँका मानिस पनि झुलाघाट नै जाने गरेका छन्। तिहारपछि युवाविहीन हुने गाउँहरूमा अचेल चहलपहल बढेको छ। रोजगारीका लागि भारत पसेका युवा गौराका लागि घर फर्केपछि गाउँमा चहलपहल बढेको हो। गौरा नजिकएसँगै गाउँमा चहलपहल बढेको शिक्षक लवदेव अवस्थीले बताए। उनले भने, रोजगारीका लागि भारत पसेका युवा फर्केपछि गाउँमा निकै चहलपहल भएको छ।"
सिंहदरबारभित्र कर्मचारी मृत भेटिए,काठमाडौं : राष्ट्रिय योजना आयोग भवनमा एक कर्मचारी मृत भेटिएका छन्। आयोगमा कार्यरत नायब सुब्बा करिब ५० वर्षीय बच्चुराम केसी मृत भेटिएका हुन्। केसी आयोग कार्यालयमा रहेको अनुगमन तथा मूल्यांकन महाशाखाको सभाहलमा मृत भेटिएका प्रहरीले जनाएको छ। उनी सभाहलमा ढलिरहेको अवस्थामा देखेपछि बिहान पौने १० बजे आयोगकै कर्मचारीले प्रहरीलाई खबर गरेका थिए। अहिले शव भेटिएको आयोग परिसर सिल गरिएको छ। राष्ट्रिय योजना आयोग मन्त्रालय तथा अन्य महत्वपूर्ण सरकारी कार्यालयहरू रहेको सिंहदरबारभित्र छ। मृतक केसीको शव भेटिएको स्थानमै सेल्फस नामक विषादीको बट्टा पनि भेटिएको काठमाडौं प्रहरी परिसरका प्रवक्ता डीएसपी होबिन्द्र बोगटीले बताए। फरेन्सिक चिकित्सक ल्याएर घटनाको थप अनुसन्धान भइरहेको बोगटीले जानकारी दिए। घटनाको विस्तृत विवरण आउन बाँकी छ।
आकर्षक वनभोजस्थल बन्दै 'लभ्ली पार्क',"धनगढी : कैलालीको जोशीपुर गाउँपालिका२ मा अवस्थित शिवशंकर सामुदायिक वन। चारैतिर ठुलठूला सिसम र सिमलका रुख छन्। यही सुन्दर सामुदायिक वनको बीच भागमा सुन्दर पार्क निर्माण गरिएको छ। पूर्वपश्चिम राजमार्गबाट १६ किलोमिटर टाढा छ।बजारको भीडभाड, कोलाहल र व्यस्तताबीच एक छिन आराम गर्नका लागि 'लभ्ली पार्क' गजबको स्थान बनेको छ। शान्त वातावरणमा रहेको 'लभ्ली पार्क' मनोरञ्जन गर्नेका लागि मज्जाको स्थान बनेको छ। खाद्यान्न बालीका लागि राम्रो मानिएको जोशीपुर गाउँपालिकामा ठुलठूला तराईका फाँटसँगै जोडिएको सामुदायिक वनको बीचमा लभ्ली पार्क अवस्थित छ । बजारबाट टाढा भएको उक्त पार्क प्रेमिल जोडीका लागि मात्रै हैन, परिवारसँग रमाउनेका लागि पनि उत्तम विकल्प बनेको छ ।पछिल्लो समय वनभोज जानेहरुको रोजाइमा यो स्थान परेको छ। ८० प्रतिशत थारु समुदाय भएको गाउँपालिकामा विभिन्न थारुका संस्कृतिका बारेमा थाह पाउन सकिने स्थानीयहरुको भनाई छ । पहिलेदेखि नै स्थानीयले संरक्षण गर्दै आएको पार्कमा गाउँपालिकाले आर्थिक वर्ष २०७५७६ मा डेढ लाख रुपैयाँमा सामान्य फूल बगैचा लगाउन काम भएको गाउँपालिका अध्यक्ष रामकृष्ण चौधरीले बताए। पहिलो चरणमा सामान्य फूल रोप्ने र एक बोरिङ गाड्ने काम भएको उनले बताए। गाउँपालिकामा पर्यटक भित्र्याउन पार्कले ठूलो भूमिका खेल्ने अध्यक्ष चौधरीले बताए।गाउँमा पर्यटक आउँदा रमाउने निश्चित स्थान चाहिने भएकाले गाउँपालिकाको लगानीमा उक्त पार्क निर्माण गरिएको अध्यक्ष चौधरीले बताए।"
शल्यक्रिया गरेका बिरामीको मृत्युपछि अस्पतालमा तनाव,धनगढी : धनगढीस्थित निर्सग अस्पतालमा शल्यक्रिया गरेका बिरामीको मृत्यु भएपछि तनाव भएको छ। कञ्चनपुर भीमदत्त नगरपालिका१२ ओदालीका ५० वर्षीय मदनसिंह भण्डारीको मृत्यु भएपछि अस्पतालमा तनावग्रस्त भएको हो। भण्डारीलाई सोमबार बिहान ७ बजे पित्तथैलीको शल्यक्रियाका लागि अस्पताल भर्ना गरेको थियो। उनको दिउँसो साढे ३ बजे पित्तथैलीको अप्रेसन गरिएको थियो। डाक्टर निराज आलम अन्सारको समूहले अप्रेसन गरेका हुन्। उनका साथमा चन्द्रसिंह भण्डारी मात्र थिए।मृतका आफन्तले अस्पाताल बाहिर राखेका गमललगायतका सामग्री तोड्फोड गरेका छन्। उनको सोमबार राति १२ बजेतिर मृत्यु भएपनि आफन्तलाई मंगलबार दिउँसो मात्र अस्पताल प्रशासनले जानकारी दिएको हो । चिकित्सकको लापरबाहीले मृत्यु भएको भन्दै मृतकका आफन्तले अस्पताल परिसरमा नाराबाजी गरेका छन्। अस्पताल प्रशासन र मृतकका आफन्तबीच अहिले छलफल भइरहेको जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले जानकारी दिए। अस्पातल गेटमा बाक्लो रुपमा सुरक्षाकर्मी परिचालन गरिएको छ। चेकजाँच पछि मात्र गेटबाट भित्रबाहिर जान दिएको छ । अस्पताल सञ्चालक समितिले आधिकारिक विज्ञप्ति भने निकालेको छैन।अस्पताल सञ्चालक समितिका सदस्य कुवेर शाहीले अप्रेसनपछि हृदयघातका कारण बिरामीको मृत्यु भएको जानकारी दिएका छन्।

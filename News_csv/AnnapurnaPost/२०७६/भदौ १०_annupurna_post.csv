शीर्षक,विवरण
महालेखाको संकुचन,"संवैधानिक अंगका क्रियाकलापदेखि पदाधिकारीलाई जवाफदेही तुल्याउनेसम्मका विषय संसद्को अधिकार र कार्यक्षेत्रभित्र पर्छन्। तर, संसद्को अर्थ समितिले त्यो अधिकार प्रधानमन्त्रीमातहत पठाउने गरी कानुनी व्यवस्था गर्न आश्चर्यजनक भूमिका खेलेको छ। संवैधानिक अंग संविधानतः प्रत्यक्ष रूपमा संसद्प्रति उत्तरदायी हुन्छन्। संसद्को अर्थ समितिले आर्थिक कार्यविधि तथा वित्तीय उत्तरदायित्व सम्बन्धमा व्यवस्था गर्न बनेको विधेयक निर्माण गर्ने क्रममा भने संवैधानिक अंगका पदाधिकारीको वित्तीय उत्तरदायित्व प्रधानमन्त्रीप्रति हुने व्यवस्था पारित गरेको छ। यसले अनेकन आशंका पैदा गराएको छ। त्यतिमात्र होइन, महालेखा परीक्षकको आर्थिक हिसाबकिताबका अधिकार संकुचन गरी सचिवहरूलाई स्वेच्छाचारी हुने किसिमका दफासमेत अर्थ समितिबाट पारित भएका छन्। यस्ता किसिमका दफा कसले र कसरी थपे भन्ने विषय रहस्यमय बनेको छ। किनभने, सरकारबाट विधेयक प्रस्तुत गर्दा यस्ता दफा थिएनन्। विधेयकका मस्यौदा कोरिँदाका बखत महालेखा परीक्षकसँग पनि सुझाव मागिएको थियो। त्यतिबेला यस्ता दफाबारे सुझाव मागिएका थिएनन्। उसले लेखा परीक्षणलाई सहज तुल्याउने गरी सुझावको लामै फेहरिस्त बुझाएको थियो। विधेयकमा आर्थिक मामलामा सचिवलाई स्वेच्छाचारी हुने किसिमका दफा थिएनन् र महालेखा परीक्षक प्रधानमन्त्रीमातहत हुने विषय पनि थिएन। तर, अर्थ समितिमा विधेयकमाथि दफावार छलफलका क्रममा संसद्को अधिकार सरकारतिर हस्तान्तरण गर्ने प्रावधान घुस्न पुग्यो। समितिबाट पारित विधेयकमा नियन्त्रणकारी दफा घुसेपछि महालेखा परीक्षकले अर्थ समितिका सभापतिसँग गुनासोसमेत दर्ज गराएका छन्। सरकारकै स्वार्थमा र समितिकै सदस्यको मिलेमतोमा प्रधानमन्त्रीमातहत पुर्याएको देखिन्छ। समितिबाट पारित दफामा संवैधानिक अंगका पदाधिकारीबाट वित्तीय उत्तरदायित्व भएनभएको सम्बन्धमा प्रधानमन्त्रीबाट निगरानी गरिने व्यवस्था थपिएको छ। यो प्रावधानप्रति महालेखा परीक्षकलगायत संवैधानिक पदाधिकारीले असन्तुष्टि व्यक्त गरिसकेका छन्। सिद्धान्ततः सरकारका खराब, अनुचित र अनुत्तरदायी काममा निगरानी र नियन्त्रण गर्न संवैधानिक अंगको व्यवस्था भएको हो। संवैधानिक अंगको निष्पक्षता र स्वतन्त्रता संविधानद्वारा प्रत्याभूत गरिएको छ। संवैधानिक अंगले तयार पारेका प्रतिवेदनमाथि संसद् र संसदीय समितिमा छलफल हुन्छ भने पदाधिकारीले खराब आचरण प्रदर्शन गरेमा महाभियोग लगाउने अधिकार पनि संसद्लाई मात्र प्राप्त छ। संवैधानिक व्यवस्था र त्यसको मान्यताविपरीत कानुन निर्माण हुनु भनेको आफैंमा जायज काम होइन। यसले संविधानका भावना र मान्यताप्रति जनप्रतिनिधि गम्भीर छैनन् या त संसदीय समिति सरकारको औजार बनेको देखाउँछ। यो विधेयक राष्ट्रियसभामा विचाराधीन छ। तर, अर्थ विधेयक भएका कारण राष्ट्रियसभाले संशोधन गर्न सक्दैन। राष्ट्रियसभाले यस्ता प्रकृतिका विधेयकमा छलफल गरी १५ दिनभित्र कुनै सुझाव भए सुझावसहित प्रतिनिधिसभामा फिर्ता पठाउन सक्ने व्यवस्था छ। यसमा प्रतिनिधिसभाले ठोस निर्णय लिनुपर्ने हुन्छ। यस्ता प्रावधान नियोजित रूपमा भएका हुन् कि अन्जानवश हो भन्ने विषयमा संसदीय समिति गम्भीर हुनैपर्छ। संविधानविपरीतका प्रावधान यसरी सहजै पारित हुँदै गयो भने लोकतान्त्रिक पद्धति धरापमा पर्न सक्छ। अब मन्त्रालय र केन्द्रीयस्तरका सचिवालयका हकमा आर्थिक उत्तरदायित्व विभागीय मन्त्री वा राज्यमन्त्रीको हुनेछ। प्रस्तावित ऐनबमोजिम लेखा राख्ने, खर्च गर्ने तथा बेरुजु फर्स्यौट गर्नेगराउनेलगायत वित्तीय उत्तरदायित्व बहन गर्ने जिम्मेवारी लेखा उत्तरदायी अधिकृत अर्थात् सचिवको हुने व्यवस्था राखिएको छ। जसले महालेखा परीक्षकको कार्यक्षेत्रलाई साँघुरो मात्र बनाएको छैन कि बेरुजुभित्र हुन सक्ने बदमासी पनि महालेखा परीक्षकले हेर्न नसक्ने पारिएको छ। सरकारको आम्दानी र खर्चमा परीक्षण गर्ने दायित्व महालेखा परीक्षकको हो। कानुन उल्लंघन गरेर या जानाजान भएका आर्थिक हिनामिना र नोक्सानीका सवालमा जाँच गर्ने उसको दायित्वभित्र पर्छ। तर, अब सचिवले बेरुजु फस्र्याैट गर्दा ठीक प्रक्रिया अपनाएका छन् या छैनन् या बदमासी गरेका छन् या छैनन् भन्ने सवालमा महालेखा परीक्षकले हेर्न पाउँदैनन्। सचिवहरूले बेरुजु फर्स्यौट भएको जनाएपछि महालेखा परीक्षकले सात दिनभित्र लगत कट्टा गर्नुपर्ने छ। यसले बेरुजु र अनियमित अंकको पारो त ह्वात्तै घट्ला। तर सचिवबाट बेरुजु फर्स्यौट सन्दर्भमा हुन सक्ने अनुचित कर्मका सवालमा भने पूर्णतः ढाकछोप हुनेछ। त्यसकारण महालेखा परीक्षकको बेरुजुमा जाँच गर्न पाउने अधिकार हटाइनु भनेको अराजकता निम्त्याउनुसरह हुनेछ। त्यसकारण संवैधानिक अंगको वित्तीय दायित्व प्रधानमन्त्रीमातहत लैजाने र महालेखा परीक्षकको अधिकारका सवाल नाजायज भएको हुँदा प्रतिनिधिसभाबाट अन्तिम रूप दिनुअघि संशोधन हुनुपर्छ।"
पहिराेले बेनीजोमसोम सडक अवरुद्ध (तस्बिर),"मुस्ताङ : बेनीजोमसोम हिलाम्मे सडकमा मुस्ताङ गन्तव्य बनाएर हिँडेका सवारी साधनलाई सकस परेको छ। सडकको म्याग्दी खण्डमा सास्ती भएको हो। राष्ट्रिय गौरवको आयोजना कालिगण्डकी करिडोरको म्याग्दी खण्डको आधा दर्जन स्थानमा सडक हिलाम्मे भएको करिडोर सडकका सुपरभाइजर इन्द्रसिंह शेरचनले जानकारी दिए। अहिले म्याग्दीको दानामा गएको पहिरोले सडकखण्ड अवरुद्ध भएको छ। बेनीजोमसोम ७६ किलोमिटर सडकखण्डको दोश्रो प्याकेज अन्नपूर्ण गाउँपालिका दाना, रुप्से झरना र काभ्रेभीरमा सडक हिलाम्मे भएको शेरचनको भनाइ छ। म्याग्दीको भुरुङ तातोपानी देखि मुस्ताङको कोवाङ सम्म २ वटै प्याकेजको काम शर्मा गजुरमुखी जेभीले लिएको छ। सवारी चालक कृष्णमोहन नेपालीले निर्माणधिन सडकमा करिडोरको मेशिनले खनेकाले थप सडक बिग्रिएको बताए। अर्का चालक बुद्ध गुरुङले सडक हिलाम्मेका कारण दिनहु सवारी फस्ने गरेको दुःखेसो गरे।"
डिप ट्युबवेल हस्तान्तरण,काठमाडौं : अमेरिकी दूतावासले गण्डकी प्रदेशलाई डिप ट्युबवेल हस्तान्तरण गरेको छ। पोखरा क्षेत्रमा ट्युबवेलको निर्माणकार्य सम्पन्न गरी अमेरिकी दूतावासको इन्डोप्याकम अग्मेन्टेशन टिमले सोमबार ट्युबवेल हस्तान्तरण गरेका हुन्। हस्तान्तरण भएका दुईवटा ट्युबवेल लामापाटनस्थित सशस्त्र प्रहरी बल तालिम महाविद्यालयमा र मालेपाटनस्थित कालिका वाहिनीमा अवस्थित छन्। बाँकी तीन ट्युबवेल असोजकात्तिकमा सम्पन्न हुनेछन्। ट्युबवेल हस्तान्तरण समारोहमा सशस्त्र प्रहरी बलका नायब प्रहरी महानिरीक्षक बाबुराम पाण्डे र इन्डोप्याकम अग्मेन्टेशनकी टिम लिडर अमेरिकी सेनाकी क्याप्टेन केटलिन ह्यानरको उपस्थिती थियो।
वाइन चुस्कीमा तीजको दर ! बूढी आमा भन्छिन् : कस्तो चलन आयो बा !,"काठमाडौं : भदौं ८ गते शनिबार । मध्यान्ह हुँदै थियो । राजधानीको एउटा पार्टी प्यालेसमा तीजको भाका घन्किन थाल्यो टोल नै थर्किने गरी । सजिएका दिदीबहिनीले एकछिनमै पार्टी प्यालेस हाउसफुल भयो अनि सुरु भयो तीजको दर पार्टी। रातो साडी, छड्के तिलहरी र अनि सुनले सजिएका दिदीबहिनीले पार्टी प्यालेस रंगिन थियो। टोलका दिदीबहिनीले प्रतिव्यक्ति हजार रुपैयाँका दरले पैसा उठाएर दर कार्यक्रमको आयोजना गरेका रहेछन्। हल्का कोल्ड ड्रिंक्सपछि एक घन्टा जति दिदीबहिनीले तीजका नेपाली गीत मै 'डान्स' गरे। त्यसपछि बाँडियो दरको स्न्याक्स । मेन्युमा थियो, चिकेन फ्राइ, मटन फ्राइ, म:म, प्राउन,पापड अनि केही थरी वाइन र बियर । प्राय: सबैका हातमा थियो ग्लास । ग्लासमा थियो वाइन । वाइनको चुस्कीसँगै दिदीबहिनी दर पार्टीमा निकै चम्किएका थिए। पार्टी प्यालेसका संचालक भन्दै थिए, स्न्याक्स भन्दा पनि वाइनकै डिमान्ड बढी। पुर्याउनै गाह्रो। बढी नै खपत हुन थालेपछि ट्रे मा वितरण गर्न छोडियो। अनि दिदीबहिनी फेरि बारतिर झुम्मिए। वाइनको नसाले रमाएका युवती भन्दै थिइन् ' ह्या यार, कति तीजकै मात्र गीत बजाएको। अब राम्रो बजाउनु पर्यो, अलि हट चाहियो। अनि डिजे भाइ पनि हल्का मुस्कान दिँदै टाउको कन्याउन थाल्यो । युट्यूबमा सर्च गरेर हट आइटम बजायो। मुन्नी बदनाम हुइँ डार्लिङ तेरे लिए हट गीतले पार्टी प्यालेस गुन्जिन थाल्यो। एकछिन अघिको तीजको दर पार्टी 'अब मुन्नी बद्नाम हुइँतिर मोडियो । म्युजिक र त्यहाँको माहोल हेर्दा लाग्थ्यो रातमा रंगिएको एउटा क्लब। यो त एउटा दरपार्टीको सामान्य चित्र हो। तीजको मुखमा राजधानीका पार्टी प्यालेसमा दर पार्टी प्राय: यस्तै हुने गर्छन्। मेन्युमा वाइन र बियर अनि हिन्दी र अंग्रेजी रिमिक्स त अनिवार्य जस्तै भएको छ। तीजको स्वरूप पनि फेरिदै गएको छ। घरको भान्सामा दर पाक्न छोडेको छ। होटल तथा पार्टी प्यालेसमा दर पाक्न थालेको छ। प्यालेसमा भोजभतेर आयोजना गर्ने, महंगो गरगहना, पहिरनमा प्रतिस्पर्धा गर्ने, माछामासु र मदिराजन्य परिकार खाने प्रवृत्ति बढेको छ। गीत सुन्दा उराठ लाग्छ तीजको गीत र नाचमा मौलिकता हराउँदै गएकोमा बुढापाका चिन्तित छन्। राजधानीको थलीकी ७८ वर्षीया सीता थापाले तीजको मौलिकता अहिलेका पुस्ताले बिर्सेको भन्दै दु:ख व्यक्त गरिन्। 'अहिलेका तीज गीतमा नत माइतीका कुरा समेटिएका छन् न त दिदीबहिनीका,' उनले भनिन्, 'तीजका गीत सुन्दा उराठ लागेर आउँछ।' आफ्ना पालामा दर खाएको संझिदै भनिन्, 'दरका दिन सबै दिदीबहिनी एक ठाउँमा भेला हुन्थ्यौं। आफै गीत गाउँथ्यौं, आफैं मादल बजाउथ्यौं, आमाले पकाएका मीठा परिकार दरका रुपमा खान्थ्यौं। कम्ति रमाइलो हुँदैनथ्यो।' उनले हिजोआज आफ्नो घरमा दर पाक्न छोडेको भन्दै दुखेसो पोखिन। 'आफू बुढो भइयो, भान्सा जान सकिदैन, खान मन लागेर के गर्नु,' उनले भनिन्,' घरमा तीज दर नपाकेको धेरै भयो। बुहारी जागिरे। बाहिरै खाएर आउँछन्। दर खाने दिनमा पनि होटलबाट दर मगाउँछन्। त्यही खान्छौं।' अनामनगरकी बिना शर्मा भन्छिन्, 'उहिले दरका रुपमा चोखो परिकार खाने गरिन्थ्यो। तीजको अघिल्लो दिन मात्र दर खाने चलन थियो। अहिले त महिना दिनअघि छोरी बुहारीलाई भ्याइ नभ्याइ हुन्छ।' जमानामा फेरिएको भन्दै उनले थपिन्,'कस्तो चलन आयो बा कस्तो। हाम्रा पालाको तीज त हरायो। यस्तै रह्यो भने अब तीज एकादेशको कथा हुनेछ।' संस्कृतिमाथि प्रहार भड्किलो फेसनले तीजको सांस्कृतिक महिमा ओझेलमा पर्दै गएको चिन्ता संस्कृतिवद्को छ। संस्कृतिविद् गोविन्द टण्डनले पछिल्लो समय तीज पर्वमा विकृति विसंगति भित्रिदै गएको भन्दै चिन्ता व्यक्त गरे। उनले भने,' तीजको मौलिकता गुम्दै गएको अवस्था छ। अरु चाडबाडजस्तै तीजमा पनि पश्चिमा शैलीको प्रभाव परेको छ। यसो हुनु राम्रो होइन। मनोरञ्जनका नाममा विकृति विसंगति भित्रिन दिनु हुँदैन।' तीज गीतमा विवाहित दिदीबहिनीलाई दाइभाइ लिन आएकोनआएको, दिदीबहिनीबीचका दु:ख सुखका कुराबारे चर्चापरिचर्चा हुन्थ्यो। गीतको माध्यमबाट मनको वह पोख्थे। तर हिजोआज विदेशी गीतले तीज पिट्न थालेको छ। तीज गीतको सट्टा डिजे चल्न थालेका छन्। घरमा होइन होटलमा दर पाक्न थालेको छ। मौलिक पर्व तीजमा पश्चिमा शैलीका गीतले स्थान पाउनु चिन्ताको विषय भएको संस्कृतिविद् टन्डनको बुझाइ छ। उनले चाडबाड बाध्यताले नभइ रहरले मनाउनुपर्ने बताए। यसरी संस्कृतिभित्र विकृति विसंगति भित्रिदै जाने हो भने तीज मात्र नभएर तिहारको देउसी भैंलोका गीतहरु पनि ओझेलमा पर्दै जानेछन्।"
"कालिकोटको छाप्रेमा भीषण पहिरो, दुई घर पुरिए, २५ जोखिममा ( भिडियो)","कालिकोट : तिलागुफा नगरपालिका७ छाप्रेमा भीषण पहिरो गएको छ। गएराति अबिरल वर्षासँगै गाँउ माथिबाट हिरो आएपिछ स्थानीय गाउँ छाडेर भागेका छन्।पहिरोका कारणा तिलागुफा नगरपालिकाको वडा नं ६, ७ र ८ का तीन वटा बस्तीहरु जोखिममा परेका छन्। तिलागुफा नगरपालिका प्रमुख रतनबहादुर शाहीले पहिरोका कारण छाप्रे, डाँडको बस्ती बिस्थापित भएको जानकारी दिए। उनले भने'पहिरो अहिले पनि बगिरहेका छ। राति गाउँमा पहिरो पस्दा भागाभाग भयो। पहिरोले पसेपनि मानवीय क्षति भने नभएको शाहीले बताए। डाँढ गाउँका दुई घरमा पहिरो पसेको छ। टाकुल्लाको दुई कोठे घर पुरिएको छ। पहिरोले कर्णाली राजमार्ग अन्तर्गत सुर्खेत जुम्ला सडकखण्ड पनि अवरुद्ध भएको छ। कर्णाली राजमार्गमा गुड्ने सवारी साधनहरु बीच बाटोमै अलपत्र परेका छन्। पहिरोग्रस्त क्षेत्रमा उद्धारका लागि तीन वटै सुरक्षा निकाय खटिएका छन्। जिल्ला प्रहरी कार्यालय कालिकोटका प्रमुख डीएसपी श्यामबाबु ओलीयाको नेतृत्वमा नेपाल प्रहरी, सशस्त्र प्रहरीका डीएसपी दिलप्रसाद भट्टको नेतृत्वमा सशस्त्र प्रहरी र नेपाली सेनाको पहिरो स्थलमा खटिएको छ। डीएसपी श्यामबाबु ओलीयाले आफूहरुले पहिरोको जोखिममा परेका परिवारहरुको तथ्यांक संकलन, उनीहरुको बसोबासका लागि नगरपालिकासँग समन्वय गरिरहेको बताए। उनले भने, पहिरो रोकिएको छैन्। छाप्रेका २५ घरहरु तत्काल विस्थापित हुने अवस्थामा छन्। जोखिममा रहेका परिवारको घरमा रहेको सामानहरु सुरक्षित ठाँउ तिर लिने कार्य भइरहेको छ। हेर्नुहोस् भिडियो"
ठेउला र डेङ्गुका बिरामी जाँच्न किटको अभाव,"धादिङ : जिल्ला अस्पताल धादिङवेशीमा उपचार गराउन आउनेहरूमा डेङ्गु र ठेउला (स्क्रब टाइफस) रोगको संक्रमण देखिन थालेको छ। ठेउलाका बिरामी बढ्न थालेपछि महामारीकै रुप लिने हो कि भनेर स्वास्थ्यकर्मीसमेत चिन्तित छन्। गत वर्ष यही सिजनामा धादिङमा डेङ्गु देखा परेको थियो। भदौ महिनामा धादिङ जिल्ला अस्पतालमा उच्च ज्वरो आएका बिरामीको स्वास्थ परीक्षण गर्दा पाँच जनामा डेंगु र १७ जना ठेउला देखिएको जिल्ला अस्पताल धादिङले जानकारी दिएको छ। यहाँ उपचार गराउन आउनेमध्ये ५ जनामा डेङ्गु र १७ जनामा स्क्रब टाइफसका रोगका लक्षण देखिएको छ', अस्पतालका सूचना अधिकारी कृष्णलाल उप्रेतीले भने, 'चिकित्सकको निगरानीमा उपचार गराइरहेका छौँ।' अन्य बिरामीमा पनि संक्रमण भएको अनुमान चिकित्सकहरूले गरेको छन्। तर परीक्षण गर्ने किट थोरै सङ्ख्यामा भएकाले शंकास्पद सबै जनाको परिक्षण गर्न सकिएको छैन। बिरामीको संख्या दिनदिनै बढेसँगै अस्पतालमा यो रोगको प्रारम्भिक परीक्षणका लागि आवश्यक पर्ने सामग्रीको समेत अभाव भएको छ। सबै किसिमका लक्षण मेल खाएको र नगरी नहुने सिकिस्त बिरामीलाई मात्र अहिले ती दुवै रोगको परीक्षण गर्ने गरेको अस्पतालले जनाएको छ। चिकित्सकहरूले शंकास्पद बिरामीहरूमा समेत रोगको परीक्षण गर्न नपाएकोले झन् समस्या उत्पन्न भएको बताएका छन्। बजार क्षेत्र भन्दा ग्रामीण क्षेत्रका स्थानीयमा यो रोग फेला पर्न थालेको छ। यस वर्ष धादिङमा दुबै रोगका संक्रमित दिनदिनै बढ्दै गएकाले सरकारले तत्काल रोगको प्रारम्भिक परीक्षणका लागी आवश्यक पर्ने किट उपलब्ध गराउन जिल्ला अस्पतालका स्वास्थकर्मीले माग गरेका छन्। टाउको दुख्ने, अत्याधिक ज्वरो आउने, गर्धन र घाँटी वरपर मसिना बिमिरा आउने स्क्रब टाइफसको प्रमुख लक्षण हुन्। यो रोग धादिङमा दुई वर्ष अघिदेखि देखिन थालेको हो। माइट नामको किर्नाले टोकेपछि स्क्रब टाइफस रोग लाग्छ। यो जुम्राभन्दा पनि सूक्ष्म हुन्छ। प्रायः नाङ्गो आँखाले देख्न सकिँदैन। यो मुसाको कानमा बस्छ। घाँसमा माइट झरेको अवस्थामा मानिससँगको सम्पर्कमा आउँदा यसको संक्रमण हुन्छ। आजकाल दैनिक जसो डेङ्गु र स्क्रब टाइफस रोगका लक्षण मिल्ने र उच्च ज्वरो आएका बिरामीमा १० देखि १५ जनासम्म उपचार गराउन आउने गरेका छन्। तिनीहरू सबैमा रोगका संक्रमण नदेखिएपनि देशभर भइरहेको डेङ्गुको प्रकोपले आत्तिएर जचाउन आर्ने बढी छन्। स्वास्थ्य कार्यालय धादिङका जनस्वास्थ्य अधिकृत विष्णु रिजालले परीक्षण गराउनको लागि किटको अभाव नहुने बताए यहाँ परीक्षण गराएका बिरामीको विवरण र रिपोर्ट स्वास्थ्य मन्त्रालय अन्तर्गत इपीडीमीयोलोजी तथा रोग नियन्त्रण महाशाखामा पठाउनु पर्छ', उनले भने, 'त्यसपछि आवश्यक मात्रामा उसैले किट पठाइदिन्छ। धादिङमा डेङ्गु र स्क्रब टाइफसका विरामी बढ्न थालेपछि आवश्यक समन्वय गरिरहेको रिजालले बताए। जिल्लामा डेङ्गु र स्क्रब टाइफस रोगका बिरामी देखा पर्न थालेपछि रोगबाट बच्न उच्च सर्तकता अपनाउन समेत चिकित्सकले सुझाव दिएका छन्। लगातार उच्च ज्वरो आएमा तत्काल परीक्षण गर्न स्वास्थ्य संस्था जान समेत उनीहरूको अनुरोध छ।"
चण्डीगढ विश्वविद्यालयले नेपाली विद्यार्थीसँग परामर्श गर्ने,"काठमाडौं : भारतको चर्चित चण्डीगढ विश्वविद्यालयले नेपाली विद्यार्थीलाई लक्षित गरी ४ दिने शैक्षिक परामर्श अभियान गर्ने भएको छ। विश्व विद्यालयको नेपालमा रहेको भर्ना केन्द्र काठमाडौंको एआईपी एडुसकेशनमा हुने अभियान आगामी भदौ १० देखि १३ गतेसम्म चल्नेछ। अभियानअन्तर्गगत प्रत्येक दिन बिहान १० बजेदेखि साँझ ६ बजेसम्म विश्वविद्यालयले दिने छात्रवृत्ति, विद्यार्थी जीवन, रोजगारीको अवसर, पूर्व विद्यार्थी मञ्चलगायतका विषयमा जानकारी उपलब्ध गराइनेछ। अभियानमा विश्वविद्यालयका प्रतिनिधिसँग फेसबुकबाट प्रत्यक्ष सवालजवाफ, विश्वविद्यालय प्रतिनिधिबाट प्रत्यक्ष परामर्श, तत्काल योग्यता परीक्षा र भर्ना तथा विश्वविद्यालयका नेपालमा रहेका पूर्व विद्यार्थीसँग संवादको अवसर पनि प्राप्त हुनेछ। चण्डीगढ विश्वविद्यालयमा ५ सयभन्दा बढी नेपाली विद्यार्थीले अध्ययन गरिसकेका छन्। विश्व विद्यालयस्तरीय शिक्षा र असंख्य राजगारीका अवसरका लागि चण्डीगढ विश्वविद्यालय परिचित छ। भारतमा ख्याति कमाइरहेको यो विश्वविद्यालयमा विश्वका ४० देशका विद्यार्थी अध्ययन गर्छन्। विश्वविद्यालयले नेपालको त्रिभुवन विश्वविद्यालयसँग पनि सहकार्य गरेको छ।"
विद्यालयबाट फर्किदै गरेका बालक बाढीले बगाएर बेपत्ता,नुवाकोट : नुवाकोटको पश्चिमी भेगमा रहेको भाल्चेमा बाढीसहितको खोलाले बगाउँदा एकजना स्कुले बालक वेपत्ता भएका छन्। किस्पाङ गाउँपालिका१ भाल्चेस्थित सामरे खोलामा आएको बाढीले बगाउँदा स्थानीय १० वर्षीय सरोज घले वेपत्ता भएको जिल्ला प्रहरी कार्यालय नुवाकोटले जनाएको छ। स्थानीय होलिजोन बोर्डिङ स्कुलको कक्षा ३ मा अध्ययनरत घले सोमबार बेलुकी विद्यालयबाट घर फर्किने क्रममा खोलामा आएको बाढीले बगाएको थियो। वडाध्यक्ष आइतबहादुर घलेका अनुसार बाढीले बगाएर बेपत्ता बालकको खोजि भइरहेको छ।यस्तै चट्याङ लागेर नुवाकोटकै बुङताङ गाविस४ पारीगाउँका सुकुराम तामाङको गोठमा पालेको एक हल गोरु र एउटा बाख्रा मरेको जिल्ला प्रहरी कार्यालय नुवाकोटले जनाएको छ।
अरिंगालको टोकाइबाट किशोरको मृत्यु,अर्घाखाँची : जिल्लाको सन्धिखर्क नगरपालिका५ कुरापोख्रालका १५ वर्षीय नन्दबहादुर मुखियाको अरिंगालको टोकाइबाट निधन भएको छ। स्थानीय कृष्ण मुखियाका अनुसार गोपेश्वर आधारभूत बिद्यालय मथुरामा कक्षा ५ मा अध्ययन गर्ने मुखिया सोमबार बिहान विद्यालय जान भनी हिडेको थिए। विद्यालय नगई आफ्नो घरभन्दा तल रहेको एक कटहरको रुखमा चढेका बेला अरिंगालले टोकेको थियो। अरिंगालले टोकेपछि बलेबाङ नजिकै रहेको एक घरमा गएर आफूलाई अरिंगालले टोकेको र बचाउन हारगुहार गरे । सो कुराको जानाकारी पाउन बित्तिकै स्थानीय पार्बता मुखियाले नन्दबहादुरको घरमा खबर गरी जिल्ला अस्पताल पठाएको कृष्ण मुखियालाई जानाकारी दिएकी थिईन। गम्भीर अबस्थामा रहेका निजलाई अर्घाखाँची जिल्ला अस्पतालमा प्राथमिक उपचार पछि थप उपचारको निम्ति जिल्ला बाहिर रिफर गरिएको थियो। विद्यालय गएको छोरा अरिंगालको टोकाइबाट गम्भीर घाइते भएको खबर पाएपछि उनका परिवार हतार हतार अस्पताल आएका थिए । जिल्ला अस्पतालले बुटवल रिफर गरिसकेपछि पनि आर्थिक जोरजाम गर्न स्वास्थ्य बिमाको कागजात लिन पुन घर जानुपर्ने भएकोले बुटवल लैजान ढिलाई भएको प्रत्यक्षदर्शीको भनाइ छ। जिल्ला अस्पतालमा उपचार सम्वभ नभएर रिफर गरेपनि डाक्टरको टिमले बचाउन निकै प्रयास गरेको अस्पतालका डाक्टरले जानाकारी दिए।
बाटैमा छोप्न आउँछन् बिचौलिया,"भद्रपुर : आइतबार बिहान १० बज्न १० मिनेट बाँकी छँदै नापी कार्यालय झापामा चहलपहल बढ्न थाल्यो। लाग्थ्यो, सेवाग्राही बिहानैदेखि कार्यालयमा आए र कर्मचारी पनि सेवा दिइरहेका छन्। उनीहरू न सेवाग्राही थिए न त कर्मचारी। उनीहरू त बिचौलिया रहेछन्। घडीमा १० बज्यो। केही सेवाग्राही कार्यालयमा छिर्दै थिए। बिचौलियामध्येका एकले ओहो तपाई कहाँबाट यहाँ ?यहाँ हामी छौं नि, तपाईंलाई के दुःख ? भन्दै हात मिलाउन थाले। सेवाग्राही अलमलमा परे। सेवाग्राही बिर्तामोड नगरपालिका५ का सन्दीप खातुनले भने, मैले तपाईलाई चिनेकै छैन। उनी तर्कंदै थिए। तर ती बिचौलियाले चिया खाने बहानामा कार्यालयपछाडिको क्यान्टिनमा लगेर आफ्नो काम हातमा लिए। खातुन पाँच वर्ष दुबईमा बसेर आएका रहेछन्। विदेश नजाने भएपछि जग्गा बैंकमा धितो राख्ने प्रक्रियाका लागि नापीमा आएको उनले बताए। उनले भने, मलाई यस्तै पैसा खान बसेका हुन्छन् भन्ने पनि थाहा थियो तर आज आफैं परियो। काम छिटो हुने लोभमा ३ हजार खर्च गरियो। १०ः४५ बज्दा कार्यालयका ३५ कर्मचारीमध्ये ४० प्रतिशतको मात्र उपस्थिति थियो। एघार बजेसम्म सबै आउनुहुन्छ। यस्तै हो कसैको घर टाढा छ आउँदाआउँदै ढिला हुन्छ नि, कर्मचारी सुरेश ठकुरीले भने। कार्यालय भवन जीर्ण छ। गेट र पर्खाल छैन। पानीको एउटा जार राखिएको थियो, तर पानी थिएन। कार्यालयका भित्ताभरि पान खाएर थुकिएको छ। सेवाग्राहीलाई बस्नका लागि तीन वटा कुर्सीबाहेक केही छैन। कार्यालयका फाँटमा भन्दा चिया पसलमा चहलपहल देखिन्छ। हैरान पार्छन् बिचौलियाले बनियानीबाट कल्पना राई काखमा तीन महिनाको नानी बोकेर आएकी थिइन्। पैसा आवश्यक परेकाले २ कठ्ठा जग्गा बैंकमा धितो राखेर व्यापार गर्न खोजेकी रहिछन्। त्यसका लागि उनलाई नक्सा चाहिएको थियो। उनी गाडीबाट झरेर कार्यालयसम्म आइपुग्दा करिब ६७ जना बिचौलियामध्ये कसैले झोला, कसैले नानी समातिदिएका थिए। कामको जिम्मा कसले लिने भन्ने टुंगो पनि बिचौलियाले लगाए। त्यसबापत राईले दुई हजार तिरिन्। आफैंले काम फत्ते गर्नु भनेको ठूलो उपलब्धि हो, ज्यामीरगढीका एक युवकले भने। राजस्व तिर्ने ठाउँमा तीन घण्टा लाइनमा बसेका उनले भने, लाइन पनि ठूलो छैन। तर बीचबीचमा एकैछिन है सानो गल्ती सच्याउने हो वा खुद्रा पैसा लिन बिर्सेछ भन्दै बिचौलिया छिरेर सेवाग्राहीलाई अलमल्याइदिन्छन्। मध्याह्न १२ बजे मादक पदार्थ सेवन गरेका २ बिचौलिया कार्यालयमा छिरे। म पनि कामको बहानामा नक्सा फाँटको लाइनमै थिएँ। मैले भनें, आँखा देख्नुहुन्न ? यत्रो लाइन छ। दुईमध्येका एक बिचौलियाले भने, हाम्रो सानो काम छुटेछ के बैनी भन्दै दुवै भित्र छिरे। ल त सर भरे चोकमा भेट्नुपर्छ है, भनेर फाइल टेबलमा राखिदिएर उनीहरु मुसुमुुुसु हाँस्दै निस्किए। बिचौलिया नसमाए काम बन्दैन दिउँसो १ बजे। ३५ डिग्रीको उखरमाउलो गर्मी र भीडले गर्दा सेवाग्राही उकुसमुकुसमा थिए। त्यसमाथि बीचबीचमा अनेक बहाना लिएर छिर्नेबिचौलियाले गर्दा सेवाग्राहीमा चिडचिडाहट बढ्दो थियो। एकजना कित्ताकाट गर्न आएका अधबैंसे उमेरका लक्ष्मण राजवंशी बिहान १० बजे नापी कार्यालय आइपुगेको बताउँछन्। म आउँदा पनि यिनीहरू नै अगाडि थिए। अहिले पनि यिनै मान्छेहरू घुमिराखेको देख्छु। हामी आपैं काम गर्छौं भन्नेको केही पार लाग्ने रहेनछ, उनले भने, अमिन लगेर जग्गा कित्ताकाट गर्न लगाउनुपर्ने थियो। यहाँ कागजपत्र पेस गर्दै लिन आनाकानी मान्ने। पैसा लिन पाइँदैन भन्ने कुरा कर्मचारीले पहिलै बुझ्छन् जस्तो लाग्छ। हामी सीधै लाइनमा बस्नेलाई अनेक बहाना बाजी हुन्छ बिचौलियाको काम छिनभरमा भएको देखिन्छ। बिर्ताबजारबाट जग्गा मूल्यांकन गर्न आएकी शर्मिला चेम्जोङ भन्छिन्, पुरानो नक्सामा जग्गा नापेको मिलेनछ। त्यही सच्याउन आएकी। उनका अनुसार नयाँ नक्सा बनाउँदा अर्काको दुई कठ्ठा जग्गा आपूतिर आएको छ। पहिलाको जग्गा पनि अमिन लगेरै नापेको हो। अब फेरि एक लाख रुपैयाँ लाग्छ भन्छन्। ३ बज्नै लाग्दा कार्यालय सुनसान हुँदै थियो। त्यत्तिकैमा भीआईपी गाडीमा एकजना मान्छे आए। ती सेवाग्राही काठमाडौंबाट आएका रहेछन्। गाडी रोकिनेबित्तिकै बिचौलियाले घेरिहाले। अवस्था सुधार्छु : प्रमुख नापी कार्यालयका प्रमुख डिल्लीराज भण्डारी बिचौलियाको आफ्नो कार्र्यालयमा केही काम नभएको बताउँछन्। आपू आउँदा लथालिंग रहेको कार्यालय व्यवस्थित हँुदै गएको उनको दाबी छ। एक वर्ष अगाडिसम्म यहाँ सीसीटीभी राख्छु भन्दा बिचौलिया मैमायिथ जाइलाग्न खोजे। तर पनि मैले कार्यालयमा सीसीटीभी राखेरै छोडें। जीर्ण भवनको अवस्थाले पनि आपूले सोचेजस्तो कार्यालय बनाउन नसकेको भण्डारीले स्वीकारे। म हरेक दिन बिहान पौने दसमा कार्यालय आउँछु। मेरो अगाडि बिचौलिया देखिँदैनन्। म कार्यकक्षमा बसेपछि उनीहरुको चलखेल सुरु हुन्छ भन्ने सुन्छु। कर्मचारी र बिचौलियाको सम्पर्क भइराख्छ। नापी कार्यालयलाई प्रदेशकै उत्कृष्ट बनाउने दाबी उनले गरे।"
दुई वर्षदेखि गाउँपालिकाको काम मन्दिरबाटै,"मलंगवा : गाउँपालिका भवन नहुँदा चक्रघट्टा गाउँपालिकाका अध्यक्ष विक्रम राय यादव मन्दिरमा बसेर गाउँपालिकाको कामकाज गर्दै आएका छन्। भवन अभावमा मन्दिरको एकपट्टि अध्यक्ष र अर्कोपट्टि उपाध्यक्षको कोठा बनाइ कार्यालय संचालन गरिएको हो। बीचको कोठामा हनुमानको प्रतिमा रहेको छ। मन्दिरको बरण्डामै गाउँ कार्यपालिकाको बैठक, तालिम तथा गोष्ठीहरु समेत हुने गरेको छ। गाउँपालिका संचालन गर्न कृषि सेडको भवन अपुग भएपछि अध्यक्ष र उपाध्यक्ष दुई वर्षदेखि मन्दिरमै बस्दै आएको गाउँपालिकाका निमित्त कार्यालय प्रमुख मुकेशकुमार पाठकले जानकारी दिएका छन्। बजारको बीचमा रहेको कृषि सेडमा चारवटा ससना कोठा रहेको अध्यक्ष यादवले बताए। चार कोठामा गाउँपालिकाको सम्पूर्ण कामकाज गर्न कठिनाइ भएपछि आफु मन्दिरमा गएर बस्न थालेको यादवको भनाइ छ। भाडाको लागि कुनै भवन बजारमा नपाएपछि बाध्य भएर मन्दिरमा बस्नु परेको हो', यादवले भने, अन्य स्थानमा लगे विवाद चर्किने देखिएपछि मन्दिरमै बस्नु ठिक ठानेँ। 'सेडमा कार्यालय प्रमुख, स्वास्थ्य, प्रशासन र योजना शाखा संचालन छ। अन्य शाखाहरु सेडको बरण्डामै संचालन भइरहेका छन्। कर्मचारीलाई बस्ने ठाउँ छैन। मन्दिरको कोठामा झ्याल छैन। गर्मीमा जसोतसो बसेर काम गर्नु परेको छ। मन्दिरका साधुहरुसमेत बेलाबेलामा मन्दिर खाली गर्नका लागि हल्ला गर्छन्', यादवले दुखेसो गरे। गाउँपालिकाको आफ्नो भवन नभएपछि कामकाज गर्न अहिले निकै कठिनाइ भएको निमित्त कार्यालय प्रमुख मुकेश पाठकले बताए। 'अहिले हामीसंग चारकोठा मात्र छ। त्यो पनि कृषि सेडको हो। कुन दिन त्यो कोठा पनि छोड्नुपर्छ ठेगान छैन। मन्दिरको सानो बरण्डामा तालिम गोष्ठी चलाउनु परेको छ', उनले भने, 'अहिले गाउँपालिकाको भवन निर्माणाधीन अवस्था छ। त्यो बन्न अझै १ वर्ष लाग्छ। भवन निर्माणका लागि थप बजेट नहुँदा झन ढिलाइ हुने देखिन्छ।'"
'प्रदेश ५ को राजधानी यसैवर्ष टुंगो लाग्छ',"गुल्मी : प्रदेश ५ का मुख्यमन्त्री शंकर पोखरेलले प्रदेश राजधानी र नामाकरण को टुंगो यसैवर्षभित्र लाग्ने बताएका छन् । मंगलबार सदरमुकाम तम्घासमा आयोजित पत्रकार सम्मेलनमा बोल्दै उनले सुझाव संकलन समितिले प्रतिवेदन बुझाएलगत्तै राजधानी टुंगो लगाइने उल्लेख गरे । राजधानीका विषयमा गठित समितिले भूगोलविद्, राजनीतिज्ञ र विभिन्न क्षेत्रका विज्ञहरुसँग छलफल जारी राखेको उनको भनाइ छ । राजनीति दाउँपेचभन्दा सबै जिल्लाका नागरिकहरुलाई पायक पर्ने उचित स्थानमा राजधानी तोकिने उनले ठोकुवा गरे । सबैले दिपावली गर्ने गरी राजधानीको टुंगो लाग्छ, उनले भने,सबै नागरिकलाई पायक हुने ठाउँ तोक्छौँ । यस्तै, पोखेरलले जिल्लाको सत्यवतिका पहिरो पीडितहरुको पूनःस्थापनको जिम्मा प्रदेश सरकारले लिने उद्घोष गरेका छन् । सत्यवतिको दुई ठाउँमा पहिरो जाँदा धेरै जनधनको क्षति भयो । ठूलोलुम्पेकमा बस्ती नै स्थानान्तरण गर्नुपर्ने छ, उनले भने, यसको सबै जिम्मा प्रदेश सरकारले लिन्छ । पहिरोपीडितले चिन्ता लिनुपर्दैन् । प्रदेश सरकार आफैँमा सक्षम भएकाले केन्द्र सरकारले आवश्यक ठानेर सहयोग दिएमात्र लिने उल्लेख गरे । प्रदेश सरकारकै पहलमा पहिरो प्रभावित क्षेत्रमा अध्ययन अनुसन्धान गरिसकेको बताए । गत साउन १० गते सत्यवति गाँउपालिकाको लिम्घा र ठूलोलुम्केपमा पहिरो जाँदा १३ जनाको मृत्यु भएको थियो ।"
रोकिरहेको मिनीट्रकमा आगजनी,"काठमाडौ : रामेछापको मन्थली नगरपालिका वडा नम्बर ५ सुनारपानीमा मिनी ट्रकमा आगजनी भएको छ। गएराति ११ बजेतिर बा ५ ख ३७४४ नम्बरको मिनीट्रकमा अज्ञात व्यक्तिले आगो लगाएका हुन्। ड्राइभर सन्देश कार्कीको घरनजिकै पार्किङ गरेर राखिएको मिनिट्रक पूर्णरुपमा जलेको ट्रक धनी नवीन कार्कीले जानकारी दिए। उनकाअनुसार गाडीमा आगलागी भएको स्थानीय एक बृद्धले देखेर खबर गरेपछि स्थानीयले आगो निभाउने प्रयास गरेका थिए। ट्रकमा आगो कसले, किन लगायो भन्ने अनुसन्धान भइरहेको जिल्ला प्रहरी कार्यालयका प्रहरी निरीक्षक टेकेन्द्र पौडेलले जानकारी दिए। सवारी धनी कार्की तामाकोशी ढुवानी सेवा समितिका अध्यक्ष हुन्।"
बन्दै गरेको रंगशालाको खाल्डोमा डुबेर बालकको मृत्यु,ताप्लेजुङ : मदन भण्डारी रंगशाला निर्माण गर्ने क्रममा बनेको पानी जमेको खाल्डोमा पौडी खेल्ने क्रममा बालकको मृत्यु भएको छ । ताप्लेजुङको मैवाखोला गाउँपालिकाको केन्द्र साँघुमा मदन भण्डारी रंगशाला निर्माणाधिन छ। मृत्यु हुनेमा स्थानीय १५ वर्षीय मनकुमार चोङवाङ छन्। जिल्ला प्रहरी कार्यालय ताप्लेजुङका प्रमुख संञ्जयसिं थापाका अनुसार मंगलबार मनकुमारसहित तीनजना रंगशाला निर्माणस्थलको खाल्डोमा जमेको पानीमा पौडी खेल्न गएका थिए । सोहि क्रममा डुबेर दिउँसो २बजेतिर उनको मृत्यु भएको हो। मृतकको शव पोष्टमार्टमका लागि जिल्ला अस्पताल ल्याइने प्रहरीले जनाएको छ।
विद्यालयमा प्रअ र व्यवस्थापन समिति अध्यक्षबीच विवाद,"विराटनगर : विराटनगर महानगरपालिका११ पञ्चमुखी चोकको अरुणोदय अधारभुत विद्यालयका प्रधानाध्यापकले व्यवस्थापन समितिको अध्यक्षलाई जानकारी नै नदिइ भवन निर्माण गरेपछि विवाद उत्पन्न भएको छ। समाजिक विकास मन्त्रालय प्रदेश १ ले अनुदान दिएको १० लाखबाट गरेको भवन निर्माण र विराटनगर महानगरपालिकाले दिएको ३ लाख आर्थिक सहयोगमा गरेको मर्मत कार्य आफूलाई जानकारी नै नदिएको भन्दै व्यवस्थापन समितिका अध्यक्ष सीतो सहनीले आपत्ति जनाएका छन्। प्रअ ज्ञानेन्द्र खड्गाले आफूलाई जानकारी नदिइ काम गरेको व्यवस्थापन समितिका अध्यक्ष सीतो सहनीको आरोप छ। 'समाजिक विकास मन्त्रालयले भौतिक निर्माण अन्तर्गत दिएको १० लाखको काम गर्दा मेरो अनुपस्थितिमा निर्णय गरेर ठेक्कामा लगाए। तीन महिनादेखि प्रअ खड्गाले कुनै पनि मिटिङमा समेत मलाई बोलाएनन्', अध्यक्ष सहनीले बताए। स्थानीय तहको निर्वाचनपछि वडा अध्यक्षको सिफारिसमा भोलेन्टियरमा एक शिक्षक राखेपछि नै अध्यक्ष सहनी र प्रअ खड्काबीच विवाद देखिँदै आएको थियो। प्रअ खड्काले भने अध्यक्षलाई बैठकमा बोलाउँदा नआउने गरेको बताएका छन्। उनले भने, अध्यक्ष बैठकमा आउँदैनन्, अनि विद्यालयमा आएको अनुदानलाई खर्च गर्न वडा अध्यक्षको अध्यक्षतामा बैठक बसेर काम गरेँ।'"
संसद्मा कश्मीरको विषयमा प्रश्न,"हेटौंडा : प्रदेश ३ को संसद्मा कश्मीरबारे नेपालले देखाएको मौनताको विषयमा प्रदेशसभा सदस्यले प्रश्न गरेका छन्। भारत र पाकिस्तानबीचको द्वन्द्वका कारण कश्मीरमा भएको तनाव र भारतले पछिल्लो समयमा उठाएको कदमबारे नेपालले कुनै प्रतिक्रिया नदेखाएको भन्दै प्रदेशसभा सदस्यले प्रश्न गरेका हुन्। नेपाली कांग्रेसका प्रदेशसभा सदस्य नरोत्तम वैद्यले कश्मीरको विषयमा सरकारले लम्पसारवादको नीति लिएको आरोप लगाए। सरकारले यो विषयमा गैह्रजिम्मेवार रवैया देखाएको छ, उनले प्रश्न गरे, परराष्ट्र नीतिमा नजिकैबाट नियालेको भनेको के हो ? हामीले बुझ्न सकेनौं। नेपाल मजदुर किसान पार्टीकी प्रदेशसभा सदस्य सिर्जना सायँजुले कश्मीरको विषयमा भारत देखाएको हैकमबारे नेपालले मुख खोल्नुपर्ने बताइन्। उनले सार्क राष्ट्रको अध्यक्षको हैसियतले पनि नेपाल बोल्नुपर्ने उनको भनाइ छ। के हामी मौन बसेर मोदीको अनुयायी बन्न खाजेका हौँ ', सायँजुले प्रश्न गरिन्। नेपाल मजदुर किसान पार्टीका अर्का प्रदेशसभा सदस्य सुरेन्द्रराज गोसाँईले पनि यस विषयमा बोल्नुपर्ने बताए। नेकपाका प्रदेशसभा सदस्यले भने यस विषयमा सरकारको बचाउ गरेका छन्। नेपालले असंग्लन परराष्ट्र नीति अबलम्वन गरेको र यो विषयमा संयुक्त राष्ट्र संघले बोल्ने भन्दै सरकारको बचाउ गरेका हुन्। बैठकमा बोल्दै नेकपा प्रदेशसभा सदस्य नारायण सिलवालले सडकका केही चटके र जोक्करले प्रतिपक्षको काम गर्न खोजेको भन्दै प्रतिपक्ष दलको भूमिकाबारे प्रश्न गरे। नेकपाका प्रदेशसभा सदस्य बसन्त मानन्धरले बजेट कार्यान्वयनमा सरकार गम्भीर हुनुपर्ने बताए। मंगलबारको बैठकबाट मदन भण्डारी स्वास्थ्य विज्ञान प्रतिष्ठान सम्बन्धी बनेको विधेयक प्रतिवेदनसहित पास भएको छ। प्रदेशसभा नियमावली पहिलो संशोधनसहित पारित भएको प्रदेशसभा सचिवालयले जनाएको छ।"
एस्काभेटर दुर्घटना हुँदा एकको मृत्यु,टिकाराम खनाल रुकुम : रुकुमपश्चिममा एस्काभेटर दुर्घटना हुँदा एक जनाको मृत्यु भएको छ । जिल्लाको त्रिवेणी गाउँपालिमा सडक खन्दै गरेको एस्काभेटर दुर्घटना हुँदा सहचालकको मृत्यु भएको हो । काम गरेर फर्किने क्रममा दुर्घटना हुँदा सहचालक दाङ गढवा गाउँपालिका७ का २६ वर्षीय उत्तमकुमार चौधरीको मृत्यु भएको प्रहरीले जानकारी दिएको छ । सोमबार काम गरेर फर्किदै गर्दा रा १ क १०३० नम्बरको स्काभेटर गाउँपालिका२ बारकोटमा दुर्घटना भएको जिल्ला प्रहरी कार्यालय रुकुम (पश्चिम)का प्रमुख प्रहरी नायव उपरीक्षक सुमित खड्काले जानकारी दिए । एस्काभेटर सडकबाट करिब तीन सय मिटर तल खसेको थियो । घटनाको विषयमा अनुसन्धान भइरहेको प्रहरीको भनाइ छ । प्रहरीले त्रिवेणी गाउपालीका७ मुरुका २७ वर्षीय असिम डाँगीलाई नियन्त्रणमा लिएर सवारी ज्यान सम्बन्धी मुद्दा दर्ता गरेर अनुसन्धान सुरु गरेको हो ।
सुनको भाउ घट्यो : यस्तो छ आजको बजार मूल्य,काठमाडौं : नेपाली बजारमा सोमबार कीर्तिमान कायम गरेको सुनको मूल्य मंगलबार ९ सयले घटेर ७२ हजार ६ सय पुगेको नेपाल सुन चाँदी व्यावसायी महासंघले जनाएको छ। सोमबार सुन तोलामा ७३ हजार ५सयमा कारोबार भएको थियो।चाँदी भाउ भने स्थिर रहेको छ। सोमबार तोलाको ८६० रुपैयाँमा कारोबार भएको चाँदी मंगलबार सोही मूल्यमा कारोबार भइरहेको छ। सुन एक महिनादेखि बढ्ने र घट्ने क्रममा छ।
ब्लास्टिङ गरी सकडको अवरोध हटाइँदै,नुवाकोट : चीनको केरुङ नाका जोड्ने सडक पहिरोका कारण ३ दिनदेखि अवरुद्ध छ। पहिरोका कारण राम्चेधुन्चे सडक खण्ड अन्तर्गत ब्राबलमा आइतबार पहिरो गएपछि सडक अवरुद्ध बनेको हो। अवरुद्धसडक खुलाउनका अहिले ब्लास्टिङ सुरु गरिएको छ। ब्राबल अवरोध हटाउन मंगलबार बिहानैदेखि ड्रिलिङको काम सुरु भएको प्रमुख जिल्ला अधिकारी अर्जुन भण्डारीले जानकारी दिए। पहिरो हटाइ बुधबारदेखि सडक पूर्णरूपमा सञ्चालनमा आउने प्रजिअ भण्डारीले बताए। अवरुद्ध सडकमा सोमबार बेलुकीदेखि अस्थायी बाटो निर्माण गरेर सवारी पास गराइएको थियो। सडकको छेउ भासिएको छ। कुनातिर चट्टान छ। सडक खुलाउनेप्रयास असफल भएपछि कार्यालयले आइतबार साँझ ब्लास्टिङको स्वीकृतिका लागि गृह मन्त्रालयमा पत्र पठाएको थियो। गृहले सोमबार बिहान रक्षा मन्त्रालयमा पत्र पठाएकोमा रक्षाले सेनालाई स्वीकृति प्रदान गरेपछि ब्यास्टिङको काम सुरु गरिएको हो।
शालिकराम आत्महत्या प्रकरण : प्रहरी अनुसन्धानमाथि अदालतका तीन प्रश्न,"काठमाडौं : शालिकराम पुडासैनी आत्महत्या प्रकरणमा तीन अभियुक्त (रवि लामिछाने, युवराज कँडेल र अस्मिता कार्की) लाई चितवन जिल्ला अदालतले सोमबार धरौटी र साधारण तारेखमा रिहा गर्न आदेश दिएको छ। िचतवन जिल्ला अदालतका न्यायधीश हेमन्त रावलको इजलासले गरेको आदेशपछि रवि लामिछानेसहित तीनजना छुटेका छन्। साउन ३० गते राजधानीबाट पक्राउ परेका तीनैजनालाई चितवन जिल्ला अदालतले भदौ ३ गते लामिछानेलाई छानबिनका लागि ५ दिन म्याद थप गरेको थियो। पत्रकार पुडासैनीले आत्महत्याअघि अस्मिता, लामिछाने र कँडेलले आफूलाई मर्न बाध्य पारेको भन्दै रेकर्ड गरेको भिडियो सार्वजनिक भएको थियो। पुडासैनीकै आवाजको भिडियो रहेको पुष्टिपछि थप अनुसन्धान गर्न लामिछाने, कार्की र कँडेलमाथि प्रहरीले १० तीनसम्म हिरासतमा राखेर अनुसन्धान गरेको थियो। जिल्ला अदातलको यो फैसलाले विभिन्न प्रश्न उब्जाएको छ। जसमध्ये प्रमुख तीन प्रश्न नाङ्गै भिडियो खिचेपछि किन पाइन्टसर्ट लगाएर झुन्डिए ? प्रहरी अनुसन्धानमाथि अदालतको फैसलाले गरेको पहिले प्रश्न हो(नाङ्गै भिडियो खिचेपछि किन शालिकराम पुडासैनी पाइन्टसर्ट लगाएर झुन्डिए ? शालिकरामले झुन्डिनु अघि रेकर्ड गरेको डिभियोमा उनले भित्री वस्त्र लगाएको देखिन्छ। तर, झुन्डिएको अवस्थामा उनले सर्टपाइन्ट नै लगाएका तस्बिर प्रहरी समक्ष छन्। यसकारण शालिकरामको मृत्यु समय र उक्त भिडियो खिचिएको समय फरक रहेको अदालतको फैसलामा उल्लेख छ। फैसलामा शालिकरामले भिडियोमा भनेका कुरा मर्नु अगाडि नै भनेका हुन् भन्ने यकिन हुन नसकेको उल्लेख छ। प्रहरी अनुसन्धानले यो कुरा प्रष्ट पार्न नसकेको फैसलामा लेखिएको छ। भिडियोमा व्यक्त गरेको भनाइ नै वर्ड विफोर देथ अफ डाइङ्ग पर्सन थियो वा थिएन भनि यकिन गर्न भिडियो रेकर्ड गरेको समय र निजले आत्महत्या गरी देहत्याग गरेको समयको अन्तर छुट्याउन सबुतको रुपमा रहेको भिडियो र मृतको शव परीक्षण प्रतिवेदनमा मृत्युको समय उल्लेख हुनु आवश्यक देखिन्छ। जुन अनुसन्धानका क्रममा गरिएको शव परीक्षणको प्रतिवेदनमा उल्लेख भएको छैन, अदालतको फैसलामा भनिएको छ। भिडियो कसले खिच्यो ? प्रहरी अनुसन्धानमाथि अदालतको फैसलाले गरेको अर्को प्रश्न हो( शालिकरामले रवि लामिछानेसहित तीनजनालाई आरोप लगाएको भिडियो कसले खिच्यो? शालिकराम स्वयम्ले आफ्नो भिडियो नखिचेर अरु कसैले खिचिदिएको अदालतको फैसलामा उल्लेख छ। उनले आफ्नो मोबाइललाई कुनै उपयुक्त ठाउँमा राखेर आफ्नो भिडियो खिचेको समेत प्रहरीको मुचुल्कामा नरहेको भन्दै फैसलाले प्रहरी अनुसन्धानमाथि प्रश्न उठाएको छ। सो भिडियो रेकर्ड हुँदा निज शालिकरामले कुनै अर्को व्यक्तिको सहयोगमा सो भिडियो रेकर्ड गरेको अवस्था देखिन्छ, अदातलको फैसलामा भनिएको छ,मृत्युकालीन घोषणालाई माथि सोसँग सम्बन्धित अन्य कोरर्बोरेटिभ एभिडेन्सियल इक्वइन्स सँग नजोडिदासम्म सोही भनाइलाई मात्र निर्णायक प्रमाणको रुपमा ग्रहण गर्न नसकिने अवस्थामा त्यसरी समर्थित हुने अन्य प्रमाण कोरर्बोरेटिभ एभिडेन्सियल मिसिल संलग्न रहेको देखिएन। आत्महत्याको कारण के ? प्रहरी अनुसन्धानमाथि अदालतको फैसलाले गरेको पहिले प्रश्न हो( शालिकरामले आत्महत्या गर्नुको कारण के ? शालिकरामको भिडियो अन्योलग्रस्त भएको अदालतको फैसलामा प्रष्टै उल्लेख छ। अर्कोतर्फ रविसहित अन्य तीन जनाले शालिकरामलाई आत्महत्या गर्न दुरुत्साहन गरेको भिडियोमा उल्लेख भएपनि उनीहरुले त्यस्तो काम गरेका हुन कि होइनन भन्ने पक्षबाट प्रहरीले अनुसन्धान नै नगरेको समेत अदालतले आफ्नो फैसलामा उल्लेख गरेको छ। प्रमाणस्वरुप पेश गरिएको भिडियोमा मृतकले प्रत्यवादीले आफूलाई विभिन्न किसिमले धाकधम्की दिए भनि उल्लेख गरेको भन्ने सन्दर्भलाई दिएर सो विषयमा यी प्रतिवादीबाट त्यसरी भने बोमोजिम कुनै कार्य कसुर भए गरेको थियो वा थिएन भन्नेतर्फ प्रस्तुत मुद्दाको अनुसन्धान केन्द्रित भएको देखिदैन, फैसलामा भनिएको छ। प्रतिवादीमाथि अदालतको शंका अदालतले पूर्व सहकर्मी भएको नाताले पुडासैनीको आत्महत्या प्रकरणमा प्रतिवादीबाट दुरुत्साहन भएको भएको हुनसक्ने प्रारम्भिक शंका उब्जाएको छ। अदालतले पूर्वसहकर्मीको नाताले प्रतिवादी लामिछाने र कँडेलको आग्रह पूर्वाग्रह, दूराग्रह, वैमनस्यता, प्रतिशोध वा अस्वस्थ प्रतिस्पर्धा भए नभएको विषयमा अहिलै एकिन गर्न नसकिए पनि होइन भनेर अनुमान लगाउन नसकिने आशंका देखाएको छ। आदेश भन्छ, सहकर्मी हुनुको नाताले निजको प्रतिवादी मध्येका अस्मिता कार्कीसँगको विवाहइत्तर निजी सम्बन्धका बारेमा थाहा जानकारी नै थिएन र निजलाई सहकर्मीको अवस्थाबाट अलग भई सकेको अवस्थामा यी प्रतिवादीहरुले सो सम्बन्धको विषयमा लिएर कार्यक्रम सार्वजनिक गर्ने धम्की वा त्रास देखाएनन होला र सो धम्की र त्रास निज मृतक शालिकराम पुडासैनीलाई आत्महत्या गर्न दुस्प्रेरित गर्ने तहसम्मको कारण थिएन होला भनी अहिले नै भन्न सकनिे अवस्था पनि देखिएन। तर अदालतले पछि प्रमाण बुझ्दै जाँदा ठहरे बमोजिम हुनेगरी हाललाई धरौटी तारेखमा राखेर न्यायका लागि ठाउँ राखिदिएको छ।"
अब कांग्रेस भातृसंस्थाको विघटन कि अधिवेशन ?,"काठमाडौं : लोकतान्त्रिक पार्टीका रुपमा चिनिने नेपाली कांग्रेसका भातृसंस्था लामो समयदेखि अधिवेशन नहुँदा तदर्थवादको अवस्थाबाट गुज्रिएका छन्। कमजोर प्रतिपक्षीको भूमिकामा रहेको कांग्रेसलाई सशक्त बनाउन भातृसंस्था चलायमान बनाउनुपर्ने भए पनि सबैजसो भातृसंस्थाको अवस्था भने दयनीय छ। कांग्रेसका १३ भातृसंस्थामध्ये अधिकांशको समयावधि गुज्रिसकेको छ। विधानअनुसार समयमै अधिवेशन नहुँदा ती भातृसंस्था अस्तित्वमा मात्रै सीमित छन्। कांग्रेसले पार्टीलाई आधुनिक र सुदृढ बनाएर जाने हो भने भातृसंघसंगठन र शुभेच्छुकसंगठनलाई आधुनिक बनाउन आवश्यक छ, कांग्रेस प्रवक्ता विश्वप्रकाश शर्माले भने, केन्द्रीय समिति बैठकमा यसबारे छलफल हुन्छ र पार्टीले आवश्यक निर्णय गर्छ। कांग्रसको आज केन्द्रीय समिति बैठक बोलाइएको छ। पार्टी महामन्त्री पूर्णबहादुर खड्काले असार २२ गतेको बैठकमा विभिन्न १४ एजेण्डा छलफलका लागि पेश गरेकोमा आजको बैठकमा भातृसंस्थाहरुबारे छलफल हुने कांग्रेसले जनाएको छ। भातृ संस्थाको विधान संशोधन र मान्यता प्रदान गर्ने, विधान अनुसार अवधि समाप्त भएका भातृ संघहरुका सम्बन्धमा बैठकमा छलफल हुने कार्यसूची रहेको छ। कांग्रेसको नर्सरीका रुपमा चिनिने नेपाल विद्यार्थी संघ (नेविसंघ) विघटित छ। थपिएको समयमा पनि अधिवेशन गर्न नसकेको भन्दै नैनसिंह महर नेतृत्वको समिति भंग गरिएको थियो। त्यसपछ नयाँ कार्यसमिति आउन सकेको छैन। यता नेपाल तरुण दल चार जना पदाधिकारीको भरमा सञ्चालित छ। तीन वर्ष कार्यकाल रहेको तरुण दलको अहिलेको कार्यसमितिको समयावधि सकिन अब चार महिनामात्र बाँकी छ। तर कार्यसमितिले पूर्णता पाउन सकेको छैन। नेपाल दलित संघ, नेपाल किसान संघ, प्रजातान्त्रिक सेनानी संघ, आदिवासी जनजाति संघ, राष्ट्रिय लोकतान्त्रिक अपांग संघ, तामाङ संघ र नेपाल ठाकुर समाजको विधान अनुसार अवधि सकिइसकेको छ। शुभेच्छुक संस्थाको हालत पनि उस्तै छ। नेविसंघको नेतृत्व चाँडै चयन हुन्छ, कांग्रेस केन्द्रीय सदस्य एनपी साउँदले भने, भदौ २४ गतेअघि नै यसको टुंगो लाग्छ। बाँकी भातृसंस्थाबारे पनि बैठकमा छलफल हुन्छ र एउटा उपयुक्त निर्णय हुन्छ। भदौ २४ गतेदेखि कांग्रेसको दोस्रो चरणको राष्ट्रिय जागरण अभियान सुरु हुँदैछ। ३३० वटै प्रदेश सभा निर्वाचन क्षेत्रमा जागरण अभियान हुँदैछ। समयावधि सकिएका भातृसंस्थाहरुलाई अधिवेशनका लागि समय दिने कि विघटन गर्ने भन्नेमा केन्द्रीय समिति बैठकमा छलफल हुने जनाइएको छ। समयावधि गुज्रिसकेका भातृसंस्थाहरुलाई निश्चित समय दिएर अधिवेशनमा लैजाने कि धन्यवाद दिँदै विदा दिने र नयाँ नेतृत्वको खोजी गर्ने, प्रवक्ता शर्माले अन्नपूर्णसँग भने, यी दुई वटै विकल्पमा केन्द्रीय समितिमा छलफल हुन्छ। आफूलाई लोकतान्त्रिक भन्ने पार्टीकै भातृसंस्थाको अधिवेशन समयमै नहुनुले पार्टीभित्रै आन्तरीक लोकतन्त्रको खाँचो रहेको कांग्रेसकै नेताहरुले बताउने गरेका छन्। भएका भातृसंस्थाहरुको अवस्था भद्रगोल भएका बेला कांग्रेसमा आधा दर्जनबढी संघसंस्थाले भातृसंस्था तथा शुभेच्छुक संस्थाको मान्यताका लागि पार्टीमा आवेदन दिएका छन्।"
पुल बनाउन भारतीय अवरोध,"जनकपुरधाम : भारतीय सुरक्षा निकायले सीमा क्षेत्रमा नेपाललाई पुल बनाउन अवरोध गरेको छ। सबै प्रक्रिया पूरा गरी सीमा क्षेत्रमा निर्माण गर्न लागेको पुल भारतीय पक्षको अवरोधका कारण अलपत्र छ। धनुषाको मुखियापट्टी मुसहरनिया गाउँपालिका६ स्थित सानो सीमा स्तम्भ २८७२१ देखि दक्षिणपूर्व र मुख्य सीमा स्तम्भ २८८ देखि ४ सय ५० मिटर उतरपूर्वमा जमुनि नदीको ४० मिटर लम्बाइको पुल निर्माणमा भारतीय सीमा सुरक्षा बल (एसएसबी)ले रोकेको हो। मुखियापट्टी मुसहरनियालाई भारतको व्यापारी केन्द्र साहरघाट जोड्ने पुल निर्माणमा एसएसबीले अवरोध गर्दा निर्माण अन्यौल परेको छ। सडक डिभिजन कार्यालय जनकपुरको ८ करोड ४९ लाखको लागतमा पुल निर्माण गर्न टेण्डर आह्वान गरिएको थियो। टेण्डर रमण कमल जेभी कन्ट्रक्सनले पारेको थियो। भारतीय पक्षले चेक पोस्ट बनाउने विषयमा विवाद बढेपछि नापी विभाग काठमाडौंका प्रमुख नापी अधिकृतसहितको टोलीले विवादित क्षेत्रमा पुगेर अवलोकन गर्दा दशगजाभन्दा पूर्व र जमुनी पुलको दक्षिणपूर्वको २८४३५ र दक्षिण पश्चिमतिरको रिफ्रेन्स पिलर एसपी ५१ बीचको २ सय ८५ नम्बर स्तम्भ हराएको पाएको थियो। प्रमुख नापी अधिकृत रमेश ज्ञवाली र नापी अधिकृत निर्मल कोइरालाको टोलीले धनुषाको जटही र भारतको पिपरौन जोड्ने दशगजा क्षेत्रकोे २ सय ८५ नम्बर स्तम्भ हराएको पाएको हो।प्रमुख नापी अधिकृत ज्ञवालीले सीमा स्तम्भको पोजिस्निङ अध्ययनपछि मात्रै निर्माणाधीन क्षेत्र दशगजामा पर्नेनपर्ने यकिन हुने बताए। पुल विवादमा भारतीय राजदूत मञ्जिभ सिंह पुरीसहितको भारतीय अधिकारी तथा धनुषाका प्रमुख जिल्ला अधिकारी प्रदिपराज कँडेलसहितको टोलीले निरीक्षण गरेपनि निष्कर्षमा पुग्न सकेको थिएन्। प्रजिअ कँडेलका अनुसार दिल्लीबाट नाप नक्सा टोली आएपछि मात्र यकिन विवरण खुले पश्चात मात्र निर्माणकार्य अघि बढाउने सहमति भएको बताए। सीमा क्षेत्रमा नेपालभारतका सुरक्षा निकायले नियमित संयुक्त गस्ती र अनुगमन गरेपनि यहाँको समस्या ज्युँका त्युँ छ। भारतीय पक्षले नेपाल तर्फबाट बन्ने पुल पुलेसा, सडक तथा कलभर्ट निर्माणमा अवरोध गर्दै आएका छन्। भारतीय पक्षको हस्तक्षेपले गर्दा धनुषाबाट भारत प्रवेश गर्ने नाका पुल बन्न सकेको छैन।"

शीर्षक,विवरण
असारे विकासको तम्तयारी,"दुईतिहाइ बहुमतको सरकारले ल्याएको पहिलो बजेट कार्यान्वयनको अवधि एक महिनामात्र बाँकी छ। ११ महिनाको अवधिमा कुल बजेट खर्च ६१ दशमलव ५ प्रतिशत छ। १३ खर्ब १५ अर्ब रुपैयाँको बजेटमध्ये ८ खर्ब ८ अर्ब रुपैयाँ खर्च भयो। विकास निर्माणका लागि छुट्याइएको बजेट खर्च हुन नसक्दा समग्र बजेट खर्च कम देखिएको हो। प्रशासनिक खर्च र साधारण प्रकृतिका खर्च भएका छन्, तर विकास निर्माणतर्फ राखिएको बजेट खर्च हुन सकेको छैन। विकास निर्माणका लागि छुट्याइएको बजेट आधा पनि खर्च भएको छैन। यो वर्ष सरकारले तीन खर्ब १४ अर्ब रुपैयाँ विकास निर्माणका लागि छुट्याएको थियो। बजेट कार्यान्वयनको आधा अवधि अर्थात् ६ महिना बितेपछि सरकारले विकास खर्च ४९ अर्ब रुपैयाँले घटाएर २ खर्ब ६५ अर्ब रुपैयाँ खर्च हुने संशोधित अनुमान सार्वजनिक गयो। तर यो प्रतिवद्धतामा पनि सरकार चुकेको देखिन्छ। जेठ महिना बित्दासम्म एक खर्ब ४८ अर्ब ५७ करोड रुपैयाँ विकास बजेट खर्च भएको छ। सरकारले बजेटको अर्धवार्षिक समीक्षाका क्रममा विकास निर्माणमा खर्च हुने भनेको २ खर्ब ६५ अर्ब रुपैयाँमध्ये पनि ५६ प्रतिशत बजेट खर्च भएको छ। दुईतिहाइको सरकारबाट धेरै अपेक्षा गरेका जनताले अहिलेसम्म वर्तमान सरकारलाई औसत सरकारभन्दा भिन्न पाएका छैनन्। शक्तिशाली सरकारको पहिलो बजेट कार्यान्वयनमा घुमिफिरी रुम्जाटार शैली प्रदर्शन भएको छ। अब असार लाग्यो। अन्तिम महिनामा जथाभावी खर्च गरेर बजेट सक्ने ध्याउन्नमा सरकार लागेको देखिन्छ। बलियो सरकार हुँदा पनि संक्रमणकालका अस्थिर सरकार हुँदाजस्तो गुणस्तरहीन काम र अपारदर्शी खर्च गरेर जनताको कर दुरुपयोग गर्नेतर्फ सरकार उद्यत देखिन्छ। पछिल्लो समय प्रधानमन्त्री रोजगार कार्यक्रमका लागि राखिएको बजेट सक्न बाँदर धपाउने, मकै गोडमेल गर्नेजस्ता कार्यक्रम बनाएर कार्यकर्तालाई जथाभावी बाँड्न थालिएको छ। सुशासन र बजेट अनुशासनको धज्जी उडाउँदै अनुत्पादक क्षेत्रमा यसरी बजेट उडाएर सरकारले करदाताको मानमर्दन गरेको छ। विकास, समृद्धि र रोजगारी खोजिरहेका आम जनताको अपमान र सुशासनलाई तिलाञ्जली दिएको छ। गणतन्त्रात्मक शासन व्यवस्थालाई दिगो र बलियो बनाउन सुशासनको प्रत्याभूति दिनु सरकारको पहिलो कर्तव्य हो। सार्वजनिक वस्तु र सेवाको गुणस्तरीय र सुलभ आपूर्ति दोस्रो कर्तव्य हो। भौतिक पूर्वाधार निर्माणमार्फत् नागरिकको जीवनयापनमा सुगमता ल्याउने, नागरिकमा छनौटको अवसर वृद्धि गर्ने, रोजगारी सिर्जना गर्ने, उत्पादन बढाउने कामबाट सरकार पूर्णतः विमुख रहेको प्रतीत हुन्छ। बजेट दुरुपयोग गरी कार्यकर्तालाई बाँडेर भोट बैंक सुरक्षित गर्ने र क्षणिक प्रशंसा प्राप्त गर्नेतर्फ सरकारका मन्त्रीहरू जुटिरहेका छन्। फेरि पनि आर्थिक वर्षको अन्त्यमा गुणस्तरहीन काम गराएर आफ्ना नजिकका निर्माण व्यवसायी र भ्रष्ट कर्मचारी पोसिने विकृत चलखेल यसपालि पनि दोहोरिँदैछ। यसमा नागरिक खबरदारी आवश्यक छ। तत्कालीन माओवादीको सशस्त्र द्वन्द्व, शान्तिवार्ता र संविधान निर्माण गर्न नेपालले बिताएको दुई दशक हामीले सबल अर्थतन्त्र निर्माणका लागि कुनै पनि आधार निर्माण नगरी बिताएका छौं। यो अवधिमा कुनै ठूलो परियोजना बनेनन्। संक्रमणकालमा विकासका लागि छुट्याइएको रकम टुक्रेटाक्रे आयोजनामा बाँडेर सक्ने काम भयो। सुरु गरिएका ठूला पूर्वाधार आयोजना कहिले सकिने हुन टुंगो छैन। देश दिनप्रतिदिन परनिर्भर भइरहेको छ। बिजुलीदेखि खाद्यान्नसम्म आयात गरेर हाम्रो अर्थतन्त्रले कति दिन धान्ला ? वर्तमान सरकार विगतको जस्तो औसत सरकार होइन। दुईतिहाइ बहुमतसहित समृद्धिको नारा लिएर जनमत बटुलेको सरकार हो। जथाभावी गर्ने र संक्रमणकालका सरकारहरूसँग तुलना गर्ने सुविधा यो सरकारलाई उपलब्ध छैन। पाँच वर्षका लागि बनेको सरकारले संक्रमणकालमा वर्षेनी परिवर्तन हुने सरकारको शैलीमा प्रस्तुत हुनु मुलुकका लागि विडम्बनापूर्ण छ। स्थिर प्रकृतिको सरकार भएकाले उसले कर्मचारीतन्त्र र अन्य सरोकारवाला अवयवमार्फत् काम गराउनसक्ने सुविधा प्राप्त गरेको सरकार हो यो। सरकारले हस्तक्षेप गर्नुपर्ने र खरो उत्रनुपर्ने कार्यान्वयन पक्षमा हो। नीति, नियम, योजना राम्रा भएपनि कार्यान्वयन पक्ष फितलो हुँदा हामीले अपेक्षित उपलब्धि हासिल गर्न नसकेको जगजाहेर छ। यस्तो अवस्थामा बलियो सरकारले पनि विगतमा झैं आर्थिक वर्षको अन्त्यमा गुणस्तरहीन काममा बजेट बाँडेर भ्रष्टाचारजन्य गतिविधि बढावा दिनेभन्दा पनि मुलुकको आवश्यकताप्रति संवेदनशील भएर काम गर्नेतर्फ ध्यान दिन जरुरी छ।"
नेपालगन्जमा सात वर्ष यताकै उच्च गर्मी,"नेपालगन्ज : मनसुन सुरु नहुँदा नेपालगन्जमा अत्याधिक गर्मी महसुस भएको छ। जल तथा मौसम विज्ञान विभागको हावापानी फिल्ड कार्यालय राँझाका अनुसार २३ र २४ जेठमा २०२ मिलिमिटर वर्षा हुँदा केही साता सामान्य भए पनि एक साता यता गर्मी बढेको छ। कार्यालय प्रमुख अखिलेशप्रसाद चौरसियाका अनुसार औसत जुन १० मा नेपालमा मनसुन सुरु भइसक्छ। समयमा मनसुन सुरु नहुँदा गर्मी बढेको हो। शुक्रबार नेपालगन्जमा ४१ डिग्री सेल्सियस तापक्रम मापन गरिएको छ। तर धेरै गर्मी महसुस भएको छ। विगत सात वर्ष यता नेपालगन्जमा यो वर्ष सबैैभन्दा बढी गर्मी भएको छ। यो वर्ष ११ र २० मे मा दुई पटक अहिलेसम्मकै सर्वाधिक तापक्रम ४३५ डिग्री सेल्सियस मापन गरिएको थियो। विगत एक महिनादेखि नेपालगन्जमा तातो हावा (लू) चलिरहेको छ। दिउँसो सहर र गाउँमा चहलपहल न्यून हुने गरेको छ। विराटनगरमा उच्च गर्मी, जनजीवन प्रभावित देशैभर गर्मी बढ्यो, मौसमविद् भन्छन् : तीन दिनसम्म यस्तै"
चार वर्षपछि अदुवाको मूल्य बढ्यो,"धरान : चार वर्षपछि प्रदेश १ मा अदुवाको मूल्य वृद्धि भएको छ। भने अनुसारको मूल्य पाएपछि पूर्व क्षेत्रका अदुवा किसान हर्षित भएका छन्। भारतले नेपाली अदुवा निकासीमा प्रतिबन्ध लगाएपश्चात् ओरालो झरेको अदुवाको मूल्य यस वर्षको सिजनको सुरुवातमै वृद्धि भएको छ। भारतले अदुवा निकासी गर्न सहज बनाएपछि पूर्वी नेपालका किसानले उत्पादन गरेको अदुवाको मूल्य सुरुवातमै वृद्धि भएको हो। भारतले अदुवा नकासीमा प्रतिबन्ध लगाउनु र विचौलियाले किसानलाई भनेअनुसारको मूल्य नदिँदा अदुवा किसान मारमा परेका थिए। अदुवाको मूल्य ओरालो लाग्नुको मूख्य कारण विचौलिया रहेको चाल पाएपछि किसान जागरुक हुँदा अदुवाको मूल्य सिजनको सुरुवातमै वृद्धि भएको हो। प्रदेश१ का धनकुटा, सुनसरी, संखुवासभा, उदयपुर, पाँचथर, तेह्रथुम, खोटाङ र भोजपुरमा उत्पादन हुने अदुवाले भने अनुसारको मूल्य पाउन थालेपछि अदुवा किसान पेसा प्रति आर्कषित भएका छन्। हाल अदुवाको होलसेल मूल्य एकसय ६० र खुद्रा मूल्य २ सय ४० पुगेको कृर्षि उपज बजार धरानका प्रबनधक लक्ष्मण भट्टराईले बताए। पूर्व क्षेत्रमा उत्पादन भएको अदुवा किसान आफैले बिक्री गर्ने गरेका कारण किसानले उचित मूल्य पाउन थालेको उनको भनाई छ। चार वर्ष अगाडी अदुवाको मूल्य प्रतिकेजी ५५ रुपैयाँसम्म पुगेको थियो।हाल आएर अदुवाको मुल्य प्रतिकेजी एकसय ६० रुपैयाँ पुगेपछि यस क्षेत्रका किसान हर्षित भएका छन्। बारीमै बेच्दा कम मूल्य पाउने भएपछि क्षेत्रका किसान आफूले उत्पादन गरेको अदुवा बजारसम्म ल्याएर आफै बेच्न थालेका छन् । प्रदेश १ का किसाले अदुवा बिक्री केन्द्र कृषि उपज बजार धरानलाई बनाएका छन्। किसान आफैले बिक्री गर्न ल्याएको अदुवाको होलसेल मूल्य एकसय ६० पाउन थालेपछि हर्षित भएको धरान उपमहानगरपालिका२० स्थित विष्णुपादुकाका किसान मदम राईले बताए। उनले अदुवाको मूल्य पाउन थालेपछि यसपटक जग्गा लिजमा लिएर ४० मन अदुवा रोपेको बताए। किसानले उत्पादन गरेको अदुवा बिक्री गर्न समस्या भएका कारण सरकारले प्रत्येक स्थानीय निकायमा कृर्षिउपज बजारको स्थापना गरिदिए किसानलाई अदुवा बिक्री गर्न सहज हुने धनकुटाको सहदभुमी गाउँपालिकाका किसान नारायण श्रेष्ठले बताए। किसानलाई आर्कषित गर्न सहुलियत दरमा ऋण र कृषिजन्य वस्तुको बिक्री गर्नका लागि मोटरबाटोको सुविधा हुनुपर्ने उनको माग छ। कृषि उपज बजार धरानका व्यवस्थापक भट्टराईले पूर्वी क्षेत्रमा उत्पादन भएको अदुवा भारत, काठमाडौं, विराटनगर, झापा, बुटवल, पोखरा, विरगन्ज, जनकपूर, हेडौडा चितवनलगायतका ठाउँमा निर्यात हुने गरेको बताए।उनले धरानमा किसानले दैनिक तीनसय मेट्रिक टन अदुवा बिक्री गरेको बताए।"
कुल देवतालाई घर जिम्मा लगाएर एक महिना पाटनमा,"डोल्पा : ठूलीभेरी नगरपालिका ६ लगायत जिल्लाका विभिन्न गाउँ सुनसान छन्। घरको मुल ढोकामा तालासँगै कुल देवताको ध्वजा बाँधिएको छ। गाउँले भने सबै यार्सा टिप्न पाटन पुगेका छन्। हरेक वर्ष डोल्पाका स्थानीय यार्सा गुम्बा टिप्न जाँदा एक महिनासम्म कुल देवतालाई घर जिम्मा लगाएर निस्किन्छन्। कुल देवताको ध्वजा मुल ढोकामा बाँधेपछि घर सुरक्षित हुन्छ भन्ने विश्वास उनीहरुको छ। घरदेखि करिब ३५ सय मिटर माथिको उचाइमा त्रिपालमा महिना दिन बिताउँछन्। र भेटिएको यार्सा पोको पारेर घर फर्किन्छन्। पाटन पुगेका वृद्धवृद्धा, आईमाई केटाकेटी र युवा सबै एक महिनासम्म पालभित्र रात काट्छन्। एक महिनासम्म सातु, फापरको लगर, ढेसु र रोटी खाएर भोक मार्नु उनीहरुको बाध्यता हो। यार्सागुम्बा संकलन गरेर वर्षभरको खर्च गुजारा चलाउने सबैको एउटै सपना हुन्छ। आँखा तेजीलो हुनेले मात्रै यार्सा भेट्छन् भन्ने मान्यता छ। त्रिपालभित्र बालेको आगो र त्यहाँबाट निस्किएको धुवाले आँसुआँसु भएका आँखा पुछ्दै बिहानै स्थानीय यार्सा टिप्न उकालो लाग्छन्। दिनभर खाँखा तन्काई तन्काई यार्सा खोज्छन्। दिनभरको श्रम साँझ परेपछि बोके पारेर रात परेपछि चिटिक्क पारेर बेरिएको त्रिपालभित्र पस्छन्। यार्सा टिपेर मनग्य आम्दानी गरेर वर्षभरी परिवार पाल्ने सपनाका पछाडि उनीहरु रात र दिनका सबै दुःख बिर्सन्छन्। यार्सा टिप्न पाटनमा डोल्पाका स्थानीय मात्र पुग्दैनन्। छिमेकी जिल्लाका स्थानीय तीन चार दिन हिँडेर पाटनमा पुग्छन्। तीन चार दिन लगाएर रुकुमबाट डोल्पा पुगेको र खानेकुरा बोक्न नसकेपछि डोल्पाली व्यापारीबाटै किनेर खाने गरेको रुकुम पश्चिम पुथा उत्तरगँगा नगरपालिका ८ का तुलाराम बोहोराले दुःख सुनाए। साना बालवालिका समेत लगेर जिल्लाका सबै मानिस पाटनमा पुगेका छन्। यार्सा टिपेरै माथिल्लो तह पढ्ने सपना बोकेर डोल्पाको पाटन पुगेको रुकुम पुथा उत्तरगँगा नगरपालिका ८ की मायामल्ल ठकुरी सुनाइन्। डोल्पाका मात्रै हैन रुकुम, जाजरकोट, जुम्लाका विद्यार्थीसमेत यार्सा टिप्न पाटन पुगेका छन्। सबै विद्यार्थी पाटनतर्फ गएपछि कतिपय विद्यालय नै बन्द भएका छन्। विद्यार्थी पाटन गएपछि विद्यालय बन्द भएको स्थानीय सुस्मिता बुढाले पुष्टि गरिन्। वर्षभरी पाइलापाइलामा पैसाको आवश्यकता पर्ने भएकाले सबै दुःख बिर्सिएर पाटन चढेको ठूलीभेरी नगरपालिका ६ की राजकुमारी बुढाको भनाइ छ। डोल्पाका भन्दा बाहिर जिल्लाबाट पाटन पुग्नेले कष्टकर जीवन जिउनु परेको छ। चिसो मौसममा रोटी, चिउरा र सातु खाएर दिनभर यार्सा खोज्नु उनीहरुको दैनिकी हो। तीन हजार प्रवेश शुल्क तिरेर पाटन आइपुग्यौँ, तर, यार्सा पाएनौँ। घरबाट ल्याएको खुर्मा खाएर बसेका छौँ, पुथा उत्तरगंगा नगरपालिका ८ की चित्राकुमारी मल्ले भनिन्। पाटन पुगेका हरेकका आफनै पीडा छन्। कसैले पीडा पोख्छन् त कोही पीडा सहेर मिहिनत गरिरहेका छन्। कोही लेक लागेर बिरामी भएका छन् त कोही यार्सा नपाएर चिन्तित छन्। तर, यार्सा संकलनका लागि दैनिक मिहिनत भने गरिरहेका छन्।"
एक माता प्रहरी नियन्त्रणमा,झापा : झापा मेचीनगर ९ बस्ने ८१ वर्षीया वृद्धालाई बोक्सीको आरोप लगाउने मेचीनगर ९ मा बस्दै आएकी माता भनिने पवित्रा शिवाकोटीलाई प्रहरीले नियन्त्रणमा लिएको छ। बिहीबार माता भनिने शिवाकोटीविरुद्ध किटानी जाहेरी परेपछि जिल्ला अदालत झापाबाट पक्राउ पुर्जी जारी गरी प्रहरीले नियन्त्रणमा लिएको हो। ईलाका प्रहरी कार्यालय धुलाबारीका प्रहरी निरीक्षक टीकाबहादुर कार्कीले शिवाकोटीमाथि अनुसन्धान सुरु भएको जानकारी दिए। प्रहरीको नियन्त्रणमा पनि बेला बेला उनी काम्ने चिच्याउने गर्दै आएको कार्कीको भनाइ छ। आफूलाई दैवि शक्ति प्राप्त भएको भन्दै झारफुक गर्ने नाममा शिवाकोटीले ८१ वर्षीया वृद्ध महिलालाई बोक्सीको आरोप लगाएकी थिइन्। विगत लामो समयदेखि मानसिक रोगी रहेकी वृद्ध महिलाकी छिमेकी कुमारी चम्लागाईलाई केही दिनअघि उपचार गर्ने नाममा यातना दिएर माताले जबरजस्ती हातमा चक्कु त्रिशुल देखाएर बृद्धको नाम बकाएर बोक्सीको आरोप लगाएकी थिइन्। पक्राउ परेकी माता भनिने शिवाकोटीलाई बोक्सीको आरोप लगाउने विरुद्धको कानुनी कारबाहीको प्रक्रिया अगाडि बढाउने प्रहरी निरीक्षक कार्कीले बताए।
गुठी विधेयकविरुद्ध मसाल जुलुस (फोटो फिचर),"ललितपुर : गुठी विधेयकको विरोधमा शुक्रबार साँझ मसाल जुलुस निस्किएको छ। पाटन दरबार स्वायरबाट बेलुका ६ः३० बजे मसाल जुलुस सुरु भएर करिब आधा घण्टामा सकिएको हो। जुलुस पाटन मंगलबजारबाट सुरु भएर गाभाहल, असोक हल, पाटन ढोका हुँदै पुन मंगलबजार पुगेर टुंगिएको हो। गुठी संरक्षण आन्दोलनका एकजना अभियन्ता रविन्द्र ताम्राकारले सरकारले उत विधेयकमार्फत संस्कृति, सम्पदा मास्न खोजेको र सामान्यरुपमा आन्दोलन गर्दा सुनुवाई नभएकाले मसाल जुलुस निकाल्नुपरेको बताए। पाटनका अर्का अभियन्ता न्युच्छे महर्जनले सरकारले गम्भीर भएर नसोच्दा जनताले आगो बालेर हिड्नुपर्ने अवस्था आएको बताए। जति नै कराएपनि सरकारले नसुन्ने प्रवृत्तिको विकास भएको छ महर्जनले भने, आगो भनेकै खतराको संकेत हो, सरकारले बुझनुपर्छ। एउटा झिल्को मात्र पनि खतरनाक हुनसक्छ, उनले भने। तस्बिर : सुनिता डंगोल"
चोरीका गहना र नगदसहित कैलालीमा ४ पक्राउ,"धनगढी : कैलाली प्रहरीले भारतबाट चोरी ल्याइएका सुनका गरगहना र नगदसहित ४ जनालाई पक्राउ गरेको छ। पक्राउ परेका उनीहरुलाई प्रहरीले शुक्रबार सार्वजनिक गरेको छ। पक्राउ पर्नेमा कञ्चनपुर कृष्णपुर नगरपालिका४ का ३८ वर्षीय मानबहादुर कार्की, ५का ४३ वर्षीय सन्तोष भट्टराई, कैलाली गौरीगंगा नगरपालिका ८ का २१ वर्षीय कुमार भुल र गोदावरी नगरपालिका ७ बस्ने २८ वर्षीय योगेन्द्र बिक रहेका कैलालीका प्रहरी उपरीक्षक सुदिप गिरीले जानतकारी दिए। भारतको लुधियाना पंजाव गुरुनगर बस्ने नन्द किशोरको घरबाट सुन र हिराका गरगहना र नगद चोरी गरेको सूचनाका आधारमा पक्राउ गरिएको प्रहरी उपरीक्षक गिरी बताए। नन्द किशोरसहितको टोली नेपाल आएर प्रहरीलाई खबर गरेपछि चोरीमा संलग्नलाई कैलालीका विभिन्न क्षेत्रबाट पक्राउ गरेको हो। चोरीमा संलग्न केही व्यक्ति फरार रहेको प्रहरीले जनाएको छ। नन्द किशोरले प्रहरीमा बुझाएको विवरण अनुसार थुप्रै सुन र हिराका गहना अझै फेला पर्न नसकेका उनले जानकारी दिए । प्रहरी उपरीक्षक गिरीले पक्राउ परेका समूह यसअघि पनि भारतका विभिन्न ठाउँमा चोरी गरेर फरार रहेको बुझिन आएको जानकारी दिए। पक्राउ परेका व्यक्तिका साथबाट २७ ग्राम ५ सय ३० मिलिग्राम सुनको एक थान सिक्री, ८ ग्राम ८० मिलिग्राम सुनको एक थान औँठी, १ ग्राम ४ सय मिलिग्राम सुनलगायतका गहना र १ लाख ४७ हजार ५ सय भारतीय रुपैयाँ, ९२ हजार ५ सय नेपाली रुपैयाँ, १ सय ३० अमेरिकन डलर, हंगेरीको ५ सय नगद रकम बरामद गरिएको छ।"
पेस्तोल र गोलीसहित रुपन्देहीमा तीन लुटेरा पक्राउ,"भैरहवा : रुपन्देहीमा नलकटुवा पेस्तोल र एक थान गोलीसहित तीनजना लुटेरा पक्राउ परेका छन्। पक्राउ पर्नेमा रुपन्देही सैनामैना नगरपालिका ६ का २० वर्षीय अर्जुन मुसहर, सोही स्थानका २० वर्षीय सुरज दर्जी र २२ वर्षीय मनिष परियार रहेको प्रहरीले जनाएको छ। पक्राउ परेकाहरु हतियार लिएर हिँडेको सूचना प्राप्त भएपछि जाँच गर्ने क्रममा मुसहरको साथबाट पेस्तोल र दर्जीको साथबाट गोली बरामद भएको रुपन्देहीका एसपी हृदय थापाले जानकारी दिए। पछिल्लो समय प्रहरीले शंकास्पद व्यक्तिमाथि निगरानी बढाएको छ। पक्राउ परेका लुटेरा रहेको प्रहरीको प्रराम्भिक अनुसन्धानबाट खुलेको छ। एसपी थापाका अनुसार पक्राउ परेकाहरु विभिन्न चोरी र लुटपाट घटनामा संग्लन रहेको पाइएको छ। उनीहरुले बुटवलको एक घरबाट ६० हजार रुपैयाँ र सुन, मोटरसाइकल चोरी, मोटरसाइकलमा लिफ्ट मागेर नगद लुटपाट गरेको प्रराम्भिक अनुसन्धाबाट खुलेको उनले बताए। पक्राउ परेकामाथि रुपन्देही जिल्ला अदालतबाट हातहतियार तथा खरखजाना मुद्दामा म्याद थप गरी थप अनुसन्धान भइरहेको जिल्ला प्रहरी कार्यालय रुपन्देहीले जनाएको छ।"
मलद्वारमा लुकाएर ब्राउनसुगर ल्याउने युवा पक्राउ,नेपालगन्ज : लागुऔषध ब्राउन सुगर मलद्वारमा लुकाएर ल्याउँदै गर्दा एक युवा पक्राउ परेका छन् । बर्दिया जिल्लाको गेरुवा गाउँपालिका२ का २६ वर्षीय स्वरुप खत्री मलद्वारमा लुकाएर ल्याउँदै गरेको २३ ग्राम ब्राउन सुगरसहित पक्राउ परेका हुन् । शुक्रबार साँझ साढे ६ बजे सीमा नाका जमुनाहामा चेकजाँच गर्ने क्रममा नेपाल प्रहरीको लागुऔषध नियन्त्रण ब्यूरो शाखा कार्यालय नेपालगन्ज र इलाका प्रहरी कार्यालय जमुनाहको संयुक्त टोलीले खत्रीलाई नियन्त्रणमा लिएको हो । नेपाल प्रहरीको लागुऔषध नियन्त्रण ब्यूरो शाखा कार्यालयका प्रमुख प्रहरी निरीक्षक वीरबहादुर थापाले परिणाम धेरै भएकाले लागूुऔषध कारोकारी भएको हुनसक्ने बताए । शुक्रबार नै भारतीय सीमा सुरक्षा बल एसएसबीले ५ ग्राम ब्राउन सुगरसहित नेपालगन्जका गौरव नामका युवालाई पक्राउ गरेको थियो । उनले दिएको सूचनाको आधारमा एसएसबीले रुपैडियाको रियाज मेडिकल मेडिकल स्टोरका रियाज अहमदलाई ६० ग्राम ब्राउन सुगरसहित पक्राउ गरेको थापाले जानकारी दिए ।
दाङमा सहायक वन अधिकृत घुस सहित पक्राउ,दाङ : दाङमा सहायक वन अधिकृत २० हजार रुपैयाँ घुस लिँदै गर्दा पक्राउ परेका छन् । सव डिभिजन वन कार्यालय बेला देउखुरी दाङमा कार्यरत सहायक वन अधिकृत रामाज्ञाप्रसाद साहलाई सेवाग्राहीबाट २० हजार रुपैयाँ घुस लिँदै गर्दा अख्तियारले रङ्गेहात पक्राउ गरेको हो । सेवाग्राहीबाट घुस लिँदै गर्दा लमही बजारको एक जुस पसलबाट सहायक वन अधिकृत साह पक्राउ परेका हन् । सामुदायिक वन दर्ता सिफारिस गरिदिए वापत घुस रकम लिने क्रममा पक्राउ परेको अख्तियार स्रोतले जनाएको छ । साहलाई अनुसन्धानको लागि अख्तियार दुरुपयोग अनुसन्धान आयोग क्षेत्रीय कार्यालय कोहलपुरले नियन्त्रणमा राखेको छ ।
ब्राउनसुगरसहित पक्राउ,नेपालगन्ज : लागुऔषध ब्राउनसुगर मलद्वारमा लुकाएर ल्याउँदै गर्दा एक युवा पक्राउ परेका छन्। बर्दिया जिल्लाको गेरुवा गाउँपालिका२ का २६ वर्षका स्वरुप खत्री मलद्वारमा लुकाएर ल्याउँदै गरेको २३ ग्राम ब्राउनसुगरसहित पक्राउ परेका हुन्। शुक्रबार साँझ साढे ६ बजेतिर सीमा नाका जमुनाहामा चेकजाँच गर्ने क्रममा नेपाल प्रहरीको लागुऔषध नियन्त्रण ब्यूरो शाखा कार्यालय नेपालगन्ज र इलाका प्रहरी कार्यालय जमुनाहको संयुक्त टोलीले खत्रीलाई नियन्त्रणमा लिएको हो। नेपाल प्रहरीको लागुऔषध नियन्त्रण ब्यूरो शाखा कार्यालयका प्रमुख प्रहरी निरीक्षक वीरबहादुर थापाले परिणाम धेरै भएकाले लागू औषध कारोबारी भएको हुनसक्ने बताए।
ब्राउन सुगरसहित कैलालीमा एक पक्राउ,"धनगढी : कैलाली प्रहरीले ९ ग्राम ब्राउन सुगरसहित एकजनालाई पक्राउ गरेको छ। उनलाई प्रहरीले शुक्रबार सार्वजनिक गरेको हो। मलद्वारमा लागुऔषध ब्राउन सुगर लुकाएर ल्याउँदै गरेका धनगढी उपमहानगरपालिका२ का ३७ वर्षीय सन्देश न्यौपाने पक्राउ गरेको जिल्ला प्रहरी कार्यालय कैलालीका प्रहरी उपरीक्षक सुदिप गिरीले जानतकारी दिए। भारतबाट लागुऔषध खरिद गरी नेपालतर्फ ल्याउँदै गरेको भन्ने सूचनाका आधारमा कैलालीको त्रिनगर प्रहरी चेक पोस्टमा चेकजाँचको क्रममा उनलाई प्रहरीले पक्राउ गरेको हो। 'ब्राउन सुगर ल्याउँदै गरेको सूचना आएपछि चेक जाँचका क्रममा न्यौपानेले मलद्वारभित्र प्लाष्टिकमा लुकाएर राखेको पाएपछि सेती अञ्चल अस्पतालमा चिकित्सकको सहयोगमा निकालेको हो,' प्रहरी उपरीक्षक गिरीले भने। पक्राउ परेका न्यौपानेको साथबाट से ५ प १२८५ नम्बरको मोटरसाइकल पनि निन्त्रणमा लिइएको प्रहरीले जनाएको छ।"
घरेलु मदिरासहित कच्चा पदार्थ नष्ट,स्याङ्जा : प्रहरीले भीरकोट र पुतलीबजार नगरपालिकाका केही ठाउँबाट २ सय ५० लीटर घरेलु मदिरा र १ हजार २ सय १० लीटर मदिरा उत्पादनका लागि आवश्यक पर्ने कच्चा पदार्थ नष्ट गरेको छ। अवैध मानिएको घरेलु उत्पादनलाई नष्ट पार्ने अभियानले समुदाय प्रहरी साझेदारी कार्यक्रमअन्र्तगत पुतलीबजार नगरपालिका १३ र भीरकोट नगरपालिकाका १ र ६ नम्बर वडाबाट ठूलो परिणाममा अवैध घरेलू मदिरा नष्ट गरेको हो। प्रहरीलाई दिइएको विशेष सूचनाको आधारमा जिल्ला प्रहरी कार्यालय र प्रहरी चौकी दहथुमबाट खटिएका प्रहरी अधिकृत सहितको टोलीले तयारी मदिरासहित कच्चा पदार्थ समेत नियन्त्रणमा लिई नष्ट स्थानीय जनप्रतिनिधिको रोहवरमा नष्ट गरेको प्रहरी नायब उपरीक्षक नविनकृष्ण भण्डारीले जानकारी दिए।
विद्यालयमै सेनेटरी प्याड,"बैतडी : सरकारले आगामी आर्थिक वर्षको बजेटमा सामुदायिक विद्यालयका छात्रालाई निशुल्क रुपमा प्याड वितरण गर्ने घोषणा गरेको भएपनि यहाँको एक विद्यालयले भने निशुल्क रुपमा छात्रालाई सेनेटरी प्याड वितरण गरेको छ। महिनावारी भएको बेला विद्यालयमा छात्राको अनियमितता भएपछि विद्यालयमा निशुल्क प्याड वितरण गरेको हो। पाटन नगरपालिका ९ स्थित ज्ञानेश्वर मावि विजयपुरले कक्षा ५ देखि १२ सम्मका १३५ छात्रालाई निशुल्क सेनेटरी प्याड वितरण गरिएको विद्यालयका प्रधानाध्यापक तर्कराज भट्टले बताए। उनले महिनावारी भएको बेला छात्रा विद्यालयबाट बंचित नहोऊन भनेर प्याड वितरण गरिएको हो। विद्यालयका केही छात्रालाई विद्यालयमै सेनेटरी प्याड निर्माण गर्ने तालिमपश्चात उनीहरुले निर्माण गरेका सेनेटरी प्याड निशुल्क रुपमा एक छात्रालाई ४वटाका दरले वितरण गरेको विद्यालयका सहायक प्रधानाध्यापक धनबहादुर महराले बताए। उनले भने,' हामीले विद्यालयमै छात्रालाई प्याड बनाउने तालिम दियौं। यसले गर्दा उनीहरुमा सीपको विकास पनि भएको छ । महिनावारी भएको बेला विद्यालय नआउने बाध्यताको पनि अन्त्य भएको छ।' विद्यालयमा निशुल्क प्याड उपलब्ध भएपछि सजिलो भएको छात्रा पशुपति बिष्टले बताइन्।उनले भनिन्, 'गाउँमा सेनेटरी प्याड किन्न पनि नपाइने। महिनावारी भएको बेला विद्यालय छुट्ने गर्दथ्यो। अहिले विद्यालय सेनेटरी प्याड वितरण गरेपछि सजिलो भएको छ।' विद्यालयमा सेनेटरी प्याड व्यवस्थापनका लागि छात्रामैत्री शौचालय निर्माण गरिएको र प्रत्येक महिना छात्रालाई निशुल्क रुपमा सेनेटरी प्याड वितरण गर्ने योजना बनाएका सहायक प्रधानाध्यापक धनबहादुर महराले बताए। महिनावारी भएको बेलामा सेनेटरी प्याड प्रयोग गर्नु स्वास्थ्यका दृष्टिकोणले राम्रो भएको स्वास्थ्य कार्यालय बैतडीकी प्रमुख निशा जोशीले बताइन्। विद्यालयले छात्रालाई निशुल्क प्याड वितरण गर्नु निकै राम्रो कुरा भएको उनले बताइन्।"
पाल्पामा जंगली च्याउ खाँदा मृत्यु हुने ६ पुगे,"पाल्पा : पूर्वी पाल्पाको निस्दी गाउँपालिका३ कार्कीडाँडामा जंगली विषालु च्याउ खादा मृत्यु हुनेको संख्या ६ पुगेको छ । गत जेठ २४ गते साँझ जंगली च्याउँ तरकारीको रुपमा खाएका ११ जनामध्ये मृत्यु हुनेको संख्या ६ पुगेको हो । आज शुक्रबार मात्र उपचारको क्रममा रहेका ८ जना विरामी मध्ये ४ जनाको मृत्यु भएको छ । उपचारको क्रममा रहेका ८ वर्षीय सुमन सिंह ठकुरी, १२ वर्षीया निशासिंह ठकुरी, ४५ वर्षीय पूर्णबहादुर खाम्चाको शिक्षण अस्पतालमा र १४ वर्षीया निरुता सिंह ठकुरीको काठमाडौं मेडिकल कलेजमा मृत्यु भएको हो । मृतक चारैजना चितवन मेडिकल कलेजबाट रिफर भइ थप उपचारको लागि काठमाडौं पठाइएको थियो । ९ वर्षीया निर्मला सिंह ठकुरीको जेठ २५ गते र ४ वर्षीय विष्णुसिंह ठकुरीको जेठ २६ गते भरतपुर मेडिकल कलेजमा उपचारको क्रममा मृत्यु भएको थियो । विरामी भएका २९ वर्षीया दानमाया सिंह ठकुरी,३० वर्षीया धनमाया सिंह ठकरी, ३६ वर्षीया चनमायाँ खाँम्चा र १५ वर्षीया विमला खाम्चाको स्वास्थ्य अवस्था सामान्य रहेको बताइएको छ । जिल्ला प्रहरी कार्यालय पाल्पाका सूचना अधिकारी कृष्णराज सापकोटाका अनुसार च्याउ खाइ विरामी परेका ८० वर्षीय प्रेमबहादुर खाम्चा भने अस्पतालबाट डिस्चार्ज भएका छन् ।"
भक्तपुर अस्पतालका कर्मचारी आन्दोलित,"भक्तपुर : वर्षैंदेखि खाईपाई आएको सेवा सुविधा कटौती गरेको भन्दै भक्तपुर अस्पतालका कर्मचारी आन्दोलित भएका छन्। आफूहरूसँग छलफलै नगरी सञ्चय कोष, महंगी भत्ता, बिदा र ग्रेड काटिएकोले ती सेवा सुविधा पुनः सुचारु गर्न माग गर्दै उनी आन्दोलनमा उत्रेका हुन्। वीर अस्पतालपछि दोस्रो जेठो सरकारी अस्पतालका कर्मचारीले कटौती गरिएको सेवा सुविधा उपलब्ध नगराइए आइतबारदेखि अस्पताल नै ठप्प पार्ने चेतावनी दिएका छन्। आन्दोलनरत कर्मचारीहरूको संगठनका अध्यक्ष मदन देउलाले आइतबारसम्म आफूहरूको माग पूरा नभए अस्पतालको सेवा रोकिने चेतावनी दिए। एक सातादेखिको आन्दोलनलाई अस्पताल विकास समिति र प्रशासनले वेवास्ता गरेको भन्दै अध्यक्ष देउलाले भने, आइतबारसम्म हाम्रो मागको सुनुवाइ नभए सेवा ठप्प हुने गरी आन्दोलन गर्छौं। अस्पताल प्रशासनले तत्कालीन अस्पताल विकास समितिले नियुक्त गरेका २२ कर्मचारीको सञ्चय कोष, महंगी भत्ता, बिदा र ग्रेड रोकेको हो। साउनदेखिको सञ्चयकोष, महंगी भत्ता, बिदा र ग्रेड नपाएको संगठनकी सचिव सुनिता श्रेष्ठले बताइन्। उनले आफूहरुको सेवा सुविधा रोक्न अस्पतालकी मेडिकल सुपरिटेन्डेन्ट डा सुधा देवकोटा नै अघि सरेको आरोप लगाइन्। मेडिकल सुपरिटेन्डेन्ट डा देवकोटाले प्रदेश सरकारअन्तर्गतको सामाजिक विकास मन्त्रालयमा विकास समिति, करार, ठेक्काका कर्मचारीले अनधिकृत रूपमा सञ्चय कोष, महंगी भत्ता, बिदा र ग्रेड पाइरहेको भनी पत्राचार गरेकी थिइन्। सोही पत्रअनुसार प्रदेशको सामाजिक विकास मन्त्रालयले सुविधा कटौती गरेको हो। यसअघि कर्मचारीले अस्पताल विकास समितिका अध्यक्ष, मेडिकल सुपरिटेन्डेन्ट, प्रशासन र लेखा अधिकृतका कार्यकक्षमा तालाबन्दी गरेका थिए। हातमा कालेपट्टि बाँधेर आन्दोलनमा उत्रिएका उनीहरूले माग पूरा गर्न अस्पताल विकास समिति र प्रशासनलाई आइतबारसम्मको अल्टिमेटम दिएका छन्। आन्दोलनमा करार सेवाका १३ कार्यालय सहायकले पनि साथ दिएका छन्।"
कञ्चनपुर दुर्घटना : मृतकको संख्या चार पुग्यो (अपडेट),"महेन्द्रनगर : कञ्चनपुरमा भएको अटोरिक्सा र जेसीबीको ठक्करबाट भएको दुर्घटनामा ज्यान गुमाउनेको संख्या चार पुगेको छ । गम्भीर घाइते अटोचालक भीमदत्त नगरपालिका ११ का प्रेम थापाको भारतको बरेली लैजाने क्रममा बाटोमा मृत्यु भएको जिल्ला प्रहरी कार्यालय कञ्चनपुरले जनाएको छ। यसअघि, दुर्घटनास्थलमै बैतडी जिल्लाको दशरथचन्द नगरपालिका २ देहीमाण्डुका ३८ वर्षीय किशनसिंह बोहरा, कास्की पोखरा पृथ्वीचोककी ३५ वर्षीया बिना रिजाल र भारतीय नागरिक ५८ वर्षीय तिल प्रशादको मृत्यु भएको थियो। चार जनाको शव पोष्टमार्टमका लागि महाकाली अञ्चल अस्पतालमा राखिएको छ। घाइते कञ्चनपुरको बेल्डाडी गाउँपालिका ७ का २६ वर्षीय सन्तोस लुहार, मृतक किसनसिंह बोहराकी श्रीमती ३२ वर्षीया लक्ष्मी बोहरा र उनका ३ वर्षीय छोरालाई उपचारका लागि धनगढीको माया मेट्रो अस्पतालमा भर्ना गरिएको छ। दुर्घटनाका बेला साइकलमा विद्यालय गइरहेका भीमदत्त नगरपालीका १० का जगदिश पार्की समेत घाइते भएका र उनको महाकाली अञ्चल अस्पतालमा उपचार भईरहेको जिल्ला प्रहरी कार्यालयका प्रवक्ता ज्ञान बहादुर विष्टले जानकारी दिए। शुक्रबार बिहान साढे सात बजेतिर पूर्वपश्चिम राजमार्गको महेन्द्रनगर गड्डाचौकी सडकखण्डअन्र्तगत भिमदत्त नगरपालिकाको वडा नम्बर ६ बनगाउँ नजिक अटो रिक्सालाई विपरित दिशाबाट आइरहेको जेसिबीले ठक्कर दिएको थियो।"
"बलात्कार अभियोगमा एकजनाविरुद्ध उजुरी, आरोपित फरार","राजविराज : पानी लिने बहानामा घर पसेका सप्तरीको विष्णुपुर गाउँपालिका३ मुसहर्नियाका ४० वर्षीय दीपु रजकले ३० वर्षीया महिलालाई बलात्कार गरेको भन्दै जिल्ला प्रहरी कार्यालय सप्तरीले शुक्रबार उजुरी दर्ता गरेको छ । घरमा कोही नभएका बेला ट्युबवेलबाट पानी लिने बहानामा आएका उनले गत सोमबार राति बलात्कार गरेको भन्दै पीडितले बिहीबार उजुरी दिएकी थिइन् । पीडितको राजविराजस्थित गजेन्द्रनारायण सिंह अस्पतालमा स्वास्थ्य परिक्षण गरी उजुरी दर्ता गरिएको जिल्ला प्रहरी कार्यालय सप्तरीका एसपी मनोजकुमार यादवले बताए । एक छोरा र एक छोरीकी आमा पीडितका पति रोजगारका लागि विदेशमा छन् । आरोपित भने दुई छोरा र तीन छोरीका बुवा हुन् । आरोपित फरार रहेकाले खोजी कार्य भइरहेको सप्तरी प्रहरीले जनाएको छ । सप्तरी प्रहरीका अनुसार जेठ महिनामा मात्र सात बलात्कार, एक बलात्कार प्रयास र एक बाल यौन दुव्र्यवहारको उजुरी दर्ता भएको छ ।"
"देशैभर गर्मी बढ्यो, मौसमविद् भन्छन् : तीन दिनसम्म यस्तै","काठमाडौं : पछिल्ला दिनमा गर्मी बढ्दै गएको छ। तराईमा उच्च गर्मी भएको र पहाडी क्षेत्रमासमेत दिउँसो गर्मी महसुस भइरहेको हो। मौसम पूर्वानुमान महाशाखाका अनुसार दिपायलमा ४१, धनगढीमा ४०, नेपालगंजमा ३९, सिमरा र विराटनगरमा ३७ डिग्रि सेन्टीग्रेट तापक्रम मापन गरिएको छ। महाशाखाले आगामी तीनदिनसम्म देशभर गर्मी यथावत रहने बताएको छ। महाशाखाका अनुसार शुक्रबार दिउँसो मध्ये तथा पश्चिमी पहाडी भागमा आंशिक बदली हुनेछ। त्यस्तै पुर्वी भागमा सामान्य बदली हुनेछ। शुक्रबार राति पनि देशकका मध्य पहाडी भागमा आंशिकदेखि सामान्य बदली रहने महाशाखाले जनाएको छ। त्यस्तै पुर्वी भागमा सामान्य बदली र बाँकी भागमा आंशिक बदली हुनेछ। पुर्वी भागका केही स्थान र मध्यपश्चिमी क्षेत्रमा मेघ गर्जनसहित वर्षा हुने सम्भावना छ। त्यस्तै शनिबार दिउँसो देशैभर सामान्य बदली रहने महाशाखाले जनाएको छ। शनिबार राति पनि पूर्वी र पश्चिमी भागमा सामान्य बदली हुनेछ। आइतबार दिउँसो पनि देशभर आंशिकदेखि सामान्य बदली रहने छ। पूर्वी तथा पश्चिमी भागका एकदुई स्थानमा मेघ गर्जसहित वर्षा हुने सम्भावना छ। आइतबार राति पनि देशभर सामान्य बदली रही मध्य तथा पश्चिमी भागमा आंशिकदेखि सामान्य बदली रहनेछ। पूर्वी तथा मध्य भागका थोरै स्थानमा र पश्चिमी भागका एकदुई स्थानमा मेघ गर्जनसहित वर्षा हुने सम्भावना छ। तीनदिनसम्म मौसम बदली भए पनि गर्मी नघट्ने मौसमविद् गंगा नगरकोटीले बताइन्। उनका अनुसार मनसुन सुरु हुनेगरी मौसम बदलीको सम्भावना तत्काल छैन। कारण यस्तो छ प्रिमनसुन लम्बिएका कारण घट्नुपर्ने गर्मी बढेको मौसमविद् नगरकोटीको भनाइ छ। देशभरका थारै ठाउँमा मात्र बादल देखिएको छ, आकास खुला भएपछि घामका किरण सिधै पृथ्वीमा परेका छन्, उनी भन्छिन्, किरणलाई छेक्ने बादल आकासमा नदेखिएका कारण नेपालका सबै भागमा गर्मी बढेको छ। उनका अनुसार मनसुन सुरु भएसँगै गर्मी हट्दै जानेछ। तर, नेपालमा छिटै मन सुन सुरुहुने छाँट नदेखिएकाले गर्मी बढिरहेको छ। बंगालको खाडीमा आएको चक्रपात सकिएपछि नेपालमा मनसुनको सम्भावना देखिने छ। त्यसपछि मात्र नेपालमा गर्मी कम हुने नगरकोटीले बताइन्।"
पशु बलीविरुद्ध प्रदर्शन,काठमाडौं : पशु अधिकारवादीले पशुबली विरुद्ध प्रदर्शन गरेका छन्। काठमाडौंको रत्नपार्कमा शुक्रबार पशु अधिकारवादीहरुले विभिन्न जनावरको मुकुन्डो लगाएर विरोध प्रदर्शन गरेका हुन्। अशोक दुलालले खिचेका तस्बिर :
ड्रग गोदाममा प्रहरीको छापा,"पोखरा : कास्की प्रहरीले पोखरा१० शिवमार्गको एक घरबाट ठूलो परिमाणको लागुऔषध (ड्रग) बरामद गरेको छ। ड्रगको गोदामबाट प्रहरीले शुक्रबार डाइजापाम, फेनेरागन र नर्फिन१ हजार ४ सय ६४ थान बरामद गरेको हो। फेन्सिडिलको ३ सय ३८ बोतलसहित अरु थुप्रै लागु औषध पनि बरामद भएको छ। नगद १६ हजार ७ सय ७५ रुपैयाँसहित एकजना किशोर पक्राउ परेका छन्। ड्रग गोदाम छापा हानिएको ठाउँमा कास्की प्रहरी प्रमुख एसपी दानबहादुर कार्की आफै पुगेका थिए। उनकै भनाइमा बरामद भएको लागुऔषधको बजार मूल्य १२ लाख रुपैयाँको हो। कास्की आउनुअघि नै पोखराको समस्या लागुऔषधबारे जानकारी राखेको र अहिले त्यसैमा केन्द्रित रहेको प्रतिक्रिया एसपी कार्कीले दिए। कास्की प्रहरीले ग२च २५९५ नम्बरको गाडीसहित २७वर्षे दाबानोर्फी लामालाई समेत शुक्रबारै लागुऔषधसहित पक्रेको छ। बुधबार उत्तमचोकमा लागुऔषध कारोबारी ३० वर्ष गोविन्द थापालाई पक्रन प्रहरीले गोली नै हानेको थियो।"
नीर बिरालोका छाउरा उद्धार,"पोखरा : संकटमा रहेका ठूलो नीर बिरालोका तीन छाउराको पोखरामा उद्धार गरिएको छ । पोखरा३२ सातमुहानेस्थित स्थानीयको मकैबारीमा अलपत्र अवस्थामा रहेका नीर बिरालोका छाउराको स्थानीयको सक्रियतामा उद्धार गरिएको हो । उद्धार गरिएका छाउरालाई पोखराको पचभैयास्थित जंगली जनावर तथा पन्छी उद्धार केन्द्र पोखरा जुलोजिकल पार्कमा उपचार भइरहेको पार्कका व्यवस्थापक विनय अधिकारीले जानकारी दिए । पार्कमा कास्की जिल्ला र छिमेकी जिल्लामा घाइते अवस्थामा फेलापरेका जंगली जनावरको उद्धार गरी उपचार हुँदै आएको छ । माउ नआएपछि अलपत्र परेको अवस्थामा तीन दिनपछि छाउराको उद्धार गरिएको पोखरा जुलोजिकल पार्कका अध्यक्ष हिमालयन बख्रेलले बताए । पोखरामा धेरै जंगली जनावर र तीनका छाउराहरु अलपत्र पर्न थालेपछि २०७२ साउन १५ गते देखि वन्यजन्तु उद्धार केन्द्रको रुपमा पार्क सञ्चालनमा आएको अध्यक्ष बख्रेलको भनाइ छ । अहिले उद्धार केन्द्रमा विभिन्न २६ प्रजातिका जनावर छन् । उद्धार गरिएका जनावर उपचारपछि पुरानै बासस्थानमा फर्कनसक्ने गरी निको भएपछि पुनः जंगलमै छाडिँदै आएको उनले सुनाए । ठूलो नीर बिरालो नेपालमा र विश्वमै संकट नजिक रहेको प्रजातिको बिरालो भएको संरक्षण क्षेत्रमा लामो समय काम गरेका राजु आचार्यले बताए । नेपालमा यस प्रजातिको बिरालो करिब ५ हजारको हाराहारीमा रहेको बताइएको छ । बासस्थान विनाश, चोरी शिकारका कारण यस प्रजातिको बिरालो संकटमा पर्दै आएको हो । शरीरको अंगका लागि यस प्रजातिको बिरालोको चोरी शिकार हुन गरेको विज्ञ बाताउँछन् । यो बिरालोले चराचुरुंगीको अण्डा, चराचुरुङ्गी, फलफूल खाने गर्दछ । नेपाल, भारत, चिन, मलेसिया, सिंगापुर लगायतका देशमा यो प्रजातिको बिरालो पाइन्छ । तराइदेखि उच्च पहाडी क्षेत्रसम्म पाइने यस प्रजातिको बिरालो नेपालमा करिब दुई हजार तीनसय मिटर उचाइसम्म पाइएको रेकर्ड छ । यस प्रजातिको बिरालो खोला किनार र बस्ती छेउछाउमा बढी बस्न मन पराउँछ । दिउँसो भन्दा रातमा यो जनावर सक्रिय रहन्छ । पोखरामा पछिल्लो समयमा जंगली जनावर बढी घाइते अवस्थामा फेला परेको डिभिजनल वन कार्यालय पोखराका सहायक वन अधिकृत शालिकराम पराजुलीले बताए । यस्तो अवस्थामा फेला परेका जंगली जनावरलाई उद्धार केन्द्रमा उपचारका लागि पठाइने गरेको पनि उनले सुनाए । यसअघि पनि पोखराको यम्दीमा फेला परेको घाइते नीर बिरालो उपचारका क्रममा मरेको थियो ।"
गर्मी बढेपछि झापाका विद्यालय अनिश्चिकालका लागि बन्द,झापा : पूर्वी नेपालमा विगत ३ दिनयता अत्यधिक गर्मी बढेको छ। अत्यधिक गर्मी बढेकै कारण झापाको अर्जुनधारा नगरपालिकाभित्र सञ्चालित निजी विद्यालयले शुक्रबार अनिश्चितकालका लागि विद्यालय बन्दको घोषणा गरेका छन्। गर्मीले गर्दा बालबालिकाको अध्ययनमा समस्या उत्पन्न भएको भन्दै शुक्रबारका लागि बिदा दिएको हो। मौसममा केही सुधार हुने संकेत देखिएपछि मात्र विद्यालय सञ्चालन हुने प्याब्सनका केन्द्रीय सदस्य मोहन सुब्बमले जानकारी दिए। उनले स साना नानीलाई मौसमको प्रतिकूलताका कारण प्रभाव पर्ने भएका कारण विद्यालय सञ्चालक बीच सल्लाह गरेर विदा दिइएको बताए। झापामा बुधबार र बिहीबार यो वर्षकै बढी गर्मी भएको छ।बिहीबार झापाको तामक्रम ३८ डिग्री सेल्सियस पुगेको छ।
मेडिकल कलेजको निर्माण तीब्र गतिमा,"धनगढी : कैलालीको गेटामा निर्माणाधिन मेडिकल कजेलको पूर्वाधार निर्माण कार्य तिब्र रुपले अघि बढेको छ। २०७७ भित्रै निर्माण सक्नुपर्ने भएकाले निर्माण कार्यले तिब्रता पाएको हो। साढे ३ अर्बको संरचना तयार भइसकेको छ। २६ वटा भवन निर्माणको कामले गति लिएको छ। दोस्रो चरणको काम भइरहेको छ। कलेजका इन्जिनियर पवन रावलले भने, निर्धारित समयमा नै काम सम्पन्न हुने गरी काम अघि बढेको छ। तीन सय शैड्ढयाको अस्पताल भवन, तीन तलाको दुई वटा कलेज भवन, दुई वटा छात्रवास भवन, आठ वटा आवास भवन र प्रशासनिक भवन निर्माण भइरहेका छन्। सातवटा प्याकेजमा संरचना निर्माण भइरहेका छन्। अस्पताल भवनको ७५ प्रतिशत, कलेज भवनको ६५ प्रतिशत, छात्रावास भवनको ५० प्रतिशत र प्रशासनिक भवनको ४० प्रतिशत काम सम्पन्न भएको छ। दुई वर्षपछि एबीबीएसको पढाई सञ्चालनमा ल्याउने उद्देश्य मेडिकल कलेज पूर्वाधार निर्माण विकास समितिको रहेको छ। रूख कटानीको आदेश पाएपछि ०७३ वैशाखदेखि मेडिकल कलेजको भौतिक संरचना निर्माणको काम सुरु भएको थियो। सुदूरपश्चिममा सरकारी मेडिकल कलेज सञ्चालन भए स्तरीय उपचार पाउने आशा सुदूरपश्चिमवासीको छ। सुविधा सम्पन्न अस्पताल नहुँदा यस क्षेत्रका जनता उपचारका लागि नेपालगन्ज, काठमाडौं तथा भारतीय सहरमा जान बाध्य छन्। धनगढीमा केही सुविधा भएका अस्पताल सञ्चालनमा आएपनि आर्थिक अवस्था कमजोर भएका बिरामीको सहज पहुँच हुन सकेको छैन। निर्माणधिन कलेजलाई स्वास्थ्य प्रतिष्ठान बनाउन छलफल सुरु गरिएको छ । भौतिक संरचना निर्माण सम्पन्न भएपछि कार्यक्रम सुरु गर्ने मेडिकल पुर्वाधार विकास समितिका अध्यक्ष डाक्टर चेतराज पन्तले बताए। मेडिकल कलेज बनाउनेकी ? प्रतिष्ठान बनाउने भन्ने विषयमा छलफल सुरु भइसकेको छ, डा पन्तले भने, अहिले शिक्षा मन्त्रालय अन्र्तगत रहेकाले दशैं अगाडि मन्त्रालयसँग छलफल गर्ने तयारी छौँ। उनले यस क्षेत्रका लागि प्रतिष्ठान नै उपयुक्त हुने बताए।"
सरसफाइ अभियानमा जुटे कालिकोटका युवा,"कालिकोट : जिल्लाको तिलागुफा नगरपालिका४ राचुलीका युवा पूर्ण सरसफाइ अभियानमा जुटेका छन्। साविकको राचुली गाविस खुला दिशामुक्त घोषणा भएको लामो समयपछि स्थानीयले खुला स्थानमा दिशा गर्न थालेपछि स्थानीय युवा सरसफाइ अभियानमा जुटेका हुन्। कर्णालीको चर्चित पर्यटकीयस्थल मुगुको रारा ताल जाने कर्णाली राजमार्गसँग जोडिएको राचुलीलाई सुन्दर सफा, सभ्य गाउँका रुपमा विकास गर्ने उद्देश्यले पूर्ण सरसफाइ अभियान सुरु गरेको स्थानीय फुलबारी युवा क्लबका अध्यक्ष कमलबहादुर शाहीले बताए। उनका अनुसार गाउँमा प्लाष्टिकजन्य फोहोर तथा अन्य फोहोर जथाभावी फाल्दा गाउँ नै दुर्गन्धित भएपछि युवा क्लबले घरदैलोमा पुगेर सूचना गर्नुका साथै फेला पारेको फोहोर संकलन गरेका हुन्। यस्तै क्लबका सचिव मुकेश विकले तिलागुफा नगरपालिकाका ११ वटा वडामध्य वडा नं ४ लाई पहिलो पूर्ण सरसफाईयुक्त वडा घोषणा गर्न वडापालिका र भिडिसेफ नेपालको सहयोगमा सरसफाई अभियान थालेको बताए। यस्तै, युवा क्लबका सहसचिव प्रशान्त शाहीले फूलबारी युवा क्लबले मुख्यगरी पूर्ण सरसफाइयुक्त वडा बनाउनका लागि सचेतनाका साथै गाउँलाई जुवा, तास र मदिरा निषेधित बनाउने बताए। उनले भने, 'अहिले खुलारुपमा मदिरा बिक्री वितरणमा बन्देज लगाएका छौं। जुवा तास खेलेको फेला पारे सार्बजानिक रुपमा दण्डित गर्ने र प्रहरीलाई खबर गर्ने तयारी छ।' गाउँमा हुने विभिन्न अपराधिक घटना न्यूनिकरणका लागि मदिरा, जुवा र तास बन्द हुनुपर्ने उनको भनाई छ। तिलागुफा नगरपालिका४ का वडाध्यक्ष खड्गराज शाहीले वडामा युवाले थालेको अभियानमा आफूहरुको साथ रहेको बताए। उनले वडापालिकाले गर्ने अभियान युवाको अगुवाईमा भएपछि यसलाई प्रभावकारी र व्यवस्थितरुपमा संचालन गरिने बताए। भिडिसेफ नेपालको युवा सशक्तिकरण परियोजनाका प्रमुख भुपालसिंह बोहोराले आफूहरुले युवा क्लबको गठनदेखि उनीहरुले गर्ने हरेक क्रियाकलापमा सहयोग गर्दै आएको बताए। पछिल्लो समयमा ग्रामीण समुदायमा पूर्ण सरसफाइको अभियानलाई प्रभावकारी बनाउन स्थानीयको सक्रियता बढेको छ।"
पेस्तोल लुटेको आरोपमा पक्राउ,"रौतहट : प्रहरीसँगको गोली हानाहानमा पेस्तोल लुटेर भागेका एक युवालाई प्रहरीले पक्राउ गरेको छ। कर्तव्यज्यान मुद्दामा फरार रहेका रौतहट बृन्दावन नगरपालिका १ का ३५ वर्षीय दिपेन्द्र सहनी भन्ने रोहित सहनीलाई प्रहरीले पक्राउ गरेको हो। इलाका प्रहरी कार्यालय, हर्कटवा सर्लाहीबाट तात्कालिन प्रहरी नायव निरीक्षक लवजंग चौहानको कमाण्डमा गएका प्रहरीको टोली र भूमिगत तराई मुक्ती मोर्चाका ५ जनाको समूहबीच २०६७ मंसिर १७ गते गोली हानाहान भएको थियो। हतियारधारी समूहबीच जिल्ला सर्लाही भवानीपुर ३ स्थित सुकमारी मन्दिरनजिक गोली हानाहान हुँदा प्रहरीको ५४ एमएमको ठूलो चाइनिज पेस्तोल लुटिएको थियो।"
मुग्लिङ पुल खुला,दमौली : नयाँ पुल जाने बाटो तयार पार्नका बन्द गरिएको मुग्लिङ पुलको बाटो खुला भएको छ। बाटो निर्माण गरिरहेको इलाइट एड्भेन्चर लोहनी जेभीले जेठ ३० गतेसम्म बाटोका लागि भीर खन्नुपर्ने भएकाले उक्त बाटो अवरुद्ध भएको थियो। शुक्रबारबाट सडक नियमित सूचारु भएको कम्पनीका मोतिलाल शर्माले जानकारी दिए। यसअघि जीर्ण मुग्लिङ पुलको साटो नयाँ पुल तयार भएपनि बाटो तयार नभएका कारण वैशाखबाटै सञ्चालनमा आउने पुल सञ्चालनमा आउन सकेको थिएन। सडक विभागले जेठ मध्यमा डिजाइन स्वीकृत गरेपछि सडक तयार पार्ने काम थालिएको थियो। सडकको कटिङ सकिए पनि कालोपत्रे र पर्खाल लगाउने काम भने हुँदैछ। यसकारण नियमित यातायात अवरुद्ध नभए पनि कालो पत्रे गर्ने बेला भने एकतर्फी यातायात सञ्चालन गरेर आवतजावतलाई नियमित पारिने निर्माण कम्पनीले जनाएको छ। असारको मध्यमा सडक तयार भएपछि पुरानो जीर्ण मुग्लिङ पुललाई स्वदेशी प्राविधिकले तयार पारेको आर्क पुलले विस्थापन गर्नेछ।उक्त बाटो बिहान ११ देखि दिउँसो ३ बजेसम्म तथा राति ९ देखि बिहान २ बजेसम्म अवरुद्ध हुँदै आएको थियो।
कञ्चनपुर दुर्घटनाका मृतक तीनैजनाको सनाखत (अपडेट),"महेन्द्रनगर : कञ्चनपुरमा भएको अटोरिक्सा र जेसीबीको ठक्करबाट भएको दुर्घटनामा ज्यान गुमाएका तीनैजनाको सनाखत भएको छ। जिल्ला प्रहरी कार्यालय कञ्चनपुरका अनुसार, दुर्घटनामा परी बैतडी जिल्लाको दशरथ चन्द नगरपालिका २ देहीमाण्डुका ३८ वर्षीय किशनसिंह बोहरा, कास्की पोखरा पृथ्वीचोककी ३५ वर्षीया बिना रिजाल र भारतीय नागरक ५८ वर्षीय तीलप्रसादको मृत्यु भएको हो।तीनैजनाको शव महाकाली अञ्चल अस्पतालमा राखिएको छ। घाइते हुनेमा अटो चालक भीमदत्त नगरपालिका ११ का प्रेम थापा, कञ्चनपुरको बेल्डाडी गाउँपालिका ७ का २६ वर्षीय सन्तोस लुहार, मृतक किसनसिंह बोहराकी श्रीमती ३२ वर्षीया लक्ष्मी बोहरा र उनका ३ वर्षीय छोरा रहेका जिल्ला प्रहरी कार्यालय कञ्चनपुरले जनाएको छ। यस्तै, दुर्घटनाका बेला साइकलमा विद्यालय गइरहेका भीमदत्त नगरपालिका १० का जगदिश पार्की समेत घाइते भएको जिल्ला प्रहरी कार्यालयका प्रवक्ता ज्ञानबहादुर विष्टले जानकारी दिए। उनीहरुको पनि महाकाली अञ्चल अस्पतालमा उपचार भइरहेको छ। शुक्रबार बिहान साढे सात बजेतिर पूर्वपश्चिम राजमार्गको महेन्द्रनगर गड्डाचौकी सडकखण्डअन्तर्गत भीमदत्त नगरपालिका ६ बनगाउँनजिक अटो रिक्सालाई विपरित दिशाबाट आइरहेको जेसिबीले ठक्कर दिँदा ३ जनाको घटनास्थलमै ज्यान गएको थियो। गड्डाचौकीबाट महेन्द्रनगर आउँदै गरेको म १ ह ७६३ नम्बरको अटो रिक्सालाई विपरित दिशाबाट आइरहेको से १ क ७३३ नम्बरको जेसिबीले ठक्कर दिँदा दुर्घटना भएको प्रहरीले जनाएको छ। जेसीबी चालक भने फरार रहेको प्रहरीले जनाएको छ।"
बर्दियामा करेन्ट लागेर एकको मृत्यु,गुलरिया : बर्दियामा करेन्ट लागेर एक युवकको मृत्यु भएको छ। ठाकुरबाबा नगरपालिका वडा नम्बर ८ निवासी ३३ वर्षीय दिलबहादुर चौधरीको मृत्यु भएको हो। ठाकुरबाबा नगरपालिका चिट्कैयास्थित विद्युतको पोल र ट्रान्सफर्मर मर्मत गरी लाइन छोड्दा चौधरीलाई करेन्ट लागेको जिल्ला प्रहरी कार्यालय बर्दियाका प्रहरी नायव उपरीक्षक मदनजीत महराले बताए । स्थानीय मेडिकलमा उपचार सम्भव नभएपछि थप उपचारका लागि मेडिकल कलेज कोहलपुरमा पुर्याइएको थियो । उनको उपचारका क्रममा राति मृत्यु भएको प्रहरीले जनाएको छ ।
सर्पको टोकाइबाट मृत्यु,मलंगवा : सर्लाहीको मलंगवामा सर्पको टोकाइबाट शुक्रबार बिहान एक युवकको ज्यान गएको छ। मृत्यु हुनेमा मलंगवा नगरपालिका ८ बस्ने चुल्हाई साहको २५ वर्षीय छोरा कन्हाई साह रहेको जिल्ला प्रहरी कार्यालय सर्लाहीले जनाएको छ। घरमा सुतिरहेको अवस्थामा बिहीबार राति ११ बजेतिर साहलाई सर्पले टोकेको प्रहरीले जनाएको छ। सर्पको टोकाइबाट गम्भीर भएका साहको शुक्रबार बिहान उपचारको क्रममा सर्लाही अस्पताल मलंगवामा मृत्यु भएको प्रहरी नायव उपरीक्षक प्रतित सिंह राठोरले जानकारी दिए।
पतञ्जलीको जन्म नेपालमा,"अर्घाखाँची : महर्षि पतञ्जलीको जन्म अर्घाखाँचीमा भएको पुष्टीसहित प्राध्यापक डाक्टर विष्णुराज आत्रेयद्वारा लिखित 'पतञ्जली' नामक पुस्तकको लोकार्पण गरिएको छ। अर्घाखाँचीको शितगंगा नगरपालिका ३ ठाडादहमा बिहीबार एक कार्यक्रमको आयोजना गरी पतञ्जली नामक पुस्तकको पूर्व उपप्रधानमन्त्री तथा नेकपाका नेता टोपबहादुर रायमाझी, नेपाल प्रज्ञा प्रतिष्ठानका प्राज्ञ डाक्टर दिनेशराज पन्थ र नेपाल प्रज्ञा प्रष्ष्ठिानका प्राज्ञ प्राध्यापक डाक्टर माधबराज गौतमले संयुक्त रुपमा पुस्तक विमोचन गरेका हुन्। पुस्तकमा महर्षि पतञ्जलीको जन्म शितगंगा नगरपालिका७ एैरावतीको वलारेपांग्रेमा भएको पुष्टि गरिएको छ। पतञ्जलीको जन्म भएको कारण अहिले अमराइदेखि जुकेना, जलुकेहुँदै लामाताल , ऐरावती जोड्ने सडकको नाम पनि पतञ्जली मार्ग नामांकरण भएको छ। पुस्तक लोकार्पण कार्यक्रममा मन्तव्य राख्दै पूर्व उपप्रधानमन्त्री तथा नेकपाका नेता टोपबहादुर रायमाझी, नेपाल प्रज्ञा प्रष्ष्ठिानका प्राज्ञ डाक्टर दिनेशराज पन्थ र नेपाल प्रज्ञा प्रष्ष्ठिानका प्राज्ञ प्राध्यापक डाक्टर माधबराज गौतमले पतञ्जलीको जन्म भएको स्थानको प्रचार प्रसारमा सबैले ध्यान दिनुपर्ने बताए। कार्यक्रममा प्राध्यापक ऋषिकेस उपाध्याय, डाक्टर भीष्मकुमार भुसाल, जिल्ला समन्वय समितिका उपप्रमुख ऋषिबहादुर पुलामी, प्रमुख जिल्ला अधिकारी प्रेमलाल लामीछाने, प्राध्यापक लालमणि पाण्डे, बरिष्ठ अधिबक्ता गोपाल घिमिरे लगायतले मन्तव्य राखेका थिए।"
सामान छुटाइदिने भन्दै 'बार्गेनिङ' गर्ने प्रहरी हवलदारसहित तीन पक्राउ,सिरहा : सिरहा नगरपालिका ७ स्थित ट्राफिक चौकबाट भन्सार छलेर ल्याएको सामान छुटाइदिने 'बार्गेनिङ' गरिरहेको अवस्थामा डयुटीमा खटिएका प्रहरी हवलदार अशोककुमार यादवलाई प्रहरीले पक्राउ गरेको छ। उनीसँगै प्रहरीले भारतीय बजार जयनगरबाट भन्सार छली गरी सामान ल्याइरहेका गोलबजार नगरपालिका ४ की रंजीता साह र विष्णपुर गाउँपालिका ३ का शिवशंकर साहलाई समेत पक्राउ गरिएको छ। ज१ज ४०२ नम्बरको म्याजिक गाडीमा ३२ सय रुपैयाँ बराबरको साइकलका पार्ट्स लिएर साहद्वय भारतीय बजारबाट आइरहेको थिए। गाडीलाई रोकेर चेकजाँचको क्रममा प्रहरी हबलदार यादवले भन्सार छलेर सामान ल्याएको भन्दै गाडी चालक शिवशंकरसँग सयपचास रुपैयाँ दिए मात्रै सामान छाड्ने 'बार्गेनिङ' गरिरहेको समयममा प्रहरीले पक्राउ गरेको हो। जिल्ला प्रहरी कार्यालय सिरहका सूचना अधिकारी तथा डीएसपी अपिलराज बोहराका अनुसार पक्राउ परेका तीनमध्ये सामानसहित रंजितालाई भन्सार कार्यालय माडरमा बुझाइएको छ। प्रहरी हबल्दार यादवलाई आन्तरिक कारवाही अगाडी बढाइएको उनले जानकारी गराए। गाडी चालक शिवशंकरलाई जिल्ला प्रशासन कार्यालयबाट पैसा लेनदेनमा बार्गेनिङ गरेको भन्दै सार्वजानिक अपराध मुद्दामा ४ दिनको म्याद थप गरी कारवाही चलाइएको डीएसपी बोहराले बताए।
आत्महत्याको तथ्यांक कहालीलाग्दो,"ललितपुर : श्रीमान्ले कान्छि श्रीमती ल्याएपछि २६ वर्षकी जानु शर्मा दुई वर्षकी छोरीसाथमा लिएर एक्लै बसिन्। जानुका श्रीमान् ३ महिनादेखि कान्छि श्रीमतीसँग बस्न थाले। दक्षिण ललितपुरको महांकाल गाउँपालिकाको गुम्बाडाँडामा भाडामा बस्दै आएकी उनले गत बिहीबार २१ महिनाकी छोरीलाई झुन्ड्याएपछि आफूले पनि आत्महत्या गरिन्। कोरीबाटी चिटिक्क परेर कोठाको दलिनमा छोरीलाई झुण्ड्याएपछि जानु आफू पनि झुण्डिइन्। मृगौला फेल भएर उपचार गराइरहेका कोन्जोस्योम गाउँपालिका शंखुका २६ वर्षीय उपेश थिङको शंकास्पद मृत्यु भयो। लगनखेलको बटुकभैरव मन्दिर छेउको पार्कमा उनी मृत फेला परे। मृगौला फेल भएपछि पुल्चोकस्थित निदान अस्पताललमा उपचार गराइरहेका उनले बिष सेवन गरी आत्महत्या गरेको प्रहरी अनुमान छ। घरबाट उपचार गर्न भनि उनी हिँडेको परिवारले जानकारी दिएको छ। जानु र उमेश प्रतिनिधि पात्र हुन्। ललितपुरमा आत्महत्याको तथ्यांक हेर्दा कहाली लाग्दो छ। महानगरीय प्रहरी परिसर जाउलाखेलका अनुसार प्रतिमहिना कम्तिमा पाँचजनाले आत्महत्या गरेका छन्। गत वर्षको साउनदेखि वैशाखसम्म कम्तिमा ५ देखि १३ जनाले आत्महत्या गरेका छन्। परिसरका प्रवक्ता नारायण चिमोरियाकाअनुसार १० महिनामा ७८ जनाले आत्महत्या गरेका छन्। साउनमा ८, भदौमा ५, असोज १०, कात्तिकमा ६, मंसिरमा ५, पुसमा ८, माघमा ९, फागुनमा ७, चैतमा ७ र वैशाखमा १३ जनाले आत्महत्या गरेका छन्। ०७५७६ मा झुण्डिएर आत्महत्या गर्नेको संख्या बढी छ। यो वर्ष ५४ जनाले झुण्डिएर आत्महत्या गरेका छन्। त्यस्तै विष सेवन गरी २१ र औजार प्रयोग गरेर दुईजनाले आत्महत्या गरेको प्रहरीले बताएको छ। १ जनाले भने झुण्डिएर आत्महत्याको दुरुत्साहन गरेका छन्। परिसरमा ०७४७५ मा ९३ वटा आत्महत्याका घटना दर्ता भएका छन्। वर्षभर दर्ता भएका ९ सय ४५ घटनामध्ये ९३ वटा आत्महत्याका छन्। ०७३७४ मा पनि ९१ जनाले आत्महत्या गरेका थिए। यो वर्ष परिसरमा ८ सय ५८ वटा घटना दर्ता भएको थियो। त्यस्तै ०७२७३ मा ७७ जनाले आत्महत्या गरेका छन्। उमेर समूहका हिसाबले १६ वर्षदेखि २५ वर्ष उमेरका मानिसले धेरै आत्महत्या गरेका छन्। समाजशास्त्रीय दृष्टिकोणबाट हेर्दा आत्महत्या गर्न प्रेरित गर्ने वातावरण समाजले नै बनाइरहेको समाजशास्त्री बिना झा बताउँछिन्। आत्महत्या गर्नु व्यक्तिगत कारण मात्रै होइन, उनी भन्छिन्, समाजले यस्तो वातावरण बनाइदिएको छ। सामाजिक संरचना एवं सामाजिक दबाबका कारण मान्छेले एक्लो महशुस गर्छ। समस्याको समाधान खोज्दाखोज्दै आत्महत्या गर्न पुग्छ। सामाजिक बाध्यताले नै मान्छेले बलियो महशुस गर्न नसक्दा आत्महत्या हुने गरेको हो, झाले भनिन्। परीक्षा फेल भएर विद्यार्थीले आत्महत्या गर्दैन। परिवार र समाजको कसरी सामना गर्ने दबाब पर्छ। आत्महत्या गर्न प्रेरित हुन्छ, उनले भनिन्।"
जेसीबीले ईरिक्सालाई ठक्कर दिँदा तीनको मृत्यु,महेन्द्रनगर : कञ्चनपुरमा जेसीबीले ईरिक्सालाई ठक्कर दिँदा तीन जनाको घटनास्थलमै मृत्यु भएको छ। कञ्चनपुरको गड्डाचौकीबाट महेन्द्रनगर बजारतर्फ आइरहेको म १ ह ७६३ नम्बरको ई रिक्सालाई विपरित दिशाबाट गइरहेको से १ क ७३३ नम्बरको जेसीबीले भीमदत्त पन्त नगरपालिका  ६ बनगाउँ नजिक ठक्कर दिँदा तीन जनाको घटनास्थलमै मृत्यु भएको हो। दुर्घटनामा पाँच जना घाईते भएका छन्। कञ्चनपुरको भीमदत्त नगरपालिका वडा नम्बर ६ बनगाउँमा ठक्कर दिएपछिको ई रिक्सा । तस्बिर : राजेन्द्र भट्टको फेसबुकबाट । मृतकमध्ये दुईजना पुरुष र एक महिला रहेको कञ्चनपुर प्रहरीले जनाएको छ। घाइते पाँच जनामध्ये दुई जनाको अवस्था गम्भीर रहेको कञ्चनपुरका एसपी दिनेश आचार्यले बताए। घाईते सबै जनालाई महाकाली अञ्चल अस्पतालमा पुर्याइएको छ। मृतकका शवलाई पनि महाकाली अञ्चल अस्पतालमा राखिएको छ। मृतकहरु भारतबाट आएका नेपालीहरु हुनसक्ने भएपनि उनीहरुको सनाखत हुन नसकेको प्रहरी उपरीक्षक आचार्यले बताए। जेसीबी महेन्द्रनगरबाट महाकालीको चारलेन पुलको पहुचमार्ग निर्माणका लागि भुजेलातर्फ गईरहेको प्रहरीले जनाएकको छ। चालक र जेसीबी प्रहरीले नियन्त्रणमा लिएको छ।
वीरगन्जको घडीअर्वा पोखरीमा सूर्य गंगा आरती,"वीरगन्ज : वीरगन्जको धार्मिक एवं पर्यटकीय स्थलका रुपमा परिचित घडीअर्वा पोखरी परिसरमा अबदेखि गंगा आरती हुने भएको छ। यहि असार १ गते देखि घडीअर्वा पोखरी परिसरमा साताको एक दिन सूर्य गंगा आरती हुने भएको हो। शुक्रबार वीरगन्जमा पत्रकार सम्मेलन गरेर सूर्य गंगा आरती परिवारले घडीअर्वा पोखरीमा साताको एक दिन गंगा आरती आयोजना गर्ने जानकारी गराएको हो। पत्रकार सम्मेलनमा सूर्य गंगा आरती समितिका अध्यक्ष अशोक बैद्यले असार १ गते आइतबार बेलुकी साढे ७ बजे घडीअर्वा पोखरी परिसरमा गंगा आरतीको शुभारम्भ प्रदेश२ का प्रमुख रत्नेश्वरलाल कायस्थले गर्ने जानकारी दिए। त्यसपछि हालका लागि हरेक साताको एक दिन गंगा आरतीसहितको पूजा अर्चना गरिने जानकारी दिँदै बैद्यले असार १ गतेको गंगा आरतीमा सहभागीभइ दिन सम्पूर्ण नगरवासीलाई आग्रह गरे। भारतको बनारस र हरिद्वार, जनकपुरको गंगासागर जस्तै वीरगन्जको घडीअर्वा पोखरी परिसरमा पनि हरेक साताको एक दिन गंगा आरतीसहितको पूजा अर्चना गरिनेछ, बैद्यले भने, 'गंगा आरतीमा पर्सा, बाराका साथै सीमावर्ती भारतको रक्सौल र त्यस आसपासका स्थानीय पनि सहभागी हुने अपेक्षा गरेका छौं। वीरगन्ज सहरको मध्य भाग्यमा अवस्थित पर्यटकीय एवं धार्मिकस्थलको रुपमा पहिचान बनाउन सफल घडीअर्वा पोखरीको धार्मिक र पर्यटकीय पहिचानलाइ अझ प्रचार प्रसार गर्नका लागि गंगा आरती आयोजना गर्न लागिएको अध्यक्ष बैद्यले पत्रकार सम्मेलनमा जानकारी दिए। आपसी सहिष्णुता, धार्मिक सद्भाव, संस्कृतिको जगेर्ना र पर्यटन प्रबर्धनका लागि घडीअर्वा पोखरीमा गर्न लागिएको गंगा आरतीले सकरात्मक भूमिका निर्वाह गर्नेमा आफूहरु विश्वस्त रहेको अध्यक्ष बैद्यले बताए।"
सिण्डिकेट हटाउने सहमतिपछि रसुवागढी सूचारु,"त्रिशूली, नुवाकोट : नेपालचीन प्रवेशका लागि हाल सञ्चालनमा रहेको छोटो दूरीको रसुवागढी नाका सूचारु भएको छ। जिल्ला प्रशासन कार्यालय र व्यवसायीबीच नाकामा सिन्डिकेट हुन नदिने, नाका व्यवस्थापन र पार्किङ व्यवस्थापनमा सहयोग गर्ने मौखिक सहमति भएपछि नाका संचानलमा आएको हो। सहमतिसँगै आलोपालो प्रणाली पनि हटेको छ।रसुवागढी नाका व्यवस्थापन समितिले सुरु गरेको आलोपालो प्रणालीमा ८ सय ३५ थान कन्टेनर आवद्ध छन्।असमान न्याय प्रणालीलाई सुधार गरी सर्वसाधारण तथा व्यवसायीको हकका लागि बन्द कन्टेनर सेवा पुनः संचालन गरिएको रसुवा चेम्बर अफ कमर्सका अध्यक्ष सञ्जिव अमात्यले बताए। रसुवागढी नाकालाई छिमेकी चीनले गत सन् २०१७ को सेप्टेम्बर १ तारिखदेखि अन्तराष्ट्रिय नाकाको रुपमा मान्यता दिएको हो। केरूङ जाने क्रममा टिमुरे क्षेत्रमा रोकिरहेका सवारीसाधन क्रमशः प्रस्थान भइरहेको सीमा प्रहरी चौकी टिमुरेले बताएको छ । शुक्रबारसम्म दुई सय कन्टेनर सामान लिन चीनको केरुङ पुगिसेका छन्। नाका सूचारु भएपछि केरूङबाट सामान बोकी आएका स्याउका ८० थान कन्टेनर नेपाल प्रवेश गरिसकेका छन्। रसुवागढी नाका व्यवस्थापन समितिले रसुवागढी नाकामा आलोपालो प्रणाली लागू गरेर कन्टेनर संचालन गरिरहेका थिए। जिल्ला प्रशासन कार्यालय रसुवाले गत साता मात्र नाकामा सञ्चालन हुने ट्रक कन्टेनरलाई व्यवस्थित बनाउने भन्दै 'पहिलो पुग्ने कन्टेनरलाई पहिलो पालो प्रणाली' लागू गरेको थियो। व्यवसायीले 'पहिलो पुग्ने कन्टेनरलाई पहिलो पालो प्रणाली' अनुसार सामग्री आयात तथा निर्यात गर्ने बताएका छन्। प्रशासनले लागू गरेको प्रणाली व्यवसायीको हितमा भएको रसुवाका प्रमुख जिल्ला अधिकारी अर्जुन भण्डारीले बताए। प्रशासनले सुरु गरेको प्रणालीअनुसार नै काम हुने व्यवसायी पेम्बा तामाङले बताए। पुरानो प्रणालीका कारण लामो समयसम्म केरुङ बस्नुपर्ने, पार्किङ खर्च बढ्ने तथा बसाइँ खर्च बढ्ने, बाटो साँघुरो भएकाले पहिरोको जोखिम मोल्नुपर्ने तथा सवारी जाम बढेको भन्दै व्यवसायीले कन्टेनर सञ्चालन रोकेका थिए। नाकालाई तस्करमुक्त बनाउनुपर्ने र व्यवस्थित बनाउनुपर्ने व्यवसायीले बताएका छन्। 'नाका अव्यवस्थित हुँदा व्यवसायीले घाटा बेहोर्नु परेको छ,' उनले भने, 'सामग्री आयात गर्न नसक्दा कन्टेनर लिलाम हुने अवस्था आएको छ।'"
"रामेछापमा बस दुर्घटना : २ को मृत्यु, १३ घाइते (अपडेट)","काठमाडौं : रामेछापको लखनपुरमा बस दुर्घटना हुँदा २ जनाको मृत्यु भएको छ। भने १३ जना घाइते भएका छन्। अरनिको कोशीपारी यातायातको बा २ ख ७२४२ नम्बरको बस बिहीबार बेलुका लखनपुर बरबोट नजिकै दुर्घटना भएको हो। दुर्घटनामा दोरम्बा गाउँपालिका ६ का उद्धव गौतम र हरिबहादुर कार्कीको मृत्यु भएको जिल्ला प्रहरी कार्यालय रामेछापका डीएसपी सन्तोषकुमार भट्टराईले जानकारी दिए । घाइते दुबै जनाको धुलिखेलस्थित अस्पतालमा उपचारका क्रममा मृत्यु भएको हो । घाइते सबैको धुलिखेल अस्पतालमा उपचार भइरहेको डीएसपी सन्तोषकुमार भट्टराईले बताए। जिल्ला प्रहरी कार्यालय रामेछापका अनुसार उनीहरुलाई रातिनै एउटा एम्बुलेन्स र बसमा धुलिखेल अस्पतालमा उपचारका लागि पठाइएको थियो। बस सडकबाट करिब दुई सय मिटर तल खसेको छ । लखनपुरमा स्वास्थ्य शिविरका लागि गएको चिकित्सकको टोली र स्थानीय सवार बस दुर्घटना भएको हो। डीएसपी भट्टराईका अनुसार घटनाको अनुसन्धान गर्न दुर्घटना भएको बसका चालक र सहचालकलाई पक्राउ गरी जिल्ला प्रहरी कार्यालय मन्थली ल्याइँदै छ। रामेछापको लखनपुरमा बस दुर्घटना, १५ भन्दा बढी घाइते"
तारजाली प्रविधिबाट सुरक्षित घर,"दोलखा : तारजाली प्रविधि अपनाएर दोलखामा धमाधम सुरक्षित घर पुनःनिर्माण भइरहेका छन्। चर्को मूल्य खर्च गरेर पक्की घर बनाउन नसकेका दोलखाका भूकम्प प्रभावितले सस्तो मूल्यको तारजाली प्रविधि अपनाएर घर बनाउन थालेका हुन्। यातायातको सहज पहुँच नभएको उच्च पहाडी क्षेत्रमा सिमेन्ट, बालुवा, रड लगायतका निर्माण सामग्री पुर्याउन कठिन हुने स्थानहरुमा पुनःनिर्माण प्राधिकरणले तारजाली प्रविधिबाट घर निर्माणका लागि सिफारिस गरेको थियो। राष्ट्रिय पुनःनिर्माण प्राधिकरण जिल्ला कार्यान्वयन (भवन) इकाई दोलखाका इन्जिनियर भोगेन्द्र शाहले सिमेन्ट रड उपलब्ध गराउन नसकिने दुर्गम क्षेत्रमा तारजाली प्रदान गरिएको बताए। आर्थिक रुपमा कम खर्चिलो, निर्माणमा सहज, सामग्री ढुवानीमा समस्या नहुने तारजाली प्रविधिको घर निर्माणप्रति स्थानीयको आकर्षण बढेको इन्जिनियर शाहले दाबी गरे। तारजाली प्रविधिबाट घर बनाउँदा ढुंगालाई ग्यावियन वायरले बुनेर गाह्रो लगाउने र बाहिरबाट परम्परात अनुसारको रङको माटोले लिप्ने गरिन्छ। चार कोठाको २ तले घर बनाउन करिब एक क्विन्टल ग्यावियन तार खर्च हुने गरेको यूएनडीपीका प्राविधिक बताउँछन्। संयुक्त राष्ट्रसंघिय विकास कार्यक्रम (युएनडीपी)को आर्थिक तथा प्राविधिक सहयोगमा तारजाली प्रविधिको घर दोलखाको शैलुङ गाउँपालिका५, काटाकुटी र भीमेश्वर नगरपालिका८ बोचमा गरी ८७ ओटा घर निर्माण भइरहेका छन्। यस्तै सोही प्रविधिबाटै सिन्धुपाल्चोकमा पनि ५० र गोरखामा २७ ओटा घरको पुनःनिर्माण भएको यूएनडीपीले जनाएको छ। बुधबारसम्म अनुदान सम्झौता गरेका ६७ हजार ५ सय ५९ मध्ये ७७ प्रतिशत अर्थात ५१ हजार ९ सय ७८ घर निर्माण भइसकेको राष्ट्रिय पुनःनिर्माण प्राधिकरण आयोजना कार्यान्वयन ईकाई दोलखाले जनाएको छ। भूकम्पपछि करिब ३ वर्षसम्म जस्तापाताले बनेको टहरामा बस्दै आएको शैलुङ गाउँपालिका५, काटाकुटीकी यज्ञकुमारी खड्काले बताइन्। तारजाली प्रविधिबाट सुरक्षित घर बनेपछि एकसातअघि मात्रै नयाँ घरमा सरेको उनको भनाइ छ। पक्की घर बनाउने धेरै रकम थिएन, तारजाली प्रविधि अपनाउँदा ऋण खोज्नु परेन उनले भनिन्। तारजाली प्रयोग गर्दा चार कोठाको दुई तले घर निर्माण गर्न ६ लाख रुपैयाँ खर्च भएको उनको भनाइ छ। यस्तै, भीमेश्वर नगरपालिका८, बोचकी एकल महिला याङडोल्मा तामाङको घर यूएनडीपीले प्रविधि हस्तान्तरण कार्यक्रममार्फत नमुनाको रुपमा निःशुल्क निर्माण गरिदिएको छ। सडक र पहिरो रोकथाममा मात्र ग्यावियन तार प्रयोग गरेको देखेकी तामाङले आफ्नै घर सुरक्षित ढंगले तारजालीबाट बनेको देख्दा छक्क परेको बताइन्। मलाई त यो भूकम्पले कटेरोबाट सुरक्षित घरमा बस्ने बनाइदिएको छ उनले भनिन्। प्रविधि हस्तान्तरण कार्यक्रममार्फत निःशुल्क घर निर्माण गर्न वडा कार्यालयबाट तामाङको नाम सिफारिस गरिएको थियो। सोही प्रविधि सिकेर अरु ठाउँहरुमा पनि घर निर्माण सुरु गरेको डकर्मीहरु बताउँछन्। प्राविधिक रुपमा सस्तो र फरक ढङ्गले बनेका सुरक्षित घरको अध्ययन तथा अवलोकन गर्न जिल्लाभरबाट धेरै भूकम्प प्रभावितहरु शैलुङ गाउँपालिकाको काटाकुटी आउने गरेको शैलुङ गाउँपालिकाका अध्यक्ष भरत दुलालले बताए। भूकम्पपछि यूएनडीपीले नेपालमै पहिलोपटक दोलखामा तारजालीको घर बनाउने प्रविधिको सुरुवात गरेको थियो। उसले सुरु गरेको यो प्रविधि सर्वसुलभ, सुरक्षित र यातायातको पहुँच नपुगेको ग्रामिण क्षेत्रको लागि उपयुक्त रहेको प्राविधिक सुनोज जोशीले बताए।"
"विराटनगरमा उच्च गर्मी, जनजीवन प्रभावित","विराटनगर : प्रदेश १ को राजधानी विराटनगरमा बिहीबार यो वर्षको अहिलेसम्मकै अधिक गर्मी भएको छ। विराटनगरसहित पूर्वी तराईका जिल्लामा दिनप्रतिदिन गर्मी हुने क्रम बढ्दो अवस्थामा छ। उखरमाउलो गर्मीका कारण जनजीवन प्रभावित बन्दै गएको छ। दैनिक मजदुरी गरेर जीवन यापन गर्नेलाई कठिन भएको छ। रिक्सा मजदुर, निर्माण मजदुर, सडक मजदुरदेखि दैनिक श्रम गरेर छाक टार्नु पर्ने अवस्था भएका गर्मीका कारण बढी प्रभावित बनेका छन्। दिउँसो समय प्रतिकूल हुन थालेपछि सडकमा साइकल, मोटरसाइकलगायत साना सवारीका साधन पातलिन थालेका छन्। सरकारी कार्यालय, कृषि उद्यम, बजार, पसल एवं सार्वजनिक क्षेत्रमा दिउँसो चहलपहल कम हुन थालेको छ। चिसो पेय पदार्थको किनबेच पनि बढेको व्यापारीले बताएका छन्। बुधबारदेखि पूर्वका विराटनगर, विर्तामोड, भद्रपुर, दमक, इटहरी, इनरुवासमेतका सहरमा तातो हावाको बहाब बढेको हावा पानी फिल्ड कार्यालयले जनाएको छ। कार्यालयका विराटनगर प्रमुख विकास देउजाका अनुसार न्युनतम २३ देखि अधिकतम ३८ डिग्री सेल्सियस भन्दामाथि तापक्रम पुगेपछि जनजीवन नराम्ररी प्रभावित भएको छ। शुक्रबार विराटनगरको अधिकतम ३८ र न्युनतम २८ डिग्री पुगेको छ। बिहीबार ३७३ र न्यूनतम २६२ डिग्री सेल्सियस तापक्रम मापन गरिएको थियो। शुक्रबारको तापक्रम तापक्रम वैशाख यताको अधिक हो। कोसी अस्पताल विराटनगरका निमित्त मेडिकल सुपरिटेन्डेन डा लक्ष्मीनारायण यादवले गर्मीको सबै भन्दा बढी असर बालबालिका र वृद्धवृद्धामा पर्ने जानकारी दिए। उनका अनुसार उच्च तापक्रमले गर्दा बालबालिकाहरुको मस्तिकसमा असर पर्ने र उनीहरु बेहोस हुने समस्या आउन सक्छ। बढ्दो गर्मीका कारण मानिसको स्वास्थ्यमा गम्भीर असर पर्छ, उनले भने, निन्द्रा नलाग्ने, रक्तचाप बढ्ने, राता रक्तकोषहरु धेरै मर्ने, जण्डिसको समस्या बढ्ने र वातावरणसँग घुलमिल हुन नसक्दा लाग्ने मानसिक रोगले पनि आक्रान्त बनाउने लगायतका समस्या देखा पर्न सक्छन्। वातावरण क्षेत्रका जानकार एवं त्रिभुवन विश्व विद्यालयका वातावरण विज्ञानका उपप्राध्यापक रामचन्द्र अधिकारी जलवायु परिवर्तनले हरेक वर्ष पृथ्वीको तापक्रम बढाउँदै लैजानुले गर्मी दिन प्रतिदिन बढ्दै गएको बताउँछन्। नेपालको तापक्रम वृद्धिदर ० दशमलव ०६ डिग्री सेल्सियस छ, उनले भने, त्यही भएर चिसो हुनु पर्ने रात पनि गर्मी नै छन्। पूर्व अनुमान गर्न नसक्ने किसिमका परिवर्तनहरु आउने भएकाले यस्तो गर्मी कहिलेसम्म रहन्छ भनेर भन्न नसकिने अधिकारीको भनाइ छ। उनले भने, बढ्दै गएको गर्मीसँग मानिसलाई घुलमिल हुन सक्ने अवस्थाको सिर्जन गर्नुको विकल्प छैन। विराटनगरमा पछिल्लो तापक्रमको अवस्था न्युनतम अधिकतम जेठ २५ २४० ३३० जेठ २६ २३८ ३२० जेठ २७ २४८ ३३० जेठ २८ २४६ ३४० जेठ २९ २५४ ३५८ जेठ ३० २६२ ३७३ जेठ ३१ २८२ ३८० स्रोत : हावापानी फिल्ड कार्यालय विराटनगर।"
नगरमै जीर्ण झोलुंगेपुल,"स्याङ्जा : पुतलीबजार नगरपालिका३ मजुवाको झोलुंगे पुल जीर्ण बनेको छ। सिद्धार्थ राजमार्गसँग जोडिएको उक्त पुलका लठ्ठा र तार कमजोर बन्दै गएका छन्। फलामे तारका बार झरेर पातलिएका छन्। पातलो बारका कारण पुल वारपार गर्नसमेत जोखिम छ। एक पटकमा ८१० जनाभन्दा बढी आवतजावत गर्न मिल्दैन। दुई दशक पुरानो झोलुंगे पुलका फलामे तारबारमा खिया लागेको छ। जीर्ण पुल नजिकका विद्यालय र समुदायले मर्मत गर्दै उपयोग गर्दै आएका छन्। दिनहुँ सयौं व्यक्ति वारपार गर्ने उक्त पुल निर्माणबारे सम्बन्धित निकायले ध्यान नदिँदा कुनै पनि बेला दुर्घटना हुने स्थानीय कृष्ण शर्माले बताए। उनले भने, केही वर्षपहिले स्थानीय र विद्यालयको पहलमा सामान्य मर्मत गरियो। तर, पुलको अवस्था ज्यादै नाजुक र कमजोर बनेको छ। कार्यालय, अस्पताल, पुरानो व्यापारिक केन्द्र, विद्यालय समेतको प्रवेशद्वार मजुवा पुल जीर्ण बनेको छ। नयाँ पुल निर्माण गर्न पटकपटक माटो र प्राविधिक परीक्षण भए, वडाध्यक्ष अमृतप्रसाद श्रेष्ठले भने, पहुँच नपुग्दा पुल निर्माण हुन सकेन। यहाँ पुल निर्माण अत्यन्त आवश्यक छ। सिद्धार्थ राजमार्गसँग जोडिएको उक्त पुलका लठ्ठा र तार कमजोर बन्दै गएका छन्। सिद्धार्थ राजमार्गलाई छोएर बनाइएको सो पुल बाडखोला वारपार गर्ने एक मात्र माध्यम हो। पुतलीखेत, कुमालगाउँवासीको सदरमुकाम आउने जाने नियमित बाटो पनि सोही पुल हो। काजीमान हरिटीका मावि र भूतपूर्व आवासीय मावि २ वटा माध्यमिक विद्यालयमा अध्ययनरत झन्डै २ हजार विद्यार्थी उक्त पुलबाटै दैनिक आवतजावत गर्छन्। पुतलीबजार नगरपालिका३ स्थित आधा दर्जन सरकारी कार्यालय जिल्ला अस्पताल, डिभिजन सिँचाइ, खानेपानी, आयुर्वेदिक अस्पताल, तथ्यांक कार्यालय, सैनिक ब्यारेकका कर्मचारी र सेवाग्राही पनि सोही पुलमार्फत ओहोरदोहोर गर्छन्। कुमाल गाउँ, गुणीखोला, बाडखोला, भाइटारी, कालीमाटी, गोदगोदे, लामागेलगायत गाउँमा जानआउन पनि सोही पुल प्रयोग गरिन्छ। व्यस्त पुलको प्राविधिक परीक्षण गरी मोटरेबल पुल निर्माण गर्नुपर्ने भूतपूर्व सैनिक आवासीयक माविका अध्यक्ष सुवेदार किसनमान श्रेष्ठले बताए। मुख्य बजारबाट बाडखोला तरेर धेरै गाउँले हिँडेको देखेपछि गोर्खा वेलफेयर स्किमले सन् २००२ मा सो पुल निर्माण गरेको हो। पुल निर्माणपछि बस्ती बढ्नुका साथैे कार्यालय र विद्यालय पनि स्थापना भएका छन््। छिट्टै माटरेबल पुल निर्माण गरी हजारौं उपयोगकर्तालाई सहज सुविधा दिन स्थानीयको माग छ।"
सडक दुर्घटनामा परी सुर्खेतमा दुईको मृत्यु,सुर्खेत : सुर्खेतमा भएका छुट्टाछुट्टै सडक दुर्घटनामा दुई जनाको मृत्यु भएको छ। वीरेन्द्रनगरको यरिचौकमा गएराति भएको सवारी दुर्घटनामा वीरेन्द्रनगर४ का नारायणदेव गिरीको मृत्यु भएको छ। उनी वीरेन्द्रनगर२ नम्बर वडा कार्यालयका सचिव हुन्। मुलपानीबाट यरिचौकतर्फ गइरहेको भे १ ह ३८७४ नम्बरको अटोले गिरी सवार भे ७ प १८३४ नम्बरको मोटरसाइकललाई ठक्कर दिँदा गिरी घाइते भएका थिए। उपचारका क्रममा उनको मृत्यु भएको हो। प्रहरीले अटो चालक दीपककुमार साउदलाई नियन्त्रणमा लिएको छ। बिहिबार नै कर्णाली राजमार्गको बाँगेशीमलबड्डीचौर सडकखण्डको गिरीघाटमा ट्याक्टर पल्टिदा सहचालक वीरेन्द्रनगर१ बांगेशीमल निवासी रामबहादुर नेपालीको मृत्यु भएको छ। भे १ त ५२८८ नम्बरको ट्याक्टर अनियन्त्रित भएर पल्टिएको थियो। उनको घटनास्थलमै मृत्यु भएको प्रहरीले जानकारी दिएको छ।
विदेश अध्ययनमा कडाइ : विद्यार्थी आक्रोशित,"काठमाडौं : सरकारले अध्ययन अनुमतिपत्र (एनओसी) दिन कडाइ गरेपछि उच्च शिक्षाका लागि विदेश जान लागेका विद्यार्थी आक्रोशित भएका छन्। बिहीबार केशरमहलस्थित वैदेशिक अध्ययन अनुमति शाखा पुगेका सयौं विद्यार्थी एनओसीबिनै फर्किए। कर्मचारीले स्नातक तह (ब्याच्लर)का लागि मात्र एनओसी दिने बताएपछि उनीहरूले शाखा प्रमुखलाई घेराबन्दी गरी आक्रोश पोखेका थिए। रित्तो हात फर्किएकामा अधिकांश जापान, अस्ट्रेलिया, न्युजिल्यान्डलगायत मुलुक जाने तयारी गरेका विद्यार्थी थिए। शाखाका उपसचिव महेश्वर शर्मा भने मन्त्रालयको निर्णय आफूले परिवर्तन गर्न नसक्ने भन्दै विद्यार्थीलाई सम्झाउने प्रयास गरिरहेका थिए। विद्यार्थीका गुनासा मन्त्रालयका उच्च अधिकारीसमक्ष पुर्याउन कोसिस गर्छु, उपसचिव शर्माले भने, तर, मन्त्रालयको निर्देशनविपरीत एनओसी दिन सकिँदैन। कलेजमा शैक्षिक प्रमाणपत्र तथा पैसा बुझाइसकेका विद्यार्थीले एनओसी नदिने हो भने आफूहरू विदेश जान नपाउने र कलेजलाई बुझाएको पैसा डुब्ने बताए। कलेजमा ४ लाख रकम बुझाइसकेको छु। मन्त्रालयले अकस्मात् एनओसी दिन्न भन्छ, जापान जाने तयारीमा रहेका स्याङ्जाका राजु थापाले भने, एनओसी नपाएकै कारण हामी जापान जान रोकियौं भने कलेजमा बुझाएको पैसाको जिम्मेवारी कसले लिने ? स्वदेशमा रोजगारी पनि नदिने अनि विदेश गएर पढाइसँगै रोजगारी गर्छु भन्दा पनि रोक्ने सरकारी नीतिले मर्कामा परेको विद्यार्थीको गुनासो छ। शिक्षा, विज्ञान तथा प्रविधि मन्त्रालयले मंगलबार डिप्लोमा तहको अध्ययन गर्न जाने विद्यार्थीलाई एनओसी नदिन शाखालाई निर्देशन दिएको थियो। नेपालीहरू डिप्लोमा तहअन्तर्गत एक वर्ष तथा ६ महिनाको कोर्सका लागि विदेश जाने गरेका छन्। यस्तो कोर्स विदेशमा सीपमूलक तालिम सञ्चालन गरिरहेका संस्थाले दिन्छन्। जसलाई मन्त्रालयले उच्च शिक्षा मानेको छैन। मन्त्रालयको निर्णयअनुसार सम्बन्धित कलेजले विद्यार्थीलाई दिने अफर लेटरमा स्नातक तहका लागि भर्ना लिने सुनिश्चतता भए मात्र एनओसी दिइनेछ। परामर्श व्यवसायीले एकवर्षे वा डेढवर्षे डिप्लोमा पनि स्नातक तहकै एउटा भाग रहेको दाबी गरेका छन्। डिप्लोमा तहका लागि अनुमति नदिनुमा बुझाइको कमी भएको उनीहरूको भनाइ छ। नेपाल शैक्षिक परामर्श व्यवसायी संघ (इक्यान)का पूर्वअध्यक्ष राजेन्द्र बरालले सरकारले अध्ययनै नगरी हचुवाका भरमा निर्णय गरेको आरोप लगाए। यसले ठूलो समस्या निम्त्याउँछ, उनले भने। विदेशी क्याम्पसमा भना प्रक्रिया आरम्भ गरेका विद्यार्थीले पनि मन्त्रालयले अकस्मात् निर्णय गरेर अन्याय गरेको गुनासो गरेका छन्। कतिपय विद्यार्थीले सम्बन्धित मुलुकबाट प्रवेशाज्ञासमेत पाएका छन्। तर, एनओसीकै कारण आफूहरूको भविष्य बिग्रिन लागेको उनीहरूले बताए। विदेश जान आवश्यक मुद्रा सटही र विमानस्थलको अध्यागमन कार्यालयबाट जाने बेला एनओसी अनिवार्य हुन्छ। २०७२ सालमा छैटौं पटक संशोधन भएको छात्रवृत्तिसम्बन्धी नियमावली २०६० को नियम २७ (क) मा विदेशमा उच्च शिक्षा अध्ययनका लागि जाने नेपाली विद्यार्थीले तोकिएको शुल्क तिरेर एनओसी लिनुपर्ने व्यवस्था छ। नियममा स्पष्ट व्यवस्था भए पनि मन्त्रालयले विगतमा जापान, अस्ट्रिलिया, न्युजिल्यान्डसहितका मुलुकमा एकवर्षे डिप्लोमा कोर्स अध्ययन गर्न जाने विद्यार्थीलाई पनि एनओसी दिँदै आएको थियो। कुन आधारमा एनओसी दिइएको हो भन्ने विषयमा मन्त्रालयका अधिकारीसमेत स्पष्ट जवाफ दिन चाहँदैनन्। जापानलाई खुकुलो उच्च शिक्षा अध्ययन जानेलाई वैदेशिक अध्ययन अनुमतिपत्र (एनओसी) दिन सकिने कानुनी व्यवस्था छ। जापानमा भने भाषासम्बन्धी कक्षाका लागि मात्र जानेलाई पनि यस्तो अनुमति दिने तयारी मन्त्रालयले गरेको छ। जापानमा अधिकांश विद्यार्थी सुरुमा भाषा सिक्न जान्छन्। उनीहरू एकदेखि डेढ वर्षको भाषा कक्षाका लागि गएका हुन्छन्। उनीहरूले एनओसी लिने बेलामै भाषा स्कुलमा भर्ना हुने कागज देखाउँछन्। भाषा स्कुलमा पढेर जापानी भाषामा दक्ष भएपछि मात्र उनीहरू विश्वविद्यालय वा अन्य सीपमूलक शिक्षाका लागि भर्ना हुन्छन्। धेरै विद्यार्थी जाने र भाषा कक्षाका लागि मात्र जाने हुनाले जापानका लागि खुकुलो बनाउने कि भनेर छलफल भइरहेको शर्माले बताए।"
"क्यान्सरले थलिए, तरकारी खेतीले तंग्रिए","कालिकोट : खाँडाचक्र नगरपालिकाको गारुवा निवासी भीमबहादुर कार्की क्यान्सरले थलिए। १३ बर्षको कलिलो उमेरमा नै अभिभावक विहीन बनेका कार्की पढ्दै गर्दा क्यान्सरबाट थला परे। क्यान्सरको उपचार गराउँदा आर्थिक अवस्था कमजोर भएका उनी अहिले व्यावसायिक तरकारी खेतीबाट माथि उठेका छन्। तीन वर्षसम्म भरतपुर क्यान्सर अस्पतालमा उपचार गराएपछि निको भए। निको भएर घरमा फर्किदा भएको खेतबारी बिक्रि भइसकेको थियो भने झण्डै १२ लाख रुपैयाँ ऋण लागेको थियो। क्यान्सरको पीडा ऋण कसरी तिर्ने भन्ने पिरलो। त्यही क्रममा उनले नगरपालिकाले व्यावसायिक तरकारी खेती गर्ने किसानलाई अनुदान पाइने थाहा पाए। बचेको दुइ रोपनी जग्गामा तरकारी खेती सुरु गरे। दुइ वर्ष अगाडी दुई रोपनी बारीमा तरकारी खेतीको सुरुवात गरेका कार्कीलाई हिजोआज तरकारी गोडमेल गर्न र बजारमा बिक्री गर्न भ्याईनभ्याइ छ। उनी हरेकदिन आफ्नो बारीको तरकारी बोकेर कर्णाली राजमार्गसम्म ल्याउने र बेचेर साँझ घर जाने गर्छन्। कार्कीले अहिले १० रोपनीमा व्यावसायिक तरकारी खेती गरिरहेका छन्। एक बोरा मकै उत्पादन हुने बारीमा तरकारी खेतीले२० बोरा मकै किन्ने पैसा कमाए, कार्कीले भने, त्यसपछि अन्नबाली लाउनु भन्दा तरकारी खेती गर्न मन लाग्यो, अहिले दैनिक पाँच हजार सम्मका काँक्रामात्र बिक्रि गर्दै आएको छु। उनले तरकारी खेतीबाटै बार्षिक १० लाख रुपैयाँ कमाउने गरेको सुनाए। क्यान्सरको घाउमा तरकारी खेतीले मलम लगाएको उनको भनाइ छ। तरकारी खेतीले उनको आर्थिक स्तरमात्र बढेन जिल्लाकै अगुवा कृषकका रुपमा पहिचान बनायो।"

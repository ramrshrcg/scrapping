शीर्षक,विवरण
मलेसियाको महाअल्झन,"वैदेशिक रोजगारमा सबैभन्दा बढी नेपाली जाने मलेसियाको बाटो रोकिएको १३ महिना भइसक्यो। यसबाट ३ लाखभन्दा बढी नेपाली प्रभावित भएका छन्। अहिलेसम्मको अवस्था हेर्दा अझै तत्काल खुल्ने लक्षण देखिँदैन। खुलाउन सरकार गम्भीरतासाथ लागेको छैन। दुई देशबीच ऐतिहासिक श्रम सम्झौता भएपछि गतिरोध तत्काल हट्ने अपेक्षा थियो। त्यसको पनि ८ महिना बितिसक्यो। श्रम सम्झौताबाट जेजति लाभ हुन्छ भनिएको थियो, त्यसबाट नेपाली कामदारले वञ्चित भइरहनै परेको छ। मलेसिया रोजगारको आकर्षक गन्तव्य नभए पनि बढीको रोजाइको थलो अवश्य हो। नेपालसँग मिल्दो हावापानी यसको मुख्य कारण हो। तर, वैदेशिक रोजगारमा जाने नेपाली बढी मात्रामा ठगिनेफसाइने देश त्यही हो। त्यसमा यताउता कार्यरत नेपाली व्यवसायीकै मुख्य हात छ। सरकारले अघिल्लोचोटि ल्याएको शून्य लागत मलेसियाको हकमा अति कम मात्र लागू भयो। लगानी गरेरै कोटा ल्याउने म्यानपावरले अदृश्य पैसा उठाएर श्रमिक पठाउने गर्थे। यस्तो अवस्थामा श्रम मन्त्रालयबाट भएको नियन्त्रण पहल प्रशंसनीय छ। त्यसकै लागि नेपालमलेसिया श्रम समझदारी भएको हो। त्यसमा शून्य लागत, लेभी नलाग्ने, दुर्घटनास्वास्थ्य बिमा, आफन्त बिरामी भएमा १५ दिन तलबी बिदा, फर्किंदा टिकटजस्ता सुविधा प्रत्याभूत गरिएका छन्। व्यवहारतः कार्यान्वयन गर्न सक्ने प्रणाली बनेको खण्डमा यो ठूलो उपलब्धि हो। त्यसअघि विभिन्न शीर्षकमा पैसा उठाउने बायोमेट्रिक, भीएलएन, माइग्राम, आईएससी, ओएससीजस्ता संस्थाका सञ्चालकलाई श्रममन्त्री गोकर्ण विष्टले धरपकड गरे। अनावश्यक शुल्क लिएको भन्दै थुनिएका तिनीहरूविरुद्ध सरकार अदालत गयो। यसको पनि प्रशंसा भयो। तर, श्रम सम्झौतामा शून्य लागतमा सहमत मलेसियाले उतैबाट (रोजगारदाताले) खर्च तिर्ने सर्तमा ती भेन्डर हटाउन चाहेन। आफैंलाई थुनेकालाई पुनः काम गर्ने अनुमति दिन मन्त्रीको अहम्ले मानेन। त्यही अवसर उपयोग गरी उनले तिनलाई फेरेर आफ्ना नजिककालाई ल्याउन पहल गरे। त्यसका लागि वैदेशिक रोजगारमै खराब सूचीमा रहेका केही व्यक्ति मलेसिया सरकारसँग डिल गर्न मन्त्रीका प्रतिनिधि बनेर गए। जब यो विषय मिडियामा उजागर भयो, उनी रोकिन बाध्य भए। मलेसियाको अडान भने कायम रह्यो। मन्त्री पनि उत्तिकै अडिग रहे। लामो गतिरोधको मुख्य कारक यही हो। २०७५ कात्तिक १३ मा भएको श्रम सम्झौतालगत्तै संयुक्त कार्यदलको बैठक बसेयता पुनः बस्न सकेको छैन। बरु यसबीच मलेसियाको सिन्डिकेटविरुद्ध लडिरहेका मन्त्री विष्टकै सहमतिमा परराष्ट्रले हालै कतारका लागि भने एक मात्र कम्पनी कतार भिसा सेन्टर लाई सम्पूर्ण सेवा प्रदान गर्ने अनुमति दियो। खाडीका देशका लागि गाम्काका १२ संस्थाको वर्षौंको सिन्डिकेट रोकिएको छैन। दोहोरो मापदण्ड वा पक्षपात कानुनी राज्यमा पाच्य विषय होइन। कानुन भए सबैलाई उही लाग्नुपर्छ। नभए कसैलाई दुःख दिइनु हुँदैन। सेवा प्रवाहमा एजेन्ट प्रयोग विश्वव्यापी प्रचलन हो। नेपालजस्तो गरिब मुलुकका श्रमिकका हकमा खर्च बढाउने सबै दुला टाल्नु अनुचित होइन। सरकारले गरेको त्यसको प्रयास सराहनीय छ। तर, रोजगारदाता मुलुकले सबै खर्च बेहोर्ने सर्तमा एजेन्ट राख्न रहर गर्छ भने त्यसैमा बखेडा निकालिइरहनु हुँदैन। तर, नेपाल सरकार वा नेपाली श्रमिक कसैलाई एक रुपैयाँ तिराउन पाइँदैन। त्यसका भने चोर बाटासमेत बन्द गराइनुपर्छ। सरकारको ध्यान त्यता जानु उचित हो। सकेसम्म एजेन्ट नहुन्। सरकारले चाहेको त्यही हो। भइगए नेपालीले एक रुपैयाँ तिर्नु नपरोस्। तर, एजेन्ट यो वा ऊका नाममा अलमल नगरौं। चाँडो मलेसिया खुलाऔं। यसमै छ श्रमिकको हित।"
सल्यानको कुपिण्डेतालमा बेपत्ता युवा तीन दिनसम्म भेटिएनन्,"सुर्खेत : सल्यानको कुपिण्डेतालमा डुबेर बेपत्ता भएका एक युवक तीन दिनसम्म भेटिएका छैनन्। गत सोमबार बेलुकी तालमा पौडी खेल्न गएका बनगाड कुपिण्डे नगरपालिका ८ का ३६ वर्षीय गोकुल बुढा पौडी खेल्ने क्रममा तालमा डुबेर बेपत्ता भएका थिए। जिल्ला प्रहरी प्रमुख डीएसपी वीरेन्द्र बहादुर शाहीले भने, बेपत्ता युवाको खोजीकार्य जारी छ, तर भेटिएका छैनन्, बेपत्ता युवाको शव खोज्न गोताखोरको टोली नै मगाउनुपर्ला जस्तो छ। गोकुल बुढासँगै अन्य तीन जना साथीहरू तालमा पौडी खेल्न गएका थिए। गोकुलसँगै नुहाउन उनका भान्जा पूर्णबहादुर बुढामगर, मेघराज पुन र प्रेम रोका पनि तालमा गएका थिए। उनीहरूले पनि तत्काल उद्दार गर्न सकेनन्। उनीहरूका अनुसार बेपत्ता युवा तालमा डुबेपछि तत्काल उद्धार गर्न कठिनाई भएको थियो। झण्डै ३४ मिटर गहिरो कुपिण्डेतालमा पछिल्लो पटक दुई दर्जन डुंगा संचालनमा छन्। ३० हेक्टर क्षेत्रफलमा फैलिएको कुपिन्डे ताल भौगालिक रुपमा अफ्ठ्यारो भएकोले पौडीको लागि जोखिमपूर्ण मानिन्छ।"
लागुऔषध दुव्र्यसनी बढेको भन्दै सरोकारवालाको चिन्ता,"विराटनगर : लागुऔषध दुव्र्यसनीको संख्या प्रदेश १ मा दिन प्रतिदिन बढ्दैगएको सरोकारवाला निकायले औंल्याएका छन् । युवा पुस्ता लागु पदार्थको कुलतमा फस्ने र आकर्षित हुने गरेकोले उनीहरुले चिन्ता व्यक्त गरेका छन् । प्रदेश सरकार, प्रहरी र पुर्नस्थापना केन्द्रसहित सरोकारवाला निकायले लागुऔषधको दुव्र्यसनमा युवा जमात फस्ने क्रम बढिरहेको बताएका हुन् । अन्तर्राष्ट्रिय लागु पदार्थ तथा अवैध तस्करी विरुद्धको दिवसका अवसरमा विराटनगरमा बुधबार आयोजित कार्यक्रममा सरोकारवाला पक्षले चासो देखाएका हुन् । मुख्यमन्त्री शेरधन राईले सरकारले लागुऔषध नियन्त्रणका लागि विशेष अभियान सञ्चालन गरेको भए पनि दुव्र्यसन र यसको ओसारपसार विरुद्ध अपेक्षाकृत नतिजा हाँसिल गर्न नसकिएको बताएका थिए । लागुऔषधको सेवन र अवैध कारोवारलाई निरुत्साहित गर्न सरकारले नै लागि परे पनि सकारात्मक नतिजा हात लाग्न नसक्नु दुःखद् भएको उनको भनाइ छ । जिल्ला प्रहरी कार्यालय मोरङले विभिन्न समयमा गरेको अध्ययनबाट वार्षिक रुपमा ११३६ प्रतिशतले लागुऔषध सेवनकर्ताको संख्या बढ्दै गएको देखाएको छ । प्रहरीका अनुसार मोरङ कारागारमा रहेका ८ सय ६३ जना कैदीबन्दीमध्ये २० प्रतिशत लागुऔषध प्रयोगकर्ता छन् । मोरङ, सुनसरी र झापामा ३३ वटा लागुपदार्थ प्रयोगकर्ता पुर्नस्थापना केन्द्र छन् । मोरङमा ८, सुनसरीमा १० र झापामा १५ वटा पुर्नस्थापना केन्द्र छन् । नेपाल सरकारले ७ वर्षअघि २०६९ सालमा गरेको सर्वेक्षण अनुसार सुनसरी, मोरङ र झापामा १९ हजार ८ सय ३० जना लागुऔषध सेवनकर्ता थिए । जसमा १८ हजार ८ सय ९८ पुरुष र ८ सय ८२ महिला थिए । त्यसयता लागुऔषध दुव्र्यसनीका विषयमा आधिकारिक अध्ययन अनुसन्धान भएको छैन ।"
छाउगोठ भत्काउँदाको उल्टो परिणाम : पाल र ओढारमा बास,"बाजुरा : बुढीनन्दा नगरपालिका ९ पाण्डुसेनमा गत वर्ष पुस २४ गते छाउगोठमा अम्मा बोहारा सहित उनका दुई छोराको मृत्यु भयो। यो घटनापछि 'ज्यानमारा छाउगोठ' भन्दै गोठ भत्काउने अभियान तीब्र भयो। स्थानीय तह, प्रहरी, प्रशासन, नागरिक अगुवा समेत छाउगोठ भत्काउन लागे। तर यसको परिणाम भने उल्टो भएको छ। छाउगोठ भत्काइएपछि अहिले छाउपडी ओढार र पालमुनी झन् असुरक्षित बस्दै आएका छन्। हिमाली गाउँपालिका १ बस्ने जौला रोकाया छाउपडी गोठ बस्न लागेको १३ वर्ष भयो। महिनावारी भएको समयमा उनी सधैँ घर अलगैको गोठमा बस्दै आएकी थिइन्। तर गाउँका अगुवा महिलाले छाउपडी गोठ भत्काएपछि अहिले महिनावारीको बेला उनी असुरक्षित तरिकाले घर बाहिर बस्नुपरेको छ। गाउँलाई छाउपडी गोठमुक्त घोषणा गर्न अगुवा महिलाले गोठ भत्काइदिएपछि आफू गाँउ नजिकै रहेको ओढार, पालमा बस्दै आएको जौलाले बताइन्। संस्थाका प्रतिनिधि र केही महिला नेता आएर गोठ भत्काए। घरमा बस्न घरकाले दिँदैनन्', उनले भनिन्, 'अनि गाउँ नजिकै जंगलको ओढारमा बस्ने गरेको छु। छाउपडी गोठ भत्काउने अभियानपछि उनी जस्तै गाउँका अन्य महिला पनि कोही प्लास्टिकको पाल त कोही ओढारमा बस्दै आएका छन्। गोठामा बस्दा बरु ग्राहो हुँदैनथ्यो', बेलकी विकले भनिन्, 'पालमा बस्दा झन् समस्या भएको छ। 'गोठ भत्काएर गोठमुक्त गर्ने काम मात्र भयो। हाम्रा समस्या कसैले बुझेनन्', अर्की महिला जौमा रोकायाले भनिन्, 'सेवा सुविधा रोक्ने कारबाही गर्ने भनेपछि गोठ भत्कायौँ, तर अहिले झन् गाउँ भन्दा टाढा पालमा बस्नुपरेको छ।' महिलाहरू छाउ भएको बेला सुरक्षित ठाउँमा बस्नु त कुरै छोडौँ झन् उनीहरू ओढारमा ओड्ने ओछ्याउने कपडा समेत नपाएर चिसोमा कठ्यांग्रिएर बस्नुपर्ने बाध्यतामा रहेको सोही गाउँकी हिरुकला बुढाले बताइन्। बाजुरामा साविकका ७ वटा गाविस छाउपडी गोठ मुक्त भएका छन्। तर छाउपडी गोठ भत्काएपछि गोठबाट पाल र ओढारमा उनीहरूको दुःख सरेको छ। बुढीगंगा, जयवागेश्वरी, बाह्रबिस, कुल्देबमाण्डौ, कैलाशमाण्डौ, आटिचौर, बह्रमतोला गाउँका वडा छाउपडी गोठ मुक्त घोषणा गरिएको छ। समाजका कारणले उनीहरू समस्यामा रहेको महिला तथा वालवालिका कार्यलयकी सामाजिक कार्यकर्ता केशरी रोकायाले बताइन्। छाउपडी गोठमुक्त अभियानका लागि जिल्लामा सरकारी तथा गैरसरकारी संस्थाहरूले कति खर्च गरे कुनै तथ्यांक छैन।"
मध्यरातमा केटी साथी भेट्न जाँदा कुटपिटबाट हत्या,"राजविराज : सप्तरीको राजविराजमा बुधबार एक युवकको हत्या भएको छ। केटी साथी भेट्न गएका सप्तरीको तिरहुत गाउँपालिका २ गोइठी घर भई राजविराज बसोबास गर्दै आएका २५ वर्षीय जयकृष्ण बिराजीको युवाको कुटपिटबाट मृत्यु भएको सप्तरी प्रहरीले जनाएको छ। कुटपिटबाट गम्भीर बिराजीको उपचारको क्रममा नोबेल अस्पताल विराटनगरमा बुधबार दिउँसो मृत्यु भएको मृतकका परिवारले बताए। सोमबार राति करिब १२ः३० बजे कुटपिटबाट घाइते भएको अवस्थामा बिराजीलाई राजविराज नगरपालिका ६ खर्साल टोलस्थित हरिनारायण शर्माको घर अगाडि सडकबाट प्रहरीले उद्धार गरेको थियो। बिराजीले हाम्रै गाउँकी एक युवतीसँग प्रेम गर्थे। यो कुरा केही गाउँलेलाई थाहा थियो, एक गाउँलेले नाम नभन्ने शर्तमा भने, सोमबार मध्यरातमा केटीको घर अगाडि आएर फोन गर्न थालेपछि स्थानीय युवाले पिछा गरेछन्। लगातार फोन गरेको देखेपछि फोन खोस्न खोज्दा विवाद भएछ। त्यही सानो कारणले दुःखद् घटना भयो। विराटनगरस्थित नोबेल अस्पतालमा उपचारकै क्रममा बिराजीको मृत्यु भएको मृतकका बुवा उपेन्द्र यादवले जानकारी दिए। बिराजीलाई आफ्नो केटी साथी भेट्न गएको बेला सोमबार राति स्थानीय व्यक्तिले कुटपिट गरेको आशंका गरिएको छ। बिराजी राजविराज नगरपालिका २ स्थित पिस जोन मोडेल स्कुलमा शिक्षक रही सोही स्कुलको होस्टल बार्डेनका रुपमा समेत कार्यरत थिए। राति करिब १२ बजे होस्टलबाट निक्लिएका बिराजी पैदल हिँडेर करिब तीन किलोमिटरको दुरीमा रहेको खर्साल टोल पुगेका थिए। राति अपरिचित युवालाई टोलमा ओहोरदोहोर गरेको देखेपछि केही युवाले सोधपुछ गर्दै मोबाइल खोस्न थालेपछि विवाद भएको थियो। विवादपछि भागेका बेला चोर भनेर हल्ला गर्दै लखेटेर कुटपिट गरिएको स्थानीयवासीले बताएका छन्। जिल्ला प्रहरी कार्यालय सप्तरीका प्रहरी नायव उपरीक्षक भावेश रिमालका अनुसार बेहोस अवस्थामा सडकमा फेला परेका बिराजीबारे स्थानीयले प्रहरीलाई जानकारी गराएका थिए। त्यस लगत्तै प्रहरीले उद्धार गरेको थियो। मृतकका बुवा उपेन्द्रले हत्यामा संलग्न भएको आरोपमा बुधबार नौविरुद्ध उजुरी दिएका छन्। हत्याबारे प्रहरीले अनुसन्धान गरिरहेको र आरोपित फरार रहेकाले हालसम्म पक्राउ नपरेको रिमालले बताए।"
"पाँचथरमा पहिरो, दर्जनौं घरपरिवार विस्थापित","फिदिम : पाँचथरको याङवरक गाँउपालिका२स्थित फलैँचाको चिङ्मा, बेतेनी, मुक्लाबुङ र धिमालेमा पहिरो गएको छ। पहिरोका कारण दर्जनौं घरपरिवार विस्थापित भएको घटनास्थलमा खटिएका असई जिवन कार्कीले जानकारी दिए। अविरल बर्षाका कारण गएराति १ बजेदेखि पहिरो जान सुरु भएको थियो। स्थानीय डिल्ली ओलीका अनुसार पहिरोका कारण चिङ्माका पहलमान राईको घर पुरिएको छ। राईको घरमा भएका पशु चौपायहरु समेत पहिरोले पुरेको हो। पहिरोका कारण तीनवटा टोलका मानिसहरु विस्थापित भएको बताइएको छ। विस्तापितहरुको यकिन विवरण आउन बाँकी छ,असई कार्कीले भने,दर्जनाैं घरपरिवार विस्थापित भएको अनुमान छ। घटनास्थलमा सीमा प्रहरी चौकी च्याङथापु र प्रहरी चौकी फलैँचाको प्रहरी टोली खटिएको छ।"
प्रेमिकाले बिहे गर्न नमानेपछि ६ वर्षीया छोरीको अपहरण !,"भैरहवा : भैरहवामा हालै एक अनाैठाे र डरलाग्दाे अपहरण घटना सार्वजनिक भएकाे छ । जहाँ ६ वर्षीया बालिका आफ्नी आमाका प्रेमीबाटै अपहरणमा परेकी छन् । छोरीको अपहरण भएको भन्दै एक दम्पति सोमबार राति प्रहरी चौकी महुवारीमा पुगे । चौकीले इलाका प्रहरी कार्यालय बुटवलमा तत्काल खबर गर्यो । प्रहरीले खबर पाएलगत्तै अपहरणमा परेकी तिलोत्तमा नपा १२ की ६ वर्षीया बालिकाको खोजी सुरु गर्यो । मंगलबार प्रहरीले अपहरित बालिकाका बुवा टेकबहादुर थापा र आमा मन्जु थापालाई कार्यालयमा बोलायो । उनीहरु बन्द रहेको कारण आउन नसक्ने भन्दै बुधबार आउने बताए । तर, घटनाको विफ्रङ लिइरहेका रुपन्देहीका एसपी हृदय थापाले प्रहरीको टोलीलाई उनीहरुको घरमै पठाए । यता एसपी थापाले सादा पोसाकमा प्रहरीको विभिन्न समूह परिचालन गरे । राजमार्गमा नाकाबन्दी गरेर चेकजाँच सुरु भयो । शंकास्पद ठाउँहरुमा छापा हानियो । प्रहरीले घटनाबारे बुझ्दै जाँदा छोरी अपहरण गर्न एक व्यक्तिले चेतावानी दिएका थिए । यसरी भएको थियो अपहरण घटना विवरण अनुसार बालिकाका वुवा र आमा घर नजिकै निर्माण भइरहेको पुलमा मजदुरी गर्थे । त्यहाँ ९ महिनादेखि काम गराउँदै आएका पेटी ठेकेदार पर्सा जिल्ला बिरगन्ज महानगरपालिका २७ का ३८ वर्षीय जयराम दास थिए । प्रहरीका अनुसार घरनजिककै मजदुरी गर्दा ठेकेदार र बालिकाकी आमा मन्जु थापाको निकटतम सम्बन्ध बस्यो । कयौँ दिनमासम्म सँगै बाहिर घुमघाम पनि गर्न जाने गरेका थिए । दासको मनमा एकहोरो प्रेम पलाउँदै गयो । निकटतम सम्बन्धलाई लिएर दासले एक दिन मन्जुलाई विवाहको प्रस्ताव गरे । २३ वर्षीया मन्जुले प्रस्तावलाई अस्विकार गरिन् । प्रस्ताव अस्विकार गरेपछि दासले छोरी अपहरण गर्ने चेतावनी दिए । छोरी अपहरणपछि भने मन्जुले दाससँग भएको घटनाबारे प्रहरीलाई सविस्तार बताइन् । प्रहरीको शंकाको सुई पनि दास तिर घुम्यो । प्रहरीले मन्जुलाई दासलाई फोन सम्पर्क गर्न लगायो । उताबाट दासले झुठो बोल्दै नवलपरासीको चोरमारा रहेको जवाफ दिए । तर, उनको मोबाइल लोकेसन बुटवलमा देखायो । रुपन्देहीका एसपी थापाका अनुसार प्रहरीले दासमाथि खोजी तिब्र बनायो । प्रहरीले बुटवल क्षेत्रलाई आधार मानेर बालिकालाई होटलमा राखेको थाहा पाएपछि छापा मार्न सुरु गर्यो । यता मन्जु प्रहरी नियन्त्रणमै थिइन् । जसले दासलाई फोन सम्पर्क गरेकी थिइन् । निरन्तर फोन सम्पर्कपछि बालिकालाई होटलको कोठामा बन्धक बनाएर राखिएको हुनसक्ने भन्दै प्रहरीले होटलहरुमा खोजी जारी राखेको हो । फोन सम्पर्कको बेला पनि दासले मन्जुलाई आफुसँग हिँड्न दवाव दिइरहेका थिए । त्यसपछि प्रहरीले मन्जुलाई आफू विवाह गर्न तयार रहेको र बुटवलको सब्जीमण्डी क्षेत्रमा लिन आउन लगायो । यसरी दास अपहरण काण्डमा पक्राउ परेका हुन् । पक्राउ परेपपछि उनले बालिकालाई होटल बुटवल प्लाजा एण्ड रेष्टुरेण्टको कोठा नम्बर १०३ बन्धक बनाएर राखेको स्विकार गरेको प्रहरीले बताएको छ । प्रहरीले बालिकाको उद्दार गरेर अहिले परिवारको जिम्मा लगाइसकेको छ । । बालिका र दासको चिनजान रहेकोले उनले बालिकालाई फकाएर घरबाट मोटरसाइकलमा लगेका थिए । पक्राउ परेका दास उपर शरीर बन्धक तथा अपहरण मुद्दा दायर गरी थप अनुसन्धान अगाडी बढाएको जिल्ला प्रहरी कार्यालय रुपन्देहीले जनाएको छ ।"
हो हो माले हो हो (फोटो फिचर),"पोखरा : कास्कीका किसान धान रोपाईमा होमिएका छन्। माछापुच्छ्रे, पोखरा लगायतका क्षेत्रमा धान रोप्ने चटरो सुरु भएको छ। माछापुच्र्छे गाउँपालिका सार्दिखोलाको फाँट, फेवातालको सिरान फेवा फाँट, पोखराका पुरन्चौर लगायतका किसानहरु विभिन्न तरिकाले रोपाई गरिरहेका छन्। फेवा फाँट ढाभ र मुल खेतमै पलाउने भएकोले जेठको पहिलो हप्ता देखि नै किसान रोपाईमा व्यस्त भएका छन्। यो क्षेत्रमा दलदल र ढाभ भएकोले गोरुकै प्रयोग गरी किसानले धान रोपिरहेका छन्। पुरन्चौर, सार्दिखोलाका केही किसानले ट्यक्टर र केहीले गोरुको प्रयोग गरी धान रोपिरहेका छन्। रोपाहाहरु असारे गीत गाउँदै धान रोप्न व्यस्त भएका छन्। हलीहरु होहो माले होहो भन्दै खेत जोत्न र हिल्याउन व्यस्त देखिन्छन्। बाउसे दाई कान्ला खन्न खन्नमै व्यस्त छन्। फेवा फाँट पोखरेली जेठोबुढो धान उत्पादनका लागि प्रख्यात छ। यहाँ उत्पादन भएको धान अन्य जिल्लामा पनि पुग्ने गर्दछ। पछिल्लो समयमा तालको मुहान क्षेत्रबाट आउने बाढीले रोपो पुर्ने र सिमसार क्षेत्रमा फैलिएका कुर्मा चराले धानको रोपोको गुवो नै खाइदिदा उत्पादन कम भएको स्थानीय किसान मित्रमणि तिमिल्सिना बताउँछन्। पोखराका कुँडहर फाँट, बिरौंटा फाँट, सेदी, गैरी खेत, चाउँथे फाँट लगाएतका फाँटमा प्लटिङ गरी वस्ती बसेकोले कास्कीमा धानको उत्दान वर्षेनी घट्दो छ। जिल्ला कृषि विकास कार्यालयसँग भने पोखराका फाँटमा बस्ती बसेपछि कति धान उत्पादन घट्यो भन्ने तथ्याङ्क छैन।"
"ट्याक्टर दुर्घटना हुँदा ३ जनाको मृत्यु, ४ घाइते",अछाम : चौरपाटी गाउँपालिका वडा नं२ शोकटस्थित कोलगैरामा ट्याक्टर दुर्घटना हुँदा ३ जनाको मृत्यु भएको छ। ४ जना घाइते भएका छन्। बुधबार बिहान से १ त ७८३९ नं ट्याक्टर दुर्घटना हुँदा सहचालक चौरपाटी गाउँपालिका३ का रमेश साउदको घटनास्थलमा नै मृत्यु भएको हो। यस्तै दुर्घटनामा चौरपाटी गाउँपालिका ३ की लक्ष्मी साउद र कालि साउदको पनि मृत्यु भएको छ। उनीहरुमध्ये साउदले यस वर्ष एसईई परीक्षा दिएका थिए भने लक्ष्मी कक्षा ९ र कालि कक्षा ८ मा अध्ययनरत रहेको दशपल्ले माविका शिक्षक लोकबहादुर बोगटीले बताए। लाइसेन्स नभएका सहचालकले ट्याक्टर चलाउँदा दुर्घटना भएको स्थानीयले बताएका छन्। ट्याक्टर चालक ज्ञानेन्द्र चौधरीले भने हाम फालेर ज्यान जोगाएका छन्। अन्य ४ घाइतेलाई उपचारका लागि अस्पताल पठाइएको छ।
माेरङमा चट्याङ लागेर दुई बालकको मृत्यु,विराटनगर : अविरल वर्षासँगै परेको चट्याङ लागेर मोरङको रंगेली नगरपालिका९ दोहमना बजारमा बुधबार दिउँसो दुई बालकको मृत्यु भएको छ । दिउँसो ३ बजे परेको चट्याङले रंगेली९ का १५ वर्षीय राजु ऋषिदेव र १६ वर्षीय अभय ऋषिदेवको मृत्यु भएको इलाका प्रहरी कार्यालय रंगेलीका प्रहरी निरीक्षक कवीन्द्र कार्कीले बताए । बाटोमा हिँडिरहेका बेला वर्षासँगै परेको चट्याङले लागेर उनीहरु घाइते भएका थिए । उपचारका लागी अस्पताल पुर्याउना साथ दुवैजनाको मृत्यु भएको बताइएको छ । मृतकको शव पोस्टमार्टमका लागि जिल्ला अस्पताल रंगेलीमा राखिएको छ ।
"दुर्घटनामा मोटरसाइकल चालकको मृत्यु, उद्धारका लागि हिँडेको प्रहरीको गाडी ठोक्किदा १० घाइते",काभ्रे : मण्डनदेउपुर नगरपालिकामा भएको दुर्घटनामा मोटरसाइकल चालकको मृत्यु भएको छ। मंगलबार दिउँसो नगरपालिका६ कुन्ता बजारको भित्री सडकखण्डमा दुर्घटना भएको हो। कुन्ताबाट रानीटारतर्फ जाँदै गरेको बा २१ प ८२८० नम्बरको मोटरसाइकल अनियन्त्रित भइ पल्टिएको थियो। मोटरसाइकललाई विपरित दिशाबाट आइरहेको बा ३ ख ९०३० नम्बरको गाडीले किच्दा चालकको घटनास्थलमै मृत्यु भएको प्रहरीको भनाइ छ। मृतक देउराली गाउँपालिका ६ घर भइ मण्डनदेउपुर नगरपालिका कुन्तबेसीको ग्रिल पसलमा काम गर्दे आएका सचिन माझी भएको खुलेको छ। पल्टिएको मोटरसाइकल किच्ने गाडीलाई प्रहरीले नियन्त्रणमा लिएको छ। घटनाको अनुसन्धान भइरहेको जिल्ला प्रहरी कार्यालय काभ्रेका डीएसपी दिपक गिरीले जानकारी दिए। त्यसैगरी दुर्घटनापछि बढेको भिड नियन्त्रण गर्न जाँदै गरेको प्रहरीको गाडी दुर्घटना भएको छ। बा १३ च ५०७५ नम्बरको बोलेरोलाई प्रहरीको गाडीले ठक्कर दिएको हो। ठक्कर दिँदा ना १ ग ४८४ नम्बरको गाडीमा सवार २१ जना प्रहरीमध्ये आठजना घाइते भएका छन्। दुर्घटनामा प्रहरी हवल्दार बलराम तामाङको टाउँकोमा गम्भीर चोट लागेको छ। उनलाई थप उपचारका लागि काठमाडौं पठाइएको छ। अन्य घाइतेको स्थानीय अस्पतालमा उपचार भइरहेको छ।
बलात्कार कसुरमा ६ वर्ष कैद,राजविराज : बलात्कारको घटनामा संलग्न भएको कसूर ठहर गर्दै सप्तरी जिल्ला अदालतले आरोपित एक युवकलाई मंगलबार ६ वर्षको कैद सजाय सुनाएको छ । जिल्ला न्यायाधीश नन्दकिशोरप्रसाद यादवको इजलासले सप्तरीको बोदे बर्साइन नगरपालिका७ मानराजाका १८ वर्षीय घुरनकुमार यादवलाई ६ वर्ष कैद सजाय तोकेको हो । फैसलामा पीडित किशोरीलाई ५० हजार क्षतिपूर्ति भराउन पनि अभियुक्तलाई आदेश दिइएको छ । कसूरदारले घरमा कोही नभएका बेला २०७४ चैत ९ गते १६ वर्षीया किशोरीको घरमा प्रवेश गरी बलात्कार गरेको आरोपमा पीडितले २०७४ चैत १० गते इलाका प्रहरी कार्यालय कल्याणपुरमा उजुरी दिइकी थिइन् । पीडित किशोरीले उजुरी दिएकै दिन आरोपितलाई पक्राउ गरेको थियो । जिल्ला अदालतका तत्कालिन न्यायाधीश ध्रुबराज त्रिपाठीको आदेशमा आरोपित ०७५ बैशाख ७ गतेदेखि राजविराज कारागारमा थुनामा छन् ।
"पत्रकार संगीत श्रोता पक्राउ, प्रहरी प्रवक्ताको जवाफ 'नचिनेर पक्राउ पर्नुभयो'","काठमाडौं : कवि तथा पत्रकार संगीत श्रोता (यम क्षेत्री) लाई प्रहरीले पक्राउ गरेको छ। काठमाडौंको प्रदर्शनीमार्गस्थित आरआर कलेज अगाडिबाट उनलाई प्रहरीले पक्राउ गरेको प्रत्यक्षदर्शी पत्रकार दीपक सापकोटाले जानकारी दिए। 'मास्क लगाएका प्रहरी पोशाकमा रहेका प्रहरीले समाते। मैले किन समातेको भन्दाभन्दै महेन्द्र पुलिस क्लबतिर लगे', सापकोटाले भने, 'सिंहदरबार प्रहरीमा लगेको भनिएको छ।' महानगरीय प्रहरी वृत्त सिंहदरबारका प्रमुख डीएसपी कैलाश बुढाथोकीले भने पक्राउ नगरेको बताए। संगीत कार्यरत 'नयाँ पत्रिका' का सम्पादक उमेश चौहानले नेपाल प्रहरीका प्रवक्ता डीआईजी विश्वराज पोखरेलले 'नचिनेर पक्राउ परेको' जवाफ दिएको बताए। 'उहाँलाई अहिले छोडिसक्यो', चौहानले भने, 'प्रहरी प्रवक्ताले नचिनेर पक्राउ परेको भन्नुभयो।' डीआईजी पोखरेलले अन्नपूर्णसँग संगीत पक्राउ परेको स्वीकार गरेनन्। 'उहाँ पक्राउ परेकै हैन', उनले भने, 'छुटिसक्नुभयो।' उनले यसबारे धेरै कुरा गर्न चाहेनन्। काठमाडौंको नेपाल ल क्याम्पसबाट आजै अर्का कवि ठाकुर तिमिल्सेना (रसुवाली कवि) लाई पनि प्रहरीले पक्राउ गरेको छ। गैरन्यायीक हत्याको विरोधमा भइरहेको कार्यक्रमबाट उनलाई समातिएको लेखक मात्रिका पोखरेलले फेसबुकमा लेखेका छन्। यसअघि पनि पक्राउ परेर करिब एक महिना हिरासतमा बसेका उनले अन्नपूर्ण फुर्सदमा आफ्नो अनुभूति लेखेका थिए। यसैबीच, बिनाकसूर पक्राउ गरिएको विरोधमा कवि, लेखक, पत्रकारले सामाजिक सञ्जालमा विरोध गरेका छन्। 'कविपत्रकार संगीत स्रोतालाई आज प्रहरीले पक्राउ गरेछ, कसुर नखुलाई । पत्रकार दिपक सापकोटाको अगाडि सडकबाटै । आजै गैरन्यायीक हत्याको विरोधमा भइरहेको कार्यक्रमबाट रसुवाली कविलाई फेरि पक्राउ गरेको लेखक मात्रिका पोखरेलले बताएका छन् । के चाल हो यो ? कविहरुबाट कसलाई यति धेरै खतरा छ हो ?', पत्रकार यज्ञशले ट्विटरमा प्रश्न गरेका छन्। उज्जवल प्रसाईंले लेखेका छन् 'रसुवालि कविलाई पुनः पक्राऊ गरिएको खबर पढ्दा पढ्दै, संगीतश्रोतालाई पक्राउ गरिएको खबर सुनेँ । के कारणले पक्राउ गरिएको हो ? थाहा चाहियो । यो पक्राऊ र गैर न्यायीक हत्याको रवैयाको विरोध कमजोर भए जस्तो छ । फरक मतलाई निस्तेज गर्न वा हतोत्साह गर्न यो गरिएको भए, यो अर्को एउटा महाभूल हो ।' ध्रुवसत्य परियारले प्रश्न गरेका छन् 'प्रहरीले रसुवाली कवि र संगीत श्रोतालाई पक्राउ गर्यो र संगीत श्रोतालाई झुक्किएर पक्राउ गरिएको कुरा छ । प्रहरी झुक्कियो ? कुरा गम्भीर हो त ।'"
पाँचथर पहिरो अपडेट : वर्षाका कारण उद्दारमा समस्या,"फिदिम : लगातार परिरहेको पानी नरोकिएपछि पहिरो प्रभावितको उद्दारमा समस्या आएको छ। पाँचथरको याङवरक गाँउपालिका२ स्थित फलैँचामा मंगलबार राति गएको पहिरोले कयौं गाउँ प्रभावति बनाएका छ। अविरल वर्षाका कारण फलैँचाको चिङ्मा, बेतेनी, मुक्लाबुङ, सेपी, खोलाघारी र धिमाले भन्ने स्थानका पहिरो प्रभावितका लागि उद्दारमा खटिन समस्या भएको हो। सीमा प्रशासन कार्यालय च्याङथापुका प्रमुख विनोद चौहानका अनुसार निकै विकट गाउँमा पहिरो गएकाले उद्दार र राहत टोली उक्त स्थानमा पुग्न कठिन भएको छ। वर्षाका कारण उद्धार र राहतमा खटिन समस्या भएको छ,चौहानले भने,पानी पर्न नरोकिएकाले पहिरो पनि रोकिएको छैन। उद्दारका लागि पहिरो प्रभावित क्षेत्रमा पुगेको सीमा प्रहरी चौकी च्याङथापु र फलैँचा प्रहरीको टोली पानी परेपछि सुरक्षित स्थानमा निस्किएको उक्त स्थानमा खटिएका प्रहरी चौकी च्याङथापुका प्रमुख जीवन कार्कीले जानकारी दिए। पहिरो प्रभावितको विवरण आउन अझै बाँकी छ। फलैँचाको चिङ्मा भन्ने स्थानका पहलमान राईको घर पहिरोले पुरेको छ। राईले पालेका चार ओटा गाई, दुई ओटा सुगुर र करिब २० ओटा कुखुरासमेत पहिरोले पुरेको कार्कीले जानकारी दिए। राईको घरमा रहेको सबै सामान पहिरोले पुरेको हो। सोही स्थनका भीम राई, बिलबहादुर राई, चन्द्र राई, बालकृष्ण राई, हर्क राई र मनकुमार राईको घर पनि पहिरोको कारण बस्न नमिल्ने गरी चर्किएको प्रहरीले जनाएको छ। पहिरोले पुर्याएको विवरण संकलन गर्न सकिएको छैन, कार्कीले भने,वर्षाका कारण उद्धारमा खटिन समस्या भएको छ। पहिरोले कृष्ण आधारभूत विद्यालय समेत बगाएको स्थानीय डिल्ली ओलीले जानकारी दिए। त्यस्तै मेज चिङ्मा लघु जलविद्युत् आयोजना पनि पहिरोले पुरेको बताइएको स्थानीयको भनाइ छ। सदरमुकाम फिदिमबाट प्रहरी इन्सपेक्टर अनिल कुमार पौडेल नेतृत्वको टोली हिमशिखर गुल्मका सशस्त्र पहरीको टोली उद्धारका लागि पहिरो प्रभावित क्षेत्रतर्फ गएको छ। रेडक्रस र याङवरक गाँउपालिको टोली राहत सामग्री सहित त्यसतर्फ लागेको चौहानले जानकारी दिए। पहिलो चरणमा पाँच घर र दोस्रो चरणमा १० घर परिवारलाई राहत दिने गरी राहत टोली त्यसतर्फ लागेको हो।"
चट्याङ लागेर एकको मृत्यु,विराटनगर : मोरङमा चट्याङ लागेर एक जनाको मृत्यु भएको छ। रतुवामाई नगरपालिका५ मलाहा टोलका २३ वर्षीय जुगेर मियाँको चट्याङ लागेर मृत्यु भएको प्रहरीले जनाएको छ। रतुवा खोलामा बाँसको अस्थायी पुल बनाउने क्रममा उनलाई अचानक चट्याङको झट्का लागेको प्रहरीको भनाइ छ। प्रहरीका अनुसार मियाँको उपचारका क्रममा अरनिको अस्पताल उर्लाबारीमा मंगलबार राति मृत्यु भएको हो । वर्खायाममा खोला बढेर बाढी आउँदा तर्न समस्या हुने भएपछि मला टोलका स्थानीय बासिन्दाले रतुवा खोलामा बाँसको अस्थायी पुल बनाउने गरेका छन्। खोला नघटुन्जेलसम्म स्थानीय बासिन्दाले खोला वारपार गर्न अस्थायी बाँसको पुल बनाएर प्रयोग गर्ने गरेका छन्।
कालिकोटमा 'विप्लव'का कार्यकर्ताले जलाए गाउँपालिका,"कालिकोट : नेत्रविक्रम चन्द 'विप्लव' समूहको नेपाल कम्युनिस्ट पार्टीका कार्यकर्ताहरुले कालिकोटको नरहरीनाथ गाउँपालिकामा आगजानी गरेका छन्। गएराति करिब एक बजे नरहरीनाथ गाउँपालिकामा आएको समूहले गाउँपालिका कार्यालय र दुई वटा वडा कार्यालयका कागजातहरु जलाएका हुन्। जिल्ला प्रहरी कार्यालय कालिकोटका डीएसपी विनोद शर्माले विप्लव समूहका कार्यकर्ताहरुले गएराति नरहरीनाथ गाँउपालिकाको प्रमूख प्रशासकिय अधिकृतको कार्यकक्षको झ्याल फोडेर पेट्रोल खन्याइ आगो लगाएको जानकारी दिए। 'राति स्थानीय सुतिरहेको बेला गाँउपालिकामा भएको आगलागि इलाका प्रहरी चौकी कुमालगगाँउका प्रहरी र स्थानीय नागरिकले नियन्त्रणमा लिए। तर गाँउपालिकाको भौतिक संरचना र अभिलेख नष्ट भएको छ।' उनले भने, 'क्षतिको एकिन विवरणसहित जानकारी आउन बाँकी छ।' प्रहरी प्रमुख शर्माका अनुसार गाउँपालिकामा भएको आगलागि नियन्त्रणमा लिँदै गर्दा नरहरीनाथ गाँउपालिकाको वडा नं ६ माल्कोटको वडा कार्यालयका कागजात जलाएका छन्। उक्त गाउँ विप्लव नेतृत्वको नेकपाका पार्टी प्रवक्ता तथा पुर्व मन्त्री खड्गबहादुर बिश्ववकर्मा प्रकाण्डको हो। प्रहरी वडा नं ६ मा जाँदै गर्दा नरहरीनाथ गाँउपालिकाकै वडा नं ५ रुप्सामा रहेको वडा कार्यालयका कागजातहरु नेकपाका कार्यकर्ताले जलाउन भ्याए। वडा कार्यालयहरु स्थानीय नागरिकहरुको घरको भाडामा भएकाले भवन नजलाई कार्यालयमा भएका कागजातलाई खुला ठाउँमा ल्याएर जलाएका छन्। नरहरीनाथ गाँउपालिका उपाध्यक्ष मनसोभा बुढाले भौतिक संरचनाको अभावमा सेवा प्रवाह गर्न समस्या भइरहेका बेला साविकको गाविसको सामान्य भवन पनि जलाएपछि सेवा प्रवाह गर्न थप समस्या भएको बताइन्। उनले भनिन्, 'गाँउपालिकामा भएका अधिकांश अभिलेखहरु जलेर नष्ट भएका छन्। गाँउपालिकाको लेखा शाखामा रहेका केही कागजातहरु जोगाउन सकियो। प्रमुख प्रशासकीय अधिकृत र गाँउपालिका अध्यक्षको कार्यकक्षमा भएका कागजातहरु सबै जले।' गाँउपालिकामा कार्यरत कम्प्युटर अप्रेटर खगेन्द्र बुढाले गाँउपालिकाको सूचना तथा प्रविधि शाखामा रहेका सबै अभिलेखहरु पनि जलेर नष्ट भएको बताए। उनले भने, गाँउपालिकाको लेखा शाखाबाहेकका अरु शाखाका अभिलेखहरु जोगाउन सकिएन।' धेरै सहियो, अब सहनौँ : डीएसपी कालिकोटका प्रहरी प्रमुख डीएसपी विनोद शर्माले विप्लव समूहका नेता तथा नन्दादेवी माविका विद्यालय व्यवस्थापन समितिका अध्यक्ष अर्जुन विकको नेतृत्वमा आएको टोलीले नरहरीनाथ गाँउपालिकाका र दुई वटा वडा कार्यालयमा रहेका कागजातहरु जलाएको जानकारी दिए। उनले कुनै पनि हालतमा सरकारी सम्पत्तिको आगजानी गर्ने व्यक्तिहरुलाई प्रहरीले नछोड्ने बताए। शर्माले आगलागिमा संलग्नहरुको तीब्र रुपमा खोजी कार्य भइरहेको बताए। जिल्ला प्रहरी कार्यालयमा कार्यरत प्रहरी इन्सपेक्टर देवेन्द्रकुमार मल्लको नेतृत्वको टोलीले नरहरीनाथमा अप्रेशन सुरु गरिसकेको छ। डीएसपी शर्माका अनुसार आगलागिमा संलग्न भएको आशंकामा कुमालगाउँबाट दुई जना विप्लव समूहका नेता पक्राउ परेका छन्। आगो लगाउने मुख्य पात्र अर्जुन विकको खोजी कार्य भइरहेको उनले जानकारी दिए। 'जिल्लाको शान्ति, सुरक्षालाई बलियो बनाउनका लागि प्रहरीले धेरै सहेर बसेको थियो।' उनले भने, 'विगतका बन्दमा पनि कालेखोलामा मोटरसाइकल जलाए, सदरमुकामको नापी कार्यालयको हाताभित्रै आएर प्रेसर कुकर बम पड्काए। सहियो, अब सहनौँ।' शर्माले अब प्रहरीले गाँउ गाँउमा अप्रेशन चलाएर एक एक जना गरी विप्लवका कार्यकर्ताहरु नियन्त्रणमा लिने बताए। बन्दको अवज्ञा गरेकाले जलायौँविप्लव नेता कालिकोटका विप्लव समूहका नेताहरुले सोमबार पार्टीले आह्वान गरेको नेपाल बन्दको दिन गाउँपालिकाले गाउँ सभा चलाएकोले आगो लगाएको स्वीकार गरेका छन्। विप्लव समूहका एक प्रभावशाली नेताले भने, 'बन्दको दिन गाँउसभा चलाएको कालिकोटको अन्य स्थानीय तह पनि जलाउछौँ। बन्दकोको दिन पचालझरना गाँउपालिका, तिलागुफा नगरपालिका लगायतले पनि सभाहरु चलाएको खबर पाएका छौ।' 'राज्यले पार्टीलाई गरेको दमनका विरुद्धमा आह्वान गरिएको नेपाल बन्दको दिन गाँउ तथा नगरसभाहरु संचालन नगर्न सबैलाई अनुरोध गरेका थियौँ।' उनले भने 'आफ्नो पार्टीको अनुरोधलाई अस्वीकार गर्नेहरुलाई कुनै पनि हालतमा छाड्दैनौँ।'"
खाल्डोमा खसेर बेपत्ता भएका सहचालक मृत भेटिए,ताप्लेजुङ : पानीले भरिएको खाल्डोमा खसेर मंगलबारदेखि बेपत्ता ट्याक्टरका सहचालक मृत भेटिएका छन् । ताप्लेजुङको फुङ्लिङ नगरपालिका१ को दर्गुनेमा बन्दै गरेको पुलको खाल्डोमा ट्याक्टर खस्दा सहचालक १७ वर्षीय अर्पण मुखिया बेपत्ता भएका थिए । तमोर नदीमाथि मोटरेबल पुल निर्माण हुँदै छ । पाथिभरा याङ्वरक गाउँपालिका१ नाङ्खोल्याङका मुखियाको शव करिब ६ घण्टापछि ट्याक्टर डुबेकै खाल्डोबाट निकालिएको ताप्लेजुङ प्रहरी प्रमुखसञ्जय सिंह थापाले जानकारी दिए । दुईओटा मोटरको प्रयोग गरी खाल्डोमा जमेको पानी बाहिर निकालेर सहचालकको शव र ट्याक्टर दुवै निकालिएको हो । पोष्टमार्टमका लागि जिल्ला अस्पताल ल्याउने तयारी भइरहेको डिएसपी थापाले बताए ।

शीर्षक,विवरण
"अविकास, नियत कि नियति","भनिन्छ असल नियत भयो भने नियति बदल्न सकिन्छ। हामी विकासमा पछाडि पर्नु हाम्रो नियति पक्कै पनि होइन। असल राजनीतिक नेतृत्व र कुशल प्रशासनिक संयन्त्रले लोभरहित हुँदै पहल गरेको भए नेपाल विकासको मार्गमा लम्किसकेको हुन्थ्यो। विकासको चाहनाले नेपाली जनता धेरै राजनीतिक व्यवस्था परिवर्तनमा सहभागी भए। राजनीतिक व्यवस्था फेरिए तर सत्तामा जो बसे पनि सारभूत रूपमा तिनको चरित्र फेरिन नसक्नु दुर्भाग्य रह्यो। सत्तामा बसेर स्रोतको दोहन गर्ने प्रवृत्तिका कारण मुलुकले सार्वजनिक खर्चको प्रभावकारी र दक्षतापूर्वक उपयोग गर्न नसकेको तीतो यथार्थ हाम्रोसामु विद्यमान छ। लामो समयसम्म हाम्रो विकास खर्च दातृ सहयोगमा निर्भर रह्यो। मुलुकको राजस्व परिचालनका क्षमता बढेसँगै नेपालले बहुवर्षीय ठेक्कामा ठूला आयोजना कार्यान्वयन सुरु गरेको हो। आफ्नै स्रोत तथा वैदेशिक ऋणमा नेपालले केही ठूला आयोजना कार्यान्वयन सुरु गरेको डेढ दशकसम्म कुनै पनि परियोजना सम्पन्न हुन सकेको छैन। निर्माण सम्पन्न हुने मिति घोषणा भएर पनि पटकपटक आयोजनाका मिति पर सर्दै जाने रोग सल्किएको छ। परियोजना कार्यान्वयन अवधि लम्ब्याएर स्रोतको दोहन अत्यधिक मात्रामा बढेको छ। आयोजना सकिन लाग्दा अनेक प्रपञ्चसहित ठेक्का तोडिन पुग्छ। नयाँ ठेक्का लगाउने दोहनकारी र गैरजवाफदेही चरित्र हाम्रो विकासका कारक हुन्। यस्ता क्रियाकलापमा कहिल्यै कोही सजायको भागी नभएपछि यसखाले विकासेविसंगति निरन्तर हावी रह्यो। राजनीतिक नेतृत्व, समाजका प्रभावशाली र कर्मचारीतन्त्रको साँठगाँठविना यस्ता विकृत काम सम्भव हुन्न। कानुन निर्माण गर्ने र सरकारको कामको संपरीक्षण र मूल्यांकन गर्ने जनप्रतिनिधिको थलो संसद्समेत निर्वाचन क्षेत्र विकास आयोजनाका लागि सरकारसँग गिभ एन्ड टेक मा छ। संसदीय अभ्यास र परम्परा मिचेर विधायक आफैं ससाना आयोजनाका लागि दौडिँदा संसद्ले सरकारलाई खबरदारी गर्ने भूमिका क्षय भएको छ। जनतालाई देखाउन ठूला आयोजना बजेटमा राख्ने, बजेट विनियोजन पनि गर्ने तर त्यसमा खर्च गर्न पहल नै नगरी रकमान्तर गरेर प्रभावशाली नेताका निर्वाचन क्षेत्रमा टुक्रे आयोजनामा खर्च गरेर जनताको करको दुरुपयोग गर्ने क्रम जारी छ। दोस्रो अन्तर्राष्ट्रिय विमानस्थलका लागि सरकारले आर्थिक वर्ष ०६४६५ का देखि निरन्तर बजेट विनियोजन गरिरहेको छ। तर, उपलब्धि हेर्दा हालसम्म जग्गा अधिग्रहणसमेत हुन सकेको छैन। राष्ट्रिय गौरवको भनेर प्राथमिकतामा राखेका आयोजना कार्यान्वयनको अवस्थासमेत नाजुक छ भने अन्य विकास निर्माणका कामको गुणस्तर र प्रगतिका सम्बन्धमा चर्चा गर्नै परेन। आर्थिक वर्षको मध्यावधिपछि रकमान्तर र थप निकासा गर्दै अपारदर्शी खर्च र गुणस्तरहीन काम गरेर हामीले तीव्र आर्थिक वृद्धिदर हासिल गर्ने र यसको दिगोपनाको कल्पना गर्न सक्दैनौं। राजनीतिक इच्छाशक्तिको दृढ अठोट, संसद्को संकल्प चाहिएको छ ठूला विकास आयोजनाको समयमा कार्यान्वयनका लागि। पछिल्लो डेढ दशकयता एउटा पनि ठूलो आयोजना हामीले सम्पन्न गर्न सकेका छैनौं। मेलम्ची खानेपानी योजना, हुलाकी सडक, मध्यपहाडी राजमार्ग, भैरहवा विमानस्थल, निजगढ विमानस्थल, पोखरा विमानस्थल, माथिल्लो तामाकोसी, रानी जमरा कुलरियाजस्ता आयोजना सम्पन्न गर्न विलम्ब भइरहेका छन्। हामीले बजेट विनियोजन गर्न थालेदेखि तोकिएको समयमा निर्माण सम्पन्न भएको भए दोहोरो अंकको आर्थिक विकास हासिल गर्न सक्थ्यौं। बजार अर्थतन्त्रले निर्देशित बजार आफैंमा गतिशील छ। यसले सिर्जना गर्ने अवसर गतिशील छन्। समयमा काम नगर्नु पनि काम नगरेसरह हो। हामी जति ढिला हुन्छौं, त्यति अवसर गुमाउँदै जान्छौं। हामीले अवसर कसरी गुमाइरहेका छौं भनेर हेर्न टाढा जानु पर्दैन, दक्षिण एसियामा बंगलादेश र भुटानको उदाहरण हेरे हुन्छ। फेरि प्रश्न आउँछ भाषणमा चीन र भारतबीचको गतिशील पुल भन्ने नेतृत्वले दक्षिण एसियामा दोस्रो गरिब राष्ट्र, अल्पविकसित राष्ट्रको पहिचान बदल्न कति प्रयास गर्यो त ? अविकास पक्कै पनि हाम्रो नियति भने होइन। त्यसकारण यसलाई बदल्न ससाना स्वार्थमा नअल्झी असल नियतले काम गरौं।"
डोल्पा सदरमुकाम तीन दिनदेखि सञ्चार विच्छेद,"डोल्पा : डोल्पा सदरमुकाम दुनै तीन दिनदेखि संचारबिहीन भएको छ। सरिको लेखमा राखिएको माइक्रो वेभ रेडियो लिंकमा समस्या आएपछि सदरमुकाम दुनै र आसपासका करिब ७ हजार भन्दा बढी नागरिक संचारबाट बञ्चित भएका हुन्। माइक्रो वेभ रेडियो लिंकमा शोलार पावरको समस्याले गर्दा जिल्लाका नागरिकहरु संचार बिच्छेद हुनुपरेको दूरसञ्चार कार्यालय डोल्पाले जानकारी दिएको छ। टावरका सबै रेडियो बिटिएस बन्द रहेकाले मर्मतका लागि आजै प्राविधिकको टोली रसि लेखमा गएको छ। पावरको समस्याका कारण मेसिनमा समस्या आएको प्राविधिक नवराज भट्टराईले बताए। रेडियो लिंकमै समस्या आएपछि मोबाइल फोन,इन्टरनेट सबै पूर्णरुपमा बन्द भएका छन्। इन्टरनेट नभएपछि जिल्लामा रहेका नेपाल बैंक,सिटिजन बैंक,राष्ट्रिय बाणिज्य बैंक र अन्य आईएमईका काम ठप्प भएका छन्। इन्टरनेट नहुँदा दैनिक लाखौंको कारोबार घाटामा गएको सिटिजन्स बैंकका भुवन नाथले बताए। उनले भने,' भिस्याट सेवा छ तर त्यो पनि बिग्रेकोले सबै बैंकमा समस्या भएको हो।' करिब ४१ सय मिटरको उचाइमा रसिको लेखमा राखिएको माइक्रो वेभ रेडियो लिंकको टावरमा मर्मतका लागि तुरुन्तै प्राविधिक पठाएको प्रमुख जिल्ला अधिकारी मुकेशकुमार केशरीले जानकारी दिए। जिल्लाको ठुलीभेरी नगरपालिका र त्रिपूरा सुन्दरी नगरापालिकाका साविकका पाहाडा,लिकु,त्रिपूारकोट,सूँ,जुफाल,माझफाल,दुनै र रह गरि ८ गाविसका नागरिक सञ्चार सेवाबाट बञ्चित भएका हुन्।"
गोर्खा इको प्यानल उद्योगमा आगलागी,"भक्तपुर : भक्तपुर नगरपालिका ९ लिवालीस्थित गोर्खा इको प्यानल उद्योगमा मंगलबार आगलागी भएको छ। भक्तपुर नगरपालिका ५ नागपोखरीका कृष्णराम देउपालालगायतले सञ्चालन गर्दै आएको उक्त उद्योगमा भएको आगलागीबाट करिब ६५ लाख रुपैयाँ बराबरको क्षति भएको उद्योगले जनाएको छ। महानगरीय प्रहरी परिसर भक्तपुरका अनुसार बिजुलीको तार सट भई आगोलागी भएको हो। उद्योगमा आगलानी भएको खबर प्राप्त हुनासाथ तत्काल महानगरीय प्रहरी परिसर भक्तपुर र महानगरीय प्रहरी वृत जगाती भक्तपुरबाट प्रहरी अधिकृतसहितको टोली घटनास्थल खटिएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनले प्रहरी, दमकल र स्थानीयको सहयोगमा करिब एक घन्टामा आगलागी पूर्ण रुपमा नियन्त्रणमा लिएको बताए। घटनामा कुनै मानवीय क्षति भएको छैन तर आगलागीले उद्योगका मेसिनरी औजार, कच्चा पदार्थलगायत जलेर, नष्ट भएको प्रहरी नायब उपरीक्षक पोखरेलले जानकारी दिए। उनका अनुसार आगलागीबाट कटिङ मेसिन, मिक्स्चर मेसिन र जेनेरेटर एकएक थानसमेत जलेर नष्ट भएको छ। उनले क्षतिको प्राविधिक मूल्यांकन भइरहेको बताए। त्यस्तै घटनाबारे थप अनुसन्धान कार्य जारी रहेको प्रहरीले जनाएको छ।"
कालापानी र लिपुलेक नभएको नक्सा विमानस्थलबाट हटाइयो,काठमाडौं : त्रिभुवन अन्तराष्ट्रिय विमनस्थलमा राखिएको कालापानी र लिपुलेक नभएको नेपालको नक्सा हराइएको छ । त्रिभुवन अन्तराष्ट्रिय विमानस्थलको अन्तराष्ट्रिय विभागको वेइटिङ रुममा राखिएको नेपालको नक्सामा नेपालको पश्चिम सीमानामा रहेको कालापानी र लिपुलेकको भाग थिएन । मंगलबार अन्नपूर्ण पोस्टले यसबारे खबर प्रकाशन गरेको थियो । सरकारले आधिकारिक नक्सा सार्वजनिक गरेर सबै सरकारी कार्यालय र सार्वजनिक महत्वका स्थानमा राख्ने भने पनि विमानस्थल मै नेपालको नक्सा नराखिएको प्रशंग समाचारमा उठाइएको थियो । विदेशी आवतजावत गर्ने ठाउँमा नै नेपालको गतल नक्सा राखिएको थियो ।बुधबार बिहान विमानस्थल पुग्दा टागिएको नेपालको गलत नक्सा हराइएको पाइयो। पहिले गलत नक्सा भन्ने थाहा नपाएर राखिएको र थाहा पाएपछि हटाइएको विमानस्थलका प्रवक्ता प्रतावबाबु तिवारीले बताए । नक्सा हराइए अर्को कालापानी र लिपुलेकसहितको नक्सा भने राखिएको छैन् । त्यो ठाउँ खाली छ ।
सुरु भयो रमदानको रौनक (फोटोफिचर),"सुरु भयो रमदान महिना ! रमदानसँगै मुस्लिम सामुदायमा उल्लास छाएको छ। यो एक महिने अवधिमा धर्मलम्बीले आफ्नै परीक्षा लिन्छन्, सहिष्णुता र धैर्यताको। रोजा धर्मालम्बीहरुका लागि एउटा त्याग र समर्पण हो। रमदान महिनाभर सात वर्षमाथिका सबै व्यक्ति रोजा बस्नुपर्छ। मुसलमानका पाँच महत्वपूर्ण काम मध्ये रोजा, नमाज, जकात र फित्तरामा यही महिना गर्नुपर्ने तथा तिर्नुपर्ने हुन्छ। त्यसैले पनि धर्मालम्बीले यस महिनालाई शुभ मान्छन्। घाम उदाउनु भन्दा डेढ घण्टा अगावै सरगाही (खानेकुरा) खाएर प्रारम्भ गरिने रोजा घाम अस्ताएपछि फलफूल तथा मिठाइ खाएर सकिन्छ। रोजाको समयमा कुनै पनि खानेकुरा मुखमा हाल्नु हुँदैन, जानेर थुक पनि निल्नु हुँदैन भने दिउँसो सबै मानिसले दतिवन गरी मुख धुनु पर्छ। रोजाका कारण जसले जति कठिनाइ महसुस गर्छ, त्यसले त्यति सवाव (धर्म) पाउँछ भन्ने मान्यता सामुदायमा प्रचलित छ। रोजाको समयमा मुसलमानहरूले आफ्नो सम्पतिको अढाइ प्रतिशत जकात (कर) निकाल्नु पर्छ। यसका साथै रोजाको अवधि पूरा गरिसकेपछि 'इद'को नमाज पढ्नुभन्दा पहिले जनही एक किलो ७ सय ५० ग्राम गहुँको दाम निकाल्नुपर्छ, जसलाई फित्तरा भनिन्छ। यो यसरी निकालिएको रकम गरीब दीनदुःखीहरूलाई बाँड्नु धर्म मानिन्छ। रमदान महिना सुरुभएसँगै राजधानीमा बसोबास गर्ने मुसलमानले रोजा सुरु गरेका छन्। काठमाडौंस्थित कश्मीरी मस्जिदमा मंगलबार दिउँसो रमदानको रौनक व्यापक देखिन्थ्यो। दिउँसोको नमाज पढ्न आएका मुसलमानहरूलाई अन्नपूर्णकर्मी उमा विष्टले आफ्नो क्यामरामा कैद गरेकी छन्। हेर्नुस्, तस्विरहरू :"
पोखरा विमानस्थलमा हेली एयरको हेलिकप्टर दुर्घटना,पोखरा : पोखरा विमानस्थलमा एक पाइलट र एक यात्रु चढ्न मिल्ने जाइरोकप्टर दुर्घटनामा परेको छ। जाइरोकप्टर दुर्घटनामा परे पनि पाइटल र यात्रु सकुशल रहेको पोखरा विमानस्थलका सूचना अधिकारी काशीनाथ पौडेलले जानकारी दिए। मंगलबार दिउँसो २ बजे धावनमार्गमा चिप्लिएर जाइरोकप्टर दुर्घटनामा परेको हो। हेली एयर नेपालको जाइरोकप्टर दुई बजे अवतरण गर्ने क्रममा रनवेमा चिप्लिएको जिल्ला प्रहरी कार्यालय कास्कीका प्रवक्ता डीएसपी रवीन्द्रमान गुरुङले बताए। पोखरा विमानस्थलका अनुसार फ्रान्सका ४५ वर्षीय पाइलट एरिकले नवलपरासीका यात्रु ३५ वर्षीय अनिश भट्टचनलाई राखेर १:४५ बजे जाइरोकप्टर उडाएका थिए। १५ मिनेट पोखराको दृश्य हेरेर फर्केको जाइरोकप्टर विमानस्थलको उत्तरतर्फबाट अवरतण गर्ने क्रममा चिप्लिएर दक्षिणतर्फको तारबारमा पुगेर ठोक्किएको डीएसपी गुरुङले बताए। प्रहरीका अनुसार दुर्घटनामा परेको जाइरोकप्टरका दुवै पंखा भाँच्चिएका छन्। साथै सिसासमेत फुटेको छ। बै पंखा भाच्चिएको छ भने अगाडिको सिसा फुटेको छ। पाइलट र यात्रु सकुशल रहेको नागरिक उड्डयन प्राधिकरण पोखरा कार्यालयका सूचना अधिकारी काशिराज शर्माले बताए।
गोरखा ग्रुपले हाइड्रोमा लगानी गर्ने,"दाङ : बेलायती लाहुरेले स्थापना गरेको गोरखा ग्रुप प्रालिले आफ्नो लगानी विस्तार गर्दे हाइड्रोमा लगानी गर्ने भएको छ। शिक्षा क्षेत्रको लागनीबाट दाङमा २२ वर्षअघि स्थापना भएको गोरखा ग्रुपले अहिले शिक्षा र स्वास्थ्य क्षेत्रलाई आधार बनाएर लगानी गरिरहेको थियो। ग्रुपको मंगलबार सकिएको बृहत भेलाले अबको लगानी कृषिरिसोर्ट, हाइड्रो, पर्यटनमा लगाउने निर्णय गरेको छ। मंगलबार दाङको तुलसीपुरमा बृहत भेलाको निर्णय सार्वजनिक गर्न गरिएको पत्रकार सम्मेलनमा यस्तो जानकारी गराइएको हो। बजारको महत्व आवश्यकता र आपूर्तीको अवस्थालाई अध्ययन र विश्लेषण गरेर कृषि क्षेत्रमा लगानी गर्ने निर्णय गरिएको छ। गु्रपका प्रमुख कार्यकारी अधिकृत नौल सिंह घर्तीले भने, हाइड्रो र रिसोर्टमा पनि अब हाम्रो लगानी हुन्छ। घर्तीले हाइड्रोमा लगानी दाङ या जिल्ला बाहिर जहाँ पनि हुन सक्ने बताए। दुई दशकदेखि दाङमा शिक्षा क्षेत्रमा लगानी गरिरहेको ग्रुप अन्तरगत अहिले तुलसीपुर, घोराही र लमहीमा एकएक उच्चमाध्यामिक विद्यालय, एकएक स्नातक तहका क्याम्पस र घोराहीमा गोरखा अस्पताल सञ्चालन गरिरहेको छ। त्यसैगरी पीसीएल तह स्वास्थ्यको अध्ययन थलोको स्थापना गरेको ग्रुपका संस्थापक तथा अध्यक्ष मानबहादुर बुढाले बताए। ग्रुपलाई हामीले अझ सशक्त र बलियो बनाउँदै गएका छौँ, अध्यक्ष बुढाले भने। लाहुरेको लगानीले २२ वर्षसम्म आउँदा ठूलो उपलब्धि हासिल गरेको उनको दाबी छ। डेढ करोडबाट सुरु भएको अभियान अहिले अर्बमाथि पुगेको छ। शिक्षा र स्वास्थ्यमा लगानी गरिरहेको गोरखा ग्रुपले अब होटेल, पर्यटन र कृषिलाई पनि प्राथामिकतामा राखेको छ। बेलायतमा रहेका नेपालीले शिक्षाको महत्व बुझेर गुणस्तरीय शिक्षा दिने उद्देश्यले घोराहीमा गोरखा इन्टरनेश्ल पब्लिक स्कुल स्थापना गरेको थियो। ग्रुपको नयाँ सञ्चालक समिति गोरखा गु्रुप प्रालिको पहिलो साधारणसभा तथा बृहत भेलाले नयाँ सञ्चालक समिति गठन गरेको छ। विभिन्न सप्ताहव्यापी कार्याक्रम गरेर गरिएको बृहत भेलाले संस्थापक मानबहादुर बुढाको अध्यक्षतामा पाँच वर्षका लागि नौ जनाको नयाँ सञ्चालक समिति गठन गरेको पत्रकार सम्मेलनमा जानकारी दिइएको थियो। सञ्चालक समितिको सदस्यमा विष्णुप्रसाद घर्तीमगर, नौल सिंह घर्ती, जंगबहादुर पुन, दुर्गाबहादुर केसी, बालकृष्ण रोकामगर, उत्तमराज घिमिरे, मानसिंह घर्तीमगर, धनकुमार बुढामगर रहेका छन। एक करोडको गोरखा फाउन्डेशन गोरखा ग्रुपको बृहत भेलाले गोरखा फाउण्डेशन स्थापना गरेको छ। विभिन्न परियोजना सञ्चालन गर्ने गरी पहिलो चरणमा एक करोडको मुल पुँजीराखेर गोरखा फाउन्डेशन स्थापना गरिएको गोरखा ग्रुपका एकेडेमीक डाइरेक्टर दुर्गाबहादुर केसीले जानकारी दिए। यसमा ग्रुपको मुनाफाको १० प्रतिशत रकम हरेक वर्ष थप हुनेछ।"
कम्प्युटर अपरेटर घुससहित पक्राउ,"काठमाडौं : ईलाका प्रशासन कार्यालय, रामगोपालपुर, महोत्तरीमा कार्यरत कम्प्युटर अपरेटर अशोककुमार सिंहले घुससहित पक्राउ परेका छन्। सेवाग्रहीसँग नागरिकत्ताको प्रमाणपत्र बनाउन सहज गराई दिए वापत घुस लिइरहेको अवस्थामा अख्तियार दुरुपयोग अनुसन्धान आयोगको टोली उनलाई नियन्त्रणमा लिएको हो। उनलाई कार्यकक्षबाटै चार हजार घुसलिइरहेको अवस्थामा पक्राउ गरिएको अख्तियारले जनाएको छ। पक्राउ परेका सिंह कार्यालयबाट नियन्त्रणमा लिई अनुसन्धान कार्य भइरहेको छ।"
चोरीको आरोपमा मोटरसाइकलसहित तीन पक्राउ,ओखलढुंगा : प्रहरीले ओखलढुंगामा चोरीको मोटरसाइकलसहित तीनजनालाई पक्राउ गरेको छ। मोटरसाइकलसहित समातिएका तिनै जनालाई अनुसान्धानका लागि जिल्ला प्रहरी कार्यालयमा राखिएको छ। प्रहरीले ३०२००१ प ७४७९ नम्बरको २२० सीसीको मोटरसाइकलसहित सुनकोसी गाउँपालिका ३ का २५ वर्षीय प्रेमबहादुर कट्वाललाई पक्राउ गरेको हो। उनले भक्तपुरको जगातिबाट मोटरसाइकल चोरी गरेको प्रहरीले जनाएको छ। त्यस्तै सुनकोसी गाउँपालिका ३ का २३ वर्षीय एकराज थापा बा ९६ प २०९१ नम्बरको २२० सीसीको मोटरसाइकलसहित पक्राउ परेका छन्। उनले ल्याएको मोटरसाइकल काभ्रेको बनेपाबाट चोरिएको बताइएको छ। त्यस्तै सोही गाउँपालिका १ का २१ वर्षीय भिजन कार्की बा ९५ प ८३८६ नम्बरको २२० सीसीको मोटरसाइकलसहित पक्राउ परेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले बताए। उनीहरुमाथि अनुसन्धान भइरहेको श्रेष्ठले बताए।
किर्ते कागज बनाएर स्थायी शिक्षक !,"काठमाडौं : अनुभवको कागजात किर्ते बनाएर स्थायी शिक्षक बनेका मनोजकुमार बुढाविरुद्ध अख्तियार दुरुपयोग अनुसन्धान आयोगले मुद्दा दायर गरेको छ। शिक्षक सेवा आयोगको परीक्षा दिने क्रममा किर्ते कागजात बनाएर बुढा महेन्द्रोदय माध्यमिक विद्यालय, षडानन्द नगरपालिका १४, भोजपुरका निम्न माध्यमिक तहका शिक्षक बनेका थिए। शिक्षक सेवा आयोगले पूर्वाञ्चल विकासक्षेत्रको लागि निम्न माध्यमिक तहको सामाजिक विषयको शिक्षकका लागि गरेको विज्ञापनमा परीक्षा दिने क्रममा अन्तर्वार्ताको लागि छुट्याइएको २५ अङ्कमध्ये १२ अङ्क सेवा गरेबापत पाउनेमा किर्ते अनुभवको कागजात बनाएका थिए। उनीविरुद्ध अख्तियारले विशेष अदालतमा मुद्दा दायर गरेको हो। किर्ते कागजात बनाएर निम्न माध्यमिक तहको शिक्षकमा पूर्वाञ्चल विकास क्षेत्रमा पोष्टिङ्ग भएको उजूरी परेपछि अख्तियारले छानबिन गरेका थियो। निम्न माध्यमिक तृतीय तहको शिक्षक पदमा नियुक्ति भई सरकारी लाभ समेत लिएको पाइएपछि उनीविरुद्ध अख्तियारले विशेष अदालतमा मुद्दा दायर गरेको छ। उनीविरुद्ध छ महिनादेखि एक वर्षसम्म कैद र दश हजार रुपैयाँदेखि बीस हजार रुपैयाँसम्म जरिबानाको मागदाबी गरिएको छ। शिक्षक बाल्मिकी प्रसाद सिंहले श्री मान्ने ढुङ्गा उच्च माध्यमिक विद्यालय, टालेगाउँ, जाजरकोटमा प्रधानाध्यापक रहँदा मनोज कुमार बुढालाई गैरकानुनी लाभ तथा नेपाल सरकारलाई हानि पुर्यायउने बदनियतले झुट्ठा एवं नक्कली अस्थाई नियुक्ति दिएका थिए। झुट्ठा र नक्कली विवरण दिने सिंहविरुद्ध तीन महिनादेखि एक वर्षसम्म कैद र दश हजार रुपैयाँदेखि पचास हजार रुपैयाँसम्म जरिबानाको माग दाबी गरिएको छ।"
ढाँटेर नागरिकता लिएको भन्दै उजुरी,"हेटौंडा : चार जना विदेशीले नाम ठेगाना ढाटेर नागरिकता लिएको भन्दै जिल्ला प्रशासन कार्यालय मकवानपुरमा उजुरी परेको छ । भारतीय नागरिकहरुले आफ्नो नाम ठेगाना ढाँटेर नेपाली नागरिकता लिएको दाबीसहित पर्सा जिल्ला बसडिल्ला वडा नम्बर सात बस्ने उसमान अंसारीले उजुरी दर्ता गराएका हुन् । उनले दिएको उजुरीमा भारत बिहार पूर्वी चम्पारण अञ्चल रामगढवा, डाकभर आमोदेई ग्राम पन्चायत रघुनाथपुर घर भएका चार जनाले हाल हेटौंडा उपमहानगरपालिका वडा नम्बर चार बस्ने इव्राहिम अंसारीको छोरा बनी नेपाली नागरिकता लिएको उल्लेख छ । त्यसरी नागरिकता लिनेमा महमद जावेद अंसारी, सकिल अंसारी, एजाज अंसारी, प्रवेज अंसारी रहेको निवेदकको उजुरी छ । निवेदकले उनीहरुको नागरिकता खारेज गरी आवश्यक कारबाहीको माग गरेका छन् । उनीहरुले जिल्ला प्रशासन कार्यालय मकवानपुरबाट २०६४ साल पुस नौ गते नागरिकता लिएको कार्यालयको तथ्याङ्क छ । प्रमुख जिल्ला अधिकारी अस्मान तामाङले उनीहरुले नेपालको अन्तरिम संविधान २०६३ अनुसार बनेको नागरिकता ऐन अनुसार नागरिकता लिएको पाइएको बताए । अन्तरिम संविधानले नेपालमा जन्मेको आधारमा उनलाई चिन्ने ब्यक्तिहरुले सिफारिस गरेपछि जन्मको आधारमा नागरिकता पाउने सुविधा दिएको थियो, उनले भने, यसरी नागरिकता लिनेहरुमा उजुरी पर्न आएका ब्यक्तिहरु भारतीय हो वा होईन छानबिन भइरहेको छ । उनीहरुले भारतीय नागरिक भएर नेपाली नागरिकता लिएको पाईए कारबाहीको लागि जिल्ला अदातमा मुद्धा दायर गर्न पुराना फाईल र सिफारिस गर्ने ब्यक्तिहरुबारे अनुसन्धान भइरहेको प्रमुख जिल्ला अधिकारी तामाङले बताए । २०६३ पुसदेखि २०६४ पुससम्म गृह मन्त्रालयले टोली नै खटाएर मकवानपुर सहित तराईका जिल्लाहरुलाई प्राथमिकता दिएर नागरिकता बितरण घुम्ति शिविर सञ्चालन गरेको थियो । टोलीले कुनै आधार नभएको तर नेपालमा बसोबास गर्दै आएकाहरुलाई बसोबासको आधारमा सर्बदलीय संयन्त्रले सिफारिस गरे अनुसार नागरिकता बितरण गरेको थियो । वंशजको आधारमा २८ जनाले लिए नागरिकता जिल्ला प्रशासन कार्यालय मकवानपुरबाट जन्मको आधारमा नागरिकता लिएका आमा बुवाका २८ सन्तानले वंशजको आधारमा नागरिकता लिएका छन् । २०७५ चैत्र १९ मा गृह मन्त्रालयले जन्मको आधारमा नागरिकता लिएका बाबुआमाका सन्ततीले वंशजको नागरिकता लिन पाउने गरी देशैभरका ७७ जिल्ला प्रशासन कार्यालयलाई पत्राचार गरेको थियो । उक्त पत्रको आधारमा चैत्र १९ देखि हालसम्म दश जना महिला र १८ जना पुरुषले वंशजको आधारमा नागरिकता लिएको जिल्ला प्रशासन कार्यालय मकवानपुरले जनाएको छ । सर्वोच्च अदालतले जन्मको आधारमा नागरिकता पाएका अभिभावककको छोराछोरीलाई वंशजका आधारमा नागरिकता दिन सरकारलाई निर्देशन दिएपछि गृहले सबै जिल्ला प्रशासन कार्यालयमा पत्राचार गरेको थियो ।"
भारतीयलाई नेपाली नागरिकता : पक्राउ गर्नुपर्ने सबै फरार,"बिर्तामोड : भारतीय नागरिकलाई नेपाली नागरिकता दिलाउने प्रक्रियामा मुछिएका जनप्रतिनिधि र स्थानीयलाई पक्राउ गर्न प्रहरी असफल भएको छ । जिल्ला अदालत झापाले नेपाली नागरिकता काण्डमा मुछिएका जनप्रतिनिधि र कर्मचारीसहित ९ जनालाई पक्राउ गर्न जिल्ला प्रहरी कार्यालय झापालाई पक्राउ पुर्जी दिएको थियो । तर अदालतबाट पक्राउ पुर्जी जारी हुनासाथ घटनामा मुछिएका सबै फरार भएपछि समस्या देखिएको जिल्ला प्रहरी कार्यालय झापाका प्रहरी प्रवक्ता डीएसपी महेन्द्रकुमार श्रेष्ठले बताए । हामीले पक्राउ पुर्जी लिनासाथ सबै फरार भएका छन्, खोजी जारी छ, उनले भने, भागेर जाने सम्भावनै छैन, कुनै पनि समयमा पक्राउ गर्नेछौं । अदालतले कचनकवल गाउँपालिका२ का वडाध्यक्ष मेखबहादुर भट्टराई, वडा सदस्य धनबहादुर गुरुङ, वडा सचिव हरिप्रसाद गौतम, कर्मचारी खगेन्द्रप्रसाद खतिवडा तथा स्थानीय कविता गुरुङ, गंगाप्रसाद भट्टराई, तुलसीराम गुरुङ, प्रेमप्रसाद तिम्सिना र शिवकुमार दाहालको नाम उल्लेख गरेर प्रहरीलाई पक्राउ पुर्जी थमाएको थियो । घटना सार्वजनिक भएको दुई साता बितिसक्दा पनि नागरिकताका लागि कागजपत्र मिलाइदिने जनप्रतिनिधि, कर्मचारी र केही स्थानीयलाई प्रहरीले पक्राउ गर्न नसक्दा नागरिकता काण्ड रहस्यमय बनेको स्थानीयको गुनासो छ । जनप्रतिनिधि नै संलग्न रहेको सुरुवातमै थाहा हुँदाहुँदै अदालतबाट पक्राउ पुर्जी लिन प्रहरीले ढिला गर्नु र पक्राउ पुर्जी जारी भएपछि पनि पक्राउ नुहुनुले नागरिकता काण्डमा स्थानीय प्रहरीको पनि मिलेमतो छ कि भन्ने आशंका बढेको कचनकवलका स्थानीय यादव अधिकारीले बताए । सबै कागजपत्र मिलाएर प्रशासन कार्यालयमा पुगेका भारतीय पक्राउ पर्नासाथ जनप्रतिनिधिको निगरानी गर्न प्रहरीले सुरु गर्नुपर्ने थियो, त्यो पनि भएन, भाग्ने मौका धेरै पाए, उनले भने । भारतीयलाई नेपाली नागरिकता नेपाली नागरिकता लिन खोज्ने घटनाका मुख्य अभियुक्त भारतीय नागरिक भूपाल गुरुङलाई प्रहरीले वैशाख १० गते जिल्ला प्रशासन कार्यालय भद्रपुर परिसरबाटै समातेको थियो । हालै भारतमा सम्पन्न लोकसभा निर्वाचनमा मत दिएका भुपालको औंलामा मसी लागेको देखेपछि उनी भारतीय नागरिक भएको खुलेको थियो । बरामद भएको मतदाता परिचयपत्रमा भूपालका बाबुको नाम चन्द्रबहादुर गुरुङ भएको उल्लेख छ । भूपाललाई आफ्नो जेठो छोरो बताउँदै नागरिकता दिलाइदिन प्रशासन कार्यालय पुगेका झापा कचनकवल गाउँपालिका२ का ५५ वर्षीय बमबहादुर गुरुङ पनि समातिएका थिए । ती दुईबाहेक प्रहरीले कसैलाई पक्राउ गर्न सकेको छैन । जन्मदर्ता बनाइदिने, नागरिकता सिफारिसमा सहयोग गर्ने र सर्जिमिन मुचुल्कामा हस्ताक्षर गर्ने वडा कार्यालयका कर्मचारी, जनप्रतिनिधि र केही स्थानीय फरार भएकाले उनीहरू जाने सम्भावित स्थानको पहिचान गरी खोजी कार्यलाई तीव्रता दिइएको प्रहरीको भनाइ छ । उनीहरू भाग्नु भनेको आफूहरू दोषी हौं भन्ने प्रमाण थप गर्नु हो, अदालतमै आएर आत्मसमर्पण गर्न सक्ने बाटो हुँदाहुँदै फरार भएका छन्, खोजी कार्य तीव्र छ, डीएसपी श्रेष्ठले भने । जिल्ला प्रहरी कार्यालय झापाले घटना भएको कचनकवल गाउँपालिका२ स्थित इलाका प्रहरी कार्यालय बनियानीलाई अदालतबाट प्राप्त पक्राउ पुर्जी पठाएको थियो । इलाका प्रहरी कार्यालयले भने पक्राउ गर्नुपर्ने कोही पनि घरमा नभएको जानकारी जिल्ला प्रहरी कार्यालयलाई दैनिक दिँदै आएको छ । पक्राउ पुर्जी हात पर्नासाथ खेजी सुरु गरिएको इलाका प्रहरी कार्यालय बनियानीका प्रहरी नायव निरीक्षक उदयशमशेर राणाले बताए । वैशाख १० मा जिल्ला प्रशासन कार्यालयबाट पक्राउ परेका दुवै जनालाई झापा प्रहरीले भोलिपल्टै जिल्ला अदालत झापामा नागरिकतासम्बन्धी मुद्दा दर्ता गरेको थियो । तर मुद्दा दर्ता भएको ७ दिनपछि अदालतले घटनामा संलग्न अन्यलाई पनि समात्न पक्राउ पुर्जी जारी गर्दा सबै फरार भएका हुन् । भारतीय युवकलाई नागरिकता दिने प्रक्रियाको सुरुवातमा कचनकवल गाउँपालिका२ का वडाध्यक्ष मेखबहादुर भट्टराईले नागरिकताका लागि सिफरिस बनाइदिएका थिए । वडा सचिव हरि गौतमले जन्मदर्ता र सर्जिमिन मुचुल्का गरेका हुन् । सर्जिमिन गर्नेहरूमा पाँच जना स्थानीय संलग्न छन् । स्थानीय कविता गुरुङ, गंगाप्रसाद भट्टराई, शिवकुमार दाहाल, प्रेमप्रसाद तिम्सिना र तुलसीराम गुरुङ संलग्न भएको प्रशासन स्रोतले जनाएको छ । मुचुल्कामा वडा सदस्य धनबहादुर गुरुङ र वडा कर्मचारी खगेन्द्रप्रसाद खतिवडाले पनि हस्ताक्षर गरेका छन् ।"
सामुदायिक वनबाट काठ तस्करी : छुटाउन सांसदको दबाब,"सिरहा : सिरहाको गोलबजार नगरपालिका ३ स्थित लामाडाँडा सामुदायिक वनबाटै सखुवाको काठ तस्करी भइरहेको खुलेको छ । डिभिजन वन कार्यालय लहानले वनमै काठ लोड गरिएको ट्याक्टर नियन्त्रणमा लिएपछि थप रहस्य खुलेको हो। शनिबार लामाडाँडा सामुदायिक वनबाट कटान गरी तस्करी भइरहेका अवस्थामा स १ त ७१७९ नम्बर ट्याक्टरसहित सय क्युफिट सखुवा काठ वन कार्यालयको टोलीले नियन्त्रणमा लिइएको सहायक वन अधिकृत अमरेन्द्र यादवले जानकारी गराए । उनका अनुसार नियन्त्रणमा लिएको काठसहितको ट्याक्टर ल्याउन शनिबार तस्करका पक्षबाट आएका व्यक्तिहरुले अवरोध गरेका थिए । अवरोधका कारण शनिबार दिनभरि सशस्त्र प्रहरी वेश क्याम्पस गोलबाजरमा राख्नु परेको उनले जानकारी दिए । आइतबार वन कार्यालयमा उक्त काठ ल्याइएको सहायक वन अधिकृत यादवले बताए । काठ कटान गरी ट्याक्टरमा लोड गरिएको अवस्थामा फोरेस्टर काशिन्द्र यादवको टोलीले नियन्त्रणमा लिएको सहायक वन अधिकृत यादवले बताए । वनको टोलीलाई देखेर ट्याक्टर चालक फरार भएको उनले बताए । बरामद काठ र ट्याक्टरमाथि कारवाही प्रक्रिया अगाडि बढाइएको कार्यालयले जनाएको छ । वन कार्यालयका अनुसार ट्याक्टर धनदिप राईको हो। राईले गोलबजार ४ मा ठेक्का लिएर मिल सञ्चालन गरेको स्रोतले बताएको छ । तीन वर्षअघि पनि राईको अर्को ट्याक्टर काठसहित पक्राउ परेको थियो। त्यो अहिले कार्यालयमै राखिएको छ । सामुदायिक वनका अध्यक्ष आनन्द पार्खिनले तस्करी नभएर घारगदीका लागि सखुवा रुखको हाँगा कटान गरेको दाबी गरेका छन् । रुख फस्टाउनका लागि गोडमेल गर्नुपर्छ । त्यही अनुरुप हाँगा कटान गरेका छौँ, उनले भने, वन कार्यालयको टोलीले तस्करी सम्झेर नियन्त्रणमा लिएको छ । काठ छुटाउन सांसदको दबाब डिभिजन वन कार्यालय लहानले नियन्त्रणमा लिएको तस्करीका सखुवा काठ छुटाउनका लागि नेपाल कम्युनिष्ट पार्टी(नेकपा)का प्रदेश सांसद तथा सिरहा जिल्ला अध्यक्ष रामकुमार यादवले कर्मचारीलाई दबाब दिएका छन् । अध्यक्ष यादवले सहायक वन अधिकृत यादवलाई काठ छुटाउन फोन गरी दबाब दिएका हुन्। सांसद यादवको दबाब आएपछि वन कर्मचारीले प्रदेश २ का वन राज्य मन्त्री सुरेश मण्डललाई जानकारी गराएका थिए। मन्त्री मण्डलले तस्करीमा संग्लन जोसुकैलाई कारवाही गर्न कर्मचारीलाई निर्देशन दिएका छन् । उनले वन विनास कार्यमा संग्लन कसैलाई पनि छुट नदिन वनका कर्मचारीलाई निर्देश गरेका हुन् । कर्मचारीलाई दिएको दबाबको बारेमा सांसद यादवसँग प्रतिक्रिया लिन खोज्दा सम्पर्क हुन सकेको छैन।"
धरानमा खानेपानीको हाहाकार : खानेपानी माग्दै स्थानीय आन्दोलित,"धरान : एक अर्ब ७७ करोडको खानेपानी आयोजना सम्पन्न गर्न ढिलाइ भएको भन्दै धरानवासीहरु खानेपानी माग्दै आन्दोलित भएका छन्। उपमहानगरपालिकाले आयोजना निर्माणमा ढिलाइ गर्दा पानी पिउन नपाएको भन्दै मंगलबारदेखि स्थानीय आन्दोलित बनेका छन्। घरमा जडान गरिएका धारामा खानेपानी नआएको भन्दै धरानका विभिन्न वार्डका वासिन्दाले उपमहानगरपालिका विरुद्ध नारावाजी गर्दै विरोध प्रर्दशन गरेका छन्। उनीहरुले जनप्रतिनिधि आएको दुई वर्ष बित्न लाग्दा समेत खानेपानी आयोजना निर्माणमा चासो नदेखाका कारण आन्दोलन गरेका हुन्। धरानका १, २, ३, ५, ७, ८, ९, १०, ११, १३, १५, १८ लगायतका वडाहरुबाट स्थानीय वासिन्दाहरु रित्ता ग्रागी र रित्तो जग लिएर पानी माग्दै आन्दोलित भएका हुन्। विभिन्न वार्डहरुबाट प्लेकार्डसहित आन्दोलनमा उत्रिएका स्थानीयवासिन्दाले धरान उपमहानगरपालिकामा धर्ना दिएका छन्। उनीहरुले जनप्रतिनिधिविरुद्ध चर्का नाराबाजी गरेका थिए। 'जीवनका लागि पानी देऊ, स्वास्थ्य जीवन बाच्न देउ', 'पानीको अभाव अन्त्य गर, स्थायी समाधान खोजी गर', 'जनताको सुझाव ग्रहण गर, जिम्मेवारी बहन गर' लगाएतका नारा लगाउँदै विरोध प्रर्दशन गरेका थिए। पटक पटक धरान उपमहानगरपालिकासँग पानी माग्दा नदिएपछि बाध्य भएर आन्दोलनमा उत्रिनु परेको 'पानी देऊ' दवाव समुहका संयोजक धरान १८ का हर्क राईले बताए। उनले घरमा जडान भएका धारामा तीनतीन दिनमा मात्र पानी आउने गरेको भए पनि प्रयाप्त पानी वितरण नगरेका कारण धरानवासीले काकाकुल बन्नु परेको गुनासो गरे। धरान १९ का धनकुमार राईले धरान खानेपानी आयोजनाको काममा करौडौं रुपैयाँ आर्थिक अनियमितता भएको भन्दै छानविन गरी दोषीलाई कार्वाही गर्न माग गरेका छन्। धरानमा वर्षेनी खानेपानीको अभाव भएका कारण धरान उपमहानगरले एशियाली विकास बैंक (एडिबी) को एकअर्ब ७७ करोड ऋण अनुदानमा सन् २०१५ मा खानेपानी आयोजनाको काम सुरु गरेको थियो। २०१७ डिसेम्बर सम्ममा आयोजनाको काम सम्पन्न गर्नु पर्ने भए पनि अझै आयोजनाको काम सम्पन्न नहुँदा धरानमा खानेपानीको चरम अभाव कायमै छ। दैनिक ४ करोड लिटर खानीपानीको माग भए पनि संस्थानले हाल दैनिक एक करोड २० लाख लिटर मात्र पानी वितरण गर्दै आएको छ। खानेपानी संस्थान धरानका प्रमुख रामश्रेष्ठले सुख्खा मौसमका कारण पानी उत्पादन कम भएर दिन बिराएर खानेपानी वितरण गर्नु परेको बताए। धरान उपमहानगरपालिकाकी कार्यबाहक मेयर मञ्जु भण्डारीले खानेपानी निर्माणमा सर्वोच्च अदालतमा मुद्धा परेका कारण निर्माणमा ढिलाइ भएको बताइन्। उनले सर्वोच्चमा परेका मुद्धामा धरान उपमहानगरले जीत हासिल गरेको बताउँदै अब आयोजनाको काम छिट्टै सम्पन्न गरी धरानबासीलाई पर्याप्त पानी वितरण गर्ने आश्वासन दिएकी छिन्।"
मन्दिर क्षेत्रलाई पर्यटकीय बनाउन स्थानीय जुटे,"ओखलढुंगा : मोलुङ गाउँपालिकामा रहेको जलजलेश्वर महादेव मन्दिर क्षेत्रलाई चन्दा उठाएरै धार्मिक तथा पर्यटकीय क्षेत्र बनाउने अभियानमा स्थानीय जुटेका छन्। मोलुङ, सोलुङ र धोवी खोलाको संगमस्थलमा रहेको त्रिवेणीधामका रुपमा परिचित उक्त मन्दिर क्षेत्रलाई जलजलेश्वर महादेव प्रतिष्ठान निर्माण गरेर स्थानीयले धार्मिक तथा पर्यटकीय क्षेत्र बनाउने अभियान थालेका हुन्। किरातकालीन समयमा उत्पति भएको मानिएको उक्त मन्दिरको विकासका लागि सरकारी तहबाट विकासका काम अघि अगाडि नबढेपछि प्रतिष्ठानले चन्दा तथा सहयोग संकलन सुरु भएको छ। जलजलेश्वर महादेव प्रतिष्ठानका उपाध्यक्ष पाण्डव खतिवडाले सरकारी क्षेत्रबाट वेवास्ता भएकाले स्थानीयले अभियान थालेको बताए। सरकारले चासो नदिएपछि चन्दा र सर सहयोगबाटै संस्कृत पाठशाला समेत चप्रतिष्ठानले सञ्चालन गरेको छ। पाठशालमा संस्कृत पढ्ने बटुकलाई स्थानीयले खाद्यन्न लगायतका सामग्री उपलब्ध गराउँदै आएका छन्। शिक्षक माग गरे पनि स्थानीय तहले नसुनेको खतिवडाको भनाइ छ। शैक्षिक, धार्मिक तथा पर्यटकीय क्षेत्रको रुपमा विकास गर्ने लक्ष्य राखिएको उक्त क्षेत्रको विकास भए गाउँपालिका भित्रको सबैभन्दा ठूलो धार्मिक तथा पर्यटकीय क्षेत्र बन्ने मोलुङ गाउँपालिका २ का स्थानीय अर्जुन धमलाले बताए। प्रतिष्ठानले चन्दा तथा सहयोग स्वरुप उठाइएको रकमबाट पहिलो चरणमा बाटो, भवन, प्रचारप्रसारलगायतका पर्यटकीय पूर्वाधार निर्माणका लागि काम थालेको छ। बजेट अभावका कारण त्यस्ता पुर्वाधार समेत अधुरै छ। खोटाङको हलेसीधाम र सगरमाथासँग जोडेर मन्दिर क्षेत्रको पर्यटकीय विकास गर्न सके राष्ट्रिय स्तरको धार्मिक पर्यटकीय क्षेत्र बन्ने स्थानीय बुद्धिजीवी कुलप्रसाद खतिवडाले बताए। मोलुङ गाउँपालिकाकै अन्न उब्जनीका हिसाबले चर्चित जरायोटारबाट हलिसहित १२ हल गोरु भासिएर त्रिवेणीधाममा निस्किएको किवंदन्ती यहाँ चर्चित छ।जलजलेश्वर महादेव मन्दिरमा बाला चतुर्दशी, शिव रात्री र रामनवमीमा ठूलो मेला लाग्ने गरेको छ। यहाँ जिल्लाकै एकमात्र संस्कृत पाठशाला सुरु भएपनि पूर्वाधार तथा जनशक्ति अभावले प्रभावकारी बन्न सकेको छैन। तीर्थयात्रा र संस्कृत अध्ययनका लागि समेत यो क्षेत्र पवित्र भूमि मानिन्छ। गाउँपालिका अध्यक्ष मणिराज राईले आगामी दिनमा गाउँपालिकाको धार्मिक, शैक्षिक तथा पर्यटकीय हबका रुपमा उक्त क्षेत्रलाई विकास गर्न पहल गरिने बताए। उनले विगतमा स्थानीयका विभिन्न माग सम्बोधन गर्नुपर्ने भएकाले अब योजना नै निर्माण गरेर अघि बढ्ने जानकारी दिए। मोलुङ गाउँपालिका ४ स्थित त्रिधार्मिक स्थल जलजलेश्वर महादेवको निर्माधीन मन्दिर र परिसर क्षेत्र। तस्बिर : शिवप्रसाद ढुंगाना"
धनकुटालाई प्रादेशिक राजधानी नबनाएको भन्दै एक घण्टा चक्का जाम,"धनकुटा : प्रदेश १को स्थायी राजधानी विराटनगर तोकिएको विरोधमा धनकुटेली जनताले एक घण्टा चक्का जाम गरेका छन्। धनकुटा प्रादेशिक राजधानी निर्माण अभियान समितिको नेतृत्वमा मंगलबार दिउँसो १२ देखि १ बजेसम्म धनकुटावासीले जिरोप्वाइन्टमा चक्का जाम गरेका हुन्। धनकुटालाई प्रादेशिक राजधानी नबनाई धनकुटाको अस्तित्व, पहिचान र इतिहास समाप्त गरिएको कारण चक्का जाम गरिएको धनकुटा प्रादेशिक राजधानी निर्माण अभियान समितिका संयोजक सुन्दरबावु श्रेष्ठले बताए। चक्का जामले कोशी राजमार्गको धरानधनकुटा आवातजावत गर्ने सयौं सवारी साधन रोकिएको थियो। आन्दोलनमा उत्रिएका धनकुटावासीले जिरोप्वाइन्ट नाराजुलुस लगाउँदै कोणसभा समेत गरेका थिए। मंगलबार बेलुका ७ बजेदेखि ८ बजेसम्म ब्लाक आउट (बत्ती निभाउने कार्यक्रम) गर्ने समेत जनाइएको छ। त्यस्तै समितिको बैठकले चक्का जाम गर्ने कार्यक्रमलाई निरन्तरता दिने निर्णय गरेको छ। बुधबार दिउँसो ३ देखि ४ बजेम्म जिरोप्वाइन्टमा चक्का जाम गर्ने निर्णय गरिएको अभियान्त विजयसन्तोषी राईले बताए। प्रदेशको मध्य भाग तथा भौतिक भौगोलिक कारणले धनकुटा उपयुक्त देखिए पनि अयन्त्र स्थायी राजधानी घोषणा गरिएपछि धनकुटेली जनता रुष्ट बनेका हुन्।"
पाल्हीनन्दन गाउँपालिकाको ६० प्रतिशत योजना सम्पन्न,"परासी : पश्चिम नवलपरासीको पाल्हीनन्दन गाउँपालिकाले सञ्चालन गरेका योजनामध्ये ६० प्रतिशतको काम सम्पन्न भइसकेको जनाएको छ। आव २०७५०७६ का लागि गाउँपालिकाले ६ सय योजना सञ्चालन गरेको छ। जसमध्ये ४० प्रतिशत सञ्चालनमा रहेको र त्यसमध्ये अधिकांश अन्तिम चरणमा रहेको प्रमुख प्रशासकीय अधिकृत दुर्गा पौडेलले जानकारी दिए।सबैजसो योजना स्थानीय उपभोक्ताबाट सञ्चालित छन्। सञ्चालन भएका योजनामा अधिकांश सडक, र संरचना निर्माणका छन्।सम्पन्न भएका योजना र चालु भएका योजनाको गुणस्तरलाई प्रमुख प्राथमिकतामा राखेर काम गरिएको गाउँपालिकाका अध्यक्ष दीपक गुप्ताले बताए। गाउँपालिकाले कृषिलाई प्रमुख प्राथमिकतामा राखेर काम गरेको गुप्ताको भनाई छ। जसअन्तरगत अनुदानका विभिन्न जातका बिउ, बिजन वितरण गर्नुका साथै मौसमअनुसार कृषकलाई तालिम प्रदान गरिँदै आइएको छ। त्यसैगरी सिंचाईका लागि ५० प्रतिशत अनुदानमा पम्पसेट उपलव्ध गराउने प्रक्रिया अघि बढाइएको गुप्ताले जानकारी दिए। गुप्ताकाअनुसार गाउँपालिकाको ४५ लाख र प्रदेश सरकारको १५ लाख लागतमा कृषकलाई पम्पसेट खरिद गरेर वितरण गर्ने प्रकृया अघि बढेको छ। गाउँपालिकाले देशकै पहिलो भवनका रुपमा चार तले लिफ्टसहितको कार्यालय निर्माणको तयारी अन्तिम चरणमा पुगेको गुप्ताले बताए। असारको पहिलो हप्ताभित्र नयाँ भवनबाट काम सुरु गर्ने तयारी गाउँपालिकाको छ। त्यसैगरी चालु आवको १० महिनको अवधिमा खर्च प्रगति ७८२८ प्रतिशत रहेको गाउँपालिकाले जनाएको छ। हालसम्म ३० करोड ९६ लाख ११ हजार आम्दानी भएकोमा २४ करोड २३ लाख ७३ हजार खर्च भएको छ।"
राति वडा कार्यालयमा आगजनी,"डोटी : डोटीको बडीकेदार गाउँपालिका वडा नम्बर ४ को वडा कार्यालयमा आगजनी गरिएको छ । मान्नाकापडीमा रहेको वडा कार्यलयमा अज्ञात समूहले गएराति आगजनी गरेको वडा अध्यक्ष वीरेन्द्र बहादुर कोटकेनीले जानकारी दिएका छन्। बडीकेदार डोटीको दक्षिण क्षेत्रमा रहेको गाउँपालिका हो । वडा कार्यालयको ढोका तोडफोड गरेर भित्र छिरी सामाग्रीहरू एक ठाउँमा जम्मा गरेर आगो लगाईएको वडा अध्यक्ष कोटकेनीले बताए। वडाध्यक्ष कोकेनीले भने वडा कार्यालय गाउँभन्दा अलिमाथि छेउमा छ, धेरै टाढाँ पनि छैन् तर रातिको समयमा कार्यालयको ढोका फोडेर सबै सामाग्रीहरु एक ठाउँमा जम्मा गरेर सुनियोजित तरिकाले जलाएको छ सबै सामाग्री नष्ट गरिएको छ । हिजो अस्तीसम्म आफू वडा कार्यालयमा बसी सेवा प्रवाह गरिरहेको कसैसँग कुनै विवाद तथा विमती नरहेको उनले बताए । ढोषीलाई कडा भन्दा कडा कारबाही हुनुपर्ने अध्यक्ष कोटकेनीले माग गरेका छन्। राति आगो लगाइएको भएपनि मंगलबार बिहान मात्र प्रहरीलाई जानकारी भएपछि इलाका प्रहरी कार्यालय बिपीनगरबाट प्रहरी निरीक्षकको नेतृत्वमा टोली घटना स्थल तर्फ गइरहेको जिल्ला प्रहरी कार्यालय डोटीका प्रहरी उपरीक्षक बिद्यानन्द माझीले जानकारी दिए। वडा कार्यालय जलाइयो भन्ने खबर सुन्दा निकै दुःख लागेको बडीकेदार गाउँपालिका अध्यक्ष कृष्ण बहादुर चन्दले बताए । उनले भनेवडा कार्यालय भनेको जनताको कार्यालय हो जनताका केही विमती भए जनप्रतिनिधि संग राख्ने हो यस्तो हर्कत गर्नु निन्दनीय हो यस बिषयमा गाउँपालिकाले टोली गठन गरी छानबिन उनले गर्ने बताए । आगो कसले लगायो, किन लगायो भन्ने बिषयमा लागेको प्रहरी घटना स्थल पछि तत्का अनुसन्धान गरिने वडा अध्यक्ष कोटकेनीले बताए ।"
झोलुंगे पुलको मर्मत नहुँदा स्थानीय समस्यामा,"बेसीशहर : अन्नपूर्ण पदमार्गमा पर्ने मस्र्याङ्दी गाउँपालिका९ सिम्पानी र वडा नं ३ खुदीबजार जोड्ने झोलुंगे पुल जीर्ण हुँदा यात्रु समस्यामा परेका छन्। पुल मर्मतमा सरोकारवाला निकायले चासो नदिएको स्थानीयको गुनासो छ। अन्नपूर्ण पदमार्गमा दैनिक सयौं पर्यटक ओहोरदोहोर गर्छन्। उत्तरी लमजुङहुँदै मनाङसम्म यात्रा गर्ने बाटो पनि यहीँ पर्छ। मस्र्याङ्दी गाउँपालिकाको वडा नं ३ र ९ जोड्ने झोलुङ्गे पुल जीर्ण हुँदा विद्यार्थी, पर्यटक मात्र हैन दिनहुँ हिँड्ने पैदलयात्रु समस्यामा परेका छन्। जीर्ण पुल मर्मत नहुँदा दुर्घटनाको भय बढेको छ। 'सिंहदरबार गाउँमा आयो भन्छन्, स्थानीयका समस्या ज्युँका त्युँ नै छन्,' मस्र्याङ्दी९ गैरीगाउँका सन्तोष पाण्डेले भने, 'वर्षौ पुरानो इतिहास बोकेको पुल मर्मतमा कसैको चासो गएन।' मस्र्याङ्दी३ मा रहेको खुदीबजार पुरानो इतिहास बोकेको बजार हो। गाउँपालिका समेटिएका तत्कालिन ७ गाविसको हव समेत रहेको बजारमा दैनिक सयौंको आउजाउ हुन्छ। खुदीवारीका भुलभुले, बाहुनडाँडा, ताघ्रिङ, घेर्मुहुँदै मनाङसम्मका मानिस बेसीशहर आउजाउ गर्न यही पुल प्रयोग गर्छन्। वर्षौदेखि सञ्चालनमा आएको पुल मर्मतमा चासो नदेखाएको स्थानीय केशव कुइँकेल बताउँछन्।झोलुंगे पुलको जीर्णेदार गर्न स्थानीयले आवाज उठाएपछि पाँचवर्ष अघि तत्कालिन जिल्ला विकास समितिले अनुगमन गरेको थियो। ट्रेलब्रीज सपोर्ट युनिट र जिल्ला प्राविधिक कार्यालयका प्राविधिकको टोलीले गरेको स्थलगत अध्ययनले झोलुंगे पुल जोखिममा रहेको देखाएको हो।प्रतिवेदनका आधारमा पुलमा आवातजावत गर्न रोक लगाइयो।तर, यो नियम धेरै समय टिकेन, पुनः सूचारु भयो।अहिले यही जीर्ण पुलबाट आवातजावत हुँदा समस्या भएको अमर मावि खुदीका प्रधानाध्यापक तीर्थ बस्नेत बताउँछन्। 'हामीले पुल मर्मतमा धेरै जोडबल गर्यौं तर कतैबाट सुनुवाइ नै भएन, 'बस्नेतले भने, 'अबपनि पुल मर्मत गरिएन भने यसले दुर्घटना निम्त्याउँछ।' पुलको मुख्य लठ्ठा खिया लागेर चुडिन लागेको छ। विच्छाइएका काठ कुहिका छन्। झोलुंगे पुल कोल्टे बनेको छ। सोही पुल तरेर पैदलयात्रा गर्ने पर्यटकहरु समेत समस्यामा परेका छन्। हाल पुलमा एक पटकमा एकजनालाई मात्र आवतजावत गर्न दिइएको स्थानीय बताउँछन्।लमजुङ उद्योग वाणिज्य संघ खुदी इकाईका अध्यक्ष वीरेन्द्रबहादुर भण्डारीले जीर्ण पुलको बाटो हिँड्न गाह्रो हुने बताए।उनका अनुसार उक्त पुल उच्च जोखिममा छ। वृद्धवृद्धा र बालबालिकालाई आवतजावतमा समस्या भएको उनले बताए। संघका निवर्तमान अध्यक्ष लेखमान कतिलाका अनुसार माथिल्लो बजारबाट ट्रस ब्रीज छ। सवारी आवागमन हुन्छ। त्यसपमाथि झोलुंगे पुल छ।सवारी आवागमन हुन्छ।तल्लो क्षेत्रका मानिस र पारिका विद्यार्थी उक्त जीर्ण पुल प्रयोग गर्न वाध्य छन्। उनले भने,' कि बनाउनुपर्छ, कि भत्काउनुपर्छ।' मस्र्याङ्दी ३ का अध्यक्ष प्रेमबहादुर बस्नेतले झोलुंगे पुलको पुनर्निर्माण वा मर्मतका लागि स्थानीयले आवाज उठाउँदै आएको बताए। गाउँपालिका अध्यक्ष अर्जुन गुरुङले खुदी र सिम्पानी जोड्ने उक्त पुल जीर्ण बनेपछि माथिल्लो क्षेत्रमा अर्को पुल बनाएको बताए। तर, उक्त जीर्ण पुल भएर मानिस हिँड्न छोडेका छैनन्। पुल मर्मतका लागि चालु आर्थिक वर्षमा ५ लाख रुपैयाँ बजेट विनियोजन गरेको उनले बताए। उनका अनुसार ट्रायल ब्रीज सपोर्ट युनिट पोखरासँग समन्वय गरी पुल मर्मत गर्न डिजाइन, स्टिमेट गरेर काम अघि बढाइएको बताए।"
मोटरसाइकलको ठक्करबाट ७८ वर्षीयको मृत्यु,विराटनगर : मोरङको उर्लावारी नगरपालिका५ स्थित मधुमल्ला बसस्टेण्डमा मोटरसाइकलको ठक्करबाट मंगलबार एक वृद्धको मृत्यु भएको छ। दक्षिणबाट उत्तरतर्फ जाँदै गरेको मे ९ प ९४४६ नम्बरको मोटरसाइकलले ठक्कर दिंदा पैदलयात्री धनकुटा डाँडागाउँका ७८ वर्षीय लालबहादुर खड्काको मृत्यु भएको प्रहरीले जनाएको छ। घाइतेलाई उर्लाबारीस्थित गोदावरी अस्पतालमा उपचार हुन नसकेपछि थप उपचारका लागि विराटनगरको विराट नर्सिङ होम ल्याइएको थियो। खड्काको उपचारका क्रममा बिहान १० बजे मृत्यु भएको प्रहरीले जनाएको छ। प्रहरीका अनुसार दुर्घटना लगत्तै चालक फरार रहेका कारण खोजी थालिएको र मोटरसाइकललाई नियन्त्रणमा लिएर घटनाको अनुसन्धान सुरु गरिएको छ।
"कञ्चनपुरमा जीप दुर्घटना, अन्नपूर्ण प्रदेश ब्यूरो प्रमुखसहित ३ जना घाइते","धनगढी : धनगढीबाट कञ्चनपुर बैलौरी जाँदै गरेको जीप दुर्घटनामा परेको छ । दुर्घटनामा अन्नपूर्ण पोष्ट र एपिवान टेलिभिजनका सुदूरपश्चिम ब्यूरो प्रमुख शिवराज भट्ट सहित ३ जना घाइते भएका छन् । मंगलबार बिहान विवाहमा सहभागी हुन भारतीय नम्बरको स्कार्पियो जिपमा बैलौरी जादैँ गर्दा अगाडीको चक्का पन्चर भई दुर्घटना भएको हो। युपी ३१ पि ७९७५ नम्बरको जीप कञ्चनपुरको पुर्नवास नगरपालिका२ को मोतिबस्तीमा दुर्घटना भएको हो। दुर्घटनामा भट्टकी श्रीमती दुर्गा भट्ट र अन्य जिपमा सवार घाइते भएको कञ्चनपुर प्रहरीले जनाएको छ । जिपमा भट्टका छोरा, छोरीसहित ९ जना सवार भएपनि उनीहरु सकुशल छन् । घाइतेको पुनर्वास पोलिक्लिनिकमा प्राथमिक उपचारपछि धनगढीस्थित माया मेट्रो अस्पतालमा उपचार भइरहेको छ ।"
गाउँपालिका कार्यालयबाट टेन्डर फाइलै गायब,"सिन्धुली : फिक्कल गाउँपालिका कार्यालयबाट गत साता टेन्डर फाइल गायब भएको छ। पहिलो कम्पनीले काम नगर्ने भएपछि दोस्रोलाई जिम्मा दिने तयारी गर्दा कागजपत्र नभेटिएको प्रमुख प्रशासकीय अधिकृत दीपक रिजालको भनाइ छ। न्यून रकम कबोल गर्ने श्रीकृष्ण दाहाल जेभीसँग निर्माण कार्य सम्पन्न गर्ने आधार माग गर्दै सम्झौताका लागि पत्र पठाएका थियौं, उनले भने, तर, काम गर्न नसक्ने पत्र गाउँपालिका कार्यालयलाई पठायो। वडा नम्बर ३ चनौटेमा ७९ लाख २६ हजार रुपैयाँ लागतमा स्वास्थ्य चौकी भवन बनाउन गाउँपालिकाले फागुन २ मा टेन्डर खोलेको थियो। १२ निर्माण कम्पनीले आवेदन दिएका थिए। त्यसमध्ये श्रीकृष्ण दाहाल जेभी र सिद्धकाली निर्माण सेवाले न्यून रकम कबोल गरेका थिए। कबोल गरिएको रकमअनुसार कामको जिम्मा दिन सम्झौता भए पनि पछि श्रीकृष्णले काम नगर्ने जनाएको थियो। सार्वजनिक खरिद ऐन २०६३ तथा नियमावली २०६४ अनुसार उक्त कम्पनीलाई कारबाही र धरौटी जफत गर्दै सिद्धकालीलाई सम्झौताका लागि आसयपत्र प्रकाशन गरिएको थियो। उक्त कम्पनीले ५१ लाख रुपैयाँमा काम सम्पन्न गर्ने कबोल गरेको थियो। सम्झौताको सम्पूर्ण काम सकी कार्यादेश लिने तयारी गर्दा कार्यालयमा कागजात फेला परेन, उनले भने, टेन्डर त नियमअनुसार भएको हो तर कागजपत्र कसरी हरायो भन्ने गम्भीर छ। यस विषयमा म आश्चर्यमा परेको छु। गाउँपालिकामा आकस्मिक बैठक बसी छानबिनका लागि जिल्ला प्रहरी कार्यालयमा जाहेरी दिएको उनको भनाइ छ। सिद्धकालीका प्रोप्राइटर रुमबहादुर राईले सम्झौताका लागि आफूले पेस गरेको बैंक ग्यारेन्टी, आवश्यक कागजपत्र र सम्झौता किताबसमेत गाउँपालिकाले नियोजित तरिकाले गायब पारेको बताए। मैले ११ लाख ५० हजारको बैंक ग्यारेन्टीपत्रसहित आवश्यक कागजात बुझाएर सम्झौतापत्रमा हस्ताक्षर गरिसकेको थिएँ, उनले भने, हाकिम साबले अध्ययन गरी सही गरी पठाइदिन्छु भन्नुभएको थियो। निर्माण व्यवसायी संघ सिन्धुलीका उपाध्यक्ष उद्धवप्रसाद दाहालले यो घटनालाई लापरवाहीको पराकाष्ठाको संज्ञा दिए। कर्मचारीकै मिलेमतोमा टेन्डरका कागजपत्र चोरी भएको आरोप उनले लगाए। पहिलो फर्मलाई दिनुपर्ने ठेक्का दोस्रो फर्मसँग सम्झौता गरियो। सम्झौतापछि कागजपत्र हरायो, उनले भने, यो नजिकको निर्माण कम्पनीलाई टेन्डर पार्ने खेल हो। गाउँपालिका उपाध्यक्ष पार्वती सुनुवारले कर्मचारीको लापरवाहीका कारण टेन्डर फाइल हराएको बताइन्। उनका अनुसार आवश्यक छानबिनका लागि जिल्ला प्रहरीमा पत्र पठाइएको छ। मुचुल्कासहित निवेदन आएकाले आवश्यक अनुसन्धान भइरहेको प्रहरीले जनाएको छ। यही वर्ष निर्माण सम्पन्न हुनुपर्ने भवन फागुनमा मात्र टेन्डर भएको थियो।"
धनुषामा बालकको घाँटी रेटी हत्या,"जनकपुरधाम : धनुषाको ढल्केवरका अढाई वर्षीय बालकको घाँटी रेटी हत्या गरिएको छ। सोमबार साँझदेखि घरबाट हराएका मिथिला नगरपालिका ६ ढल्केवरका शम्भू साहका छोरा आर्यन साहको हत्या भएको इलाका प्रहरी कार्यालय ढल्केवरका इन्स्पेक्टर सरोज रायले जानकारी दिए। बालकको घाँटी रेटी हत्या गरिएको छ', इन्स्पेक्ट रायले भने, गाउँले र प्रहरी मिलेर बालकको रातीदेखि नै खोजी गरियो। कहीँ भेटिएन तर, मंगलबार बिहान उनको घर पछाडि रहेको आँप बारीमा शव फेला परेको थियो।'"
दाइजोमा कार नपाउँदा श्रीमतीसहित दूधे छोरी घर निकाला,विराटनगर : दाइजोमा कार नपाएको भन्दै श्रीमतिसहित छोरीलाई घर निकाला गरेका छन्। विराटनगर१५ का चन्दन कुमार दास र उनकी आमा सरितादेवीले जिमी कुमारीलाई कुटपिट गरी घर निकाला गरेका हुन्।। दुधे छोरीसहित घरबाट निस्किएकी कुमारी अहिले माइतीको शरणमा छिन्। दाइजोमा कार नदिएको भन्दै श्रीमतीलाई घर निकाला गरेका दासले भारतीय आधार कार्ड बनाएको भेटिएको छ। दाइजोमा मागेको कार नदिँदा श्रीमती र दुधे छोरीलाई घर निकाला गरेका दाससँग भारत विहार राज्यको आधार कार्ड र नेपाली नागरिकता भेटिएको हो। दासको विहार राज्यको फारबिसगञ्ज२४ की २३ वर्षीया जिमी कुमारीसँग २०७३ फागुन १९ गते विवाह भएको थियो।विवाह भएको एक महिनापछि दास परिवारले जिमीका बुवासँग दाइजोमा कार मागेको थियो। दासले साविकको विराटनगर १९ वाट २०६३ चैत्र ३० गते जन्मका आधारमा नागरिकता लिएका थिए। बाबुराम पोखरेलको हस्ताक्षर भएको नेपाली नागरिकता प्रमाणपत्रमा अखिल कुमार दास बुवाको नाम उल्लेख रहेको छ। नेपाली नागरिकताको नम्बरमा दासको ज ०५३०८४२९३ उल्लेख गरिएको छ।उनको फोटो सहितको मतदाता प्रमाण पत्रको फारम नम्बर २१७०५३८ उल्लेख गरिएको छ। दासले भारत विहार राज्यबाट लिएको आधार कार्ड ग्राम नगर हरिपुर९ पोष्ट हरिपुर थाना फारविसगज अनुमंडल अररिया जिल्लाबाट लिएका छन्। उनले लिएको आम आदमीका अधिकार भन्ने कार्डको नम्बर ३३६१९५८६६१३७ छ।बुवाको नाम नेपाली नागरिकता र भारतीय अधार कार्डमा अखिल कुमार दास नै रहेको छ। उनले विहारको स्थाई निवासी भएको प्रमाण (निवास प्रमाणपत्र ) समेत अररिया अनुमंडल फार्बेस्गज प्रखण्ड फारविसगज बाट अंग्रेजी तारिक १७०३२०१७ मा लिएको प्रमाण समेत फेला परेको छ। उनको आमाको समेत दोहरो नागरिकता रहेको छ। दासको आमा सरिता दासको फोटो सहितको मतादाता र अधार कार्ड रहेको पाइएको छ। भाइ चेतन कुमार दासको भारतीय आधार कार्ड नम्बर ५६८८९८२७९४०१ रहेको छ। नेपाली नागरिकतामा चन्दनको विस २०४४साल चैत्र ६ गते जन्म मिति उल्लेख गरेका छन भने आधार कार्डमा दासले अंग्रेजी तारिख २६०२१९८८ उल्लेख गरिएको पाइएको छ। अमेरिकन वाईसोप्ट कम्पनीमा काम गर्ने दासले बिहेका बेला भारतीय रूपैयाँ ३ लाख ५१ हजारसहित हिरोहोण्डा मोटरसाइकल दाइजो लिएर विवाह गरेका थिए। एक महिनासम्म राम्रैसँग घरव्यवाहर चलाएकी जिमीका श्रीमान् चन्दन काम गर्न भारतको चेन्नईतिर गएपछि सासू सरितादेवीले कार माग गरेकी थिइन्।माइती पक्षले कार दिन नसक्ने जनाएपछि आफूलाई शारीरिक एवं मानसिक यातना दिँदै कुटपिट गरी घर निकाला गरेको जिमीले बताइन् ।दास अहिले चेन्नईतिर बस्दै आएका छन्। न्यायका लागि प्रशासन एवं मानवअधिकारवादी संघसंस्थामा पहल गरेको बताइन्।श्रीमान्को दोहोरो नागरिकता भएको जिमीले बताइन्। उनले भारतीय नागरिक भएर नेपालको नागरिकता समेत लिएकाले कानुनी कारवाही गर्नु पर्ने उनले बताइन्। छोरीसहित आफू घर निकाला गरेका दासलाई कारवाही गर्नुपर्ने भन्दै उनी विराटनगरमा आएकी हुन्।दोहरो नागरिकता लिएका दासले सम्बन्ध विच्छेद मुद्दा समेत मोरङ जिल्ला आदालतमा दिएका छन्। भारतमा नै काम गर्दै आएका दासले श्रीमती बीए पास नगरेको थाहा पाएपछि आत्माग्लानी भएको बताएका छन्। पाँच तोला सुन र २० तोला चाँदीसहित ८० हजार नगद लिएर श्रीमती माइती गएको उनले दाबी गरेका छन्।
"कोही खुसी साट्दै, कोही रुने मात्रै","बाँकेकी निरु खड्कालाई के थाहा, २० वर्षकै उमेरमा पति वियोग होला भन्ने। १५ वर्षको उमेरमा परिवारको असहमतिबीच प्रेमविवाह गरेकी उनको गुजारा जेनतेन चल्दै थियो। छोरा जन्मिएपछि आर्थिक भार बढ्यो। अनि पति तिलबहादुर रोजगारीका लागि मलेसिया उडे परिवारको सुखद भविष्यको सपना बोकेर। हुने हार दैव नटार। यस्तै भयो बाँकेको खजुरा गाउँपालिका३ बिगाउँकी निरुको जीवनमा। एक महिनाअघि उनका पतिको काम गर्ने क्रममा मृत्यु भयो।उनै निरु सोमबार दिउँसो डेढ वर्षीय छोराका साथ त्रिभुवन अन्तर्राष्ट्रिय विमानस्थलमा भेटिइन्। उनी पतिको शव बुझेको पत्रको नक्कल लिन विमानस्थलभित्र रहेको भन्सार कार्यालयमा आएकी रहिछिन्। शव त वैशाख ३ गते नै आइसकेको हो। क्षतिपूर्तिका लागि वैदेशिक रोजगार विभागमा जाँदा शव बुझेको पत्र चाहिन्छ। त्यो हरायो, उनले समस्या सुनाइन्, त्यही हराएको पत्र यहाँ पाइन्छ भनेर आएको, कार्यालय नै भेट्टाउन सकिनँ। उनी कहिले नेपाल वायुसेना निगमको कार्यालय पुग्थिन् त कहिले प्रहरीसँग सोधिरहेकी थिइन्। सही जानकारी कसैले दिएन। यता गयो, उता जा भन्छन्, उता गयो फेरि त्यहीं जा भन्छन्, उनले भनिन्, यताउता गर्दागर्दै दिन बित्लाजस्तै भयो। अन्नपूर्णको टोलीले निरुलाई पास मिलाइदिएर भन्सार कार्यालयमा पुर्याइदियो। उति बेला छोरी बिहे नगर भनेर धेरै सम्झाएँ, मानिन, सँगै रहेकी आमाले भनिन्, अहिले छोरीको जिन्दगीमा यस्तो भयो, यही क्षतिपूर्ति पाए राहत हुन्थ्यो कि ? उनीहरू तीन दिनदेखि काठमाडौंमा छन्। वैदेशिक रोजगारीमा जाने नेपाली युवाले भोग्नुपरेको एउटा दर्दनाक कथाको प्रतिनिधि घटना हो यो। सोमबार अन्नपूर्ण टोली विमानस्थलमा पुग्दा बिहानैदेखि वैदेशिक रोजगारीमा जाने नेपाली युवाको लामो लाइन लागिसकेको थियो। अचेल राति १० बजेदेखि भोलिपल्ट बिहान ८ बजेसम्म विमानस्थल बन्द हुन्छ। सोही कारण दिउँसो यात्रुको चाप हुन्छ। वैदेशिक रोजगारीमा जानेमा अधिकांश युवक थिए। पतिलाई बिदाइ गर्न सन्तानसहित पुगेका महिला हुन् वा आफन्तका साथ पुगेकाहरू। विमानस्थलमा छुट्टिनुपर्दाको दृश्य निकै पीडादायी देखिन्थ्यो। सर्लाहीबाट आएका ६० वर्षीय एक वृद्धले रुँदै छोरालाई साउदी बिदाइ गरे। यही एउटा छोरा हो, विदेश जाँदैछ, के कस्तो हुने हो ? उनले आँसु पुछ्दै भने, छोरालाई दुःख नहोस्। यहाँ बसेर केही काम पनि छैन। के गर्ने हजुर ? विदेश जानु बाध्यता भयो। बिहान ८ बजेतिर वैदेशिक रोजगार कक्षको अगाडि एक जोडी रुँदै थियो। अंकमाल गरिरहेको त्यो जोडी हेर्न भीड लाग्यो। युवकले पत्नीलाई सम्झाइरहेका थिए। पति उडेपछि युवती रुँदै फर्किन्। विमानस्थलमा एकातिर वैदेशिक रोजगारीमा जाने युवाको लाइन थियो। अर्काेतर्फ अध्ययनका लागि विदेश जाने युवाको लाइन पनि कम थिएन। अध्ययन गर्न जानेको अनुहारमा खुसी टल्किएको देखिन्थ्यो भने रोजगारीमा जाने युवाको अनुहारमा पीडा। सहायता कक्ष बन्द वैदेशिक सहायता कक्ष बिहान ७ बजेदेखि साढे ४ सम्म बन्द थियो। नजिकै रहेको प्रहरी सहायता कक्षका प्रहरीले आवश्यक जानकारी दिइरहेका थिए। फितलो सुरक्षा व्यवस्था विमानस्थलको सुरक्षा व्यवस्था फितलो थियो। बिहानै ७ः३० बजे मूलगेटबाट सुरक्षा जाँच बिना नै मानिसहरू विमानस्थल छिरेका थिए। भीआईपी कक्षमा सीमित व्यक्तिमात्र प्रवेश गर्न पाउने व्यवस्था छ। तर नेता, उनका आसेपासे र व्यापारीहरू सहज रूपमा भीआईपी कक्षमा प्रवेश गरिरहेका थिए। नेपालमा त जो पनि भीआइपी, एक यात्रुले व्यंग्य गरे, अलिअलि चिनजान भयो कि भीआईपी। यहाँ सामान्य नागरिकभन्दा भीआईपी बढी होलान्। सफा शौचालय फोहोर पानी आन्तरिक र अन्तर्राष्ट्रिय दुवै टर्मिनलमा पानी फोहोर रहेको यात्रुको गुनासो छ। विमानस्थलमा भेटिएकी पूर्वउपसभामुख पूर्णाकुमारी सुवेदीले पानी फोहोर रहेको बताइन्। यहाँको पानी साह्रै फोहर छ। डोमेस्टिकतिरको मात्र होइन, इन्टरनेसनलको त्यस्तै छ, आन्तरिकतर्फ भेटिएकी उनले भनिन्। कालापानी र लिपुलेक नभएको नक्सा विमानस्थलको अन्तर्राष्ट्रिय विभागको वेटिङ रुम मा टाँगिएको ठूलो नक्सा गलत छ। सरकारले आधिकारिक नक्सा सार्वजनिक गरेर सबै सरकारी कार्यालय र सार्वजनिक महत्वका स्थानमा राख्ने भने पनि विमानस्थल पुग्दा त्यस्तो देखिएन। विमानस्थलजस्तो संवेदनशील ठाउँमा गलत नक्सा राखेर नागरिक उड्ययन प्राधिकरणले गलत कार्य गरेको छ। कालापानी र लिपुलेक नभएको नक्साको सम्बन्धमा व्यापक चर्चा हुँदा पनि नागरिक उड्ययन प्राधिकरण गैरजिम्मेवार भएको देखिन्छ। विमानस्थलमा गलत नक्सा राख्दा राष्ट्रियतामाथि नै प्रश्नचिह्न लाग्ने एक यात्रुले बताए। यहाँ त विदेशी आउँछन्, उनीहरूले त नेपाल यही रहेछ भनेर बुझ्छन्, ती यात्रुले भने, यसले देशको सिमाना मात्र होइन, राष्ट्रियतामै खेलवाड भएको देखाउँछ। सीमित पास अन्तर्राष्ट्रिय टर्मिनलतर्फ पासको व्यापक दुरुपयोग भएको छ। पास जसले पायो त्यसले प्रयोग गरिरहेको पाइएको छ। पास कसलाई दिन कसलाई नदिने भन्ने मापदण्ड छैन। १० वटा पास मात्र रहेको कर्मचारीले बताए। तर पहुँचका आधारमा वितरण गर्दा सबैले सहज रुपमा पाउने अवस्था छैन। क्यान्टिनमा मनपरी विमानस्थलको क्यान्टिनमा मनपरी छ। विमानस्थल परिसरमा दुईवटा क्यान्टिन सञ्चालनमा छन्। एउटा कान्तिपुर क्याफे अर्काे कालिका। कान्तिपुर क्याफे निकै महँगो छ। कालिकामा सस्तो खानेकुरा पाइन्छ तर खानेकुरा गुणस्तरहीन। एउटै क्यान्टिनमा विमानस्थलका कर्मचारी र अन्य सेवाग्राहीलाई छुट्टै खानेकुराको व्यवस्था छ।"
अनि नाम राखियो किम छानोराङ,"काठमाडौं : किम नारा दक्षिण कोरियाली युवती हुन्। खाइलाग्दो जीउडाल र गोरो वर्णकी उनको उमेर आकलन गर्न कठिन छ। जानेबुझेकाहरू भन्छन् कोमल हृदय छ उनको। पर्यटक भिसा लिएर नेपाल आइरहन्थिन्। नेपाल आएका बेला प्रायः पोखरा बस्थिन्। लेकेसाइड क्षेत्रका रेस्टुराँमा बजाइने गीतसंगीतका कार्यक्रममा उनी देखिइरहन्थिन्। तर उनी अनौठो अपराध मा संलग्न भइन्। ती युवतीले एक जना मगरका छोरालाई नाटकीय रूपमा कोरियाली नागरिक नै बनाइन्। त्यो पनि अर्काको कोखबाट जन्मिएको बच्चालाई आफूले जन्माएको भनेर। नाराले एक वर्षीय ती बालकलाई कोरियाली राहदानीसमेत दिलाइन्। उनको नाम राखियो किम छानोराङ। कोरियाली राहदानी बनेपछि उनले ती बालकलाई कोरिया लैजान भने सकिनन्। अध्यागमन विभागका कारण बालकलाई कोरिया पुर्याउने उनको सपना साकार भएन नै, आफूसमेत प्रहरी हिरासतमा पुगिन्। अध्यागमन विभागका कर्मचारीले नाराको घटनालाई निकै महत्व दिएर अनुसन्धान गरेको देखिएको छ। नाराको यो उदाहरणले विदेशीहरू घुम्ने उद्देश्यले मात्र नेपाल नआउने गरेको तथ्यलाई समेत पुष्टि गरेको छ। यस्तो थियो घटना काठमाडौं र पोखरामा प्रशस्तै नेपाली साथी बनाएकी उनको पोखरा बसाइकै क्रममा एक निम्न आय भएका मगर दम्पतीसँग भेट भयो। मगर दम्पतीका तीन सन्तानमध्येका कान्छा हुन्, एक वर्षीय नाबालक। रुकुम पुख्र्यौली घर भए पनि तीन सन्तानका साथ मजदुरीका लागी मगर दम्पती पोखरामा बसोवास गर्दै आएका थिए। सन्तानको पालनपोषण र शिक्षादीक्षाको विषयमा उनीहरू चिन्तित थिए। मगर दम्पतीको दुःख देखर नारा पनि बेचैन बन्थिन्। त्यसैले मगर दम्पतीले आफूहरूप्रति दयाभाव राख्ने कोरियाली युवतीलाई आफ्नो बच्चा लगेर पालनपोषण र राम्रो शिक्षादीक्षा दिन आग्रह गरे। नाराले मगर दम्पतीको प्रस्ताव स्विकारिन्। ४५ महिनाको हुँदै किम नाराले ती बालकलाई ग्रहण गरिन् र दक्षिण कोरिया लैजाने निधो गरिन्। आफ्नी आमालाई समेत पोखरा ल्याएकी किम नाराले आफू नहुँदा बच्चालाई आमाको जिम्मा लगाउँथिन्। अर्काको कोखबाट जन्मिएको बच्चालाई आफूले जन्माएको भनेर कोरिया पुर्याउनु नारालाई सजिलो थिएन। जुक्ति खोज्न उनले आफूसँग निकट नेपालीसँग सल्लाह गरिन्। सल्लाहअनुसार नाराले ती बालक आफ्नै कोखबाट जन्मिएको प्रमाणित गराउन काजगपत्र बनाउन थालिन्। र पोखरा महानगरपालिकाले ती बालक कोरियाली युवतीले नै जन्माएको भनेर जन्म सिफारिससमेत गरिदियो। महानगरको सिफारिसपत्रमा त्यहाँ कार्यरत उपसचिवले हस्ताक्षर गरेका छन्। पोखराको हरिचोकस्थित जिनो अस्पतालले कोरियाली युवतीले नै ती बालक जन्माएको भन्दै बर्थ सर्टिफिकेटसमेत दिएको छ। ती कागजपत्र सम्बन्धित निकायले बनाइदिए वा कसैले नक्कली कागजपत्र दिए भन्ने विषय अनुसन्धानको घेरामा आएको छ। प्रहरीले पोखरा महानगरपालिका र जिनो अस्पतालले दिएको प्रमाणपत्र सक्कली होहोइन भनेर अनुसन्धान गरिरहेको छ। पोखराबाट सबै कागपत्र बनाएपछि किम नारा काठमाडौंको रविभवनस्थित दक्षिण कोरियाली दूतावास पुगिन्। राहदानी बनाउन ती नाबालकको सबै कागजपत्र दक्षिण कोरियाली दूतावासमा पेस गरिन्। दक्षिण कोरियाली दूतावासले समेत ती बालक किम नाराले नै जन्माएको भन्दै राहदानी जारी गर्यो। त्यस बेलासम्म कोरियाली युवतीले आफूहरूलाई झुक्याएको दूतावासलाई पत्तो थिएन। अहिले किम नाराले आफूहरूलाई झुक्याएको दूतावासका अधिकारीलाई जानकारी भएको छ। दूतावासका अधिकारीले अनुसन्धानमा सहयोग गर्ने अनौपचारिक प्रतिक्रिया दिएका छन्। राहदानी बनेपछि ती बालकको भिसा लिन कोरियाली युवती किम नारा कालिकास्थानस्थित अध्यागमन विभाग पुगिन्। त्यहाँका कर्मचारीले राहदानीमा बच्चाको फोटो देख्नेबित्तिकै शंका गरे, आमाछोराको अनुहार मिल्दैन, कसरी भिसा दिने ? त्यसैका आधारमा अध्यागमनका अधिकारीले तुरुन्तै अनुसन्धान अघि बढाए। विभागले एक विशेष टोलीलाई पोखरासम्म अनुसन्धान गर्न पठायो। अनुसन्धानले कोरियाली युवतीको नेपाल बसाइ, बच्चा जन्माएको भनिएको मितिलगायत विवरण फरकफरक पायो। अनुसन्धानले ती कोरियाली युवतीका सबै हर्कत गलत देखाएपछि अध्यागमन विभागले उनको यात्रा रोक्न त्रिवि अध्यागमनलाई पत्राचार गर्यो। वैशाख १८ गते दक्षिण कोरिया फर्कने क्रममा ती कोरियाली युवती किम नारा त्रिवि अध्यामगनमा पक्राउ परिन्। त्रिवि अध्यागमनका कर्मचारीले उनलाई पक्राउ गरी विभाग पठाएको थियो। विभागले आफ्नो अनुसन्धान पूरा गरी थप अनुसन्धानका लागि केन्द्रीय अनुसन्धान ब्युरो (सीआईबी) पठाएको छ। घटनाबारे अनुसन्धान भइरहेको ब्युरोका प्रवक्ताएसपी सुदीप गिरीले बताए। महानगरपालिका, अस्पताललगायत निकायबाट बनाएको कागजात नक्कली हो वा होइन अनुसन्धान भइरहेको छ, उनले भने। अर्काको बच्चालाई आफुले जन्माएको कागजपत्र बनाएर दक्षिण कोरिया लैजाने अन्तिम तयारीमा रहेका बेला अध्यागमनले किम नारालाई पक्राउ गरेको हो।"
फेवा शिरानको खहरेखोलामा पुल शिलान्यास,"पोखरा : पोखरा महानगरपालिका वडा नम्बर २३ ठूला खेतको खहरे खोलामा पुल शिलान्यास भएपछि नाच गान गर्दै स्थानीयले खुशियाली मनाएका छन्। गण्डकी प्रदेशका मुख्य मन्त्री पृथ्वीसुब्बा गुरुङले ठूलाखेत स्थित खहरे खोलामा सोमबार पुलको शिलान्यास गर्दा स्थानीयले बाजागाजा सहित नाचगान गरेर खुशियाली मनाएका हुन्। पुलको शिलान्यास गर्दै गण्डकी प्रदेशका मुख्यमन्त्री पृथ्वीसुब्बा गुरुङले संघीयतापछि जनताले घर घरमा सरकारको भएको अनुभूति गर्न पाएको बताए। यसअघि बनेको सरकारले खहरे खोला संरक्षण गर्न पहल नगरेकोले त्यसलाई पूरा गर्न प्रदेश सरकार आएको उनले बताए। खहरे खोलामा बन्न लागेको पुल प्रदेश सरकारको ६ करोड ७५ लाख लगानीमा निर्माण हुन लागेको हो। पुल निर्माणका जिम्मा निलगिरी कन्स्ट्रक्सनले पाएको छ। ९० दशमलब ७५ मिटर लामो पुलको निर्माण १५ महिनामा सक्ने लक्ष्य लिइएको छ। पुल ९ मिटर फराकिलो हुनेछ। कास्की, पर्वत र स्याङ्जाको संगमस्थलमा अवस्थित धार्मिक पर्यटनको क्षेत्र पञ्चासे पुग्ने सडकमा पक्की पुल बन्न लागेको हो। पुल निर्माणपछि पर्यटकी क्षेत्र पञ्चासे, पोखरा वडा नम्बर २३ को ठूलाखेत, चैनपुर, हपर्न, भदौरे तामाङ्गी र घाँटीछिनाका करीब १५ हजार नागरिकले वर्षायाममा पनि यातायात सुविधा पाउने छन्। हल्लनचोक, पामे, ठूलाखेत, घाँटीछिना सडक खण्ड अन्तर्गत पोखरा२३ र २४ जोड्ने गरी खहरेखोलामा पुल बन्ने छ। भौगोलिक अवस्थाको कारण बक्सब्रीज आकारमा मल्टीसेल बक्सको डिजाइनमा पुल निर्माण गरिने प्रदेश सरकार अन्तर्गतको पूर्वाधार विकास कार्यालय कास्की प्रमुख इन्जिनियर नारायण बरालले जानकारी दिए। गण्डकी प्रदेशका भौतिक पूर्वाधार विकास मन्त्री रामशरण बस्नेले पुलन निर्माणपछि स्थानीयको जीवनस्तरमा सुविधा हुनुको साथै स्थानीय उत्पादन बजारसम्म पुर्यानसमेत सहज हुने विश्वास गरे।"
जुम्लामा भाइरल नियन्त्रण हुँदै,"जुम्ला : जिल्लाको तातोपानि गाउँपालिका ७ सर्मी गाउँमा फैलिएको मौसमी फ्लू तथा रुघाखोकीको भाइरल नियन्त्रण हुँदै गएको छ। एक साता अघिदेखि गाउँमा फैलिएको मौसमी फ्लू नियन्त्रणमा आएपछि बिरामी निको हुन थालेका छन्। औषधि सहित स्वास्थ्यर्मीको टोली सर्मीगाउँमा पुगेको छ। बिरामीमा ज्वरो आउने, रिंगटा लाग्ने, वाकवाकी लाग्ने, खाना नरुच्ने जस्ता लक्षण देखिएका छन्। ताम्ती स्वास्थ्य चौकीका इन्चार्ज भुपेन्द्र पाण्डेका अनुसार स्वास्थ्यकर्मीको टोलीले बिरामीको स्वास्थ्य चेकजाँच तथा उपचार गरिरहेको छ।सोमबारदेखि स्वास्थ्यकर्मीको टोलीले गाउँमा स्वास्थ्य शिविर नै संचालन गरिरहेको उनले बताए। शिविरमा दुई सय बढी बिरामीले आफ्नो स्वास्थ्य चेकजाँचसँगै उपचार गराएका छन्। अधिकांश बिरामी उपचारपछि सजिलै घर फर्किएका छन्। बिरामीलाई उपचारसँगै सरसफाई र खानपानमा ध्यान दिन स्वास्थ्यकर्मीले सुझाब दिएका छन्। 'मौसमी फ्लू नियन्त्रण हुँदैछ, नयाँ बिरामी देखिएका छैनन्, तातोपानी गाउँपालिका स्वास्थ्य संयोजक गुरुप्रसाद चौलागाईले भने, 'प्रभावित क्षेत्रमा स्वास्थ्य शिविर जारी छ, पूर्णरुपमा भाइरल नियन्त्रणमा आउन केही दिन लाग्छ।' सर्मीगाउँमा फैलिएको मौसमी फ्लूको भाइरल छिमेकी गाउँमा पनि सर्न सक्ने भएकाले सजक रहन तर नआत्तिन उनको सुझाब छ। बिरामीको स्वास्थ्य अवस्था सामान्य देखिएको भन्दै थप जटिल भए उपचार तथा उद्धारका लागि गाउँपालिका तयारी अवस्थामा रहेको अध्यक्ष नवराज न्यौपानेले बताए। मौसमी फ्लुले पूरै गाउँ सिकिस्त बनेको यो जुम्लाको पहिलो घटना हो।"
सिद्धेश्वर शिवालयमा शिव महापुराण ज्ञान महायज्ञ,"अर्घाखाँची : विश्व शान्तिको कामना गर्दै प्रशिद्ध धार्मिकस्थल सिद्धेश्वर शिवालय मन्दिर चुत्रावेसी अर्घाखाँचीमा मंगलबारदेखि ११ दिने शिव महापुराण ज्ञान महायज्ञ सुरु भएको छ। जिल्ला सदरमुकाम सन्धिखर्कको काख चुत्रावेसी भक्तिटोलमा नेपालमै पहिलो पटक पूर्ण स्फटिक जडित शीवलिङ्ग रहेको सिद्धेश्वर शीवालय मन्दिरको महत्व बुझाउन र धार्मिक,पौराणिक,सांस्कृतिक पक्षको संरक्षण र सम्बद्र्धनको निम्ती महायज्ञ सुरु भएको हो। जिल्ला तथा मुलुककै शान्तिको संकल्प गर्दै पण्डित केशवानन्द आर्याको वैदिक विधिपूर्वक पूजाआजा र पंडित नारायणप्रसाद आचार्यको मुखारविन्दुबाट संगीतमय कथा वाचनसहितको महायज्ञ सुरु भएको हो। दिउँसो १ बजेबाट कथा वाचन हुने कार्यक्रममा हरेक दिन बिहान ८ बजेदेखि विधिवत वैदिकविधिपूर्वक पूजाआजा, भजनकृतन, रुद्री पूजा ,होमलगायतका कर्याक्रम हुने आयोजकले जनाएको छ। ११ दिनसम्म चल्ने ज्ञान महायज्ञमा आज बिहान कलशयात्रा र बाजागाजासहित कलशयात्रा गरिएको महायज्ञका संयोजक डिलाराम भुसालले बताए।"
"लाङटाङ निकुञ्ज पर्यटको रोजाइमा, ९ महिनामा ९हजार विदेशीले गरे अवलोकन","नुवाकोट : विदेशीका लागि सहज बन्दै गएको नजिकको हिमाली गन्तव्य लाङटाङ निकुञ्ज घुम्ने पर्यटकको संख्या ह्वात्तै बढेको छ।काठमाडौबाट यातायातको दूरीमा समेत नजिक रहेको रसुवाको प्रसिद्ध लाङटाङ निकुञ्ज भ्रमण गर्न आउने विदेशी पर्यटक चालु आर्थिक वर्ष २०७५०७६ मा बढेका छन्। चालु आर्थिक वर्षको बेतेको नौ महिनामा स्वदेशी तथा विदेशी गरी १२ हजार पर्यटकले लाङटाङ राष्ट्रिय निकुञ्जको भ्रमण गरेका छन्। नुवाकोट, रसुवा र सिन्धुपाल्चोक तीन जिल्ला फैलिएको निकुञ्ज भित्र रहेका प्राकृतिक, धार्मिक, ऐतिहासिक र पर्यटकीय क्षेत्रको अवलोकनका लागि १२ हजार २ सय ६४ पर्यटक आएका हुन्। जसमध्ये ३ हजार ३७ नेपाली, ९ हजार ४५ विदेशी र ३ हजार ९ सय ६ सार्क राष्ट्रका पर्यटक रहेको निकुञ्ज कार्यालयले जनाएको छ।निकुञ्ज आएका पर्यटकमध्ये पर्यटकीय क्षेत्र लाङटाङ, धार्मिकस्थल गोसाइँकुण्ड र तामाङ सम्पदा मार्गको अध्ययन, अवलोकन गर्न पुग्ने गरेका छन्। पर्यटकीय मौसम सुरु भएसँगै दैनिक ९० देखि १ सयको हाराहारीमा पर्यटक रसुवा पुगिरहेका छन्। लाङटाङ निकुञ्ज काठमाडौदेखि एक दिनको यातायातको यात्रा गरेपछि पुगिन्छ।"

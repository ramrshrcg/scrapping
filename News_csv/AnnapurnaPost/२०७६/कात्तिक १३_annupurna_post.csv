शीर्षक,विवरण
कीर्तिमानी नेपाली आरोही निर्मलको स्वागत (फोटो फिचर),काठमाडौं : आठ हजार मिटरभन्दा अग्ला १४ वटा हिमाल चढेर नयाँ कीर्तिमान बनाएका नेपाली आरोही निर्मल पुर्जालाई विमानस्थलमा स्वागत गरिएको छ। चीनको शीशापाङमा हिमालको चुचुरोमा पुगेर १४ वटा हिमाल चढ्दै कीर्तिमान राखेका निर्मल बुधबार काठमाडौं आइपुगेका हुन्। ब्रिटिस सेनामा काम गरिसकेका पुर्जाले सन् २०१२ बाट आरोहीको जीवन सुरुवात गरेका थिए। उनले राखेको कीर्तिमान यसअघि पोल्यान्डका जेर्जी कुकुक्जाको नाममा थियो। सन् २००३ मा ब्रिटिस सेनामा पुगेका पुर्जालाई सन् २०१८ मा रानी एलिजावेथले एमबीई प्रदान गरेको बीबीसीले उल्लेख गरेको छ। तस्बिर : दिपेन श्रेष्ठ
भाइटीकापछि छमछमी नाचे पर्यटक (फोटोभिडियो),"पोखराः विदेशी पर्यटकले समेत उल्लासका साथ पोखरामा भाइटीका मनाएका छन् । पश्चिमाञ्चल होटल संघ पोखराले आयोजना गरेको १३ औं भाइटिका महोत्सवमा सहभागी विभिन्न देशका पर्यटक निधारमा सप्तरंगी टीका लगाउँदा दंग देखिन्थे । भाइटीकामा विभिन्न देशका ३० जना विदेशी पर्यटक सहभागी भएका थिए । पोखराको लेकसाइडमा आयोजित कार्यक्रममा रेन्वो चिल्ड्रन होमका वालिकाहरुले टीका, माला, ढाका टोपी र खादा लगाइदिएका थिए । टीका मालामा सजिएका उनीहरुले नेपाली मौलिक पर्व मनाउन पाउदा खुशी हुँदै लोकदोहरीमा नाँचेका थिए ।"
भीआईपी 'जुवाडे' बिहीबार पुनः सर्वोच्चमा उपस्थित हुनुपर्ने,"काठमाडौं : दुई करोड रकमसहित पक्राउ परेका भीआईपी जुवाडेलाई बिहीबार पुनः अदालतमा उपस्थित गराउन आदेश दिएको छ। बुधबार सर्वोच्च अदालतका न्यायाधीश पुरुषोत्तम भण्डारीको एकल इजलासले सबै निवेदन एक ठाउँमा राखेर पुनः उपस्थित गराउन आदेश दिएको हो। सर्वोच्चले जुवा खेलेको आरोपमा पक्राउ परेका सबै बन्दीलाई २४ घण्टाभित्र उपस्थित गराउन आदेश दिएको सर्वोच्चका सहरजिष्ट्रार नेत्र आचार्यले जानकारी दिए । बुधबार बलराम सापकोटा उर्फ बले, ठेकदार पवनकुमार गुप्ता, उद्योगी श्रवणकुमार गोयल, एयर डाइनेस्ट्रीका सञ्चालक पवित्रकुमार कार्की, जुवा खेलाउने विक्रम गौतम र मुक्ति लामालाई थुनामै राखेर बिहीबार पुनः बिहीबार उपस्थित गराउन आदेश दिएको हो। साढे दुई करोडसहित पक्राउ परेका जुवाडेले आफूहरुलाई अन्याय भएको भन्दै सर्वोच्च अदालतमा दिएको बन्दी प्रत्यक्षीकरणको रिटमा बुधबार सुनुवाइ भएको हो। राजधानीबाट पक्राउ परेका जुवाडेलाई प्रहरीले सर्वोच्च अदालतमा उपस्थित गराइसकेको छ। पीपलमार्गस्थित विक्रम गौतमको घरमा जुवा खेलिरहेको अवस्थामा शनिबार राति समातिएका जुवाडेमध्ये ६ जनालाई अदालतमा उपस्थित गराइएको हो। महानगरीय प्रहरी वृत महाजगञ्जका डीएसपी उमेश लम्सालका अनुसार बुधबार पवित्रकुमार कार्की, बलराम सापकोटा, विक्रम गौतम, श्रवणकुमार गोयल, पवनकुमार गुप्ता र मुक्ति लामालाई अदालतमा उपस्थित गराइएको। महानगरीय प्रहरीवृत्त महाराजगञ्जको टोलीले विक्रम गौतमको घरमा जुवा खेलिरेको अवस्थामा शनिबार बलराम सापकोटा, सोभित सिलवाल, प्रदीप बोगटी, रामकृष्ण केसी, इन्दु श्रेष्ठ, रञ्जन राजबंशी, सीताराम खड्का, रोशन तामाङ, राम तामाङ, कृष्ण भण्डारी, सुमन गुरुङ, सुमन अग्रवाल, सोदेल कार्की, पवन अग्रवाल, पवित्रकुमार कार्की, बलराम सापकोटा, मुक्ति लामा, भक्त तामाङ, शम्भु बुढाथोकी, प्रेम थापामगर, अशोक श्रेष्ठ , हलामप्रसाद पराजुली, बुद्ध लामा, थम्कु शेर्पा र नवाङ लामालाई पक्राउ गरेको थियो। कानुनमा के छ ? जुवातास खेल्ने खेलाउने कामलाई नेपालको कानुनले अपराधको श्रेणीमा राखेको छ। २०७५ साल भदौदेखि लागू भएको मुलुकी अपराध संहितामा जुवा खेल्ने वा खेलाउनेलाई सजाय बढाइएको छ। उक्त संहिताको दफा १२५ मा पहिलो पटक जुवा खेल्ने वा खेलाउनेलाई तीन महिनासम्म कैद वा ३० हजारसम्म जरिबानाको व्यवस्था छ। दोस्रो पटकमा एक वर्षसम्म कैद वा ५० हजारसम्म जरिबाना तोकिएको छ। दोस्रो पटक सजाय भुक्तान गरेर पक्राउ परेमा हरेक पटक थप तीन महिनासम्म कैद र १० हजार रुपैयाँसम्म जरिबाना तिर्नु पर्ने व्यवस्था छ। जुवा खेल्न प्रयोग भएको साधन र जुवा खालमा प्राप्त सम्पुर्ण चलअचल सम्पत्ति जफत हुने कानुनी व्यवस्था छ। तर जुवा खेलेको घर वा कोठा वा ठाउँ वा सवारीसाधन भने जफत हुँदैन। नयाँ अपराध संहिता लागु हुनु अगाडि सजायको व्यवस्था निकै कम भएको र त्यसले जुवातास नियन्त्रण नहुने भन्दै यसलाई बढाइएको थियो। जुवा ऐन २०२० अनुसार जुवा खेल्दा वा खेलाउँदा पहिलोपटक पक्राउ परे दुई सय रुपैयाँ जरिबाना र दोस्रोपटकदेखि भने बढीमा नौ महिना कैदको व्यवस्था थियो।"
"दोलखामा बोलेरो दुर्घटना एक बालिकाको मृत्यु, ५ घाइते","चरिकोट : बोलेरो दुर्घटना हुँदा दोलखामा एक बालिकाको मृत्यु भएको छ। भीमेश्वर नगरपालिका२, सोकलाखेलापमा बुधबार बिहान बा १४ च ७६७ नम्बरको बोलेरो दुर्घटना हुँदा ९ वर्षिया रोशनी ओलीको मृत्यु भएको हो। प्रहरीका अनुसार एक्कासी अनियन्त्रित भएर बिहान ८ बजे बोलेरो गाडी दुर्घटना भएको हो। गम्भीर घाइते भएकी ओलीलाई प्राथमिक स्वास्थ्य केन्द्र चरिकोटमा उपचार गर्दा गर्दै साढे ९ बजे मृत्यु भएको दोलखा प्रहरीको सूचना अधिकारी सई यज्ञनन्द साहले जानकारी दिए। कच्चीभित्री सडकबाट करिब २५ फिट तल खसेको बोलेरोमा सवार ९ मध्ये चालकसहित ५ जना गम्भीर घाइते भएका छन्। घाइतेलाई प्राथमिक स्वास्थ्य केन्द्र चरिकोटमा उपचार भइरहेको प्रहरीले जनाएको छ।"
"भक्तपुर सडक दुर्घटना : एकको मृत्यु, एक घाइते",भक्तपुर : भक्तपुर नगरपालिका १० मूलढोकामा मंगलबार राती सडक दुर्घटना हुँदा एकको मृत्यु र अर्को घाइते भएका छन्। महानगरीय प्रहरी परिसरका अनुसार बा ४ ख ६०७ नम्बरको बसले रोकिराखेको बा ७० प ६१९७ नम्बरको मोटसाइकललाई ठक्कर दिएको हो। कमलबिनायकबाट ब्यासीतर्फ आउँदै भाडाको बसले सडक छेउमा पार्किङ गरी राखेको मोटरसाइकललाई ठक्कर दिँदा काभ्रेको डाँडापारि बस्ने वर्ष २० का विकास तामाङको मृत्यु भएको हो। भक्तपुरको सूर्यविनायक नगरपालिका ७ गुण्डुका १८ वर्षीया विशाल तामाङ भने घाइते भएका छन्। प्रहरी नायब उपरीक्षक रेवतीरमण पोखरेलका अनुसार बसका चालक भक्तपुर नपा १० कमलविनायक बस्ने ४० वर्षीय बलराम ज्याख्वलाई नियन्त्रणमा लिइएको छ। उनले मादक पदार्थ सेवन गरी सवारी चलाएको भेटिएको प्रहरीले जनाएको छ।
एक लाखको कलम,"राजविराज : एउटा कलमको मूल्य सयदेखि हजारसम्म अनुमान लगाउन सकिन्छ। तर, सप्तरीमा बिक्री तथा हस्तान्तरण भएको एउटा कलमको मूल्य एक लाखभन्दा बढी छ। प्रत्येक वर्ष चित्रगुप्त पूजाको अवसरमा बिक्री हुने गरेको कलम यस वर्ष एक लाख एक सय पाँचमा बिक्री भयो। राजविराज८ निवासी रेखादेवी कर्णले उक्त कलम खरिद गरिन्। राजविराजस्थित चित्रगुप्त मन्दिरमा बुधबार आयोजित समारोहबीच उक्त कलम कर्णलाई हस्तान्तरण गरियो। चित्रगुप्त सेवा समिति राजविराजले प्रत्येक वर्ष भाइटीकाको दिन चित्रगुप्त भगवान्को पूजामा चढाउने गरेको कलम डाँक बढाबढको माध्यमबाट बिक्री हुने गर्छ। यस वर्ष कर्णले उक्त कलम खरिद गरेको समितिका अध्यक्ष सतिशकुमार दत्तले जानकारी दिए। उनका अनुसार ४० वर्षदेखि कलम सकार गर्ने परम्परा रहेकामा यस वर्ष सबैभन्दा बढी रकममा कर्णले कलम सकार गरेकी हुन्। कर्णका पति सुरेन्द्रलाल कर्ण अवकाशप्राप्त शिक्षक हुन् भने जेठा छोरा शम्भु इन्जिनियर र कान्छा छोरा सरोज चिकित्सक छन्। कलमका देवता तथा मानिसको पाप र पुण्यको लेखाजोखा राख्ने देउताको रूपमा भगवान् चित्रगुप्तको पूजा गरिन्छ। चित्रगुप्तको पूजामा चढाइने कलम खरिद गर्ने व्यक्तिले चाँडै आफ्नो क्षेत्रमा सफलता प्राप्त गर्ने विश्वास छ। चित्रगुप्त पूजाका दिन देश तथा विदेशमा रहेका कायस्थ समुदायले अनिवार्य रुपमा आफ्ना इष्ट देवता चित्रगुप्त र कलमको पूजा गर्छन् र सो दिन लेखपढ गर्दैनन्। सृष्टिकर्ता परमपिता ब्रह्माको इच्छापुत्र चित्रगुप्तको सन्तान भएको मान्यता राख्ने कायस्थ समुदायले सदियौँदेखि यो परम्परा मान्दै आएका छन्। चित्रगुप्तलाई ब्रह्माद्वारा पाप र पुण्यको लेखाजोखा गर्न यमराजको दरबारमा नियुक्त गरिएको प्रसंग पद्म पुराणमा उल्लेख छ। कलम सकार प्रतिस्पर्धा समितिका अध्यक्ष अशोककुमार कर्णको अध्यक्षतामा सम्पन्न कार्यक्रममा कक्षा ९ देखि १२ मा अध्ययनरत आठ जना र स्नातक तहमा अध्ययनरत चार जनालाई छात्रवृत्ति वितरण गरिएको थियो। स्नातक तहको छात्रवृत्ति पूर्व शिक्षक वैद्यनाथलाल कर्णले आफ्नी दिवंगत श्रीमती स्व सुप्रभा कर्णको स्मृतिमा दिँदै आएका छन्। यसै अवसरमा कायस्थ समुदायको १६ वर्ष मुनिका बालबालिकाबीच हाजिरीजवाफ प्रतियोगितासमेत गरिएको थियो।"
पुर्ख्यौली पेशा जोगाउनै मुश्किल,"सौरभ यादव राजविराज सिताराम पण्डित (कुम्हार) लाई यतिवेला गफ पनि समय हुँदैन। सप्तरको हनुमाननगर कंकालिनी नगरपालिका११ सखुवाका सिताराम उमेरले ६१ वर्ष नाघिसकेका छन्। तर, कामको चाप कम भएको छैन। पण्डित बिहान नहुँदै माटो संकलन गर्ने, मिलाउने र चाक (माटाका सामाग्री तयार पार्ने यन्त्र) मा हालेर माटालाई अनेको अनेक आकारमा ढाल्ने काममा लाग्छन्। छठ पर्वमा प्रयोग हुने दियो, माटाको हात्ती, मटकुरी (दहि जमाउने भाँडो), धुपदानी लगायत भाँडाको बिक्री हुने माटाका भाँडावर्तन तयार गर्न उनलाई भ्याइनभ्याई छ। चाडपर्वको समय भएकाले अलि धैरै नै काम गर्नुपर्छ, पछिल्लो एक सातादेखि काममा व्यस्त छु, उनले भने,पुर्ख्यौली पेशालाई निरन्तरता दिएरै आफ्नो जिविकोपार्जन गर्दै आएको छु। तर, पुर्ख्यौली पेशातर्फ युवाहरुको लगाब नहुँदा यो उमेरमा पनि आफैँलाई सबैथोक गर्नुपर्ने वाध्यता रहेको उनी बताउँछन्। काम धेरै र आम्दानी थोरै हुने भएकाले यो पुर्ख्यौली पेशातर्फ युवाहरुको रुचि नै देख्दिन, उनले भने,सरकारले पनि आफुहरुको पेशा संरक्षण गर्नेतर्फ ध्यान पुर्याएको छैन्। युवाहरुमा देखिएको आत्मविश्वासको कमिले भविष्यमा आफुहरुको पेशा नै संकटमा पर्ने सम्भावना पनि रहेको दुखेसो उनले पोखे। हाम्रो पुस्तासम्म त चलेकै छ तर अबको पुस्ताले यो पेशालाई निरन्तरता दिन्छ जस्तो छाँटकाँट नै देखिदैन, उनले भने,यही सोचेर बेलाबखत चिन्ता पर्ने गरेको छ। सखुवाकै ६२ वर्षे बद्री पण्डितलाई पनि यस्तै व्यस्तता र चिन्ता रहेको छ। चाकमा बसेर काम गरिरहेका पण्डितले मुलुक संघीयतामा गएसँगै आफुहरुको पुर्ख्यौली यो पेशा संरक्षणतर्फ पहल हुने आशा पलाएको बताए। गाउँगाउँमा सिंहदरबारको अधिकार आएपछि केही हुन्छ भने आशा पलाएको थियो, उनले भने,तर स्थानीय सरकारले पनि कुम्हार (कुमाले) समूदायको पेशा संरक्षणसम्वर्धनतर्फ ध्यान दिएनन्। १४ घरपरिवारको बसोवास रहेको कुम्हार बस्तीमा माटो र दाउरा अभावका कारण अहिले ३४ परिवार यसअघि नै पुर्ख्यौली पेशाबाट विस्थापित भइसकेका छन्। पेशामा संलग्न रहेको परिवारबाट पनि ६७ जना युवाहरु विदेश पलायन भइसकेकोसमेत पण्डितले जानकारी दिए। हाम्रो पेशा जमिन र जङ्गलमै आधारित हुन्छ, बढ्दो जनसंख्याले ती दुवै कुरा अभाव हुँदै गएकोले पेशा पनि संकट परेको छ उनले थपे,कतैबाट केही नभएपछि युवाहरु पनि विदेश पलायन हुन थाले।"
सप्तरीमा १५ किलोको लोपउन्मुख अजिङ्गर भेटियो,राजविराज : सप्तरीमा पुनः अर्को लोपउन्मुख प्रजातिको अजिङ्गर फेला परेको छ। हनुमाननगर कंकालिनी नगरपालिका(१२स्थित कोशी बाँधमा मङ्गलबार राति १५ किलो तौलको अजिङ्गर फेला परेको इलाका प्रहरी कार्यालय हनुमाननगरले जानकारी दियो। स्थानीयले कोशी बाँधमा अजिङ्गर देखेको खबर गरेपछि इलाका प्रहरी कार्यालय हनुमाननगरको टोलीले अजिङ्गर नियन्त्रणमा लिई इलाका प्रहरी कार्यालय हनुमाननगरमा ल्याएर राखेको छ। यसअघि गत शनिबार तिलाठी कोइलाडी गाउँपालिका(१ तिलाठीस्थित खाँडो खोलामा करिब सात फिट लम्बाई भएको १२ किलो तौलको अजिङ्गर फेला परेको थियो। फेला परेको अजिंगर डिभिजन वन कार्यालय सप्तरीको जिम्मा लगाइने र वन कार्यालयले कोशी टपु वन्य जन्तु आरक्षको जिम्मा लगाउने जिल्ला प्रहरी कार्यालय सप्तरीका डीएसपी तिलक भारतीले बताए। अजिङ्गरहरु वर्षाको समयमा आसपासको जंगलबाट नदी खोला हुँदै बाढीले बगाएर ल्याउने गरेको छ।
ठूला जुवाडे अदालतको शरणमा : के आउँला आज आदेश ?,"काठमाडौं : साढे दुई करोडसहित पक्राउ परेका ठुला जुवाडेहरू आफूहरुलाई अन्याय भएको भन्दै सर्वोच्च अदालतमा दिएको बन्दी प्रत्यक्षीकरणको रिटमा बुधबार सुनुवाई हुँदैछ। राजधानीबाट पक्राउ परेका जुवाडेलाई प्रहरीले सर्वोच्च अदालतमा उपस्थित गराइसकेको छ। पीपलमार्गस्थित विक्रम गौतमको घरमा जुवा खेलिरहेको अवस्थामा शनिबार राति समातिएका जुवाडेमध्ये ६ जनालाई अदालतमा उपस्थित गराइएको हो। महानगरीय प्रहरी वृत महाजगञ्जका डीएसपी उमेश लम्सालका अनुसार पवित्रकुमार कार्की, बलराम सापकोटा, विक्रम गौतम, श्रवणकुमार गोयल, पवनकुमार गुप्ता र मुक्ति लामालाई अदालतमा उपस्थित गराइएको छ। अहिले सर्वोच्च अदालतका न्यायधीश पुरुषोत्तम भण्डारीको इजलासमा पक्राउ परेका जुवाडेहरुको बयान लिने काम भइरहेको छ। महानगरीय प्रहरीवृत्त महाराजगञ्जको टोलीले विक्रम गौतमको घरमा जुवा खेलिरेको अवस्थामा गत शनिबार बलराम सापकोटा, सोभित सिलवाल, प्रदीप बोगटी, रामकृष्ण केसी, इन्दु श्रेष्ठ, रञ्जन राजबंशी, सीताराम खड्का, रोशन तामाङ, राम तामाङ, कृष्ण भण्डारी, सुमन गुरुङ, सुमन अग्रवाल, सोदेल कार्की, पवन अग्रवाल, पवित्रकुमार कार्की, बलराम सापकोटा, मुक्ति लामा, भक्त तामाङ, शम्भु बुढाथोकी, प्रेम थापामगर, अशोक श्रेष्ठ , हलामप्रसाद पराजुली, बुद्ध लामा, थम्कु शेर्पा र नवाङ लामालाई पक्राउ गरेको थियो। कानुनले के भन्छ ? जुवातास खेल्ने खेलाउने कामलाई नेपालको कानुनले अपराधको श्रेणीमा राखेको छ। २०७५ साल भदौदेखि लागु भएको मुलुकी अपराध संहितामा जुवा खेल्ने वा खेलाउनेलाई सजाय बढाइएको छ।उक्त संहिताको दफा १२५ मा पहिलो पटक जुवा खेल्ने वा खेलाउनेलाई तीन महिनासम्म कैद वा ३० हजारसम्म जरिबानाको व्यवस्था छ। दोस्रो पटकमा एक वर्षसम्म कैद वा ५० हजारसम्म जरिबाना तोकिएको छ।दोस्रो पटक सजाय भुक्तान गरेर पक्राउ परेमा हरेक पटक थप तीन महिनासम्म कैद र १० हजार रुपैयाँसम्म जरिबाना तिर्नु पर्ने व्यवस्था छ। जुवा खेल्न प्रयोग भएको साधन र जुवा खालमा प्राप्त सम्पुर्ण चलअचल सम्पत्ति जफत हुने कानुनी व्यवस्था छ। तर जुवा खेलेको घर वा कोठा वा ठाउँ वा सवारीसाधन भने जफत हुँदैन। नयाँ अपराध संहिता लागु हुनु अगाडि सजायको व्यवस्था निकै कम भएको र त्यसले जुवातास नियन्त्रण नहुने भन्दै यसलाई बढाइएको थियो। जुवा ऐन २०२० अनुसार जुवा खेल्दा वा खेलाउँदा पहिलोपटक पक्राउ परे दुई सय रुपैयाँ जरिबाना र दोस्रोपटकदेखि भने बढीमा नौ महिना कैदको व्यवस्था थियो।"
शव लुकाउन खोज्ने बाबुछोरा पक्राउ,"राजविराज : विद्युतीय धरापमा परी मृत्यु भएको घटना लुकाउन खोजेको आरोपमा बाबुछोरा पक्राउ परेका छन्। जिल्ला प्रहरी कार्यालय सप्तरीले घटना गोप्य राख्न र शव लुकाउन खोजेको अभियोगमा पक्राउ परेका ४५ वर्षीय श्रीलाल सरदार र उनका कान्छा छोरा १९ वर्षीय विजय सरदारलाई सार्वजनिक गरेको हो। उनीहरुमाथि कञ्चनरुप नगरपालिका ५ पिप्रा टोलका अजयकुमार मुखियाको बँदेल मार्न थापेको पासोमा परी मृत्यु भएको घटना लुकाउन खोजेको आरोप छ। श्रीलाल, उनका छोरा र गाउँकै रमेश सरदारसहितका युवाले बँदेल मार्न कात्तिक १ गते राति थापेको विद्युतीय धरापमा अजय परेका थिए। अजयलाई घरबाट श्रीलाल र रमेशले लगेपछि फर्केर नआएको मृतककी श्रीमती मीनाले प्रहरीलाई जानकारी दिएपछि गाउँमा सोधपुछ गर्दा अजय बेपत्ता भएको केही दिनपछि श्रीलाल, उनका छोरा र रमेशसमेत गाउँमा देखा नपरेको कुरा प्रहरीले पत्ता लगाएको थियो। श्रीलालको मोबाइल लोकेशन ट्रयाक गरी उदयपुरको कटारीबाट प्रहरीले पक्राउ गरेपछि उनले धान खेत छेउको जंगलमा बँदेल मार्न थापेको विद्युतीय धरापमा परेर मृत्यु भएका अजयको शव कसैले थाहा नपाउने गरी गाडेको स्वीकार गरेका छन्। श्रीलालले बताएको स्थानमा मृतक र रमेशको ज्याकेट, रगतको टाटा फेला परेपनि शव फेला नपरेपछि श्रीलालको छोरासँग सोधपुछ गर्दा शव गाडिएको स्थानबाट सारिएको पत्ता लागेको प्रहरीले जनाएको छ। अनुसन्धानमा खटिएका इलाका प्रहरी कार्यालय कञ्चनरुपका डीएसपी मकेन्द्रकुमार मिश्रका अनुसार श्रीलाल पक्राउ परेपछि उनका छोरा १९ वर्षीय विजयसहित तीन जनाले शव गाडिएको स्थानबाट निकाली बेग्लै स्थानमा लागि पाँच फिट मुनी खाडल खनेर पुरेको खुलेको छ। शवलाई कञ्चनरुप र सप्तकोशी नगरपालिकाको सिमामा पर्ने कमलदहस्थित त्रियुगा नदीको किनारबाट उत्खनन गरी निकालिएको छ। धान खान जंगलबाट आउने बँदेललाई पासो थापेका थिए। पासोमा मान्छे परेपछि मृतकको अनुहारमा पेट्रोल छर्किएर आगोले जलाइएको र शव गाडेको डीएसपी मिश्रको भनाइ छ। पासोमा परी घाइते मुखियालाई सरदार परिवारले हत्या गरी शव लुकाउन खोजेको भन्दै मृतकका काका हर्दिलाल मुखियाले आशंका गरेका छन्। अनुहार जलाइएको तथा हात र पिठयु काटिएको अवस्थामा फेला परेकोले अजयको हत्या गरी शव लुकाइएको देखिन्छ, उनी भन्छन्। पासोमा परेर मृत्यु भएपछि शव लुकाउने प्रयास गरिएको वा पासोमा परी घाइते भएपछि हत्या गरी शव लुकाउन खोजिएको बारेमा थप अनुसन्धान भइरहेको जिल्ला प्रहरी कार्यालयका एसपी कृष्ण प्रसाईंले बताए। प्रहरीले घटनाको थप अनुसन्धान भइरहेको बताएको छ।"
"'सुख, दुःख, रोदन र हाँसोलाई आत्मसात गर्ने पर्व'","मानव सभ्यता बोधक, प्रकृतिप्रति कृतज्ञता र आराध्यदेव सूर्यको उपासना गरी मनाइने छठ पर्वको मुख्य विधि बिहीबारदेखि सुरू हुँदैछ। मुख्य विधिअन्तर्गत पहिलो दिन (चतुर्थी)को विधिमा अरबाअरबाइन गरिन्छ, जसलाई नहायखाय पनि भन्ने गरिएको छ। दोस्रो दिन खरना, तेस्रो दिन अस्ताउँदो र चौथो दिन उदाउँदो सूर्यलाई अर्घ दिने विधि गरिन्छ। सूर्य उपासना परम्पराको मोहक पद्धति मानिएको संसारमा यही एक यस्तो पर्व हो, जसमा अस्ताउँदो र उदाउँदो सूर्यलाई पूजा गरिन्छ। मानव सभ्यताको विकास नदी किनार हुँदै भएको, पञ्चतत्वमध्ये सूर्य र जल अपरिहार्य तत्व रहेकाले यी दुई तत्वहरूप्रति श्रद्धाभाव व्यक्त तथा जीवन, जगत्, प्रकृति, वनस्पति, ग्रह, नक्षत्र, संवत्सर, समय, काल सबैका कारक रहेका सूर्यको आराधनाले आपसी सद्भाव, एकता र सहिष्णुताको सन्देश यस पर्वमा सन्निहित रहेको छ। छठको पहिलो दिन (चतुर्थी) व्रतीले भोजनमा माछामासु, लसुन, प्याज, कोदो, मसुर वस्तु परित्याग गरी यसै दिनदेखि व्रत बस्न थाल्छन्। पर्वको दोस्रो दिन (पञ्चमी) खरना गरिन्छ, जसलाई पापको क्षय पनि भनिन्छ। गाईको गोबरले लिपपोत गरी अरबा चामलको पिठोबाट तयार पारिएको झोलले भूमि सुशोभित गरी व्रती उक्त दिन दिनभरि निर्जला व्रत बस्छन् र राति चन्द्रोदयपछि चन्द्रमालाई पायस (खीर) अर्पण सोही प्रसाद गर्छन्। यस दिनपछि व्रतीले पूर्ण लिनुपर्दछ। तेस्रो दिन (षष्ठी) गहुँ र चामल ओखल, जाँतो वा ढिकीमा कुटानपिसान गरी सोबाट विभिन्न गुलियो खाद्य सामग्री बनाइन्छ। सोही दिन अन्नबाहेक फलफूल, ठकुआ, भुसवा, खजुरी, पेरूकिया तथा मूला गाँजर, बेसारको गाँठो, ज्यामिर, नरिवल, सुन्तला, केरा, नाङ्गलो, कोनिया, सरबा, ढाकन, माटोको हात्ती ठूलो ढक्कीमा राखी परिवारका सम्पूर्ण सदस्य विभिन्न भक्ति एवम लोकगीत गाउँदै निर्धारित जलाशयसम्म पुग्ने गर्छन्। परिकारहरू जलाशयको किनारमा राख्नुअघि त्यस ठाउँ र पूजा सामग्रीलाई व्रतीले पाँचपटक साष्टाङ्ग दण्डवत गर्छन्। त्यस ठाउँलाई पवित्र पार्न परिवारका सदस्यले पहिले नै तान्त्रिक पद्धतिअनुरूप अरिपन चित्र कोरेका हुन्छन्। त्यसपछि व्रतीले सन्ध्याकालीन अर्घका लागि पानीमा पसेर सूर्य अस्ताउञ्जेलसम्म आराधना गर्छन्। यस क्रममा व्रतीले दुवै हत्केलामा पिठार र सिन्दूर लगाएर अक्षता फूल हालेर अन्य अर्घ सामग्री पालैपालो गरी अस्ताचलगामी सूर्यलाई अर्पण गरेर डिलमा आउने गर्छन्। पर्वको चौथो (अन्तिम) दिन पार्वण गरिन्छ। यस दिन बिहान उषाकालमा व्रत गर्नेहरू पुनः जलाशयमा पुगी अघिल्लो दिन गरेको क्रम दोहोयाइ प्रातःकालीन सूर्यलाई अर्घ दिन्छन्। अर्घ सम्पन्न भएपछि सूर्य पुराण श्रवण गर्ने चलन छ। व्रतीले छठ व्रतको कथा सुन्ने र सुनाउने परम्परा छ। सूर्यलाई आदिदेवता पनि भनिन्छ। मानवमात्रको अस्तित्वपछि सर्वप्रथम उज्यालो दिने, जीउमा गर्मी उत्पन्न गर्ने र रोगव्याधीबाट जोगाउने सूर्य नै रहेको मान्यता पाइन्छ। रात्रिको अन्धकारबाट भयभीत भएकालाई सूर्यको प्रकाशले त्राण दिने भएकाले आदिकालीन मानवले सूर्यको उपासना पूजा गर्ने गरेका थिए। उत्तर वैदिककालका मिथिलाका प्रसिद्ध चिन्तक र दार्शनिक याज्ञवल्क्यले सूर्यलाई गुरू मानेका थिए। वैदिक साहित्यको मुख्य सार सूर्य उपासना नै हो। वेदमा सूर्यलाई ऐश्वर्य र ऋग्वेदमा सबै देवताको स्रोत, महाभारतमा सम्पूर्ण जगत्का प्राणीसित सम्बद्ध भएको बताइएको छ। सृष्टिका सबै जीव र वनस्पति सूर्यको तापबाट बाँचेका छन्। त्यस्तै सूर्योपनिषद्मा ब्रह्मा, विष्णु र रूद्र भनिएको छ। महाभारतमा धर्मराज युधिष्ठिर सूर्य स्तवन गर्दै सूर्यलाई ब्रह्मा, विष्णु र रूद्रका अतिरिक्त इन्द्र, प्रजापति, अग्नि, मनु, प्रभु, चराचर जगत्का पालनकर्ता र मोक्षदाता रूपमा वर्णन गरिएको छ। ऐतरेय ब्राह्मण उपनिषद्मा सूर्यको उत्पत्ति सन्दर्भमा सूर्यलाई पार्थिव अन्तरीक्ष एवम दिव्य अग्निको पिण्ड भएको उल्लेख गर्दै अग्निमा सोमको आहुतिबाट सूर्यको उत्पत्ति भएको भनिएको छ। यसका अतिरिक्त वैज्ञानिक, ज्योतिषी तथा चिकित्सकहरूले सूर्य तत्वबाट आफ्नो ज्ञान अभिवृद्धि गरी जनकल्याणका लागि अन्वेषण गरेको प्रसङ्ग पनि पाइन्छ। सूर्यको किरणबाट चिकित्साबारे देशविकासका कैयौँ चिकित्सकले ग्रन्थ लेखेका छन् तथा कैयौँ असाध्य तथा अक्षय रोगहरूको आश्चर्यजनक उपचार खोजिएको छ। अथर्ववेदमा खुट्टा, जोर्नी, तिघ्रा, काँध, मस्तक, कपाल तथा मुटुसम्बन्धी रोगहरूको उपचार उदीयमान सूर्य किरणद्वारा निस्तेज गरिने उल्लेख गरिएको छ। सूर्यद्वारा चर्मरोगसम्बन्धी रोगको अचुक उपचार गर्नुका साथै दुसाध्य कुष्ठरोगको मुक्ति पाउनका लागि कैयौँ प्राचीन साहित्यमा उपचार प्रसङ्ग पाइन्छ। संस्कृतिविद् रामभरोस कापडीका अनुसार साम्बपुराणमा आफ्नै पिता श्रीकृष्ण तथा महर्षि दुर्वासाको श्रापले कुष्ठरोगबाट पीडित कृष्णपुत्र साम्ब सूर्यको आराधनाले रोगमुक्त भएको चर्चा गरिएको छ। मिथिला क्षेत्रमा कुनै पनि पूजा, अनुष्ठान इत्यादि गर्दा आरम्भमा शुद्धीकरण पछि सर्वप्रथम पञ्चदेवता र विष्णुको पूजा गर्ने प्रचलन छ। पञ्चदेवतामध्ये सूर्य पनि एक हुन्। सूर्यलाई आइतबारको देवताको रूपमा पनि चिनिन्छ। जीवनदायी शक्ति सूर्य देवता र छठी माताको उपासना गरी मनाइने यस पर्वको व्रतलाई कठिन व्रत मानिन्छ। अत्यन्त श्रद्धा र निष्ठाले मनाइने पर्व छठ षष्ठी शब्दको लोककरण हो। सूर्यलाई आरोग्यका देवताका साथै निर्धनताका निवारक पनि मानिन्छ। छठ पर्वमा सूर्यको पूजाअर्चना गर्नु मूल तत्व मानिए पनि छठ परमेश्वरी र भगवान् सूर्य उपासनाको सम्मिलित पर्व मानिन्छ। यसरी एउटै आराध्यदेवलाई पुरूष र स्त्री दुवै संज्ञाले भक्तिभाव प्रकट गर्नुको अभिप्राय सृष्टिको प्राकृतिक स्वरूपप्रति सम्मान गर्नु हो। पहिला मिथिलाञ्चलमा मात्र सीमित रहेको छठ पर्व अहिले पहाडी क्षेत्र र अन्यत्र पनि लोकप्रिय हुँदै गएको छ। छठ शब्द षष्ठी शब्दको तद्भव रूप हो। षष्ठीका दिन षष्ठीका देवीसमेतको पूजा भएकाले यस पर्वको नाम षष्ठी, छठी र छठ हुन गएको संस्कृतिविद् कापडी बताउछन्। 'यस पर्वमा अस्ताउने र उदाउने सूर्यलाई अभिनन्दन गर्नुको अर्थ जीवनमा सुख, दुःख, रोदन र हाँसोलाई समानरूपमा र जीवनकै पाटोका रूपमा लिनु हो', उनले भने। छठमा धनी, गरीब, सबै जातजाति एकै ठाउँमा उपस्थित भई पूजा गर्नु भनेको ईश्वरीय सत्ताको दृष्टिमा सबै समान हुन् भन्ने सन्देश अन्तरनिहित रहेको पाइन्छ। 'सूर्यको उपयोगिता कृषि संस्कृतिमा अपरिहार्य भएकाले सूर्यप्रति कृतज्ञताको अभिव्यक्तिका साथै नारी सर्वोच्चता स्थापित गर्ने र आफ्नै खेतवारीमा उब्जने कृषि उत्पादनलाई प्रयोग गर्नु छठको मौलिक विशेषता हो', संस्कृतिविद् कापडीले भने। छठ प्रकृति र पुरूषको पूजा हो, सन्तान उत्पादनका लागि दैवी कृपाको अपेक्षा यस व्रतसँग जोडिएको छ। सामुदायिक सद्भाव मूलमन्त्र रहेको यस पर्वमा कुलीन भनिएको परिवारका बुहारीले छठको आशीर्वादस्वरूप प्रसादका निम्ति थापेको आँचलमा कुनै दलितको अर्घको ठेकुवा आए पनि सहर्ष स्वीकार्ने यसको विशिष्ट पक्ष मानिन्छ। हिमांशु चौधरी रासस"
छठ मनाउन साडी र पिठो पाएपछि खुशी,"वीरगन्ज : छठ पर्वमा खर्चको जोहो कसरी जुटाउने चिन्ताले सताइरहेका बेला एक दाताले नयाँ लत्ता कपडा सहितका सामाग्री सहयोग गरेपछि वीरगन्ज महानगरका दलितहरु खुशी भएका छन्। आर्थिक रुपले विपन्न महाननगरका दलितवस्तीमा बुधबार पर्सा क्षेत्र नम्बर १ का सांसद प्रदीप यादवको पहलमा रुङगटा वेलफेयर सोसाइटीले नयाँ लत्ता कपडासहितका सामाग्री वितरण गरेको हो। वीरगन्ज महानगरपालिका ३१ मा पर्ने बेल्वा, कोन्हिया, लक्ष्मीपुर, कटगेनवा र मिलन चोकमा रहेका दलितवस्तीमा सांसद यादव आफैले नयाँ साडी र छठको प्रसाद ठेकुवा बनाउन चाहिने गहुँको पिठो बाँडेका हुन्। लक्ष्मीपुरकको मुसहरवस्तीकी कोशीला देवीले छठको खर्चको जोहो कसरी गर्ने जुटाउने चिन्ताले सताइरहेका बेला सहयोग स्वरुप नया साडी र पिठो पाउँदा परिवार नै खुशी भएको बताइन्। गरिब र विपन्न मुसहरवस्तीका महिलालाई खर्चको अभावमा छठ पर्व मनाउन समस्या भइरहेको थाहा पाएपछि रुंगटा वेलफेयर सोसाइटीलाई आग्रह गरेर साडी र पिठो वितरण गरिएको सांसद यादवले बताए।"
खुम्बु भ्रमणमा आएका पर्यटकको मृत्यु,सोलुखुम्बु : खुम्बु क्षेत्रको भ्रमणमा आएका एक विदेशी पर्यटकको सुतैको ठाउँमा मृत्यु भएको छ। खुम्बु पासाङ ल्हामु गाउँपालिका४ लबुचेमा बेलायती नागरिक केलीनु जोसेफको मृत्यु भएको सोलुखुम्बु प्रहरीले जनाएको हो। मङ्गलबार बिहान होटलमा सुतिरहेकै अवस्थामा ५४ वर्षीय जोसेफको मृत्यु भएको जिल्ला प्रहरी कार्यालय सोलुखुम्बुका प्रहरी निरीक्षक उत्तम कार्कीले जानकारी दिए। उनका अनुसार मृत्युको कारण भने खुल्न सकेको छैन। शवको मङ्गलबारै कानूनी प्रक्रिया पूरा गरी हेलिकप्टरमार्फत काठमाडौं पठाइएको प्रहरीले जनाएको छ।
"प्रधानमन्त्री ओली ग्राण्डीमा, नियमित स्वास्थ्य परीक्षण हुँदै","काठमाडौं : प्रधानमन्त्री केपी शर्मा ओलीको स्वास्थ्यमा समस्या आएपछि उनलाई अस्पताल पुर्याइएको छ। बुधबार बिहान प्रधानमन्त्रीलाई ग्राण्डी अस्पतालमा ल्याइएको अस्पतालका निर्देशक चक्रराज पाण्डेले जानकारी दिए। निर्देशक पाण्डेले प्रधानमन्त्री ओलीको नियमित स्वास्थ्य परीक्षण भइरहेको र अहिले अवस्था सामान्य रहेको अन्नपूर्ण अनलाइनसँग बताए । प्रधानमन्त्री ओलीले स्वास्थ्यमा केही असहज महसुस भएपछि अस्पतालमै राखेर आवश्यक परीक्षण गर्न अस्पताल पुर्याइएको हो।पछिल्लो समय प्रधानमन्त्री बढी व्यस्त भएकोले धपेडीका कारण ज्वरोसँगै अरु समस्या पनि देखिएको छ। प्रधानमन्त्रीका प्रेस सल्लाहकार डा कुन्दन अर्यालले प्रधानमन्त्रीको स्वास्थ्य अवस्था सामान्य रहेको जानकारी दिए। उनले भने, 'नियमिति स्वास्थ्य परीक्षणका लागि बिहान ९ बजे अस्पताल पुग्नुभएको थियो। अब परीक्षण सकिएपछि केही समयपछि फर्किनुहुन्छ। बाहिर हल्ला गरेजस्तो गम्भीर समस्या केही छैन। सामान्य छ।' प्रधानमन्त्री ओलीको १२ वर्ष अगाडि २०६४ सालमा भारतको अपोलो अस्पतालमा मिर्गौला प्रत्यारोपण गरिएको थियो। मिर्गौला प्रत्यारोपणपछि उनले नियमित औषधि खाँदै आएका छन्। उक्त औषधिका कारण प्रतिरोधात्मक क्षमतामा कमी आउने भएकोले बेलाबेलामा उनको स्वास्थ्यमा समस्या देखिने गरेको छ। भदौंको पहिलो हप्ता प्रधानमन्त्री ओलीको सिंगापुरमा प्लाज्माफेरेसिस गराइएको थियो। त्यही क्रममा दुई हप्ता ओली सिंगापुरमा रहेका थिए। रेनल बायोप्सीको रिपोर्टपछि ओली थप परीक्षण र उपचारका लागि सिंगापुर गएका थिए। त्यसअघि छाउनीस्थित सैनिक अस्पताल नियमित ल्याब परीक्षणसहित यूएसजी ग्याइडेड रेलन बायोप्सी गरिएको थियो।"
"दुर्घटनामा एकको मृत्यु, दुई घाइते",पोखरा : सडक दुर्घटनामा परी पोखरामा एक जनाको मृत्यु भएको छ भने दुई जना घाइते भएका छन्। पोखरा महानगरपालिका२७ तालचोकमा मङ्गलबार साँझ स्कारपियो गाडीको ठक्करबाट स्कुटर चालक लमजुङ बेँसीशहरका २९ वर्षीय नन्दप्रसाद गुरुङको उपचारको क्रममा मृत्यु भएको जिल्ला प्रहरी कार्यालयका प्रहरी नायब उपरीक्षक राजकुमार केसीले बताए। दुर्घटनामा परी गम्भीर घाइते भएका गुरुङलाई मणिपाल शिक्षण अस्पताल लगिएकामा गए राति उपचारको क्रममा मृत्यु भएको प्रहरीको भनाइ छ। बा १ य ८७५ नं को स्कारपियो गाडीले गुरुङ सवार ग १२ प ८८०० र अर्को ग ९ प ५४८२ नं को स्कुटरलाई ठक्कर दिएको थियो। दुर्घटनामा परेका पोखरा८ का अजित गुरुङ तथा गाडी चालक पोखराका ३१ का कैलाश थापाको उपचार भइरहेको प्रहरीले जनाएको छ।रासस
आगलागीबाट दुई घर र एक चर्च जले,"उदयपुरः उदयपुरको त्रियुगा नगरपालिका ३ मा बुधबार विद्युत सर्ट भई आगलागी हुँदा दुई घर र एक चर्च भवन नष्ट भएका छन्। बसपार्क नजिकको सगरमाथा टोल विकासका दानबहादुर परियार, मनकुमारी राईको घरमा आगलागी हुँदा ७ लाख बराबरको क्षति भएको छ। जिल्ला प्रहरी कार्यालयका एसपी वीरबहादुर बुढामगरका अनुसार दानबहादुरको घरबाट सुरु भएको आगो मनकुमारीको घर हुँदै चर्चमा पुगेको थियो। बाँसको टाटी र टिनको छानो रहेको दुई घर र सोही किसिमले बनेको चर्च भवनमा आगजनी हुँदा घरभित्र रहेका लत्ताकपडा, भाँडावर्तन, अन्नपात जलेर पूर्णरुपमा क्षती भएको छ भने चर्चभित्रको सामान पूरै जलेका छन्। आगो झण्डै एक घण्टापछि नेपाल प्रहरी, सशस्त्र प्रहरी, स्थानीय र त्रियुगा नगरपालिकाको दमकलले नियन्त्रणमा लिएको थियो।"

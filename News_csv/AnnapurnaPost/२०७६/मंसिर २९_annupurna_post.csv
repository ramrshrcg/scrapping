शीर्षक,विवरण
सल्लाहकारको सन्त्रास,"कुनैकुनै काम यस्ता हुन्छन्, गर्नेलाई भन्दा देख्नेसुन्नेलाई लाज लाग्छ। प्रधानमन्त्रीका सल्लाहकारहरूले अनधिकृत रूपमा कर्मचारीतन्त्र चलाएर त्यस्तै लज्जास्पद र गैरकानुनी काम गरेका छन्। सल्लाहकारको अधिकार क्षेत्र जसले नियुक्ति दिएको हो, उसलाई आवश्यक परेका खण्डमा सल्लाह दिने हो। तर प्रधानमन्त्री केपी ओलीका सल्लाहकारले सबै मन्त्रालयका प्रवक्तालाई बोलाएर के गर्नेनगर्ने निर्देशन दिएका छन्। प्रमुख राजनीतिक सल्लाहकार विष्णु रिमाल, परराष्ट्र मामिला सल्लाहकार राजन भट्टराई र प्रेस सल्लाहकार सूर्य थापाले कर्मचारीलाई अर्तीका लामा प्रवचन दिए। त्यति मात्र होइन, मन्त्रालयका प्रवक्ताले सूचना प्रवाहमा सरकारको मनसाय नबुझेको र असहयोग गरेको भन्दै सचेत रहन चेतावनीसमेत दिए। जुन राजनीतिक दम्भको चरम नमुना हो। कानुनले प्रधानमन्त्रीलाई ४६ जनासम्म सल्लाहकार राख्ने अधिकार दिएको छ। तर, सल्लाहकारलाई समानान्तर शासनको अभ्यास गर्ने अधिकार दिएको छैन। नामैले भन्छ सल्लाहकारको काम विज्ञतामा आधारित सल्लाहसुझाव दिने हो। तर, हरेक सरकारले नियुक्तिकै चरणमा सल्लाहकार पदको त्यो गरिमा ख्याल गर्ने गरेका छैनन्। पार्टी कार्यकर्ता वा आदेशपालकलाई सल्लाहकार बनाउने प्रवृत्ति विगतदेखि वर्तमानसम्म उस्तै छ। यो पद सल्लाह दिनेभन्दा पनि सेवासुविधा दिलाएर भाग पुर्याउने काममा सीमित हुँदै आएको छ। स्वतन्त्र विज्ञहरू सल्लाहकार हुनु हो भने उनीहरूले खास सल्लाह दिने औकात राख्थे। तर, राज्यकोषको चरम दुरुपयोग गर्न यस्ता पदहरू सिर्जना गर्ने गरिएका छन्। विज्ञता नतौलिई सल्लाहकार राख्ने र तिनले क्षेत्राधिकार नाघ्ने प्रवृत्तिले शासनसँग सर्वत्र सन्त्रास बढाउँछ। तिनले प्रधानमन्त्रीका खास मान्छे भन्ने प्रभाव छरेर शासन प्रणालीलाई आतंकित बनाउँछन्। अहिले भइरहेको ठीक त्यही हो। हुटिट्याउँले आकाश थाम्ला कि जत्तिकै आफैं शासनको बागडोर चलाउने ताउरमाउर देखाउने गरेका छन्। तिनले भनेको नमान्नेनसुन्नेका दुःखका दिन सुरु हुने आभाष दिलाउने गरेका छन्। जसले राष्ट्रका नाममा शपथ खाएका हुँदैनन्, उच्च कर्मचारीले तिनको निर्देशन सुन्नुको तुक पनि छैन। तर, डर तिनकै छ। विडम्बना यही हो। त्यसो त देशमा सल्लाहकार राख्ने विषय फेसन बन्दै गएको छ। प्रधानमन्त्री मात्र होइन, मन्त्रीका समेत घोषितअघोषित सल्लाहकारहरू छन्। आफूलाई सिंहदरबारै ठान्ने प्रदेशदेखि स्थानीय तहसम्मका शासक ले उसरी नै गैरकानुनी सल्लाहकार राखेर राज्यकोष दुरुपयोग गर्दै आएका छन्। ती कथित सल्लाहकारको फूर्तिफार्ती खपिनसक्नुको हुन्छ। सल्लाहकार किन राख्ने ? कति राख्ने ? योग्यता के हुने ? विज्ञता कति चाहिने ? जस्ता मापदण्ड प्रस्ट छैनन्। फलस्वरूप गुन लगाएकालाई नुन खुवाउन सल्लाहकारको पगरी दिने गरिएको छ। तर, तिनीहरूचाहिँ शासन हाँक्ने हाउभाउमा प्रस्तुत हुने गरेका छन्। पछिल्लो घटनालाई हेर्ने हो भने सल्लाहकारले कर्मचारीलाई निर्देशन दिनु गैरशासकीय शैली र अनधिकृत हस्तक्षेप हो। अनुचित राजनीतिक स्वार्थ पूरा गराउने योजनाबद्ध अभ्यास हो। कानुनतः तिनले कर्मचारीलाई निर्देशन त परै जाओस्, सल्लाहसुझावसमेत दिन पाउँदैनन्। सरकारका सकारात्मक कुरा मात्र सार्वजनिक होऊन् भन्ने नियतले गरिएको छलफल आफैंमा नकारात्मक सन्देशउन्मुख छ। यसले संविधानप्रदत्त सूचनाको हक, प्रेस स्वतन्त्रता तथा सुशासनमाथि प्रश्न उब्जाएको छ। प्रवक्तालाई कुनै निर्देशन दिनुपर्ने भए मन्त्री वा सचिवमार्फत दिनुपर्छ। सल्लाहकारलाई कानुनसंविधान केहीले चिन्दैन। तिनको शासनमा स्वअग्रसरता र तीव्र रहरले सरकारको छविलाई नै आघात पुर्याउँछ। लोकतन्त्रको संवेदनशीलतामा समेत चोट पुर्याउँछ। प्रधानमन्त्रीले तिनलाई ठेगानमा बस्न निर्देशन दिएर कानुनको रक्षा गर्नुपर्छ। कर्मचारीतन्त्रको मनोबल गिर्नबाट पनि जोगाउनुपर्छ।"
महाधिवेशनको कार्यतालिका ल्याउनुपर्ने पौडेलको अडान यथावत्,"काठमाडौं : कांग्रेस वरिष्ठ नेता रामचन्द्र पौडेलले १४ औं महाधिवेशनको कार्यतालिका सार्वजनिक गर्नुपर्ने अडान यथावत् राखेका छन्। सभापति शेरबहादुर देउवासँग शनिबार भएको छलफलमा नेता पौडेलले महाधिवेशन आफ्नो प्रमुख एजेन्डा भएकाले अन्य विषय प्राथमिकतामा नभएको जबाफ दिएका हुन्। महाधिवेशन कार्यतालिका नल्याए आफू केन्द्रीय समिति बैठकमै सहभागी नहुने उनको भनाइ छ। सभापति देउवाले महाधिवेशन कार्यतालिका ल्याउन आफू तयार रहे पनि त्यसअघि केन्द्रीय समितिमा पेस भएका प्रस्तावमा सहयोग गर्न आग्रह गरेका थिए। सभापति देउवा शनिबार बिहान उपसभापति विमलेन्द्र निधिका साथ वरिष्ठ नेता पौडेल निवास बोहोराटार पुगेका थिए। सभापतिले तत्काल कार्यतालिका ल्याउन मलाई अलि गाह्रो छ। अहिले विभागको संख्या बढाएर यसलाई पूर्णता दिन, नेविसंघको नेतृत्व चयन र तरुण दल गठनमा मलाई सहयोग गर्नुस् भन्नभयो, देउवालाई उद्धृत गर्दै पौडेल पक्षका केन्द्रीय सदस्य हृदयराम थानीले अन्नपूर्णसँग भने, तर रामचन्द्र दाइले कार्यतालिका नल्याएसम्म म बैठकमा सहभागी हुन्नँ भन्नुभयो। शीर्ष नेताको बैठकमा पौडेलतर्फबाट केन्द्रीय सदस्य थानी पनि सहभागी थिए। बिहीबारको केन्द्रीय समिति बैठकमा विभाग संख्या २८ बाट बढाएर ४१ पुर्याउने, तरुण दलको समयावधि थपलगायत नौवटा प्रस्ताव पेस भएका थिए। पौडेलले महाधिवेशन आफ्नो प्रमुख एजेन्डा भएकाले विभाग गठन र भ्रातृ संस्थाबारे छलफल गर्न सकिने बताएका थिए। यसअघि पौडेलले केन्द्रीय कार्यसमितिको कार्यकाल सकिन तीन महिना बाँकी रहेका बेला विभाग गठनको औचित्य नरहेको भन्दै विरोध जनाउँदै आएका थिए। शुक्रबार पनि दुवै समूहका नेताहरुको छुट्टाछुट्टै बैठक बसेको थियो। कार्यतालिकामा सकारात्मक दुई शीर्ष नेताबीचको छलफल निष्कर्षविहीन भएपछि सहमतिका लागि उनीहरुले वार्ता समिति गठन गरेका थिए। देउवाले आफ्ना तर्फबाट निधिलाई जिम्मेवारी दिएका थिए भने पौडेलले नेता प्रकाशमान सिंहको नेतृत्वमा केन्द्रीय सदस्य दिलेन्द्रप्रसाद बडु र अर्का सदस्य थानीलाई सहमति जुटाउने जिम्मेवारी दिएका थिए। वार्ता समितिबीच सिंह निवास चाक्सीबारीमा झन्डै तीन घण्टा भएको छलफल निष्कषमा पुग्न नसकेको नेताहरुले बताएका छन्। पौडेल पक्षधर वार्ता समिति सदस्यहरुले महाधिवेशनको कार्यतालिकालाई प्रमुख एजेन्डा बनाएपछि शीर्ष तहमा फेरि छलफल गर्ने गरी बैठक टुंगिएको नेता बडुले बताए। छलफल सकारात्मक भइरहेको छ। सहमतिमै जानुपर्छ भन्नेमा हामी एकमत छौं। महाधिवेशनको कार्यतालिका जरुरी छ भनेर हामीले भन्यौं। पहिलो र प्रमुख एजेन्डा महाधिवेशन हो, बैठकपछि नेता बडुले भने, सहमतिमै कार्यतालिका बनाएर ल्याऔं। बाकी विभाग, भ्रातृसंस्थालाई पनि टुंगोमा पुयाउन कुनै गाह्रो छैन भन्ने हाम्रो धारणा राख्यौं। संविधानअनुसार पार्टीको अन्तरिम संरचना समायोजनपछि मात्र महाधिवेशनको कार्यतालिका ल्याउने संस्थापन पक्षले बताउँदै आएको छ। तर पौडेल पक्षले बैठक बहिष्कार गर्ने चेतावनीपछि संस्थापन पक्ष केही लचक देखिएको बैठकमा सहभागी अर्का एक नेताले बताए। उनले भने, कार्यतालिका कसरी ल्याउने भन्नेमा पनि छलफल भएको छ। हामीले सहमतिमा एउटा खाका बनाएर केन्द्रीय समितिबाट पारित गरौं। त्यसलाई निर्वाचन समितिसँगको परामर्शपछि टुंगो लगाउन सकिन्छ। नेता निधिले कार्यतालिकाबारे पार्टी सभापतिसँगको परामर्शपछि जबाफ दिने बताएका थिए। कांग्रेस प्रवक्ता विश्वप्रकाश शर्माले वार्ता समितिबीचको छलफल सकारात्मक भएको प्रतिक्रिया दिए। उनले भने, बैठक सकारात्क रूपमा टुंगिएको छ। आइतबार केन्द्रीय समिति बैठक पूर्वनिर्धारित समयमै बस्छ।"
नेकपा स्थायी समिति बैठक आज बस्दै,"काठमाडौं : सत्तारूढ नेकपा स्थायी समिति बैठक एक वर्षपछि आइतबार बस्दै छ। पार्टी विधानअनुसार स्थायी समिति बैठक तीनतीन महिनामा बस्नुपर्छ। यसअघि विभिन्न कारण देखाउँदै बैठक बस्न सकेको थिएन। एक वर्षबीचमा सचिवालयले गरेको संगठनात्मक निर्णय अनुमोदन गराउन, वामदेव गौतमलाई पार्टी उपाध्यक्ष बनाउन, राजनीतिक प्रतिवेदनअनुसार विधानको प्रस्तावना संशोधन गर्ने प्रस्ताव पारित गराउन र पार्टी कामको ६ महिने कार्ययोजना पारित गराउन स्थायी समिति बैठक बस्न लागेको हो। प्रवक्ता नारायणकाजी श्रेष्ठका अनुसार स्थायी समितिअगाडि सचिवालय बैठक बस्नेछ। सचिवालयले स्थायी समिति बैठकमा छलफलका लागि लैजाने एजेन्डा तय गर्नेछ। मंसिर २३ मा बसेको नेकपा सचिवालयले २९ गतेका लागि स्थायी समिति बैठक तोकेको थियो। मंसिर २७ मा सचिवालय बैठक बस्ने भनिए पनि अध्यक्ष पुष्पकमल दाहालले बैठकमा प्रस्तुत गर्ने राजनीतिक प्रस्ताव तयार पार्न ढिलाइ भएका कारण बैठक सर्दै आएको थियो। अध्यक्ष दाहालले आफूले तयार पारेको राजनीतिक प्रतिवेदनका विषयमा शनिबार अर्का अध्यक्ष तथा प्रधानमन्त्री केपी ओलीसँग प्रधानमन्त्री निवास बालुवाटारमा छलफल गरेका थिए। दुई अध्यक्षबीच स्थायी समिति बैठकमा लग्ने एजेन्डा र दाहालले तयार पारेको राजनीतिक प्रतिवेदनमा केन्द्रित रहेर छलफल भएको बालुवाटार स्रोतले बतायो। एक वर्षपछि बस्न लागेको स्थायी समिति बैठकलाई शीर्ष नेतृत्वले दुई दिनभित्र पार्टीका संगठनात्मक काम र आगामी योजनाको निर्णय लिएर सक्ने तयारी छ। स्थायी समिति सदस्यहरूले भने पार्टी कामको समग्र समीक्षा र आगामी योजनाका विषयमा समय लिएर छलफल गर्नुपर्ने पक्षमा छन्। एक वर्षबीचमा पार्टीमा भएका कामका सन्दर्भमा पार्टीले जे अनुभव व्यहोरेको छ, त्यसको समीक्षा गर्ने र कमीकमजोरी सुधारेर लैजाने विषयमा स्थायी समिति बैठक केन्द्रित हुनुपर्छ, स्थायी समिति सदस्य गोकर्ण विष्टले अन्नपूर्णसँग भने, त्यसका लागि सचिवालयले तय गरेका दुई दिन अपर्याप्त हुन सक्छ। समय लिएर भए पनि छलफल गर्नुपर्छ। अर्का स्थायी समिति सदस्य मणि थापाले लामो अन्तरालमा स्थायी समिति बैठक बोलाएर पार्टी परिचालनको सन्देश दिन खोजिएको बताए। एक वर्षको अन्तरालमा बल्ल स्थायी समिति बैठक बोलाएर पार्टी परिचालनको सन्देश दिन खोजिएको छ, उनले भने, पार्टी सचिवालयले कस्ता एजेन्डा ल्याउँछ, त्यस आधारमा समयसीमा निक्र्यौल हुन सक्ला। स्थायी समिति बैठकमा सचिवालय विस्तारले पनि प्रवेश पाउने देखिएको छ। वरिष्ठ नेता माधव नेपालले यसअघि नै सचिवालयमा तत्कालीन एमालेतर्फका तीन नेतालाई थप गर्न प्रस्ताव गरेका थिए। तत्कालीन एमालेमा उपाध्यक्ष रहेका भीम रावल, अष्टलक्ष्मी शाक्य र युवराज ज्ञवालीलाई सचिवालयमा लैजान नेताहरूले कुरा उठाउने तयारी गरेका छन्। तत्कालीन एमाले तर्फका एक जना उपाध्यक्ष राष्ट्रपति, अर्का उपाध्यक्ष फेरि पनि उपाध्यक्ष अनि हामी तीन जना सचिवालयमा समेत नपर्ने विषय निरन्तर उठिरहन्छ, स्थायी समिति सदस्य युवराज ज्ञवालीले भने। उपत्यका विशेष प्रदेश १५१ सदस्यीय नेकपाले काठमाडौं उपत्यकामा १५१ सदस्यीय गैरभौगोलिक विशेष प्रदेश किमिटी गठन गर्दैछ। स्थायी समिति सदस्य लीलामणि पोखरेल इन्चार्ज, भानुभक्त ढकाल र अरुण नेपाल सहइन्चार्ज, राजन भट्टराई अध्यक्ष र लेखनाथ न्यौपाने सचिव रहेको पदाधिकारी चयन यसअघि नै गरिसकेको छ। विशेष प्रदेश कमिटीमा रहने नेताहरुको नाम शनिबार अध्यक्ष राजन भट्टराईले महासचिव विष्णु पौडेललाई बुझाएका छन्। तत्कालीन एमाले तर्फका ८५ र माओवादी केन्द्र तर्फका ६६ जना नेता रहेको कमिटीको नाम बुझाइएको भट्टराईले जनाएका छन्। सचिवालय बैठकले कमिटीमा रहने नेताहरूको नाममा निर्णय लिएपछि यो निर्णय सार्वजनिक हुनेछ।"
दुग्ध विकास संस्थान : ४ महिनाको घाटा पौने ४ करोड,"बुटवल : सरकारी स्वामित्वको दुग्ध विकास संस्थान (डीडीसी) चालु आर्थिक वर्षको पहिलो ४ महिनामै पौने चार करोड घाटामा गएको छ। साउन महिनादेखि कात्तिकको पहिलो चौमासिकमा ३ करोड ५९ लाख घाटामा छ। गत आर्थिक वर्ष डीडीसीले ३ करोड ९ लाख नाफा कमाएको थियो। तर, दुग्ध पदार्थको बजारीकरणमा असन्तुलन भएपछि चालु आर्थिक वर्षको सुरुआतमै डीडीसीले घाटा व्यहोर्नु परेको छ। डीडीसीका महाप्रबन्धक बैकुण्ठ अधिकारीले कच्चा दूध संकलनमा कमी, धुलो दूध र मख्खनको मौज्दात कम भएकाले कारोबार घटेको बताए। कर्मचारीको तलब वृद्धि, चाडवाड खर्चसमेत भएकाले यो चौमासिकमा घाटा भएको छ, उनले अन्नपूर्णसँग भने। आर्थिक वर्ष २०७००७१ मा डीडीसीको घाटा १५ लाख ५७ हजार थियो। त्यसपछिका तीन आर्थिक वर्ष नाफा आर्जन गरेको डीडीसीले चालु आर्थिक वर्षको सुरुआतमै ठूलो घाटा व्यहोरेको हो। ०७४०७५ मा ५ करोड ९१ लाख नाफा थियो। बजार विस्तार र पूर्वाधार विकास हुन नसक्दा व्यापार बढ्न नसकेको महाप्रबन्धक अधिकारीले बताए। नयाँ क्षेत्र विस्तार र पूर्वाधारमा सरकारले लगानी गरे निजी क्षेत्रसँग प्रतिष्पर्धामा रहेर काम गर्न सकिने उनले बताए। डीडीसीले खुला दूध बिक्री गर्न नपाइने गरी आएको दूध तथा दुग्धपदार्थको स्वच्छता एवं गुणस्तर निर्देशिका कार्यान्वयन नभएकाले बजारमा दूध खपत गर्न कठिन भएको जनाएको छ। चालु आर्थिक वर्षको ४ महिनामा डीडीसीले १ करोड ५२ लाख लिटर दूध संकलन गरी १ करोड २७ लाख लिटर बिक्री गरेको छ। गत वर्ष यसै अवधिमा १ करोड ५५ लाख लिटर दूध संकलन गरी १ करोड ३४ लाख लिटर प्रशोधन पछि बिक्री गरेको थियो। दूध, मख्खन, चिज, स्किम मिल्क पाउडर बिक्रीमा गिरावट आएपछि संस्थान घाटामा पुगेको छ। संस्थानले हरेक वर्ष औसतमा करिब ५ करोड लिटर दूध संकलन तथा बिक्री गर्दै आएको छ। पछिल्लो ५ वर्ष संस्थानको दूध संकलनमा १० प्रतिशत र बिक्रीमा ९ प्रतिशतले ह्रास आएको छ। संस्थानले २०७० यता दूध संकलन नै कम गरेको छ। ०७००७१ मा संस्थानले ६ करोड लिटर दूध बिक्री गरेको थियो। तर गत आर्थिक वर्षमा जम्मा ४ करोड लिटर मात्रै बिक्री भएको छ। चार वर्षकै अन्तरमा संस्थानले बिक्री गर्ने दूधको मात्रामा दुई करोड लिटर फरक देखिएको छ। संस्थानले ४४ जिल्लाका १ हजार २ सय दुग्ध उत्पादक सहकारीबाट करिब २ लाख किसानले उत्पादन गरेको दूध संकलन गर्ने गरेको छ। दूध संकलनका लागि ६५ वटा चिस्यान केन्द्र, ८ वटा प्रशोधन केन्द्र छन्। संस्थानको सञ्चालक समितिका अध्यक्ष वसन्त गिरीले बजारीकरणमा ध्यान दिन नसक्दा मुनाफा आर्जनमा कमी भइरहेको बताए। यसको बजारीकरणलाई सुधार गर्दै नयाँ क्षेत्रमा समेत विस्तार हुन आवश्यक छ, उनले भने। बजार सुधार हुन नसके संस्थान टाट पल्टिने खतरामा रहेको उनले बताए। धुलो दूध बनाउन उद्योग संस्थानले धुलो दूध उत्पादनका लागि ठूला प्लान्ट निर्माण प्रक्रिया थालेको छ। हाल विराटनगरमा दैनिक ६ मेट्रिकटन क्षमताको धुलो दूध कारखाना छ। यो कारखानालाई ३ मेट्रिकटनबाट क्षमता विस्तार गरिएको हो। अव बुटवल र नेपालगञ्जमा ठूला दुई कारखाना निर्माणको प्रक्रिया थालिएको महाप्रबन्धक अधिकारीले जानकारी दिए। बुटवलमा सरकारले प्रतिघण्टा ५ हजार लिटर क्षमताको यूएचटी प्लान्टका लागि डीपीआर बनाउँदै छ। नेपालगञ्जमा दैनिक १ लाख लिटर क्षमताको धुलो दूध कारखानाको पनि डीपीआर बनिरहेको अधिकारीले बताए। संस्थानले मध्यपहाडी र हुलाकी राजमार्ग क्षेत्रमा उत्पादित दूधलाई राष्ट्रिय मिल्क ग्रिडमा पहँुच विस्तारका लागि चिस्यान केन्द्र निर्माण गर्ने योजना बनाएको छ। यी क्षेत्रमा उत्पादित दूध संस्थामा ल्याउन सके भारतबाट दूध आयात गर्न नपर्ने संस्थानले जनाएको छ। संस्थानले गत भदौ र कात्तिक पहिलो साता भारतको पटना डेरीबाट ५ लाख ७० हजार दूध आयात गरेको छ। संस्थानले पोखरा, सुर्खेत, खुमलटार, दुग्ध प्रशोधन केन्द्र स्थापनाको योजना बनाएको महाप्रबन्धक अधिकारीले जानकारी दिए। संस्थानका चिज तथा पनिर उत्पादन गर्ने १७ वटा कारखाना छन्। याक चिज उत्पादन गर्न रसुवा, दोलखा, रामेछाप र सोलुखुम्बुमा १० कारखाना छन्। इलाम र पाँचथरमा कञ्चन चिज र पनिर उत्पादन गर्ने ७ उद्योग छन्। काठमाडौं, विराटनगर, जनकपुर, बुटवल, नेपालगञ्ज र धनगढीमा दुग्ध प्रशोधनबाट दूध संकलन र बिक्री हँुदै आएको छ। संस्थानका अनुसार गोठमा उत्पादन भएको दूधमध्ये ८० प्रतिशत खुला रूपमा घरघरमै बिक्री हुने गरेको छ। करिब २० प्रतिशत दूध मात्रै प्रशोधन गरी संस्थान र निजी कम्पनीले बिक्री गर्दै आएका छन्।"
जब प्रहरीले बम चिनेन,"मनिका झागोविन्द महतो । जनकपुरधाम, रत्नप्रसाद आचार्य । धरान : शुक्रबार मध्यरात अञ्जु साह शौच गर्न बाहिर निस्किइन् । सँगै अर्को घरको मूल ढोकाको ग्रिलमा शंकास्पद वस्तु देखेपछि उनले श्रीमान् राजेशलाई उठाइन् । रातो झोलामा जे पनि हुन सक्ने आकलन गर्दै राजेशले उक्त घरभित्र सुतिरहेका छोराछोरीलाई बाहिर निकाले । अर्को घरमा लगेर राखे । शंकास्पद वस्तुबारे महेन्द्रनगर इलाका प्रहरीमा खबर गरियो । प्रहरी नआउँदासम्म परिवारका सबै सदस्य शंकास्पद वस्तुबाट टाढै बसे । प्रहरी निरीक्षक अमिरकुमार दाहाल नेतृत्वमा चार सुरक्षाकर्मीको टोली घटनास्थलमा आएको थियो । त्यस बेलासम्म राजेशले बुवा भिखारी साहलाई फोन गरी घरमा बोलाएका थिए । भिखारी पुख्र्यौली घरमा बस्दै आएका छन् । इन्स्पेक्टर साबले भन्नुभो झोलामा केही छैन, तर्साउनका लागि केही राखेको होला, उनले भने, त्यसपछि झोला हटाउन खोज्दा एक्कासि पड्कियो । म बेहोस भएँ । धनुषाको क्षिरेश्वर नगरपालिका५ महेन्द्रनगर कुसाई टोलमा प्रहरीको कमजोरीले बम विस्फोट भयो । बाबुछोरासहित तीन जनाले ज्यान गुमाए । घरधनी ४५ वर्षीय राजेश, उनका छोरा १५ वर्षीय आनन्दको घटनास्थलमै मृत्यु भएको हो । बमलाई सामान्य वस्तु ठानेर चलाएका प्रहरी निरीक्षक दाहालको उपचारका क्रममा शनिबार बिहान बीपी कोइराला स्वास्थ्य विज्ञान प्रतिष्ठान धरानमा मृत्यु भयो । राजेशका बुवा ७० वर्षीय भिखारी, छोरी १९ वर्षीया निकी भनिने अञ्जलीकुमारी, कान्छो छोरो १२ वर्षीय प्रकाश भनिने प्रेम र प्रहरी जवान रिजनाथकुमार महतो घाइते भएको धनुषा जिल्ला प्रहरीले जनाएको छ । यस्तै, स्थानीय सविता खातुन र अकबर मन्तुरी सामान्य भएका छन् । भिखारीको उपचार प्रादेशिक अस्पताल जनकपुरमा भइरहेको छ । तीन जनालाई धरान पठाइएको छ । बीपी कोइराला स्वास्थ्य विज्ञान प्रतिष्ठान धरानमा उपचाररत घाइते । बम विस्फोट हुँदा उनीहरू घाइते भएका थिए । तस्बिर : रत्नप्रसाद आचार्य प्रहरी आउनुअघि परिवारका सबै सदस्य घरबाहिर थिए, स्थानीय विष्णुदेव महतोले भने, तर, प्रहरीले शंकास्पद वस्तु हानिकारक नरहेको भनेपछि भित्र पसे । इन्स्पेक्टर सरले झोला उठाउनेबित्तिक्कै विस्फोट भयो । परिवारका सदस्यमध्ये अञ्जु मात्रै सकुशल छिन् । स्थानीय सुजित महतोले सिमसिम पानी र चट्याङ पर्दै गरेका बेला ठूलो आवाजमा विस्फोट भएको बताए । सिमसिम पानी परिरहेको थियो । चट्याङ पर्दै थियो, उनले भने, बम विस्फोट हुँदा हामीले त चट्याङ लागेको भन्यौं । पछि घरछेउमै बम विस्फोटपछि क्षतविक्षत अवस्थामा मानिसहरू ढलेको देख्यौं । बम झुन्ड्याइएको ग्रिल, घरको छाना, झ्यालको सिसा, शौचालयको ढोका, पक्की भित्तामा विस्फोटबाट क्षति पुगेको छ । राजेश औषधि पसल सञ्चालन गर्दै आएका थिए । उनी यो क्षेत्रका नाम चलेका महाजन थिए । उनले ब्याजमा ऋण दिन्थे । १५ वर्षभन्दा बढी समयदेखि ऋण कारोबार गर्दै आएका राजेशले सम्पत्ति पनि रामै्र जोडेका थिए । महेन्द्रनगरमै पुख्र्यौली घर भए पनि पछिल्लो पाँच वर्षमा उनले दुइटा थप किनेका थिए । उनले ब्याजकै पैसाबाट डेरी उद्योगसमेत सञ्चालन गरेको स्थानीय बताउँछन् । तीन जना पक्राउ बम विस्फोट गराएको आशंकामा नेत्रविक्रम चन्द नेतृत्वको नेपाल कम्युनिस्ट पार्टीका प्रदेश २ संयोजकसहित तीन जना पक्राउ परेका छन् । प्रदेश संयोजक ५१ वर्षीय सीतादेवी महरा, केन्द्रीय सदस्य ४१ वर्षीय ललिता महरा र रामसोभित गाहालाई पक्राउ गरिएको डीएसपी रामेश्वर कार्कीले बताए । उनीहरूविरुद्ध प्रहरीले अनुसन्धान गरिरहेको छ । शनिबार जिल्ला सुरक्षा समन्वय समितिको बैठक बसेको थियो । घटनामा संलग्न अपराधीलाई तत्काल पक्राउ गर्न निर्देशन दिइएको प्रमुख जिल्ला अधिकारी प्रदीपराज कणेलले बताए । समीक्षामा प्रहरी निकायबाट भएको कमजोरी तथा आगामी दिनमा यस्ता घटना हुन नदिन सुरक्षा निकायलाई सचेत रहन भनिएको छ, प्रमुख जिल्ला अधिकारी कणेलले भने, रातिको घटना दुःखद र निन्दनीय छ । सुरक्षा निकाय अनुसन्धानमा लागिरहेको छ । अपराधीलाई छिट्टै कानुनी दायरामा ल्याउँछौं । घटनाको बृहत् अनुसन्धानका लागि प्रहरी निरीक्षक उमाशंकर साहको नेतृत्वमा सात सदस्यीय टोली गठन गरिएको छ । आइतबार संस्थागत विद्यालय बन्द बम विस्फोटमा ज्यान गुमाएका राजेश साहका छोरा आनन्द जनकपुरस्थित सिद्धार्थ शिशु सदन विद्यालयमा कक्षा १० मा अध्ययनरत थिए । घटनाको शोकमा आइतबार जिल्लाभरिका संस्थागत विद्यालय बन्द गर्ने निर्णय भएको छ । प्याब्सन धनुषाका अध्यक्ष चन्द्रनारायण मण्डलले शोकमा एक दिन विद्यालय बन्द रहने जनाएका छन् । समितिले यसप्रकारको आततायी घटनामा संलग्न अपराधीलाई यथाशीघ्र कानुनी दायरामा ल्याउन प्रशासनसँग माग गरेको छ । तीन घाइतेको शल्यक्रिया बम विस्फोटका घाइते तीन जनाको उपचार बीपी कोइराला स्वास्थ्य विज्ञान प्रतिष्ठान धरानमा उपचार भइरहेको छ । प्रहरी जवान रिजनाथ महतो, अञ्जलीकुमारी साह र प्रेम साहको शल्यक्रिया गरिएको छ । यीमध्ये महतोको अवस्था चिन्ताजनक छ । अञ्जली र प्रेमकुमारको अवस्था खतरामुक्त रहेको प्रतिष्ठानका सहायक प्रवक्ता अशोक ऐरले बताए । तीनै जनाको टाउकोदेखि पैतालासम्म गम्भीर प्रकृतिको चोट लागेको छ । बमको छर्राले पेटमा पनि लागेकाले घाइतेहरूको शल्यक्रिया गर्नुपरेको सहायक प्रवक्ता ऐरले बताए । इलाका प्रहरी धरानका डीएसपी ढुण्डीराज न्यौपानेले महतोको छाती र अञ्जली र प्रेमकुमारको खुट्टाको शल्यक्रिया गरिएको बताए । चिकित्सककै निगरानीमा उपचार गर्नुपर्ने भएकाले उनीहरू केही दिन प्रतिष्ठानमै राखिने उनले सुनाए । बम विस्फोटमा मृत्यु भएका इलाका प्रहरी महेन्द्रनगर धनुषाका प्रहरी निरीक्षक अमिरकुमार दहालको शव काठमाडौं लगिएको थियो । प्रहरी महानिरीक्षक सर्वेन्द्र खनालको पहलमा दाहालको शव नेपाली सेनाको हेलिकप्टरबाट परिवारको जिम्मा लगाउन काठमाडौं पठाइएको डीएसपी न्यौपानेले बताए । सेनाको हेलिकप्टर धरान बस्न नमानेपछि शव विराटनगर विमानस्थल पुर्याइएको थियो । संखुवासभाको मादी घर भएका दाहाल काठमाडौंको गोकर्णेश्वर नगरपालिका८ मा बस्दै आएका थिए । उनका श्रीमती, एक छोरा र आमाबुवा गोकर्णेश्वरमा बसोबास गर्छन् । उनी सई हुँदा करिब १४ वर्ष नेकपा वरिष्ठ नेता झलनाथ खनालका सुरक्षागार्ड (पीएसओ) भएका थिए । दाहाल २०५५ कात्तिक १ गते प्रहरी सहायक निरीक्षक (असइ) पदमा भर्ना भएका थिए । २०६० असोज ९ गते प्रहरी नायब निरीक्षकमा बढुवा भए । २०७५ वैशाख १९ गते प्रहरी निरीक्षकमा बढुवा भएका उनी २०७५ कात्तिक ३० देखि धनुषामा कार्यरत थिए । एक वर्षदेखि इलाका प्रहरी महेन्द्रनगरमा कार्यरत उनी यसअघि धनुषाधाम कार्यालयमा प्रमुख भएर बसेका थिए । उनी तीनपटक पुरस्कृत भएका थिए ।"
"सरकारी जग्गा हडपेर नीजि बनाउन होडबाजी, कहाँकति जग्गा व्यक्तिको नाममा ?","काठमाडौं : सरकारी जग्गा हडपेर आफ्नो नाममा पार्ने होडबाजी चलतेको तथ्य जाँचबुझ प्रतिवेदनबाट उजागर भएको छ । सरकारी, सार्वजनिक, गुठी जग्गा संरक्षण सम्बन्धी जाँचबुझ आयोगले ६ महिना लगाएर गरेको छानविनमा परम्परादेखि गुठीको जग्गा महन्तले आफ्नो नाममा बेचेको समेत भेटिएको छ । विद्यालय र सार्वजनिक वनको जग्गासमेत मालपोत र नापीका कर्मचारीसँग मिलोमतो गरेर आफ्नो बनाइको पाइएको छ । जग्गा हडप्नका लागि मालपोत र नापीको स्रेस्ता नै विगारिएको छ । आयोगले प्रधानमन्त्री केपी शर्मा ओलीलाई बुझाएको प्रतिवेदनमा आठ जिल्लाको चार सय ६८ विघा, ४२ रोपनी जग्गा व्यक्तिको नाममा गरेको उल्लेख छ । सबै भन्दा धेरै सुनसरीको धरान नगरपालिकाको सर्दु खोला जलाधार क्षेत्रको जग्गा अतिक्रमण गरेको पाइएको छ । सर्दुको मात्रै ३४८ विघा जग्गा हिनामा भएको प्रतिवेदनमा उल्लेख छ । सरकारले ०३२ मा सर्दु जलाधार क्षेत्र घोषणा गरेको थियो। त्यहाँ बसोवास गर्ने दुई सय नौ घरपरिवारलाई मोरङको बयरवन र हसन्दहमा दुई सय ४३ बिघा जमिन दिएर स्थानान्तरण गरिएको थियो । सरकारले सर्दु जलाधार क्षेत्रको जग्गा आफ्नो नाममा ल्याएको थियो। धरानधनकुटा सडक निर्माणसँगै सडक छेउमा टहरा बन्न थाले । बयनवन र हसनदहमा सारिएकाहरुले पुरानै जग्गामा कमाउन थाले । सर्वोच्च अदालतले यो जग्गा पुन : व्यक्तिकै सरकारले अधिग्रहण गरेर रोक्का राखेको जग्गामा हकदाबी गर्दै केही व्यक्ति सर्वोच्च अदालत पुगे। उनीहरु अदालत गए, सर्वोच्चले जग्गा फुकुवा गरिदियो। यसरी सरकारी भइसकेको जग्गा पुन : व्यक्रिको नाम गराएको विषयमा आयोगले अध्ययन गरेको छ । बाँकेको बागेश्वरी मन्दिरको जग्गाहिनाको अवस्था अझ डरलाग्दो छ । स्वय महन्त गुठीको जग्गा गैरकाननी रुपमा रैतानी गरेको बेचेको सम्म अध्ययन पाइएको छ । रैतानी गर्न नपाइने जग्गा महन्तले रैतानी गरेका छन् । बागेश्वरी मन्दीरको ८४ विघा जग्गा हड्प्पेको अध्ययनमा पाइएको छ । बाँगेश्वरी गुठीको जग्गा विषयमा अख्तियारले अनुसन्धान गरिरहेको छ । बाँकेकै खजुरा गाँउपालिकास्थीत नेपाल पूनर्वास कम्पनीबाट वितरण भएको जग्गा हिनामिना भएको भेटिएको छ । पुनर्वासको कम्पनीबाट वितरण भएको १७ विघा जग्गा व्यक्तिको नाम दर्ता भएको छ । त्यो पुनर्वास कम्पनीको जग्गा ४ दशक भन्दा अघिदेखि बसोबास गर्दै आएका सर्वसाधरणको बिचल्नी छ । त्यो एक व्यवसायीले आफ्नो नाम दर्ता गराइसकेका छन् । सर्लाही बरथहवा, हजरियाको सरकारी जमीन व्यक्तिका नाउँमा दर्ता गरी हिनामिना गरेको पाइएको छ । हजरियाको १३ विघा जग्गा व्यक्तिले आफ्नो नाम दर्ता गराएका छन् । गुजारा नगरपालिका, रौतहट सामुदायिक विद्यालयले उपयोग गरिरहेको जग्गा हिना मिना भएको छ । विद्यालयको ३ विघा जग्गा अतिक्रमण भएको छ । वनको जग्गा समेत व्यक्तिले दर्ता गराएको प्रतिवेदनमा उल्लेख छ । बारास्थीत निजगढ नगरपालीका वनभित्रको जग्गा गैर कानुनी दर्ता गराएको भेटिएको छ । निजगढको १ विघा १६ कठ्ठा जग्गा व्यक्तिको नाममा दर्ता भएको छ । पोखरा महानगरपालिका १७ स्थीत ३६ रोपनी सरकारी जग्गा हिनामिना पाइएको छ । आयोगका अध्यक्ष मोहनरमण भट्टराईसहितको टोलीले यो प्रतिवेदनमा सरकारलाई बुझाएको छ । ६ महिनाको पहिलो अबधिमा गरेको अध्ययन, अनुसन्धानका आ धारमा ११ वटा प्रतिवेदन प्रधानमन्त्री ओलीलाई बुझाएको अध्यक्ष भट्राईले जानकारी दिए । जग्गा हिनामिना सम्बन्धी १० वटा प्रतिवेदन छन् भन् सरकारी, सार्वजनिक, गुठी जग्गा संरक्षण सम्बन्धी तत्काल सरकारले गर्नु पर्ने उपाय सम्बन्धमा एउटा प्रतिवदन छ । अध्यक्ष भट्टराईले तत्काल सरकारी, सार्वजनिक तथा गुठीको जग्गा संरक्षणको लागि सरकारले यति सुझाव अबलम्ब नगरेमा ठूलो हानी नोक्सानी व्यहोर्नुपर्ने प्रतिवेदन सिफारिस गरिएको छ । प्रधानमन्त्री ओलीले प्रतिवेदन बुझेपछि सार्वजनिक हित रक्षाका लागि काम हुने विश्वास दिलाए । 'जिज्ञासा राख्नु भयो, जनताके पक्षमा काम गर्न आयोगलाई उत्साहित गर्नु भयो,' उनले भने, 'निश्पक्ष, तटस्थ हुनुहुन्छ भनेर नै तपाईहरुलाई छनौट गरेको हो भन्नु भयो ।' प्रधानमन्त्री ओलीले यो प्रतिवेदन भूमि व्यवस्था सहकारी तथा गरिबी निवारण मन्त्री पद्माकुमारी अर्याललाई हस्तारन्तण गरेका छन् । अध्यक्ष भट्टराईले बाँकेदेखि सुनसरीसम्मको जग्गा हिनामिनासम्बन्धमा अध्ययन गरेको बताए । २०७६ जेठ १३ गते गठित जाँचबुझ अयोगको म्याद ६ महिना थप गरिएको छ । अन्य बाँकी अनुसन्धानको कार्य यस अवधिमा सम्पन्न गरिनेभ एको छ । आयोग सदस्यमा जगतबहादुर देउजा, जनकीबल्लभ अधिकारी, दुर्गाकुमारी दाहाल छन् । आयोगमा मंसिर १३ गतेसम्म १७७ उजूरी परेका थिए । म्याद भएको पछि ५६ वटा नयाँ उजुरी आइसकेको अध्यक्ष भट्टराईले जानकारी दिए । उजूरीका आधारमा अनुसन्धान गर्दा तराई बढी अतिक्रमण भएको पाइएको छ । बालुवाटार लगायत देशभर जग्गा अतिक्रमणका घटना बाहिर आएपछि सरकारले आयोग गठन गरेको हो । यो आयोगलाई सरकारले ६ वटा कार्यदेश दिएको छ । आयोगका अनुसार कार्यादेश अनुसारको मुल प्रतिवेदन समेतको तयारी अन्तिम चरणमा पुगेको छ । सरकारले प्रचलित कानुन बमोजिम सार्वजनिक हितका लागि समय समयमा अधिग्रहण गरेका जग्गा देशभर हिनामिना भएको हुन सक्ने हुँदा त्यस्ता दुषित कार्यको सत्यतथ्य पत्ता लगाएर कारवाहीको लागि सिफारिस गर्ने, भूमि व्यवस्थापनको क्षेत्रमा गर्नु पर्ने थप नीति, कानुन, प्रक्रिया, प्रविधि र संस्थागत सुधारका लागि सुझावसहितको सिफारिस गर्ने, सरकारी, सार्वजनिक जग्गाको संरक्षण सम्बन्धमा विगतमा आयोगका सुझाव तथा सिफारिस कार्यान्वयन हुन नसक्नुका कारण पहिचान गरी कार्यान्वयनका लागि सिफारिस गर्ने, सरकारी, सार्वजनिक, गुठी सरकारद्धारा जफत तथा अधिग्रहण गरिएका जग्गा हिनामिना गर्ने कार्यमा संलग्न व्यक्ति, पदाधिकारी वा संस्थालाई के कस्तो कारवाही गर्नु पने सोको सिफारि गर्ने, देशभरका सार्वजनकि गुठीको जग्गा हिनामिना भएका छन छैनन् सत्य तथ्य पत्ता लगाई आवश्यक कारवाहीको लागि सिफारिस गर्ने कार्यदेश आयोगलाई सरकारले दिएको थियो । कति कति जग्गा व्यक्तिको नाममा ? सर्दु जलाधार क्षेत्र : ३४८ विघा बागेश्वरी मन्दीर : ८४ विघा पुनर्वास कम्पनी बाँके, खजुरा : १७ विघा सर्लाही बरथहवा, हजरियाको सरकारी जमीन ः १३ गुजारा नगरपालिका, रौतहट सामुदायिक विद्यालय : ३ विघा निजगढ नगरपालीका,बारा स्थीत बनको जग्गा : १ विघा १६ कठ्ठा अन्य स्थानको जमिन : १ विघा ४ कठ्ठा पोखरा महानगरपालिका १७ को सरकारी जमिन : ३६ रोपनी अन्य स्थान जमिन : ६ रोपनी"
"सिन्धुपाल्चोक बस दुर्घटना अपडेट : १४ को मृत्यु, ६ को सनाखत, १८ जना घाइते","खाडीचौर ( सिन्धुपाल्चोक) : दोलखाको प्रख्यात तीर्थस्थल कालिञ्चोकबाट भक्तपुर फर्कदै गरेको बस खाडीचौर जिरी सडकको छ किलो भन्ने ठाउँमा भएको दुर्घटनामा मृत्यु हुनेको संख्या १४ जनाको पुगेको छ। मृतकमध्ये ५ जनाको सनाखत भएको छ। सनखत हुनेमा जुगल गाउँपालिक ७ याङ्लाकोट सिन्धुपाल्चोकका २८ वर्षीय शुकबहादुर तामाङ, सोही ठाउँकी ५ वर्षीया बालिका सविना तामाङ, भिमेश्वर नगरपालिका दोलखाकी ३७ वर्षीया जुनमाया तामाङ, सोही ठाउँकी मञ्जु तामाङ, उमाकुण्ड गाउँपालिका ५ रामेछापका २८ वर्षीय महेश तामाङ र सूर्यविनायक नगरपालिका ८ बस्ने ३२ वर्षीया चिनु बस्नेतको सनाखत भएको जिल्ला प्रहरी कार्यालय सिन्धुपाल्चोकका प्रहरी नायव उपरीक्षक माधवराज काफ्लेले जानकारी दिए। अन्य शवको भने पहिचान हुन सकेको छैन । शव पोष्टमार्टमका लागि बाह्रबिसे प्राथमिक स्वास्थ्य केन्द्रमा राखिएको प्रहरीले जनाएको छ । दुर्घटनाका घाइतेमध्ये १४ जनाको राजधानीको ह्याम्स हस्पिटलमा र बाँकी चारको धुलिखेल अस्पतालमा उपचार भइरहेको छ । उपचाररत सबै घाइतेको अवस्था गम्भीर रहेको ह्याम्स हस्पिटलका अध्यक्ष आरएस भण्डारीले बताए । भक्तपुरबाट तिर्थयात्रा रिर्जभ गएको बा २ ख ४४६८ नम्बरको बस सुनकोशी गाउँपालिकाको छकिलो भन्ने ठाउँमा सडकबाट ७० मिटर तल खस्दा तीन बालबालिकासहित १४ जनाको मृत्यु भएको हो। मृतकमध्ये ९ महिला र छ पुरुष रहेको प्रहरीले जनाएको छ । दुर्घटनामा परी १८ यात्रु घाइते भएका छन् ।"
दुर्घटनाका घाइते भन्छन् भगवान्ले बचाए,"खाडीचौर ( सिन्धुपाल्चोक) : सिन्धुपाल्चोक बस दुर्घटनाका घाइतेले मोडमा सडक पिच नहुँदा बस दुर्घटना भएको बताएका छन्।अन्त पिच भएपनि मोडमा पिच नहुँदा बस दुघर्टना भएको घाइते सुकमाया तामाङले बताएकी छिन्। मोडमा आउने वित्तिकै बस एक्कासी तल खसेको घाइते सुकमाया तामाङले बताइन्। तामाङकाअनुसार सडकको अन्य भागमा पीच भएपनि मोडमा पीच नभएकै कारण बस सिधा जान नसकेपछि दुर्घटना भएको हो। 'गुडिरहेको बस एक्कासी बल्ड्याङ खान थाल्यो, घाइते सुकुमायाले भनिन्, 'बाँचिन्छ भन्ने त आस थिएन, कुन भाग्यले बचायो । धर्म गर्न गएकाको यो हालत भयो।' सुकमायाको टाउकोमा गम्भीर चोट लागेको छ। उनको काठमाडौंस्थित ह्याम्स हस्पिटलमा उपचार भइरहेको छ। कावासोती बस दुर्घटना : नेपाली सेनाका ३० जना घाइते सिन्धुपाल्चोकको ६ किलोमा बस दुर्घटना : ११ जनाको मृत्यु सिन्धुपाल्चोक बस दुर्घटना : मृत्यु हुनेको संख्या १३ पुग्यो सिन्धुपाल्चोक दुर्घटना अपडेट : १४ जनाको मृत्यु, १८ घाइते सिन्धुपाल्चोक बस दुर्घटना अपडेट : १४ को मृत्यु, ६ को सनाखत, १८ जना घाइते दुर्घटनाका घाइते भन्छन् भगवान्ले बचाए अर्का घाइते दोर्जे तामाङले शनिबार साँझ ८ बजे सिन्धुपाल्चोकको मुडे आइपुगेको बस मुडेमै बास बसेको बताए । 'केही समयको छलफलपछि हामी मुडेको एक होटलमा बस्यौं, सागरले भने, 'बिहान पौने सात बजे चिया खाएर मुडेबाट हिंडेका थियौं, करिब पौने घण्टापछि दुर्घटनामा परिहाल्यौं।' उनले भने, 'बाचिन्छ भने आशा त थिएन, भगवान्ले बचायो।' उनको टाउको र शरीरका अन्य भागमा गम्भीर चोट लागेको छ। दोर्जेको पनि काठमाडौंमा उपचार भइरहेको छ। उनको स्वास्थ्य अवस्था गम्भीर रहेको अस्पतालले जनाएको छ। दोलखाको प्रख्यात तिर्थस्थल कालिञ्चोकबाट भक्तपुर फर्कदै गरेको बा २ ख ४४६८ नम्बरको बस बस खाडीचौर जिरी सडकको छकिलो भन्ने ठाउँमा दुर्घटना हुँदा १४ जनाको मृत्यु भएको छ भने १८ जना घाइते भएको छ। घाइतेहरुको अस्पतालमा उपचार भइरहेको छ।मृतकमध्ये ६ जनाको सनाखत भएको छ। दुर्घटनाका घाइते मध्ये १४ जनाको राजधानीको ह्याम्स हस्पिटलमा र बाँकी चारको धुलिखेल अस्पतालमा उपचार भइरहेको छ । उपचाररत सबै घाइतेको अवस्था गम्भीर रहेको ह्याम्स हस्पिटलका अध्यक्षआरएस भण्डारीले बताए । भक्तपुर बस्दै आएका जुगल गाउँपालिका याङ्लाकोटका स्थायी बासिन्दाले पारिवारिक भ्रमणमा बस रिजर्भ गरेर कालिञ्चोक गएका थिए । उक्त रुटमा अनुभव नभएका चालकले कुनातिर बस कोल्टिने डरले छेउबाट मोड्न खोज्दा दुर्घटना भएको अनुमान प्रहरीको छ। घटनास्थल पुगेका सिन्धुपाल्चोकका प्रहरी उपरीक्षक प्रज्ज्वल महर्जनका अनुसार अन्य प्राविधिक विषय त परीक्षणपछि थाहा होला, बस कोल्टिने खतराबाट जोगाउन खोज्दा दुर्घटना भएको हो की भन्ने अनुमान छ। चालकले हावा खुस्कियो भन्दाभन्दै बस मोडबाट तल खसेको घाइते सहचालक जसलव तामाङले बताएको प्रनाउ काफ्लेले जानकारी दिए।"
श्रम स्वीकृति दिँदा घुस लिनेविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले गोल्डेन लाइट ट्राभल्स एण्ड टुर्स काठमाडौं संचालक विनोदकुमार भूजेलसहित ५ विरुद्ध घुस मुद्दा दायर गरेको छ। श्रम स्वीकृति लिन वैदेशिक रोजगार कार्यालय ताहाचल जाँदा विभिन्न बहाना बनाई निवेदकसँग घुस लिएको अरोपमा बसन्त श्रेष्ठ, बुध्द तामाङ, अजय नगर्जी परियार र प्रहरी जवान रमेश सिंह विष्टविरुद्ध मुद्दा दायर गरिएको हो। प्रतिवादी पाँचै जनाको मिलोमतोमा सेवाग्राहीको जापान जाने श्रम स्वीकृतिको काम छिटो गरिदिने २२ हजार घुस लिएको तथ्य पुष्टि भएको अख्तियारको दाबी छ। पाँचै जनाविरुद्ध भ्रष्टाचार निवारण ऐन बमोजिम सजायको माग गरी विशेष अदालत, काठमाडौंमा आरोपपत्र दायर गरिएको छ।"
त्रिविमा श्रेणीविहिन कर्मचारीले गरे विज्ञापनको माग,"काठमाडौं : सवारी चालक र कार्यालय सहयोगीको पनि खुल्ला प्रतिस्पर्धाबाट विज्ञापन गर्नुपर्ने माग गर्दै त्रिभुवन विश्वविद्यालयका कर्मचारीहरु आन्दोलनमा उत्रेका छन्। उनीहरुले आइतबार त्रिवि सेवा आयोगमा धर्ना दिएका हुन्। त्रिविले मंसिर १५ गते कर्मचारी पदपूर्तिका लागि ७ सय १५ जना कर्मचारीको विज्ञापन गरेको थियो। तर, त्यतिखेर श्रेणीविहिन सावरी चालक र कार्यालय सहयोगीको विज्ञापन गर्न छुटाएको त्रिवि कर्मचारी संघका अध्यक्ष भोजराज राउतले बताए। त्रिवि कार्यकारी परिषद्ले विज्ञापन गर्ने निर्णय गरेर पठाएपनि सेवा आयोगले विज्ञापन नगरेको उनले दाबी गरे। सेवा आयोगका अध्यक्ष लालु पौडेलले भने कार्यालय सहायक र सवारी चालककको पूर्ति स्थायी विज्ञापनबाट नगरि ठेक्का पट्टाबाट मात्रै गर्ने गरि त्रिवि सभाले पारित गरेकोले विज्ञापन नगरिएको बताए। सभाले गरेको निर्णय उल्ट्यार फेरि सभाले नै पारित गर्यो भने विज्ञापन गर्छौं, अन्यथा कार्यकारी परिषदले भनेको भरमा विज्ञापन गर्न सक्दैनौं, पौडेलले भने।"
उपचारमा खटियो सेना,"महोत्तरी : आर्थिक अभावका कारण रोग पाल्न वाध्य सर्वसाधारणको उपचारमा नेपाली सेना खटिएको छ। वीरेन्द्र सैनिक हस्पिटलबाट औषधी, विशेषज्ञसहितको टोली लिएर सेना महोत्तरी पुगेका हो। महोत्तरीको सीमावर्ती गाउँ खखनामा सेनाले मंसिर २७ गतेबाट वृहत निःशुल्क स्वास्थ्य शिविरको संचालन गरिरहेको छ। शिविर पुस ५ गतेसम्म चल्ने छ। नेपाली सेनाका सहायक रथी डादेवेन्द्र बहादुर खत्रीको नेतृत्वमा विभिन्न रोगका ६० जना विशेषज्ञ डाक्टरहरु उक्त शिविरमा खटिएका छन्। ती चिकित्सकलाई २०० भन्दाबढी नेपाली सेनाका स्वास्थ्यकर्मीले सघाइरहेका छन्। सेनाको शिविरबाट स्वास्थ्य सेवा लिने मनिहरुको संख्या ठुलो छ। दुई दिनमा सेनाले ५ हजार १४४ जनाको ओपेडीमा जाँच गरेका छन्। पठाघर, पितथैलीले, हर्निया लगायत ४५ जानको अपरेशन गरिएको नेपाली सेनाका सहायक रथी डाखत्रीले जनाए। शिविर संचालन समितिका समन्वयकर्ता समेत रहेका महोत्तरी४ का प्रतिनिधि साभाका सांसद एवं पूर्वस्वास्थ्य राज्यमन्त्री डासुरेन्द्र यादवले नौं दिने शिविरमा २० हजार विरामीको स्वास्थ्य चेकजाँच हुने बताए। शिविरमा ५०० जना गम्भीर प्रकारका विरामीको अप्रेशनसमेत गरिने छ। समान्य खालको विरामीको शिविरमै अपरेशन भइरहेको छ भने गम्भीर अपरेशन जिल्ला अस्पताल जलेश्वरमा गरिने व्यवस्था छ। शिविर संचालन गर्न स्वास्थ्य मन्त्रालयले ७० लाख नेपाली सेनालाई प्रदान गरेको छ। शिविरमा महोत्तरी, धनुषा, सिरहा, सिन्धुली, सर्लाहीका विरामीलाई लक्षित गरेर उपचार, ल्याव परिक्षण एवम उपचारपछि आवश्यक औषधी निःशुल्क वितरण गरिएको छ। शिविरस्थलमा उपचार जडान १२ वटा मेडिकल गाडी राखिएको छ भने ५ वटा एम्बुलेन्स र बसको व्यवस्था गरिएको छ।"
सिन्धुपाल्चोक बस दुर्घटना : मृत्यु हुनेको संख्या १३ पुग्यो,सिन्धुपाल्चोक : सिन्धुपाल्चोकको खाडिचौरजिरी सडक खण्डको ६ किलोमा बस दुर्घटना हुँदा मृत्यु हुनेको संख्या १३ पुगेको छ। दोलखा कालिन्चोकबाट भक्तपुरतर्फ हिँडेको बा ४ ख ४४६८ नम्बरको बस आइतबार बिहान थुमपाखरमा दुर्घटना भएको सिन्धुपाल्चोकका डीएसपी माधव काफ्लेले जानकारी दिए। उनले दुर्घटनामा परेर १७ यात्रु घाइते भएको बताए। भक्तपुरबाट बस रिजर्भ गरेर गएका उनीहरु कालिञ्चोक तीर्थयात्रा सकेर फर्कदै थिए। दुर्घटनाका घाइतेहरुलाई विभिन्न अस्पतालमा उपचारका लागि पठाइएको छ। हालसम्म मृतकको सनाखत हुन नसकेको प्रहरीले जनाएको छ।
हिँउले छपक्कै मनाङ (फोटो भिडियो),मनाङ : दुई दिनदेखि परेको हिमपातले मनाङलाई छपक्कै ढाकेको छ। यहाँको जनजीवन प्रभावित भएको छ । चिसोका कारण हिमताल जम्न थालेका छन् भने विश्व चर्चित चक्रिय अन्नपूर्ण पदमार्गमा जान पर्यटकहरुलाई रोक लगाइएको छ । हिउँका कारण बालिनाली सप्रिने भन्दै किसान भने हर्षित भएका छन् । हिमालपारीको जिल्ला मनाङमा यसबर्ष विगतको तुलनामा अलि चाँडो हिमपात भएको छ । दुई तीन फिट हिउँ परेपछि मनाङको पुरै भूभाग सेताम्मे देखिएको छ भने चिसो अत्याधिक बढेको छ । चिसोका कारण हिमताल जम्ने र हिमपहिरोको समेत खतरा रहेकाले पर्यटक पनि मनाङ जान सकेका छैनन् । माथिल्लो मनाङ सँगै नार र फु का बासिन्दा बेसी झरेका छन् भने मनाङमै रहने कर्मचारी र स्थानीय बासिन्दाको जनजीवन कष्टकर बनेको छ ।
"सिन्धुपाल्चोक दुर्घटना अपडेट : १४ जनाको मृत्यु, १८ घाइते","सिन्धुपाल्चोक : सिन्धुपाल्चोकको खाडिचौरजिरी सडक खण्डको ६ किलोमा बस दुर्घटना हुँदा मृत्यु हुनेको संख्या १४ पुगेको छ। दोलखा कालिन्चोकबाट भक्तपुरतर्फ हिँडेको बा ४ ख ४४६८ नम्बरको बस आइतबार बिहान थुमपाखरमा दुर्घटना भएको सिन्धुपाल्चोकका डीएसपी माधव काफ्लेले जानकारी दिए। उनले दुर्घटनामा परेर १८ यात्रु घाइते भएको बताए। भक्तपुरबाट बस रिजर्भ गरेर गएका उनीहरु कालिञ्चोक तीर्थयात्रा सकेर फर्कदै थिए। दुर्घटनाका घाइतेमध्ये १२ जनाको सिन्धु सदाबहार अस्पताल खाडिचौर र गम्भीर घाइते भएका ६ जनालाई हेम्स अस्पताल काठमाडौंमा रिफर गरिएको डीएसपी काफ्लेले बताए । मृतकमध्ये भीमेश्वर नगरपालिकाकी जुनु तामाङको पहिचान भएको प्रहरीले जनाएको छ । घाइते २० जनामध्ये २ जनाको उपचारको क्रममा अस्पतालमा मृत्यु भएको हो । जिल्ला ट्राफिक प्रहरी कार्यालय सिन्धुपाल्चोकका अनुसार मृत्यु हुनेमा ८ महिला, ३ जना पुरुष, २ बालिका र १ बालक रहेका छन् । घुम्तिमा दुर्घटना भएको बस माथिल्लो सडकबाट खसेर तल्लो सडकमा पुगेको थियो।"
जब प्रहरीले बम चिनेन,"मनिका झागोविन्द महतो । जनकपुरधाम, रत्नप्रसाद आचार्य । धरान : शुक्रबार मध्यरात अञ्जु साह शौच गर्न बाहिर निस्किइन् । सँगै अर्को घरको मूल ढोकाको ग्रिलमा शंकास्पद वस्तु देखेपछि उनले श्रीमान् राजेशलाई उठाइन् । रातो झोलामा जे पनि हुन सक्ने आकलन गर्दै राजेशले उक्त घरभित्र सुतिरहेका छोराछोरीलाई बाहिर निकाले । अर्को घरमा लगेर राखे । शंकास्पद वस्तुबारे महेन्द्रनगर इलाका प्रहरीमा खबर गरियो । प्रहरी नआउँदासम्म परिवारका सबै सदस्य शंकास्पद वस्तुबाट टाढै बसे । प्रहरी निरीक्षक अमिरकुमार दाहाल नेतृत्वमा चार सुरक्षाकर्मीको टोली घटनास्थलमा आएको थियो । त्यस बेलासम्म राजेशले बुवा भिखारी साहलाई फोन गरी घरमा बोलाएका थिए । भिखारी पुख्र्यौली घरमा बस्दै आएका छन् । इन्स्पेक्टर साबले भन्नुभो झोलामा केही छैन, तर्साउनका लागि केही राखेको होला, उनले भने, त्यसपछि झोला हटाउन खोज्दा एक्कासि पड्कियो । म बेहोस भएँ । धनुषाको क्षिरेश्वर नगरपालिका५ महेन्द्रनगर कुसाई टोलमा प्रहरीको कमजोरीले बम विस्फोट भयो । बाबुछोरासहित तीन जनाले ज्यान गुमाए । घरधनी ४५ वर्षीय राजेश, उनका छोरा १५ वर्षीय आनन्दको घटनास्थलमै मृत्यु भएको हो । बमलाई सामान्य वस्तु ठानेर चलाएका प्रहरी निरीक्षक दाहालको उपचारका क्रममा शनिबार बिहान बीपी कोइराला स्वास्थ्य विज्ञान प्रतिष्ठान धरानमा मृत्यु भयो । राजेशका बुवा ७० वर्षीय भिखारी, छोरी १९ वर्षीया निकी भनिने अञ्जलीकुमारी, कान्छो छोरो १२ वर्षीय प्रकाश भनिने प्रेम र प्रहरी जवान रिजनाथकुमार महतो घाइते भएको धनुषा जिल्ला प्रहरीले जनाएको छ । यस्तै, स्थानीय सविता खातुन र अकबर मन्तुरी सामान्य भएका छन् । भिखारीको उपचार प्रादेशिक अस्पताल जनकपुरमा भइरहेको छ । तीन जनालाई धरान पठाइएको छ । बीपी कोइराला स्वास्थ्य विज्ञान प्रतिष्ठान धरानमा उपचाररत घाइते । बम विस्फोट हुँदा उनीहरू घाइते भएका थिए । तस्बिर : रत्नप्रसाद आचार्य प्रहरी आउनुअघि परिवारका सबै सदस्य घरबाहिर थिए, स्थानीय विष्णुदेव महतोले भने, तर, प्रहरीले शंकास्पद वस्तु हानिकारक नरहेको भनेपछि भित्र पसे । इन्स्पेक्टर सरले झोला उठाउनेबित्तिक्कै विस्फोट भयो । परिवारका सदस्यमध्ये अञ्जु मात्रै सकुशल छिन् । स्थानीय सुजित महतोले सिमसिम पानी र चट्याङ पर्दै गरेका बेला ठूलो आवाजमा विस्फोट भएको बताए । सिमसिम पानी परिरहेको थियो । चट्याङ पर्दै थियो, उनले भने, बम विस्फोट हुँदा हामीले त चट्याङ लागेको भन्यौं । पछि घरछेउमै बम विस्फोटपछि क्षतविक्षत अवस्थामा मानिसहरू ढलेको देख्यौं । बम झुन्ड्याइएको ग्रिल, घरको छाना, झ्यालको सिसा, शौचालयको ढोका, पक्की भित्तामा विस्फोटबाट क्षति पुगेको छ । राजेश औषधि पसल सञ्चालन गर्दै आएका थिए । उनी यो क्षेत्रका नाम चलेका महाजन थिए । उनले ब्याजमा ऋण दिन्थे । १५ वर्षभन्दा बढी समयदेखि ऋण कारोबार गर्दै आएका राजेशले सम्पत्ति पनि रामै्र जोडेका थिए । महेन्द्रनगरमै पुख्र्यौली घर भए पनि पछिल्लो पाँच वर्षमा उनले दुइटा थप किनेका थिए । उनले ब्याजकै पैसाबाट डेरी उद्योगसमेत सञ्चालन गरेको स्थानीय बताउँछन् । तीन जना पक्राउ बम विस्फोट गराएको आशंकामा नेत्रविक्रम चन्द नेतृत्वको नेपाल कम्युनिस्ट पार्टीका प्रदेश २ संयोजकसहित तीन जना पक्राउ परेका छन् । प्रदेश संयोजक ५१ वर्षीय सीतादेवी महरा, केन्द्रीय सदस्य ४१ वर्षीय ललिता महरा र रामसोभित गाहालाई पक्राउ गरिएको डीएसपी रामेश्वर कार्कीले बताए । उनीहरूविरुद्ध प्रहरीले अनुसन्धान गरिरहेको छ । शनिबार जिल्ला सुरक्षा समन्वय समितिको बैठक बसेको थियो । घटनामा संलग्न अपराधीलाई तत्काल पक्राउ गर्न निर्देशन दिइएको प्रमुख जिल्ला अधिकारी प्रदीपराज कणेलले बताए । समीक्षामा प्रहरी निकायबाट भएको कमजोरी तथा आगामी दिनमा यस्ता घटना हुन नदिन सुरक्षा निकायलाई सचेत रहन भनिएको छ, प्रमुख जिल्ला अधिकारी कणेलले भने, रातिको घटना दुःखद र निन्दनीय छ । सुरक्षा निकाय अनुसन्धानमा लागिरहेको छ । अपराधीलाई छिट्टै कानुनी दायरामा ल्याउँछौं । घटनाको बृहत् अनुसन्धानका लागि प्रहरी निरीक्षक उमाशंकर साहको नेतृत्वमा सात सदस्यीय टोली गठन गरिएको छ । आइतबार संस्थागत विद्यालय बन्द बम विस्फोटमा ज्यान गुमाएका राजेश साहका छोरा आनन्द जनकपुरस्थित सिद्धार्थ शिशु सदन विद्यालयमा कक्षा १० मा अध्ययनरत थिए । घटनाको शोकमा आइतबार जिल्लाभरिका संस्थागत विद्यालय बन्द गर्ने निर्णय भएको छ । प्याब्सन धनुषाका अध्यक्ष चन्द्रनारायण मण्डलले शोकमा एक दिन विद्यालय बन्द रहने जनाएका छन् । समितिले यसप्रकारको आततायी घटनामा संलग्न अपराधीलाई यथाशीघ्र कानुनी दायरामा ल्याउन प्रशासनसँग माग गरेको छ । तीन घाइतेको शल्यक्रिया बम विस्फोटका घाइते तीन जनाको उपचार बीपी कोइराला स्वास्थ्य विज्ञान प्रतिष्ठान धरानमा उपचार भइरहेको छ । प्रहरी जवान रिजनाथ महतो, अञ्जलीकुमारी साह र प्रेम साहको शल्यक्रिया गरिएको छ । यीमध्ये महतोको अवस्था चिन्ताजनक छ । अञ्जली र प्रेमकुमारको अवस्था खतरामुक्त रहेको प्रतिष्ठानका सहायक प्रवक्ता अशोक ऐरले बताए । तीनै जनाको टाउकोदेखि पैतालासम्म गम्भीर प्रकृतिको चोट लागेको छ । बमको छर्राले पेटमा पनि लागेकाले घाइतेहरूको शल्यक्रिया गर्नुपरेको सहायक प्रवक्ता ऐरले बताए । इलाका प्रहरी धरानका डीएसपी ढुण्डीराज न्यौपानेले महतोको छाती र अञ्जली र प्रेमकुमारको खुट्टाको शल्यक्रिया गरिएको बताए । चिकित्सककै निगरानीमा उपचार गर्नुपर्ने भएकाले उनीहरू केही दिन प्रतिष्ठानमै राखिने उनले सुनाए । बम विस्फोटमा मृत्यु भएका इलाका प्रहरी महेन्द्रनगर धनुषाका प्रहरी निरीक्षक अमिरकुमार दहालको शव काठमाडौं लगिएको थियो । प्रहरी महानिरीक्षक सर्वेन्द्र खनालको पहलमा दाहालको शव नेपाली सेनाको हेलिकप्टरबाट परिवारको जिम्मा लगाउन काठमाडौं पठाइएको डीएसपी न्यौपानेले बताए । सेनाको हेलिकप्टर धरान बस्न नमानेपछि शव विराटनगर विमानस्थल पुर्याइएको थियो । धनुषामा बम विस्फोट : प्रहरी निरीक्षकसहित तीन जनाको मृत्यु धनुषा बम विस्फोटका घाइतेको धरानमा उपचार गरिँदै धनुषा बमकाण्ड : प्रहरीले झोला उठाउँदा विस्फोट धनुषा विस्फोट : घाइते तीनैजनाको शल्यक्रिया धनुषा विस्फोट : तीन पक्राउ, अनुसन्धान टोली गठन धनुषा विस्फोटमा विप्लव समूहको संलग्नता संखुवासभाको मादी घर भएका दाहाल काठमाडौंको गोकर्णेश्वर नगरपालिका८ मा बस्दै आएका थिए । उनका श्रीमती, एक छोरा र आमाबुवा गोकर्णेश्वरमा बसोबास गर्छन् । उनी सई हुँदा करिब १४ वर्ष नेकपा वरिष्ठ नेता झलनाथ खनालका सुरक्षागार्ड (पीएसओ) भएका थिए । दाहाल २०५५ कात्तिक १ गते प्रहरी सहायक निरीक्षक (असइ) पदमा भर्ना भएका थिए । २०६० असोज ९ गते प्रहरी नायब निरीक्षकमा बढुवा भए । २०७५ वैशाख १९ गते प्रहरी निरीक्षकमा बढुवा भएका उनी २०७५ कात्तिक ३० देखि धनुषामा कार्यरत थिए । एक वर्षदेखि इलाका प्रहरी महेन्द्रनगरमा कार्यरत उनी यसअघि धनुषाधाम कार्यालयमा प्रमुख भएर बसेका थिए । उनी तीनपटक पुरस्कृत भएका थिए ।"
भारत लैजाँदै गरेका १९ बालकको उद्दार,"नेपालगन्ज : जुम्लाको सिँजा गाउँपालिका ३ नराकोटका १९ जना बालकलाई भारत लैजाँदै गरेको अवस्थामा उद्दार गरिएको छ । उनीहरुलाई नराकोटकै २० वर्षका रणबहादुर सार्की र २४ वर्षका विवेक सार्कीले दुईवटा अटो रिक्सामा भारत लैजाँदै गर्दा शनिबार राति जमुनाहा नाकाबाट उद्दार गरिएको सिविन नेपालगन्जका संयोजक सिद्धराज पनेरुले जानकारी दिए । उद्दार गरिएका बालकमा ९ वर्षदेखि १७ वर्षका छन् । सबैभन्दा बढी १६ वर्षका ७ जना छन् । १७ वर्षका ६ जना, १४ वर्षका २ जना र १३, १२, ११ र ९ वर्षका ११ जना छन् । एकजना बुढा बाहेक सबै सार्की हुन्।"
खाना माग्दा श्रीमानबाट कुटिइन् मञ्जुदेवी,"राजविराज : घरमा पकाउनलाई सामल छैन् भन्दा सप्तरीको तिलाठी कोइलाडी गाउँपालिका८ मा एक महिला आफ्नै श्रीमानको कुटाइबाट थला परेकी छिन् । दलित बस्तीकी ३० वर्षीया मञ्जुदेवी खंग श्रीमान ३५ वर्षीय राजकुमार खंगको निर्घात कुटपिटबाट थला परेकी हुन् । कुटपिटबाट बेहोस मञ्जुको आँखा, अनुहार र शरीरभरी चोटपटक लागेको छ । अवस्था गम्भीर भएपछि चिकित्सकले उनलाई अर्कै अस्पतालमा रेफर गरेका छन् । घरमा ११ र सात वर्षीय दुई नाबालक छोरा र पक्षघात बिरामी सासू छन्। आर्थिक अवस्था कमजोर रहेकाले उपचार गराउन सक्ने अवस्थामा उनी छैनन् । हाल राजविराजस्थित अस्पतालमा उनको निशुल्क उपचार भइरहेको छ । यसरी भयो घटना सधैझैं शुक्रबार राती मादक पदार्थ र गाँजा सेवन गरी घर आएका राजकुमारले सात वर्षीय छोरालाई कुटपिट गर्न थाले । बुवा घर आएको देखेपछि खुशी भएका कान्छा छोराले बिस्कुट खोइ भनेर सोधे। जेठा छोराले आज माछा ल्याउने भन्नु भएको होइन बा भनेर सोधे।छोराहरुको मागअनुसार दुबै थोक ल्याउन नसकेका राजकुमारले उनीहरुलाई कुटपिट गर्न थालेपछि मञ्जु जोगाउन अघि सरिन् । 'कमाएर आफू मात्रै बाहिरबाहिर खाएर आउने, छोराले खानेकुरा माग्दा कुट्ने,' भन्दै मञ्जुले प्रतिवाद गरिन् । राती बुवा आउनु हुन्छ, अनी माछा भात पकाएर खाउँला भनी नाबालक छोरालाई आश्वासन दिएर मञ्जु बसेकी थिइन् । तर मातेर खाली हात आएका श्रीमान्ले अनाहकमा छोरालाई कुटेको देखेर रिस थाम्न नसकेकी मञ्जुले घरमा तरकारी ल्याउनु हुन्छ र पकाउँला भनेर हामी पर्खि बसेका छौं, तपाई भने कमाएको रकमले रक्सी खाएर उडाउने भनेर कराइन् ।' पाल्न नसक्ने भए किन विवाह गरेको, किन छोराछोरी जन्माएको, भनेपछि राजकुमारको लाठी छोराहुँदै मञ्जुतर्फ सोझियो । उनले रातभरी कुटपिट गरे। मञ्जुलाई रातभरी बेहोस हुनेगरी कुटेपछि राजकुमार फरार छन्। जेठा छोराले छिमेकसँग हारगुहार गरी आमालाई आइतबार बिहान राजविराजस्थित अस्पताल भर्ना गराएका छन्। राजकुमारको खोजी भइरहे पनि उनी घर छाडेर फरार रहेकाले अहिलेसम्म पक्राउ गर्न नसकेको इन्स्पेक्टर प्रकाश बस्नेतले बताए । मञ्जुको माइत सुनसरीको शिवगञ्ज ३ भोक्राहा हो । उपचार नै नपाएर मर्ने पो हुन कि भनी चिन्ता गरेका मञ्जुका जेठा छोराले हजुरबुवा बद्री शर्मा खत्वे र काका हजुरबुवा जगदीश शर्मा खत्वेलाई खबर गर्न पाए सहयोग पुग्ने आशा गरेका छन् ।"
सिन्धुपाल्चोकको ६ किलोमा बस दुर्घटना : ११ जनाको मृत्यु,दोलखा : सिन्धुपाल्चोकको खाडिचौरजिरी सडकखण्डको ६ किलोमा बस दुर्घटना हुँदा ११ जनाको मृत्यु भएको छ। दोलखा कालिन्चोकबाट काठमाडौं जाने क्रममा बा ४ ख ४४६८ नम्बरको बस आइतबार बिहान ६ किलोमा दुर्घटना हुँदा ११ जनाको मृत्यु भएको जिल्ला ट्राफिक प्रहरी अधेँरीका प्रमुख राजेश दाहालले जानकारी दिए। उनले दुर्घटनामा अन्य थुप्रै यात्रु घाइते भएकाले मृतकको संख्या बढ्न सक्ने बताए। घटनाको थप विवरण आउन बाँकी छ।
"मौसमी गतिविधि अझै सक्रिय, कहाँ के हुँदैछ?","काठमाडौं : बुधबार रातिदेखि नेपाल भित्रिएको पश्चिमी निम्न चापिय प्रणालीको प्रभाव शनिबार सकिएको छ। तर, मध्य भारतमा रहेको उच्च चापीय प्रणाली शनिबार साँझबाट सक्रिय हुँदा आइतबार यसको प्रभाव नेपालमा परेको छ। उक्त वायुको प्रभाव आज रातीसम्म रहने जल तथा मौसम विज्ञान विभागको मौसम पूर्वानुमान महाशाखाका मौसमविद् समिर श्रेष्ठले जानकारी दिए।उनका अनुसार पूर्वी भेगमा आज पनि हल्का वर्षा र हिमाली क्षेत्रमा हिमपातको संभावना छ।सोमबार पनि पूर्वी भागका केही स्थानमा बदली रहने महाशाखाले जनाएको छ।बाँकी भाग भने सफा रहनेछ। महाशाखाको आइतबार बिहान ६ बजे निकालेको बुलेटिनमा पश्चिमी भू भाग तथा मध्य र पूर्वी पहाडी भूभागमा सामान्य र बाँकी भूभागमा आंशिक बदली रहनेछ। 'देशको पहाडी भूभागका थोरै स्थानहरुमा हल्का वर्षा हुने संभावना छ। हिमाली भूभागहरुमा हल्कादेखि मध्यम हिमपात हुने संभावना छ, बुलेटिनमा भनिएको छ।' केहि उच्च पहाडीसहित हिमाली भूभागमा हल्कादेखि मध्यम हिमपात हुने संभावना रहेकाले उच्च पहाडीसहित हिमाली भूभागका स्थानमा सतर्कता अपनाउन महासंघले अपिल गरेको छ। काठमाडौंको आज बिहानको तापक्रम ८ डिग्री सेल्सियस छ भने जुम्लाको तापक्रम माइनस १९ डिग्री सेल्सियस रहेको छ। तीन दिनको मौसम मंसिर २९ गते (आइतबार) दिउँसो: देशको अधिकांस भूभागहरुमा सामान्य बदली रहने छ । देशको पश्चिमी भूभागका थोरै स्थानमा तथा मध्य र पूर्वी पहाडी भूभागको १ २ स्थानमा हल्का वर्षा हुने संभावना छ। हिमाली भूभागमा हल्कादेखि मध्यम हिमपात हुने संभावना छ। राती: देशको पहाडी भूभागमा आंशिक देखि सामान्य बदली रही बाकी भूभागमा आंशिक बदली रहनेछ । हिमाली भूभागहरुमा हल्का हिमपात हुने संभावना छ। मंसिर ३० गते (सोमबार) दिउँसो: देशको पहाडी भूभागमा आंशिक बदली रही अधिकांश भूभागमा मौसम सामान्यतया सफा रहनेछ। राती: देशको पहाडी भूभागमा आंशिक बदली रही अधिकांश भूभागमा मौसम सामान्यतया सफा रहनेछ। पौष १ गते (मंगलबार) दिउँसो: देशको केहि पहाडी भूभागमा आंशिक बदली रही अधिकांश भूभागमा मौसम सामान्यतया सफा रहनेछ। राती: देशको केहि पहाडी भूभागमा आंशिक बदली रही अधिकांश भूभागमा मौसम सामान्यतया सफा रहनेछ।"
"ट्रक र अटो ठोक्किँदा २ को मृत्यु, २ जना घाइते",धनकुटा : ट्रक र अटो ठोक्किँदा २ जनाको घटनास्थलमै मृत्यु भएको छ। बसन्तपुरबाट धरानतर्फ जाँदै गरेको ट्रक र हिलेबाट जोरपाटी बजारतर्फ जाँदै गरेको को २ ह ६६११ नम्बरको अटो जोरपाटी गाउँपालिका २ स्थित फलैचामा आइतबार दिउँसो १२ बजेतिर दुर्घटना हुँदा २ जनाको मृत्यु भएको प्रहरीले जनाएको छ। मृत्यु हुनेमा धनकुटा २ का अटोचालक २४ वर्षीय दशरथ पाख्रिन र छथर जोरपाटी गाउँपालिका १ का ४० वर्षीय सांगे शेर्पा रहेको सिधुवा प्रहरी चौकीका जवान रामचन्द्र कटुवालले जानकारी दिएका छन्। दुर्घटनामा २ जना घाइते भएका छन्। घाइतेको धनकुटा अस्पतालमा उपचार भइरहेको छ। अटो तीव्र गतिमा रहेका कारण दुर्घटना भएको प्रहरीको प्रारम्भिक अनुमान छ। घटनालगत्तै ट्रक र ट्रकचालकलाई प्रहरीले नियन्त्रणमा लिएको छ।
सरकारी छाप दस्तखत किर्ते गर्ने सिंचाइ डिभिजन दाेलखाका प्रमुख पक्राउ,"दोलखा : सरकारी छाप तथा दस्तखत किर्ते गरेर फरार रहेका सिंचाइ विकास डिभिजन दोलखाका तत्कालीन प्रमुख प्रकाश अधिकारी पक्राउ परेका छन् । जलस्रोत तथा सिंचाई विकास डिभिजन दोलखाका तत्कालीन प्रमुख अधिकारीले सरकारी छाप तथा दस्तखत किर्ते गरेर फरार रहेका थिए। रत्ननगर नगरपालिका४, चितवन घर भई किर्तिपुर नगरपालिका२, काठमाण्डौं बस्ने अधिकारीलाई तत्कालीन कार्यरत कार्यालयको सरकारी छाप दस्तखत किर्ते गरेको मुद्दामा शनिबार काठमाडौंमा पक्राउ गरिएको दोलखाका प्रहरी प्रमुख डीएसपी मानबहादुर राईले जानकारी दिए। पक्राउ परेका अधिकारी यस अघि सेवाग्राहीसँग घुस लिएको आरोपमा निलम्वनको अवस्थामा रहेका थिए। अख्तियार दुरुपयोग अनुसन्धान आयोग टंगालले आवश्यक अनुसन्धानपछि दोलखा प्रहरीलाई पक्राउ गर्न पत्राचार गरेको थियो । तत्कालीन अधिकारी कार्यरत सिंचाई डिभिजन कार्यालयको सरकारी छाप दस्तखत किर्ते मुद्दामा वारदात पश्चात हालसम्म फरार रहेका थिए । पक्राउ परेका अधिकारीलाई दोलखा प्रहरीले हिरासतमा राखेर थप अनुसन्धान भइरहेको छ।"
के हो कोलोन क्यान्सर ? के छ उपचार विधि ?,"काठमाडौं : विश्वमा ओरल, सर्वाइकल र ब्रेस्ट क्यान्सर जस्ता रोगले ठूलो रुप लिन थालेको छ । नेशनल हेल्थ प्रोफाइल २०१९ मा जारी गरेको तथ्याङ्क अनुसार एन सिडी क्लिनक्सले २०१७ देखि २०१८ को बिचमा क्यान्सर रोगको अवस्था बारे पत्ता लगाएको देखिन्छ । यो रिर्पोट अनुसार एक वर्षको अवधिमा क्यान्सर रोग ३२१ प्रतिशतले वढेको छ । यो भनेको तीन गुणा भन्दा बढी हो । क्यान्सर शरीरको निश्चित ठाउँमा लाग्छ भन्ने हुँदैन् । शरीरको जुनसुकै अंगमा पनि क्यान्सरले आफ्नो ठाउँ बनाउन सक्छ । यो रोगले धनी र गरीब, बच्चा र वृद्ध, गाउँ र सहर भन्दैन् । क्यान्सर जुनसुकै समयमा जो कसैलाई पनि लाग्न सक्ने रोग हो । वर्षमा करोडौं मानिसले क्यान्सर रोगको जाँच गराउने गरेका छन् । मानिसको शरीर सुक्ष्म तत्व कोषिकाको समूह मिलेर बनेको हुन्छ । शरीरमा भएको ती विभिन्न कोषिकाको अनियन्त्रित वृद्धि भएर त्यसलाई शरीरले व्यवस्थापन गर्न नसकेमा क्यान्सर रोग लाग्ने गर्छ । विश्वव्यापी रुपमा क्यान्सर मृत्युको दोस्रो प्रमुख कारण बनेको छ । कोलन क्यान्सर भन्नाले एक प्रकारको क्यान्सर हो । जुन आन्द्रामा सुरु हुन्छ । कोलन पाचन पथको अन्तिम भाग हो । सामान्यतय पेटको क्यान्सरले वृद्धलाई असर गर्छ । तर यसले कुनै उमेर भन्दैन् । यो विशेषगरी सामान्य रुपमा भित्री भागमा बनेको पोलिप्स नामक कोषिकाको सानो समूहमा सुरु हुन्छ । यसरी केही पोलीप्सहरु कोलोन क्यान्सर बन्ने गर्छ । पोलीप्स सानो र कम उत्पादन पनि हुनसक्छ । यस कारणले नियमित परिक्षण गर्नुपर्छ । क्यान्सर हुनबाट बचाउन पोलिप्सहरुको पहिचान गरेर हटाउने काम गरिन्छ । पोलिप्सहरु क्यान्सरमा परिणत हुनु अगाडि नै परिक्षण सुरु गरिसक्नु पर्छ । कोलोन क्यान्सरलाई कालोरेक्टल क्यान्सर पनि भनिन्छ । यसलाई नियन्त्रण गर्न विभिन्न सर्जरी, रेडिएसन थेरापी र औषधी उपचार गर्न सकिन्छ । किमोथेरापी, लक्षित थेरापी र इम्युनो थेरापीजस्ता उपचारहरु अपनाउन सकिन्छ । कोलोन क्यान्सरका लक्षण नियमित पखाला लाग्नु वा कब्जियत हुनु । पेटको असुविधा जस्तै एैठन, ग्यास वा दुखाई हुनु । कमजोरी वा थकान महसुस हुनु । अव्यवस्थित वजन बढ्नु । दिसामा रेक्टल रक्तश्राव वा रगत देखिनु । कोलोन क्यान्सरका धेरै व्यक्तिहरुले यस रोगको सुरुवाती अवस्थाहरुमा कुनै लक्षणहरु अनुभव गर्दैनन् । जब लक्षणहरु देखा पर्छन्, ती लक्षण क्यान्सरको चरण अनुसार फरक पर्नसक्छ । कोलोन क्यान्सर ५० वर्ष उमेर पार गरिसकेकाहरुमा देखा पर्ने सम्भावना धेरै हुन्छ । अरुको तुलनामा अफ्रिकन अमेरिकनसमा कोलोन क्यान्सर धेरै देखिएको छ । मधुमेह र इन्सिुलीन प्रतिरोधका बिरामीमा कोलोन क्यान्सरको सम्भावना प्रबल हुन्छ । यसका साथै अत्यधिक मोटो मानिसहरु, धुम्रपान र मध्यपान गर्न रुचाउने मानिस यो रोगको समस्यामा पर्ने गर्छ । दैनिक जीवनमा केही परिवर्तन ल्याउन सकेमा कोलोन क्यान्सरबाट बच्न सकिन्छ । नियमित फलफूल, हरियो सागपात, भिटामिन, मिनरल, फाइबर र एन्टिअक्सिडेन्ट युक्त खानाले क्यान्सर रोकथाम गर्न मद्धत गर्छ । शरीरमा अनावश्यक कोलेस्ट्रोल घटाउनका निम्ति दिनहुँ व्यायाम र योगा गर्न सकिन्छ । दिनहुँ ३० मिनेटको निरन्तर व्यायामले शरीरमा जाँगर र स्फूर्ति पलाउँछ।"
पात झार्नेक्रममा खुट्टामा खुकुरी लागेर लड्दा मृत्यु,"राजविराज : पात झार्ने क्रममा आफ्नै खुट्टामा खुकुरी लागेपछि रुखबाट लडेका एक युवकको मृत्यु भएको छ। खोटाङको बारापोखरी गाउँपालिका ६ घर भई सप्तरीको सप्तकोशी नगरपालिकामा बस्दै आएका ४० वर्षीय शुक्र राईको आइतबार मृत्यु भएको सप्तरी प्रहरीले जनाएको छ । बाख्राका लागि घाँसपात लिन गंगाजलीस्थित जंगल गएका राई पात झार्ने क्रममा सालको अग्लो रुख चढेका थिए । अग्लो रुखमा चढेर खुकुरीले पात झार्ने क्रममा आफ्नै बायाँ खुट्टामा खुकुरी लागेर रक्ताम्य भएपछि उनी लडेर ढुंगामा बजारिदा मृत्यु भएको प्रहरी चौकी फत्तेपुर, सप्तरीले जनाएको छ । राई विगत १२ वर्षदेखि सप्तकोशी नगरपालिका ५ गंगाजलीस्थित बोधबहादुर खड्काको घरमा काम गरी बसेका थिए । खुकुरीले बाँया खुट्टा काटिएको र सोही क्रममा रूखबाट लडेर राईको मृत्यु भएको जिल्ला प्रहरी कार्यालय सप्तरीका डिएसपी तिलक भारतीले बताए । गजेन्द्रनारायण सिंह अस्पताल राजविराजमा आइतबार राईको शवको पोष्टमार्टम भइरहेको छ । शव बुझ्न खोटाङ्ग र धरानदेखि उनका आफन्त अस्पताल आइ पुगेका छन्।"
सुन चाँदीको मूल्य फेरि बढ्यो,काठमाडौं : नेपाली बजारमा सुनको मूल्य वृद्धि भएको छ। आइतबार तोलामा ५ सयले वृद्धि भएर ७१ हजार ३ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। महासंघका अनुसार तेजावी सुनको मूल्य तोलाको ७१ हजार कायम गरिएको छ। शुक्रबार ४ सयले घटेर सुन तोलाको ७० हजार ८ सय रुपैयाँमा कारोबार भएको थियो। चाँदीको मूल्य पनि सामान्य वृद्धि आएको छ। आज चाँदी तोलाको ८४५ रुपैयाँमा कारोबार भइरहेको छ। शुक्रबार चाँदी तोलाको ८४० रुपैयाँ कायम गरिएको थियो।

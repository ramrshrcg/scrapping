शीर्षक,विवरण
कमला नदीको बाढीमा एकजना वेपत्ता,"सिरहा : कल्याणपुर नगरपालिका६ का ५५ वर्षीय कामेश्वर यादव कमला नदीको बाढीमा वेपत्ता भएका छन् । जिल्ला प्रहरी कार्यालय सिरहाका प्रवक्ता डिएसपी अपिलराज बोहराका अनुसार ५५ वर्षीय कामेश्वरको खोजी कार्य भइरहेको छ । कमला नदीमा आएको बाढीले कर्जन्हा, कल्याणपुर र सिरहा नगरपालिका दर्जनौँ वडाको बस्तीमा पानी पसेको छ । डुबानमा परेकाहरुलाई सुरक्षाकर्मीको टोलीले उद्धार गरिरहेको छ । शनिवार साँझसम्म २१९२ जनालाई डुबान भएको क्षेत्रबाट उद्धार गरिएको प्रहरी प्रवक्ता डिएसपी बोहराले बताए । १८३४ घर डुबानमा परेको उनले जानकारी गराए । बाढी प्रभावित एरिया सुरक्षाकर्मीको टोली परिचालन गरिएको छ ।"
"प्रहरी निरीक्षकको निर्घात कुटाइबाट जवान घाइते, अस्पताल भर्ना","विराटनगर : सशस्त्र प्रहरीका प्रहरी निरीक्षक सियाराम चौधरीको कुटपिटबाट जवान विजयकुमार यादव घाइते भएका छन् । यो घटना तीन दिनपछि मात्रै सार्वजनिक भएको हो । सशस्त्र प्रहरी बल नेपाल नम्बर ७ गण हेड क्वार्टर सिरहामा कार्यरत निरीक्षक चौधरीले त्यहीँ कार्यरत सप्तरीको शम्भुनाथ नगरपालिका१ घर भएका जवान ३२ वर्षीय यादवमाथि गत बुधबार कुटपिट गरेको बताइएको छ । घाइतेको विराटनगरको नोबेल शिक्षण अस्पतालमा उपचार भइरहेको छ । श्रीमती सोनुकुमारीसँगको सम्बन्ध विच्छेदको मुद्दा सप्तरी जिल्ला अदालतमा चलिरहेका बेला आफूमाथि कुटपिट गरिएको यादवले बताए । ५ वर्षअघि बिहे गरेका यादव दम्पतिका ३ वर्षीय छोरी पनि छन् । उनले प्रहरी निरीक्षक चौधरीले बिहान ७ बजे १५ मिनेट जति आफूमाथि बुट र मुक्का प्रहार गरेको बताए । टाउको जोगाउन थाल्दा ढाडमा कुटियो, उनले भने, त्यसपछि बेहोस भएछु । एक जना जवानलाई बोलाएर ल्याउन लगाएर आफूमाथि कार्यालयकै गेटमा सबैका अगाडि कुटपिट गरिएको यादवको आरोप छ । कुटपिटपछि सशस्त्रका असई कामेश्वर यादव र जवान पेशल थापाले उपचारका लागि लिएर आएको उनले बताए । दुवैजना मिलेर कुटपिट गरेको कुरा कोही कसैलाई नभन्नु भन्न थाले, उनले भने, यो घटना बाहिर ल्याउनु पर्छ भन्दा मलाई अस्पतालमै छाडेर दुवैजना हिँडे । यादवलाई कुरेर अस्पतालमा अहिले बुवा सुदिनलाल यादव र भान्जा अर्जुनकुमार यादव बसेका छन् । सुदिनलालले छोरामाथि अनाहाकमा इन्सपेक्टरले कुटपिट गरेको कुरा सशस्त्रले गुपचुप राख्न खोजेको आरोप लगाए । उनले ड्युटीमा रहेको छोरोमाथि कुटपिट गर्नेलाई कारबाही हुनु पर्ने माग गरे । अस्पतालका चिकित्सक डा मनोजकुमार यादवले घाइते सशस्त्रका जवान यादवको टाउको र छात्तीमा चोट रहेको तथा कानको जालीमा पनि केही समस्या देखिएको बताए । इन्सपेक्टर चौधरीले भने आफूले यादवमाथि कुटपिट गरेको अस्वीकार गरेका छन् ।"
गण्डकी प्रदेशले यतिबेला किन माग्यो केन्द्रसँग असिनाको राहत ?,"काठमाडौं : सरकारले अविरल वर्षाका कारण आएको बाढीले पुर्याएको जनधनको क्षति संकलन गरिरहेको छ। कृषि तथा पशुपन्छी विकास मन्त्रालयले प्रदेश मन्त्रालयहरूबाट बाढीले गरेको कृषिसँग सम्बन्धित क्षतिको विवरण माग गरेको छ। 'हामीले प्रदेश मातहतका मन्त्रालयहरूसँग बाढीले गरेको क्षतिको विवरण हिजो (शुक्रबार) टेलिफोन गरेर मागेको थियौँ', मन्त्रालयका सचिव युवकध्वज जिसीले अन्नपूर्णसँग भने, 'अहिलेसम्म गण्डकी प्रदेशले मात्र विवरण पठाएको छ।' तर सबैभन्दा पहिला विवरण पठाएको गण्डकी प्रदेश सरकारले नै केन्द्र सरकारसँग बाढीको नभई हावा, हुरी र असिना पानीले विगतमा पुर्याएको क्षतिको विवरण पठाएको छ। र, त्यसबापत् राहत मागेको छ। गण्डकी प्रदेशको भूमि व्यवस्था, कृषि तथा सहकारी मन्त्रालयका सचिव दुर्गाप्रसाद दवाडीले हस्ताक्षर गरी पठाएको पत्रमा 'राहतका कार्यक्रम उपलब्ध गराउन' माग गरिएको छ। प्रदेश मन्त्रालयले २०७५ असोज २१ मा गएको हावाहुरीले स्याङ्जामा पुर्याएको क्षति, फागुनमा मुस्ताङमा भएको हिमपातको क्षति, यही वर्ष वैशाख १ र २ गतेको असिनाले बागलुङमा पुर्याएको क्षति, वैशाख १६ गते असिनाले कास्कीमा पुर्याएको क्षति लगायतका विवरण पठाउँदै राहतका कार्यक्रम उपलब्ध गराउन भनेको छ। शुक्रबार (असार २७ गते) गण्डकी प्रदेशको भूमि व्यवस्था, कृषि तथा सहकारी मन्त्रालयले गत असोजदेखि जेठसम्मको क्षतिको विवरणसहितको पत्र पठाउँदै क्षतिपूर्ति र राहतको माग गरेको हो। पाँच वटा हिमाली तथा पहाडी जिल्लाको क्षतिको विवरण देखाउँदै प्रादेशिक मन्त्रालयले ७४ करोड ६९ लाख रुपैयाँ माग गरेको छ। मन्त्रालयले १७ वटा स्थानीय तहका पाँच हजार ४५० घरधुरीमा क्षति भएको दाबी गरेको छ। पत्रमा भनिएको छ, क्षतिका लागि आवश्यक राहतका कार्यक्रम उपलब्ध गराइदिन अनुरोध गर्दछु। कृषि तथा पशुपन्छी विकास मन्त्रालयका सचिव जिसीले अरु प्रदेश सरकारबाट क्षतिको विवरण प्राप्त नभएको जानकारी दिए। टेलिफोन गरेर मगाएका छौँ। गण्डकीले बल्ल विवरण पठाएको छ। अरु प्रदेशलाई पनि अनुरोध गरिएको छ। आइतबारसम्म विवरण आउने आशमा छौं। 'पत्र नपठाई किन टेलिफोनमा क्षतिको विवरण मागिएको ?', अन्नपूर्णको प्रश्नमा सचिव जिसीले आफूहरूले प्रदेश मन्त्रालयलाई सिधा पत्र पठाउन नमिल्ने बताए। 'हामीले पत्र पठाउँदा मुख्यमन्त्रीको कार्यालयमार्फत जानुपर्ने हुन्छ, पत्र पठाउने निर्णय हुँदैछ', उनले भने, 'विवरण छिटो आओस् भन्नका लागि टेलिफोनमार्फत् मागिएको हो।' गण्डकी प्रदेशको कृषि मन्त्रालयले बाढीको नभई पूराना अन्य प्राकृतिक विपद्को विवरण पठाएको बारे आफूलाई थाहा नभएको उनले बताए। 'मैले पत्र हेरेको छैन', उनले भने। हेर्नुस् गण्डकी प्रदेशमातहत मन्त्रालयले पठाएको पत्रः"
निकासा लिएकै रात भत्कियो नाली,"झापा : झापाको सदरमुकाम भद्रपुर नगरपालिका८ मा सडकको नाला बनिनसक्दै भत्किएको छ। शान्ति चोकस्थित भद्रपुरधुलाबारी सडकखण्डमा झण्डै एक सय मिटर सडक पर्खाल पल्टिएको हो। उक्त नाली श्रेष्ठ कन्ट्रक्सन काठमाडांैले निर्माण गरेको हो। यो नाली चार दिनअघि निर्माण सम्पन्न भएको प्रतिवेदन बनाएर सघन सहरी विकास कार्यालयले निर्माण कम्पनीसँग भुक्तानी लिएको थियो। निकासी लिएकै रात उक्त नाला पल्टिएको छ। उक्त कम्पनीका प्राविधिक सुदीप बानियाँले भने बर्षातका कारण नाली लडेको दाबी गरे। उक्त क्षेत्रको काम गुणस्तरहीन भएको भन्दै सघन सहरी कार्यालयमा स्थानीयपटकपटक धर्ना दिन पुगेका थिए। कार्यालयले सुनेको नसुनेभै गरी आफ्नो काम सक्न लागेकाले ड्रेन बनिनसक्दै लडेको स्थानीय परशुराम भारद्वाज बताउँछन्। अहिले नाला लडेका कारण पानिको निकास हुन सकेको छैन। श्रेष्ठ कन्ट्रक्सन काठमाडौंले ३० किमी, गजुरमुखी कन्ट्रक्सन इलामले २३ किमी, खनाल कन्ट्रक्सन इलामले ६ किमी र पुष्पाञ्जली जेभी अरनिको हेविटस जलथलले ५ किमि सडक नाला निर्माणको जिम्मा लिएका हुन्। १२ वर्षै आयोजनाअन्र्तगत छवटा प्याकेजमा २५ वटा योजनाका काम पक्की नाला निर्माणसहित सडक विस्तार भइरहेको छ। दुई अर्ब रुपैँयामा पाँच वर्षभित्र नगरमा साना तथा साघुँरा सडक फराकिला बन्ने निर्धारित लक्ष्य छ।"
ट्रक दुर्घटनामा एकैघरका तीन सहित ५ घाइते,"बैतडी : बैतडीमा मालबाहक ट्रक दुर्घटना हुँदा ५ जना घाइते भएका छन्। महाकाली राजमार्ग बैतडीको दोगडाकेदार गाउँपालिका ५ मौरेखोला दोलीमा ना ४ ख ५६८३ नम्बरको ट्रक दुर्घटनामा परेको हो। ट्रक सडकबाट करीब एकसय मिटर तल खसेको जिल्ला प्रहरी कार्यालय बैतडीका प्रवक्ता एवं प्रहरी निरीक्षक दीपक पातलीले जानकारी दिए। दुर्घटनामा परेर चालक पाटन नगरपालिका ९ का ४३ वर्षीय राजेन्द्र महरा, पाटन नगरपालिका ६ का ५५ बर्षीय रामसिंह केसी, डिलाशैनी गाउँपालिका ३ पङसेराका २८ बर्षीय धनसिंह ओड, उनकी श्रीमति २१ वर्षीया पार्वती ओड र उनका छोरा २ वर्षीय रोहित ओड घाइते भएका प्रहरी निरीक्षक पातलीले बताए। घाइतेमध्ये रोहितको टाउकोमा चोट लागेको छ। घाइतेलाई उपचारका लागि जिल्ला अस्पताल ल्याउँदै गरेको प्रहरीले जनाएको छ। दुर्घटना शनिबार दिउँसो साढे तीन बजेतिर भएको हो। दुर्घटनाको कारण भने खुल्न नसकेको प्रहरीले जनाएको छ।"
"बाढीले सर्लाहीका बस्ती डुबानमा, प्रशासन कार्यालय पनि डुब्यो (फोटो)","मलंगवा : अविरल वर्षाका कारण सर्लाहीको जनजीवन पनि कष्टकर बनेको छ। नदी तथा खोला छेउछाउका बस्ती डुबानमा परेको छन्। झीम खोलाले मलंगवा भन्दा ५ किलोमिटर उत्तरमा बाँध फुटाएपछि सदरमुकाम सहित दक्षिणपूर्वी क्षेत्रका आधा दर्जन गाउँ डुबानमा परेका छन्। मलंगवा, ब्रम्हपुरी, पर्सा भेल्ही, त्रिभुवन नगर लगायत गाउँहरू डुबानमा परेको छ। झिम खोलाको पानी मलंगवामा पस्दा जिल्ला प्रशासन कार्यालयको तल्लो तल्लामा रहेको कागजातहरू भिजेको प्रमुख जिल्ला अधिकारी कृष्णबहादुर राउतले जानकारी दिएका छन्। राष्ट्रिय अनुसन्धान, नेपाल टेलिकम, सशस्त्र बेश क्याम्प, नगरपालिकाको कार्यालयमा पानी पसेको छ। खोलाको नगरमा पस्दा नगरको पूर्वी भाग वडा नं ९ का करिब ५०० भन्दा बढी घरहरूमा घुँडासम्म पानी जमेको छ। सडकहरूमा पनि खोलाको भेल बगेका कारण सवारी अवागमन ठप्प बनेको छ। त्यसैगरी लखनदेही नदीमा आएको बाढीका कारण भाडसर, खुटौना, शिवनगर, सुन्दरपुर, बेल्ही लगायतका गाउँहरू डुबानमा परेको छ। नदीको पानीले सडकहरू भत्काउँदा गाउँबाट मानिस बाहिर जान सकेका छैनन्। मनुष्मारा खोलामा आएको बाढीले दक्षिणपश्चिम क्षेत्रका धनकौल, महिनाथपुर, ढापटोल, छटौल, वैरिया, हरकठवा, भवानीपुर, हिरापुर लगायत गाउँ डुबानमा पारेको छ। घर डुबानमा परेपछि सयौं सर्वसाधारण अग्लो पक्की घर तथा अग्लो स्थानमा रहेको सडकमा बसिरहेका छन्। नदी आसपासका गाउँको वरिपरि करिब ६ फिट भन्दा बढी पानी जमेको प्रमुख जिल्ला अधिकारी कृष्ण बहादुर राउतले जानकारी दिएका छन्। विभिन्न स्थानमा बाढीका कारण मानिसहरु घरमा फसेका छन्। त्यस्ता मानिसहरूलाई सुरक्षाकर्मीले निकाल्ने काम गरेको प्रजिअ राउतले बताए। बिहानैदेखि नेपाली सेनाको एक र सशस्त्र प्रहरीको एक डुंगा प्रयोग गरी बाढीमा फसेका लागि उद्धार गर्ने काम भइरहेको प्रजिअले बताए। स्रोत साधन सीमित छ। प्रभावित क्षेत्र बढी रहेकाले काम गर्न केही समस्या भएको हो। हेटौडाबाट थप एक डुगां मगाएर उद्धारको काम भइरहेको प्रजिअले बताए। यता बागमती नदिले पनि जिल्लाका ५ स्थानमा बाँध भत्काउने काम सुरु गरेको छ। बलरा नगरपालिकामा १, रामनगरमा २, धनकौलमा २ स्थानमा बाँध भत्काउने काम गरेको प्रजिअले बताए। सबै स्थानमा नेपाली सेना, नेपाल प्रहरी, सशस्त्र प्रहरी र स्थानीय बासिन्दाको सहयोगमा बाँध मर्मत गर्ने काम भइरहेको छ। यता सर्लाही र रौतहटको सीमा नदी बागमतीमा पानीका बहाब बढेर खतराको लेबल नाघेको छ। पानीको सतह ६७५ मिटर गहिराई हुनुपर्नेमा १० मिटरसम्म पुगेको प्रजिअले बताए। पानीको मात्रा खतराको सूची नाघेसँगै रातो झण्डा उठाइएको छ। बाढीले खतराको लेबल नाघेसँगै बागमती सिचाई आयोजनाको ब्यारेजको ३० वटै ढोका खालिएको छ।"
"गुडिरहेको मोटरसाइकल पहिरोमा, युवकको मृत्यु",बुटवल : सिद्धार्थ राजमार्गको बुटवलतानसेन खडक खण्ड अन्र्तगत दोभानको हेडबक्स नजिकै पहिरोमा एक युवकको मृत्यु भएको छ। गुडिरहेको मोटरसाइकलसहित उनलाई पहिरोले बगाएको थियो। पहिरोमा बगेर भीरमा अड्किएका पाल्पा मित्यालका ३१ बर्षीय धन बहादुर सुनारीको उद्धार नहुँदै मृत्यु भएको हो। उनी सवार लु ५० प ४६७१ नम्बरको मोटरसाइकल तिनाउ बगरमा भेटिएको छ। सो स्थानमा खसेको पहिरोका कारण सडक अवरुद्ध भएको इलाका प्रहरी कार्यालय बुटवलका प्रमुख भीमलाल भट्टराईले जानकारी दिए। हेडबक्स नजिकै खसेको पहिरोमा गत वर्ष ६ जनाको मृत्यु भएको थियो। वर्षा सुरु भएसँगै सो स्थानमा पहिरो खस्ने र बाटो खुलाउने क्रम चलेको छ।
"तिलाठीमा गाउँपालिका, स्वास्थ्यचौकीसहित ३ सय घर डुवानमा, प्रहरी नै विस्थापित","राजविराज : तीन दिनदेखि लगातार परेको वर्षापछि खाँडो खोलामा आएको बाढीले सप्तरीको तिलाठी कोइलाडी गाउँपालिकाको बाँध भत्काउँदा तिलाठी गाउँ डुवानमा परेको छ । बिहीबारदेखि नै कटान सुरु भएको बाँध शुक्रबार राति थप कटान भइ खाँडो खोलाको बाढी तिलाठी कोइलाडी गाउँपालिका१ स्थित तिलाठी र बेल्ही बस्तीमा पसेर पूरै गाउँ जलमग्न भएको हो । वडा नम्बर १ का अध्यक्ष दिनेश्वर मिश्रका अनुसार खाँडो खोलाको बाढीले पुरानो बाँध भत्काइ बाढी पस्दा दक्षिण तिरका लगभग पूरै बस्ती डुवानमा परेका छन् । यस क्षेत्रका कम्तिमा तीन सय घर डुवानमा परेको गाउँपालिकाले जनाएको छ । पानीको बहाव निरन्तर बढ्दै गएपछि बस्तीमा पसेको पानीले डुवानमा परेका पाँचवटा घर भत्किएको विपद् जोखिम न्युनिकरण अधिकृत राजेश झाले जानकारी दिए । कटान भएको बाँध मर्मत सम्भारका लागि गाउँपालिकाले बोरा र जाली उपलब्ध गराए पनि निरन्तरको वर्षा र पानीको तिव्र भेलले बाँध मर्मत सम्भार हुन सकेको छैन । दशगजामा निर्माणाधिन पुलको तीन फिट माथिबाट पानी बग्न थालेपछि पुलको दुबै तिर डोरी बाँधेर डोरीको सहारामा स्थानीयबासीलाई आवतजावत गराइरहेको सशस्त्र प्रहरी बलका एसपी खेम थापाले जनाए । उद्धारका लागि वडा नम्बर ४ र ५ मा दुई वटा रबरबोट तयारी अवस्थामा राखेको बताइएको छ । प्रहरी पनि विस्थापित वर्षाका कारण तिलाठी प्रहरी चौकीबाट प्रहरी समेत विस्थापित भएका छन् । विस्थापित प्रहरीलाई सुरक्षित स्थानमा स्थानान्तरण गरिएको जिल्ला प्रहरी कार्यालयले जनाएको छ । खाँडो नदीमा आएको बाढीले तिलाठी प्रहरी चौकी, भन्सार कार्यालय, स्वास्थ्य केन्द्र, गाउँपालिका र वडा नम्बर १ को कार्यालय समेत डुवानमा परेको छ । खाँडो खोलाको बाढीले तिलाठीस्थित राजबिराजकुनौली सडक खण्डमा सवारी साधन ठप्प भएको छ । बाढी बढेपछि गाउँपालिकाले वडा नम्बर ४ का महिला, बालबालिका र ज्येष्ठ नागरिकलाई राजेन्द्र देवकी मावि कोइलाडी स्कुलमा र वडा नम्बर ५ को बर्साइनका महिला, बालबालिका र ज्येष्ठ नागरिकलाई उच्च बाँधमा सार्ने तयारी भइरहेको गाउँपालिका अध्यक्ष सतिशकुमार सिंहले बताए । अध्यक्ष सिंहले पानीजन्य प्रकोप फैलिन नदिन आइतबारदेखि स्वास्थ्य संयोजकको टोली परिचालित गर्ने जनाएका छन् । विपद् व्यवस्थापनको पूर्व तयारीका लागि लाइफ ज्याकेट, रेस्क्यु डोरी, डुङ्गा तयारी अवस्थामा राखिएको विपद जोखिम न्युनिकरण अधिकृत झाले बताए । झाका अनुसार पीडामा छटपटिएकी एक गर्भवती महिलालाई तिलाठीबाट र लडेर घाइते भएका लौनियाका एक ज्येष्ठ नागरिकलाई लोखरमबाट उद्धार गरी राजविराजस्थित गजेन्द्रनारायण सिंह अस्पताल पठाइएको छ ।"
ढोरपाटनमा जङ्गली च्याउ खाएका सातजना अचेत,"बागलुङ : जङ्गली च्याउ खाँदा बागलुङको पश्चिम ढोरपाटन नगरपालिका२ मा सातजना बिरामी परेका छन् । शनिबार बिहान जङ्गलबाट ल्याएको च्याउ खाँदा ढोरपाटन नगरपालिका२ सेराका २४ वर्षीया सुजाता थापा, उनका ५ वर्षीय छोरा आयुष, बडिगाड गाउँपालिका३ शिसाखानी घर भइ हाल ढोरपाटन२ सेरामा डेरा गरी बस्दैआएका ३५ वर्षीय लेखबहादुर थापा, उनकी २४ वर्षीया श्रीमती प्रेमकुमारी पुन, ५ वर्षीय छोरा सन्दिप, सँगै बस्दैआएका १४ वर्षीय सहिस पुन र ढोरपाटन नगरपालिका२ तारिखेतका ५८ वर्षीया मनिकला महत बिरामी परेका हुन् । च्याउ खाएपछि बिरामी परेका सातैजना अचेत अवस्थामा रहेको बताइएको छ । उनीहरु बिरामी परेको सूचनापछि तत्काल उद्धार गरी बुर्तिबाङ प्राथमिक स्वास्थ्य केन्द्रमा उपचारका लागि लगिएको इलाका प्रहरी कार्यालय बुर्तिबाङका प्रमुख ओमप्रकाश यादवले बताए । उनीहरु सबैलाई सामान्य उपचारपछि थप उपचारका लागि पाल्पा पठाइएको केन्द्रका डाक्टर कृष्ण श्रेष्ठले जानकारी दिए ।"
निर्माण व्यवसायी संघ पर्साका अध्यक्षको घरमै ग्याङफाइट : तीनजना घाइते,"वीरगन्ज : वीरगन्जको आदर्शनगरस्थित नेपाल निर्माण व्यवसायी संघ पर्साका अध्यक्ष रमाकान्त चौरसीयाको घरमै शनिबार दिउसो दुई समुहबीच कुटपिट हुँदा तीन युवक घाइते भएका छन् । अध्यक्षकै छोराको समुहको धारिलो हतियार प्रहारबाट तीनजना युवक घाइते भएका छन् । अध्यक्ष रमाकान्त चौरसीयाका छोरा रविकान्त चौरसीयाले नै धारिलो हतियार प्रहार गरी तीनजना युवकलाई घाइते बनाएका थिए । रविकान्त सहितका युवाहरुले धारिलो हतियार प्रहार गरी तीनजना युवालाई घाइते बनाएको बताइएको छ । घाइते हुनेहरुमा वीरगन्जको छपकैयाका वर्कत अली, छपकैयाकै जावेद अन्सारी र श्रीपुरका शरद पटेल छन् । घाइते तीनैजनालाई सुरुमा नारायणी अस्पतालमा उपचारका लागि लगिएको थियो । त्यहाँ उपचार हुन नसकेपछि उनीहरुलाई वीरगन्जको न्यूरो अस्पतालमा उपचारका लागि भर्ना गरिएको छ । रविकान्तले तीनै जनालाई आफ्नो घरमा बोलाएर आफ्ना साथीहरुको सहयोगमा धारिलो हतियार प्रहार गरी घाइते बनाएको घाइते युवकका अभिभावकहरुले बताएका छन् । घटनापछि घाइतेहरुका आफन्त र गाँउलेले अध्यक्ष रमाकन्तको घरमा ढुंगामुढा गरी तोडफोड गरेका छन् । हतियार प्रहार गर्नेमध्येका रविकान्त र घरमा ढुंगामुढा गर्नेमध्येका एक जना गरी दुईजनालाई प्रहरीले नियन्त्रणमा लिएर अनुसन्धान गरिरहेको जनाएको छ । पर्साका प्रहरी प्रवक्ता प्रहरी नायव उपरीक्षक अनन्तराम शर्माका अनुसार रविकान्त र उनका साथीहरुबीच विवादका क्रममा झगडा हुँदा रविकान्तको समुहले आक्रमण गरेको थियो । झगडाको कारण भने खुल्न नसकेको र यस बारेमा अनुसन्धान भइरहेको उनले जानकारी दिए । तनावपूर्ण स्थितिलाई नियन्त्रणमा लिन अहिले अध्यक्ष रमाकान्तको घरमा प्रहरी जुटेको छ ।"
"सिन्धुलीमा बाढी र पहिरोले दुई जनाको मृत्यु, ५ को उदार, ६ बेपत्ता","सिन्धुली : सिन्धुलीमा बाढी र पहिरोका कारण शनिबार १ जनाको मृत्यु भएको छ भने ६ जना बेपत्ता भएका छन्। पाँच जनाको उद्धार गरिएको छ। जिल्ला प्रहरी कार्यालय सिन्धुलीका प्रमुख चक्रबहादुर सिंहका अनुसार कमला नदीमा आएको बाढीले घर सहित बगाउँदा दुधौली नगरपालिका ४ बस्ने रेणु कापरीका छोरा वर्ष ३ का कार्बन कापरीको मृत्यु भएको हो। उनलाई खोजतलासका क्रममा कमलानदीको बगरमा भेटीएको प्रहरी प्रमुख सिंहले जनाए। यस्तै रेणु कापरीकै वर्ष ७ को छोरा आधिं कापरी, वर्ष १ को छोरा सार्गन कापरी र उनको आमाजु वर्ष ६० की मरणी कापरी कमला नदीमा बेपत्ता भएका छन्। उनीहरूलाई शुक्रबार राति करिव १ बजेतिर आएको कमलानदीको भेलले बगाउँदा बेपत्ता भएका हुन्,सिंहले भने। दुधौली नगरपालिकाकै वडा नम्बर १२ स्थित जिनाखु बुढीटारमा शनिवार दिउँसो पहिरोले घर सहित बगाउँदा एकै घरका तिन जना बेपत्ता भएको सिंहले जनाए। बेपत्ता हुनेहरूमा स्थानीय हिराबहादुर पौडेलकी श्रीमति वर्ष ३० की सुनिता पौडेल, उनका छोरा सागर पौडेल र छोरी वर्ष १० कि सविता पौडेल रहेका छन्। हिराबहादुरलाई भने घाइते अवस्थामा उद्धार गरिएको छ। पहिरोले गोठसँगै पुर्दा शुक्रबार दिउँसो सिन्धुलीकै फिक्कल गाउँपालिका १ झुल्खे महादेवडाँडाकी ३५ वर्षीया हेमकुमारी सुनुवारको मृत्यु भएको थियो। उता कमलानदीको भेलले बगाएका रेणु कापरीलाईलाई भने झण्डै एक किलोमिटर तलबाट सकुसल उद्धार गरिएको छ। उनका देवर वर्ष १८ का मिथुन कापरी र जितबहादुर सार्कीलाई पनि राती सकुशल उद्धार गरिएको सिंहले बताए। उद्धार गरिएका सबैको स्थानीय आमा मेमोरियल अस्पतालमा उपचार भइरहेको छ। दुधौली नगरपालिका ४ कै सीता शाहको घर बाढीले बगाएको छ। उता कमलानदी बस्तीमा पस्दा डकाहका १६ घरका ७० जना विस्थापीत भएका छन्। उनीहरूलाई प्रहरी र स्थानीयले उद्धारगरी सुरक्षित स्थानमा सारिएको बताइएको छ। चालकको १८ घण्टापछि उद्धार तीनदिन देखि लगातार आएको पहिरोले गाडी सहित पुरिएका एक जना चालकको १८ घण्टापछि उद्धार गरिएको छ। सुनकोसी गाँउपालिका१ कमेरेफाँटमा आएको पहिरोले शुक्रबार को १ च ८९५६ नम्बरको पिकअप भ्यानसँगै पहिरोमा पुरिएका चालक गोलबजार नगरपालिका १ सिरहाका वर्ष ३० का इन्दल शाहलाई अचेत अवस्थामा उद्धार गरिएको हो। उनको भरोसा अस्पतालमा उपचार गरि थप उपचारका लागि हेलिक्पटर मार्फत काठमाडौं लगिएको छ। कमला नदी, दुधौलीमा क्षति पुगेको घर र १८ घण्टासम्म पहिरोमा पुरिएको गाडीका चालकलाई उद्धार गर्दै। फोटोः अन्नपूर्ण"
"मोरङमा बाढीको वितण्डा : दुई जना बेपत्ता, एक हजार परिवार प्रभावित","विराटनगर : लगातारको वर्षासँगै आएको बाढीले मोरङमा दुई जना बेपत्ता भएका छन्। मोरङ प्रहरीका अनुसार बेपत्ता हुनेमा कटहरी गाउँपालिका४ का ५० वर्षीय शोभा सोरेन र जहदा गाउँपालिका५ का १६ वर्षीय आदर्श पोेद्धार रहेका छन्। लोहन्द्रा खोला पारी रहेको खेतबाट तरकारी टिपेर तर्न खोज्दा सोरेनलाई बगाएको मोरङका डीएसपी राजकुमार खिउजुले जानकारी दिए। त्यस्तै चार जना साथीहरुसँग पौडी खेल्न गएका आदर्शलाई पनि खोलाले बगाएर बेपत्ता बनाएको खिउजुले बताए। बेपत्ताको खोजी तीब्र पारिए पनि फेला पार्न नसकिएको उनको भनाइ छ। त्यस्तै मोरङमा एक हजार १० परिवार प्रभावित भएका छन्। प्रमुख जिल्ला अधिकारी रमेशकुमार केसीका अनुसार विराटनगर महानगरपालिका४ र ५ को जामुनगाछी, ६ को ब्रम्हपुरा, रामपुर, ८ को सुकुम्बासी बस्ती, १२ को बखरी, सिमरिया, मुसहर र ऋषिदेव बस्ती, १५ को पारिजात र मुसहर टोल बढी प्रभावित छन्। कटहरी गाउँपालिका२ को कदमगाछी, ४ को नयाँ बजार, सुकुम्बासी बस्ती, रतुवामाई नगरपालिका१० को मंगलबारे, पथरीशनिश्चरे नगरपालिका४ लगायत दर्जनौ बस्ती प्रभावित बनेका छन्। प्रजिअ केसीले शनिबार साँझसम्म मोरङमा एक हजार १० परिवारका चार हजार २०० बढी जनसंख्या बाढी र डुबानका कारण प्रभावित बनेको बताए। उनका अनुसार मोरङको विराटनगर, कटहरी, धनपालथान, जहदा लगायतका दर्जनौ बस्ती डुबानमा परेका छन्। पीडितलाई स्थानीय तह, सुरक्षाकर्मी तथा अन्य विभिन्न संघ संस्थाको सहयोगमा विद्यालय, मठ मन्दिर, सार्वजनिक स्थल, डुबानमा नपरेका ठाउँ लगायत सुरक्षित स्थानमा सारिएको केसीले बताए।"
भोजपुरमा पहिरो : एकै परिवारका ३ सहित ५ को मृत्यु,"भोजपुर : अविरल वर्षासँगै खसेको पहिरोले घर पुरिएपछि एकै परिवारका ३ जनाको घटनास्थलमै मृत्यु भएको छ। रामप्रसाद राई गाउँपालिका ५, मानेभञ्ज्याङको तुन्ताङस्थित स्थानीय कुमार राईको घर पहिरोले पुरिँदा उनकी श्रीमती मनकुमारी राई, १७ वर्षिय छोरा शिवकुमार राई र अर्का १५ वर्षिय शक्तिकुमार राईको मृत्यु भएको हो। घरमा बसिरहेका राईका श्रीमती, दुई छोरा शनिबार विहान पौने १० बजेतिर घरमाथिबाट खसेको पहिरो पुरिएपछि उनीहरू मृत्यु भएको जिल्ला प्रहरी कार्यालय भोजपुरका ईन्सपेक्टर पाण्डव राजवंशीले जानकारी दिए। राई भने आफ्नी ७७ वर्षीया आमा कालीमाया राईसँग वल्लो मूलघरमा बसिरहेका बेला पहिरोले श्रीमती र छोराहरूलाई पहिरोले पुरेको प्रहरीको भनाई छ। उक्त घटनापछि प्रहरी चौकीका सई मचिन्द्र भण्डारी कमाण्डको प्रहरी टोली र स्थानीयबासीले पहिरो हटाएका छन्। घटनास्थलमा जेसिबी पुर्याउन नसकेपछि प्रहरी स्थानीयबासीले नै उत्खनन गरेर लाशलाई बाहिर ल्याईएको वडाध्यक्ष वीरेन्द्र राईले बताए। उनले पहिरोमा पत्नी र छोराहरू गुमाएका पीडित कुमारको परिवारलाई पाल, राहतका लागि गाउँपालिकाले तयारी गरेको उनले बताए। यसबाहेक अन्य जोखिमपूर्ण सार्वजनिक स्थल, विद्यालयहरूमा पूर्व सतर्कता गराईएको वडाध्यक्ष राईले बताए। अविरल बर्षासँगै आएको पहिरोले भोजपुरमा ५ जनाको मृत्यु भइसकेको छ। गत असार २६ गते रामप्रसाद राई गाउँपालिकाकै बासीखोरामा एकजना र असार २७ गते टेम्केमैयुङ गाउँपालिकाको लेखर्कमा एकजना बालकको पनि मृत्यु भएको थियो। बासीखोराका ६६ वर्षिय जगतबहादुरको घरको छानोले पुरिएर र लेखर्कका १४ वर्षीय जनक विकको चर्पी बस्ने क्रममा पहिरोले चर्पीसँगै पहिरोले बगाएको थियो। ५ दिनको लगातार वर्षातले जमिन चर्किन, भासिन थालेसँगै खोलाखोल्सी, नदी बढेकाले विपदको उच्च जोखिमका कारण सतर्क रहन जिल्ला विपद व्यवस्थापन समिति तथा आपतकालीन कार्य सञ्चालन केन्द्रले आग्रह गरेको छ। समितिका अध्यक्ष तथा प्रजिअ नुरहरि खतिवडाले सम्भावित बाढी पहिरोको विपत्लाई ख्याल गर्दै पर्याप्त स्रोतसाधनको व्यवस्था गर्न सम्बन्धित सबै निकायमा अनुरोध गरिएको बताए। भोजपुरधनकुटाको मुख्य सडक लगायत ग्रामीण सडकहरूमा पहिरोले अवरोध आएपछि जिल्लाबाट बाहिर जाने र आउने सवारीसाधन विचैमा रोकिएका छन्। जिल्लाभित्रका कच्ची सडकहरू हिलाम्मे र पहिरो खसेपछि सदरमुकाम आवतजावत गर्ने यात्रुबाहक सवारीसाधनहरू भासिएर अवरुद्ध भएका छन्। भोजपुरलेगुवा ६६ किलोमिटर सडकखण्ड अगत भैसीपंखाको गजुरमुखी भीरस्थित पहिरो खसेर बाटो अवरुद्धपछि जेसिबीले पहिरो हटाएपछि अहिले यातायात सञ्चालनमा आएको छ।"
इलाममा परीक्षा दिएर फर्किएका तीन छात्रा माईखोलामा बेपत्ता,"इलाम : इलाममा परीक्षा दिएर फर्किदै गरेका तीन विद्यार्थी माइ खोलामा बेपत्ता भएका छन्। माई नगरपालिका ६ भगवती माध्यमिक विद्यालयमा अध्ययनरत विद्यार्थी खोला तर्ने क्रममा डुबेर बेपत्ता भएका हुन्। बेपत्ता हुने विद्यार्थीमा कक्षा ९, ८ र ६ पढ्ने माइ नगरपालिका १ ज्वालेका निशा सुनार, आकृति आङ्देम्बे र सुनिता साउदने दिउँसो २ बजे बेपत्ता भएको शिक्षक गोपाल घिमिरेले जानकारी दिए। उनीहरुसँगै घर फर्किर्दै गरेका अन्य दुई विद्यार्थी भने खोला तर्न सफल भएका छन्। विद्यार्थी बेपत्ता भए लगत्तै दानावारी, चिसापानी र पेल्टीमारी युनिटका प्रहरी खोजीकार्यमा खटिएको जिल्ला प्रहरी कार्यालय इलामका डीएसपी हेमन्त भण्डारीले जानकारी दिए।"
एक वर्षअघि बनाएको पक्की घर पनि बगायो बाढीले,राजविराज : तीन दिनदेखिको अविरल वर्षाले शनिबार सप्तरीको खडक नगरपालिका८ बिसनपुर चोकस्थित मुसहर्निया खोलाको बाँध कटान गर्दै एउटा पक्की घर नै बगाएको छ । गत वर्ष मात्रै रामानन्द चौधरीले बिसनपुर चोकमा बनाएको घर बिहान एक्कासी खोलामा आएको बाढीले बाँध कटान गरी बगाएको हो । वडाध्यक्ष मो इसराईल मियाँका अनुसार खडक नदीको बाढीले खडक नगरपालिकाका दर्जनौैँ घरमा क्षति पुयाएको छ । खोलाको बाढीले असार २० गते निर्माण सम्पन्न भएको बिसनपुरस्वर्णपट्टी सडक पूर्ण क्षति भएको छ । सडक कटानले बाटो अवरुद्ध भएको उनले जनाए ।
पूर्वपश्चिम राजमार्गको पुल बाढीले बगायो : महोत्तरीका ४० हजार परिवार प्रभावित,"महोत्तरी : बाढीले महोत्तरीमा पूर्वपश्चिम राजमार्गको पुल बगाएको छ। पुल बगाएपछि यातायात अवरुद्ध भएको छ। बाढीको कटान र डुबानले ४० हजार परिवारका दुई लाख स्थानीय प्रभावित भएका छन्। पूृर्वपश्चिम महेन्द्र राजमार्ग अन्र्तगत महोत्तरीको बर्दिबासस्थित भप्सी पुल बाढीले बगाएको हो। राजमार्गबाट यातायात ओहोरदोहोर ठप्प छ। पुलको बीच भाग बाढीले बगाउँदा राजमार्ग अवरुद्ध बनेको इलाका प्रहरी कार्यालय बर्दिबासका डीएसपी निशान थापाले बताए। शनिबार बिहानबाट मात्रै वैकल्पिक मार्ग तयार भएको छ। बर्दिबासऔरहीगौशालामाइस्थान जोड्दै वैकल्पिक सडक निर्माण भएको छ। बाढीले राजमार्गको १० मिटर पुल बगाउँदा ३४ किलोमिटर बाटाे लम्बिएको छ। ६ घण्टासम्म राजमार्ग अवरुद्ध हुँदा सयौं सवारीसाधन र हजारौं यात्रु अलपत्र परेका थिए। रातु खोलाको बाढीले महोत्तरी र धनुषालाई जोड्ने झुलुङ्गे पुलमा पनि क्षति पुर्याएको छ। बर्दिबासको गौरीडाँडा र धनुषाको तुलसीलाई जोड्ने झुलुङ्गे पुलमा रातुखोलाको बाढीले क्षति पुर्याएको हो। पिलर बगाउँदा पुलमा क्षति पुगेको स्थानीय दिपेशकुमार सिंहले बताए। जिल्ला विपद् व्यवस्थापन समितिका संयोजक तथा सीडीओ उमेशकुमार ढकालको अध्यक्षको बैठकले महोत्तरीका चलिस हजार घरपरिवार बाढीले प्रभावित भएको निष्कर्ष निकालेको छ। बाढीको भेलले महोत्तरीमा १५ स्थानीय तहमध्ये १० स्थानीय तह पूर्णरुपमा जगमग्न छन्। प्रारम्भिक तथ्यांक अनुसार, जिल्लाभरीमा चालिस हजार घरपरिवार बाढीको भेलले प्रभावित भएका हुन्। बाढी पीडित भोकभोकै जिल्ला प्रहरी कार्यालय महोत्तरीका एसपी श्याम अधिकारीका अनुसार, महोत्तरीको सदरमुकाम जलेश्वरमा पाँच पिट पानी जमेको छ। बाढी प्रभावितलाई विद्यालय, मठमन्दिरमा राखिएको छ। खाने पानीको स्रोत डुबेका छन्। सुख्खा खानेकुरासम्म पुर्याउन समस्या भएको उनको भनाइ छ। सडक सम्पर्क विच्छेद महोत्तरीलाई राजमार्गसँग जोड्ने मुख्य सडक सम्पर्क बिच्छेद भएको छ। बाढीले बाटो कटान गर्दा बर्दिबासऔरहीजलेश्वर, जनकपुरजलेश्वरभिठ्ठामोड, बर्दिबासरौजाजलेश्वर अबरुद्ध छ। ग्रामीण भेगमा बर्षाको भेलले क्लभट, ह्युमपाइप बगाउँदा सडक आवतजाबत बन्द छ। बाटो बन्द भएसँगै राहत र उद्धारमा कठिना थपिएको छ।"
कमला नदीको बाढीले सिरहा जलमग्न (फोटो फिचर),"सिरहा : अविरल वर्षा र कमला नदीको बाढीले सिरहा जलमग्न भएको छ। दर्जनौँ गाउँ र हजारौँ विघा जग्गा डुबानमा परेको छ। व्यवस्थित ढल निकास नहुँदा जिल्लाको मुख्य बजार सिरहा सदरमुकाम, मिर्चैया, गोलबजार र लहानको केही घरघरमा पानी पसेको छ। कतिपयलाई व्यवसाय बन्द गर्नुपरेको छ। सरकारी कार्यालयमा पनि पानी पसेको छन्। पूर्वपश्चिम लोकमार्ग सिरहा खण्डको ठाउँठाउँमा बाढीले क्षति पुर्याएको छ। पानीको बहाबले कालोपत्रे उप्केका छन्। जिल्लाको सहायक सडकहरूमा पनि बाढीले क्षति गरेको छ। आवतजावतमा कठिनाई भइरहेको छ। कमला नदीको बाढीबाट डुबान परेका वस्तीबाट स्थानीयहरूलाई सुरक्षाकर्मीको टोलीले उद्धार गरेको छन्। वस्ती डुबानमा परेका स्थानमा रात बिताउन मुस्किल परेको छ। फोटोमा हेर्नुस् बाढीपछिको कहरः"
दाङमा बाढीले ९ वर्षीय बालकको मृत्यु,दाङ : अविरल वर्षापछि आएको बाढीका कारण दाङमा पनि एकजनाको मृत्यु भएको छ । स्थानीय खहरे खोलामा आएको बाढीले बगाउँदा बंगलाचुली गाउँपालिका८ कैनपानीका ९ वर्षीय भक्तसिंह बैजालीको मृत्यु भएको दाङका प्रमुख जिल्ला अधिकारी गोविन्द प्रसाद रिजालले बताए । तिलकराम बैजालीका नौ वर्षीय छोरा भक्तसिंको मामाघरबाट घर फर्कँदै गर्दा स्थानीय खहरे खोलाको बाढीले बगाएको थियो । वडाध्यक्ष गिरराज बाँठाका अनुसार मृतक कक्षा ३ मा अध्ययनरत थिए ।
"डोल्पामा बाढीले एकको मृत्यु, १० जना वेपत्ता","डोल्पा : डोल्पामा बाढीले बगाएर एकजनाको मृत्यु भएको छ । अरु १० जना वेपत्ता भएका छन् । मुड्केचुला गाउँपालिकाको वडा नम्बर १, २ र ३ मा पर्ने कालिका क्षेत्रमा बाढीले बगाएर वडा नम्बर १ का ४३ वर्षीय धनराज बोहोराको मृत्यु भएको हो । मड्केचुलाका लँकबहादुर रोकायाका अनुसार कालिकाको काशिल खोलाको बाढीले यस्तो घटना भएको हो । खोलाछेउमा रहेका तीनवटा घर, ११ वटा पानीघट्ट र बिजुलीको हाइड्रोपावर समेत क्षतविक्षत पारेको छ । त्यसका साथै घर तथा घट्ट पिस्न बसेका मानिस पनि बाढीसँगै वेपत्ता भएको रोकायाले बताए । यस्तै बाटोमा हिँडिरहेका दुईजना बटुवालाई समेत बगाएको प्रत्यक्षदर्शी कालिकाका स्थानीय धनबहादुर सिंहले बताए । शनिबार दिउसो १ बजेपछि आएको बाढीले ठूलो जनधनको क्षति पुगेको स्थानीयहरु बताउँछन् । घटनास्थलमा प्रहरीको टोली पनि पुगेको छैन । मृतक बोहोराको शव स्थानीयले निकालेका छन् । सदरमुकामबाट सशस्त्र प्रहरी बल र नेपाल प्रहरीको टोली परिचालन गरिसकिएको प्रमुख जिल्ला अधिकारी मुकेशकुमार केशरीले जानकारी दिए ।"
बिहीबारदेखि अवरुद्ध बीपी राजमार्ग एकतर्फी खुल्यो,"रोजन तामाङ काभ्रे : बिहीबार साँझबाट बन्द भएको बीपी राजमार्ग शनिबार साँझदेखि एकतर्फी खुलेको छ। बीपी राजमार्गअन्तर्गत् काभ्रेको रोशी गाउँपालिकाको माम्तीखोला कालढुंगा, मंगलटार र नार्केमा सडक अवरुद्ध भएको थियो। रोशी गाउँपालिका ९ मंगलटारमा पुरिएको बा १६ च ३५४९ नम्बरको निजी कार शनिबारसम्म निकाल्न सकिएको छैन। कार शुक्रबार बिहान पहिरोले सडकमै पुरिएको थियो। लामो प्रयासमा पनि कार निकाल्न नसकेपछि प्रहरीले साँझसम्ममा एकतर्फी बाटो भने खुलाएको रोशी गाउँपालिका प्रमुख डीबी लामाले जानकारी दिए। स्थानीय र प्रहरी मिलेर अवरुद्ध सडक दुईतर्फी खोल्ने काम भइरहेको जिल्ला ट्राफिक प्रहरी कार्यालयका प्रहरी निरीक्षक दामोदर सिलवालले जानकारी दिए।"
राप्ती तटीय क्षेत्रमा खतराको साइरन,"कम्दी (बाँके) : राप्ती नदीमा पानीको सतहले खतराको संकेत पार गरेपछि स्थानीयको सुरक्षाका लागि राप्ती तटीय क्षेत्रमा खतराको साइरन बजाइएको हो। प्युठान, दाङ र रोल्पामा भएको वर्षाले राप्ती नदीमा पानीको सतह ५४० मिटर हुने बित्तिकै तटीय क्षेत्रमा साइरन बजाएर त्यस क्षेत्रका बासिन्दालाई सुरक्षित ठाउँमा बस्न साइरन बजाइन्छ। मापन केन्द्रका अनुसार शनिबार राप्ती नदीमा पानी ६ मिटरसम्म पुगेको थियो। यो समाचार तयार पार्दासम्म भने पानीको सहत घट्दो क्रममा रहेको थियो। राप्ती नदीमा पानीको सहत बढेपछि प्रदेशसभा सदस्य कृष्णा केसी नमूना, बाँकेका प्रमुख जिल्ला अधिकारी मदन भुजेल, बाँके प्रहरी प्रमुख एसपी वीरबहादुर ओली राप्ती नदीको अवस्था अवलोकन गर्न गएका थिए। डुडुवा गाउँपालिकामा पर्ने कम्दीको सिघनवा घाटमा भेटिएका प्रहरी प्रमुख ओलीले स्थानीयलाई सुरक्षित स्थानमा बस्न सूचना दिइसकेको र उद्दारका लागि प्रहरी तैनाथ गरिसकेको बताएका थिए। उनले भने, उद्दारका लागि रबर बोट, लाइफ ज्याकेटसहित ३० जना प्रहरी स्टेडबाइ राखिएको छ। नेपाली सेना र सशस्त्र प्रहरीको टोलीसँग पनि सिडियो साबले समन्वय गर्नु भएको छ। हामी कुनै पनि बेला परिचालन हुनसक्छौं। प्रहरी प्रमुख ओलीले भारतीय पक्षले राप्ती नदीमा बनाएको लक्ष्मणपुर बाँधको ढोका खोलेका कारण पनि डुबानको समस्या नभएको दाबी गरे। राप्ती नदीमा बाढी आउँदा राप्ती सोनारी, डुडुवा र नरैनापुर गाउँपालिकाका गाउँहरु डुबानमा पर्छन्।"
जनताको तटबन्ध रातु खोलाले बगायो,"बर्दिबास : महोत्तरीको बर्दिबास नगरपालिका९, पशुपतिनगरस्थित रातु खोलामा जनता तटबन्धको बाँध कटानले भत्किएको छ। अविरल बर्षाका कारण रातुखोलामा जनताको तटबन्धको बाँध भत्किएको पशुपतिनगर डुबानमा पर्ने खतरा बढेको छ। प्रत्येक वर्ष बालुवाको बाँध बाध्छन्, वर्षामा खोलाले बगाउँछ, स्थानीय महेश्वर मण्डलले भने, हाम्रो खेती योग्य जग्गा हरेक वर्ष कटान हुन्छ कसरी जीवनयापन गर्ने ? बर्दिबास नगरपालिका ९ का वडाध्यक्ष टेकवीर रखाल भन्छन्, जनता तटबन्धका इन्जिनियर कुरा गर्न मान्दैनन् । लुकेर अनुगमन गर्छन् र बजेट पास गरिदिन्छन्।"
स्कुलको पर्खाल भत्किँदा एक महिलाको मृत्यु,राेजन तामाङ काभ्रे : काभ्रेको रोशी गाउँपालिका११ माम्तीमा स्कुलको पर्खाल भत्किँदा एक महिलाको मृत्यु भएको छ । भिमेश्वर माविको पर्खाल भत्किँदा घरमै सुतिरहेकी स्थानीय ६५ वर्षीया कृष्ण देवी रायमाझीको घटनास्थलमै मृत्यु भएको जिल्ला प्रहरी कार्यालय काभ्रेले जनाएको छ । स्कुलभन्दा मुनि घर भएका बद्रीबिक्रम रायमाझीको घरमा स्कुलको पर्खाल भत्किएर घरमै सुतिरहेकी रायमाझीकी श्रीमतीलाई पुरेको थियो । फुर्सङ तामाङका अनुसार स्थायीनहरुको खोजबिनपछि मात्र पुरिएकै अवस्थामा उनको शव फेला परेको थियो ।
"चार सन्तानलाई कोशीमा फालेकी आमा : हिरासतमै मुर्छा पर्छिन्, टाउको बजार्छिन्","राजविराज : हनुमाननगर कंकालिनीस्थित भारदह अस्पताल र कञ्चनरुपस्थित धर्मेश्वर अस्पतालमा शारीरिक उपचार पश्चात उनलाई प्रहरीले हिरासतमा राखेको छ। तर उनी मानसिक रुपले विक्षिप्त छन्। क्षणिक आवेशमा आफ्ना छोराछोरीको हत्याको पश्चातापमा उनी बेलाबेलामा मुर्छा पर्छिन, कराउँछिन् र आफ्नो टाउको भित्तामा बजार्छिन्। प्रहरीका अनुसार मनोरोगी बनेकी उनको सुरक्षाका लागि एक महिला प्रहरीलाई निगरानीमा खटाइएको छ। आफ्ना छोराछोरीको हत्या आरोपमा २९ वर्षीया रुक्साना खातुनविरुद्ध सप्तरी प्रहरीले कर्तव्य ज्यान मुद्दामा उजुरी दर्ता गरेको छ। केही दिनदेखि विक्षिप्त बनेकी उनको अवस्थामा सुधार आएपछि उजुरी दर्ता गरी उनलाई इलाका प्रहरी कार्यालय, कञ्चनरुपको हिरासतमा राखिएको छ। रुक्सानाकी सासु ७० वर्षीया जलेश्वर खातुनले दिएको उजुरीका आधारमा आरोपितलाई नियन्त्रणमा राखिएको इलाका प्रहरी कार्यालय कञ्चनरुपका डीएसपी मकेन्द्रकुमार मिश्राले बताए। के हो घटना ? सप्तरीको हनुमाननगर कंकालिनी नगरपालिका १ स्थित सप्तकोशी नदीमा असार २० गते राति पालैपालो तीन छोरा र एक छोरीलाई फालेपछि आफू पनि हाम्फालेर रुक्सानाले आत्महत्याको प्रयास गरेकी थिइन्। नदीको पानीले हुत्याएर पाँच वर्षीय छोरा तहसिल संयोगले बाँचे। नदीले बगाएर तीन किलोमिटर टाढा पुगेकी खातुनलाई झ्याङमा अड्किएको अवस्थामा कोशी नदीमा काम गर्ने मजदुरहरूले असार २१ गते उद्दार गरी बचाए। तर छोराहरू १२ वर्षीय मो तारिक सिक, ३ वर्षीय आसिलम सिक र छोरी दुई वर्षीया आजमिन खातुनको ज्यान बचेन। पढ्नुस्ः जो चार सन्तानसहित सप्तकोशीमा हाम फालिन् प्रारम्भिक अनुसन्धानका आधारमा अर्की महिलासँग सम्बन्ध राखी श्रीमान् मो तैयवले दिनहुँ यातना दिन थालेपछि रुक्सानाले यस्तो कदम उठाएको देखिएको डीएसपी मिश्राले बताए। कसूर गर्न बाध्य बनाउने उनका पतिलाई पनि कानुनी कारवाहीको दायरामा ल्याउन अधिकारकर्मीले माग गरेका छन्। अधिवक्ता मीना देवले मुलुकी अपराध (संहिता) ऐन, २०७४ को दफा ३५ र १८५ अनुसार पतिलाई कारवाही हुनुपर्ने माग गरिन्। धारा ३५ मा कसैले कसैलाई कुनै कसूर गर्न उक्साई दुरुत्साहन दिएमा कसूर भएको भए स्वयंले कसूर गरे सरहको सजाय र कसूर भई नसकेकोमा आधा सजाय हुने व्यवस्था छ। यसैगरी दफा १८५ मा आत्महत्या गर्न दुरुत्साहन दिने वा त्यस्तो काम गर्ने सम्मको परिस्थिति खडा गर्ने व्यक्तिलाई पाँच वर्षसम्म कैद र ५० हजार रुपैयाँसम्म जरिबानाको व्यवस्था छ। साढे चार वर्ष अघिको उस्तै घटना सप्तरीमा यसअघि २०७१ पुस १८ गते पनि यस्तै घटना भएको थियो। रुपनी गाउँपालिका ६ तेरहौताकी २६ वर्षीया सजनदेवी सदाले ६ वर्षीय छोरा सन्तोष, तीन वर्षीया छोरी नन्दनी र ६ महिनाकी छोरी अञ्जलीको हत्या गरी कोसी नदीमा फालेर आत्महत्या प्रयास गरेकी थिइन्। पति अशोक रोजगारीका लागि ललितपुरको इमाडोलमा बस्ने गरेको तथा गरिबी र ससुरा केसियल सदाको यौन शोषणबाट आजित भई छोराछोरीको हत्या गरेपछि तीनपटक आत्महत्या प्रयास गरेको अञ्जलीले बयान दिएकी थिइन्। २०७१ माघ ९ गते प्रहरीले उनका ससुरा ४५ वर्षीय केसियल सदालाई पक्राउ गरी केही सार्वजनिक अपराध ऐनअन्तर्गतको मुद्दा चलाएको थियो। उतिबेला मुलुकी अपराध (संहिता) ऐन, २०७४ मा जस्तो अपराध गर्न दुरुत्साहन गर्नेलाई कानुनी सजायको व्यवस्था थिएन। २०७१ माघ १० गते राजविराज नगरपालिका १० स्थित नहरको डिलमा फालिएकी पाँच दिनकी शिशुलाई उद्धार गरी प्रहरीले उनकी आमालाई पक्राउ गर्यो। यसअघि नै दुई छोरीकी २३ वर्षीया आमाले छोरी पाल्न नसकेर फालेको बयान दिइन्। राजविराजस्थित गजेन्द्रनारायण सिंह अस्पतालमा एक साता उपचारपछि जिल्ला प्रहरी कार्यालयले बालिकाको स्वास्थ्य, सुरक्षाको जिम्माको कागज गराई २०७१ माघ १७ गते बालिकालाई आमासँगै घर फर्कायो। आमाहरू : कोही थुनामा, कोही फरार हनुमाननगर योगिनीमाई नपा ४ की दुई वर्षीया प्रमीलाकुमारी मण्डलको हत्या आरोपमा उनकी आमा २५ वर्षीया रानीदेवी मण्डल र उनका प्रेमी मलेकपुर गाविस १ का २९ वर्षीया शिवशंकर माली जन्मकैदको सजाय भोगिरहेका छन्। प्रेमी शिवशंकरसहित २०७३ असोज १२ गते फेला परेकी रानीले श्रीमानले साउदी अरबबाट २०७३ साउन १६ गते घर फर्कने बताएपछि साउन १२ गते नै कान्छी छोरी प्रमिलाको हत्या गरी प्रेमीसँग हिँडेको बताइन्। प्रमिलाको शव भने फेला परेन। बलान बिहुल गाउँपालिका ४ बेल्हीकी १६ वर्षीया सरिताकुमारी बडहीको २०७५ माघ १४ गते हत्या गरेको आरोपमा उनका बुवा ४५ वर्षीय तुरन्तलाल बडही पुर्पक्षका लागि राजविराज कारागारमा थुनामा छन्। मृतककी आमा ४३ वर्षीया पवनदेवी बडही घटनालगत्तै फरार रहेकीले उनलाई सप्तरी जिल्ला अदालतले वारेण्ट जारी गरेको छ। भारतमा विवाहिता दिदीका देवरसँग प्रेम गरिरहेकी सरीताले घरपरिवारले मञ्जुरी नदिए पनि प्रेमीसँगै विवाह गर्ने अडान लिएपछि बुवाआमाले नै सरीतालाई कुटपिट गरी हत्या गरेको आरोप छ। डाकनेश्वरी नगरपालिका ५ पातोका तीन वर्षीय रामअवतार खंग मण्डलको हत्या आरोपमा उनकी काकी २५ वर्षीया उर्मिलादेवी खंग मण्डल पुर्पक्षका राजविराज कारागारमा थुनामा छिन्। जेठानीसँगको रिसमा २०७३ माघ २३ गते घरमा ठूला मानिस नभएको मौका पारी घाँटी थिचेर हत्या गरेको उनले स्वीकारेकी छन्।"
ललितपुरमा ६ जनाको मृत्यु,"ललितपुर : निरन्तरको वर्षाले ललितपुरमा ६ जनाको मृत्यु भएको छ। जिल्ला प्रशासन कार्यालय ललितपुरका अनुसार घर भत्किएर, पहिरो र बाढीले बगाएर ६ जनाको मृत्यु भएको हो। बागमती गाउँपालिकाको माल्टामा शुक्रबार १३ वर्षीय बालक सरोज जिम्बाको घर भत्किएर मृत्यु भएको थियो। शुक्रबार साँझ गोठमा काम गर्न गएकी ४५ वर्षीया सीता राणाको पहिरोले पुरिएर मृत्यु भएको हो। त्यसैगरी महांकाल गाउँपालिकाको बुखेलमा पानीको भेल कटाउन जाँदा अबिरल गोलेको मृत्यु भएको हो। महांकाल गाउँपालिका बुखेलमा काम गर्न पुगेका कोन्जोस्योमका आमाछोरा ४५ वर्षीया मानमाया लो र छोरा १० वर्षीया सञ्जीव लोको माटोको ढिस्कोले पुरिएर मृत्यु भएको जोशीले जानकारी दिए। कुसुन्तीका ४९ वर्षका सुवेस बस्नेतको मृत्यु भएको हो। नख्खु खोलाको किनारमा हिँड्दै गर्दा चिप्लिएर खोलामा पुगेपछि बगाएको थियो। उनको शव नख्खु खोलाले बगाएर ल्याएको अवस्थामा भेटिएको जोशीको भनाइ छ। दक्षिण ललितपुरमा सञ्चार सम्बन्ध विच्छेद भएको छ। पहिरोले विभिन्न ठाउँमा बिजुली अवरुद्ध हुँदा दक्षिण ललितपुर सम्पर्क बाहिर पुगेको हो। बाढीपहिरोकाे प्रकाेप : देशैभर ३२ को मृत्यु, १७ बेपत्ता बाढीपहिराेले देशभर १२ सडक अवरुद्ध (सूचीसहित)"
बाढीपहिरोमा परेर ३० को मृत्यु : १८ बेपत्ता (अपडेट),"काठमाडौं : बाढीपहिरोमा परी देशभर अहिलेसम्म ३० जनाको मृत्यु भएको छ। प्रहरी प्रधान कार्यालयका प्रहरी उपरीक्षक रमेश थापाका अनुसार १८ जना बेपत्ता भएका छन् भने १२ जना घाइते छन्। बाढी पहिरोमा परी ललितपुरमा सबैभन्दा बढी ५ जनाको मृत्यु भएको छ। काठमाडौँ, खोटाङ र काभ्रेमा तीनतीन जनाको मृत्यु भएको छ। त्यसैगरी भोजपुर, मकवानपुर, धादिङ र सिन्धुलीमा दुईदुई जनाको ज्यान गएको छ भने ओखलढङ्गा, पर्सा, रामेछाप, इलाम, झापा, सुनसरी, बारा र चितवनमा एकएक गरी ३० जानको मृत्यु भएको हो। काठमाडौँमा १०८, उदयपुरमा १०, ललितपुरमा ८, सिन्धुलीमा दुई, सिराहमा दुई, भक्तपुर, सुनसरी र मकवानपुरमा एकएक जना गरी १३३ जनाको उद्धार भएको छ। घाइते खोटाङ, सुनसरी, रामेछाप, धादिङ, चितवन, दोलखामा एकएकजना घाइते छन् भने काभ्रेमा दुई र मकवानपुरमा चार गरी १२ जना घाइते छन्। सिन्धुलीमा चार, भोजपुरमा तीन, सुनसरी दुई तथा काठमाडौं, पाँचथर, झापा, उदयपुर, मोरङ, सुनसरी, महोत्तरी, रौतहट, धादिङमा एकएक जना गरी १८ जना बेपत्ता भएका छन्।"
बाढीले प्रदेश २ को ८० प्रतिशत डुबान : सयौं विस्थापित,"जनकपुरधाम : लगातारको वर्षाले प्रदेश २ मा ८० प्रतिशत भूभाग डुबानमा परेको छ। प्रदेशका मुख्य ठूला नदी कमला, कोशी, बाग्मती, लालबकैया, रातु, सिक्टासहित साना नदी र खोल्सामा पानीको सतह बढेपछि जनजीवन आक्रान्त भएको छ। वर्षा निरन्तर भइरहेको हुनाले बाढीको जोखिम झन् बढ्दै गएको हो। गाउँबस्तीमा बाढी पसेर सयौं घरपरिवार विस्थापित भएका छन्। बाढीले सबैभन्दा बढी डुबान रौतहट जिल्लामा भएको नेपाल प्रहरी प्रदेश २ का प्रवक्ता ज्ञानकुमार महतोले जानकारी दिए। रौतहट सदरमुकाम गौरमा १५ फिटसम्म पानी जमेको छ। जल्लाको पूर्वतर्फ भएर बग्ने बाग्मती नदी र पश्चिम भएर बग्ने लालबकैया नदीको बाँध फुटेर बस्ती र गाउँमा पानी पसेको छ। सदरमुकाम गौर पानीमा डुबेको छ। निरन्तरको वर्षाका कारण प्रहरी इकाईसँग समेत सम्पर्क हुन नसक्दा क्षतिको यकिन हुन नसकेको प्रवक्ता महतोले बताए। त्यसैगरी पर्सा जिल्लामा ४११ परिवार पूर्ण रुपमा विस्थापित भएका छन् भने सर्लाहीमा १२१५ परिवार पूर्ण रुपमा विस्थापित भएका छन्। धनुषामा कमला नदीको पानी तटबन्ध माथिबाट बग्न थालेर बस्तीमा पस्न थालेको छ। उद्यारको अवस्था बाढीमा फसेकालाई राहत र उद्धारका लागि नेपाली सेना, नेपाल प्रहरी, सशस्त्र प्रहरी सक्रिय लागि रहेका छन्। बाढीले विस्थापित भएकालाई खाद्यानको समस्या विकराल रहेको हुँदा तत्काल ड्राइफुड उपलब्ध गराउन व्यवस्था मिलाउनका लागि प्रदेश सरकारसँग समन्वय भइरहेको छ, प्रहरी प्रवक्ता महतोले भने। पर्याप्त स्रोत साधनको अभाव र प्रतिकुल मौसमका कारण बाढी प्रभावितलाई उद्धार र राहतमा प्रभाव परिरहेको उनको भनाइ छ।"
"बाढीपहिरोमा परेर प्रदेश १ मा ९ जनाको मृत्यु , ७ जना बेपत्ताको","विराटनगर : लगातारको वर्षासँगै आएको बाढी र पहिरोमा परेर प्रदेश १ मा नौ जनाको मृत्यु भएको छ। बिहीबारदेखि शनिबार मध्यान्हसम्म नौ जनाको मृत्यु हुनुका साथै सात जना बेपत्ता भएका छन्। बाढी र पहिरोले सबैभन्दा बढी पहाडी जिल्लाहरु भोजपुर र खोटाङमा मानवीय क्षति पुगेको छ। बाढी र पहिरोमा परेर बेपत्ता भएकालाई जीवितै भेट्ने सम्भावना कम रहेको प्रदेश १ प्रहरी कार्यालय विराटनगरका प्रवक्ता एसएसपी किशोर दाहालले बताए। शनिबार बिहान मात्रै भोजपुरको रामप्रसादराई गाउँपालिका५ मा एकै परिवारका तीन जनालाई पहिरोले बगाएर बेपत्ता बनाएको छ। बिहान ९ बजे पहिरोले भान्छा घर बगाउँदा घरसँगै ३५ वर्षीय मनकुमारी राई, छोराहरु १७ वर्षीय शिवकुमार र १५ वर्षीय शक्तिकुमार बेपत्ता भएको एसएसपी दाहालले बताए। घटनाका बारेमा जानकारी पाउनासाथ बेपत्ताको खोजीका लागि प्रहरी टोली घटनास्थलतर्फ परिचालन गरिएको उनको भनाइ छ। भोजपुरकै रामप्रसादराई ७ का ६६ वर्षीय जगतबहादुर राईको आफ्नै घरले किचेर बिहिबार मृत्यु भयो। ट्याम्केमयुङ गाउँपालिका९ का १४ वर्षीय बालक जनक विकको शौच गर्ने समयमा शौचालयले किचेर शुक्रबार मृत्यु भएको थियो। त्यस्तै खोटाङमा शुक्रबार पहिरोसँगै लडेको घरले किचेर दुई नाबालक छोरासहित आमाको मृत्यु भएको छ। खोटेहयाङ गाउँपालिका२ की २८ वर्षीय रेखा राई, छोरा ४ वर्षीय रोमन र ७ महिनाका रोहनको घरले किचेर मृत्यु भएको एसएसपी दाहालले बताए। ओखलढुंगाको चिसुङखुगडी गाउँपालिका४ का ८५ वर्षीय पासाङ पुटी शेर्पाको शुक्रबार खोलाले बगाएर मृत्यु भएको छ। इलामको चुलाचुली गाउँपालिका१ बस्ने ५० वर्षीय अञ्चल लावती खोलाले बगाएर मृत्यु भएको छ। झापाको दमक नगरपालिका१० की ६ वर्षीय बालिका एलिजा न्यौपानेको खोलाले बगाएर मृत्यु भएको प्रहरीले जनाएको छ। त्यस्तै उदयपुर घर भइ सुनसरीको इटहरी उपमहानगरपालिका५ बस्ने ३५ वर्षीय सागर थापाको खोलामा आएको बाढीले बगाएर शनिबार बिहान मृत्यु भएको प्रदेश १ प्रहरी कार्यालय विराटनगरले जनाएको छ। शुक्रबारसम्म खोलाले बगाएर चार जना बेपत्ता भएका थिए। पाँचथरको मिक्लाजुङ गाउँपालिका ४ का ९ वर्षीय बालक दिवन राई खोलाले बगाएर बेपत्ता भएको एसएसपी दाहालले बताए। उनका अनुसार झापाको भद्रपुर नगरपालिका९ का ४५ वर्षीय सफल हज्दा खोलाले बगाएर बेपत्ता भएको प्रहरीका छन्। सुनसरीको बराहाक्षेत्र नगरपालिका१ का १० वर्षीय अर्पन राई खोलाले बगाएर बेपत्ता भएका छन्। मोरङको कानेपोखरी गाउँपालिका२ मा अन्दाजी ३० वर्षीय पुरुष बिहीबारबाट खोलाले बगाएर बेपत्ता भए पनि उनको पहिचान खुल्न नसकेको प्रहरीको भनाइ छ। एसएसपी दाहालले बेपत्ता भएकाहरुको खोजी जारी राखिए पनि फेला पार्न नसकिएको बताए।"
"पाल्पाबाट चोरिएको शिशु स्याङ्जामा भेटियो, एक महिला पक्राउ",स्याङ्जा : अस्पतालबाट नवजात शिशु चोरेर भागेको आरोपमा ५० बर्षे विमला पाण्डे पक्राउ परेकी छन् । पाल्पाको लुम्बिनी मेडिकल कलेजबाट शुक्रबार दिउसो शिशु चोरेर बेपत्ता भएकी विमला शिशुसहित स्याङ्जामा पक्राउ परेकी हुन्। गल्याङ नगरपालिका५ मोहनडाँडाकी विमलालाई नवजात शिशु चोरेको आरोप छ। कालीगण्डकी गाउँपालिका७स्थित नेपाल विद्युत प्राधिकरणको सरकारी आवासबाट शिशु सहित उनलाई प्रहरीले नियन्त्रणमा लिएको हो। प्राधिकरणमा ज्याला मजदूरी गरी जीविकोपार्जन गर्दै आएकी विमला शुक्रबार दिउसो तानसेन९ मदन पोखराकी जमुना रानाको बच्चा चोरेर फरार भएपछि उनलाई खोज्दै प्रहरी निवाससम्म पुगेको हो। पाल्पाका प्रहरी नायव उपरीक्षक कृष्णराज सापकोटा सहितको टोली महिला र बच्चा भएको कालीगण्डकी गाँउपालिका आएका थिए। शिशु हराएको खबर पाउने बित्तिकै प्रहरीले सिद्धार्थ राजमार्गमा अनुसन्धान तिव्र बनाएको थियो भने शंकास्पद ब्यक्तिमाथि निगरानी बढाउदै पाण्डेलाई पक्रन सफल भएको हो। आरोपी विमलाका दुई छोरा र दुई छोरी छन्। उनका श्रीमानको भने मृत्यु भइसकेको छ।
"सुनसरीमा ८१५ घर डुबानमा, ३२५ घरपरिवार विस्थापित","धरान : अविरल वर्षाका कारण सुनसरीमा ८१५ घर डुबानमा परेका छन्। डुबानमा परेका ३२५ घरका बासिन्दा पूर्ण रुपमा विस्थापित भएका छन्। लगातारको वर्षाका कारण सुनसरी सदरमुकाम इनरुवा, इटहरी उपमहानगरपालिका, दुहबी नगरपालिका, हरिनगर, गडी, कोसी, बर्जु र देवानगन्ज गाँऊपालिकाका डुवानले जलमग्न भएका छन्। निरन्तर पानी परिरहेकाले डुबानमा परेकाहरूको उद्धार कार्यमा समेत कठिनाई भएको छ। शुक्रबार र शनिबार परेको अविरल वर्षाका कारण सुनसरीका विभिन्न स्थानका ८१५ घर डुबानमा परेको सुनसरीका प्रहरी प्रमुख एसपी यज्ञविनोद पोखरेलले बताए। उनका अनुसार डुबानमा परेका मध्ये ३२५ घरपरिवार पूर्ण रुपमा विस्थापित भएका छन्। विस्थापित परिवारलाई नजिकैका छिमेकी, विद्यालय र सामाजिक संघसंस्थाहरूमा सुरक्षित रुपमा राखिएको एसपी पोखरेलले जानकारी दिए। वर्षातकै कारण बुढीखोलामा आएको बाढी दुहबी नगरपालिकाका विभिन्न स्थानमा पसेर सयौं घर डुबानमा पारेको छ। हरिनगरमा बाटोको ढल निकास नभएका कारण दर्जनौँ बस्ती डुबानमा परेका छन्। इनरुवा नगरपालिकाको बवियामा समेत बाढीले दर्जनौँ घर डुबानमा परेको स्थानीयबासी जयकृष्ण यादवले बताए। मकवानपुरमा बाढी पहिरो : दुईको मृत्यु, ९२ जनालाई सुरक्षित स्थानमा सारियो प्रदेश२ सरकारकाे निर्णय : बाढीमा ज्यान गुमाउनेका परिवारलाई ३ लाख कमला नदीको बाढीले जोखिम बढाउँदै प्रदेश१ : बाढीपहिरोमा मृत्यु हुनेको संख्या १२ पुग्यो, चार बेपत्ता बाढीपहिरोमा परेर ३० को मृत्यु : १८ बेपत्ता (अपडेट) बाढीपहिरोकाे प्रकाेप : देशैभर ३२ को मृत्यु, १७ बेपत्ता बाढीले प्रदेश २ को ८० प्रतिशत डुबान : सयौं विस्थापित बाढीपहिराेले देशभर १२ सडक अवरुद्ध (सूचीसहित) इटहरीमा पनि ढल निकास नभएका कारण दर्जनौ बस्ती डुबानमा परेका छन्। धरान उपमहानगरपालिकाको सेउती, सर्दु र विभिन्न खहरे खोला आसपासमा घर बनाएर बसेका दर्जनौँ सुकुम्वासी बस्ती पनि बाढीको चपेटामा परेका छन्। अविरल वर्षातका कारण धेरै घर डुबानमा परेपछि जिल्लाभर उद्धारका लागि प्रहरी, सशस्त्र प्रहरी र नेपाली सेनाहरू उद्धारका लागि परिचालन गरिएको छ। पीडितहरूले सुरक्षित स्थानमा राख्न र उचित क्षतिपूर्ति दिन माग गरेका छन्। सुनसरीका निमित्त प्रमुख जिल्ला अधिकारी चिरञ्जीवी गिरीले पीडितलाई स्थानीय सरकारका तर्फबाट राहत वितरण भैरहेको बताए। उनले देशभर वर्षात भइरहेकाले बाढी पहिरो संभावित क्षेत्रका जिल्लावासीलाई सचेत हुन आग्रह गरे। निमित्त प्रजिअ गिरीले बाढी पीडितहरूको उद्धारका एकहजार २०० नेपाल प्रहरी र सशस्त्र प्रहरी परिचालन गरिएको जानकारी दिए"
"धरानमा डेंगुले एक महिलाको मृत्यु, प्रकोप नियन्त्रणमा समस्या","धरान : डेंगु रोगकका कारण धरान उपमहानगरपालिकामा फेरि एक महिलाको मृत्यु भएको छ। एडिज एजिप्टाई तथा एडिज अल्बो पिक्टस नामको पोथी लामखुट्टेको टोकाईबाट गम्भीर बिरामी भएकी ४३ बर्षे मनु सुनुवारको शनिबार मृत्यु भएको हो। लामखुट्टेको टोकाईबाट बिरामी भएकी सुनुवार शुक्रबार बीपी कोइराला स्वास्थ्य विज्ञान प्रतिष्ठान धरानमा भर्ना भएकी थिइन्। उनको अवस्था गम्भीर भएपछि चिकित्सकहरुले तत्काल आईसीयूमा भर्ना गरेका थिए। उपचारकै क्रममा सुनुवारको निधन भएको प्रतिष्ठानका सहायक निर्देशक डा विकास साहले जानकारी दिए। जेठ पहिलो हप्तादेखि प्रकोपका रुपमा फैहिलेको डेंगु रोग अझै नियन्त्रणमा आउन सकेको छैन। डेंगुका कारण अहिलेसम्म एकहजार ५ सय भन्दा बढी बिरामी परेका छन्। बिरामी मध्ये धेरै जनाको अस्पतालहरुबाट डिस्चार्ज भएको छ। बीपी प्रतिष्ठानमा दैनिक १५ देखि २० जना बिरामीहरु उपचारका लागि प्रतिष्ठानमा भर्ना हुने गरेका छन्। त्यस्तै धरानका विरेन्द्र मेडिकलहल, श्रेष्ठ मेडिकल र मञ्जुश्री पोलि क्लिनिकमा समेत डेंगुका विरामीले उपचार गराउदै आएका छन्। डेंगु नियन्त्रणका लािग धरान उपमहानगरले फगिङ मेशिन मार्फत लामखट्टे मार्ने अभियान संचालन गरेको भएपनि नियन्त्रणमा आउन सकेको छैन्। धरान १५का वडा सदस्य ज्ञानेन्द्र बस्नेतले डेंगु नियन्त्रणमा प्रदेश सरकार पूर्ण रुपमा सहयोग नगरेकाले डेंगु नियन्त्रणमा आउन नसकेको बताए। उनले सरकारले डेंगु नियन्त्रणमा सहयोग नगरेकै कारण एकजना वडावासीलाई गुमाउनु परेको गुनासो गरेका छन् । प्रदेश१ का मूख्यमन्त्री शेरधन राईले धरानमा प्रकोपका रुपमा फैलिएको डेंगु नियन्त्रणका लागि प्रदेश सरकारले बजेट विनियोजन गरी जिल्ला स्वास्थ्य कार्यालय सुनसरी मार्फत डेंगु निउयन्त्रणको काम भैरहेको बताएका छन्।"
"बाढीपहिरोकाे प्रकाेप : देशैभर ३२ को मृत्यु, १७ बेपत्ता","काठमाडौं : अविरल वर्षापछि आएकाे बाढीपहिरोका कारण देशैभर ३२ जनाको मृत्यु भएको छ। नेपाल प्रहरीकाे मुख्यालयले जारी गरेकाे सूचना अनुसार १७ बेपत्ता र १२ जना घाइते भएका छन्। काठमाडौंमा १०८, उदयपुरमा १०, ललितपुरमा ८, सिन्धुलीमा दुई, सिराहमा दुई, भक्तपुर, सुनसरी र मकवानपुरमा एकएक जना गरी ८३१ जनाको उद्धार भएको छ। घाइते खोटाङ, सुनसरी, रामेछाप, धादिङ, चितवन, दोलखामा एकएकजना घाइते छन् भने काभ्रेमा दुई र मकवानपुरमा चार गरी १२ जना घाइते छन्। सिन्धुलीमा चार, भोजपुरमा तीन, सुनसरी दुई तथा काठमाडौं, पाँचथर, झापा, उदयपुर, मोरङ, सुनसरी, महोत्तरी, रौतहट, धादिङमा एकएक जना गरी १७ जना बेपत्ता भएका छन्।"
वडाध्यक्षकै संलग्नतामा कुटिएका सेमानन्दको २८ दिनपछि मृत्यु,"विराटनगर : कुटपिटबाट मृत्यु भएका व्यक्तिको पोस्टमार्टम रिपोर्ट माग गर्दै आफन्त र परिवारका सदस्यले शनिबार दिउँसो विराटनगरको कोसी अस्पताल अगाडि प्रदर्शन गरेका छन्। बाबुले हेरेकी केटीसँग छोराले बिहे गर्न नमानेको भन्दै विराटनगर १४ का वडाध्यक्ष बलदेव यादवको घरमा जेठ ३२ गते भएको भेलामा बाबु सेमानन्द यादवमाथि कुटपीट भएको थियो। कुटपिटको २८ दिनपछि उपचारका क्रममा ५७ वर्षीय सेमानन्दको कोसी अस्पतालमा निधन भएको छ। २२ वर्षीय राजेशले बुवा सेमानन्दले हेरेकी केटी बिहे गर्न अस्वीकार गरेपछि केटी पक्षले विराटनगर १४ का वडाध्यक्ष यादवको घरमा लगेका थिए। कुटपीटमा परेका उनको बिहीबार राति उपचारका क्रममा मृत्यु भएको हो। कुटपिटकै कारण मृत्यु भएको भन्दै परिवारका सदस्य, आफन्त र स्थानीय बासिन्दाले प्रदर्शन गरेका हुन्। सडकमा सवारी साधन सञ्चालनमा रोक लगाउँदै कोसी अस्पताल प्रवेशद्वारमा प्रदर्शन भएपछि अवस्था तनावपूर्ण बनेको थियो। प्रदर्शनकारीले अस्पतालभित्र पस्न र बाहिर निस्कन पनि रोक लगाएका थिए। कोसी अस्पताल आसपासमा रहेका निजी क्लिनिक, औषधि पसल र ल्याब समेत बन्द गराएर प्रदर्शन गरिएको थियो। जसका कारण अस्पतालमा उपचाररत र उपचारका लागि आएका बिरामी मार्कामा परेका थिए। कुटपिट गरिएको २८ दिनपछि मृत्यु भएका यादवको अस्पतालमै शुक्रबार राति पोस्टमार्टम गरिएको थियो। घटनामा संलग्नलाई पक्राउ नगरिएको भन्दै परिवारका सदस्यले शव बुझ्न नमानेको सेमानन्दका जेठान जोगिन्दरलाल यादवले बताए। उनका अनुसार रिपोर्टमा चलखेल गरेर दोषीलाई जोगाउने प्रपञ्च रचिने भएका कारण तत्काल रिपोर्ट आफूहरुलाई दिन माग गरिएको हो। छोरा २२ वर्षीय राजेशले बुवा सेमानन्दले हेरेको केटी बिहे गर्न अस्वीकार गरेपछि केटी पक्षले विराटनगर१४ का वडा अध्यक्ष बलदेव यादवको घरमा लगेर कुटपिट गरेका थिए। गम्भीर घाइते उनको उपचारमा ११ लाख ४० हजार रुपैयाँ सकिएको परिवारले जनाएको छ। जनप्रतिनिधिले छोरालाई बिहे गर्न मनाउनु पर्ने दबाद दिएको र आफूले मनाउन नसक्ने बताएपछि कुटपिट गरिएको साला धीरेन्द्र यादवले बताए। उनका अनुसार केटी पक्ष वडाध्यक्ष बलदेवका आफन्त हुन्। कुटपिट गर्ने धम्की दिँदै विराटनगर१४ अध्यक्ष बलदेव र १८ का वडाध्यक्ष सञ्जय साहसहित ७ जनाले लात्ता र मुक्का प्रहार गर्दै आक्रमण गरेको धीरेन्द्रले बताए। पीडित परिवारले घटनामा संलग्न रहेको भन्दै विराटनगर १४ का वडाध्यक्ष बलदेव यादव, उनका छोरा रवीन यादव, विराटनगर १८ का वडाध्यक्ष सञ्जय साह, विराटनगर १८ का भोला यादव, किरानी भनिने दिनेश यादव, विराटनगर १४ का शम्भु भनिने विजय यादव र दिपेश यादवविरुद्ध कर्तव्य ज्यान मुद्दा चलाउन माग गर्दै किटानी जाहेरी दिएको छ। सबैजना फरार रहेका कारण पक्राउ गर्न नसकिएको प्रहरीको भनाइ छ। तर राजनीतिक पहुँचकै आधारमा घटनाका दोषीलाई पक्राउ नगरिएको धीरेन्द्रको दाबी छ। प्रदर्शनस्थलमा खटिएका वडा प्रहरी कार्यालय विराटनगरका डीएसपी बेदप्रसाद गौतमले घटना अनुसन्धानको मिसिलमा समावेश गर्नुपर्ने भएकाले पोस्टमार्टम रिपोर्ट अरुलाई दिन नमिल्ने बताए। पोस्टमार्टम रिपोर्ट शनिबार दिउँसो प्राप्त भएपछि पीडित पक्ष शव बुझ्न राजी भएको छ, उनले भने, प्रहरीले जाहेरी दर्ता गरेर अनुसन्धान अघि बढाएका कारण घटनामा संलग्न कोही पनि उम्कन पाउने छैनन्। आन्दोलन उग्र बनेपछि अस्पताल आसपासको सुरक्षा व्यवस्था कडा पारिएको थियो। मोरङ प्रहरीका प्रवक्ता डीएसपी राजकुमार खिउजुले गम्भीर ढंगबाट घटनाको अनुसन्धान अघि बढाइएका कारण पीडित पक्षले कुनै पनि आशंका गर्न नहुने बताए। डीएसपी खिउजुले घटनामा संलग्न फरार रहेका कारण सबै जनालाई पक्राउ गर्नका लागि प्रहरीको विशेष टोली परिचालन गरिएको बताए। वडाध्यक्ष बलदेवले भने यसअघि नै विज्ञप्ति जारी गर्दै सेमानन्दले भित्तामा टाउको ठोकाएर घाइते भएको दाबी गरेका थिए। घटनामा आफू र आफ्नो परिवारको संलग्नता नरहेको र राजनीतिक प्रतिशोधका कारण आरोप मात्रै लगाइएको उनको जिकिर छ।"
बाढीपहिरोले २८ को मृत्यु : १६ बेपत्ता,"काठमाडौं : बाढीपहिरोमा परी देशभर अहिलेसम्म २८ जनाको मृत्यु भएको छ। १६ जना बेपत्ता भएका छन् भने ११ जना घाइते भएका छन्। प्रहरी प्रधान कार्यालयका प्रहरी उपरीक्षक रमेश थापाका अनुसार उद्धार र राहतको कामलाई तिब्रता दिइएको छ। बाढी पहिरोमा परी काठमाडौँ, खोटाङ, ललितपुर र काभ्रेमा तीनतीन, भोजपुर, मकवानपुर, धादिङ र सिन्धुलीमा दुईदुई तथा ओखलढङ्गा, पर्सा, रामेछाप, इलाम, झापा, सुनसरी, बारा र चितवनमा एकएक गरी २८ जनाको ज्यान गएको छ। काठमाडौँमा ४२, उदयपुरमा १०, ललितपुरमा तीन, सिन्धुलीमा चार, सिराहमा दुई, भक्तपुर, सुनसरी र मकवानपुरमा एकएक जना गरी ६४ जनाको सकुशल उद्धार गरिएको छ। बाढी पहिरोबाट ठूलो मात्रामा धनमालसमेत क्षति भएको छ। मकवानपुरमा तीन, काभ्रेमा दुई तथा खोटाङ, रामेछाप, धादिङ, दोलखा, सुनसरीमा र चितवन एकएक जना गरी ११ जना घाइते भएका छन्। सिन्धुलीमा चार, भोजपुरमा तीन तथा काठमाडौं, पाँचथर, झापा, उदयपुर, मोरङ, सुनसरी, महोत्तरी, रौतहट, धादिङमा एकएक जना गरी १६ जना वेपत्ता भएका छन्।रासस बाढीले अवरुद्ध भएको पूर्वपश्चिम राजमार्गमा वैकल्पिक सडक सञ्चालन सर्लाहीका एक दर्जनभन्दा बढी बस्ती डुबानमा पहिरोले घर पुरिएर एकै परिवारका तीनको मृत्यु सप्तकोशीमा पानीको बहाब बढ्दै, ३३ ढोका खोलियो मकवानपुरमा बाढी पहिरो : दुईको मृत्यु, ९२ जनालाई सुरक्षित स्थानमा सारियो बाढीपहिरोमा परेर प्रदेश १ मा ९ जनाको मृत्यु , ७ जना बेपत्ताको कमला नदीको बाढीले जोखिम बढाउँदै प्रदेश१ : बाढीपहिरोमा मृत्यु हुनेको संख्या १२ पुग्यो, चार बेपत्ता"
कमलाको बाँधमा इन्जिनियरसहित ९ जना थुनिए,"जनकपुरधाम : हुलाकी राजमार्गको निर्माणाधीन पुलको निरीक्षण गर्न कमला खोलाको तटीय क्षेत्रमा पुगेका इन्जिनियरसहित ९ जना थुनिएका छन्। धनुषाको सखारा र सिरहाको बस्तीकट्टा गाउँपालिकाको बीचमा फसेका उनीहरुको उद्धार सफल हुन सकेको छैन। हुलाकी सडक आयोजनाका इन्जिनियर जामुन साहसहित ९ जना थुनिएको धनुषाका प्रमुख जिल्ला अधिकारी प्रदीप कर्णेलले जानकारी दिए। कमला नदीको पानीले चारैतिरबाट घेरिएको टोली बाँधमा जेनतेन ज्यान जोगाइरहेको कर्णेलले बताए। हिजोदेखि फसेको टोलीसँग आज फोनमा सम्पर्क भएको छ, प्रजिअ कर्णेलले भने,पानीको चाप बढेकाले उद्धारकर्मी पठाउन समस्या भएको छ। प्राविधिक टोलीको उद्धारका लागि हेलिकप्टर मगाउने तयारी भइरहेको उनको भनाइ छ। यता, कमला नदीको बाढीमा शुक्रबारदेखिनै घेरिएका सिरहा कल्याणपुर नगरपालिका५ निर्दनाका सुक्देव दास, कंचन मंडल, रसिन्द्र दास, कुनाही महतो कुन्हायीकी श्रीमतीसहित पाँच जनालाई सकुसल उद्धार गरिएको छ। त्यसैगरी कमला नगरपालिका हथमुन्डाका अमृत महतो, सन्तोखी सदा, रेश्मादेवी महतो, अनारदेवी सदालाई सशस्त्र प्रहरी टोलीले उद्धार गरेको जनाइएको छ।"
सप्तकोशीमा पानीको बहाव तीन लाख क्यूसेक नाघ्यो : ४० ढोका खुला,"इटहरी : भारी वर्षापछि सप्तकोशी नदीमा पानीको बहाव बढ्ने क्रमजारी छ। शनिबार साँझ ५ बजे कोशीमा पानीको बहाव तीन लाख क्यूसेक नाघेको कोशी ब्यारेजका प्रहरी सहायक निरीक्षक ईश्वरी दाहालले जानकारी दिए। सप्तकोशीमा पानीको बहाब बढ्दै, ३३ ढोका खोलियो शनिबार साँझ सप्तकोशी नदीमा पानीको बहाव ३ लाख ७ हजार ६५५ क्यूसेक पुगेको हो। यो अहिलेसम्मकै उच्च बहाव हो। पानीको बहाव उच्च भएपछि खतराको संकेत स्वरुप रातो बत्ती बालिएको छ। कोशीको पानीको बहाव बढ्दै गएपछि ब्यारेजका ४० ढोका खुला गरिएको छ।"
राहत तथा उद्दारको लागि स्वास्थ्यकर्मी र हेलिकप्टर पठाइने,"काठमाडौं : गृहमन्त्रालयले बाढी पहिरो पीडितलाई तुरुन्त राहतको व्यवस्था गर्ने निर्णय गरेको छ। शनिबार गृहमन्त्रालयमा बसेको विपद् व्यवस्थापन कार्यकारी समितिको बैठकले प्रभावित क्षेत्रमा हेलिकप्टर र स्वास्थ्यकर्मीको टोली खटाउने, खानेपानी तथा खाद्यान्नका लागि आवश्यक व्यवस्था मिलाउने निर्णय गरेको हो। शुक्रबार मौसमका कारण हेलिकप्टरबाट राहत तथा उद्दारको काम गर्न नसकिएपनि हेलिकप्टर प्रयोग हुन थालेको बैठकमा गृहमन्त्री रामबहादुर थापाले प्रष्ट पारे। थापाले वर्षा सुरु हुनुअघि सम्भाव्य विपद्लाई मध्यनजर गर्दै पूर्वतयारी गरिएको जानकारी दिए। स्थानीय प्रशासन, सुरक्षा निकाय राहत तथा उद्दारमा सक्रियताका साथ परिचालन गरिएको समेत उनकाे भनाइ थियाे।"
"प्रदेश१ : बाढीपहिरोमा मृत्यु हुनेको संख्या १२ पुग्यो, चार बेपत्ता","विराटनगर : प्रदेश१मा बाढीपहिरोका कारण मृत्यु हुनेको संख्या शनिबार दिउँसोसम्म १२ पुगेको छ। प्रहरीका अनुसार अझै चारजना बेपत्ता हुनेको छन्। मृत्यु हुने मध्ये सबै भन्दा धैरै भोजपुरका पाँच जना छन्। शनिबार बिहान मात्रै भोजपुरको रामप्रसादराई गाउँपालिका५ मा एकै परिवारका तीन जनाको पहिरोमा परेर मृत्यु भएको प्रदेश१ प्रहरी कार्यालय विराटनगरका प्रवक्ता एसएसपी किशोर दाहालले बताए। पहिरोले बगाएको भान्छा घरले किचेर ३५ वर्षे मनकुमारी राई, छोराहरु १७ वर्षीय शिवकुमार र १५ वर्षीय शक्तिकुमार बेपत्ता भएको एसएसपी दाहालको भनाइ छ। उनले घटनास्थलबाट तीनै जनाको शव बाहिर निकालिसकिएको जनाए। भोजपुरकै रामप्रसादराई७ का ६६ वर्षे जगतबहादुर राईको आफ्नै घरले किचेर बिहीबार मृत्यु भएको थियो। भोजपुरकै ट्याम्केमयुङ गाउँपालिका९ का १४ वर्षे बालक जनक विकको शौच गर्ने गर्नेमा शौचालयले किचेर शुक्रबार मृत्यु भयो। त्यस्तै खोटाङमा शुक्रबार पहिरोसँगै लडेको घरले किचेर दुई नाबालक छोरासहित आमाको मृत्यु भएको छ। खोटेहयाङ गाउँपालिका२ की २८ वर्षे रेखा राई, छोरा ४ वर्षे रोमन र ७ महिनाका रोहनको घरले किचेर मृत्यु भएको एसएसपी दाहालले बताए। ओखलढुंगाको चिसुङखुगडी गाउँपालिका४ का ८५ वर्षीय पासाङ पुटी शेर्पाको शुक्रबार खोलाले बगाएर मृत्यु भएको छ। इलामको चुलाचुली गाउँपालिका१ बस्ने ५० वर्षीय अञ्चल लावती खोलाले बगाएर मृत्यु भएको छ। झापाको दमक नगरपालिका१० की ६ वर्षे बालिका एलिजा न्यौपानेको खोलाले बगाएर मृत्यु भएको प्रहरीले जनाएको छ। त्यस्तै उदयपुर घरभई सुनसरीको इटहरी उपमहानगरपालिका५ बस्ने ३५ वर्षीय सागर थापाको खोलामा आएको बाढीले बगाएर शनिबार बिहान मृत्यु भएको प्रदेश१ प्रहरी कार्यालय विराटनगरले जनाएको छ। कार्यालयका अनुसार खोजतलास जारी राखिए पनि खोलाले बगाएर बेपत्ता भएका चार जनाको अवस्था भने अझै अज्ञात छ। एसएसपी दाहालले उनीहरुलाई जीवितै भेट्ने सम्भावना कम रहेको बताए। पाँचथरको मिक्लाजुङ गाउँपालिका४ का ९ वर्षे बालक दिवन राई खोलाले बगाएर बेपत्ता भएका थिए। झापाको भद्रपुर नगरपालिका९ का ४५ वर्षे सफल हज्दा खोलाले बगाएर बेपत्ता भएको प्रहरीका छन्। सुनसरीको बराहाक्षेत्र नगरपालिका१ का १० वर्षे अर्पन राई खोलाले बगाएर बेपत्ता भएका छन्। मोरङको कानेपोखरी गाउँपालिका२ मा अन्दाजी ३० वर्षे पुरुष बिहीबारबाट खोलाले बगाएर बेपत्ता भए पनि उनको पहिचान खुल्न नसकेको प्रहरीको भनाइ छ।"
कर्णालीले तटबन्ध भत्कायो,"टीकापुर : कर्णाली नदीमा पानीको सतह बढेसँगै टीकापुर नगरपालिका ५ शाहीपुरमा निर्माण गरिएको तटबन्ध भत्किएको छ। रानी, जमरा, कुलरिया सिचाईं आयोजनाले निर्माण गरेको शाहीपुरको तटबन्ध भत्किएको हो। शाहीपुरमा नदीले तिब्र कटान गरिरहेको छ। आयोजनाले निर्माण गरेको ११ मिटर चौडाईको तटबन्ध मध्ये नदीले झण्डै ३० मिटर लम्बाई २ मिटर चौडाई तटबन्ध भत्काएको हो। वडा नम्बर ५ का अध्यक्ष रामशंकर डगौराले गएरातिदेखि नदीले तटबन्ध भत्काउन सुरु गरेको बताए। गए रातिदेखि नै शाहीपुरमा नदीले तटबन्ध भत्काउन सुरु गरेको छ, उनले भने। पानी बढ्दै जाँदा कटान सुरु भएको शाहीपुरका कन्हैयालाल चौधरीले बताए। तटबन्ध कटान भए बाढीले टीकापुर नगरपालिकाको ५ शाहीपुर, सिम्रेनी, वडा नम्बर ६ का नारायणपुरका केही भाग, वडा नम्बर ७ सत्ती, वडा नम्बर ८ धनसिंहपुर प्रभावित हुनेछ। गत वर्षसमेत नदीले सोही क्षेत्रमा तटबन्ध भत्काएको थियो। आयोजनाले पाँच वर्षअघि कर्णाली नदीको शाहीपुर क्षेत्रमा ग्राभेल मात्र प्रयोग गरी तटबन्ध बनाएको थियो।"
बाढीपहिराेले देशभर १२ सडक अवरुद्ध (सूचीसहित),"काठमाडौं : लगातारको वर्षापछि आएको बाढीपहिरोबाट देशैभरका विभिन्न सडक अवरुद्ध भएका छन्। देशैभरका १२ सडकखण्ड अवरुद्ध भएको नेपाल प्रहरीद्वारा सार्वजनिक सूचनामा उल्लेख छ। प्रहरीका अनुसार बाढीपहिरोका कारण बीपी राजमार्ग र पूर्वपश्चिम राजमार्ग अवरुद्ध भएका छन्। त्यस्तै सुनसरी रामधुनी६, धनकुटा पाख्रिबास७, उदयपुर रौतामाई५देखि गाईघाट खोटङ, खोटाङ हलेसीदेखि तुवाचुङ५, ओखलढुंगा मानेभज्याङ्ग७, सिन्धुली गोलभज्याङ्ग५का सडक अवरुद्ध भएका छन्। त्यस्तै रामेछाप मन्थली६, ललितपुर महाकालदेखि हेटौंडा राजमार्ग, कान्तिपथ र त्रिभुवन पथ पनि अवरुद्ध भएर आवतजावतमा समस्या आएको छ। मनाङ लमजुङ र बेनी मुस्ताङका सडक पनि लगातारको वर्षाका कारण अवरुद्ध भएका छन्। सूची :"
कमला नदीको बाढीले जोखिम बढाउँदै,"सिरहा : सिरहा र धनुषा जिल्लाको सिमानामा पर्ने कमला नदीको बाढीले वरिपरिको वस्तीमा जोखिम बढाउँदै गएको छ । नदीको बाँधमाथिबाट पानी गाउँगाउँमा पस्न थालेको छ । हजारौँ घर डुबानमा परेका छन् । शनिबार बिहानै बाढी मापन केन्द्रले कमला नदी धनुषा तितरीया बाढी मापन केन्द्रमा जलसतह खतरा तहभन्दा ज्यादै माथि पुगेको जनाएको छ । वर्षा हुने क्रम जारी रहने देखिएकाले धनुषा, सिराहा जिल्लाका डुबान भइरहने तटीय क्षेत्रमा उच्च सतर्कता अपनाउन केन्द्रले आह्वान गरेको छ । आज असार २८ गते दिनभर सुरक्षित स्थानमा जानु हुन अनुरोध छ,बाढी मापन केन्द्रले जारी गरेको सूचनामा उल्लेख छ । कमला नदीको बाढीले सिरहा नगरपालिका ६ र १२ का बसपिटा, सारश्वर गाउँमा ६ सयभन्दा बढी डुबानमा परेको जिल्ला प्रहरी कार्यालय सिरहाले जनाएको छ । डुबानमा परेकालाई उद्धारमा सशस्त्र, नेपाल प्रहरी, नेपाली सेना, रेडक्रस र स्थानीयवासी खटेका छन् । यसैगरी कल्याणपुर नगरपालिका वडा १२ र ६ मा पनि कमला नदीको बाढी गाउँमा पस्न थालेको वडा अध्यक्ष मोतिबुल राइनले जानकारी गराए । नदीमा बाढीको बहाव धेरै भएकोले बाँधको माथिबाट गाउँमा पानी आउन थालेको छ, उनले भने,सयौँ घर र हजारौँ बिघा जग्गा डुबानमा परेको छ । अबिरल वर्षाका कारण व्यवस्थित ढल निकास नभएका बजारहरु पानीले जलमग्न भएका छन् । केही सरकारी कार्यालय पनि डुबानमा परेको छ । गागन नदीको बाढीले दक्षिणवर्ती औरही गाउँपालिकामा केही घर डुबानमा परेको छ । बलान नदीले लहान नगरपालिका २३ र सखुवानन्कारकट्टि गाउँपालिकामा जग्गा कटान गरेको छ। डुबानमा परेकालाई उद्धार गर्न ठाउँठाउँमा सुरक्षाकर्मीको टोली परिचालन गरिएको जिल्ला प्रहरी कार्यालय सिरहाका प्रवक्ता तथा डिएसपी अपिलराज बोहराले जानकारी दिए । जिल्ला विपद् व्यवस्थापन समितिका अनुसार सिरहामा १० स्थानीय तहका ४२ वटा वडा बाढीको अतिजोखिम र ५२ वटा वडा मध्यम जोखिममा रहेको छ । अतिजोखिम रहेका वडाहरु बढी कमला नदीले प्रभावित हुने गरेका छन् ।"
राहत र उद्दारमा जुट्न राप्रपाको अपील,"काठमाडौं : राप्रपाले बाढी, पहिरो र डुबानबाट प्रभावितहरूको उद्धार र राहत कार्यमा जुट्न अपील गरेको छ। राप्रपा प्रचार विभाग प्रमुख मोहन श्रेष्ठले प्रेस नोट जारी गरी विपद्को समयमा उद्धार, पुनर्स्थापना र राहत कार्यमा जुट्न सरकार, राजनीतिक दल र आमजनतासमक्ष अपील गरेका हुन्। अविरल वर्षापछि आएकाे बाढीपहिरोका कारण देशैभर ३२ जनाको मृत्यु भएको छ। नेपाल प्रहरीकाे मुख्यालयले जारी गरेकाे सूचना अनुसार १७ बेपत्ता र १२ जना घाइते भएका छन्। यसैबीच राजपा नेपालले पनि प्रकृतिक विपद्मा जनधनको ठूलो क्षति भएकोप्रति दुःख व्यक्त गर्दै उद्धार तथा राहतकार्यमा जुट्न सबैमा अपिल गरेको छ।"
"बाढीको वितण्डा : १९ को मृत्यु, आठ बेपत्ता, हजारौं परिवार विस्थापित (अपडेट)","संघीय ब्युरोकाठमाडौं : अविरल वर्षापछिको बाढी र पहिरोमा परी प्रदेश १, २ र ३ का विभिन्न जिल्लामा गरी १९ जनाको मृत्यु भएको छ। काठमाडौं उपत्यकामा चार, खोटाङमा तीन, भोजपुर र काभ्रेमा दुईदुई, इलाम, ओखलढुंगा, पर्सा, झापा, सिन्धुली, रामेछाप, मकवानपुर र धादिङमा एकएकजनाको मृत्यु भएको नेपाल प्रहरीका निमित्त प्रवक्ता एसपी रमेश थापाले जानकारी दिए। बाढीपहिरोमा परी आठ जना बेपत्ता भएका छन्। यस्तै बाढीपहिरोमा परी सयौं घाइते भएका छन् भने हजारौं विस्थापित भएका छन्। पहिरोले राजमार्ग अवरुद्ध हुँदा राजधानीसहित विभिन्न जिल्लामा यातायात अवरुद्ध भएको छ। तराई विभिन्न जिल्ला र राजधानीका केही ठाउँ डुबानमा पर्दा जनजीवन अस्तव्यस्त भएको छ। खोटाङको खोटेहाङ गाउँपालिका२ का एकै परिवारका तीन जनाको मृत्यु भएको छ। पहिरोमा परी रेखा राई र उनका दुई छोरा रोमन र रोहनको मृत्यु भएको छ। घर पुरिँदा विष्णुकुमार राई घाइते भएका छन्। खोलाले बगाएर इलामको चुलाचुली१ मा अञ्चल लावतीको मृत्यु भएको छ। भोजपुरको ट्याम्केमयुङ गाउँपालिका, लोकखर्कका जनक विकको शौचालय गएका बेला पहिरोले पुरिएर मृत्यु भएको छ। यस्तै रामप्रसाद राई गाउँपालिका७ बासीखोरामा घरको छानो खसेर ६६ वर्षीय जगतबहादुर राईको मृत्यु भएको छ। ओखलढुंगाको चिसंखुगढी गाउँपालिका रातमाटेमा ९५ वर्षीया पासाङ फुरी शेर्पाको लसुने खोलाले बगाएर निधन भएको छ। झापा दमक१० मा भालुखोलाले बगाएर ६ वर्षीया एलिजा न्यौपानेको मृत्यु भएको प्रहरीले जनाएको छ। पर्साको पर्सागढीमा बाढीले बगाएर ल्याएको काठ छोप्न भनेर सिङ्याही खोलामा पसेका बालकको मृत्यु भएको छ। मृत्यु हुनेमा मेघराज पटेलका १२ वर्षीय छोरा निखल छन्। अविरल वर्षाका कारण काठमाडौं उपत्यकामा चार जनाको मृत्यु भएको छ। तीनजनाको टहरोले किचेर र एकजनाको पहिरोमा पुरिएर निधन भएको हो। काठमाडौं मूलपानीस्थित बाबाचोकमा टहरालाई पर्खालले थिच्दा एकै परिवारका तीन जनाको मृत्यु भएको छ। घटनामा बारा घर भई मूलपानी बस्दै आएका ३५ वर्षीया शर्मिला यादव, १० वर्षीय छोरा कुन्दन यादव र शर्मिलाकी देवरानी ३० वर्षीया निलु यादवको मृत्यु भएको हो। प्रहरीले एक्जाभेटर लगाएर टहरा पन्छाउँदा तीन जनाको शव भेटिएको थियो। घर भत्किँदा ललितपुरको बागमती गाउँपालिकाको बगुवामा १३ वर्षका सरोज जिम्बाको मृत्यु भएको छ। गाउँपालिकाका अध्यक्ष वीरबहादुर लोप्चनले घर भत्केर जिम्बाको मृत्यु भएको बताए। काभ्रेको बनेपा नगरपालिका३ नालामा पहिरोले पुरिँदा २ जनाको मृत्यु भएको प्रहरीले जनाएको छ। पहिरोले पुरिँदा स्थानीय रामप्रसाद दंगालकी पत्नी ५५ वर्षीया गोमा दंगाल र सात वर्षीया नातिनी सोहनी दंगालको मृत्यु भएको काभ्रेका प्रहरी प्रमुख एसपी जयराज सापकोटाले बताए। घरमाथिबाट आएको पहिरोले पुरिँदा घाइते भएका ३ जनाको उपचार भइरहेको छ। मकवानपुरको थाहा नगरपालिकामा खोलाले बगाउँदा स्थानीय शिवराम बलामीकी १४ वर्षीया छोरी सन्तमाया बलामीको मृत्यु भएको छ। खोलाले बगाएर घाइते भएकी उनको उपचारका क्रममा पालुङस्थित प्राथमिक स्वास्थ्य केन्द्रमा मृत्यु भएको हो। प्रहरीका अनुसार रामेछाप नगरपालिका५ मा पहिरोले पुरिएर पदमकुमारी सुनुवारको मृत्यु भएको छ। धादिङको गजुरी गाउँपालिका४ मा घर भत्किएर अस्मिता तामाङको मृत्यु भएको छ भने सिन्धुलीको फिक्कल गाउँपालिका१ मा पहिरोले गोठ भत्किँदा हेमकुमारी सुनुवारको मृत्यु भएको छ। सुनसरी, पाँचथर र झापामा एकएक जना बेपत्ता भएका छन्। सुनसरीको इटहरी५ स्थित सुकुमारी खोलाले बगाएर दुई दिनदेखि बेपत्ता युवा अझै भेटिएका छैनन्। सोही स्थानमा ग्रिल पसलमा काम गर्ने अन्दाजी ३६ वर्षका सागर थापालाई माछा मार्ने क्रममा बिहीबार बाढीले बगाएको थियो। पाँचथरको मिक्लाजुङ४ का दियाल राई पहिरोमा परी बेपत्ता भएका छन्। मेचीनगर १४ का ५४ वर्षीय सुफल हस्दा भद्रपुरस्थित हडिया खोला तर्ने क्रममा बेपत्ता भएका छन्। यस्तै महोत्तरीको बलवा नगरपालिका२ का ७० वर्षीय हनिफ बैठा, रौतहटको ईशनाथ नगरपालिका ३ का ३५ वर्षीय रामकुमार पटेल र रौतहटको गढीमाई नगरपालिका६ सिंहरवनकी ५० वर्षीया आनन्दीदेवी राय बेपत्ता छन्। उनीहरूलाई स्थानीय खोलाले बगाएको हो। प्रहरीका अनुसार राजधानीमा विष्णुमती खोलाले बल्खुमा एक जना बगाएको छ। उनी फेला परेका छैनन्। मकवानपुरको कैलाश गाउँपालिका५ कालीखोलामा आएको पहिरोमा परी तारामाया पाख्रिन बेपत्ता भएकी छिन्। ललितपुरकै भट्टेडाँडामा गुडिरहेको गाडीमाथि ढुंगाले थिच्दा ३५ वर्षीय दीपक घले घाइते भएका छन्। घले चढेको बा ४ ख ८६४ नम्बरको गाडीमाथि ढुंगा बजारिएको थियो। कमलाको कहर (फोटो फिचर) वीरगन्जसहित दर्जनौ गाउँ डुबानमा : एकको मृत्यु, ५० परिवार विस्थापित नालीमा डुबेर दुईको मृत्यु बाढीपहिरो : १६ जनाको मृत्यु, ८ घाइते, ५ बेपत्ता कलंकीमा बाढीको बितण्डा : प्रहरी प्रभाग पनि डुब्यो (फाेटाे र भिडियो) ललितपुरको इमाडोलमा बाढी : डोजरमा राखेर उद्धार (फोटो फिचर) कोलोनी र हाउजिङमा खोला, डुंगाबाट उद्धार ललितपुरमा एक बालकको मृत्यु घाँस काट्न जाँदा ढुंगाले लागेर महिलाको मृत्यु अविरल वर्षाले हुरीपीडितको बिजोग"
बाढीले अवरुद्ध भएको पूर्वपश्चिम राजमार्गमा वैकल्पिक सडक सञ्चालन,महोत्तरी : पूर्वपश्चिम राजमार्ग अन्तर्गत महोत्तरीको बर्दिबासस्थित भब्सी खोलाको पुल बाढीले बगाएपछि छोटा तथा लामा दुरीका सवारी साधन बाटोमा नै अलपत्र परेका थिए । बाढीले राजमार्ग अवरुद्ध भएपछि रोकिएका सवारीसाधन चलाउन वैकल्पिक सडक खोलिएको हो । लगभग राती १२ बजेदेखि रोकिएका सवारीसाधनहरु वैकल्पिक सडकबाट गन्तव्यतिर लागेका छन् । बैकल्पिक सडक बर्दिबासऔरहीगौशालामाइस्थान हुँदै सञ्चालनमा आएको छ । भब्सी खोलामा आएको भीषण बढीले भब्सी पुल बगाउँदा रातिदेखि नै सवारीहरु जाममा परेका थिए । करिब १२ बजेको समयमा बाढीले पुल बगाएको इलाका प्रहरी कार्यालय बर्दिबासका डिएसपी निसन थापाले जनाए ।
"मकवानपुरमा बाढी पहिरो : दुईको मृत्यु, ९२ जनालाई सुरक्षित स्थानमा सारियो","हेटौंडा : बाढी र पहिरोको कारण मकवानपुरमा दुई जनाको मृत्यु भएको छ। मकवानपुरको कैलाश गाउँपालिका वडा नम्बर १० नामटारस्थित डुड खोलाले बगाउँदा स्थानीय करिब ५५ वर्षीय सानुकान्छा सुनारको मृत्यु भएको हो। शुक्रबार साँझ ५ बजे खोलामा आएको बाढीले बगाएका सुनारको शव शनिबार बिहान ७ बजे भेटिएको वडा नम्बर १० का वडाध्यक्ष मानिक लाल मोक्तानले बताए। खोलाले बगाएको ठाउँभन्दा करिब १० मिटर तल ढुङ्गाको कापमा च्यापिएको अवस्थामा सुनारको शव फेला परेको हो, उनले भने। शुक्रबार दिउँसो जिल्लाको उत्तरी थाहा नगरपालिका वडा नम्बर ३ मा महाभीर खोलाले बगाउँदा स्थानीय शिवराम बलामीकी १४ वर्षीय छोरी सन्तमाया बलामीको मृत्यु भएको थियो। मकवानपुरको कैलाश गाउँपालिका ५ कालिखोलामा आएको पहिरोमा परी बेपत्ता भएकी स्थानीय तारामाया पाख्रिनको शुक्रबार साँझ सात घण्टापछि जीवितै उद्धार गरिएको हो। खुट्टा र टाउकोमा चोट लागेकी उनको स्थानीय प्राथमिक स्वास्थ्य चौकीमा उपचारको लागि लगिएको कैलाश गाउँपालिका वडा नम्बर ५ का वडाध्यक्ष छेकु लामाले बताए। त्रिभुवन राजपथ र हेटौंडा कुलेखानी सडक सुचारु वर्षातको कारण अवरुद्ध त्रिभुवन राजपथको मकवानपुर खण्ड र हेटौंडादेखि कुलेखानीसम्मको सडक सुचारु भएको छ। हेटौंडाबाट करिब ७ किमि उत्तरमा रहेको भीमफेदी १ भैँसेस्थित बागझोरा खोलाको बाटो आज बिहानैबाट सुचारु भएसँगै त्रिभुवन राजपथको मकवानपुर खण्ड र हेटौंडा कुलेखानी काठमाडौं छोटो मार्गको कुलेखानीसम्मको सडक सुचारु भएको मकवानपुर प्रहरीले जनाएको छ। कुलेखानीबाट काठमाडौं जाने सिस्नेरी र फाखेल सडकखण्डमा भने पहिरोका कारण सडक सुचारु गर्न नसकिएको मकवानपुर प्रहरी प्रमुख एसपी मुकेश सिंहले बताए। फाखेलको सडक आज साँझसम्म खुल्नसक्छ, बाटो खुलाउने प्रयास भइरहेको छ, उनले भने। यता ५ दिननदेखि बन्द रहेको कान्ति लोकपथ खुलाउन भने अझै केही दिन लाग्ने मकवानपुर प्रहरी प्रमुख सिंहले जानकारी दिए। अविरल वर्षा र बाढीले मकवानपुरको पूर्वी र पश्चिमी क्षेत्रसँगको सडक सम्पर्क टुटेको छ। ९२ जनालाई सुरक्षित स्थानमा सारियो मकवानपुरको भीमफेदी गाउँपालिका वडा नम्बर ५ को माथिल्लो दमारमा पहिरोको उच्च जोखिममा रहेका १८ परिवारलाई सुरक्षित स्थानमा सारिएको छ। माथिल्लो दमारमा घरमाथि र घरमुनिबाट पहिरो गएपछि १८ परिवारका ९२ जना बिचल्लीमा परेका थिए। हेटौंडको कर्रा खोलामा आएको बाढी। नेपाली सेना, सशस्त्र प्रहरी र नेपाल प्रहरीको टोलिले लगातार ८ घण्टाको प्रयासपछि शुक्रबार साँझ उनीहरुलाई सुरक्षित स्थानमा सारिएको गाउँपालिकाका अध्यक्ष हिदम लामाले बताए। उनीहरुमध्ये कतिपय आफन्तकोमा बसेका छन् भने अरुलाई नेपाल रेडक्रस सोसाईटी उपशाखा भीमफेदीको कार्यालयमा राखिएको छ, उनले भने।"
पहिरोले घर पुरिएर एकै परिवारका तीनको मृत्यु,"भोजपुर :अविरल वर्षातसँगै खसेको पहिरोले घर पुरिएर एकै परिवारका ३ जनाको मृत्यु भएको छ। रामप्रसाद राई गाउँपालिका ५, मानेभञ्ज्याङको चोन्ताङस्थित स्थानीय कुमार राईको घर पहिरोले पुरिँदा उनकी श्रीमती मनकुमारी राई, दुई छोरा शिवकुमार राई र शक्तिकुमार राईको घटनास्थलमै मृत्यु भएको हो। घरमा बसिरहेका आमा, छोरालाई शनिबार बिहान करिब पौने १० बजेतिर घरमाथिबाट खसेको पहिरोले पुरिपछि मृत्यु भएको जिल्ला प्रहरी कार्यालय भोजपुरका इन्सपेक्टर पाण्डव राजवंशीले जानकारी दिए। घरायसी कामले श्रीमान गाउँ निस्केका बेला पहिरोले श्रीमती र छोराहरुलाई पहिरोले पुरेको प्रहरीको भनाई छ। स्थानीय गाउँबासीले मृतक शव निकाल्न नसकेपछि जेसिबी बोलाइएको प्रहरीले जनाएको छ। राईको घर भिरालो जमिनमा थियो। बाढीको वितण्डा : १९ को मृत्यु, आठ बेपत्ता, हजारौं परिवार विस्थापित (अपडेट) तीनवटा प्रदेश बाढीपहिरोको चपेटामा त्रिशूलीमा ट्रक खस्यो, एक बेपत्ता बाढीले भब्सी खोलाको पुल बगायो, पूर्वपश्चिम राजमार्ग अवरुद्ध (तस्बिरसहित) बाढीले अवरुद्ध भएको पूर्वपश्चिम राजमार्गमा वैकल्पिक सडक सञ्चालन सर्लाहीका एक दर्जनभन्दा बढी बस्ती डुबानमा"
सियोको टुप्पोमा हिँडेजस्तै हो ड्राइभिङ,"सडक अनुभूति मेरो घर दोलखा हो। सानै उमेरदेखि गाडी लाइनमा लागेँ। पहिला गाडीमा सहचालक भएर काम गरेँ। पछि ड्राइभिङ सिकियो। निकै दुःख गरियो। अहिले काठमाडौँबर्दिबास रुटमा गाडी चलाउन थालेको दुईतीन वर्ष भयो। काठमाडौँबाट बर्दिबास पुग्न आठनौ घण्टा ड्राइभिङ गर्नुपर्छ। साहूको गाडी हो। कमाएजति साहूलाई बुझाउनुपर्छ। खुरकोटको टर्निङ डरलाग्दो खुरकोट पुगेपछि गाडी चलाउन मुश्किल पर्छ। त्यहाँबाट मोड सुरु हुन्छ। ती मोडमा गाडी चलाउन निकै गाह्रो हुन्छ। मोडमा अगाडिबाट गाडी आएको थाहा हुँदैन। कतिखेर कुन गाडीसँग ठोक्किने हो, डर लाग्छ। एकदमै चनाखो भएर गाडी चलाउनुपर्छ। दायाँबायाँ कतै ध्यान दिनुहुन्न। बाटोमा अगाडि र पछाडि के छ, त्यसमै मात्र ध्यान दिनुपर्छ। अनिश्चित यात्रा गाडी लिएर निस्केपछि बाटोमा के हुन्छ ? भन्न सकिँदैन। यात्रामा कुन बेला के हुन्छ, कसले देखेको छ र ? तैपनि आफूले जानेजति जोगिएर गाडी चलाउँछु। बसमा बसेका यात्रीलाई सुरक्षित गन्तव्यमा पुर्याउने जिम्मेवारी ड्राइभरको हुन्छ। त्यसैले सचेत भएर ड्राइभिङ गर्छु। तर, कहिले बाटो भत्केको हुन्छ त, कहिले जाम हुन्छ, घण्टौँसम्म बाटो खुल्दैन। कहिले अकाशे पानीले बाटो जाम हुन्छ त, कहिले बाटो भत्केर आवतजावतमा समस्या हुन्छ। हाइवेको बाटोसमेत गतिलो छैन। गाडी चलाउँदा हैरान भइन्छ। ड्राइभिङ अपजसी पेशा डाइभरले जिन्दगीभर जस पाउँदैन। यो एकदमै अपजसी पेशा हो। सियोको टुप्पोमा हिँड्ने कामजस्तै हो यो पेशा। धेरै गाह्रो छ। ड्राइभरलाई हेप्छन् पनि। ड्राइभर त हो, जे भने पनि हुन्छ भनी ठान्छन्। गुरुजी वा दाइभाइ भनेर सम्बोधन गरिदिँदा त हामीलाई पनि राम्रो लाग्थ्यो होला। तर, यहाँ त ओई ड्राइभर भन्छन्। एकदमै चित्त दुख्छ। जँड्याहा यात्री कहिलेकाहीँ बसमा प्यासेन्जरले जाँड खाएर हैरान पार्छन्। चढ्दा राम्रै हुन्छन्। खाना खानका लागि गाडी रोक्यो, त्यही खानासँगै जाँड पनि खाएर आउँछन्। त्यसपछि गाडीमा उधुम मच्चाउन थाल्छन्। गाडीमा झगडा गर्छन्। पूरा टिकेट लिएकाले बाटैमा झार्न पनि मिलेन। यस्ता प्यासेन्जरले गर्दा अरूलाई पनि बसमा गाह्रो हुन्छ। कोहीकोही यात्री भने भाडामा किचकिच गर्छन्। भाडा हामीले तोक्ने होइन नि ! कोही भने खुशी भएर भाडाभन्दा बढी पैसा दिने पनि छन्। झाँगाझोलीको लोकल भाले बर्दीबास जाँदा झाँगाझोली भन्ने ठाउँमा खाना खान गाडी रोकिन्छ। त्यहाँको खाना स्वादिष्ट लाग्छ। लोकल भालेको मासुले मुखै रसाउँछ। पेट भरिए पनि मुख अघाउँदैन। त्यहाँ लोकल अण्डा पनि साह्रै मीठो लाग्छ। झाँगाझोलीमा खाना खाँदा घरको खानाको तिर्सना मेटिन्छ। गर्मीमा गाडो चलाउन गाह्रो गर्मी याममा गाडी चलाउँदा पसिनाले निथु्रक्क भइन्छ। चर्को घाम सिसाबाट छिरेर हैरान पार्छ। गाडी चलाउन त जाडो याममै ठीक लाग्छ। अन्नपूर्ण सम्पूर्णका लागि आशक्ति फुयालले तयार पारेको आलेाख सियोको टुप्पोमा हिँडेजस्तै हो ड्राइभिङ"
"सप्तकोशीमा पानीको बहाब बढ्दै, ३३ ढोका खोलियो",इटहरी : सप्तकोशीमा पानीको बहाब बढ्ने क्रम जारी छ। शनिबार बिहानसम्म सप्तकोशीमा पानीको बहाब २ लाख ४६ हजार ८ सय ३३ क्युसेक पुगेको हो। यो अहिले सम्मकै उच्च बहाब हो। ब्यारेजमा खतराको संकेत स्वरुप रातो बत्ती बालिएको छ। कोशी ब्यारेजका ३३ ढोका खोलिएको छ। पानीको बहाब अनुसार थप ढोका खोलिएको जनाइएके छ। यतिखेर पूर्वी तराइका जिल्लामा पानी पर्न रोकिएको छ। तथापी पहाडी जिल्लामा अघिल्लो दिनसम्म परेको पानी कोशी ब्यारेसम्म आइपुग्न समय लाग्ने हुँदा अहिलेको बहाब अघिल्लो दिन परेको पानीको मात्रा अनुसार निर्धारण हुनेगर्छ।
सर्लाहीका एक दर्जनभन्दा बढी बस्ती डुबानमा,"मलङ्वा : सर्लाही सदरमुकाम मलङ्वा सहित जिल्लाको एक दर्जनभन्दा बढी बस्ती डुबानमा परेको छ । तीनदिनदेखि परेको अविरल वर्षाको कारण झिम नदिमा आएको बाढी मलङ्वामा पसेपछि शहरको पूर्वी भाग डुबानमा परेको हो । जिल्ला प्रशासन कार्यालय, दुरसचार कार्यालय , शसस्त्र बेसक्याम्प डुबानमा परेको छ । मलङ्वाभन्दा ५ किलोमिटर माथि बाँध फुटेर शहरमा पानी पस्दा घर र सडकमा पानी जमेको छ । सडकबाटै पानीको भेल बग्न थालेपछि मलङ्वा बास्केटबलको आउने र जाने सवारी साधन चल्न सकेको छैन । बाढीले सञ्चारमाध्यम, विद्युत सेवा अवरुद्ध बनेको छ । बजारपूर्ण रुपमा बन्द छ । झिम नदीको बाढीले भेल्ही त्रिभुवन नगर डुबानमा परेको छ । त्यसैगरी लखनदेही नदीको बाढीले खुटौना, भाडसर, शिवनगर, छपकहिया गाउँ डुबेको छ । मनुष्मारा खोलाको पानीले सिसौट, रामनगर, छतौना लगायतका स्थान डुबानमा परेको छ । बागमती नदीको बाढी बस्तीमा नपसे पनि नदीमा बढ्दै गरेको जलस्तरले नदी छेउको बस्तीमा त्रास फैलिएको छ ।"
"त्रिशूलीमा ट्रक खस्यो, एक बेपत्ता",भरतपुर : पृथ्वी राजमार्गअन्तर्गत चितवनको इच्छाकामना गाउँपालिका५ नाग्दी खोलाबाट ट्रक त्रिशूली नदीमा खसेको छ। ट्रकका सहचालक बेपत्ता भएका छन् भने चालक घाइते भएका छन्। गए राति १ः३० बजेको समयमा भैरहवाबाट दाना बोकेर काठमाडौँं जाँदै गरेको ना ४ ख १७९६ नम्बरको ट्रक त्रिशूलीमा खसेको हो। ट्रकका सहचालक दाङ घोराही बस्ने २५ वर्षीय अनिल गुरुङ बेपत्ता भएको जिल्ला ट्राफिक प्रहरी कार्यालय चितवनले जानकारी दिएको छ। गाडीका चालक ललितपुर बस्ने ४६ वर्षीय माधव थापामगर घाइते भएका छन्। उनको पुरानो मेडिकल कलेज भरतपुरमा उपचार भइरहेको छ। ट्रक पूरै पानीमा डुबेको र नदीमा बाढी आएका कारण उद्धारमा समस्या भएको प्रहरीले जनाएको छ।
चाँगुनारायणका एक हजार महिलालाई सीपमूलक तालिम,"भक्तपुर : चाँगुनारायण नगरपालिकाले महिला तथा दलित लक्षित कार्यक्रमअन्तर्गत एक हजार महिलालाई विभिन्न सीपमूलक तालिम प्रदान गरेको छ। नगरपालिकाले नगर र वडास्तरीय गरी दुई चरणमा तालिम दिएको हो। मन्टेश्वरी, मोटर तथा स्कुटर ड्राइभिङ, ब्युटिसियन, क्रिष्टलको माला, पोते र चुरा बनाउने, कुसनको सामान बनाउने र साबुनको झोल बनाउने तालिम प्रदान गरेको नगरपालिकाकी उपप्रमुख बिना बास्तोलाले जानकारी दिइन्। जसमा ६४ जनाले मन्टेश्वरी, १ सय ६ जनाले मोटर तथा स्कुटर र १ सय ३ जनाले ब्युटिसियन तालिम लिएका छन्। नगरपालिकाले महिलाका लागि ४५ दिनको मन्टेश्वरी, १ महिनाको मोटर ड्राइभिङ र ३ महिनाको ब्युटिसियन तालिम प्रदान गरेको हो। नगरपालिकाले ९ वटै वडाका लागि दलित र महिला लक्षित कार्यक्रमका लागि ८०८० हजार रुपैयाँ बिनियोजन गरेको थियो। सो बजेटबाट वडा स्तरमा कुसनको सामग्री बनाउने तालिम, काष्ठकलाका सामान बनाउने तालिम, झोल सावुन बनाउने तालिम, ब्युटिसियन तालिम प्रदान गरिएको बास्तोलाको भनाइ छ। वडा स्तरमा ३ सय ५० जनाले र दलित लक्षित कार्यक्रममा ३ सय ७५ जनाले तालिम प्राप्त गरेका छन्। वडास्तरिय तालिम ७ वटा वडाले सम्पन्न गरेका छन् भने ६ र ७ ले तालिम सञ्चालन गर्न बाँकी छ। तालिम समापन गर्दै चाँगुनारायणका प्रमुख सोमप्रसाद मिश्रले महिलाले तालिम लिएर आफैं स्वरोजगार बन्न तथा रोजगार दिन सकुन् भन्ने उद्देश्य राखिएको बताए। उनले तालिम लिनेको अभिलेखीकरण गरिरहेको र आगामी दिनमा तालिम प्राप्त जनशक्तिको सही उपयोग गर्ने गरि योजना बनाइरहेको पनि जानकारी दिए।"
तीनवटा प्रदेश बाढीपहिरोको चपेटामा,"संघीय ब्युरो। काठमाडौं : बाढीपहिरोको बढी चपेटामा तीनवटा प्रदेश परेका छन्। प्रदेश १, २ र ३ मा जनधनको क्षति भएको छ। पहाडी भेगमा बाढीपहिरो र तराईमधेसमा डुबानको समस्या देखिएको छ। प्रदेश १ को मोरङमा डुबान हुँदा शुक्रबार साँझसम्म ७ सय ५५ परिवारका ३ हजार ५ सयभन्दा बढी जना प्रभावित बनेका छन्। प्रदेश राजधानी रहेको विराटनगर महानगरसहित बूढीगंगा, कटहरी, धनपालथान र जहदा गाउँपालिका बढी प्रभावित भएको प्रमुख जिल्ला रमेशकुमार केसीले बताए। उनका अनुसार सुकुम्बासी बस्तीका सबैजसो घरमा बाढी पसेर डुबान भएको छ। कटहरी१, २, ३, ४ वडाका अधिकांश बस्ती जलमग्न रहेको गाउँपालिका अध्यक्ष रामकुमार कामतले बताए। उनका अनुसार कटहरी र धनपालथानको सिमाना भएर बग्ने लोहन्द्रा खोलाको बाढी बस्तीतिर पसेपछि धेरै घर डुबानमा परेका छन्। बाढीले घरै बगाउन लागेको कटहरी३ का उमेशकुमार साहले बताए। परिवारका सदस्य खुला ठाउँमा बसिरहेको उनले सुनाए। सुनसरीको हरिनगर५ बसन्तपुरका ३५ परिवार विस्थापित भएका छन्। उनीहरूलाई उद्धार गरी प्रहरीले स्थानीय विद्यालयमा सुरक्षित राखेको छ। दुहबी नगरपालिकामा कोसी राजमार्गअन्तर्गत पर्ने बूढी खोलाको पुल कटानका कारण जोखिममा परेको छ। पाँचथरका हिलीहाङ गाउँपालिका अमरपुरस्थित अस्थायी प्रहरी चौकी, मिक्लाजुङ५ कुरुम्बाको एक घर पहिरोको जोखिममा परेका छन्। कुरुम्बामा शुक्रबार बिहान पहिरोले टीकाराम लावतीको घर चर्किएको वडाध्यक्ष अबिसन लावतीले बताए। ओखलढुंगाको खिजीदेम्बा गाउँपालिका५ खिजीफलाटे बजारमा वर्षाका कारण धनवीर तामाङको घर भत्किएको छ। वर्षात्का कारण सिद्धिचरण राजमार्गसहित सबै ग्रामीण सडक ठप्प छन्। बिहीबार साँझदेखि सदरमुकामबाट गाउँ तथा अन्य जिल्लातर्फ जाने सवारी साधन चलेका छैनन्। मध्यपहाडी राजमार्ग दर्जनभन्दा बढी ठाउँमा अवरुद्ध छ। यात्रु अलपत्र परेका छन्। उदयपुरको त्रियुगा नदीले केन्द्रीय प्रसारण लाइनको पोल तथा तार बगाएपछि विद्युत् अवरुद्ध भएको छ। ओखलढुंगा र खोटाङमा बिहीबार साँझबाट विद्युत् आपूर्ति भएको छैन। धनकुटामा चार दिनयता लगातार परेको वर्षाले एक विद्यालय र ग्रामीण सडकमा क्षति पुगेको छ। सहिदभूमि३ स्थित अजम्बरी प्राविको भवन भत्किँदा पठनपाठन रोकिएको छ। सहिदभूमिकै मूलघाटबाट पोखरे जोड्ने सडकका दर्जनभन्दा बढी स्थानमा पहिरो खसेको छ। ताप्लेजुङको तमोर र मैवा नदी किनारस्थित दोभान बजारका तीन घर पहिरोको जोखिममा परेका छन्। मेरिङ्देन३ स्थित बजारका सुकवीर लिम्बूको पाली पहिरोले बगाएपछि परिवारलाई अन्यत्र सारिएको छ। बाढीमा फसेकालाई उद्दार गर्दै। तस्बिर : दीपेन श्रेष्ठ झापाका नदीहरूमा पानीको बहाव बढेको छ। कन्काईमा बहाव सतर्कता तहनजिक छ। कन्काईको मैनाचुलीबाट भाकुरमारीसम्मका १ हजार ८ सय ५६ परिवार उच्च जोखिममा छन्। मेची नदीको बहाव बढेकाले भद्रपुर३ को सन्थाल बस्ती डुबानमा परेको छ। बिर्तामोडमा अदुवा खोलामा बहाव बढेको छ। तीन दिनदेखिको अविरल वर्षाका कारण प्रदेश २ को जनजीवन प्रभावित भएको छ। धनुषा र सिरहामा कमला, महोत्तरीमा रातु, जङ्हा र ओक्सी, रौतहटमा लालबकैया र बागमती नदीको बहाव बढेर बस्तीसम्म पुगेको छ। सप्तरीको सप्तकोसी, पर्साका गण्डक, औरिया, भलुवाही, सिक्टा र तिलावे नदीमा आएको बाढीले धेरै क्षति पुयाउने सम्भावना बढेको छ। बाढीमा फसेका सर्वसाधारणलाई उद्धार गर्न प्रहरी खटिएका छन्। महोत्तरीका ४० भन्दा बढी गाउँ डुबानको जोखिममा परेका छन्। कमला नदीको पूर्वी किनाराका सिरहा६ का बसपिटा र कल्याणपुर१२ का बेल्हाबाट सारश्वर गाउँमा बाढी पस्दा सयभन्दा बढी घर डुबानमा परेका छन्। सिरहाको कल्याणपुर५ स्थित कमला नदीको टापुमा चार जना फसेका छन्। उनीहरू शुक्रबारसम्म बाहिर निस्किन सकेका छैनन्। एक जनालाई धनुषा सुरक्षाकर्मीको टोलीले उद्धार गरेको छ। निर्दना गाउँको रसिन्द्र दास, सुकदेव दास, कञ्चन मण्डल, कुनमा महतो र उनकी श्रीमती गाईवस्तु चहार्न कमला नदी टापुमा बनाएको गोठमा पुगेका थिए। बाढी आएपछि उनीहरू बाहिर आउन नसकेको सिरहा प्रहरी प्रवक्ता डीएसपी अपिलराज बोहराले बताए। राजमार्गमा बाढीको अवरोध रौतहटमा पूर्वपश्चिम राजमार्गको चन्द्रपुर बागमती खण्ड बाढीका कारण २० घण्टा अवरुद्ध भयो। बागमती र लाल बकैया, चादी, लमाहा, झांझ नदीको बहाव बढ्दै गएको छ। वृन्दावन१ स्थित बागमती नदीबीचमा रहेको बलेरी टोलका १७ जना फसेका थिए। उनीहरूलाई सेनाले उद्धार गरेको इन्द्रबक्स गणका कर्नेल सुजन शाक्यले बताए। खाँडो खोलाको बाढीले सप्तरीको तिलाठी कोइलाडी गाउँपालिकाको बाँध भत्काएको छ। तिलाठी गाउँ जोगाउन बनाइएको बाँध दुई ठाउँमा भत्किएको तिलाठी कोइलाडी१ का अध्यक्ष दिनेश्वर मि श्रले बताए। कोसीका २३ ढोका खोलिए सप्तकोसीमा पानीको बहाव बढेको छ। कोसी ब्यारेजका ५६ ढोकामध्ये २३ खोलिएको छ। खतराको संकेतस्वरूप कोसी ब्यारेजमा रातो झन्डा र रातो बत्ती बालिएको छ। स्थानीय प्रशासनले नदी किनार आसपासका स्थानीयलाई सतर्क रहन आग्रह गरेको छ। पानीको सहज निकास नभएकाले वीरगन्ज महानगरका रानीघाट, श्रीपुर, राधेमाई, रामगढवा, आदर्शनगर, चिनी मिल आवास क्षेत्र, नगवालगायत क्षेत्र डुबानमा परेका छन्। पर्सामा रहेका ओरिया, सिक्टा, गंगोल, तिलावे नदीको बाढीले खेतीयोग्य जमिन र बस्तीमा क्षति पुयाएका छन्। गाउँमा बाढी पसेपछि पकाहा मैनपुर गाउँपालिकाका खेस्रहा, लहावरथकरी, धोबिया टोल डुबानमा परेका हुन्। धोबिया टोलका ५० परिवारलाई सामुदायिक विद्यालयमा स्थानान्तरण गरिएको प्रहरी चौकी खेस्रहाका प्रहरी सहायक निरीक्षक रामदरेश यादवले बताए। काठमाडौं जाने चार सडक अवरुद्ध प्रदेश ३ को मकवानपुरबाट काठमाडौं जोड्ने चार सडक बाढीपहिरोका कारण अवरुद्ध भएका छन्। भीमफेदी१ भैंसेस्थित बागझोरा खोलामा बाढी आउँदा कुलेखानीसिस्नेरी, फाखेल र त्रिभुवन राजपथ र कान्ति लोकपथ प्रभावित भएका हुन्। बागमती नदीको बाढी बस्तीमा पस्दा सिन्धुलीको हरिहरपुरगढी३ बसपार्कका ६० भन्दा बढी घर डुबानमा परेको गाउँपालिका अध्यक्ष कार्साङ लामाले बताए। उनका अनुसार कालिका कन्स्ट्रक्सनले मदन भण्डारी लोकमार्ग निर्माणका लागि बागमती नदीबाट ढुंगा, गिट्टी र बालुवा निकालेको थियो। बालुवाको थुप्रोका कारण नदीले धार परिवर्तन गर्दा बस्ती डुबेको उनको भनाइ छ। मरिण नदीको बाढीका कारण एक दर्जनभन्दा बढी घर जोखिममा परेका छन्। मरिण गाउँपालिका अध्यक्ष पानीराज बम्जनका अनुसार वडा नम्बर ७ को बाह्रबिसे डुबानमा परेको छ। वडा नम्बर ६ का बागडाँडा र घिमिरे टोलका स्थानीयको दुई घर पहिरोमा परेका छन्। फिक्कल६ देउकी डाँडाका चार घर पनि पहिरोको उच्च जोखिममा छन्। कमलामाई३ चपौलीका इन्द्रबहादुर विकका दुई घर पहिरोले पुरेको छ। बीपी राजमार्ग र मध्यपहाडी लोकमार्ग एकतर्फी सञ्चालनमा आएका छन्। बीपी राजमार्गको नेपालथोकखुर्कोट र सोलाभञ्याङखनियाँखर्क खण्डमा झरेको पहिरो हटाएर शुक्रबार साँझदेखि एकतर्फी खुलाइएको प्रहरीले जनाएको छ। कमला नदीको बहाव खतराको तहभन्दा माथि पुगेको छ। तावा खोलाको बाढीले बाँध भत्काउँदा दुधौली जोखिममा परेको छ। सिन्धुली र उदयपुर जिल्लाको सिमाना भई बग्ने तावा तथा ककुर खोलामा आएको बाढीले दुधौली नगरपालिकानजिकै रहेको बाँध भत्काएको हो। सिन्धुलीतर्फ दुधौली नगरपालिकाको डम्बरखानी बस्ती जोखिममा छ। धादिङको नीलकण्ठ३ स्थित शीतल बजारको मुख्य सडक पुनः भासिन सुरु भएपछि स्थानीयका घर जोखिममा परेका छन्। लेदो पृथ्वी राजमार्गमा थुप्रिँदा बेनीघाट रोराङ गाउँपालिका१० बाँदरे मोडमा तीन घण्टा यातायात सञ्चालन हुन सकेन। शुक्रबार दिउँसो १ बजे सडकमाथि घडेरी खारेको ढिस्कोसँगै लेदो खसेपछि प्रहरी, स्थानीयले राजमार्ग एकतर्फी खुलाएका थिए। दोलखाको भीमेश्वर नगरपालिका९ हलहलेमा पहिरो खसेर बाटो अवरुद्ध भएको छ। बाढीले घर बगाएपछि रुख चढेर उद्धारका लागि हारगुहार गर्दै सिन्धुलीका दुई बस्तीमा पस्यो बाढी, चार घर बगे, दर्जनौं घर डुबानमा बाढीमा फसेका वृद्धको हेलिकप्टरबिना उद्धार हुँदैन : प्रजिअ अधिकारी बाढीले एकको मृत्यु, काठमाडौं जोड्ने सबै राजमार्ग अवरुद्ध बाढी आएपछि गाईवस्तु हेर्न टापुमा गएका चार जना अलपत्र राजधानीमा बाढीको कहर (भिडियो) कलंकीमा बाढीको बितण्डा : प्रहरी प्रभाग पनि डुब्यो (फाेटाे र भिडियो) ललितपुरको इमाडोलमा बाढी : डोजरमा राखेर उद्धार (फोटो फिचर) बाढीको वितण्डा : १९ को मृत्यु, आठ बेपत्ता, हजारौं परिवार विस्थापित (अपडेट)"
"बाढीले भब्सी खोलाको पुल बगायो, पूर्वपश्चिम राजमार्ग अवरुद्ध (तस्बिरसहित)",महोत्तरी : पूर्वपश्चिम राजमार्ग अन्तरगत महोत्तरीको भब्सी खोलाको पुल बाढीले बगाएपछि यातायात अवरुद्ध भएको छ । लगातारको वर्षाको कारण भब्सी पुल बगाएपछि पूर्वपश्चिम राजमार्ग अवरुद्ध भएको हो । शुक्रबार राती करिब १२ बजे बाढीले पुल बगाएको इलाका प्रहरी कार्यालय बर्दिबासका डिएसपी निसन थापाले जानकारी दिए । राजमार्ग अवरुद्ध भएपछि यात्रुहरु अलपत्र परेका छन् ।

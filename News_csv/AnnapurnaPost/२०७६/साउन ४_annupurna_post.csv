शीर्षक,विवरण
१५ लाख घुससहित इन्जिनियर पक्राउ,"गुलरिया : ठेक्काको कमिशन लिइरहेको अवस्थामा अख्तियारले कर्णाली नदी व्यवस्थापन आयोजना राजापुरका तीन इन्जिनियरसहित एकजना चालकलाई पक्राउ गरेको छ। अख्तियार दुरुपयोग अनुसन्धान आयोग नेपालगञ्जको टोलीले एक होटलबाट इन्जिनियर विश्वेश्वरप्रसाद शाह, हरिप्रसाद चौधरी, कमलप्रसाद सिटौला र सवारी चालक टंकप्रसाद ओझालाई नियन्त्रणमा लिएको हो। उनीहरुलाई कर्णाली नदी व्यवस्थापन आयोजनाको निर्माण कार्यको भुक्तानी वापत १५ लाख रुपैयाँ बुझ्दै गर्दा नियन्त्रणमा लिएको अख्तियार दुरुपयोग अनुसन्धान आयोग नेपालगञ्जले जनाएको छ। उनीहरुले ठेक्का वापतको १५ प्रतिशत कमिशन बुझेको बताइएको छ।"
पांग्रे भीरको पहिरोले एक सातादेखि मेची राजमार्ग अवरुद्ध,"पाँचथर : मेची राजमार्ग चार दिनयता पहिरोले अवरुद्ध छ। फाल्गुनन्द३ पांग्रे भीरमा खसेको पहिरो पन्छाएर यातायात सञ्चालन गर्न नसक्दा पूर्वी पहाडको जनजीवन प्रभावित बनेको छ। यो राजमार्गले पाँचथर, ताप्लेजुङ र तेह्रथुमको आठराई क्षेत्रलाई तराई हुँदै काठमाडौंसम्म जोड्छ। पहिरो झर्ने क्रम नरोकिएकाले सडकको अवरोध हटाउन समस्या भएको प्रमुख जिल्ला अधिकारी मुरारी वस्तीले बताए। तत्काल पहिरो पन्छाउने सम्भावना छैन, उनले भने, माथिबाट पहिरो झर्ने क्रम रोकिएको छैन। वैकल्पिक सडक नभएकाले जनजीवन अस्तव्यस्त बनेको हो। यस क्षेत्रमा खाद्यान्नको अभाव सुरु भएको छ। बुधबारदेखि मालवाहक सवारी साधन चल्न नसक्दा दैनिक उपभोग्य वस्तु आपूर्तिमा समस्या भएको हो। उपचारका लागि तराई झर्ने बिरामी बाटोमै अलपत्र परेका छन्। एम्बुलेन्स र साना सवारी साधन सञ्चालन गर्न पहल भइरहेको छ, उनले भने, वैकल्पिक मार्ग बनाएर साना सवारी साधन सञ्चालन गर्ने तयारी छ। गुम्बाडाँडा पौवा, निबु खोला राँके ट्र्याक यसअघि नै खुलेको छ। त्यसलाई विस्तार गरी सडक सञ्चालन गर्न लागिएको हो। यो सडक सञ्चालनमा ल्याउन केही दिन लाग्ने देखिएको छ। जिल्ला सदरमुकामभन्दा पनि ग्रामीण बजारमा समस्या सुरु भएको छ। फिदिमबाट सामान लैजानुपर्ने ग्रामीण बजार प्रभावित भएका हुन्। पहिरोका कारण ट्यांकर रोकिएपछि पेट्रोलियम पदार्थको अभावसमेत हुन थालेको छ। एक सातादेखि लगातार पहिरो झरिरहेको छ। सडक दैनिक सफा गर्दै सवारी साधन सञ्चालन हुँदै आएको थियो। बाटो २ सय मिटरभन्दा बढी पुरिएको छ। बाटोभन्दा केही तल पैदल मार्ग खोलिए पनि लगातार ढुंगा झरिरहेका कारण पैदल मार्गसमेत जोखिपूर्ण छ। पहिरोले अवरोध गरेपछि बिर्तामोडबाट फिदिमसहित ताप्लेजुङ तेह्रथुमको पूर्वी क्षेत्र हिँडेका यात्रु अलपत्र परेका छन्। पहिरो रोकिए पन्छाएर गाडी गुडाउने तयारी अवस्थामा मेसिन राखिएको जिल्ला ट्राफिक प्रहरी प्रमुख जनक तिम्सिनाले बताए। तरकारी कुहियो हिलीहाङ र याङवरकबाट तराईका बजार लैजाँदै गरेका २२ गाडी टमाटर बाटोमै सड्ने अवस्थामा पुगेको छ। बुधबार राति पहिरोप्रभावित क्षेत्रमा पुगेका ती गाडी पास हुने सम्भावना नभएपछि समस्या भएको कृषक समूह महासंघका अध्यक्ष गणेश पोख्रेलले बताए। टमाटर व्यवसायी नवराज उप्रेती, राजेश दाहाललगायतले बिक्रीका लागि झापा झार्दै थिए। २७ लाख मूल्यबराबरको टमाटर कुहिन थालेको हो। बोकेर पारि तार्ने अवस्थासम्म नरहेको व्यवसायी वीरेन्द्र काफ्लेले बताए।"
मृत्यु संस्कार पाँच दिन बनाउनुपर्छ भन्ने अभियन्ताको निधन,"काठमाडौं : मान्छे १३ दिने अन्तेष्टि गर्छन् तर त्यसभित्र थुप्रै आडम्बर देखेको छु। त्यसैले समाजमा देखिएको पीडालाई मुक्ति दिन पाँच दिने अन्त्य पद्धतिको बाटो खोजिएको हो, संस्कार सुधार समाजका संस्थापक अध्यक्ष शंकरप्रसाद पोखरेलले भनेका थिए। सार्वजनिक रुपमा समाजलाई देखाउन गरिने १३ दिने अन्त्य पद्धतिलाई छोट्याउने उनै पोखरेलको ६९ वर्षको उमेरमा निधन भएको छ। उनको काम पाँच दिन सक्ने गरी पशुपतिस्थित क्रियापुत्री भवनमा काम थालिएको छ। ब्लड क्यान्सरले चैत अन्तिम सातादेखि उपचाररत पोखरेलको शुक्रबार सिभिल अस्पतालमा निधन भएको हो। शनिबार शोकसभामा माइलो भाइ शम्भुले भने, मैले थाहा पाएदेखि दाजुले थिचोमिचो र आडम्बर हटाउनुपर्छ भनेर लाग्नुहुन्थ्यो।परम्पराअनुसार १० दिन लगाएर गरिने मलिन षोडसीमध्येका प्रेत शरीर बन्ने भनिएका १० पिण्डश्राद्धलाई मृत्यु संस्कारको सरलीकृत अवधारणाको शास्त्रसम्वत् विधिबाट सम्पन्न गराउन तीन दिनमै सकिने भएकाले जनचाहनाअनुरुप अभियान सुरु गरेको बताएका थिए। २०७२ सालमा संस्कार सुधार समाज गठन गरेयता करिब एक सयजनाले पाँच दिने अन्त्य पद्धति अपनाएको समाजका सचिव पद्मराज पोखरेलले जानकारी दिए। उनका अनुसार, पाँच दिने पद्धतिअनुसार आफ्नो अन्तेष्टि होस् भनेर लिखित सहमति जनाउनेको संख्या करिब चार सय छ। समाजले प्रकाशित गरेको पाँच दिने अन्त्य पद्धति मा पारस्करगृह्यसूत्र, मनुस्मृति, धर्मसिन्धु, निर्णयसिन्धु, गरुण पुराण आदि आधारमा समाजका लागि बाटो सहज बनाएको हो। समाज गठन र त्यसपछि नेपाल सरकारका पूर्वसचिवहरु टिकादत्त निरौला, मोदराज डोटेल, काशीराज दाहाललगायत यसको पक्षमा लागि परेका छन्। पूर्वउपप्रधानमन्त्री बामदेव गौतम, पूर्वमन्त्री टेकबहादुर थापा, साझा पार्टीका अध्यक्ष रवीन्द्र मिश्र लगायतले क्रमशः आमा र बुबाको अन्तेष्टि पाँच दिनमा गरेका थिए। पाँच दिनेको पहिलो दिन एउटा, दोस्रो दिन चार पिण्डसँग अस्तिसायमन श्राद्ध र तेस्रो दिन पाँच पिण्डसँग पूर्वपाथेय श्राद्ध गरिने पूरोहित दाताराम रिजालले जानकारी दिए। उनका अनुसार, चौथो दिन ११ औं र पाँचौं दिन १२ औं दिनको काम गरिने छ। राष्ट्रकवि माधव घिमिरेले १३ दिने काजक्रियाको उपयुक्त निकाय नपाएर बौद्धिक वर्गलाई उकुसमुकुस भएको बताएका थिए। पाँच दिने अन्त्य पद्धति मा उनले लेखेका छन्, मलाई पनि यो संस्कार लोप हुनबाट बचाउन शास्त्रीय आधार लिएर समयानुकूल सुधार गर्नुपर्छ भन्ने लागेकै हो। त्रिभुवन विश्वविद्यालयको नेपाली इतिहास, संस्कृति तथा पुरातत्व विभागकी प्रमुख प्राडा वीणा पौड्यालले भनेकी छन्, सरल, सहज र मितव्ययी तरिकाले क्रियाकर्म गर्न पाउने वैकल्पिक बाटो खुलेको छ। शोकसभामा बोल्दै पूर्वसचिव निरौलाले पोखरेलको अभियान समाज रुपान्तरणका लागि आवश्यक भएकाले निरन्तरता दिने बताए।"
बाढीपीडित बस्तीमा डाकेसी,"रौतहट : त्रिवि शिक्षण अस्पतालका प्राडागोविन्द केसी बाढी पीडितको स्वास्थ्य जाँच गर्न रौतहट आएका छन्। डाकेसी शुक्रबारदेखि बन्जरहाको स्वास्थ्य चौकीमा बिरामीहरुको स्वास्थ्य परिक्षणमा गरिरहेका छन्। बाढीबाट प्रभावित बस्ती बन्जाराहामा ज्वरो, छाला सम्बन्धी रोग, झाडापखालासँगै विभिन्न रोगहरु देखापरेका छन्। बन्जराहा आइपुगेका डाकेसीको स्वास्थ्य शिविरमा आएका पिडितलाई कपडा समेत वितरण गरेका गरे।"
कहिले हट्ला धौलीगंगाको त्रास ?,"दार्चुला : भारतको धौलीगंगा जलविद्युत् आयोजना दार्चुलाको महाकाली नदीबाट ७ किलोमिटर टाढा पर्छ। २८० मेगावाट विद्युत उत्पादन हुने उक्त आयोजनाको बाँधको उचाइ ५८५९ मिटर अग्लो छ। जलाशयमा क्षमता बढी पानी भएपछि निकास गरिन्छ। निकास गर्दा महाकाली तटीय क्षेत्रमा बाढी आउँछ। पाँच वर्षअघि बिना सूचना बाँधको ढोका खोलिएपछि नेपाली भूभागमा ठूलो जनधनको क्षति भएको थियो। यसपटक जिल्ला प्रशासन कार्यालयले महाकालीको बहाव बढ्न थालेपछि तटीय क्षेत्रका नागरिकलाई सचेत हुन सार्वजनिक सूचना जारी गरेको छ। मालिकार्जुन गाउँपालिका सलेतीका शेखर धामीले यसवर्ष पनि बाढीको त्रास बढेको बताए। महाकाली नदी दार्चुला भारततर्फ लागेपछि शारदा नदीका नामले चिनिन्छ। यसैमा भारतले विद्युत् उत्पादनका लागि धौलीगंगामा बाँध बनाएर जलाशय निर्माण गरेको हो। सीमा पारि भए पनि आयोजनाको प्रभाव क्षेत्रमा नेपालका अधिकांश भूभाग पर्छन्। बैतडी, डडेलधुरा र कञ्चनपुरसमेत आयोजनाको प्रभाव क्षेत्र हो। बढी भएको पानी डिस्चार्ज गर्न बाँधका ढोका खोल्दा २०७० साल असार २ र ३ गते महाकाली नदीमा भीषण बाढी आएको थियो। त्यसले दार्चुलामा धेरै क्षति भएको थियो। पानी बढी भएका बेला प्रायः बाँधका ढोका राति खोल्ने गरिएकाले बढी त्रास हुने तटीय क्षेत्र जौलजीबीका सागर धामी बताए। महाकाली नदी नियन्त्रण आयोजना दार्चुलाका प्रमुख मित्र बरालका अनुसार बिहान र बेलुका दुईपटक धौलीगंगा प्रोजेक्टले विद्युत् उत्पादन गर्छ। एकैपटक २ सय ८० मेगावाट विद्युत् उत्पादन गर्दा सामान्यतया १ सय ७ क्युमेक पानी डिस्चार्ज हुन्छ, उनले भने, त्यति परिमाणमा पानी छोड्दा महाकाली नदीको सतह कति बढ्छ, त्यसलाई नाप्ने यन्त्र र उपकरण हामीसँग छैन। पानीको डिस्चार्ज नाप्ने यान्त्रिक व्यवस्था नहुँदा जलस्तर कति बढेको हो भन्ने थाहा पाउन गाह्रो हुने गरेको उनले बताए। नेपालतर्फ महाकाली तटीय क्षेत्रमा पानीको डिस्चार्ज मापन स्टेसन छैन। दत्तु र डडेलधुराको परशुराम नगरपालिकामा पानी मापन केन्द्र भए पनि अत्याधुनिक प्रविधि नभएकाले तथ्यांक भरपर्दो हुँदैन। दार्चुला सदरमुकामसम्म महाकाली नदीको डिस्चार्ज मापन आवश्यक छ, उनले भने, डिस्चार्ज म्यानेजमेन्ट टेक्नोलोजी डीएचएमले आफ्नो टेक्नोलोजीमा राख्नुपर्ने हो, राख्न सकेको छैन। बरालका अनुसार भारतसँग समन्वय गरेर सदरमुकाममा महाकालीको डिस्चार्ज मापन केन्द्र राख्न सके दुवै देशका स्थानीयलाई बाढीको अवस्थाबारे पूर्व सूचना पाउन सहज हुन्छ। असार १३ बाट बाँधको पानी छाड्ने सूचना नेपाली पक्षलाई दिए पनि दुई दिन अगावै ड्यामबाट पानी छोडिएको थियो। नियमित पावर जेनेरेट गर्दा सूचना नदिने र ड्याम सफा गर्नुपरे वा ठूलै पानी पर्ने सम्भावना बढे भारतीय पक्षले पत्राचार वा फोनबाट नै भए पनि २०७० सालयता सूचना दिने गरेको दार्चुलाका प्रमुख जिल्ला अधिकारी शंकरबहादुर विष्टले बताए।"
इलामका फरार अभियुक्त खोज्दै प्रहरी,"इलाम : विभिन्न अपराधमा संलग्न ३३ जना फरार अभियुक्तलाई जिल्ला प्रहरी कार्यालय इलामले खोजीकार्य तीव्र बनाएको बताएको छ । एक वर्षमा २४८ जना अभियुक्त पक्राउ गरेको जिल्ला प्रहरी कार्यालय इलामले गत वर्ष पक्राउ गर्न बाँकी ३३ जनाको खोजी तीव्र बनाएको डिएसपी हेमन्त भण्डारी क्षेत्रीले जानकारी दिए । बलात्कार, हत्या, चोरी, ठगी लगायत अभियोगमा दोषी करार उनीहरुलाई पक्राउ गर्न सबै संयन्त्र परिचालन गरेको क्षेत्रीले बताए । गत वर्षमा ३८० वटा अपराधका मुद्दा दर्ता गरेको जिल्ला प्रहरी कार्यालय इलामले २९४ वटा मुद्दा फस्र्यौट गरेको क्षेत्रीले बताए । ८३ वटा मुद्दा फस्र्यौट हुन बाँकी छन् । यस क्रममा १७५ जनाको विभिन्न कारणले मृत्यु भएको पनि बताइएको छ । प्रहरीले अदालतको फैसला कर्यान्वायन गर्ने क्रममा एक वर्षमा ९३ जनालाई पक्राउ गरेको पनि जानकारी दिएको छ ।"
जंगलमा 'लुकाइराखेको' भरुवा बन्दुक प्रहरीले भेट्टायो,बाजुरा : जिल्ला प्रहरी कार्यलय बाजुराबाट खटिएको प्रहरी टोलीले बडिमालिका नगरपालिका९ फडिल्लाको जंगलमा एक थान भरुवा बन्दुक फेला पारेको छ । शनीबार दिउसो प्रहरी नीरिक्षक जनकराज ढुंगानाको नेतृत्वमा खटिएको टोलीले फडिल्ला बस्ती नजिकैको जंगलमा लुकाएर राखिएको अवस्थामा बन्दुक फेला पारेको जनाएको हो । जिल्ला प्रहरी कार्यालय बाजुराका प्रमुख प्रहरी नायव उपरीक्षक उद्धवसिंह भाटका अनुसार जंगलमा बेवारिसे बन्दुक लुकाएर राखिएको अवस्थामा थियो । उक्त बन्दुक कसले राखेको भन्ने बारेमा अनुसन्धान भइरहेको प्रमुख भाटले बताए । बाली खान आउने जंगली जनावर तथा बाँदर धपाउन स्थानीयले लुकाएर राखेको हुनसक्ने भाटको भनाइ छ । मदिरा पनि बरामद प्रहरी टोलीले फडिल्ला गाउँमा पाँच सय ६५ लिटर अवैध मदिरा तथा मदिरा बनाउने कच्चा पदार्थ समेत बरामद गरी नष्ट गरेको छ । गाउँकै अगुवाहरुको रोहवरमा सोही ठाउँमा मदिरा नष्ट गरिएको जिल्ला प्रहरी कार्यलय बाजुराले जानकारी दिएको छ ।
रानीजमरा नहरको पानी पुनः कर्णालीमा,"टिकापुर : रानीजमराकुलरिया सिँचाइ आयोजनाले मुख्य इन्टेकबाट छोडिएको पानी नहर हुँदै पुनः कर्णाली नदीमै फालेको छ। चिसापानीस्थित कर्णाली नदीमा निर्माण गरिएको मुख्य इन्टेकका तीन ढोकाबाट नहरमा पानी ल्याए पनि उक्त पानी ५ दशमलव ५ किलोमिटर दक्षिणतर्फ निर्माण गरिएको सेटलिन बेसिनमार्फत् पुनः कर्णाली नदीमै फालिएको हो। नहरबाट ल्याइएको पानी झण्डै एक सय वर्ष अगाडिदेखि परम्परागत रुपमा सिँचाइ हुँदै आएको लम्कीचुहा नगरपालिका३ बल्चौरस्थित कुलरिया कुलामा फालिएको छ। ऊर्जा, जल श्रोत तथा सिँचाइमन्त्री वर्षमान पुनले मंगलबार मन्त्रालयमा पत्रकार सम्मेलन आयोजना गर्दै आयोजनाको पहिलो खण्ड सम्पन्न गरी मुख्य ढोकाबाट नहरमा सिँचाइ पुर्याएको दाबी गरेका थिए। नहरको संरचना पूर्ण नहुँदै सञ्चालनमा मन्त्री पुनको दावी गलत भएको भन्दै समाचार प्रकाशित भएपछि आयोजनाले मुख्यनहरका तीन ढोका सञ्चालन गरेर पानी पुनः नदीमै फालेको हो। वर्षायाममा परम्परागत रुपमा सञ्चालित कुलामा पर्याप्त पानी आउने गरेको छ। वर्षातमा आयोजनाले नहरको पानी कुलामा पठाउनु औचित्य नभएको किसानले बताएका छन्। इन्टेकबाट नहरमा ल्याइएको पानी कर्णालीमा फालिँदै। फोटोः अन्नपूर्ण जमरा कुलो जलउपभोक्ता समितिका अध्यक्ष लालबीर चौधरीले नहरबाट सञ्चालित पानीको वर्षायाममा आवश्यक नभएको बताए। अहिले परम्परागत रुपमै कुलाहरुबाट पानी ल्याइरहेका छौं। नहरको पानीको अहिले काम छैन, कुलामा पानीको मात्रा मात्रै बढ्नसक्छ चौधरीले भने, आयोजनाको मुख्य इन्टेकका तीन ढोकाबाट नहरमापानी छोडेर बल्चौरस्थित सेटलिन बेसिनसम्म परीक्षण मात्रै गरिएको हो। चौधरीकाअनुसार मुख्य इन्टेक क्षेत्रबाट सेटलिन बेसिनदेखि परम्परागत रुपमा सञ्चालित कुलामा पानी फाल्न सकिए हिउँदको समयमा कुलाबाट सिँचाइ गर्न सकिनेछ। किसानले रानीकुलामा जानकी गाउँपालिकाको मालझुल, कुलरिया कुलामा लम्कीचुहाको बल्चौर र जमरा कुलामा जानकी गाउँपालिकाको कटासेबाट पानी ल्याइरहेका छन्। परम्परागत रुपमा सञ्चालित कुलाबाट आएको पानीसमेत बढी हुँदा टिकापुर२ स्थित रानीकुलाको नहरबाट बाइपासमार्फत कर्णाली नदीमा पानी फालिएको छ। आयोजनाले मुख्य इन्टेकका चौध ढोकामध्ये तीन ढोकाबाट पानी मुख्य क्यानलमा छोडेको छ भने आठ वटा मध्ये तीनवटा हेड रेगुलेटरमार्फत् नहरमा पानी छोडेको छ। बल्चौरस्थित सेटलिन बेसिनदेखि लम्कीशाखासम्मको क्षेत्रमासमेत नहर निर्माण सम्पन्न भएको छैन। त्यस्तै आयोजनाले कटासे क्षेत्रमा निर्माण शुरु गरेको ४ दशमलव ७ मेगावाट विद्युत उत्पादन गर्ने क्षमताको हाइडोपावरको कामसमेत पूरा भएको छैन। आयोजना प्रमुख मधुकर रानाकाअनुसार हाइडोपावर क्षेत्रमा झण्डै ६ सय मिटर बढी नहर निर्माण हुन बाँकी छ। नहर निर्माण सम्पन्न नहुँदा किसानहरु भने परम्परागत रुपमा कर्णाली नदीबाट पानी ल्याएर सिँचाइ गर्दै आएका छन्। प्रमुख रानाले नहर पूर्ण रुपमा सञ्चालन नभई परीक्षण मात्रै गरिएको बताए। मुख्य इन्टेकमा जडान गर्नुपर्ने हेडरेगुलेटर मध्ये तीनवटा जडान गरिसकेपछि सेटलिन बेसिनसम्म पानी छोडेर परम्परागत कुलामै पानी छोडेका छौं, रानाले भने, बाँकी नहर निर्माण नभए पनि परम्परागत रुपमा सञ्चालित सिँचाइ प्रणालीमार्फत् पानी लगाउन सकिनेछ। चिसापानीस्थित मुख्य इन्टेकदेखि ५ दशमलव ५ किलोमिटर तल रहेको सेटलिन बेसिनमासमेत ढोका जडान गरिएका छैनन्। रानाले ढोका जडान लगायतका सानातिना कामहरु बाँकी रहेकाले नहरबाटै पानी सञ्चालन हुन अझै केही समय लाग्ने बताए। हाल दो श्रो चरण अन्तर्गत लम्कीशाखा नहरको ५ दशमलव ५ किलोमिटर नहर निर्माण सम्पन्न भएको छ। विश्व बैंकको सहयोगमा सञ्चालित राष्टिय गौरवको आयोजनामा पहिलो चरणमा टीकापुर नगरपालिका, जानकी गाउँपालिकाको १४ हजार तीन सय हेक्टर क्षेत्रफलमा सिँचाइ हुनेछ। त्यस्तै दो श्रो चरणमा लम्की शाखानहरको ६ हजार हेक्टर क्षेत्रफलमा सिँचाइ पुयाउने लक्ष्य छ। नेपाल सरकार, विश्व बैंक र जन श्रमदान गरी आयोजनाले कुल लागत २७ अर्व रुपैयाँमा काम सुरु गरेको थियो।"
"बाजुराका ग्रामीण सडक बन्द, हवाई सेवा र टेलिफोन अनियमित","बाजुरा : लगातारको वर्षापछि बाजुराका ग्रामीण सडक बन्द छन्। जिल्लाको पूर्वी उत्तर क्षेत्रको मुख्य सडक मार्तडी कोल्टी सडक, ताँप्रीसेरा ब्रमतोला,फालासेन बुढिगंगा नगरपालिका हुँदै खप्तड छेडेदह गाउँपालिका जोड्ने सडक, बेतालमाण्डौ पुडाबाउला, टाटे सडक, बेतालमाण्डौ बन्द भएका छन्। त्रिशक्ती हुँदै जुपापानी सडक, दाब खप्तड सडक बल्दे आटिचौर हुँदै बझाङ जोड्ने सडक बाम्का हुँदै तोली, कैलाशमाण्डौ जोड्ने लगायत सडक बन्द भएका जिल्ला प्रहरी कार्यलयका प्रहरी प्रमुख उद्धवसिंह भाटले जानकारी दिएका छन्। लगातारको पानी तथा खराब मौसमका कारण बाजुराको कोल्टी विमानस्थलबाट हुने उडान पनि अनियमित भएको छ। गम्भीर विरामीहरूलाई उपचारका लागि लानुपर्नेहरू प्रभावित भएका छन्। कोल्टी प्राथामिक स्वास्थ्य केन्द्रबाट रिफर गरेका बिरामीहरु दुई दिन पैदल हिँडेर सदरमुकाम आउनुभन्दा नेपालगञ्ज वा सुर्खेत जाने गरेका छन्। लगातारको वर्षाका कारण बाजुराको पूर्वी उत्तर क्षेत्रको टेलिफोन सेवा पनि अनियमित भएको छ। टेलिफोन सेवा अवरुद्ध हुँदा बाजुराका बुढीनन्दा नगरपालिका, जगन्नाथ, स्वामीकार्तिक खापर, हिमाली गाउँपालिकाका र छिमेकी जिल्ला हुम्ला, मुगु र कालिकोटका नागरिक समस्यामा परेका छन्।"
"प्रयोगमै नरहेको यो पुलले गर्यो सरकारको 'बदनामी', भत्काउन निर्देशन","कालिकोट : जिल्लाको पलाँता गाउँपालिका ९ थिर्पुस्थित कर्णाली नदीमा रहेको काठ र जालीको जोखिमयुक्त पुल भत्काइने भएको छ। प्रधानमन्त्री केपी शर्मा ओलीको सचिवालयले चासो राखेपछि कालिकोटका प्रमुख जिल्ला अधिकारी चन्द्रबहादुर कार्कीले उक्त प्रयोगविहीन पुल भत्काउन प्रहरीलाई निर्देशन दिएका हुन्। लामो समयदेखि फलामको लठ्ठामा काठ र जाली जोडेर निकै जोखिमयुक्त पुलमा स्थानीयहरू आवतजावत गर्दै आएकोमा गत वर्ष उक्त ठाउँमा नयाँ झोलुङ्गे पुल सञ्चालनमा आएको थियो। तर तुइनसँग तुलना गरेर पुरानै पुलको फोटो सामाजिक सञ्चालमा चर्चामा आएपछि पुलको विषयमा प्रधानमन्त्री सचिवालयले चासो देखाएको थियो। प्रधानमन्त्री केपी शर्मा ओलीका प्रेस संयोजक चेतन अधिकारीले कालिकोटका प्रमुख जिल्ला अधिकारी चन्द्रबहादुर कार्कीलाई टेलिफोन गरी पुलको अवस्था बुझेका थिए। 'सरकारको बदनाम गर्न फोटो प्रयोग भएको' भन्दै प्रयोगविहीन पुरानो पुल भत्काउन प्रहरीलाई निर्देशन दिइएको हो। प्रमुख जिल्ला अधिकारी चन्द्रबहादुर कार्कीले पुल भत्काउन स्टमेट बनाउन इलाका प्रहरी चौकी थिर्पुलाई निर्देशन दिइसकेको बताए। उनले तत्काल प्रयोगविहीन जोखिमयुक्त पुल भत्काइने बताए। प्रजिअ कार्कीले भने, 'कालिकोट तुइनमुक्त भइसकेको छ। प्रहरीमार्फत जिल्लाभरको सूचना लिएका छौँ।' पलाँता गाँउपालिकाको थिर्पुमा सञ्चालनमा रहेको नयाँ झोलुङ्गे पुल। फोटोः अन्नपूर्ण जिल्ला प्रहरी कार्यालय कालिकोटका प्रमुख डीएसपी विपनोद शर्माले थिर्पुस्थित कर्णाली नदीमाथि रहेको प्रयोगविहीन जोखिमयुक्त पुलमा मान्छे हिँड्न नमिल्ने बनाएको बताए। उनले भने, 'निरन्तर वर्षा भएका कारण पुरै पुल भत्काउन सकिएको छैन। कसरी भत्काउने भनेर स्टमेट गरिँदैछ।' उक्त पुल नजिकै अर्को सुरक्षित झोलुङगे पुल सञ्चालनमा रहेकाले जोखिमयुक्त पुल आसपासका भाग सबै भत्काइएको छ। पलाँता गाउँपालिकाका अध्यक्ष लक्ष्मणबहादुर बमले पलाँताको थिर्पुमा एक वर्ष पहिले नै नयाँ झोलुङगे पुल सञ्चालनमा आइसकेको बताए। उनले सामाजिक सञ्जालमा हालेको जोखिमयुक्त पुलको फोटोबाट भ्रमित नहुन आग्रह गरे। प्रधानमन्त्रीका प्रेस संयोजक चेतन अधिकारीले प्रधानमन्त्रीको तुइन विस्थापन अभियान अन्तर्गत पुल बनिसकेका ठाउँमा पुराना तुइन भत्काउन प्रधानमन्त्री कार्यालयबाट गृहमन्त्रालयलाई निर्देशन दिएको जानकारी दिए। 'गृहमन्त्रालयबाट गृह सचिवले पनि सबै जिल्लामा परिपत्र गरिसक्नुभएको छ। पुल बनिसकेको ठाँउमा पुराना तुइन भत्काउनुपर्छ', उनले भने, 'कालिकोटका प्रमुख जिल्ला अधिकारीलाई पनि पलाँताको जोखिमयुक्त पुल भत्काउन निर्देशन दिइसकिएको छ।'"
अब युवाको उमेर १८ देखि ३५ वर्ष,"काठमाडौं : सरकारले युवाको उमेर समूह पाँच वर्ष घटाउने प्रस्ताव गरेको छ। राष्ट्रिय युवा परिषद्ले तयार पारेको राष्ट्रिय युवा परिषद् ऐन२०७२ को पहिलो संशोधनमा युवाको उमेर १८ देखि ३५ वर्षलार्ई राख्न प्रस्ताव गरिएको छ। परिषद्का उपाध्यक्ष माधव ढुङ्गेलले अन्तर्राष्ट्रिय प्रचलनअनुसार नेपालमा पनि युवाको उमेर समूहमा पाँच वर्ष कम गरेर परिभाषित गर्न थालिएको बताए। सबै मुलुकमा युवाको उमेर ३५ वर्षभन्दा माथि छैन्, उनले भने, त्यही भएर हाम्रो मुलुकमा पनि युवाको उमेर ४० वर्षबाट घटाएर ३५ वर्षलाई राख्ने प्रस्ताव गरेका छौँ। अहिले भने परिषद्को ऐनमा युवाको उमेरको १६ देखि ४० वर्षलाई परिभाषित गरिएको छ युवाको उमेर घटाउने प्रस्तावसहितको ऐन प्रधानमन्त्री तथा मन्त्रिपरिषद् कार्यालयमा पेश गरिएको छ। परिषद्को ऐनमा युवाको उमेर ३५ वर्ष कायम गरे राष्ट्रिय युवा नीति र युथ भिजन२०२५ मा पनि युवाको उमेर स्वतः ३५ वर्षमा झारिने छ। अहिले १६ देखि ४० वर्षसम्मलाई युवाको उमेर मान्दा कूल जनसङ्ख्याको ४०३ प्रतिशत युवाको रहेको छ। नेपालमा १८ वर्षभन्दा मुनिकालाई बालबालिका भनिएकाले नेपालमा १८ वर्षदेखि माथिदेखि नै युवाका लागि प्रस्ताव गरिएको हो। अठार वर्ष पुगेकालाई मतदानको अधिकारसमेत दिइने गरिन्छ। अन्तर्राष्ट्रिय चलनअनुसार युवाको उमेर नेपालमा पनि ३५ वर्षसम्म बनाउन थालिएको हो। अन्य देशमा पनि युवाको उमेरलाई ३५ वर्ष मान्ने गरिन्छ। संयुक्त राष्ट्र सङ्घले १५ देखि २९ वर्षसम्मका लागि युवा भनी परिभाषित गरेको छ। छिमेकी मुलुक भारतमा १६ देखि ३२ वर्षलाई युवा भनी परिभाषित गरिएको छ। यसैगरी ऐनमा प्रदेश युवा परिषद् गठन गर्ने प्रस्तावसमेत गरिएको छ। मुलुक सङ्घीय संरचनामा गइसकेपछि परिषद्लाई पनि सातवटै प्रदेशमा विस्तार गर्नका लागि प्रदेश युवा परिषद्को व्यवस्था गर्न थालिएको परिषद्का सूचना अधिकारी धु्रवराज पौडेलले जानकारी दिए। उनका अनुसार सातवटै प्रदेश र ७५३ स्थानीय तहमा युवा परिषद् गठन गर्न ऐनको मस्यौदासमेत बनाएर पठाइसकेको छ। सङ्घीय ऐन पारित भएपछि प्रदेश र स्थानीय तहले परिषद्ले पठाएको मस्यौदाका आधारमा ऐन बनाएर प्रदेश युवा परिषद् र पालिका युवा परिषद् गठन गर्न सक्नेछन्। प्रदेश युवा परिषद् प्रदेशका सामाजिक विकासमन्त्री अध्यक्ष र एक उपाध्यक्ष चयन गर्ने व्यवस्था गर्न थालिएको छ। परिषद्ले प्रदेश र स्थानीय तहमा हुने परिषद्को गठनबारे मस्यौदा बनाएर पठाइसकेको छ। स्थानीय तहमा पालिका युवा परिषद् गठनको व्यवस्था गरिएको छ। स्थानीय तहमा नगरपालिका वा गाउँपालिकाका प्रमुख अध्यक्ष र अन्य समाजिक सङ्घ संस्थामा रहेन युवालाई सदस्य बनाइने मस्यौदामा उल्लेख गरिएको छ। यसैगरी पहिले गठन गरिएको जिल्ला युवा समितिले अहिले निस्क्रिय रहेको छ। सङ्घीय संरचनामा गइसकेपछि जिल्ला युवा समितिलाई केन्द्रबाट बजेट र कार्यक्रम नपठाएपछि निस्क्रिय भएको परिषद्का सूचना अधिकारी पौडेलले जानकारी दिए। उनका अनुसार नयाँ संरचनाअनुसार जिल्लामा समितिको सट्टामा जिल्ला समन्वय एकाइ गर्ने प्रस्ताव गरिएको छ। उक्त एकाइ कार्यालय स्थानीय तहमा रहेको परिषद्लाई समन्वय गर्नेछ। शरद शर्मारासस"
नवलपरासीको जंगलबाट वेपत्ता भएका १० बालक सम्पर्कमा आए,परासी : नवलपरासीको मदार डाँडाको जंगलबाट वेपत्ता भएका बर्दघाट नगरपालिका१५ तेलहा बस्तीका १० बालक सम्पर्कमा आएका छन् । शुक्रबार बिहान च्याउ खोज्न गएका उनीहरु राति अवेरसम्म पनि परिवार र छिमेकीको सम्पर्कमा नआएपछि परिवारले खोजी सुरु गरेको थियो । एक बालकले मोबाइल लगेका कारण राति अवेर आफूहरु हराएको बारे परिवारलाई जानकारी गराएको प्रहरीले जनाएको छ । त्यसपछि मोबाइल समेत सम्बन्ध विच्छेद भएपछि खोजी कार्यमा कठिनाइ भएको जिल्ला प्रहरी कार्यालयका नायब उपरीक्षक वीरेन्द्र थापाले बताए । घना जंगल रहेकाले उनीहरुले बाटो पत्ता लगाउन नसकेको थापाले बताए । रातभर शनिबार राति नै खोज्न पुगेको प्रहरी र स्थानीयबासीको टोलीले उनीहरुलाई जंगलबाटै फेला पारेको हो । वेपत्ता बालकहरुको उमेर १२ देखि १४ वर्ष छ ।
सीडीओ कार्यालयमा स्तनपान कक्ष,"परासी : पश्चिम नवलपरासी प्रशासन कार्यालयले स्तनपान कक्ष स्थापना गरेको छ। बच्चा ल्याएर कार्यालयमा आउने महिला सेवाग्राही र कर्मचारीको सहजताका लागि स्तनपान कक्ष स्थापना गरिएको कार्यालयले जनाएको छ। कक्ष निर्माण भएपछि बच्चा साथमा लिएर आउने सेवाग्राहीलाई स्तनपान गराउन सहज भएको छ। शुक्रबार राहदानी बनाउन आएकी बर्दघाट नगरपालिकाकी शारदा थापा मगरले स्तनपान कक्षले कार्यालयमा सेवा लिन सहज भएको बताइन्। काम हुँदै गर्दा बच्चा भोकाएर चिथोर्न थाल्यो, यसअघि त कतिपटक आधा काम गराएर घर फर्केकी छु, उनले भनिन्, यसपटक भने कार्यालयमै स्तनपान कक्ष रहेछ, म जस्तै बच्चा लिएर सेवा लिन आउने महिलालाई सहज हुनेभयो। डेढ वर्षिय छोरा काखमा बसेर रुँदै थिए। थापाको छातिमा बच्चाले पटक पटक चिथोरेर हैरानी बनाएका थिए। बच्चा भोकाएर हैरानी पार्दै रोएको थापाले बुझेकी थिइन्। तर सेवाग्राहीको चाप भएकाले बच्चालाई स्तनपान गराउन उनले असहज मानेको सहजै बुझ्न सकिन्थ्यो। नागरिकता र राहदानी फाँट वरपर रहेकी कार्यालय सहयोगी शारदा सापकोटाले आमाले स्तनपान गराउन खोजेपनि भिडभाड भएकाले असहज मानेको बुझिन्। थापा नजिकै पुगेर कार्यालय सहयोगी सापकोटाले स्तनपान कक्ष देखाउँदै भनिन् भित्र गएर बच्चालाई दूध खुवाउनुस्। सापकोटाको मुखमा हेर्दे मन्द हाँसो लिएर थापा स्तनपान कक्षतर्फ गईन। तर धेरैलाई भने स्तनपान कक्षको बारेमा जानकारी छैन। कक्षबारे जानकारी दिन ससाना बच्चा लिएर आउने महिलाहरुका लागि कार्यालय सहयोगी सारदा सापकोटा सहयोगी बनेकी छन्। बच्चा लिएर महिलाहरुलाई सापकोटाले स्तनपान कक्षतर्फ देखाउँदै भन्छिन् बच्चाले दूध खान खोजे त्यहाँ भित्र गएर खुवाउनु होला है। स्तनपान कक्षभित्र एउटा टेबुल र पंखासहित चार जना बस्न मिल्ने कुर्ची राखिएको छ। धेरै जना महिला दिदीबहिनीहरुलाई बच्चाले दूध खान मागेर हैरानी पार्ने गर्छन्। तर अप्ठ्यारो मानेर बच्चा रुवाउँदै राख्ने गरेका छन्। बच्चा लिएर आउने सबै महिलालाई मैले कक्षमा पुगेर स्तनपान गराउन भन्दै आएकी छु। कार्यालय सहयोगी सापकोटाले भनिन्। बच्चाले दुःख दिएपछि काम लिएर आउने केही महिलाहरुले फाँटभित्रै पुगेर स्तनपान गराउने गरेको प्रशासकीय अधिकृत ज्योतीराज अर्यालले बताए। महिलाहरुले असहज माने पनि बच्चालाई कपडाले छोपेर बाध्य भएर कर्मचारीकै अगाडी स्तनपान गराउने गरेकाले उक्त समस्या हटाउन स्तनपान कक्ष निर्माण गरिएको अर्यालको भनाइ छ। जिल्लाका धेरैजसो कार्यालयहरु अपाङ्मैत्री छन्। तर स्तनपान कक्ष र अन्य सुविधा भने उपलव्ध छैन। स्तनपान कक्ष निर्माण गर्ने कार्यालयमा जिल्ला प्रशासन जिल्लामै पहिलो बनेको कार्यालयले जनाएको छ। सेवाग्राहीले पाउने न्यूनतम सेवा सुविधालाई पूरा गर्न कार्यालय लागि परेको प्रमुख जिल्ला अधिकारी शंभुप्रसाद मरासिनीले बताए।"
स्थानीय सरकारका योजनामै चलखेल,"काठमाडौं : संघीयताका सरोकारवालाले स्थानीय सरकारको योजना छनोट र प्राथमिकीकरणमा चलखेल र आर्थिक कार्य व्यवहारमा अपारदर्शिता हुनुले संघीयतामा असर पर्न थालेको बताएका छन्। नेपाल पत्रकार महासंघ भक्तपुरले शुक्रबार धुलिखेलमा आयोजना गरेको संघीयता प्रबलीकरण, दीगो विकास र सञ्चार विषयक कार्यक्रममा नेपाल सरकारका पूर्वसहसचिव वसन्तराज गौतमले यस्तो बताएका हुन्। उनले भने, कमजोर कार्य सम्पादन, अमर्यादित संगठनात्मक व्यवहार, पदीय दुरुपयोग र नीति, कानून, कार्यविधि निर्माणको सुस्त गतिका कारण स्थानीय सरकारका काममाथि प्रश्न उठ्न थालेका छन्। महासंघका पूर्वसभापति तारानाथ दाहालले स्थानीय सरकारका काममा सञ्चारमाध्यमले विगतभन्दा बढी निगरानी गरिरहेको बताए। उनले भने, क्रिटिकल जर्नालिज्म आवश्यक हो तर त्यसो हुन भने सकेको छैन। बिनारोकतोक सञ्चारकर्मीलाई सूचनामा पहुँच हुनुपर्छ। महासंघका अध्यक्ष गोविन्द आचार्यले पत्रकारले स्वतन्त्रताका नाममा राष्ट्रिय हितविपरित गए अपराध हुने भएकाले सचेत भएर सूचना प्रवाह गर्नुपर्नेमा जोड दिए। चाँगुनारायण नगरपालिकाका मेयर सोम मिश्रले डेढ दसकदेखि जनप्रतिनिधिविहीन हुँदा एकैपटक जनचाहना, माग र आवश्यकता ह्वात्तै बढेकाले समस्या देखिएको बताए। सूर्यविनायक नगरपालिकाकी उपमेयर जुना बस्नेतले नगरपालिकाले असारे विकासको विपक्षमा काम गरेको बताउँदै जेठमसान्तभित्रै काम सकेको जानकारी दिइन्।"
विप्लवलाई एक रुपैयाँ पनि नदिनू : सञ्चारमन्त्री,"काभ्रे : सञ्चार तथा सूचना प्रविधिमन्त्री एवं सरकारका प्रवक्ता गोकुल बाँस्कोटाले विप्लव समूहका नाममा चन्दा नदिन व्यापारीहरूलाई आग्रह गरेका छन्। शनिबार काभ्रे उद्योग वाणिज्य संघको ४० औं वार्षिक साधारणसभामा मन्त्री बाँस्कोटाले विप्लव समूहलाई चन्दा दिए सरकारले मात्र उद्योगी व्यापारीलाई सुरक्षा दिन नसक्ने बताए। 'उनीहरूले व्यवसायीसँग चन्दा मागेका छन्। तपाईँहरूले दिएको चन्दाबाट उनीहरूले हतियार किनेर तपाईँहरूलाई नै तेर्स्याउने हुन्', मन्त्री बाँस्कोटाले भने, 'विप्लव समूहलाई एक रुपैयाँ नदिनू।' विप्लव समूहको प्रतिकार गर्ने जिम्मा सरकारको मात्र नभई व्यवसायीहरूको समेत भएको उनको भनाई छ। विप्लव समूहले धम्की दिए सडकमा जानुस्', मन्त्री बाँस्कोटाले भने, 'सरकारले मात्र सुरक्षा दिनुपर्ने ? बन्दुक किन्ने पैसा तपाईं आफैं दिने अनि धम्की नआए के आउँछ त ? कर वृद्धि लगायतका विषयमा नेपाल उद्योग वाणिज्य महासंघले आन्दोलन गर्ने चेतावनी दिइरहेका बेला उनले सरकार निजी क्षेत्रसँग मिलेर काम गर्न तयार रहेको बताए। उनले व्यवसायीलाई आन्दोलन घोषणा नगर्न सुझाव दिए। उद्योग वाणिज्य महासंघलाई मेरो अनुरोध छ हतार हतार आन्दोलन नगरिहाल्नुस्, मसाल नबालिहाल्नुस्, सरकार एक्लै हिँड्न सक्दैन, उनले भने। सरकार पुरानो प्रणालीबाट नयाँमा जान चाहेकाले अहिले सरकारका काममा अलमलजस्तो देखिएको उनले दाबी गरे। 'पत्रकारचाहिँ श्री ५ हो र ?' पत्रकार 'श्री ५ नभएको' टिप्पणी गर्दै मन्त्री बाँस्कोटाले पत्रकारलाई पनि कानुन लाग्ने बताए। 'पत्रकारलाई कानुन नै नलाग्ने व्यवस्था कहीँ पनि छैन', पत्रकारले मिडिया विधेयकको विरोध गरेको विषयमा टिप्पणी गर्दै मन्त्री बाँस्कोटाले भने, 'पत्रकारचाहिँ श्री ५ हो र ?' आफू पनि पत्रकारिता पृष्ठभूमिबाटै आएको उल्लेख गर्दै मन्त्री बाँस्कोटाले कुरा बुझेपछि पत्रकार महासंघले आन्दोलन फिर्ता फिर्ता लिएको बताए। 'म पनि त्यहीँ (पत्रकारिता) बाट आएको हुँ, मन्त्री बाँस्कोटाले भने, मिडिया विधेयकविरुद्ध लालटिन जुलुस गरे। अहिले कुरा बुझेर आन्दोलन फिर्ता लिए।' महासंघले नेकपाको राष्ट्रियसभाका प्रमुख सचेतक खिमलाल भट्टराईले मिडिया काउन्सिल विधेयक संशोधन गर्ने लिखित प्रतिबद्धतापछि आन्दोलन स्थगित गरेको थियो। सरकारले भारतबाट आयात गर्ने तरकारीमा विषादी चेकजाँचबारे तयारी नपुगेको स्वीकारे।"
७ वर्षपछि बन्यो लुप्रापान्डा खोलामा पुल,"मुस्ताङ : वारागुङ मुक्तिक्षेत्र गाउँपालिका १ लुप्रापान्डा खोलामा निर्माणाधीन पक्की पुल ७ वर्षपछि सम्पन्न भएको छ। पुल बनेपछि बिहीबारदेखि सवारीसाधन सञ्चालन भएको छ। विगत १ वर्षदेखि पुलमा कुनै काम भएको थिएन। पुलको काम १० प्रतिशत सक्न बाँकी थियो। पुलमा माटो फिलिङ, इन्सपाइसन जोइन, एप्रोज सडक र एप्रोज स्लाब लगायतका काम थाँती नै थिए। करिडोर सडक र मुस्ताङका जनप्रतिनिधिको दवावपछि निर्माण कम्पनीले पुलप्रति चाँसो देखाएको हो। लुप्रापान्डा खोलामा पुल नहुँदा बर्खायामको समयमा मुक्तिनाथ दर्शन गर्ने र उपल्लो मुस्ताङ जाने सवारी तथा यात्रुलाई सास्ती हुने गरेको थियो। पुलमा दोहोर आवतजावत सहज भएपछि मुक्तिक्षेत्र जाने सवारीलाई सजिलो भएको छ। राष्ट्रिय गौरवको आयोजना बेनीजोमसोमकोरला सडकखण्ड अन्तर्गत मुस्ताङमा करिडोरले १ दर्जन बढी पुलको काम थालेको छ। लुप्रापान्डा खोला पुल काम थालेको ७ वर्ष बिते पनि यो मुस्ताङमै पहिलो पक्की पुल सम्पन्न भएको जनाइएको छ। बारागुङकै अर्को उपल्लो मुस्ताङ जोड्ने छुसाङ पक्की पुल पनि अन्तिम चरणमा छ। भारतीय नाकाबन्दी र हिउँदयाममा काम गर्न अप्ठ्यारो हुने भएकाले पनि समय लम्बिएको कम्पनीका प्रतिनिधि सुदिप कार्कीले बताए। पुलको औसत लम्बाई ५० मिटर र चौडाई ७ मिटरको छ। यस्तै लुप्रापान्डा खोला बग्ने क्षेत्रको लम्बाई फराकिलो भएकाले थप २ वटा ढलान कल्र्बट र ग्याबिनले घेरेर थप १ सय ९० मिटर माटो फिलिङ गरिएको कार्कीले बताए। ढिलै भए पनि पुल निर्माण भएपछि मुक्तिनाथ र उपल्लो मुस्ताङको यात्रा सहज भएको छ। विगतमा पुल नहुँदा यातुङ मेलामा जाने स्थानीय र मुक्तिनाथ जाने तिर्थालुले चर्को शुल्क तिरेर ट्याक्टरमार्फत खोलो वारपार गर्नुपर्ने बाध्यता थियो।"
सर्लाहीमा दुई जनाको मृत्यु,मलंगवा : छुट्टाछुट्टै दुर्घटनामा परेर सर्लाहीमा शनिबार दुईजनाको मृत्यु भएको छ। एकजनाको करेन्ट लागेर र एकजनाको सवारी दुर्घटनामा परेर मृत्यु भएको प्रहरीले जनाएको छ। करेन्ट लागेर हरिवन नगरपालिका १० का ३५ वर्षीय मनोज भन्ने काजिमान बुढाथोकी मृत्यु भएको हो। स्थानीय गणेश भट्टराईको लेथ मेशिनमा काम गर्ने क्रममा करेन्ट लागेर बुढाथोकीको मृत्यु भएको प्रहरीले बताएको छ। करेन्ट गम्भिर बनेका बुढाथोकीको उपचारको क्रममा हरिवनस्थित स्वभिमान अस्पतालमा मृत्यु भएको जिल्ला प्रहरी कार्यालय सर्लाहीका प्रहरी नायव उपरीक्षक प्रतित सिंह राठौरले जानकारी दिए। त्यसैगरी सर्लाहीको मलंगवामा ट्याक्टरबाट लडेर एक बालकको मृत्यु भएको छ। मृत्यु हुनेमा मलंगवा ३ का सिकिन्द्र यादवको ८ वर्षीय छोरा मनिष यादव रहेको प्रहरीले जनाएको छ। शनिबार दिउँसो काकाको ज २ त ८५२ नम्बरको ट्याक्टरमा बसेर गणेशियातर्फ जाँदै गरेका उनको मलंगवा४ स्थित बागमती नदीको सिंचाई नहरको पुलमा लडेर मृत्यु भएको हो।
बाढीपीडितलाई राहत,"रौतहट : रौतहटको सबैभन्दा धेरै बाढी र डुवानमा परेर क्षति पुगेको इशनाथ नगरपालिका १ बन्जाराहाटोलमा शनिवार राहत वितरण भएको छ। भारतीय बाँधका कारण डुवानमा परेको बस्तीमा शनिबार राहत वितरण भएको हो। बन्जारहा टोलका ६ सय पीडीतलाई अक्सफाम नेपालको सहयोगमा सामाग्री वितरण गरीएको हो। सो टोलमा सातसय डुवान पीडित परिवारलाई राहात सामाग्री वितरण गर्ने योजना रहेको आरडिसी नेपालका अध्यक्ष पारस हुसैनले जानकारी दिए। राहात सामाग्रीमा टावेल २ थान, नुहाउने कपडा धुने साबुन ८ थान, ब्रसपेष्ट, स्यानेटरी प्याड २ प्याकेट, डोरी १० मिटर, हाइजेनिक किट व्याग १ थान, बाल्टीनलगायतका सामग्री वितरण गरिएको हो। इशनाथ नगरपालिकाका मेयर सन्तोष मेहताले खाद्यान्न नगरपालिकाले वितरण गरेपनि अन्य आवश्यक घरायसी सामाग्रीले जीवन सहज बनाउने बताए।"
रोल्पामा ढुंगाको बगैचा ! (फोटो फिचर),"रोल्पा : सुन्दै अचम्म लाग्न सक्छ, ढुंगाको बगैचा! फुलै फूलको बगैचा, उद्यान र पार्क त सुन्नु भएकै होला। तर, रोल्पामा भने ढुंगाको बगैचा अर्थात् रक उद्यान बनेको छ। जिल्लाको सदरमुकाम लिबाङदेखि पूर्व सातदोबाटो अग्लो डाँडामा ढुंगाको बगैचा छ। रोल्पा नगरपालिका३ खुमेल सातदोबाटो क्षेत्र आन्तरिक पर्यटन गन्तव्यको रुपमा विकास हुँदै आएको छ। हिउँ परेका बेला होस् या विभिन्न तीथि वा पर्वमा सातदोबाटोमा वन भोज खान र घुम्न जानेको लर्को लाग्ने गरेको छ। शनिबारका दिन सरदरमुकाम लिबाङबाट धेरै मानिस यहाँ घुम्न पुग्छन्। करिब तीन हजार दुई सय मिटर अग्लो यो भुभागबाट उत्तरमा अन्नपुर्ण, माछापुच्छ्रे, सिस्ने, जलजला, धौलागिरी हिमसृंखला देख्न सकिन्छ। सूर्य उडाएको र अस्ताएको दृश्यावलोकन गर्न सकिन्छ। जिल्लाका प्रायः भूभाग देख्न सकिने यो क्षेत्रमा चैत्र वैशाखको चर्कोको गर्मीमा पनि शितल बतास चलिरहेको क्षण कम्ता लोभ लाग्दो हुँदैन्। वर्षात्को समयमा हरेका पन्ध्र मिनेटको फरकमा यहाँको मौसम फेरिरहन्छ,सोतदोबाटोका स्थानीय भन्छन्,छ्याङै आकास खुलेको हुन्छ केही बेरमै वाडलले छोप्छ। कतिखेर हावा चल्न थाल्छ त केही बेरमै पानी पर्छ। आन्तरिक र वाह्य पर्यटकका लागि पर्यटन गन्तव्यका रुपमा सातदोबाटोलाई विकास गर्ने रोल्पा नगरपालिकाले योजना बनाएको छ। नगरपालिका मेयर पुरण केसीले यस क्षेत्रमा नेपालकै अग्लो भ्यू टावर निर्माण गर्ने योजना रहेको बताए। व्यवस्थित पर्यटन क्षेत्रको रुपमा विकास गर्न गुरु योजना निर्माणको काम भइरहेको छ,मेयर केसी भन्छन्,अहिले ढुंगैढुंगा भएको भूगोललाई नगर वन उद्यान निर्माणको रुपमा विकास गर्न खोजिएको हो। ढुंगाको उद्यान क्षेत्रमा विभिन्न आकृटिका ढुंगा छन्। मानिस यहाँ पुग्दा तिनै ढुंगाको वरीपरि फोटो खिचाउँदै रमाउने गर्छन्। नगर प्रमुख केसी अनुसार उद्यानभित्र रुखका बोट आकृतिको नयाँ संरचना बनाइएको छ। रुखको फेद झैं देखिने सोफा बनाइएको छन्। ढुंगासँगै तर्साएर बनाइएको सोफामा पर्यटक बसेर फोटो खिच्दै रमाउँछन्। रुखको फेड आकारका संरचनाको निर्माण स्थानीय दिलबहादुर घर्तीले गरेका हुन्। भर्खरै बितेको आर्थिक वर्षको अन्त्यतिर यहाँ उद्यान बनाइएको हो। उद्यान निर्माणका लागि डिभिजन वन कार्यालयले ९ लाख ५० हजार र रोल्पा नगरपालिकाले ३ लाख ५० हजार खर्चिएका हुन्। तीन लाख ९१ हजार २ सय ८४ रुपैयाँको जनसहभागिता रहेको निर्माण उपभोक्ता समितिका अध्यक्ष गणपति केसीले बताए।"
साउनको फेसन : हरियो चुरा र मेहेन्दी,"बेसीशहर : मस्र्याङ्दी गाउँपालिका९ सिम्पानीकी सम्झना थापाले साउनको पहिलो दिन दुबै हातमा हरियो चुरा लगाइन्। बेसीशहर१० की श्रीकला भण्डारी र सपना श्रेष्ठले चुरासँगै हातमा मेहेन्दी लगाएर सजिइन्। ससाना बालिका, युवती, अधबैंसे नारी हुन वा वृद्ध महिला, यतिबेला सबैको नाडीमा काँचका हरिया चुरा सजिएको देख्न पाइन्छ। साउन लागेलगत्तै हिन्दू महिलामा छुट्टै उत्साह र उमंग छाएको छ। रातो, पहेंलो र हरियो चुरापोते तथा कपडामा सजिएका महिलाको मन्दिर र बाटोघाटोमा चहलपहल देखिन्छ। पछिल्ला वर्षमा साना बालिका र किशोरीमा समेत मेहन्दी र हरियो चुरा लगाउने क्रेज बढ्दो छ। धेरैले धार्मिक विश्वासमा यसो गरेका छन् भने कतिले चाहिँ फेशनका रुपमा। खासगरी साउनको सोमबार शिवजीको व्रत र पूजा गर्ने चलन भएकाले साउनका सबै दिनलाई उत्तिकै महत्वको रुपमा लिइन्छ। बेसीसहरको एक चुरापसलमा भेटिएकी कामना अधिकारीले हरियो चुरा लगाउँदा यही हुन्छ भन्ने थाहा नभएको बताइन। आफ्नो नाडीको चुरा खेलाउँदै भनिन्, खै साउनमा हरियो चुरा लगाउँदा चिताएको पुग्छ भन्छन्, मैले पनि लगाएँ। हरियो चुरा लगाउँदा जीवनमा हरियाली छाउने विश्वास रहेको रहेको उनको भनाइ छ। कतिपयले हरियो चुरा लगाइसकेपछि चुकाउनु या फुटाउनु हुँदैन भनेर यो महिनाभर होसीयारी अपनाउने गर्दछन्। कहिल्यै हरियो चुरा नलगाउने नारीले समेत चुरा लगाएर बजाउँदै हिँड्दा खुब सुहाएको र रमाइलो लागेको बताएका छन्। नारीमा यो महिना चुरा लगाउने सोख र होड चलेपछि चुरा पसलेपनि मख्ख छन्। बेसीसहरस्थित सवनम फेन्सी एण्ड होससेलका प्रोप्राइटर सवनम मियाले मध्यअसारदेखि नै हरियो चुराको बिक्री बढेको बताए। चुरापोते र कपडासँगै साउन महिनामा हातभरि मेहन्दी लगाउने चलन पनि छ। हत्केलामा जति बढी गाढा मेहन्दीको रंग राख्यो, उति नै बढी श्रीमानको माया पाइन्छ भन्ने धार्मिक विश्वास गर्नेहरु पनि उत्तिकै छन्।"
बन्दको अवज्ञा गरेको भन्दै बस तोडफोड,झापा : बन्दको अवज्ञा गरेको भन्दै झापामा बसमा तोडफोड भएको छ। पूर्वपश्चिम राजमार्ग अन्र्तगत विर्तामोड नगरपालिका १० स्थित बुट्टाबारी नजिकै शनिबार बिहान बस तोडफोड भएको हो। जिल्ला प्रहरी कार्यालय झापाका प्रहरी नायब उपरीक्षक महेन्द्रकुमार श्रेष्ठका अनुसार पश्चिमबाट पूर्वतर्प जाँदै गरेको मे १ ख २७९५ नम्बरको बस तोडफोड भएको हो। ३ वटा मोटरसाइकलमा मास्क लगाएर आएका युवाको समूहले बसमा ढुंगा प्रहार गरेको प्रत्यक्षदर्शीले बताएका छन्। संविधानले व्यवस्था गरेको समावेशी तथा आरक्षण कोटा लोकसेवा आयोगले कटौती गरेको भन्दै नेपाल आदिवासी जनजाति महासंघका आवद्ध संघ सस्था शनिबार प्रदेश नम्बर १ मा बन्दको घोषणा गरेका थिए।
बेनीजोमसोम सडक पुन: अवरुद्ध,"सुन्दरकुमार थकाली सन्तोष गौतम मुस्ताङबेनी : म्याग्दीको अन्नपूर्ण गाउँपालिका३ मा पहिरो खसेपछि बेनीजोमसोम सडक अवरुद्ध भएको छ । शुक्रबार राती खसेको पहिरोका कारण म्याग्दीको उत्तरी क्षेत्र हुँदै हिमाली पर्यटकीय जिल्ला मुस्ताङ जोड्ने बेनीजोमसोम सडकमा यातायात सेवा ठप्प भएको हो । बर्खाको झरीले उक्त स्थानमा करिव २५ मिटर सडक पुरिएको म्याग्दीबाट करिडोर सडकका सुपरभाइजर इन्द्रसिंह शेरचनले जानकारी दिए । उनले झरीले सडकमाथिबाट माटो खस्ने क्रम नरोकिएको बताए । वर्षा रोकिएपछि करिडोरले सडक सफा गर्ने शेरचनले जानकारी दिए । उनले भने, 'वर्षा रोकिए दिउँसोसम्ममा पहिरो पन्छ्याउन सकिन्छ ।' बेनीजोमसोम कोरला सडक आयोजनामा परिचालित निर्माण कम्पनीका एक्साभेटर प्रयोग गरेर सडक खुलाउने तयारी गरिएको सुपरभाइजर शेरचनले बताए । ७६ किलोमिटर दुरीको कच्चि अवस्थामा रहेको बेनीजोमसोम सडकको यात्रा बर्खासंगै जोखिम र सकसपूर्ण छ । सडक विस्तारका क्रममा धेरै ठाउँमा पहाड खनिएकाले पहिरो खस्ने र हिलो जम्ने समस्या छ । कालीगण्डकीको कटानको कारण पनि सडक जोखिममा परेको छ । सडकको म्याग्दीको गलेश्वरदेखि मुस्ताङको घाँसासम्मको खण्ड जोखिमपूर्ण छ । निर्माण कम्पनीको ढिलासुस्तीका कारण सास्ती भएको सर्वसाधारण तथा यातायात ब्यवसायीले गुनासो गरेका छन् । निर्माणधीन बेनीजोमसोम सडकमा यो वर्ष बर्खा लागेपछि अहिलेसम्म तीन पटक पहिरो गएको छ। यसअघि मुस्ताङको काभ्रेभीर नजिकै सडकमा पहिरो गइ सडक भाँसिदा ४ दिनसम्म सडक अवरुद्ध भएको थियो । यस्तै अन्नपूर्ण गाउँपालिका र रघुगंगा गाउँपालिकाको सिमाना तिप्ल्याङमा अवस्थित बेलिब्रिजसमेत नदी कटानले धरापमा परेको थियो ।"
भोजपुरमा पहिरोले १ सय परिवार विस्थापित,"भोजपुर : पहिरोले घर बगाउने जोखिम बढेपछि भोजपुर नगरपालिका ३, गुप्तेश्वर साउनेडाँडाका विदुर राई र राजकुमार राईङ्को परिवार असार २६ गते राती नै छिमेकीकोमा सरे। घर वरपर ठुलो पहिरो, भेल खस्न र भित्ता जमिन चर्किन थालेपछि उनीहरु छिमेकी डिकु राई र रामप्रसाद राईको घरमा शरण लिन पुगेका हुन्। पहिरोले विस्थापित भएको सुचनाले नगरपालिकाले उनीहरुलाई आवश्यक खाद्यान्न, पाल, अन्य उपभोगी सामानहरु वितरण गर्यो। तर पनि सधैँ अरुको शरणमा बस्दा समस्या भएको उनीहरु गुनासो गर्छन्। सधैँ अरुको घरमा बस्न पनि अप्ठ्यारो हुन्छ, मौसम राम्ररी खुल्दैन। यसरी कतिञ्जेल सक्नु, विदुरले भने, अब नयाँ घर बनाउने सोचमा भए पनि बनाउने पैसा छैन। परिवारलाई यो पालमुनि मात्र राखेर पनि त भएन। कहिँ कतैबाट यसो अनुदान पाए नि जाती हुन्थ्यो। यता भोजपुर नगरपालिका क्षेत्रभित्रका सबै बाढी तथा पहिरोपीडित परिवारलाई राहत सामाग्री पुर्याउने काममा नगरपालिका निरन्तर अघि बढेको मेयर कैलाशकुमार आलेले बताए। भने, हामीले पीडितको अवस्था हेरेर आवश्यक राहत सामाग्री वितरण गरिरहेका छौँ। यसबाहेक उनीहरुलाई सुरक्षित स्थानमा सार्नका लागि आवश्यक उपकरण र सामाग्री पनि पठाउने तयारी गरेका छौँ। केहि दिनअघिको लगातार वर्षाका कारण भोजपुरमा पहिरोबाट १ सय घरपरिवार विस्थापित भएका छन्। उनीहरु पाल तथा छिमेकीको शरणमा दुःखले रात काट्न बाध्य छन्। भोजपुर नगरपालिकामा १४, टेम्केमैयुङ्ग गाउँपालिकामा २६, पौवादुङ्मा गाउँपालिकामा २, आम्चोक गाउँपालिकामा ४४, रामप्रसादराई गाउँपालिकामा ९, अरुण गाउँपालिकामा १, हतुवागढी गाउँपालिकामा ३ र साल्पासिलिछो गाउँपालिकामा १ गरी हालसम्म १ सय परिवार विस्थापित रहेका छन्। त्यस्तै जिल्लाका नौवटै स्थानीय तहका १६ घरमा पूर्ण रुपमा र ५८ घरमा आंशिक क्षति पुगेको छ। पहिरोले पूर्ण र आंशिक क्षति पुगेपछि ती परिवार विस्थापित भएको विपद व्यवस्थापन समितिका अध्यक्ष तथा प्रजिअ नुरहरि खतिवडाले जानकारी दिए। पहिरोले घर पुरिँदा रामप्रसाद राई गाउँपालिकामा ४ जना र टेम्केमैयुङ्ग गाउँपालिकामा १ गरि ५ जनाको ज्यान गएको थियो। अन्य ३ जना घाइते भएका थिए। प्रजिअ खतिवडाले स्थानीय तहहरुलाई आआफ्नो क्षेत्रमा भएको क्षतिको विवरण संकलन गरि पठाउन पत्राचार गरिएको बताए। क्षति विवरण आउने क्रम जारी छ। बाढी, पहिरोको जोखिममा परेर बस्नै नसक्ने अवस्था हुँदा र अर्को घर बनाउनुपर्ने बाध्यताका परिवारको व्यवस्थापनका लागि विशेष निर्णय गर्न सकिने कानुनी प्रावधान रहेको प्रजिअ खतिवडाले बताए।"
दाङमा दुई दिनदेखि बालिका वेपत्ता,"दाङ : दाङमा दुई दिनदेखि एक बालिका बेपत्ता भएकी छन् । दंगीशरण गाउँपालिका६ राजपुर निवासी जयबहादुर कुँवरकी १२ वर्षीया छोरी गरिमा कुँवर दाङको तुलसीपुरबाट शुक्रवारदेखि हराएकी हुन् । तुलसीपुर बजार आएकी कुँवर हराएपछि परिवारले खोजी गरिदिन अपिल गरेका छन् । शुक्रवार घरबाट तुलसीपुर बजार आएकी बालिका घर नफर्किएपछि परिवार चिन्तामा छ । वेपत्ता बालिकाको खोजीका लागि परिवारले सबैमा अनुरोध समेत गरेको छ । गहुँगोरो वर्ण, अनुहार लाम्चो, कपाल छोटो, उचाई करिब ५ फिट अग्ली बालिकाले कालो तथा सेतो रंग मिसिएको टिसर्ट र जिन्स पाइन्ट लगाएकी र गोल्डेन रंगको व्याग बोकेकी बालिकाकी आमा राधा कुँवरले जानकारी दिइन् ।"
सर्लाहीमा पोखरीमा डुबेर बालकको मृत्यु,मलंगवा : सर्लाहीको मलंगवा नगरपालिका १२ गम्हरियामा पोखरीमा डुबेर एक बालकको मृत्यु भएको छ । नुहाउन गएको बेलमा बालकको डुबेर मृत्यु भएको हो । गम्हरियाका राजनारायण महतोको १२ वर्षीय छोरा पवन महतोको मृत्यु भएको जिल्ला प्रहरी कार्यालय सर्लाहीले जनाएको छ । नुहाउँन गएको समयमा महतोको डुबेर महतोको मृत्यु भएको प्रहरीले जनाएको छ ।
लोकसेवाको परीक्षा विथोल्न खोज्ने चार जना पक्राउ,"खाेटाङ : स्थानीय तहका कर्मचारीका लागि लोकसेवा आयोगले लिइरहेको परीक्षा विथोल्न खोज्ने चार जनालाई प्रहरीले पक्राउ गरेको छ । खोटाङको दिक्तेलमा शनिबार बिहान भएको आयोगको पाँचौँ तहको परीक्षा सञ्चालन भइरहेको केन्द्रमा पुगेर विथोल्न खोजेको भन्दै प्रहरीले नेपाल आदिवासी जनजाति महासङ्घ खोटाङका सचिव रवीन खम्बु, सहसचिव एलबी मगर, खोटाङ दलित विकास मञ्चका अध्यक्ष मिलन चाहार र सविना अछामेलाई पक्राउ गरेको हो। दिक्तेल बहुमुखी क्याम्पसमा भइरहेको आयोगको परीक्षा विथोल्ने प्रयास गरेकाले तीन पुरुष र एक महिलालाई पक्राउ गरिएको प्रमुख जिल्ला अधिकारी विष्णुहरि उपाध्यायले बताए । 'परीक्षा केन्द्रमा प्रवेश गरेर होहल्ला गर्ने, प्रश्नपत्र र उत्तरपुस्तिका खोस्ने काम उनीहरुले गरे', उपाध्यायले भने, ' उनीहरुको नियत हेर्दा जसरी पनि परीक्षा विथोल्न खोजेकाले पक्राउ गरिएको हो ।' संविधानमा व्यवस्था भएको समावेशी र समानुपातिक व्यवस्था विपरीत लोकसेवा आयोगले विज्ञापन खुलाएको विरोधमा आज आह्वान गरिएको १ नम्बर प्रदेश बन्दअन्तर्गत परीक्षा केन्द्रमा पुगेका चार जनालाई प्रहरीले धरपकड गरेको नेपाल आदिवासी जनजाति महासङ्घका अध्यक्ष हात्तीराम राईले आरोप लगाए।  रासस"
बाढी प्रभावित क्षेत्रमा सर्प र लामखुट्टेको सास्ती,"विराटनगर : पाँच दिन सम्म बाढीको चपेटामा परेर विस्थापित मोरङका बाढीपीडित घर फर्कदा सर्प र लामखुट्टेबाट प्रभावित बनेका छन्। अहिले बाढी प्रभावित बस्तीमा सर्प र लामखुट्टेको बिगविगी छ। विराटनगर महानगरपालिका भित्रका बाढी प्रभावित क्षेत्रमा बेलुका सर्प निस्कन थाले पछि स्थानीय त्रसित छन्। त्यस्तै लामखुट्टेको संख्या बढेकोले रोग फैलने संभावना बढेको विराटनगर १२ का स्थानिय सरेश रिसिदेव बताउँछन्। बाढीको बेला घरमा पानी पसेको थियो, अहिले त भित्र पस्न समेत डर लाग्छ, दैनिक घरभित्र गोमन सर्प भेटिन्छ, टोकेर ज्यान लिन्छकी भन्ने त्रास फैलिएको छ, उनले भने। सो वडामा अहिले बेलुका हुन साथ सडकमा विषालु सर्पहरु देखिने गरेको स्थानी बताउँछन्। सर्पबाट युवालाई भन्दा पनि बालबालिका र बृद्धबृद्धालाई जोगाउन मुस्किल भएको विराटनगर १२ सुकुम्बासी टोलका स्थानिय सुखमण्डी देविले बताईन्। सर्पसँगै लामुखट्टेको पनि संख्या बढेकाले सुत्न समेत नसकेको उनको भनाई छ। पानी कम भए संगै दिनभरी खेतमा रोपाईँ गर्न जानु पर्ने बाध्यता छ, बेलुका आउँदा लामखुट्टेले सुत्न दिदैन, देविले भनिन्। धेरै स्थानीयको बाढीले घरको टाटी बगाएकाले घर भित्र सर्पको र बाहीर लामखुट्टेका कारण बस्न सक्ने अवस्था नरहेको उनिहरु बताउँछन्। बाढी आए पछि लामखुट्टेको संख्या बढेकाले तत्काल किटनाशक झुल दिन उनीहरुले स्थानीयतह सँग माग गरेका छन्। स्थानीय राजु कामतले घरमा सर्प र लामखुट्टेको संख्या दैनिक बढेको बताए। बाढी गयो, सर्प र लामखुट्टे बढेको छ, नियन्त्रण गर्नु पर्ने आवश्यकता छ, स्थानीय सरकारले यस विषयमा चासो दिएकै छैन, उनले भने। दिनभरी मजदुरी गर्ने सुकुम्बासी प्राय गर्मीको बेला सडक र बाहिर बस्ने गरेका छन्। उनिहरु सर्प र लामखुट्टेबाट अन्य स्थानीय भन्दा बढी पभावित छन्। विराटनगर स्थित कोशी अञ्चल अस्पतालका प्रमुख डाक्टर रोशन पोखरेलले बाढी प्रभाति क्षेत्रबाट अन्य रोगका बिरामी नआए पनि सर्पदंशका बिरामी बाढी आएको बताए। उनले दैनिक ३४ जना सर्पदंशका बिरामी आउने गरेको बताए। विराटनगर महानगरपालिका मेयर भिम पराजुलीले बाढीले डुवानमा परेका क्षेत्रहरुमा सरसफाई गरी सबै समस्या समाधान गर्ने महानगरले योजना बनाएर काम सुरु गरेको बताए। महानगरले पीडितको समस्याको पहचान गरेर समाधान गर्न कुनै कसर बाकी नराख्ने उनको भनाई छ। आवश्यकता अनुसारको सबै समस्याको समाधान तत्काल गर्न वडा अध्यक्षहरुलाई आग्रह गरेको उनले बताए।"
लथालिंग पुस्तकालय,"काठमाडौं : पुस्तकालय ज्ञानको भण्डार हो । जर्मन कवि गोथेको यो भनाइले ज्ञानका लागि पुस्तकालय महŒवपूर्ण रहेको स्पष्ट हुन्छ । ज्ञान नै शक्ति हो र शक्तिको मुहान ज्ञान हो जस्ता भनाइ अधिकांश दार्शनिकको पुस्तकमा पढ्न पाइन्छ । वल्र्ड बुक इन्साइक्लोपिडिया ले संस्कृति र प्रविधिको विकासमा पुस्तकालयको भूमिका महŒवपूर्ण हुने उल्लेख गरेको छ । नेपालमा पुस्तकालय खुल्ने क्रम तीव्र छ । निजी क्षेत्रबाट टोलटोलमा पुस्तकालय खुलेका छन् । कतिपय पुस्तकालयले पाठकको भोक मेटेका छन् भने कतिपय नाम मात्रैका छन् । कतिपय निजी पुस्तकालयमा सर्वसाधारणको पहुँच छैन । सर्वसाधारणको सहज पहुँचका लागि सरकारले काठमाडौंमा दर्जन बढी पुस्तकालय खोलेको छ । तर उचित संरक्षण र व्यवस्थापनमा चासो नदेखाउँदा अधिकांश पुस्तकालयको अवस्था दयनीय छ । राज्यको सम्पत्तिले खुलेका पुस्तकालयमा सर्वसाधारणको सहज पहुँच पुग्नै मुस्किल छ । २०७२ को भूकम्पले ढलेका राजधानीमा रहेका सार्वजनिक पुस्तकालयका संरचना अझै उठ्न सकेका छैनन् । भूकम्पले भत्किँदा कीर्तिपुरस्थित त्रिभुवन विश्वविद्यालय केन्द्रीय पुस्तकालयका पुराना पत्रिका तथा पुस्तक नष्ट हुने अवस्थामा छन् । पुस्तकालयप्रति राज्यको उदासीनताका कारण नाम चलेका अधिकांश पुस्तकालयको अवस्था कमजोर छ । सरकारी पुस्तकालयमा दक्ष जनशक्ति नहुँदा सेवा प्रवाह चुस्त छैन । कतिपय पुस्तकालय प्रमुखले सरकारले पुस्तकालयलाई महŒव नदिएको आरोप लगाउँछन् । त्रिवि केन्द्रीय पुस्तकालय, संघीय संसद् पुस्तकालय, सर्वोच्च अदालतको पुस्तकालयमा समेत द्विपक्षीय सम्झौता, इतिहास, कलासंस्कृतिका दस्तावेज छैनन् । राष्ट्रियसभा अन्तर्गतको प्रत्यायोजित व्यवस्थापन तथा सरकारी आश्वासन समितिले पाँच सदस्यीय कार्यदल बनाएर गरेको अध्ययनले सर्वसाधारण सहजै जान सक्ने पुस्तकालयसमेत अस्तव्यस्त रहेको निष्कर्ष निकालेको हो । सरकारको अधीनमा रहेको पुस्तकालयले बजेट अभावमा भएका दस्तावेजलाई पनि व्यवस्थित गर्न नसकेको पाइएको राष्ट्रिय महŒवका दस्तावेज अभिलेख व्यवस्थापनसम्बन्धी अध्ययन कार्यदलका संयोजक रामनारायण बिडारीले बताए । नेपालको नक्सा, सन्धिसम्झौता हाम्रा अमूल्य सम्पत्ति हुन् । यसको व्यवस्थापन गरिनुपर्छ, उनले भने, सरकारको अधीनमा रहेको पुस्तकालयमा यी दस्तावेज कसरी राख्ने भन्नेबारे सरकारका अंग मौन देखियो । यी पुस्तकालयलाई व्यवस्थित गर्न आधुनिकीकरण गर्नुपर्ने कार्यदलको निष्कर्ष छ । सरकारले आगामी आर्थिक वर्षमा पुस्तकालय र राष्ट्रिय महŒवका दस्तावेज खोजी गरी व्यवस्थित गर्नुपर्छ । पुस्तकालयको पनि व्यवस्थित भवन बनाउन आवश्यक देखियो, बिडारीले भने, निजी पुस्तकालयलाई सरकारले आवश्यक सामग्रीसहित अनुदान दिनुपर्ने देखिन्छ । त्रिवि केन्द्रीय पुस्तकालय : अभावैअभाव नेपालको पुरानो विश्वविद्यालयको केन्द्रीय पुस्तकालय अभावैअभावबीच चलिरहेको छ । कार्यदलको प्रतिवेदनअनुसार २०७२ को भूकम्पले पुस्तकालयमा क्षति पुयाएको छ । भूकम्पले पुस्तकालयको तल्लो तला भासिएको छ । गारो भत्किएको छ । अहिले मान्छे बस्न पनि खतरापूर्ण छ, प्रतिवेदनमा भनिएको छ, भवन पुनर्निर्माणका लागि भारतीय दूतावासँग चरणचरणमा कुराकानी भए पनि कार्यान्वयन नभएको पाइयो । कर्मचारी र बजेट अभावलाई पुस्तकालयले झेलिरहेको छ । पुस्तकालय सम्बन्धी ज्ञान भएका कर्मचारीको दरबन्दी नै कम रहेको प्रतिवेदनमा उल्लेख छ । त्रिविमै पुस्तकालय विज्ञान पढिरहेका विद्यार्थीलाई समेत रोस्टरमा राखेर सामान्य खाजानास्ता व्यवस्था गरेर काम लगाइरहेको पाइएको छ । विश्वविद्यालय अनुदान आयोगको सीमित बजेटबाट पुस्तकालय चल्नुपर्दा समस्या देखिएको छ । अनुदान आयोगको बजेटले पुस्तकालय सुधार, भौतिक स्रोतसाधन व्यवस्था गर्न कठनाइ छ । पुस्तकालय सुधारका लागि सूचना प्रविधिमैत्री ईलाईब्रेरीलाई मूर्त रूप दिन समस्या भएको छ, प्रतिवेदनमा भनिएको छ, पुस्तकालयबाटै विदेशमा रहेका पुस्तकका पाठ्यसामग्रीसमेत बजेट अभावले पढ्न सक्ने वातावरण बनाउन नसकिएको अवस्था देखियो । सर्वोच्च अदालतको पुस्तकालय पनि उस्तै भूकम्पपछि सर्वोच्च अदालतको पुस्तकालय पालमुनि पुगेको थियो । पालमुनि भएका दस्ताबेज अहिले अदालतको मुख्य भवनतर्फ सार्ने काम भइरहेको छ । सर्वोच्च अदालतको पुस्तकालय संवेदनशील हुने भएका कारण पुस्तकालय भवन पुनर्निर्माण गर्नुपर्ने कार्यदलको सुझाव छ । सर्वोच्चको पुस्तकालयमा कर्मचारी अभाव हुँदा सेवा दिन मुस्किल भएको प्रतिवेदनमा उल्लेख छ । पुस्तकालयमा पर्याप्त बजेट नहुँदा यसलाई सूचना प्रविधिमैत्री बनाउन नसकिएको बताइएको छ । जनशक्तिसँगै बजेट पनि व्यवस्थापन गर्नुपर्ने देखिएको छ, प्रतिवेदनमा भनिएको छ । पुस्तकालयसँग अन्तर सार्वजनिक निकायले सहकार्य नगर्दा पनि कठिनाइ भएको सर्वोच्चले कार्यदलसँग भनेको छ । सरकारी निकायले प्रकाशन गरेका निकायले प्रकाशित सामग्री नपठाउँदा समस्या भएको बताइएको छ । सर्वोच्चको पुस्तकालयले पाठकलाई सरकारी निकायका प्रकाशन उपलब्ध गराउन नसकेको प्रतिवेदनमा उल्लेख छ । संघीय संसद् पुस्तकालय : उपयुक्त ठाउँ छैन प्रमुख प्रशासनिक केन्द्र सिंहदरबारभित्र रहेको संघीय संसद् सचिवालयको पुस्तकालयमा पनि समस्यैसमस्या छ । उक्त पुस्तकालयमा ठाउँदेखि कर्मचारीसम्म अभाव छ । पुस्तकालयका लागि उपयुक्त ठाउँ नहुँदा प्रविधिमैत्री बनाउन नसकिएको समस्या त छँदैछ भएका पुस्तक पनि व्यवस्थापन गर्न सकिएको छैन । पुस्तकालयमा अनेकौं समस्या भएका कारण काम गर्न मुस्किल परेको पुस्तकालय शाखाले जनाएको छ । संघीय संसद्का ३३४ सांसद र संसद् सचिवालयका ३५० कर्मचारी गरी सात सय बढीले प्रयोग गर्ने उक्त पुस्तकालय सम्बन्धित निकायको बेवास्ताका कारण समस्या उब्जिएको हो । कम बजेट हुँदा पुस्तकालयलाई सोचेअनुरूप सञ्चालन गर्न नसकिएको दुःखेसो गर्छिन्, पुस्तकालय प्रमुख कमलादेवी शर्मा । मुख्य त पुस्तकालय भएको ठाउँ सानो भयो । जति चाहिने हो त्यति छैन, उनले भनिन्, अर्को समस्या बजेट पनि कम छ । यसले गर्दा काम गर्न समस्या छ । पुस्तकालयलाई कम प्राथमिकता दिइएको शाखाको निष्कर्ष छ । लाइब्रेरीले कम प्राथमिकता पाउँदा हामीले राम्रो सेवा दिन सकेका छैनौं, उनले भनिन्, हामीले तालिम पनि पाउन सकेका छैनौं । यो प्रविधिक विषय हो त्यसकारण समयसमयमा अपडेट भइरहनुपर्छ । पुस्तकालयमा अहिले दुई जना मात्रै कर्मचारी छन् । त्यसले सेवा दिन पनि समस्या छ । प्रोफेसनल त म मात्रै हो, अर्का एक जना सेमिप्रोफेसनल हुनुुहुन्छ । अहिले एकजना नासु पनि पठाइएको छ, शर्माले भनिन्, जसोतसो चलाइरहेका छौं । यो पुस्तकालयमा विभिन्न विधाका २० हजार पुस्तक, १९५९ भर्वेटिम छन् । पुस्तकालयका प्रमुखलाई आथिर्क अधिकार थोरै हुँदा पुस्तक खरिदमै समस्या परेको कार्यदलको निष्कर्ष छ । पुस्तकालय सुधारका लागि समिति गठन गरेर संसद् सचिवालयसँग समन्वय आवश्यक रहेको कार्यदलले औंल्याएको छ । केशर पुस्तकालय : लथालिंग भवन प्रजातन्त्रसँगै स्थापित केशर पुस्तकालय भवन जीर्ण छ । २०२६ सालपछि सर्वसाधारणको पहुँचमा आएको पुस्तकालय भवन भूकम्पले भत्काउँदा पुस्तक तथा दस्तावेज लथालिंग अवस्थामा छन् । भवन पुनर्निर्माण र सबलीकरण नहुँदा टहरामै पुस्तक थन्किएका छन् । पुस्तकालयमा रहेका महŒवपूर्ण अभिलेख तथा ग्रन्थलाई बिग्रन नदिन तापक्रम मिलाउनुपर्ने आवश्यकता देखिएको कार्यदलको निचोड छ । यो पुस्तकालयका दस्तावेज टहरमा थन्क्याइएको छ । नारायणहिटीभित्रका पुस्तक सड्न थाले नारायणहिटी दरबार संग्रहालयमा राजपरिवारले प्रयोग गरेका १८ हजार बढी ऐतिहासिक, प्राकृतिक, सामाजिक र सांस्कृतिक महŒवका पुस्तक छन् । ती पुस्तकहरू अहिले प्रयोगमा छैनन् । पुस्तक प्रयोगमा नआउँदा अव्यवस्थित रूपमा छरिएर रहेको छ । पुराना ग्रन्थ तथा पुस्तक छरिएर रहेको हुनाले चिसोले सड्न थाले, प्रतिवेदनमा भनिएको छ, पुस्तक बिग्रन नदिन उचित संरक्षण आवश्यक छ । दरबार संग्रहालयमा पुस्तकालयसँग सम्बन्धित अध्ययन गर्ने कर्मचारी नहुँदा पुस्तक व्यवस्थापनमा चुनौती देखिएको कार्यदलले जनाएको छ । ०००"
आयोगको विज्ञापनको विराेधमा उत्रिएका १५ जना इटहरीबाट पक्राउ,इटहरी : लोकसेवा आयोगको विज्ञापनको विरोधमा उत्रिएका आदिवासी जनजाति संघका १५ जना कार्यकर्ता पक्राउ परेका छन् । प्रदेश १ बन्द आह्वान गर्दै शनिबार इटहरी चोकमा उत्रिएर विरोध प्रदर्शन गर्ने क्रममा उनीहरु पक्राउ परेको इलाका प्रहरी कार्यालय इटहरीका प्रहरी निरीक्षक बुद्धी चौलागाईले जानकारी दिए । संघको प्रदेश समितिले आज प्रदेश बन्दको आह्वान गरेको थियो । बन्दको प्रभाव भने न्यून परेको छ । धनकुटामा भइरहेको आयोगको परीक्षालाई प्रभावित पार्ने गरि बन्द गरिएपनि परीक्षालाई कुनै असर परेको छैन। शुक्रबार साँझ संघले निकालेको र्यालीको क्रममा इटहरीमा मन्त्री लालबाबु पण्डितको पुत्ला दहन गरिएको थियो । लोकसेवाको परीक्षा विथोल्न खोज्ने चार जना पक्राउ
जागिरको प्रलोभनमा मानव तस्करी,"दमौली : वैदेशिक रोजगारीमा कम्बोडिया पुगेका ६ नेपाली अलपत्र परेका छन्। क्यासिनोमा आकर्षक तलबमा काम लगाइदिने प्रलोभनमा दलालमार्फत त्यहाँ पुगेका तनहुँ ऋषिङका पाँचसहित ६ जना कम्बोडिया मा अलपत्र परेका छन्। उनीहरू सीमावर्ती सहर सिमरिपका नेपाली मूलको आश्रयमा छन्। दलालको प्रलोभनमा परेर कम्बोडिया जानेमा ऋषिङ गैह्राथोकका जंगबहादुर थापा, मचदाङका रेशम थापा, चैनपुरका धनबहादुर राना र चालिसेका गोपाल थापासँगै काभ्रेलाञ्चोक महादेवस्थानका विनोद खरेल छन्। प्युठान बरौला ३ घर भई ललितपुर २३ निवासी दुर्गाबहादुर गुरुङको साथमा उनीहरू बैंकक हुँदै असार २५ गते त्यहाँ पुगेका थिए। सिमरिपमा एक रात बसेका उनीहरूसँग एजेन्ट गुरुङले क्यासिनोमा सेक्युरिटी गार्डमा मासिक ९ सय ७० डलरमा काम लगाउने सम्झौता गराएका थिए। गुरुङ भोलिपल्टै बेपत्ता भएपछि युवाले आफू ठगिएको थाहा पाएका हुन्। सबै युवा ऋषिङ गैह्राथोक घर भई हाल व्यास७ कलेस्ती बस्दै आएका धनबहादुर रानामार्फत गुरुङको सम्पर्कमा पुगेका थिए। राम्रो रोजगारीको अवसरमा रहेका जंगबहादुरसँग चिनजानमा रहेका धनबहादुरले राम्रो अफर रहेको भनेर फोन गरेपछि उनले गाउँका अरू युवालाई पनि लिएर कम्बोडिया उड्ने तयारी गरेको बताए। कम्बोडिया मा व्यवसाय सञ्चालन गरिरहेकी व्यास १४ की रजनी थापाको आ श्रयमा रहेका जंगबहादुरले अन्नपूर्णसँगको अनलाइन कुराकानीमा धनबहादुरबाट निरन्तर फोन आएपछि गाउँका युवालाई लिएर आफू पनि कम्बोडिया गएको बताए। क्यासिनोमा आठजना चाहिएको छ, मासिक नौ सय डलर तलब हुन्छ भनेका थिए, उनले भने। राम्रो कामको खबर पाएपछि काभ्रेका विनोद पनि उनीहरूको समूहमा मिसिएका थिए। पीडित धनबहादुर रानाले नेपालका अर्का एजेन्ट धनबहादुरमार्फत १५ सय डलर सटहीसहित जनही दुई लाख ७० हजार रुपैयाँ नेपालमै बुझाएर कम्बोडिया उडेको बताए। सेटिङ मिलाउने भनेर धनबहादुरको सहयोगमा पैसा बुझाएका हौं, उनले भने, तर हामीसँगै उड्ने भनेका उनी भने घरमा नमिलेको भनेर उडेनन्। नेपालबाट बैंककसम्म पुगेका उनीहरुले कम्बोडिया पुग्न भने स्थलमार्ग प्रयोग गरेका थिए। कम्बोडिया पुगेकै दिन सम्पर्कमा आएका दुर्गाबहादुरले उनीहरूलाई कोराथामस्थित एचबी होटलमा राखेका थिए। पीडित रेशमबहादुरका अनुसार सोही दिन राति युवकहरूलाई भेटेका दुर्गाबहादुरले आफूले भनेको भन्दा बढी तलब पाउने सुनाएका थिए। हामीलाई नौ सय डलरमा काम लगाउने भनिएको थियो, उनले भने, तर उसले तलब बढेको भन्दै नौ सय ७० डलरमा काम लगाउने भनेपछि हामी खुसी भयौं। लगत्तै कागजमा सम्झौता गराएर यसअघि भएको सहमतिअनुसार जनही ६ हजार डलर दुर्गाबहादुरले बुझेका थिए। क्यासिनोमा हो, राम्रो काम हुन्छ। आज राम्रोसँग बस्नु म भोलि लिन आउँछु भनेर हिँडेका दुर्गाबहादुरले भोलिपल्ट इमोमा म्यासेज गरेर धोका भयो त्यो मान्छेले फोन उठाएन, तिमीहरू थाइल्यान्ड हुँदै फर्कनू भनेर सम्पर्कविहीन भए। त्यसपछि मात्र आफूहरू ठगिएको थाहा पाएको रेशमले बताए। भएभरको पैसा सबै उसैलाई दिएका थियौं, अर्का पीडित धनबहादुरले भने, अब फर्कनु भनेर बेपत्ता भएपछि थाइल्यान्डको सीमासम्म पुग्यौं तर इमिग्रेसनले सिंगल इन्ट्री मात्र भएको भन्दै प्रवेश दिएन। उनीहरूले आफूसँग खर्च पनि सकिएकाले चाँडो पीडितमाथि कारबाही गरी घर फर्काउने वातावरण मिलाइदिन सरकारसँग आग्रह गरे। हामी बिखर्ची भएका छौं। दोषीलाई कारबाही गरेर चाँडो घर फर्कन पाए हुन्थ्यो, उनले भने। अलपत्रलाई नेपाली व्यवसायीको संरक्षण अलपत्र परेपछि बल्ल युवाहरुले आफू ठगिएको भन्दै घरमा सन्देश पठाए। जंगबहादुरका आफन्त प्रेमबहादुरले आफ्नो चिनजानको सम्पर्कका आधारमा उनीहरु नजिकै रहेकी तनहुँकै रजनीसँग सम्पर्क गराएका थिए। अलपत्र परेको सुनेपछि रजनीजीसँगको चिनजानका आधारमा उहाँले आ श्रय दिनुभएको छ, प्रेमबहादुरले भने। क्युरियो व्यवसाय गर्दै आएकी रजनी सिमरिपमा बस्छिन्। नेपाली भाइहरु बेखर्ची भएर अलपत्र परेको थाहा पाएपछि बोलाएर मेरै फ्ल्याटमा कोठा दिएर राखेकी छु, उनले भनिन्। उनले अलपत्र युवा फिर्तीका लागि गैरआवासीय नेपाली संघमार्फत सरकारसँग पहल गरिरहेको बताइन्। दोषी पक्रेर फर्कने अवस्था नबन्दासम्म उहाँहरूलाई बस्ने व्यवस्था गरिदिएको छु, उनले भनिन्। मानव तस्करीको जालो मानव बेचबिखनमा संलग्नलाई हदैसम्मको कारबाही व्यवस्था छैन। यसरी ठगी गर्नेको पछाडि कारबाही नहुँदा विभिन्न मुलुकमा रोजगारीको लोभमा परेर नेपाली नागरिक ठगिएका छन्। स्थलमार्गबाट अमेरिका र युरोप लैजाने जालोजस्तै दलालले अन्य विभिन्न जालो बनिरहेका छन्। किन हराउँछन् मान्छे ? वैदेशिक रोजगारीका नाममा मानव बेचबिखन मान्छे बेच्दै, भाग्दै मानव बेचबिखनको जरो खाडी र अफ्रिकी मुलुकमा युवती र युरोपअमेरिकामा युवकयुवती दुवैलाई लालचमा पारेर ठगिरहेका अवस्थामा कम्बोडिया, भियतनाम, थाइल्यान्ड, लाओस, सिंगापुरमा पनि मानव तस्करी बढेको छ। युरोप पुग्ने लोभले लिबिया पुगेर अलपत्र परेकाहरु फर्किरहेको एक साता नहुँदै अहिले कम्बोडिया को घटना आएको हो। लिबियामा दुई साताअघि शरणार्थाी शिविरमा भएको आक्रमणमा परेर एक नेपाली युवाको मृत्यु भएको थियो। दुर्गाबहादुरको ठगीको जालो एनआरएनए कम्बोडिया ले दुर्गााबहादुरविरुद्ध ६ महिना अवधिमा ठगीका चारवटा उजुरी परेको भन्दै उनीमाथि कारबाहीका लागि सम्बद्ध निकायको ध्यानाकर्षण गरेको छ। उपाध्यक्ष लालबहादुर खड्काद्वारा जारी विज्ञप्तिमा उनीमाथि कारबाही माग गर्दै स्थानीय प्रहरीमा निवेदनसमेत दिएको उल्लेख छ। दुर्गाबहादुरविरुद्ध यसअघि नै महानगरीय प्रहरी परिसर ललितपुरमा ठगी गरेको भन्दै कारबाहीका लागि उजुरी परिसकेको वैदेशिक रोजगार विभागले जनाएको छ। विभागको पत्रका आधारमा ललितपुर प्रहरीले खोजी गरे पनि उनी हालसम्म फरार छन्। ठगीका थप घटना सार्वजनिक भएपछि उनलाई पक्रन परराष्ट्र र गृह मन्त्रालयसँगै वैदेशिक रोजगार विभागमा पत्राचार गरिएको प्रमुख जिल्ला अधिकारी रुद्रप्रसाद पण्डितले बताए। के भन्छन् नेपाली एजेन्ट धनबहादुर ? अलपत्र परेका सबै पीडितले आफूहरू व्यास७ कलेस्तीका बस्दै आएका ऋषिङ २ गैह्राथोकका धनबहादुर रानामार्फत कम्बोडिया पुगेको बताए पनि उनको परिवारले भने उनी एजेन्ट नभएको दाबी गरेको छ। उहाँ पनि जान लाग्नुभएको थियो, पत्नी नमुनाले भनिन्, तर बालबच्चा साना भएकाले साथीहरूलाई सघाउन काठमाडौं जानुभएको हो। चिनजानका माध्यमबाट दुर्गाबहादुरले राम्रो काम छ भनेपछि साथीहरुलाई पनि खबर गरेर सघाउँदा यस्तो भयो। उनले पति बाहिर काममा गएको र मोबाइल नलागेको बताइन्। आफ्ना पतिले चार हजार रुपैयाँ लिएर काठमाडौं गएको र आउँदा रित्तै फर्केकाले कुनै पैसा नलिएको नमुनाले दाबी गरेकी छन्। पीडितका आफन्त तथा ऋषिङ गाउँपालिकाका वडा सदस्य याम सारुले भने धनबहादुरलाई नै सेटिङका लागि भन्दै नेपालमा जनही दुई लाख ७० हजार बुझाएको दाबी गरे। थाहा छैन भनेर उनी उम्कन मिल्दैन, उनले भने, केही भए जिम्मा लिने सर्तमा उडेका हुन्।"
अव्यवहारिक कानून परिमार्जन गर्न वालिङ् उद्योग वाणिज्य संघको माग,"स्याङ्जा : गत वर्षको २५ प्रतिशत टीडीएस रहेको भेइकल एन्ड कन्साइनमेन्ट ट्राकिङ सिस्टम (भीसीटीएस) लाई यस वर्षदेखि १३ प्रतिशत भ्याट थपिदिंदा व्यवसायीहरु दोहोरो करको मारमा परेको भन्दै यसवर्ष लगाइएको कर खारेजीको माग गरेका छन्। सरकारले आर्थिक वर्ष साउन १ देखि लागु गरेको नियम व्यवसायीमैत्री नभएको भन्दै स्याङ्जाको वालिङ नगर उद्योग वाणिज्य संघले केही परिमार्जनसहित अघि बढ्न आग्रह गरेको हो। भीसीटीएस सम्बन्धमा ढुवानी व्यवसायी, उद्योग व्यवसायीलाई समेत ज्ञान नै नभएको र आवश्यकतानुरुपका पूर्वाधार विकास नभएको भन्दै खारेजीको माग भएको हो। संघका अध्यक्ष शोभाकान्त पौडेल र महासचिव केशरबहादुर खाँण (धु्रव) द्वारा हस्ताक्षरित बिज्ञप्ति प्रकाशित गर्दै ऐन नियमको पूर्ण पालनाका लागि आफूहरु प्रतिवद्ध रहे पनि नागरिकमैत्री एवं व्यवहारिक नभएको उल्लेख गरिएको छ। आम नागरिकको साझा खाद्यान्न आटा, सोयाबिन जस्ता उपभोग्य वस्तुहरुमा भ्याट लगाउँदा मूल्य वृद्धि भइ यसबाट उपभोक्तालाई नै मार पर्ने संघको ठहर छ । अर्कोतर्फ १ हजार वा सोभन्दा माथिको सामान खरिदमा अनिवार्य पानविल दिनु पर्ने व्यवस्थालाई परिमार्जन गर्दै १० हजार बनाउन माग छ। साउन १ गतेदेखि मूल्यवृद्धि भइ विदेशी उत्पादनसँग प्रतिस्पर्धा गर्न नसक्ने र स्थानीय उद्योगी व्यवसायी धरासायी हुने संघको दावी छ। अस्थायी तथा दैनिक ज्यालादारी र पीसरेटको आधारमा काम गर्ने श्रमिकहरु अनिवार्य स्थायी लेखा नम्बर पानमा दर्ता हुनुपर्ने प्रावधान अव्यवहारिक भएको संघले बताएको छ। संघले करको दायरा फराकिलो बनाउन तर करको दरमा वृद्धि नगर्न सुझाव दिँदै १० लाख रुपैंयाभन्दा माथिको कारोवारमा रकम चेकबाट भुक्तानी गर्नुपर्ने प्रावधान पनि व्यवसायीका लागि जटिल हुने र तत्काल कार्यान्वयन नगर्नसमेत आग्रह गरेको छ। उद्योग व्यवसाय निरुत्साहित भइरहेको वर्तमान अवस्थामा बैंक ब्याजदरमा एकल अंक कायम गरी लगानीमैत्री वातावरण बनाउन, योगदानमा आधारित सामाजिक सुरक्षा कोषमा सरकारको पनि सहभागिता हुनुपर्ने, अस्थायी, दैनिक ज्यालादारी र करार श्रमिकलाई कोषमा सहभागिमा बाध्यात्मक बनाउन नहुने, उद्योग व्यवसायीका पुँजी हेरेर साना, मझौला र ठूला उद्योगमा वर्गीकरण गर्नुपर्ने जारी विज्ञप्तिमार्फत माग गरेको हो। अनिवार्य सामाजिक सुरक्षा कोषमा सूचीकरण हुनुपर्ने, आम नागरिकको साझा खाद्यान्न आटा र सोयावडीमा समेत भ्याट लगाइनु, एक हजारको सामान खरिदमा अनिवार्य प्यान, लगायतका ऐन नियमहरु एकै पटक लागु गरेर जाँदा अव्यवहारिक हुने तथा त्यस्ता प्रावधानहरुले समग्र उद्योग व्यवसाय क्षेत्र नै धरासायी भइ बन्द हुने उल्लेख छ। विज्ञप्तीमा देश विकासको मेरुदण्डको रुपमा रहेको उद्योग व्यवसाय क्षेत्र निरुत्साहित भइरहेको भन्दै बैंकको ब्याजदरमा एकल अङ्क कायम गराउन र लगानी मैत्री वातावरण निर्माण गर्न माग गरिएको छ। विभिन्न १७ बुँदामा जारी विज्ञप्तीमा भारतीय मूलका श्रमिकहरुलाई सूचिकृत गर्न स्थानीय स्तरबाटै गर्न सकिने गरी व्यवस्था मिलाउन समेत संघको आग्रह छ।"
भीरबाट लडेर एकको मृत्यु,बाजुरा : बाजुराको स्वामीकार्तिक खापर गाउँपालिका वडा नम्बर १ साप्पाटामा भीरबाट लडेर एक जनाको मृत्यु भएको छ । शनिबार बिहान ७ः०० बजेतिर गाईगोरुलाई राताखाली भन्ने मेलामा घाँस काट्न गएका बेला २७ वर्षीया लक्षु विकको भीरबाट लडेर मृत्यु भएको स्वामीकार्तिक खावर गाउँपालिका वडाध्यक्ष जनकबहादुर रोकायाले जानकारी दिए। । मेलामा घाँस काटिरहेका बेला गोडा चिप्लिएर भीरबाट खसेको मृतकका श्रीमान असारे विकले बताए । मृतकका तीन छोरा र एक छोरी छन् । घटना भएपछि प्रहरीलाई खबर गरिएको स्थानीयले बताएका छन् ।
बाढी पीडितलाई बासकै चिन्ता,"सिरहा : न पति छन् न छोराछोरी, घर बाढीले बगायो। खाने, बस्ने कसरी?, कसले घर बनाइदिने?,आफ्नो दुखान्त सुनाइन् सिरहा नगरपालिका ६ बसपिटाकी सुकनी महराले। महराको घर शनिबार कमला नदीमा आएको बाढीले बगायो। उनी छिमेकीको घरमा आश्रय लिएर बसेकी छिन्। उस्तै समस्या कल्याणपुर नगरपालिका ३ प्रसाहीका उर्मिला सदायको पनि छ। कमला नदीकै बाढीले उनको घर बगाएको छ। उनी अहिले परिवारसहित प्रसाही माध्यमिक विद्यालयमा आश्रय लिएर बसेकी छिन्। घरमा न अन्न छ न त बस्ने अवस्था, उनले भनिन,स्कुलमा आश्रय लिएका छौँ। नगरपालिकाले खाना खुवाउँदैछ तर, घर कसरी फर्किने चिन्ताले सताएको छ। फेरी घर बनाउन ऋण खोज्दा पनि नपाएको उनले सुनाइन्। उनीजस्तै गत शनिबारदेखि यो विद्यालयमा दर्जनौँ परिवारको आश्रय लिने एकमात्र स्थान बनेको छ। उनीहरु सबैको खानाको व्यवस्था नगरपालिकाले गरेको छ। घर फर्किने मन भए पनि नसकिएको सोही विद्यालयमा आश्रय लिएकी फुलो सदायले सुनाइन्। एक्कासी बाढी आएपछि ज्यान जोगाएर भाग्यौँ। घर बाढीले लग्यो,उनले भनिन्,अब गाउँमा ज्याला मजदुरी गरेर घर बनाउने सोचेको छु। तर, फेरि बाढी आउने भन्ने त्रास हटेकै छैन। बाढीले नचिताएको दुख दिएको उनले बताइन्। तत्कालका लागि उद्धार र राहत त पायौँ, आफ्नो घर नभएपछि कहाँ जानु अब, सिरहा नपा ६ का बाढी पीडित धनेश्वर महराले भने,बासकै चिन्ताले सताएको छ। बाढीले थलिएपछि उठ्ने साहस छैन। सरकारले पीडितलाई बासको व्यवस्था गरिदिनुपर्ने उनले माग गरे। राहत सामग्रीले केही दिन खानेकुरा पुगे पनि बासको कठिनाइ भइरहेको उनले सुनाए। उनीहरु जस्तै सिरहामा बाढीबाट प्रभावितलाई थातथलोको चिन्ताले सताएको छ। जिल्ला विपद् व्यवस्थापन समितिले संकलन गरेको प्रारम्भिक तथ्यांकअनुसार बाढीबाट सिरहाका ५ हजार ३ सय २६ घरमा पूर्ण र १० हजार १ सय ८९ घरमा आंशिक क्षति पुगेको छ। २ हजार ६ सय ३१ परिवार विस्थापित भएका छन्। ठाउँठाउँमा पानीको सतह कम हुँदै गएपछि बिस्तारै विस्थापित घर फर्कन थालेका छन्। बाढीबाट करिब ७५ हजार मानिस प्रभावित भएको तथ्यांक छ। सिरहामा बाढीमा परी मिर्चैया नगरपालिका ४ का पाँच वर्षीया प्रियंका महतो र रागिनी महतो, नरहा गाउँपालिका ३ का ५५ वर्षीय शोभित कटुवाल, २० वर्षीय वली साहको मृत्यु भएको छ। घाम लागेपछि अन्न सुकाउँदै कल्याणपुर नगरपालिका ३ का प्रसाहीका स्थानीयहरु।"

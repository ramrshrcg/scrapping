शीर्षक,विवरण
"रेल बिस्तारै, सडक तत्काल : चीन","काठमाडौं : चीनले सडक सञ्जाल विस्तार गरेर मात्र तिब्बतकाठमाडौं रेलमार्ग निर्माण गर्न सुझाव दिएको छ। चीनको स्वशासित क्षेत्र तिब्बतले केन्द्र सरकारलाई नेपालचीन सम्पर्क सञ्जाल विस्तारका लागि नेपालतर्फको सडक अल वेदर हाइवे बनाउन सुझाव दिएको हो। तिब्बत जनसरकार प्रमुख छिटाला नेतृत्वको टोलीले सडकमार्गमार्पत ल्हासाकेरुङकाठमाडौंखासा यात्रा गरेपछि रेलमार्गअघि सडक सुधार गर्न सुझाव दिएको कूटनीतिक स्रोतले अन्नपूर्णलाई जानकारी दियो। टोलीले अध्यागमन सुरक्षाबारे पनि चासो राखेको बेइजिङस्थित कूटनीतिज्ञले बताए। क्रसबोर्डर रेलमार्ग निर्माण जटिल भौगोलिक अवस्थाका कारण ढिलाइ र खर्चिलो हुने भएकाले पहिला सडक सञ्जाल र नाका व्यवस्थित गर्न सुझाव दिएको हो। टोलीले सडक मर्मत र व्यवस्थित बनाउन चिनियाँ सहयोगका लागि पहल गर्ने आश्वासन दिएको बेइजिङस्थित एक उच्च अधिकारीले बताए। टोलीले यही विषयमा नेपाल सरकारसँग कूटनीतिक च्यानलमार्फत छलफल अघि बढाउने भएको छ। पर्यटनसम्बन्धी एक कार्यक्रममा सहभागी हुन तिब्बतबाट शुक्रबार काठमाडौं आएका महावाणिज्यदूत गोविन्दबहादुर कार्कीले चीनले नेपालसँगको सहकार्यमा हिमालयन कनेक्टिभिटीअन्तर्गत सबैखाले सहकार्य खुला राखेको बताए। तिब्बती अधिकारीसँग रेल, सडक, सुरुङमार्गबारे छलफल भएको छ, उनले भने, राष्ट्रपतिको भ्रमणका क्रममा भएका सहमति कार्यान्वयनमा पनि चासो राखेका छौं। कतिपय विषयमा प्राविधिक पक्ष केलाउने काम भएको छ। तिब्बत सरकार प्रमुख छटाला मंसिर तेस्रो साता केरुङ, रसुवागढी, नुवाकोट हुँदै काठमाडौं आएर राजनीतिक भेटघाट गरेका थिए। उनको टोली मंसिर १९ गते पोखरा पुगेको थियो। टोलीले निर्माणाधीन पोखरा विमानस्थल अवलोकन गरेको थियो। छटाला तातोपानीखासा हुँदै ल्हासा फर्केका थिए। सञ्चारमाध्यमका प्रतिनिधिसँगको छलफल उनले सडक मार्ग सम्बन्धको लाइफलाइन रहेको बताएका थिए। सडक मार्ग राम्रो बनाउन सके दुईपक्षीय सहकार्य अझ बढ्ने उनको भनाइ थियो। तिब्बत सरकार तातोपानीभन्दा रसुवागढी नाका व्यवस्थित गर्नुपर्ने पक्षमा छ। चिनियाँ नेतृत्वले भने दुवै नाकालाई महŒवपूर्ण भन्दै आएको छ। चिनियाँ अधिकारीले नाका सञ्चालनमा सहजीकरण गर्न कन्जुस्याइँ गरिरहेको गुनासो नेपाली पक्षको छ। रेल सम्भाव्यता अध्ययन चाँडै सिगात्सेकेरुङ रेलमार्गको सम्भाव्यता अध्ययन अघि बढ्ने भएको छ। केरुङबाट सिगात्से ५ सय ४० किलोमिटर छ। केरुङमारसुवागढीकाठमाडौंको दुरी ७२ किलोमिटर हुनेछ। तर चीनले सिगात्सेकेरुङको सम्भाव्यता अध्ययन कहिले गर्ने स्पष्ट पारेको छैन। २०२७ सम्म केरुङ रेल ल्याउन प्रयास गरिनेबाहेक अन्य कार्य अघि बढेको छैन। अध्ययन केरुङकाठमाडौं रेलमार्गका लागि पूर्वतयारी भएको अधिकारीहरूले बताएका छन्। तिब्बत स्वशासित क्षेत्रका पार्टी कमिटी सचिव वु यिङच्येसहितको एक टोलीले मंसिर पहिलो साता तिब्बतमा सम्पन्न सम्बन्धित विभागसँगको परामर्शपछि सिगात्से केरुङ सम्भाव्यता अध्ययन थाल्ने निष्कर्ष निकालेको हो। त्यसपछि तिब्बत सरकार प्रमुखले सडकमार्गको स्थलगत अध्ययन गरेका हुन्। बैठकमा चीनको राष्ट्रिय ग्रिड कर्पोरेसन र तिब्बतबाट साइनोनेपाल रेलमार्ग सञ्चालनसम्बन्धी स्थलगत अध्ययन गर्न गएको टोली पनि सहभागी थिए। त्यो छलफल नेपालचीन रेलमार्ग निर्माणका लागि महŒवपूर्ण रहेको कूटनीतिज्ञहरूको धारणा छ। नेपालचीन रेलमार्ग निर्माणलाई चीनले बेल्ट एन्ड रोड इनिसिएटिभ (बीआरआई) अन्तर्गत राखेको छ। तर बनाउने ढाँचा टुंगो लागेको छैन। राष्ट्रपति सी चिनफिङको गत असोज अन्तिम साता भएको नेपाल भ्रमणमा त्यस विषयमा चिनियाँ सहयोग रहने भनिएको थियो। त्यति बेला टोखाबाट सुरुङमार्ग निर्माणसहितको सडक, तातोपानी सडक खण्ड सुधारलगायतका विषयमा सम्झौता भएको थियो। संयुक्त वक्तव्यमा पनि सीमापार रेलवे परियोजनाअन्तर्गत केरुङकाठमाडौं रेलमार्गको सम्भाव्यता अध्ययनबारे सम्झौता भएको भनिए पनि कसरी काम अघि बढाउने हो भन्ने अन्योल छ। जटिल रेलमार्ग निर्माण गरेको चीनले चाहेमा नेपालतर्फ रेल ल्याउन सक्ने बताइएको छ।"
बंगलादेशमा बिजुली निर्यात : किन्ने भयो माथिल्लो कर्णालीको बिजुली,"काठमाडौं : नेपाल र बंगलादेशले तत्कालका लागि भारतीय प्रसारण संरचना र दीर्घकालका लागि उसको भूमि उपयोग गरी समर्पित (डेडिकेटेड) प्रसारण लाइन बनाउने योजना अघि सारेका छन् । भारतले आफ्नो भूमि र संरचना उपयोग गरी विद्युत् व्यापार गर्न अनुमति दिने संकेत गरेपछि दुवै देशले सम्पूर्ण प्राविधिक गृहकार्य पूरा गरेका हुन् । नेपाल र बंगलादेशबीच विद्युत् व्यापार योजना कार्यान्वयन हुन भारतीय सहमति आवश्यक पर्छ । नेपाल र बंगलादेशका सहसचिव स्तरीय प्राविधिक समिति (जेटीटी) ले प्रसारण लाइनको खाका तय गरेको र केही दिनभित्रै दुवै देश मिलेर भारतसित सहमति गरिने ऊर्जा सचिव दिनेशकुमार घिमिरले बताए । गत साता काठमाडौंमा सम्पन्न प्राविधिक समितिले प्रस्ताव गरेको सबैभन्दा छिटो निर्माण गर्न सकिने अनारमणि (झापा, नेपाल)पञ्चगढ ठाकुरगाउँ (बंगलादेश) ७६२ केभी प्रसारण लाइन निर्माणलाई गति दिने प्रक्रिया आरम्भ भएको सचिव घिमिरले जानकारी दिए । नेपालले बर्खायाममा जगेडा हुने बिजुली अल्पकालका लागि बंगलादेश बेच्ने र दीर्घकालमा यहाँका बृहत् जलाशययुक्त, अर्धजलाशययुक्त र नदी प्रवाही जलविद्युत् आयोजना (समर्पित रुपले निर्माण गरी) निर्यात गर्ने प्रस्ताव अघि बढेको छ । उक्त प्रस्तावित प्रसारण लाइनको २८ किलोमिटर क्षेत्र भारतीय भूभागमा पर्छ । भूटान र भारतकै अरुणाञ्चल प्रदेशबाट दिल्ली पुर्याइएका प्रसारण लाइनभन्दा पनि अग्लो टावर (क्रसिङ गरेर) बनाई नेपालबाट बंगलादेश पुर्याउन सम्भव भएको दुवै देशका प्राविधिकरुको निष्कर्ष छ । भारतले आफ्नो भूमि प्रयोग गरी समर्पित प्रसारण लाइन निर्माणका लागि सकारात्मक रहेको संकेत तीन महिनाअघि भारतको बैंगलेरमा सम्पन्न ऊर्जा सचिवस्तरीय नेपाल भारत संयुक्त सञ्चालन समिति (जेएसटीसी) को छैटौं बैठकले गरिसकेको सचिव घिमिरले बताए । उक्त बैठकमा नेपाल, भारत र बंगलादेश सम्मिलित त्रिपक्षीय बैठक राखी प्रसारण लाइन निर्माणको गाँठो फुकाउने सहमति भएको थियो । छिट्टै बैठक आयोजना गर्ननिम्ति परराष्ट्र मन्त्रालयमार्पत समन्वय थालिएको सचिव घिमिरले बताए । त्यसबाहेक भारतीय भूमि प्रयोग गरेर सीमापार विद्युत् व्यापारका लागि अनुमति दिन सकिने प्रावधान भारतले लागू गरेको विद्युत् व्यापारसम्बन्धी निर्देशिका मा समेत छ । भारतीय निर्देशिकामै नेपाल र बंगलादेशबीच विद्युत् ऊर्जाको कारोबार गर्न सकिने प्रावधान छ,' घिमिरले भने, 'त्यसबाहेक भारत पनि सकारात्मक देखिएको छ ।' ऊर्जा मन्त्रालयका एक अधिकारीका अनुसार विगतमा नेपालले भारतीय भूमि प्रयोग गरी बंगलादेशसित प्रसारण लाइन जोड्ने प्रयास गर्दा भारत मौन रहँदै आएको थियो । नेपालको अनौपचारिक छलफल र प्रस्तावमा बंगलादेशसमेत भारतीय भूमि प्रयोग गरेर समर्पित प्रसारण लाइन निर्माणका लागि अनिच्छुक देखिएको थियो । 'अहिले बंगलादेश उत्साहित भएर लागेको छ,' ती अधिकारीले भने, 'भारतीय सीमापार विद्युत् व्यापार निर्देशिका र उसको सकारात्मक संकेतका कारण बंगलादेश यो मोडलमा आउन आतुर भएको हो ।' त्यसैगरी जेटीटीले दोस्रो विकल्पको रुपमा इनरुवापूर्णियापूर्व सदिपुर (हाल चालू २३० केभी) समर्पित प्रसारण लाइन निर्माणको सिफारिस गरेको छ । यसअन्तर्गत नेपालको बिजुली सुनसरीको इनरुवा हुँदै पूर्णियादेखि बंगलादेशको सदिपुरसम्म प्रसारण हुन्छ । यसबाट तत्काल सय मेगावाट बिजुली बंगलादेश पठाउन सकिने घिमिरले बताए । जीएमआरले बंगलादेशमा बिजुली पठाउने तरिका यसमा पनि अपनाउन सकिन्छ,' उनले भने, 'हाम्रो प्राथमिकता पहिलो प्रस्ताव (अनारमणिपञ्चगढ) हो ।' भारतको जीएमआरले माथिल्लो कर्णाली (९०० मेगावाट) को बिजुली लम्कीबरेली बसबार (विद्युतीय शक्ति वितरक) बाट भारतीय प्रणालीमा भित्र्याई उसकै प्रणालीबाट बंगलादेश निर्यात गर्ने प्राविधिक सहमति गरिसकेको छ । यही मोडेलमा नेपालले पनि पूर्णियादेखि पूर्वसदिपुरसम्मको प्रणालीमार्फत बंगलादेश निर्यात गर्न सकिने अध्ययनको निष्कर्ष छ । नेपालको इनरुवादेखि पूर्णियासम्म ४०० केभीको प्रसारण लाइन बन्दैछ । यी दुई विकल्पमा छलफल गरी हामी निर्णयमा पुग्दैछौं, सचिव घिमिरको कथन छ । बंगलादेशलाई आगामी सन् २०२५ सम्म पाँच सय मेगावाट (जीएमआरले दिनेबाहेक) बिजुली दिन सकिने प्रस्ताव नेपालले गर्ने भएको छ । बंगलादेशलाई सन् २०३० सम्म ४० हजार मेगावाट र सन् २०४० सम्म ६० हजार मेगावाट विद्युत् चाहिने भनेको छ,' घिमिरले भने, 'सन् २०४० सम्म ऊ विकसित राष्ट्रमा पुग्ने लक्ष्य भएकाले यति बिजुली आवश्यक पर्छ ।' सचिव घिमिरेका अनुसार अबको वर्षायाममा नेपालमा बिजुली पर्याप्त उपलब्ध हुँदैछ । 'हाम्रा उत्पादनका आँकडासहित तपाईं (बंगलादेश) हरुलाई कति बिजुली चाहिन्छ भनेर औपचारिक प्रस्ताव गर्दैछौं,' उनले भने, 'ढल्केबरमुजप्फपुर ग्रीडबाट पनि बंगलादेशसित बिजुली आदानप्रदान हुन्छ । बंगलादेशसित मिलेर २५७५ मेगावाट दुवै देशका प्राविधिक सहसचिव (उत्पादन) स्तरीय सोही दिन बसेको (यही ९१० डिसेम्बर) बैठकले नेपाल र बंगलादेशबीच सरकारी तहमा पाँचवटा ठूला आकारका जलविद्युत् आयोजना निर्माणसम्बन्धी प्रस्ताव गरेको छ । 'हामीले ६ महिना लगाएर २५७५ मेगावाटका पाँच आयोजना पहिचान गरेका छौं,' जेटीटीको नेपाली पक्षका संयोजक तथा विद्युत् विकास विभागका उपमहानिर्देशक (सहसचिव) सञ्जय ढुंगेलले शुक्रबार अन्नपूर्णसित भने, 'दुवै सरकारबीच यसको सैद्धान्तिक सहमति भएपछि कसरी अगाडि जाने र कुन मोडालिटी अपनाउने भन्नेबारेमा गृहकार्य हुनेछ ।' सहसचिव ढुंगेलका अनुसार दुवै देशका प्राविधिक संलग्न टोलीले संयुक्त रुपमा विकास गर्न अघि सारेका आयोजनाहरुमा अरुण चौथो (नदी प्रवाही, ४७५ मेगावाट), खिम्ती शिवालय (जलाशययुक्त ५०० मेगावाट), फुकोट कर्णाली (अर्धजलाशययुक्त ५०० मेगावाट), सुनकोसी तेस्रो (जलाशययुक्त, ६५० मेगावाट) र किमाथान्का अरुण (अर्धजलाशययुक्त, ४५० मेगावाट) छन् । बंगलादेशले माथिल्लो कर्णालीको बिजुली किन्ने बंगलादेशको मन्त्रिपरिषद्ले नेपालमा उत्पादन हुने, भारतीय कम्पनी जीएमआरद्वारा प्रवद्र्धित माथिल्लो कर्णालीको ५०० मेगावाट बिजुली खरिद गर्न बंगलादेश पावर डेभलपमेन्ट बोर्ड (बीपीडीबी) लाई अनुमति दिएको छ । यो स्वीकृतिसँगै जीएमआर र बीपीडीबीबीच छिट्टै विद्युत् खरिद सम्झौता (पीपीए) हुने भएको छ । भारत र बंगलादेशबीच विद्युत् खरिद सम्झौताका लागि त्यहाँको सरकारले स्वीकृति दिएको जानकारी आफूले पनि प्राप्त गरेको नेपालका ऊर्जा सचिव घिमिरले पुष्टि गरे । बंगलादेशले भारतको एनटीपीसी विद्युत् व्यापार निगम लिमिटेड (एनभीभीएन) मार्पत बिजुली आयात गर्नेछ । बंगलादेशको ढाकाट्रिब्यून डट कमका अनुसार बंगलादेशले माथिल्लो कर्णालीको बिजुली प्रतियुनिट ७ दशमलब ७१७२ अमेरिकी सेन्ट (शुक्रबारको डलर भाउअनुसार नेपाली मूल्य ८ रुपैयाँ ७२ पैसा) मा खरिद गर्नेछ । आगामी २५ वर्षसम्म आयात गरिने उक्त बिजुलीका लागि बंगलादेशले भारतलाई पाँच खर्ब ७ अर्ब ३७ करोड रुपैयाँ (चार अर्ब ४९ करोड अमेरिकी डलर) तिर्नेछ ।"
आईपीएससँग जोडिए एमसीसी अस्वीकार्य : प्रचण्ड,"काठमाडौं : नेकपा अध्यक्ष पुष्पकमल दाहाल प्रचण्डले इन्डो प्यासिफिक रणनीति (आईपीएस)सँग जोडिए अमेरिकी मिलेनियम च्यालेन्ज कर्पोरेसन (एमसीसी) प्रस्ताव संसद्बाट अनुमोदन नहुने बताएका छन्। संसदमा विचाराधीन अमेरिकी सहयोगसम्बन्धी एमसीसी प्रस्ताव अनुमोदन गर्ने कि नगर्ने भनेर नेकपामा विवाद भइरहेका बेला दाहालले संसदीय दलको बैठकमा शुक्रबार यसबारे बोलेका हुन्। अर्का अध्यक्ष एवं प्रधानमन्त्री केपी ओली अनुपस्थित बैठकमा दाहालले आर्थिक विकाससँग मात्र जोडिए एमसीसी अनुमोदन गर्नुपर्ने धारणा राखेका थिए। संसद् अधिवेशनको पहिलो दिन नेकपाले दलको बैठक बोलाएको थियो। आईपीएससँग एमसीसी जोडियो भने स्वीकार गर्न सकिन्न, दाहालको भनाइ उद्धृत गर्दै एक सांसदले भने, तर, आर्थिक समृद्धि र विकाससँग मात्र सम्बन्धित छ भने स्वीकार गर्न सकिन्छ। दाहालले एमसीसीबारे बुझिरहेको बताएका थिए। नेकपा वरिष्ठ नेता माधवकुमार नेपालले एमसीसी कुनै अरू देशका विरुद्धमा सञ्चालित हुने कुरा स्वीकार्य नहुने बताए। एमसीसीका माध्यमद्वारा अरू देशका विरुद्ध सैन्य लक्षित कार्यक्रम स्वीकार गर्न सकिन्न, दलको बैठकपछि नेता नेपालले सञ्चारकर्मीसँग भने, तर, आर्थिक विषय मात्र हो भने आपत्ति छैन। नेकपाको जारी स्थायी समिति बैठकमा पनि एमसीसी अनुमोदन गर्ने कि नगर्नेबारे दुई धार देखिएको छ। भीम रावल, देव गुरुङलगायत नेताले एमसीसी संसदबाट अनुमोदन गर्न नहुने धारणा राखेका छन्। लिम्पियाधुराबारे भारतको जवाफ आएन दाहालले लिम्पियाधुराबारे वार्ता गर्न सरकारले पठाएको पत्रको जवाफ भारतले नदिएको जानकारी बैठकमा गराएका थिए। भारतले नेपाली भूमि लिम्पियाधुरा, लिपुलेक र कालापानी क्षेत्र समेटेर नक्सा सार्वजनिक गरेपछि सरकारले पत्र पठाएको थियो। लिम्पियाधुरा नेपालकै हो भन्ने अनेक प्रमाण र तथ्य हामीसँग छन्, उनले भनेका थिए, यस विषयमा भारतसँग कूटनीतिक र राजनीतिक वार्ता गर्नुपर्छ भन्नेमा पार्टी एकमत छ। तर, सरकारी पत्रको जवाफ भारतबाट नआएकाले वार्ताको प्रक्रिया अघि बढ्न सकेको छैन। उनले कर्मचारीतन्त्रलाई यसबारे बुझ्न भनिएको सुनाए। कूटनीतिक निकायले किन यस्ता विषयमा चासो नदेखाएको भन्दै सांसदले चासो देखाएपछि त्यसमा आफूले बुझ्ने जानकारी उनले दिएका थिए। उपनिर्वाचनको नतिजाले गम्भीरअध्यक्ष दाहालले उपनिर्वाचनको परिणाम निराशाजनक नभए पनि पार्टीका लागि गम्भीर विषय बनेको बताएका थिए। नेकपाले संख्यात्मक रूपमा बढी सिट जिते पनि भक्तपुर, धरान र चितवनको परिणामले गम्भीर बनाएको उनको भनाइ थियो। उनका अनुसार सरकारका उपलब्धिको प्रचार गर्न नसक्दा अनि पार्टी एकताको काम सम्पन्न हुन नसक्दा उपनिर्वाचनमा असर परेको हो। उनले सरकारका उपलब्धि र काम जनताबीच लैजान सांसदहरूलाई निर्देशन दिएका थिए। पहिले हाम्रो पार्टीका कमिटी पनि थिएनन्। सरकार र पार्टीबीच समन्वय हुन सकेन, उनले भने, पार्टी एकताको काम लगभग सकिएको छ। कमिटी गठन भएका छन्। सरकारका राम्रा काम जनतालाई भन्नुहोस्। दलका उपनेता सुवास नेम्बाङले उपनिर्वाचनमा केही स्थान गुमाए पनि कांग्रेसको प्रभावमा रहेका कतिपय स्थानमा पार्टीले जित हासिल गरेको जानकारी दिएका थिए। दलको बैठक उपनेता नेम्बाङको अध्यक्षतामा बसेको थियो।"
यसकारण भइन्छ बढी बिरामी,"कोहीकोही मानिस प्रायः बिरामी भइरहन्छन्। उनीहरू बिरामी पर्नुका कारण यी हुन सक्छन्ः दिनमा कति पटक हात धुनुहुन्छ ? यी काम गरेपछि अवश्य हात धुनुपर्छ खाना खानुअघि र पछि, खाना पकाउनुअघि र पछि, कुनै जनावरलाई छोएमा, ट्वाइलेटबाथरुम प्रयोग गरेपछि, धुलोमाटो छोएमा आदि। चिकित्सकका अनुसार कम्तीमा २० सेकेन्डसम्म हात धुनुपर्छ। कसैकसैले स्यानिटाइजर प्रयोग गर्छन्। यतिले मात्र पुग्दैन। साबुनपानीले पनि हात धुनुपर्छ। कसैकसैलाई अनुहार छोइरहने बानी हुन्छ। यसो गर्दा हातमा भएका कीटाणु अनुहारमा सर्छन्। आँखा, नाक, मुखबाट शरीरभित्र पस्छन्। जसले गर्दा रुघाखोकी हुन सक्छ। निद्रा नपुग्नेलाई रुघाले चाँडै समात्छ। राम्ररी नसुत्दा शरीरको रोग प्रतिरोधात्मक क्षमता कमजोर हुन्छ। जसले गर्दा रुघा फैलाउने कीटाणुले शरीरमा आक्रमण गर्छन्। कम्तीमा सातआठ घण्टा सुत्नुपर्छ। कुनै एलर्जीका कारण नाक बन्द भएको छ भने अलिकति रुघा लाग्दा पनि ठूलो असर देखिन सक्छ। कतिपयलाई धुलोको एलर्जी हुन्छ। अलिकति धुलोमा काम गर्दा उनीहरूलाई रुघाखोकीले समात्छ। कम्प्युटरको बढी प्रयोगका कारण पनि धेरै मानिस बिरामी परिरहन्छन्। किनकि, किबोर्डमा धेरै कीटाणु हुन्छन्। ती कीटाणु शरीरमा पसे मान्छे बिरामी परिरहन्छ।"
सप्तरीमा भेटियो ९ फिट लामो अजिंगर,राजविराज : सप्तरीमा पुनः २५ किलो तौल र ९ फिट लामो अजिंगर फेला परेको छ। सप्तरीको हनुमाननगर कंकालिनी नगरपालिका१ भारदहमा शनिबार नौ फिट लामो एक अजिंगर फेला परेको सप्तरी प्रहरीले जनाएको छ। स्थानीय सुधीर झाको बारीमा ९ फिट लम्बाई र २५ किलो तौलको अजिगंर भेटिएको जिल्ला प्रहरी कार्यालय सप्तरीका डिएसपी तथा प्रवक्ता तिलक भारतीले जानकारी दिए। इलाका प्रहरी कार्यालय भारदहको टोलीले अजिंगर नियन्त्रणमा लिई वन्यजन्तु आरक्षण पथरी सेक्टरको रेञ्ज पोष्टको जिम्मा लगाइएको प्रहरीले जनाएको छ। यसअघि कार्तिक १३ गते हनुमाननगर कंकालिनी नगरपालिका१२ स्थित कोशी बाँधमा १५ किलो तौल भएको अजिंगर फेला परेको थियो। यस्तै कार्तिक १० गते तिलाठी कोइलाडी गाउँपालिका१ तिलाठीस्थित खाँडो खोलामा करिब ७ फिट लम्बाई भएको १२ किलो तौलको अजिंगर फेला परेको थियो। अजिंगरहरु आसपासको जंगल र सप्तकोशी नदी हुँदै बगेर आउने गरेको छ।
मोतिबिन्दुको निःशुल्क शल्यक्रिया गर्दै भरतमोहन अधिकारी फाउण्डेशन,"भक्तपुर : भरतमोहन अधिकारी स्मृति फाउण्डेशनले भक्तपुरको सूर्यबिनायक नगरपालिका रानीकोटमा शनिबार निःशुल्क आँखा शिविर सञ्चालन गरेको छ। भक्तपुर सामुदायिक स्वास्थ्य केन्द्र र माट्रिका आई सेन्टरको प्राविधिक सहयोगमा फाउण्डेशनद्वारा आयोजित शिविरबाट भक्तपुरका साथै रानीकोटसँगै सीमा जोडिएका काभ्रे र ललितपुरका करिब १ सय ५० जना आँखाका बिरामीले सेवा लिए। विशेषज्ञ चिकित्सक टोलीले निःशुल्क आँखा जाँच गर्नुका साथै चश्मा र औषधि वितरण गरेको फाउण्डेशनकी सदस्य लीमा अधिकारीले जानकारी दिइन्। चेकजाँचका क्रममा मोतियाबिन्दु प्रमाणित भएका ३० जनाको फाउण्डेशनले आगामी एक साताभित्रै निःशुल्क शल्यक्रिया गरिदिने भएको छ। मोतियाबिन्दुको लक्षण देखिएका ३० जनाको हामी आउँदो हप्ताभित्रै निःशुल्क शल्यक्रिया गराउँछौं, कार्यक्रममा बोल्दै अधिकारीले भनिन्। कार्यक्रममा बोल्दै फाउण्डेशनका उपाध्यक्ष एवं नेकपा नेता सोमप्रसाद पाण्डेले राजनीतिक जीवनमा गरेका सराहनीय कामका कारण अधिकारीलाई नेपाली समाजले कहिल्यै बिर्सन नसक्ने बताए। अधिकारीले ०५१ सालको अल्पमत सरकारको अर्थमन्त्री छँदा पिछडिएका ग्रामीण भेगमा बसोबास गर्ने जनतालाई लक्षित गरेर सुरु गरेका लोकप्रिय कार्यक्रमकै निरन्तरतामा अहिले घरघरमा सरकार पुगेको उल्लेख गरे। अधिकारीको आफ्नो गाउँ आफैं बनाऔं कार्यक्रमको सकारात्मक प्रभाव नेपाली समाजमा कहिल्यै नमेटिने पाण्डेले बताए। भरतमोहन अधिकारी अहिले हुनुहुन्न , पाण्डेले भने, तर, उहाँले मुलुकका लागि गर्नुभएको योगदानका धेरै सकारात्मक पक्षहरु नेपाली समाजले कहिल्यै बिर्सन सक्दैन। नेपाली कम्युनिस्ट आन्दोलनका वरिष्ठ व्यक्तित्व भरतमोहन अधिकारीको २०७५ साल फागुन १८ गते ८२ वर्षको उमेरमा निधन भएको थियो। उनैको नाममा फाउण्डेशन स्थापना भएको हो।"
भारतले रोक्यो नेपाली तटबन्ध निर्माण,"टीकापुर : कैलालीको टीकापुर नगरपालिका७ कालाकुण्डाको मोहना नदीमा निर्माण भइरहेको तटबन्ध भारतीय सीमा सुरक्षा बलले रोकेको छ। राष्ट्रिय गौरवको रानी, जमरा, कुलरिया कुला सिचाईं आयोजनाले मोहना नदीमा निर्माण गरिरहेको तटबन्ध भारतीय सीमा सुरक्षा बल (एसएसबी)ले रोकेको हो। भारतीय सीमा सुरक्षा बलले उक्त तटबन्ध भारतीय क्षेत्रमा परेको भन्दै निर्माण कार्यमा रोक लगाएको हो। आयोजनाले उक्त क्षेत्रमा ७ सय ५० मिटर तटबन्ध गर्न रमन स्काई जेभी निर्माण कम्पनीसँग सम्झौता गरेको थियो। निर्माण कम्पनीले सो क्षेत्रमा तटबन्ध निर्माण गरिरहेको छ। कम्पनीका प्रतिनिधि धिरेन्द्र शाहीले भारतीय सीमा सुरक्षा बलले भारतीय सीमा क्षेत्र पर्ने भएकाले निर्माण कार्यमा रोक लगाएको बताए। भारतीय पक्षले निर्माण रोके झण्डै ५० मिटर बढी क्षेत्रमा निर्माण कार्य प्रभावित हुनेछ।भारतीय सीमा सुरक्षा बलले हामीलाई तटबन्ध निर्माणमा रोक लगाएको छ, शाहीले भने, अहिले हामी नेपालको क्षेत्रमा निर्माण गरिरहेका छौं, उनीहरु आएर सीमाना तोकिदिएका छन्। शाहीका अनुसार भारतीय सीमा सुरक्षा बलले तटबन्ध निर्माण गर्नका लागि सीमाना तोकिदिएको छ। हामीलाई आयोजनाले नेपालको भूभाग भनेर साइड देखाएको क्षेत्रमासमेत निर्माणमा रोक लगाएको छ, शाहीले भने, हामीले आयोजनालाई समेत यसबारे जानकारी दिइसकेका छौं। टीकापुर नगरपालिका७ का अध्यक्ष रामलाल डगौंरा थारुले कालाकुण्डा प्रहरी चौकीको ठीक अगाडि मोहना नदीमा निर्माण भइरहेको तटबन्ध भारतीय पक्षले रोकेको बताए। अध्यक्ष थारुका अनुसार सो क्षेत्र नेपाल भारत सीमा स्तम्भ नं १०७ देखि १०९ सम्म पर्छ। १०७ नम्बर पिल्लर नेपालतर्फ छ, १०९ भारततर्फ पर्छ, थारुले भने, १०८ नम्बर पिल्लर मोहना नदीमा परेका कारण पनि भारतले सो क्षेत्रलाई आफ्नो भन्दै निर्माण कार्य रोकेको हो। केही वर्ष पहिलेदेखि १०९ नम्बर पिल्लर नदीले बगाएको थियो। भारतले १०७ नम्बर पिल्लर र १०९ नम्बर पिल्लरको सिधै आफ्नो क्षेत्र भएको दावी गरिरहेको छ भने नेपालले १०८ नम्बर पिल्लरको खोजी गरेर मात्रै सीमा तोक्नुपर्ने दावी गर्दै आएको छ। स्पष्ट रूपमा सीमाना छुट्याएर मात्रै भारतले निर्माण कार्य रोक्नुपर्थ्यो, अध्यक्ष थारुले भने, अन्दाजको भरमा नदी कटानको जोखिममा रहेको क्षेत्रमा बन्न लागेको तटबन्ध रोक्नु हुँदैन। रानी, जमरा, कुलरिया सिचाईं आयोजनाका प्रमुख मोहनकुमार शाक्यले भारतीय पक्षले तटबन्ध निर्माणमा रोक लगाएको बताए। निर्माण कम्पनीलाई तटबन्ध निर्माणमा रोक लगाएको हो, जहाँसम्म गर्न मिल्छ निर्माण गर्छौं, शाक्यले भने, सरोकारवाला निकायले सीमा स्पष्ट पारीदिन आवश्यक छ। सो क्षेत्रमा लामो समयदेखि मोहना नदीले धार परिवर्तन गर्ने र सीमा स्तम्भ बगाउने गरेका कारण पनि सीमा विवाद हुँदै आएको छ।"
दलित परिवारको घरमा जमिन्दारको डोजर,"सिरहा : तराइमधेसमा शितलहर सुरु भएको छ। जाडोमा विपन्न परिवारलाई ओढ्ने ओछ्याउने समस्या छ। मनकारी व्यक्तिहरुले विपन्न वस्तीमा न्यानो कपडाहरु बाड्न पुग्ने गर्छन। तर सिरहा नगरपालिका६ बसपिट्टा गाउँमा एक जमिन्दारले शनिबार साँझ डोजर लगाएर दलित परिवारको घर भत्काई घरबारविहीन बनाएका छन्। विपन्न परिवारको विचल्ली भएको छ। सिरहा नगरपालिका१ का जमिन्दार दामोदर बहादुर प्रधानाङ्गले रामवृक्ष महरा, समतोलिया महरा, रामजी महरा र राजकुमार महराको घर डोजर लगाएर भत्काएका छन्। जमिन्दार प्रधानाङ्गले आफ्नो बाजे लालबहादुरले मन्दिरलाई दिएको जग्गा अतिक्रमण गरी घर बनाएकाले भत्काएको बताएका छन्। सय वर्ष पहिला नै राधाकृष्ण मन्दिरको नाममा निजी गुठी बनाएर करिब ४ विघा जग्गा आफ्ना बाजेले दिएको उनको भनाइ छ। त्यसमध्ये एक कठ्ठा जग्गा अतिक्रमण गरी घर बनाइएको उनको आरोप छ। अतिक्रमित जग्गा खाली गर्न पटकपटक सूचना दिएपनि नटेरेकाले अदालत पुग्यौँउनले भने,अदालतबाट फैसला भएर आएपछि घर भत्काएका हौँ। आफूहरुले केही समय मागेपनि कुरा नसुनी घर भत्काएको पीडितको आरोप छ। हामीले जाडोमा घर नभत्काइदिनुस् केही समय दिनुस भनेर गुहार्यौँ तर, हाम्रो कुरै सुनेनन भएन्, कुल्चो महराले भनिन, पुस्तौंदेखि बसोबास गर्दै आएको जग्गामा बनेको घर भत्काइदियो अब कहाँ जानु ? जवरजस्ती डोजर लगाएर घर भत्काउँदा सरसमान, अन्नपात नष्ट भएको कुल्चोको गुनासो छ। ससाना छोराछोरी छ। जाडोमा कसरी रात कटाउनु ? गरिबलाई दुःखमाथि दुःख थपियो, पीडित मध्येकी एक कारी महराले दुगेसो पोखिन। हामी पुस्तौँदेखि बसोबास गर्दै आएका थियौँ। गाउँका ठुलाबडासँग मिलेर जमिन्दारले घर भत्काए। घर भत्काइरहँदा जनप्रतिनिधि, प्रहरीप्रशासनलाई गुहार्दा कसैले चासो नदिएको उनले सुनाइन्। घरवार बिहीन भएपछि पीडितहरु साँझ जिल्ला प्रशासन कार्यालय पुगेका थिए। उनीहरुलाई प्रमुख जिल्ला अधिकारी गोपालकुमार अधिकारीले कम्बल दिएर पठाएका छन्। जमिन्दारले मिलोमतोमा ऐलानी जग्गा व्यक्तिको नाममा बनाई त्यसमा बनेका विपन्न परिवारको घर भत्काएको स्थानीयको आरोप छ।"
सचिवको काम अहेबले गर्दै : दुर्गममा कर्मचारी जान मान्दैनन्,"नवलपुर : पूर्वी नवलपरासीको बुलिङटार गाउँपालिका कर्मचारी बिहिन बनेको छ। गाउँपालिकामा प्रमुख प्रशासकीय अधिकृत र लेखा अधिकृतसहित विषयगत शाखा कार्यालयमा समेत कर्मचारी छैनन्। कर्मचारी नहुँदा वडा सचिवको काम अहेबले गर्दै आएका छन्। कर्मचारी नहुँदा काम गर्न समस्या भएको र मन्त्रालयसँग पटक पटक आग्रह गरेपनि कर्मचारी पठाउन वास्ता नगरेको गाउँपालिका अध्यक्ष शशीकिरण बस्ताकोटीले गुनासो गरे। अहिले स्वास्थ्य र शिक्षा शाखामा मात्र ११ जना कर्मचारी छन्। कृषि, पशु, महिला तथा बालबालिकालगायतका विषयत शाखामा कर्मचारी नै छैनन् अध्यक्ष बस्ताकोटीले भने। प्रमुख प्रशासकीय अधिकृतको सरुवा र लेखा अधिकृत समायोजन भएर गएपछि चारमहिनादेखि गाउँपालिकाबाट हुने सबै आर्थिक कारोबार ठप्प भएको अध्यक्ष बस्ताकोटीले बताए। पहाडी दुर्गम क्षेत्र भएकाले कर्मचारी आउन नमान्ने भएकाले समस्या भएको अध्यक्ष बस्ताकोटीले बताए। राजमार्गको दलदलेबाट ८ घण्टाको पैदलदुरीमा गाउँपालिका छ। हिउँदमा भने कच्ची सडक हुँदै चार घण्टामा मोटरबाटो गाउँपालिका पुगिन्छ। आएका कर्मचारी पनि काज सरुवा र विभिन्न बहाना बनाएर बस्न मान्दैनन्। जनताका काम हुन नसक्दा मैले हप्की खानुपर्छ अध्यक्ष बस्ताकोटीले भने। प्रमुख प्रशासकीय अधिकृत र लेखा अधिकृत नहुँदा तलबदेखि ठेक्काको कामसमेत अघि बढाउन नसकिएको उनले बताए। ६ वटा वडा रहेको गाउँपालिकामा कुनै पनि वडामा सचिव छैनन्। व्यक्तिगत घटना दर्तादेखि पञ्जिकाधिकारीको काम अहेबले गर्दै आएका छन्। वडाध्यक्षले कागजपत्र दुरुस्त पारेपछि अहेब आएर सही गर्ने गरेका छन्। निजामती कर्मचारी भएकाले टिएडिए दिएर एक जना अहेबलाई दुई वटा वडा सचिवको जिम्मेवारी दिइएको छ अध्यक्ष बस्ताकोटीले भने। हप्ता दिनभित्र कर्मचारी नपठाए गाउँपालिका नै छाडेर हिड्नुपर्ने अवस्था आएको अध्यक्ष बस्ताकोटीले गुनासो गरे।"
हिउँमाथि पढाई,"बाजुरा : मंसिर २६ गते बिहीबार रातिदेखि २८ गते आइतबारसम्म परेको हिमपातका कारण बाजुरा जिल्लाका हिमाली क्षेत्रमा रहेका दर्जनबढी विद्यालयको पढाई प्रभावित बनेको छ। हिमपातका कारण जिल्लाका हिमाली गाउँपालिका, बुढिनन्दा नगरपालिका, बढिमालिका नगरपालिका र गौमुल गाउँपालिकाका अधिकांसं विद्यालयहरुको पढाई प्रभावित भएको हो। उच्च हिमाली क्षेत्रका विद्यालयहरुमा हिउँ धेरै थुप्रिएकाले विद्यार्थीलाई हिउँमाथि नै पढाउनु पर्ने बाध्यता रहेको छ। तीन दिनसम्मको अविरल वर्षा र हिमपातका कारण हिमाली क्षेत्रका विद्यालयको पठनपाठन गर्न निकै समस्या भएको बडिमालिका नगरपालिका७ मा रहेको सरस्वती आधारभूत विद्यालयका शिक्षक बलबहादुर रोकायाले बताए। जाडो याम सुरु भएसँगै हउिँ परिरहने र यस ठाउँमा हिउँदमा धेरै दिन विद्यालयको पढाई प्रभावित हुने गरेको शिक्षक रोकायाले जानकारी दिए। स्कूल सञ्चालन त गरेको छु चिसोले बालबालिकाहरु पढ्नै नआउने आएकाहरुलाई पनि आगो बालेर तताउनु पर्ने अवस्था रहेको सरस्वती आधारभूत विद्यालयका प्रधानाध्यापक हस्तबहादुर धामीले बताए। विद्यार्थीहरुको वार्षिक परीक्षा आउन ३ महिना मात्र बाँकी छ। हिउँ परेपछि स्कुलमा राम्रोसँग पढाई भएको फेरी कति दिनसम्म बाधा हुने हो ? प्रधानाध्यापक धामी भन्छन्। हिमाली क्षेत्रका अधिकांश ठाउँमा हिमपातका कारण स्कुले बालबालिकालाई विद्यालय जान अप्ठ्यारो भएको जिल्ला शिक्षा समन्वय कार्यालय बाजुराले जनाएको छ। यसरी चिसोमा बालबालिकालाई पठनपाठ गराउँदानिमोनिया, ज्वरो, रुगाखोकी, झाडापखाला जस्ता रोग लाग्ने खतरा हुने स्वास्थ्यकर्मीको भनाइ छ।"
चिसो बढेपछि मुस्ताङका शैक्षिक संस्था बन्द,"जोमसोम : अत्यधिक चिसो बढेसँगै मुस्ताङका शैक्षिक संस्था गत मंसिर मसान्तदेखि बन्द भएका छन्। चिसो र हिमपातले विद्यालयको पठनपाठन प्रभावित गर्ने भएकाले ३६ शैक्षिक संस्थालाई हिउँदे बिदा दिनु परेको शिक्षा विकास तथा समन्वय इकाई प्रमुख टंकराज बरालले जानकारी दिए। शिक्षा नियमावली अनुसार मुलुकका शैक्षिक संस्थाले बर्सेनी ४५ दिन बिदा पाउँछन्। सरकारले नियमित दिने गरेको बिदा, १५ दिनको चाडपर्व बिदा र १५ दिने सार्वजनिक बिदा जोडेर २ महिना १५ दिन हिउँदे बिदा दिने परम्परा रहेको बरालले जानकारी दिए। उनका अनुसार हिमाली तथा उच्चपहाडी जिल्लाबाहेक अन्य जिल्लाका शैक्षिक संस्थाले यसप्रकारको बिदा दसैंतिहार र बर्खाको अनुकुल समयमा दिने गरेका छन्। मुस्ताङका ५ स्थानीयतहका ५६ सामुदायिक विद्यालयमध्ये ३६ विद्यालयलाई बिदा दिइएको इकाई प्रमुख बरालको भनाइ छ। उनका अनुसार उपल्लो मुस्ताङको लोमान्थाङ गाउँपालिका र लोघेकर दामोदरकुण्ड गाउपालिकाका २० सामुदायिक विद्यालयले भने हिउँदे बिदा नभइ घुम्ती कक्षाका रुपमा पोखराका विभिन्न स्थानमा पठनपाठन गरिरहेका छन्। यस्तै ,उपल्लो मुस्ताङका ४ गुम्बा विद्यालय पनि घुम्तीका लागि पोखरा झरेको उनको भनाइ छ। उनीहरू कार्तिक अगावै जाडो छल्न पोखरा झरेको इकाई प्रमुख बरालले उल्लेख गरे। घुम्ती पढाइका लागि झरेका शैक्षिक संस्थालाई सम्बन्धित स्थानीय तहले आवश्यक बजेट विनियोजन गर्ने उनले बताए। पालिकाले सामुहिक अस्थायी मर्ज गरेर एकै स्थानमा बेंसीमा पढाउने गरेको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए। २ महिना बढी हिउँदे बिदा दिइएका विद्यालय र उपल्लो मुस्ताङका घुम्ती विद्यालयले चालु वर्षको शैक्षिक सत्रको परीक्षा र नतिजा सार्वजनिक गरी सकेको उनले बताए। जाडोका कारण हिउँदे बिदा दिएका विद्यालयल फागुनको पहिलो साता सञ्चालन गर्नेछन् भने जाडो छल्न झरेका घुम्ती विद्यालयले चैत्रको पहिलो साता साविककै स्थानमा पठनपाठन सुरु गर्ने शिक्षा विकास तथा समन्वय इकाईले जनाएको छ।"
"बागलुङ जिप दुर्घटना, पाँच घाइते","बागलुङ : बडिगाड गाउँपालिकाको सक्न्यार टुटिफेदमा बिरामी बोकेको पिकअप जिप आज दुर्घटना हुँदा पाँच जना घाइते भएका छन्। घाइतेमध्ये एक बालिकासहित दुईको अवस्था गम्भीर रहेको प्रहरी नायव उपरिक्षक झविन्द्रप्रसाद भट्टराईले जानकारी दिए। खर्वाङ बजारबाट शिसाखानीतर्फ जाँदै गरेको लु १ च ७५१५ नम्बरको पिकअप जिप दुर्घटना हुँदा बडिगाड गाउँपालिका वडा नं ३ सरधाराका वर्ष २६ की शान्ती थापा, निजकै छोरी वर्ष ६ की विविशा थापा, सोही स्थानका वर्ष २३ की नुनु रेश्मी र वर्ष ३३ की चुराकुमारी थापा र वडिगाड गाउँपालिका वडा नं ३ शिसाखानी बस्ने वर्ष २४ का चालक रमेश श्रीस घाइते भएका छन्। घाइतेमध्ये टाउको, छाति र ढाडमा चोट लागेका बालिका विविशा थापा र नुनु रेश्मीको अवस्था गम्भीर छ। उनीहरुलाई खर्वाङ स्वास्थ्य चौकीमा सामान्य उपचारपछि पाल्पा पठाइएको प्रहरी नायव उपरिक्षक भट्टराईले बताए। गुडिरहेको गाडीको अचानक टायर फुस्किएर दुर्घटना भएको उनले बताए। गाडी सडकबाट करिब २ सय मिटर तल खसेको छ।"
प्रहरीनै ग्राहक बने पछि,दाङ : लागुऔषध कारोबारको अभियोगमा पक्राउ परेर धरौटीमा छुटेकी एक महिला पुन दाङबाट लागुऔषध कारोवार गरिरहेको अबस्थामा पक्राउ परेकी छन् । तुलसीपुर उपमहानगरपालिका ५ की शान्ता गिरी अदालतबाट धरौटीमा छुटेको केही समयमै पुन आगुऔषध कारोवारको अभियोगमा शनिबार पक्राउ परेको इलाका प्रहरी कार्यालय तुलसीपुरका प्रमुख डिएसपी हरिहरनाथ योगीले जानकारी दिए । उनले महिलाको गतिविधिको विषयमा बुझन सादा पोशाकका प्रहरीसमेत उनीसंग ग्राहक बनेर गएका थिए । उनीहरुले पनि गिरीबाट सामान किनेपछि नियन्त्रणमा लिइएको थियो । शान्ता गिरीलाई करिब ७ ग्राम लागुऔषध ब्राउनसुगरसहित पक्राउ गरिएको योगीले बताए । गिरीलाई उनकै घरबाट सादा पोशाकमा खटिएका प्रहरी टोलीले ब्राउनसुगरसहित पक्राउ गरेको हो । उनलाई ब्राउनसुगर कारोबार गरेको आरोपमा अदालतले पुक्र्षका लागि थुनामा पठाएको थियोे । केही हप्ता पहिले मात्रै उनी धरौटीमा छुटेकी अभियुक्त हुन् ।
डल्फिन संरक्षण गर्न कार्ययोजना,"काठमाडौं : विश्वमै दुर्लभ मानिएको स्तनधारी डल्फिन संरक्षणमा नेपाल सरकारले चासो देखाएको छ। नेपालमा पनि डल्फिन रहेको ०५८ सालमै पत्ता लागेको थियो। तर, सरकारी तवरबाट संरक्षणको प्रयास भएको थिएन। स्थानीयले यसको संरक्षण गर्दै आएका छन्। राष्ट्रिय निकुञ्ज तथा वन्यजन्तु संरक्षण विभागले डल्फिनको प्रजाति संरक्षण कार्ययोजना निर्माण गर्ने तयारी गरेको विभागका सूचना अधिकारी विष्णुप्रसाद श्रेष्ठले जानकारी दिए। उनका अनुसार विभागले संरक्षण कार्ययोजना निर्माणका लागि प्रस्ताव आह्वान गरिसकेको छ। कार्ययोजना निर्माण गरी डल्फिन संरक्षण गर्ने विभागको तयारी छ। चालु वर्षभित्र कार्ययोजना निर्माण गरी संरक्षण सुरु हुने श्रेष्ठले बताए। सरकारी बेवास्ताका कारण डल्फिन संरक्षण सबैभन्दा ठूलो समस्या रहेको स्थानीयले बताउँदै आएका छन्। राज्यस्तरबाटै डल्फिन संरक्षित क्षेत्र घोषणा हुनुपर्ने माग स्थानीयले गर्दै आएका छन्। स्थानीयले डल्फिन संरक्षित क्षेत्र घोषणा गरेर संरक्षण गर्दै आएका छन्। कैलाली होटल व्यवसायी संघको आयोजनमा भदौ २८ देखि ३० गतेसम्म डल्फिन महोत्सव गरिएको थियो। डल्फिन संरक्षण, सम्वर्द्धन तथा पहिचान, पर्यटन विकासको अभियान, भन्ने नाराका साथ डल्फिन महोत्सव गरिएको थियो। मोहना, पथरैया, कन्द्रा नदीको दोभानमा धेरै डल्फिन देखिने गरेको स्थानीय बताउँछन्। राष्ट्रिय संरक्षण कोष, बर्दियामा कार्यरत डा शान्तराज ज्ञवालीको नेतृत्वमा बर्दिया राष्ट्रिय निकुञ्जका वार्डेन गोपालप्रसाद उपाध्याय र मेजर बाबुकृष्ण कार्कीसहितको टोलीले डल्फिन रहेको ०५८ सालमा प्रमाणित गरेका थिए। त्यस समयमा कैलालीका नदीमा सातवटा डल्फिन रहेको बताएका थिए। कर्णाली, मोहना, पथरैया, काँडा र कन्द्रा नदीमा डल्फिन पाइन्छ। मोहना, पथरैया, कन्द्रा नदीको दोभानमा धेरै डल्फिन देखिने गरेको स्थानीय बताउँछन्। सन् २०१८ गरिएको गणनामा विभिन्न उमेर समूहका चार दर्जन डल्फिन पत्ता लागेको छ। डल्फिन नदीको उल्टो बहाव भएको पानीको भुमरी पर्ने ठाउँमा बस्न रुचाउँछ। एक घण्टामा करिब ६० किमिसम्मको गतिमा यात्रा गर्न सक्छ। डल्फिन नेपालमा पाइने एक मात्र स्तनधारी जलचर प्राणी हो। ७५ देखि १ सय ५० मिटर उचाइमा पाइने डल्फिनको तौल ६० देखि ८५ किलोसम्म हुन्छ। डल्फिनको साथै सारस, भालु, अर्ना, कस्तुरी मृगको पनि कार्ययोजना बनाउने विभागले जनाएको छ।"
बालुवाटार प्रकरणमा मुद्दा चलाउने तयारी,"काठमाडौं : बालुवाटारस्थित ललिता निवासको झन्डै एक सय १४ रोपनी जग्गामा भएको अनियमितता प्रकरणमाथिको छानबिन अन्तिम चरणमा पुगेको छ। जग्गा अनियमितता प्रकरणमा पूर्वप्रधानमन्त्री, उपप्रधानमन्त्री र मन्त्रीसहित सयभन्दा बढी मुछिएका छन्। अनुसन्धान अन्तिम चरणमा पुगेको छ। केही दिनमै परिणाम आउला, अख्तियार दुरुपयोग अनुसन्धान आयोगका एक अधिकारीले अन्नपूर्णसँग भने, प्रक्रिया पूरा हुन बाँकी रहेको र अनुसन्धान गोप्य हुने भएकाले सबै तथ्य अहिल्यै भन्न मिलेन। अनुसन्धान सकिएकाले छिट्टै मुद्दा लैजाने तयारीमा आयोग छ। अख्तियारका साक्षी र कतिपय आरोपित व्यक्तिको कागजमा सनाखत गर्न बाँकी रहेका कारण निर्णय परिपक्व नभएको स्रोतले बतायो। यो प्रकरणमा अख्तियारले ६ महिना लगाएर अनुसन्धान गरेको छ। प्रहरीको केन्द्रीय अनुसन्धान ब्युरो (सीआईबी) को अनुसन्धान म्याद थपिएका कारण अनुसन्धान पूरा भए पनि तत्काल मुद्दा लैजाने वा नलैजाने विषयमा अख्तियार दोधारमा परेको छ। गत सोमबार बसेको मन्त्रिपरिषद् बैठकले सीआईबीको म्याद थप एक महिना बढाउने निर्णय लिएको थियो। सरकारी, सार्वजनिक, गुठी र सरकारद्वारा अधिग्रहण तथा जफत गरिएका जग्गा हिनामिनासम्बन्धी छानबिन समितिको प्रतिवेदन कार्यान्वयन गर्न सरकारले छानबिन समिति गठन गरेको थियो। ललिता निवास परिसरका नक्कली जग्गाधनी तथा नक्कली मोहीलाई सक्कली जग्गाधनी र मोही मानेर सरकारी जग्गा सट्टाभर्ना दिने निर्णय भएको प्रारम्भिक निष्कर्ष अख्तियारको छ। नक्कली जग्गाधनी र मोहीका नाममा सरकारी स्वामित्वको जग्गा दर्ता गर्ने निर्णय मन्त्रिपरिषद्बाट भए पनि सुरु निर्णय, प्रस्ताव, टिप्पणी उठाउने एवम् कारोबारमा प्रत्यक्ष संलग्नता देखिएका व्यक्तिमाथि आरोपपत्र जान सक्ने अवस्था छ। अनुसन्धानबाट समरजंग कम्पनीका नाममा रहेको सरकारी जग्गा, सार्वजनिक बाटो र राजकुलोमा पनि मोहियानी हक कायम हुने र त्यस्तो जग्गा नक्कली मोही र नक्कली जग्गाधनीका नाममा दर्ता गर्ने निर्णय भएको तथ्य फेला परेको छ। उक्त प्रकरणमा पूर्वउपप्रधानमन्त्री विजयकुमार गच्छदार, मन्त्री डम्बर श्रेष्ठ, मुख्यसचिव लीलामणि पौडेल, सचिवहरू दीप बस्नेत, छविराज पन्त, डिल्लीबजार मालपोत कार्यालयका कर्मचारी, जग्गा कारोबारी शोभाकान्त ढकाल, रामकुमार सुवेदीलगायतसँग अख्तियारले बयान लिएको थियो। पूर्वसचिव शारदाप्रसाद त्रितालको नेतृत्वमा गठित छानबिन समितिले बुझाएको प्रतिवेदनलाई आधार मानेर अख्तियार र सीआईबीले एकसाथ छानबिन थालेको थियो। समरजंग कम्पनीको स्वामित्वमा रहेको जग्गासमेत सरकारका नाममा कायम गराउने भन्दै बीचमा मोहीलाई घुसाइएको निष्कर्ष समितिको छ। मोहीका नाममा मालपोत र भूमिसुधारबाट नक्कली कागजात तयार गरिएको पाइएको छ। सीआईबीको म्याद २०७६ मंसिर २८ गतेदेखि लागू हुने गरी पुस २८ सम्मका लागि एक महिना थपिएको छ। तेस्रोपटक थपिएको म्याद गत २८ मंसिरमा सकिएको थियो। सीआईबीलाई ठगी आरोपमा सजाय माग गर्दै दोषीमाथि जिल्ला अदालतमा भिन्नै मुद्दा चलाउने अधिकार छ। सीआईबीको छानबिनलाई रेफ्रेन्समा लिन सकिन्छ। तर यसैले मुद्दा रोक्ने भन्ने हुँदैन। अनुसन्धान थप बलियो बनाउन पर्खन पनि सकिन्छ, स्रोतले भन्यो। सीआईबीले पनि बालुवाटार जग्गा हिनामिना प्रकरणमा झन्डै ६० जनासँग बयान लिइसकेको छ। स्रोतका अनुसार भ्रष्टाचार निवारण ऐनको दफा १७ बमोजिम कसुरदारमाथि मुद्दा चल्न सक्छ। उक्त दफाअनुसार सार्वजनिक सम्पत्तिको हानिनोक्सानी गर्नेलाई सजाय किटान छ। नेपाल सरकार वा सार्वजनिक संस्थाको सम्पत्तिको लापरबाही वा बदनियत गरी हिनामिना, हानिनोक्सानी वा दुरूपयोग गरेगराएमा वा मासेमा वा निजी प्रयोगमा लगाएमा निजलाई कसुरको मात्राअनुसार न्यूनतम तीन महिनादेखि दश वर्षसम्म कैदको व्यवस्था छ। यस्तै हिनामिना, हानिनोक्सानी वा दुरुपयोग गरेको वा मासेको वा मास्न दिएको सम्पत्तिसमेत निजबाट असुलउपर गरिने भनिएको छ। निर्णयमा संलग्न सार्वजनिक पदाधिकारीलाई दफा २४ अनुरूप थप तीन वर्ष कैद हुने भनिएको छ। मतियारको भूमिका खेल्नेलाई पनि सजायको व्यवस्था छ। मुद्दा दायर हुने अवस्थामा सार्वजनिक पदाधिकारीलाई भ्रष्टाचार निवारण ऐनको विशेष व्यवस्थाअनुरूप थप सजाय मागसहित आरोपपत्र पेस हुनेछ। बालुवाटार प्रकरणमा सय माथि अनुसन्धान बालुवाटार जग्गा प्रकरण : अख्तियारले ५८ जनालाई बयानमा बोलायो (सूची)"
विप्लव समूहका ६ जना विद्यार्थी धरौटीमा छुटे,"दार्चुला : नेत्रविक्रम चन्द (विप्लव) समूहका ६ जना विद्यार्थी धरौटीमा रिहा भएका छन् । गत मङ्सिर १० गते कालापानी, लिपुलेक, लिम्पियाधुरा लगायतको विषयलाई लिएर विरोध कार्यकम गर्न सदरमुकाम खलङ्गा पुगेका विद्यार्थीलाई प्रहरीले पक्राउ गरेको थियो। उनीहरुविरुद्ध सार्वजनिक हित, स्वास्थ्य, सुरक्षा, सुविधा र नैतिकताविरुद्धको कसुर, अभद्र व्यवहार गर्न नहुने जस्ता आरोप लगाएर मुद्दा लगाइएको थियो। पक्राउ परेका डडेल्धुराको भागेश्वर गाउँपालिका३ का २२ वर्षीय ललित सार्की, पर्शुराम नगरपालिका५ का २३ वर्षीय गणेश बोहरा, बझाङको बुङ्गल गाउँपालिका४ का २९ वर्षीय तिलक कुँवर, खप्तड छन्ना गाउँपालिका ८ का २५ वर्षीय सुभास जोशी, दार्चुलाको मार्मा गाउँपालिका४ का १९ वर्षीय धनसिंह धाँमी र बाजुराको बूढीगङ्गा नगरपालिका१० का २१ वर्षीय दीपक रावतलाई जनही आठ हजार रुपैयाँ धरौटी लिएर जिल्ला प्रशासन कार्यालयले छोडेको हो। विद्यार्थी भएका कारण थोरै धरौटी रकममा रिहाई गरेको सहायक प्रमुख जिल्ला अधिकारी कुँवरको भनाइ छ।"

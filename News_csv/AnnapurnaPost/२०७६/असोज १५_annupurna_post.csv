शीर्षक,विवरण
महरामाथि आचरणको प्रश्न,"सरकार र सांसदलाई मर्यादामा बस्न रुलिङ गर्छ सभामुखले। जनप्रतिनिधि निकायका नेताको हैसियतले संसद्को मर्यादा जोगाउनेदेखि सिंगो राज्यव्यवस्थालाई मर्यादित, उत्तरदायी र पारदर्शी बनाउन सभामुखको भूमिका महत्त्वपूर्ण हुन्छ। तर, सभामुख कृष्णबहादुर महरामाथि महिला कर्मचारीलाई यौन दुव्र्यवहार र पदीय आचरणविपरीत कार्य गरेको गम्भीर आरोप लाग्यो। निष्पक्ष छानबिनमा सहयोग पुर्याउन भन्दै उनले सभामुख पदबाट राजीनामा दिए। उनको राजीनामालाई दुई कोणबाट व्याख्या गर्न सकिन्छ। पहिलो, सामाजिक सञ्जालदेखि मिडियामा पनि उनको पदीय र नैतिक आचरणमाथि प्रश्न उठे। उनकै पार्टी नेकपाले गम्भीर चासो व्यक्त गर्दै सभामुख मात्र होइन, सांसद पदबाटै राजीनामा दिन सुझाव दियो। दोस्रो, महिलामाथि देशभर हिंसाका घटना भइरहेका बेला विधि निर्माण गर्ने थलोका नेताप्रति नै प्रश्न उठेपछि कसैले पनि आँखा चिम्लिन सक्दैन। आफू मातहतको कर्मचारीबाट उच्च नेतृत्वमाथि यस्ता आरोप लाग्ने घटना हुनु खेदजन्य हो। त्यसैले पनि यो विषय चानचुने होइन। महिला समानताका लागि संघर्ष गरेका र महिला मुक्तिको पक्षमा चर्को भाषण गर्ने पार्टीकै नेताबाट महिलामाथि यौनजन्य शोषण आरोप गहन विषय हो। आफूलाई आरोप लागेपछि महराले पदबाट राजीनामा दिएर छानबिनमा सहयोग पुर्याउने जनाएका छन्। तर, उनको राजीनामापत्रमा उल्लेख भाषा, शैलीप्रति भने प्रश्न उठाइएका छन्। छानबिनसम्मका लागि मात्र राजीनामा दिएको भन्ने उनको राजीनामापत्रले कहींकतै आफू निर्दोष रहेको र पुनः सोही पदमा फर्किने संकेत महराले गरेका छन्। यसले निष्पक्ष छानबिन गर्ने सरकारी निकाय वा संयन्त्रलाई डर वा धम्की दिएको अर्थमा बुझ्नेहरू पनि छन्। तर, यस्तो संगिन आरोप लागिसकेपछि महराले कञ्जुस्याइँ नगरी निष्पक्ष रूपमा छानबिनको आग्रह गर्न सक्नुपर्छ। यो नै सबैभन्दा बुद्धिमानी हुनेछ। कुनै पनि व्यक्ति वा पदमाथि आरोप लाग्न सक्छ। तर, आरोप लाग्दैमा दोषी करार गर्न मिल्दैन। आरोप वा अभियोगबारे निष्पक्ष छानबिन गरी दूधको दूध, पानीको पानी निकाल्नु लोकतान्त्रिक शासन व्यवस्थाको कडी हो। कुनै पनि घटनाको पहिलो अनुसन्धानकर्ता प्रहरी हो। महराले आफूलाई दुव्र्यवहार गरेको भन्दै पीडित (महिला)ले प्रहरीलाई खबर गरेको र प्रहरीले घटनास्थललाई नियन्त्रणमा लिई प्रभावकारी अनुसन्धान नगरेको पाइयो। त्यो प्रहरीको गम्भीर गल्ती हो। घटनास्थललाई नियन्त्रणमा लिने, प्रमाण संकलन गर्ने र प्रमाण नष्ट हुन नदिने दायित्व एवं जिम्मेवारी प्रहरीको हो। प्रहरीको व्यावसायिक निष्पक्षता र घटनाप्रतिको जिम्मेवारी हुनै पर्छ। समाजले नेता र नेतृत्वमा उच्च आचरण र नैतिकताको अपेक्षा राख्छ। जनताका प्रतिनिधिमा जब यी दुवै गुण कमजोर हुन्छन्, राजनीतिक नेतृत्वप्रति वितृष्णा पैदा हुन्छ र समाजमा विकृतिले जरा गाड्छ। राज्य सञ्चालनको मूल नीति नै राजनीति भएकाले यो पारदर्शी, नैतिक र मर्यादित हुनुपर्छ। राजनीतिको नेतृत्व गर्नेले यी आचरण, व्यवहार र मर्यादामा ख्याल गर्नै पर्छ। किनकि राजनीतिक पात्र र चरित्र समाजका शिक्षा हुन्। विभिन्न प्रलोभन देखाएर वा नाजायज नाफा दिलाएर महिलामाथि हिंसा र शोषण गरेका घटना विश्वका अन्य देशमा पनि बेलाबखत सार्वजनिक भइरहेका छन्। अमेरिकी राष्ट्रपति बिल क्लिन्टनदेखि हालै मात्र भारतका एक जना राज्यमन्त्रीमाथि पनि महिला शोषणका आरोप लगाइएका थिए। तत्कालीन कृषिमन्त्री हरि पराजुलीलाई पनि महिला दुव्र्यवहारको आरोप लाग्यो। उनले पदबाट राजीनामा दिए। महिलालाई अपमान हुने भाषा प्रयोग गरेको भन्दै शेरबहादुर तामाङले कानुनमन्त्री पद छाडेका थिए। लोकतन्त्रमा नेता र पार्टीको उत्थान अनि पतन जनविश्वासमा अडेको हुन्छ। विगतमा पनि सुत्केरी भत्ता, प्राडोजस्ता काण्डले संसदीय व्यवस्थामै प्रहार भएको थियो। जनप्रतिनिधिले उच्च आचरण, सदाचार र जनअपेक्षाअनुसार काम नगर्दाको परिणाम प्रजातन्त्र गुम्यो, जनताले परिवर्तनका लागि फेरि आन्दोलन गरे। संसद् समग्र राज्य सञ्चालनको विधि र नीति निर्माण गर्ने थलो हो। संसद्का नेताबाट अत्याचार र हिंसाको कल्पना पनि गर्न सकिन्न। महरामाथि लागेको आरोपलाई विषयान्तर वा कमजोर पार्ने नभई निष्पक्ष छानबिनको आशा गरेको छ, समाजले।"
"सभामुखको उधारो राजीनामा, नेकपालाई अप्ठ्यारो","काठमाडौं : महिला कर्मचारीमाथि यौन दुव्र्यवहार गरेको आरोप लागेपछि सभामुख कृष्णबहादुर महराले राजीनामा दिएका छन् । तर, उपसभामुखलाई दिइएको राजीनामामा लेखेका छन्, छानबिन प्रक्रिया नसकिँदासम्मका लागि । यसलाई संविधान र कानुनविदहरूले हास्यास्पद मानेका छन् । संसद् सचिवालयको स्वास्थ्य एकाइमा कार्यरत महिला कर्मचारीले आफूमाथि महराले यौन दुव्र्यवहार गरेको आरोप लगाएकी थिइन् । सत्तासीन नेकपा सचिवालय बैठकले उनलाई सभामुख र सांसद पदबाट राजीनामा दिन सुझाव दिएको थियो । तर, उनले सभामुख पदबाट मात्र राजीनामा दिएका छन् । त्यो पनि अवधि तोक्दै । हिजोदेखि विभिन्न सञ्चारमाध्यममा मेरो चरित्रमा गम्भीर प्रश्न उठाई लगाइएको आरोपबारे सत्यतथ्य, निष्पक्ष र स्वतन्त्र छानबिनका लागि अनुसन्धान गर्न सहज होस् भनी नैतिकताका आधारमा आजकै मितिदेखि छानबिन प्रक्रिया नसकिँदासम्मका लागि राजीनामा दिएको छु, राजीनामा पत्रमा भनिएको छ । महराले आफूमाथि निराधार र गलत आरोप लगाएको दाबी गर्दै आएका थिए । तर उनीमाथि सञ्चारमाध्यम र सामाजिक सञ्जालमा राजीनामा दिएर छानबिनमा सहयोग पुयाउन दबाब परेको थियो । महिला कर्मचारीले आफूमाथि महराले दुव्र्यवहार गरेको आरोप सार्वजनिक गरेसँगै सत्तासीन नेकपामा हल्लीखल्ली मच्चिएको थियो । सोमबार रातिदेखि नै नेतानेताबीच टेलिफोनमा कुराकानी भएका थिए । पार्टी अध्यक्ष एवम् प्रधानमन्त्री केपी ओलीले अर्का अध्यक्ष पुष्पकमल दाहाल र संसदीय दलका उपनेता सुवास नेम्वाङलाई छलफलका लागि बिहानै बालुवाटार बोलाएका थिए । नेम्वाङले गम्भीर कुरा उठेकाले पार्टीको पोजिसिन स्पष्ट गर्नुपर्ने सुझाव अध्यक्षद्वयलाई दिएका थिए । प्रधानमन्त्री ओलीले महरासँग फोनमा कुराकानी गरेका थिए । महराले आफू निर्दोष रहेको भन्दै आरोप लगाउने महिलाको कोठामा नगएको दाबी गरेका थिए । तर सञ्चारमाध्यममा प्रसारित महिलाको भिडियो हेरिसकेका ओलीले महरालाई उल्टै हपारेका थिए । सबै कुराले तपाईं त्यहाँ गएको कुरा पुष्टि भइसक्यो, ओलीले महरालाई भनेका थिए । अध्यक्षद्वय, नेम्वाङ र महासचिव विष्णु पौडेलबीचको छलफलले महरालाई सभामुख र सांसद पदबाट राजीनामा गराउने निर्णय गरेको थियो । बिहान साढे ९ बजे छलफल सकिएलगत्तै ११ बजे पार्टी सचिवालय बैठकका लागि नेताहरूलाई खबर गरिएको थियो । बैठकले महरालाई दुवै पदबाट राजीनामा दिन सुझाव दिएको थियो । प्रचार विभाग प्रमुख तथा प्रवक्ता नारायणकाजी श्रेष्ठले महराको नैतिक आचरणका सवालमा सञ्चारमाध्यमले उठाएको विषयमा पार्टीको गम्भीर ध्यानाकर्षण गरेको भन्दै छानबिनका लागि राजीनामा दिन आग्रह गरेको बताए । सभामुख महराको नैतिक आचरणका सम्बन्धमा सञ्चारमाध्यममा आएको समाचारप्रति पार्टीको गम्भीर ध्यानाकर्षण भएको छ, प्रवक्ता श्रेष्ठले अन्नपूर्णसँग भने, छानबिन प्रक्रियामा सघाउन सभामुख पद र प्रतिनिधिसभा सदस्यबाट समेत राजीनामा दिन आग्रह गर्ने निर्णय गरेको छ । आरोप लगाउने महिलाले मंगलबार साँझ भने सामाजिक सञ्जालमार्फत् आफूकहाँ महरा नआएको, उनलाई आफूले बुवाको सम्मान दिने गरेको अभिव्यक्ति दिएकी थिइन् । २४ घण्टामै उनको भनाइ उल्टिएको हो । नेकपालाई अप्ठ्यारो सभामुखले राजीनामा दिएपछि नयाँ सभामुखका लागि नयाँ प्रक्रिया प्रारम्भ गर्नुपर्ने हुन्छ । सत्तासीन नेकपाले सभामुख र उपसभामुख दुवै पद ओगटे पनि नयाँ प्रक्रियामा जाँदा ऊमाथि संवैधानिक प्रश्न उठ्ने देखिन्छ । पार्टी एकताअघि तत्कालीन माओवादी केन्द्रका तर्फबाट महरा सभामुख र तत्कालीन एमालेबाट शिवमाया तुम्बाहाम्फे उपसभामुख बनेका थिए । पार्टी एकतापछि एकै दलबाट सभामुख र उपसभामुख बनेको भन्दै विपक्षी कांग्रेसले एक पद छोड्न माग गर्दै आएको छ । राजनीतिक विवादसँगै त्यस विषयमा परेको मुद्दा सर्वोच्च अदालतमा विचाराधीन छ । नयाँ सभामुख चयन प्रक्रियामा नेकपाले सभामुख र उपसभामुखमध्ये एक पद छोड्नुपर्ने कांग्रेसका सांसदहरू बताउँछन् । सांसद पद के हुन्छ ? पार्टी सचिवालयले सांसद पदबाट समेत राजीनामा दिन महरालाई निर्देशन दियो । तर उनले सांसद पद छोडेका छैनन् । नेकपाकै नेताहरु महरालाई अब पार्टीले सांसद रूपमा नचिन्ने तर्क गर्छन् । पार्टीले राजीनामा मागिसकेपछि महराले संसदीय दलको बैठकमा भाग लिन नपाउने उनीहरुको तर्क छ । महराले सांसद पदबाट राजीनामा नदिए नेकपाले उनलाई हटाउन सक्छ । दल त्याग ऐनअनुसार महरालाई सांसद पदबाट हटाएको जानकारी पार्टीले संसद् र निर्वाचन आयोगलाई गराउन सक्छ । महरालाई पार्टीले कारबाही गरेर सांसद् पदबाट हटाए उनले जितेको निर्वाचन क्षेत्र खाली हुन्छ र उपनिर्वाचन गराउनुपर्ने हुन्छ ।"
मदिराको बिक्री घट्यो,"काठमाडौं : चालु आर्थिक वर्ष मदिरा बिक्रीमा भारी गिरावट आएको छ। आन्तरिक राजस्व विभागको तथ्यांकअनुसार चालु आर्थिक वर्षको मदिरा बिक्रीबापत उठाइने अन्तः शुल्क पनि घटेको छ। अघिल्लो आवको सुरु दुई महिनाको तुलनामा चालु आवको यसै अवधिमा अन्तः शुल्क २१ प्रतिशत घटेको विभागले जानकारी दिएको छ। आन्तरिक राजस्व कार्यालयले मुलुकभित्र हुने मदिराबियर बिक्री तथा उत्पादनबापतको अन्तःशुल्क संकलन गर्छ। यसबाट मदिराको बिक्री वा उत्पादनमा कमी आएको स्पष्ट हुन्छ। विभागका अनुसार यस अवधिमा दुई अर्ब रुपैयाँको मदिरा उत्पादन तथा बिक्री भएको भएको छ। यस्तै, तीन अर्ब ६२ करोड रुपैयाँ बराबरको बियर मात्रै उत्पादन तथा बिक्री भएको छ। अघिल्लो आर्थिक वर्षको पहिलो दुई महिनामा मदिराबाट दुई अर्ब ५३ करोड रुपैयाँ अन्तःशुल्क संकलन भएको थियो। २०७४७५ मा मदिराबाट दुई अर्ब २६ करोड अन्तःशुल्क उठेको थियो। चालु आवमा मदिराबाट दुई अर्ब रुपैयाँमात्र अन्तःशुल्क संकलन भएको छ। अघिल्लो आवमा बियर पनि तीन अर्ब ६७ करोड रुपैयाँको बिक्री भएको थियो। यसपालि १ प्रतिशतले मदिराको अन्तःशुल्क घटेको छ। २०७४७५ को दुई महिनाको तुलनामा २०७५७६ मा बियरबाट संकलन हुने अन्तःशुल्क ६१ प्रतिशतले बढेको थियो। यस अवधिमा सरकारले अन्तःशुल्कबापत १४ अर्ब ६० करोड रुपैयाँ बराबरको लक्ष्य लिएको थियो। यद्यपि, ११ अर्ब २९ करोड रुपैयाँ मात्रै संकलन भएको छ। लक्ष्यको तुलनामा ३० प्रतिशत कम अन्तःशुल्क कम भएको छ। मदिरातर्फको अन्तः शुल्कमा आएको गिरावटले लक्ष्यअनुसारको अन्तःशुल्क संकलन नभएको तथ्यांकले देखाउँछ। अघिल्लो आवको सुरु दुई महिनाको तुलनामा चालु आवको यसै अवधिमा अन्तः शुल्क २१ प्रतिशत घटेको छ। नेपाल मदिरा उत्पादक संघका अध्यक्ष रवि केसीका अनुसार मदिराको कच्चा पदार्थमा भएको उच्च वृद्धिले आन्तरिक उत्पादनका मदिराको मूल्य वृद्धि भएको छ। मानिसको क्रयशक्तिभन्दा महँगो भएपछि मदिराको उत्पादन तथा बिक्रीमा कमी आएको उनले बताए। यस्तै ८० प्रतिशतले कच्चा पदार्थको आयात महँगिएपछि त्यस्ता उद्योग बन्द भएका छन्। यस्तै वाइन उद्योग पनि बन्द रहेको उनले बताए। करिब ४०को हाराहारीमा वाइन उद्योग छन्। केसीले भने, कच्चा पदार्थ महँगिएपछि उपभोक्ता घरेलु रक्सी किन्न थालेका छन्। अन्तःशुल्कमा भएको वृद्धिले आयातित रक्सी तथा उद्योगबाट उत्पादित रक्सी महँगिएका छन्। होटल, लजमा समेत घरेलु रक्सीको प्रयोग बढ्दो छ। आर्थिक वर्ष २०७६७७ को आर्थिक ऐनले निर्धारण गरेको ईएनए मापदण्डका कारण मदिरा उद्योग मारमा परेका व्यवसायी बताउँछन्। यसका कारण राजस्व असुलीमा प्रभाव पर्न थालेको हो। व्यवसायीले भने दसैं अघि नै राजपत्रमा सूचना प्रकाशन गर्न लबिङ गरिरहेका छन्। चालु आर्थिक वर्षको बजेट सार्वजनिक भएपछि आन्तरिक राजस्व कार्यालयले प्रतिएक सय किलो अन्नबाट ४२ लिटरको ईएनए हिसाब गरेर राजस्व उठाउन थालेको थियो। मदिरा उद्योगीका अनुसार एक सय किलो अन्नबाट बढीमा ३५ लिटरमात्र ईएनए उत्पादन हुन्छ। जेठ १५ मा बजेट सार्वजनिक भएपछि आर्थिक ऐनको व्यवस्था देखेर व्यवसायी हच्किए। ईएनएको राजस्वको दर निकै चर्को छ। त्यसका कारण कतिपय मदिरा उद्योग टिक्न नसक्ने अवस्थामा पुगेका हुन्। ३५ लिटर ईएनए उत्पादन गरेर हुँदै नभएको थप ७ लिटरको अतिरिक्त अन्तःशुल्क, मूल्य अभिवृद्धि कर (भ्याट) र त्यसबाट कम्पनीको आयमा देखिने आयकरसमेत तिर्नुपर्ने भएको छ। एक लिटर ईएनएको कारखाना मूल्य ९० रुपैयाँ छ। यसमा ६५ रुपैयाँ अन्तःशुल्क लाग्दा १५५ रुपैयाँ भयो। यसमा पनि १३ प्रतिशत भ्याट लगाउँदा १७५ रुपैयाँ १५ पैसा हुन्छ। नयाँ मापदण्डपछि धेरै उद्योगले उत्पादन बन्द गरेका छन्। सरकारले यथार्थ अध्ययन नै नगरी मापदण्ड परिमार्जन गरेर राजस्व गुमाएको छ।"
प्याजको बीउमा समेत परनिर्भर,"काठमाडौं : नेपाल प्याज र यसको बीउमा परनिर्भर छ। करिब ६५ प्रतिशत जनसंख्या कृषिमा आवद्ध हुने मुलुक नेपालसँग प्याजको आफ्नै मौलिक बीउ पनि छैन। प्याजको बीउ र उत्पादनमा राज्यले लगानी नगर्दा नेपालीको भान्छामा बर्सेनि करोडौंको आयातित प्याज मात्रै पाक्छ। व्यापार घाटामा महत्त्वपूर्ण भूमिका खेल्दै आएको प्याजको उत्पादन वृद्धि गर्न कृषि तथा पशुपन्छी मन्त्रालयसँग ठोस रणनीतिक पनि छैन। यसले गर्दा भारतले विभिन्न वहानामा प्याज निर्यात रोक्दा नेपालीको भान्छा खल्लो बन्ने गरेको छ। यो वर्ष पनि दसैंको मुखमै आएर भारतले प्याज निर्यातमा प्रतिबन्ध लगाएको छ। उत्पादनमा जोड नदिँदा नेपालीलाई महँगोमा प्याज उपभोग गर्न राज्यले बाध्यपारेको नेपाल कृषि अनुसन्धान परिषद(नार्क) का पूर्वप्याज वैज्ञानिक डाकृष्ण पौडेलले आरोप लगाए। हामी लाछी नै छौं, पौडेलले भने, नेपालको कृषि क्षेत्रको इतिहासमा आजसम्म प्याजको मौलिक जात पनि विकास गर्न सकेनौं। सधैं आयातित बीउ र प्याजमै रम्यौं। आयातित रेड क्रियन नामको बीउलाई विकास गरी किसानलाई खेती गर्न सरकारले सिफारिस गरेको छ। यसबाहेक भारतको नासिक जातको आयातित बीउ दर्ता गरी तराईका किसानलाई खेती गर्न सिफारिस गरेको छ। उनले भने,तर आफ्नै मौलिक जातको बीउ हालसम्म नेपालले तयार पार्न सकेको छैन। प्याज र बीउमा परनिर्भर भएकै कारण नेपालीको भान्छामा वर्षमै साढे पाँच अर्बको आयातित प्याज पाक्छ। नेपालीको भान्छामा पाक्ने कुल प्याजको परिमाणमध्ये झण्डै ९८ प्रतिशत आयात हुन्छ। प्याजको बीउ र उत्पादनमा नेपाल परनिर्भर रहेको कृषि मन्त्रालयले पनि पुष्टि गरेको छ। बीउमा समेत नेपाल आत्मनिर्भर नभएको घुमाउरो रूपमा मन्त्रालयका प्रवक्ता तेजबहादुर सुवेदीले स्वीकार गरेका छन्। यसका साथै आयात हुने प्याजको आयात घटाउने खालको कार्यक्रमसमेत नभएको उनले बताएका छन्। सुवेदीले भने, हामीसँग प्याजमा आत्मनिर्भर हुने योजना तत्काल छैन। यो वर्षदेखि प्याजको बीउ वृद्धि गर्ने कार्यक्रम थाल्नी गरेका छौं। बीउ वृद्धि हुन सक्यो भने प्याजको उत्पादन वृद्धि गर्न सहयोग हुन्छ। पौडेलका अनुसार नेपालमा प्याज वृद्धि गर्ने कार्यक्रम पनि सञ्चालन नभएको होइन। तर यो कार्यक्रमको नाममा लगानी भएको रकम बालुवामा पानी खन्याएजस्तै बनेको छ। उनका अनुसार सरकारले आव २०६४६५ देखि २०६९७० सम्म प्याज मिसन अभियान सञ्चालन गरेको थियो। यो अभियानको नाममा सरकारले ६० करोड रुपैयाँ खर्च गरेको थियो। यो अभियान असफल बनेपछि सरकारले २०७० मा यो कार्यक्रम नै खारेज गरेको थियो। पर्याप्त रूपमा प्रविधि र भौतिक पूर्वाधारको तयारी नगरिएका कारण यो अभियान असफल बनेको थियो। कृषि मन्त्रालयले आयात प्रतिस्थापन गर्ने उद्देश्यले २०६४ देखि २०६९ सम्म सिरहा, सप्तरी, धनुषा, सर्लाही, बारा, पर्सा, रूपन्देही, दाङ बाँके र बर्दिया जिल्लामा प्याज मिसन कार्यक्रम सञ्चालन गरेको थियो प्याज मिसनबारे अध्ययन गरेका पौडेलका अनुसार अनुसन्धान अथवा प्रविधि विकासलाई समावेश नगरिएको, उत्पादन सामग्री खरिद, वितरण, अन्य अनुदान र सेवामा व्यापक अनियमितता भएका कारण यो परियोजना पूर्णअसफल बनेको थियो। पौडेलका अनुसार यो परियोजना सुरु हुँदा आर्थिक वर्ष २०६३६४ मा नेपालमा करिब ५९ करोडको प्याज आयात हुन्थ्यो। परियोजना समाप्त हुँदासम्म आव २०६९७० मा करिब दुई अर्ब रुपैयाँको प्याज आयात भएको थियो। यो अभियानका लागि आएको बजेटको अधिकांश हिस्सा कर्मचारीको विदेश भ्रमणमा खर्च भएको थियो। तत्कालीन राष्ट्रिय आलु, तरकारी तथा मसलाबाली विकास केन्द्रका विज्ञ श्याम ढकालका अनुसार प्याजखेतीको पर्याप्त सम्भावना भए पनि बीउको सबैभन्दा ठूलो समस्या छ। नेपालमा उत्पादन हुने प्याजले देशभरको मागलाई एक महिना पनि धान्दैन। नेपालमा पाँच लाख मेट्रिक टन प्याजको माग छ। यसमध्ये स्वदेशमा करिब एक चौथाई एक लाख ४८ हजार मेट्रिक टन मात्रै उत्पादन हुन्छ। बाँकी माग आयातित प्याजको हिस्साले पूरा गर्दै आएको छ। नेपालमा वार्षिक दुई लाख ३५ हजार टन प्याज उत्पादन हुने मन्त्रालयका प्रवक्ता सुवेदीको दाबी छ। उनका अनुसार यसमध्ये एक लाख १३ हजार टन प्रदेश २ र बाँकी ६ वटा प्रदेश गरी एक लाख २७ हजार टन उत्पादन हुन्छ। सुवेदीले भने, तर उत्पादन हुने यो प्याजको अधिकांश हिस्सा उत्पादक आफैले प्रयोग गर्छन्। बाँकी स्थानीय बजारमै खपत हुन्छ। ठूलो बजारसम्म आउँदैन।"
'मुक्तिनाथको जिम्मा स्थानीय तहलाई देऊ',"जोमसोम : हिन्दु तथा बौद्ध धर्मालम्बीको धार्मिक स्थल मुक्तिनाथ क्षेत्रको विकास र संरक्षण गर्ने अख्तियारी स्थानीय तहले पाउनु पर्ने माग उठेको छ। मुस्ताङको वारागुङ मुक्तिक्षेत्र गाउँपालिकाले बुधबार गरेको सर्वपक्षीय भेलाले मुक्तिनाथ विकास समितिले लिएको जिम्मेवारी स्थानीय तहलाई हस्तान्तरण गर्नुपर्ने निर्णय गरेको छ। वारागुङ मुक्तिक्षेत्र गाउँपालिकाका अध्यक्ष फेञ्चोक छेप्तेन गुरुङको अध्यक्षतामा भएको कार्यक्रममा प्रमुख प्रशासकीय अधिकृत दीपक रेग्मी, ५ वडाका वडाअध्यक्ष तथा सदस्य, राजनितिक दलका प्रतिनिधि, गुम्बाका लामा र १९ वटै गाउँका स्थानीय अगुवा उपस्थित थिए। बैठकले मुक्तिनाथ विकास समितिले सम्हाल्दै आएको मुक्तिनाथ विकास तथा संरक्षणको दायित्व स्थानीय तहले लिएमा मुक्तिनाथ क्षेत्रको विकास, संरक्षण र व्यवस्थापन दिगो हुने जनाइएको छ। सर्वदलीय तथा सर्वपक्षीय भेलाले मुक्तिनाथ विकास समिति गाउँपालिका अन्तर्गत हुनुपर्ने र गाउँपालिका अन्तर्गत ल्याउनका लागि गाउँपालिकाका अध्यक्षको नेतृत्वमा स्थानीय प्रतिनिधि भएको समिति गठन निर्णय गरेको प्रमुख प्रशासकीय अधिकृत दीपक रेग्मीले जानकारी दिए। मुक्तिनाथ विकास समितिले लिएको कार्यभार स्थानीय तहलाई हस्तान्तरण हुनुपर्नेमा ५ वटै वडा एकमत छन्। भेलामा गाउँपालिका अध्यक्ष फेञ्चोक छेप्तेन गुरुङले मुक्तिनाथ विकास समितिले मुक्तिक्षेत्रको विकासमा कुनै योगदान गर्न नसकेको दाबी गरे। मुलुक संघीयतामा गएको र अधिकार गाउँमा भनिएकाले उक्त अधिकार प्रयोग गरेर गाउँपालिका भित्रको सामाजिक, धार्मिक र सास्कृतिक सम्पदा संरक्षण र विकास गर्न स्थानीय सरकार लागि परेको उनले बताए। सर्वदलीय तथा सर्वपक्षीय भेलाका सहभागीहरू। भेलाले मुक्तिनाथ विकास समितिको कार्यभार स्थानीय तहलाई सुम्पिनुपर्ने निर्णय गरेको छ। फोटोः सुन्दरकुमार थकालीअन्नपूर्ण मुक्तिनाथ विकास समिति २०२८ सालमा तदर्थ समितिको रुपमा गठन भएको हो। तदर्थ समिति गठन भएको ३६ वर्षपछि मुक्तिनाथ विकास समिति २०६४ सालमा विधिवत दर्ता भएको थियो। समितिमा प्रमुख जिल्ला अधिकारी अध्यक्ष रहने प्रावधान छ। यस्तै समितिमा उद्योग वाणिज्य संघ लगायत जिल्ला प्रतिष्ठित व्यक्तिहरु सम्मिलित २९ सदस्यीय यसका सदस्य पदमा छन्। मुक्तिनाथ क्षेत्रको विकास र संरक्षण पुरातत्व विभागले गर्दै आइरहेको छ। मुक्तिनाथ क्षेत्रमा दर्शन गर्न आउने तीर्थालुले दिएको चन्दा समितिको कोषमा जम्मा हुन्छ। मुक्तिनाथ संरक्षण, रेखदेख र सरसफाईका लागि समितिले ३ जना कर्मचारी खटाएको छ। यी कर्मचारीका लागि मासिक ६० हजार रुपैयाँ खर्च हुन्छ। समितिको कोषमा ४ करोड भन्दा बढी बचत रहेको प्रजिअ वेदप्रसाद अर्यालले जानकारी दिए। समितिको कोषमा आर्थिक रकम भएपनि पुरातत्व विभागको स्वीकृति बिना काम गर्ने अधिकार नरहेको उनले बताए।"
'मुक्तिनाथको जिम्मा स्थानीय तहलाई देऊ',"जोमसोम : हिन्दु तथा बौद्ध धर्मालम्बीको धार्मिक स्थल मुक्तिनाथ क्षेत्रको विकास र संरक्षण गर्ने अख्तियारी स्थानीय तहले पाउनु पर्ने माग उठेको छ। मुस्ताङको वारागुङ मुक्तिक्षेत्र गाउँपालिकाले बुधबार गरेको सर्वपक्षीय भेलाले मुक्तिनाथ विकास समितिले लिएको जिम्मेवारी स्थानीय तहलाई हस्तान्तरण गर्नुपर्ने निर्णय गरेको छ। वारागुङ मुक्तिक्षेत्र गाउँपालिकाका अध्यक्ष फेञ्चोक छेप्तेन गुरुङको अध्यक्षतामा भएको कार्यक्रममा प्रमुख प्रशासकीय अधिकृत दीपक रेग्मी, ५ वडाका वडाअध्यक्ष तथा सदस्य, राजनितिक दलका प्रतिनिधि, गुम्बाका लामा र १९ वटै गाउँका स्थानीय अगुवा उपस्थित थिए। बैठकले मुक्तिनाथ विकास समितिले सम्हाल्दै आएको मुक्तिनाथ विकास तथा संरक्षणको दायित्व स्थानीय तहले लिएमा मुक्तिनाथ क्षेत्रको विकास, संरक्षण र व्यवस्थापन दिगो हुने जनाइएको छ। सर्वदलीय तथा सर्वपक्षीय भेलाले मुक्तिनाथ विकास समिति गाउँपालिका अन्तर्गत हुनुपर्ने र गाउँपालिका अन्तर्गत ल्याउनका लागि गाउँपालिकाका अध्यक्षको नेतृत्वमा स्थानीय प्रतिनिधि भएको समिति गठन निर्णय गरेको प्रमुख प्रशासकीय अधिकृत दीपक रेग्मीले जानकारी दिए। मुक्तिनाथ विकास समितिले लिएको कार्यभार स्थानीय तहलाई हस्तान्तरण हुनुपर्नेमा ५ वटै वडा एकमत छन्। भेलामा गाउँपालिका अध्यक्ष फेञ्चोक छेप्तेन गुरुङले मुक्तिनाथ विकास समितिले मुक्तिक्षेत्रको विकासमा कुनै योगदान गर्न नसकेको दाबी गरे। मुलुक संघीयतामा गएको र अधिकार गाउँमा भनिएकाले उक्त अधिकार प्रयोग गरेर गाउँपालिका भित्रको सामाजिक, धार्मिक र सास्कृतिक सम्पदा संरक्षण र विकास गर्न स्थानीय सरकार लागि परेको उनले बताए। सर्वदलीय तथा सर्वपक्षीय भेलाका सहभागीहरू। भेलाले मुक्तिनाथ विकास समितिको कार्यभार स्थानीय तहलाई सुम्पिनुपर्ने निर्णय गरेको छ। फोटोः सुन्दरकुमार थकालीअन्नपूर्ण मुक्तिनाथ विकास समिति २०२८ सालमा तदर्थ समितिको रुपमा गठन भएको हो। तदर्थ समिति गठन भएको ३६ वर्षपछि मुक्तिनाथ विकास समिति २०६४ सालमा विधिवत दर्ता भएको थियो। समितिमा प्रमुख जिल्ला अधिकारी अध्यक्ष रहने प्रावधान छ। यस्तै समितिमा उद्योग वाणिज्य संघ लगायत जिल्ला प्रतिष्ठित व्यक्तिहरु सम्मिलित २९ सदस्यीय यसका सदस्य पदमा छन्। मुक्तिनाथ क्षेत्रको विकास र संरक्षण पुरातत्व विभागले गर्दै आइरहेको छ। मुक्तिनाथ क्षेत्रमा दर्शन गर्न आउने तीर्थालुले दिएको चन्दा समितिको कोषमा जम्मा हुन्छ। मुक्तिनाथ संरक्षण, रेखदेख र सरसफाईका लागि समितिले ३ जना कर्मचारी खटाएको छ। यी कर्मचारीका लागि मासिक ६० हजार रुपैयाँ खर्च हुन्छ। समितिको कोषमा ४ करोड भन्दा बढी बचत रहेको प्रजिअ वेदप्रसाद अर्यालले जानकारी दिए। समितिको कोषमा आर्थिक रकम भएपनि पुरातत्व विभागको स्वीकृति बिना काम गर्ने अधिकार नरहेको उनले बताए।"
स्वतन्त्र पत्रकारिताले उन्नत लोकतन्त्र,"काठमाडौं : अमेरिकी राजदूत र्यान्डी बेरीले स्वतन्त्र सञ्चारमाध्यमले उन्नत लोकतन्त्र निर्माणमा योगदान पुर्याउने बताएका छन्। अखबारबिनाको सरकार वा सरकारबिनाको अखबार रोज्नुपर्दा म निसन्देह दोस्रो अर्थात् सरकारबिनाको अखबार रोज्ने चरणमा पुग्छु, अमेरिकाका तेस्रो राष्ट्रपति टमस जेफर्सनको धारणा उल्लेख गर्दै उनले भने, एक निर्भीक र स्वतन्त्र पत्रकारिताले जवाफदेहिता र समावेशिता सुनिश्चित गर्नुका साथै पारदर्शिता र सुशासन प्रवद्र्धनमा मद्दत गर्दछ। कार्यकारिणी, विधायिकी र न्यायसम्पादन गर्ने निकायपश्चात् लोकतन्त्रमा सञ्चारमाध्यम चौथो अंगका रूपमा रहेको उनको भनाइ थियो। ललितपुरमा मंगलबार खोज पत्रकारिता राष्ट्रिय पुरस्कार दिन आयोजित कार्यक्रममा उनी सहभागी थिए। अमेरिकी दूतावास र सेयरकास्ट इनिसिएटिभ नेपालको संयुक्त पहलमा सञ्चालित खोज पत्रकारिता कार्यक्रमको लेखनवृत्ति प्रदान गरिएको थियो। राजदूत बेरी, पत्रकार महासंघका अध्यक्ष गोविन्द अचार्य, पूर्वअध्यक्ष शिव गाउँले र सेयरकास्टका अध्यक्ष मधु आचार्यले पुरस्कार हस्तान्तरण गरेका थिए। खोज पत्रकारिता राष्ट्रिय पुरस्कार चितवनकी सविता श्रेष्ठले प्राप्त गरिन्। उनले स्थानीय तहमा कानुन बनाउन भइरहेको सकसका सम्बन्धमा खोजमूलक समाचार बनाएकी थिइन्। राजदूत बेरीले उनलाई २ लाख रुपैयाँसहित प्रमाणपत्र दिएका थिए। सातै प्रदेशका मुख्य सहरमा एक वर्षदेखि गरिएको खोज पत्रकारिता रिपोर्टिङ प्रतिस्पर्धाबाट सात जना छनोटमा परेका थिए। अन्तिम प्रतिस्पर्धीहरू प्रदेश १ बाट इटहरीका प्रेमबहादुर कार्की ढोली, २ बाट वीरगन्जका सुरेश बिडारी, ३ बाट चितवनकी सविता श्रेष्ठ, गण्डकीबाट पोखराका भरत कोइराला, ५ बाट नेपालगन्जका अन्नपूर्ण पोस्ट्कर्मी शंकरप्रसाद खनाल, कर्णालीबाट वीरेन्द्रनगरकी चाँदनी कठायत र सुदूरपश्चिमबाट धनगढीकी निर्मला खडायतलाई ७० हजार रुपैयाँसहित प्रमाणपत्र प्रदान गरिएको थियो। आठ मुख्य सहरमा विभिन्न चरणमा गरिएको विषयवस्तु छनोट परामर्श बैठक, कार्यशाला र स्टोरी लेखन कार्यमा २ सय ८७ जना सहभागी थिए। त्यसमध्ये २४ जनाले पहिलो चरणमा नगद ३० हजार लेखनवृत्ति प्राप्त गरेका थिए।"
नागढुंगा सडक : खाल्डो र धुलो स्थायी शत्रु,"काठमाडौं : नागढुंगामुग्लिङ सडकखण्डमा तत्काल सवारी जामको सास्ती कम भए पनि जोखिम उस्तै छ। जोखिम सडककै कारण दैनिकजसो उक्त सडकखण्डमा सानातिना दुर्घटना भइरहन्छन्। नौबिसेबाट उकालो लागेपछि यस्तो समस्या सुरु हुन्छ। यो खण्डमा सडक निकै साँघुरो छ। बस, ट्रक, ट्यांकरलगायत सवारीसाधनको चक्का धसिएर सडकको दायाँबायाँ थुपै्र खाल्डा परेका छन्। यिनै खाल्डाका कारण सवारीसाधन चलाउन कठिन भएको छ। खाल्डाखुल्डी र ढिस्कोलाई सन्तुलन मिलाउन नसक्दा सवारीसाधन आपसमा ठोक्किने गर्छन्। कमजोर सडकले सवारीसाधन बिग्रने समस्या पनि बढेको छ। साँघुरो सडकमा सवारीसाधन बिग्रने समस्याकै कारण घण्टौंसम्म जाम हुँदा यात्रुले समस्या व्यहोरेका थिए। चाडपर्वका बेला सवारी आवागमनमा वृद्धि भएसँगै यस्तो समस्या बढ्ने गरेको छ। आइतबार सडकको अवस्था अवलोकन गर्न उक्त खण्ड पुग्दा नागढुंगा नजिकै यूपी २२ टी ३८६८ नम्बरको भारतीय प्लेट भएको ट्रक सडकको कुनापट्टि उत्तानो परेको थियो। प्रहरीका अनुसार ट्रकलाई थानकोटतर्फ उक्लँदै गर्दा एकै दिशाबाट आएको बसले ओभरटेक गर्न खोजेको थियो। सोही बसलाई बाटो छाड्ने क्रममा चालकले ट्रकको गियर परिवर्तन गरे। त्यति नै खेर ट्रकको गति रोकियो र उकालोतर्फ जान सकेन। किनकि बाटोमा खाल्डो र ढिस्को दुवै थियो। ट्रक पछाडि हट्यो। राम्रोसँग ब्रेक लागेन। तत्कालै चालकले ट्रकको पछिल्लो भागलाई सडकको कुनापट्टि लगे। ट्रक कुनामै ठोक्कियो र उत्तानो पर्यो। भारतबाट मिदास ग्रुप प्रालिले ल्याएको इन्भटर बोकेर आएको थियो। ट्रकभित्र रहेको सामान निरीक्षण गरिरहेका गु्रपका कर्मचारी विकास लम्सालले कमजोर सडककै कारण उक्त ट्रक पल्टिएको दाबी गरे। सडक फराकिलो र खाल्डो नभइदिएको भए ट्रक पल्टिनेरहेनछ, उनले भने, हिजो जामका कारण मान्छे मर्यो भनेपछि सबैतर्फ सनसनी मच्चियो र सरकारले पनि सुनेको छ। तर, हामीले व्यहोर्नुपरेको समस्या न सञ्चारमाध्यमको नजरमा पर्छ, न त सरकारको प्राथमिकतामा। लम्सालका अनुसार १२ चक्के उक्त ट्रकमा ७० लाख रुपैयाँ बराबरको इन्भर्टर ल्याइएको छ। ट्रक उत्तानो भएपछि पनि घोप्टिएको इन्भर्टरबाट एसिड पोखिएका छन्। उकालो बाटो यो खण्डको अर्को समस्या हो। नौबिसेसम्म सामान्य गतिमा गुडेर आएका अधिकांश सडक यो उकालोमा आएपछि रोकिन्छन्। बालुवा, गिट्टीलगायत सामग्री बोकेर आएका ट्रकले बाटो पूरै छेकिदिन्छन्। यही ट्रकबाट चुहिएको पानीले सडक बिगार्ने गरेको छ। वातावरण इन्जिनियर निरञ्जन श्रेष्ठ मालवाहक सवारीसाधनका लागि कम्तीमा नौबिसेबाट नागढुंगामा छुट्टै मार्ग बनाउन सकिएमा यस्तो समस्या समाधान गर्न सकिने बताउँछन्। नेपाली योजनाकारका दिमागमा यो कुरा घुस्न नसकेकै कारण यो मार्गका उपभोक्ताले सास्ती भोग्नुपरेको हो, श्रेष्ठ भन्छन्। धुलाम्मे सडक धुलाम्मे सडक यो खण्डको अर्को प्रमुख समस्या हो। यसअघि नागढुंगादेखि कलंकी खण्डमा मात्र धेरै धुलो उड्ने गरेकामा अहिले यो समस्या नौबिसेदेखि नै सुरु हुन्छ। यो ठाउँमा सडक पुनर्निर्माण भइरहेको छ। तर, सकिएको छैन। पुनर्निर्माण गर्दा र सडककका खाल्डाखुल्डीबाट निस्केको धुलोले यात्रुलाई कुरुप बनाउने गरेको छ। पोखराबाट मोटरसाइकलमा काठमाडौं आएका रामहरि खत्रीले भने, राजधानी नजिकिँदै गर्दा बाटो पनि राम्रो हुनुपर्नेमा यहाँ ठीक उल्टो भएको छ। घरबाट सुकिलो लुका लगाएर आए पनि एक घण्टाको अवधिमा मान्छे नचिनिनेगरी धुलोले छोप्छ। महानगरीय प्रभाग नागढुंगाका प्रहरी निरीक्षक ज्ञानबहादुर खड्काले भने, धुलो र खाल्डो त यहाँको स्थायी समस्याजस्तै भएको छ। यो समस्या तत्काल समाधान गर्न पनि सकिँदैन। सडकमा गाडी बिग्रेर वा दुर्घटना भएर जाम हुन सक्ने समस्यालाई ध्यानमा राखेर मोटरसाइकल तथा गाडीमा समेत प्रहरी राखेर निगरानी भइरहेको खड्काले बताए।"
भक्तपुर नगरपालिकाले युवालाई चार भाषाको प्रशिक्षण दिने,"भक्तपुर : भक्तपुर नगरपालिकाले आफ्नो क्षेत्रका युवाहरुलाई कम्तीमा चार भाषाको तालिम दिने बताएको छ। चिनियाँ र जापानी भाषा प्रशिक्षण सञ्चालन गर्दै आएको नपाले यसै वर्ष स्पेनिस र फ्रेन्च भाषाको समेत तालिम दिने जनाएको हो। नगर प्रमुख सुनिल प्रजापतिले भक्तपुर आउने पर्यटकहरुसँग उनीहरुकै भाषामा कुरा गर्ने सक्ने गरी नगरका युवाहरुलाई उक्त तालिम दिन लागिएको बताएका हुन्। भाषा सम्पर्कको माध्यम भएकाले जति बढी भाषा जान्यो त्यति नै फाइदा हुने उनको भनाइ थियो। अहिलेको समयमा युवाहरुले कम्तीमा चार भाषा जान्नैपर्छ, प्रमुख प्रजापतिले भक्तपुर घरेलु तथा साना उद्योग संघद्वारा आयोजित दसैं, तिहार, नेपाल संवत् ११४० एवं छठको शुभकामना आदानप्रदान कार्यक्रममा भने, यसको लागि नपाले चिनियाँ र जापानी भाषाको प्रशिक्षण चलाइसकेको छ। अब छिट्टै स्पेनिस र फ्रेन्च भाषाको तालिम दिँदैछौं। भक्तपुरका घरेलु तथा साना उद्योगी व्यवसायीहरुको मौलिक उत्पादनको अनलाइनमार्फत बजारीकरण गर्ने उद्देश्यले सञ्चालनमा ल्याइएको संघको वेभसाइटसमेत शुभारम्भ गर्दै प्रमुख प्रजापतिले भक्तपुर पुग्ने पर्यटकहरुको बसाइ लम्ब्याउन नपा लागिपरेको सुनाए। नेपाल आएका करिब ३२ प्रतिशत पर्यटकले भक्तपुर भ्रमण गर्छन्, उनले भने, भक्तपुरमा बढी पर्यटक भित्र्याउन र उनीहरुको बसाइ लम्ब्याउन नपाले योजना बनाइरहेको छ। उनले भक्तपुर भ्रमणमा आएका पर्यटकहरुलाई भक्तपुरको पहिचान बोकेका यहाँका घरेलु तथा साना उद्योगका उत्पादनहरु कालो भादगाउँले टोपी, हाकुपटासी, जुजु धौ र टाइचिन चिउरा चिनोस्वरुप दिनेबारे छलफल भइरहेको स्पष्ट पारे। प्रमुख प्रजापतिले नेपाल भिजिट वर्ष २०२० घोषणामात्रै गरेर सफल नहुने भन्दै तयारी पनि सोहीअनुसार हुनुपर्ने औंल्याए। कार्यक्रममा स्टिल तथा ग्रील व्यवसायी महासंघका अध्यक्ष मोहन कटुवालले घरेलु उद्योगहरुलाई समय सापेक्ष प्रविधिले जोड्नुपर्नेमा जोड दिए। नयाँ प्रविधि अँगालेर अन्तर्राष्ट्रिय बजार सुहाउँदो गुणस्तरीय उत्पादन दिन सकिए घरेलु तथा साना उद्योगका उत्पादनलाई बजार अभाव नहुने उनको भनाइ थियो। उद्योग कार्यालय भक्तपुरका प्रमुख सुवोधकुमार शाहले घरेलु तथा साना उद्योगीहरुको वेभसाइटले भक्तपुरमा मौलिक उत्पादनहरुलाई अनलाइन किनमेलमार्फत विश्व बजारमा सहज पहुँच पुर्याउने विश्वास व्यक्त गरे। केन्द्रीय महिला उद्यमी समितिकी उपसभापति रीता प्रजापति, भक्तपुर घरेलु तथा साना उद्योग संघका अध्यक्ष वीरेन्द्र जती, सचिव प्रेमकृष्ण खर्बुजा र जिल्ला महिला उद्यमी समितिकी सभापति ईश्वरी श्रेष्ठले भक्तपुरका घरेलु तथा साना उद्योगहरुलाई प्रविधिमैत्री बनाउने स्थानीय तहहरुले सहयोग गर्नुपर्ने धारणा राखे।"
एक दिनमै सकिए नयाँ नोट,"बेनी : नेपाल बैंक लिमिटेडको बेनी शाखा कार्यालय परिसरमा बुधबार नयाँ र खुद्रा नोट सटही गर्नेको भीड लागेको छ। बिहानैदेखि नयाँ नोट साट्न बैंकमा आइपुगेकाहरु लामबद्ध भएका छन्। नेपाल बैंक लिमिटेडले म्याग्दीका लागि बेनी शाखालाई खुद्रा र नयाँ नोट सटहीका लागि ३५ लाख रुपैयाँ पठाएको थियो । प्राप्त रकम प्रतिव्यक्ति ८ हजार ५ सय रुपैयाँका दरले बुधबार एकै दिनमा वितरण गरेर सकिएको नेपाल बैंक लिमिटेड बेनी शाखाका प्रबन्धक मोहन लामीछानेले बताए । नोट सटहीका लागि बैंकको शाखा कार्यालय अगाडी सर्वसाधारण लाइन बसेका छन्।आएको नोट वितरण गरेर सकिएको र थप नोटका लागि माग गरिएको उनले बताए । गत वर्ष सत्तरी लाख रुपैयाँ भन्दा बढी नोट सटही गरिएको थियो । प्रतिव्यक्ति एक सय रुपैयाँका २५, पचास रुपैयाँका ५०, दश, बीस र पाँच रुपैयाँका एक सय वटाका दरले नोट वितरणको व्यवस्था मिलाएको छ। यसरी वितरण गर्दा करिब चार सय परिवारका लागि मात्र सटही गर्न पुगेको छ । अन्य बैंक तथा वित्तिय संस्थाका शाखा र सहकारीमा पनि खुद्रा नोटको अभाव देखिएको छ। दसैंमा टिका लगाएपछि दक्षिणा दिने चलन छ।"
५ लाख घुससहित ओभरसियर पक्राउ,काठमाडौं : अख्तियार दुरुपयोग अनुसन्धान आयोगले ५ लाख घुससहित एकजना ओभरसियर पक्राउ गरेको छ।लायन्स इन्जिनियरिङ कन्ट्रक्सन एन्ड कन्सल्टेन्सी टोखाका ओभरसियर प्रशान्त चौधरीलाई अख्तियारको टोलीले ५ लाख घुससहित पक्राउ गरेको अख्तियारका प्रवक्ता प्रदीपकुमार कोइरालाले जानकारी दिएका छन्। टोखा नगरपालिकाबाट भवन निर्माण सम्पन्न प्रमाणपत्र लिनका लागि टोखा नगरपालिकाका कर्मचारीसमेतलाई मिलाउनका लागि भनी सेवाग्राहीसँग घुस मागेको सूचनाको आधारमा चौधरीलाई पक्राउ गरेको अख्तियारले जनाएको छ। उनलाई रकमसहित कार्यालय परिसरबाट पक्राउ गरिएको र घटनाबारे अनुसन्धान भइरहेको अख्तियारले जनाएको छ।
तीन दिनको मौसम : केही स्थानमा हल्का वर्षा हुने,"काठमाडौं : बंगालको खाडी र अरब सागरबाट आएको हावाको प्रभावले देशभर मनसुन सक्रिय रहेको छ। जल तथा मौसम विज्ञान विभागको मौसम पूर्वानुमान महाशाखाको बुधबार बिहान ६ बजे निकालेको बुलेटिनमा भारतको उत्तर प्रदेश आसपास न्युनचापीय प्रणाली रहेको उल्लेख छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। आज दिउँसो देशको पश्चिमी, मध्य तथा पुर्वी भुभागमा सामान्य बदली हल्का वर्षाको सम्भावना छ । राति देशभरि सामान्य बदलि भई मध्य तथा पुर्वका थोरै स्थानहरुमा साथै पश्चिमी पहाडी भुभागका १ वा २ स्थानमा हल्का वर्षाको सम्भावना रहेको महाशाखाले जनाएको छ। बिहिबार देशभरि सामान्य बदलि भई मध्य तथा पुर्वका थोरै स्थानहरुमा साथै पश्चिमी पहाडी भुभागका १२ स्थानमा हल्का वर्षाको सम्भावना छ। शुक्रबार देशभरि आंसिक देखि सामान्य बदलि रहि पुर्वी भुभाग लगायत मध्य पहाडी भुभागका थोरै स्थानहरुमा साथै पश्चिमी पहाडी भुभागका १ वा २ स्थानमा हल्का वर्षाको सम्भावना छ।"
सरर लिंगे पिङैमा (फोटो फिचर),काठमाडौं : दसैं भित्रिएसँगै गाउँघर तथा सहरमा पिङ हाल्न सुरु भएको छ। दसैंमा सार्वजनिक स्थानमा पिङ हालेर रमाइलो गर्ने चलन छ। कतै रूखका हाँगामा पिङ बनाइन्छ त कतै चारवटा बाँस गाडेर पिङ बनाइन्छ। सक्नेले जहाज चढेर पनि भुईँ छोड्छन्। तर वर्षमा एकपटक दसैंमा 'भुईँ छोड्नुपर्छ' भन्ने चलन अहिले पनि छ। लिंगे पिङ तथा रोटे पिङ हाल्ने चलन हिजोआज कम हुँदै गएको छ तर लोप भएको छैन। काठमाडौं आसपास घुमेर अन्नपूर्णकी फोटो पत्रकार सुनिता डंगोलले खिचेका केही फोटोः
दसैंमा घर फर्कनेको लर्को,"बैतडी : भारतसँग सीमा जोडिएको बैतडीको झुलाघाट नाकाबाट घर फर्कनेको लर्को लागेको छ । दसैं सरु भएसँगै रोजगारीका लागि मुग्लान पसेकाहरु घर फर्किन थालेका हुन् ।सीमावर्ती भारतीय सहर झुलाघाट, पिथौरागढमा काम गर्न गएका सुदूरपश्चिमका पहाडी जिल्ला र कर्णाली प्रदेशका विभिन्न जिल्लाका नागरिक झुलाघाट नाकाबाट घर फर्किन थालेका हुन् । सीमा नाकाबाट आजभोली दैनिक तीनसय बढी मानिस स्वदेश फर्कने गरेका सीमा प्रहरीचौकी झुलाघाटका प्रहरी नायव निरीक्षक जनकसिंह धामीले बताए । उनले भने, 'गएको १५ दिनयता सीमा नाकाबाट घर फर्किनेको लर्को लागेको छ । कामका लागि भारत पसेका दसैंका लागि घर फर्कने गरेका छन्।' बझाङको बित्थडचीर गाउँपालिका सुनकुडाका परमानन्द जोशी बिसु मनाएर रोजगारीका लागि भारतको पिथौरागढ पुगेका थिए । करीब ६ महिना काम गरेर दसैंका लागि उनी घर फर्किएका छन् । उनले भने, 'हाम्रो गाउँघरमा दसैंको बेला मठमन्दिरमा पूजाआजा हुनेगर्छ । गाउँका आफन्तसँग भेटघाट हुन्छ। त्यसैले दसैं मनाउन घर फर्केको हुँ ।' परमानन्द जोशीसँग सोही ठाउँका वीरभद्र जोशी पनि गोठलापानी बसपार्कमा बझाङका लागि गाडी खोजीरहेको अवस्थामा भेटिए । उनले पनि दसैंमा आफन्तसँग भेटघाट हुने भएकाले घर फर्किएको हुँ। सीमा नाकामा प्रहरी र सशस्त्र प्रहरीको सहायता कक्ष सीमा नाकाबाट घर फर्किनेहरुका सुरक्षाका लागि झुलाघाटमा नेपाल प्रहरी र सशस्त्र प्रहरीले सहायता कक्ष स्थापना गरेका छन् । नेपाल प्रहरीले स्वास्थ्यकर्मीसहितको सहायता कक्ष स्थापना गरेको छ भने सशस्त्र प्रहरीले यात्रु सहायता कक्ष स्थापना गरेको छ । सीमाबाट फर्किने नेपालीलाई दसैंको बेला दुःख नहोस भनेर यात्रु सहायता कक्ष स्थापना गरिएको जिल्ला प्रहरी कार्यालयका प्रहरी नायव उपरीक्षक डिल्लीनारायण पाण्डेले बताए । उनले भने, 'हामीले सीमा नाकासहित जिल्लाका ५ ठाउँमा यात्रु सहायता कक्ष स्थापना गरेका छौं । यात्रुहरुलाई केही समस्या परेमा सहायता कक्षबाट सेवा प्रदान गरिरहेका छौं ।' सीमा नाकाबाट घर फर्किने नागरिकलाई सजिलो होस भनेर यात्रु सहायता कक्ष स्थापना गरेको सशस्त्र प्रहरी नायव उपरीक्षक अमित सिंहले बताए ।उनले भने, 'हामीले देशका अन्य ठाउँजस्तै बैतडीको झुलाघाटमा पनि हेल्प डेस्क स्थापना गरेका छौं । यसले नागरिकलाई सजिलो भएको छ ।' यात्रु सहायता कक्षका कारण सजिलो भएको घर फर्किने नागरिकले महसुस गरेका छन् । अन्य समयको भन्दा यात्रु सहायता कक्षले नागरिकलाई सजिलो भएको सामुदायिक प्रहरी सेवा केन्द्रका अध्यक्ष दिपेश शाहले बताए । रेटलिस्टसहित गाडी चलाउन चालकलाई आग्रह गरिएको जिल्ला ट्राफिक प्रहरी कार्यालय बैतडीका प्रमुख प्रहरी सहायक निरीक्षक आकाश रावलले बताए । उनले सबै सवारीमा भाडादरको सूची राख्न आग्रह गरिएको र भाडादर भन्दा बढी रकम लिएको पाइएमा कारबाही गरिने बताए।"
खेल्दै गरेका बालकको पोखरीमा डुबेर मृत्यु,विराटनगर : मोरङको बिराटनगर महानगरपालिका १७ मटेरुवास्थित माछा पोखरीमा डुबेर १४ महिने एक बालकको मृत्यु भएको छ । मंगलबार साँझ खेल्ने क्रममा अचानक पोखरीमा डुब्दा सोही स्थानका अशोक ऋषिदेवका छोरा सागरको मृत्यु भएको हो । पोखरीमा डुबेका बालकलाई तत्काल उद्धार गरी उपचारका लागि कोशी अस्पताल बिराटनगर लैजाने क्रममा बाटोमा नै मृत्यु भएको ईलाका प्रहरी कार्यालय रानीले जनाएको छ । घटनाका विषयमा थप अनुसन्धान भइरहेको प्रहरीले जनाएको छ।
प्रहरी नै यात्रु बनेर जाँदा,"नारायण ढुङ्गाना काठमाडौं : दसैं मनाउन काठमाडौंबाट विभिन्न जिल्लामा जाने यात्रु ठगीमा परेको पाइएको छ। उनीहरू चर्को भाडा तिरेर घर जान बाध्य भएका छन्। कतिपय सवारीका चालकले सरकारले तोकेभन्दा दोब्बर भाडा उठाएर यात्रु ओसारपसार गरेका र कतिपय टिकट काउन्टरबाटै पनि बढी भाडा असुलिएको पाइएको छ। काठमाडौंबाट हेटौँडा जान लागेका एक यात्रुले ४५० लाग्ने भाडा ८०० तिरेर यात्रा गर्न बाध्य भएको बताए। केही यात्रु घरमा पुग्न पाइने आशमा बढी भाडा तिर्ने गरेका छन् भने धेरै यात्रुले चाहना नहुँदानहुँदै बढी भाडा तिर्नुपरेको गुनासो गरेका छन्। ट्राफिक प्रहरीले बढी भाडा लिने सवारीको निगरानी बढाए पनि यात्रु ठगिने क्रम रोकिएको छैन। महानगरीय ट्राफिक प्रहरी महाशाखाका प्रमुख प्रहरी वरिष्ठ उपरीक्षक भीमप्रसाद ढकालले सादा पोशाकमै प्रहरी खटाएर बढी भाडा लिनेविरुद्ध कारवाही चलाएको बताए। उनले दसैंमा हुने यात्रु ठगीका घटना रोक्न विशेष अभियान चलाएको र आजसम्म २३२ सवारीलाई कारवाही गरिएको उल्लेख गरे। तर प्रहरीको आँखा छलेर ठगीमा परिएको स्वयं यात्रुले गुनासो गरेका छन्। ठगी रोक्न सादा पोशाकमा प्रहरी परिचालन गरिएको छ। बसपार्क क्षेत्रमा पछिल्लो समयमा प्रगति भइरहेको र ठगिने क्रम रोकिएको दाबी प्रहरीको छ तर अन्य क्षेत्रमा अझै प्रहरीको आँखा छलेर पैसा असुल्ने क्रम जारी छ। प्रहरीले भिडियो रेकर्ड र बढी भाडा लिएको रसिदसहित पक्राउ गरेर कारवाही गर्दै आएको छ। प्रहरीले आफैँ प्यासेन्जर बनेर निगरानी गर्ने, हिँड्न लागेको गाडीका यात्रुसँग जानकारी लिएर कारवाही गर्ने र प्यासेञ्जर बस्ने लाइनमा बसेर फलानो ठाउँ जाने भनी टिकट मागेर अडियो भिडियो रेकर्ड गरी उनीहरूलाई कारवाहीको दायरामा ल्याउने गरेको छ। यसका लागि ट्राफिक प्रहरीले पीडित सहायता कक्षबाट सादा पोशाकमा प्रहरी टोली परिचालन गरेको छ। कहाँ कहाँ भयो कारबाही ? ट्राफिक प्रहरी आफैँ यात्रु बनेर कारवाही अभियान चलाएको महाशाखाले जनाएको छ। काठमाडौंबाट बर्दिवासको भाडा ७०० रुपैयाँ छ। सादा पोशाकमा यात्रु बनेर गएका प्रहरीले कोटेश्वरस्थित टिकट काउन्टरमा पुग्दा रु ९०० भाडा लिएको पाइएपछि टिकट काउन्टरका कर्मचारी अशोक थोकर, प्रशान्त तामाङ र अर्का रवीन्द्रनाथ श्रेष्ठलाई प्रहरीले पक्राउ गर्यो। आज मात्रै बढी भाडा लिने दक्षिणकाली सुमो टिकट काउन्टरबाट कर्मचारी रामचन्द्र कार्की पक्राउ परेको प्रहरीले जनाएको छ। असोज १२ गते वीरगञ्ज कलैया सुमो सेवाको टिकट काउन्टरबाट मकवानपुरका श्रीराम स्याङ्तान र चन्दन शाहलाई पक्राउ गरिएको महाशाखाले जनाएको छ। यस्तै बढी भाडा असुल्ने दीपेन्द्र पौडेल, उपेन्द्र ढुङ्गाना र विशाल घिसिङसमेत पक्राउ परेका छन्। बढी भाडा असुल नियन्त्रण अभियानमा खटिएका एकजना प्रहरी कर्मचारीले रासससँग भने, 'हामी नै यात्रु बनेर गएपछि यस्ता कर्तुत फेला परेको हो, उनीहरूले रसिदमा सरकराले तोकेको भाडा नै उल्लेख गर्ने गरेको र बढी भाडा भने बिना रसिद लिने गरेको पाइयो।' महाशाखाका पीडित सहायता एकाइका प्रहरी नायब निरीक्षक रमेश बजगाईंले सर्वसाधारणको रुपमा यात्रु बनेर बढी भाडा लिनेलाई पक्राउ गर्ने गरिएको बताए। उनीहरूले गाडी चढ्न अघि कतिपय यात्रुलाई कन्भिन्स गरेर पैसा ठग्ने गरेको र कतिपयलाई बढी भाडा नतिरे नलैजाने गरेको पाइएको छ।"
एसईई पूरक परीक्षा नतिजा : एक लाख ११ हजार ६७८ जनाको ग्रेडवृद्धि,"काठमाडौं : परीक्षा नियन्त्रण कार्यालय (कक्षा १०) ले यस वर्षको माध्यमिक शिक्षा परीक्षा (एसईई) तर्फ पूरकको नतिजा बुधबार सार्वजनिक गरेको छ। परीक्षा गत भदौ १ गतेदेखि ११ गतेसम्म सञ्चालन भएको थियो। परीक्षामा एक लाख ६५ हजार ६ सय ९४ जना सहभागी भएको पनिकाले जनाएको छ। नतिजा अनुसार एक लाख ११ हजार ६ सय ७८ जनाको ग्रेडवृद्धि भएको छ। परीक्षाको नतिजा राष्ट्रिय परीक्षा बोर्ड, परीक्षा नियन्त्रण कार्यालय लगायतका संस्थाको वेभसाइट तथा नेपाल टेलिकमको १६०० डायल गरेर थाहा पाउन सकिन्छ। सारांशमा नतिजा पनिकाको विज्ञप्ति"
दसैंमा चम्किएको असन बजार,"काठमाडौं : दसैं नजिकिएसँगै बजारहरूमा किनमेल गर्नेको घुँइचो लाग्छ । सधैं भरिभराउ हुने असन बजार दसैंमा अझै बेफुर्सदिलो बनिदिन्छ। धेरै भीड हुँदा 'असनजस्तो भीड' भन्ने भनाइलाई प्रमाणित गर्दै छ असनले अहिले । सम्पूर्ण सामान सहजै किन्न पाइने असनमा मानिहरूको आकर्षण लोभलाग्दो छ । जन्मदेखि मृत्युसत्कारसम्मका आवश्यक सबै सामाग्री असनमा पाइने भएर नै ग्राहक अन्त कतै नगइ असन बजार नै धाउँछन्। शुस्मिता श्रेष्ठ दसैं सामान किन्न असन बजार पुगेकी छन्। उनको हातमा टन्नै झोलाहरु छन्। उनलाई परिवारका महिला सदस्यका लागि सारी किन्नु छ। धेरैजनालाई उपहार दिनु पर्ने भएकाले उनी होलसेल बजार खोज्दै हिँडेको बताउँछिन्। यसका लागि असन बजार उनलाई उपयुक्त लाग्छ। शुस्मिता भन्छिन्, सस्तोमा राम्रा सारी असन बजारमा हुन्छन्। त्यसैले सबैलाई सारी नै उपहारमा लग्दैछु। श्रेष्ठजस्तै थुप्रै महिला ग्राहक आफू र आफ्नो परिवारका लागि सारीकुर्ता किन्न असन बजार पसेका छन्। सामान छानीछानी किन्न उनीहरुलाई भ्याइ नभ्याइ छ। दसैं नजिकिएसँगै सारी पसलका साहुजी अजय रौनियार तीन हजारमा बेच्ने गरेको सारी हजार पचासमा बेच्न थालेको बताउँछन्। होलसेलका सामान पाइने ठाउँमा ग्रहकको घुँइचो छ । रौनियार दस वर्षदेखि असनमा व्यापार गर्दै आएका छन्। भारती नागरिक रौनियार असनमा सँधै राम्रो व्यापार हुने बताउँछन्। उनी भन्छन्, व्यापार राम्रो नभएको भए उहिले नै देश फर्किसकेको हुन्थेँ। भक्तपुरका दिगम्बर श्रेष्ठ पनि असनको गल्लीमा आफ्नो सानो कुर्ता पसल चलाउँछन्। पछिल्लो समय भारतीय डिजाइनका टप्स्कुर्ता नेपालमा फेसन बनेपछि उनी लाभान्वित भएका छन्। श्रेष्ठ भन्छन्, शनिबारदेखि दसैंको चहलपहल बढ्दा व्यापार समेत उकालो लागेको छ। विगतको वर्षभन्दा यो वर्ष हरेक सामानमा व्यापक मूल्य वृद्धि भएको गुनासो उपभोक्ताको भए पनि असनमा अन्य क्षेत्रमा भन्दा सस्तो सामान पाइने लक्ष्मी थापा बताउँछिन्। बिहेको सामान किन्न असन आएकी लक्ष्मी दसैं सामान समेत असनबाटै जुटाउने गरेको अनुभव सुनाउँछिन्। असन ढाकाको लत्ता कपडा र पित्तल, तामाका साम्रागीका लागि पनि निकै प्रख्यात छ। तीन पुस्तादेखि ढाकाको टोपी बेच्दै आएका विकास बानिया पछिल्लो समय टोपी लगाउनेको संख्या घटेको बताउँछन्। बानिया भन्छन्, 'आजभोलि टोपी लगाउने घटेका छन्। २०४६ सालपछि घट्ने क्रम जारी छ। असन प्राचीन हाट बजार हो। मौलिक बजारको पहिचान पाएको यो क्षेत्रमा पुस्तौँदेखि व्यवसाय गर्नेहरुको बाक्लो अपस्थिति छ। राजु तुलाधरको पनि ६ पुस्ताले असन बजारमा नै पसल थापे। राजुले पसल सम्हाल्न थालेको ३० वर्ष भयो। उनलाई असनको बजार बाह्रै महिना उस्तै लाग्दो रहेछ। पसल सम्हाल्न थालेदेखि असनको चहलपहपमा कुनै परिवर्तन देख्दिनँ, उनी भन्छन्, 'दसैं होस् या तिहार मानिसको भीड सदाबाहार रहनु नै असनको विशेषता हो। केहि समय अगाडि असनमा सपिङ कम्पेल्कस बनाउने विषयले त्यहाँका स्थानीय व्यापारीलाई त्रसित बनाएको थियो। राजु भन्छन्, असन पुरानो व्यापारिक केन्द्र हो। यो ठाउँको विशेषता र मौलिकतालाई मासेर सपिङ कम्पेल्क बनाउनु गलत हो। सवारी समस्या दसैंलाई राम्रो लगाउने र मिठो खाने चाडको रुपमा लिइन्छ। सधैं भरिभराउ हुने असन बजारमा दसैंमा हिँड्नै नसक्ने भीड हुन्छ । असनमा हुने मानिसको भीडलाई सवारीसाधनले झनै प्रभाव पार्ने गरेको छ। जुली बज्रचार्य असनमा आफ्नो ससुरा बुबाले थापेको पसल सम्हाल्दै आएकी छन्। १५ वर्षदेखि निरन्तर पसलमा बस्दा उनले पछिल्ला वर्षहरुमा मोटरसाइकलको भीडले बजारलाई अल्मलाएको पाइन्। पछिल्लो समय असन बजारमा मोटरसाइकको ओहोर दोहोरले समस्या निम्त्याएको छ, जुलि भन्छिन्, बाटो अप्ठेरो भएकाले सवारी जामले ग्राहक पनि भड्कन्छन्। असन बजारमा मानिसको अत्यधिक भीड लाग्ने हुँदा सवारी साधनमा यात्रा गर्नेले असनको एक गल्लीबाट आर्को गल्लीसम्म पुग्न निकै कसरत गर्नु पर्छ। असनमा पुस्तौंदेखि व्यापार गरेर बस्नेहरु दैनिक सवारी जामबाट दिक्क भएको बताउँछन्। तर असन सेवा समितिका निवर्तमान अध्यक्ष यज्ञरत्न तुलाधरका अनुसार व्यापारीहरुले बाटो ओगटेर सामान राख्दा सडक खुम्चिएको बताउँछन्। निवर्तमान तुलाधर भन्छन्, मोटरसाइकलको आगमनले बजारलाई प्रभावित पारे पनि व्यापारीहरु व्यवस्थित भएर नबस्दा असन बजार साघुँरिएको छ। बजार व्यवस्थापन नहुनुमा नगर प्रहरीको सक्रियता नहुनु पनि मुख्य कारण भएको उनले बताए।"
"सुनको मूल्य ६ सयले बढ्यो, कति पुग्यो तोलाको ?",काठमाडौं : मंगलबार स्थानीय बजारमा गिरावट आएको सुनको भाउ ६ सय रुपैयाँले वृद्धि भएको छ।मंगलबार तोलाको ६९ हजार २०० रुपैयाँका कारोबार भएको सुन बुधबार ६ सयले बढेर ६९ हजार ८०० रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। त्यसैगरी तेजाबी सुनको मूल्य प्रतितोला ६९ हजार ५०० रुपैयाँ कायम गरिएको छ।मंगलबार तेजाबी सुन प्रतितोला ६८ हजार ९०० मा कारोवार भएको थियो । सुनको मूल्य बढेसँगै चाँदीको मूल्य पनि सामान्य वृद्धि भएको छ। चाँदी प्रतितोला १० ले बढेर ८३५ पुगेको महासंघले जनाएको छ ।मंगलबार चाँदी तोलाको ८२५ रुपैयाँमा कारोबार भएको थियो।
विषालु च्याउ खाँदा ईश्वरपुरमा फेरी ७ जना बिरामी,"मलंगवा : विषालु च्याउ खाएर एकै परिवारको १२ जना बिरामी परेको घटना दुई दिन नबित्दै फेरी ईश्वरपुर नगरपालिकामै ७ जना बिरामी परेका छन् । विषालु च्याउ खाँदा सर्लाहीको ईश्वरपुर नगरपालिका ११ भलुवाइका एकै परिवारका १२ जना बिरामी परेका थिए। फेरी वाडा नं १ शंकरगंजका रजन सिंह दनवार परिवारका ७ जना बिरामी परेका छन् । जंगलबाट ल्याएको च्याउ मंगलबार राति खाँदा ६० वर्षीय सिंहसहित उनका २७ वर्षीय छोरा राकेशसिंह दनवार, २५ वर्षीय छोरा राजेशसिंह दनवार, १५ वर्षीय छोरी पुनिताकुमारीसिंह दनवार, रमेशसिंह दनवारको श्रीमती ३५ वर्षीय चन्दासिंह दनवार, १० वर्षीय छोरी सोनीकुमारीसिंह दनवार र ८ वर्षीय छोरा जेयानसिंह दनवार बिरामी परेका छन् । बिरामी भएकालाई स्थानीय अमृत हेल्थ केयर बयलबासमा प्राथमिक उपचारपछि थप उपचारका लागि जनकपुर पठाइएको जिल्ला प्रहरी कार्यालय सर्लाहीले जनाएको छ ।"
हवाई फायर गरी लागुऔषध तस्कर पक्राउ,रुकुम : करिब पाँच किलो लागुऔषध अफिमसहित रुकुम पश्चिम प्रहरीले एकजनालाई पक्राउ गरेको छ । जिल्लाको बाँफिकोट गाउँपालिका७ नदुवाबाट ४ किलो ९ सय ग्राम लागुऔषध अफिमसहित सानीभेरी गाउँपालिका५ गोलचौरका ३२ वर्षीय रन्जीत खत्रीलाई पक्राउ गरिएको जिल्ला प्रहरी कार्यालयले जानकारी दिएको छ। मंगलबार राति बाँफिकोट गाउँपालिका७ मा रहेको नवज्योती आधारभूत विद्यालय नजिकै अफिम बोकेर हिँडिरहेको अवस्थामा पक्राउ गरिएको जिल्ला प्रहरी कार्यालय रुकुम पश्चिमका प्रमुख प्रहरी नायव उपरीक्षक सुमित खड्काले जानकारी दिए । अवैध लागूऔषध ओसारपसार तथा खरिद बिक्री भइरहेको विशेष सूचनाको आधारमा जिल्ला प्रहरी कार्यालयबाट खटिएको विशेष टोलीले उनीहरुलाई पक्राउ गरिएको उनले बताए । खत्रीलाई पक्राउ गर्न खोज्दा भाग्न थालेपछि एक राउण्ड हवाइ फायर गर्नुपरेको डिएसपी खड्काले बताए । उनको सातबाट स्प्रिङ तराजु एक थान र मोबाइल एक थान नियन्त्रणमा लिइएको प्रहरीले बताएको छ । पक्राउ परेका खत्रीलाई बुधबार जिल्ला प्रहरी कार्यालयमा सार्वजनिक गरिएको थियो । उनी विरुद्ध लागुऔषध ओसारपसार सम्बन्धि मुद्दा दर्ता गरेर आवश्यक अनुसन्धान भइरहेको डिएसपी खड्काले जानकारी दिए ।
मोटरसाइकल र नगदसहित लुटिए लघुवित्तका कर्मचारी,"विराटनगर : मोरङको कानेपोखरी गाउँपालिका७ प्रगति टोलस्थित भित्री सडकखण्डमा बुधबार बिहान १० बजे जीवन विकास नामक लघुवित्तका कर्मचारी लुटिएका छन्। संस्थाको रमाइलो शाखामा कार्यरत जुनियर सहायक मोरङको रतुवामाई नगरपालिका३ का जयकिसन गनगाईंमाथि लुटपाट भएको प्रहरीले जनाएको छ । इलाका प्रहरी कार्यालय पथरीका डीएसपी लक्ष्मीराज अधिकारीले प्रगति मार्गमा संस्थाको रकम संकलनका लागि जाने क्रममा कर्मचारी लुटिएको बताए । लुटपाटमा संलग्नले को ३४ प ४९७ नम्बरको मोटरसाइकल र गनगाईंले उठाएको १ लाख १७ हजार तीन सय ६० रुपैयाँ नगदसमेत लगेको प्रारम्भिक विवरणबाट खुलेको अधिकारीको भनाइ छ । उनकाअनुसार रकम उठाउन जाने क्रममा जंगलको बाटोमा माक्स लगाएर बसेका दुईजना अपरिचित व्यक्तिले मोटरसाइकल र नगद लुटेर लगेको खुलेको छ । डीएसपी अधिकारीले लुटिएको खबर प्राप्त हुन साथ परिचालित प्रहरी टोलीले आधा घण्टापछि मोटरसाइकल भने घटनास्थलबाट दुई किलोमिटर उत्तरमा फेला पारेको जानकारी दिए । मोटरसाइकलको आधारमा पक्राउ परिने भएकाले लुटपाटमा संलग्न अलिमाथि मोटरसाइकल छाडेर भागेको हुनसक्ने प्रहरीको भनाइ छ । 'घटनामा संलग्नको पहिचान हुन सकेको छैन,' अधिकारीले भने, 'नजिकै घना जंगल रहेका कारण त्यतैतिर खोजी तीव्र पारिएको छ।'"

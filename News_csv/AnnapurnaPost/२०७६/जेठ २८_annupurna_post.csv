शीर्षक,विवरण
डेंगुको डर,"बर्खायामपछि तराई पिरोल्ने डेंगु रोग यस वर्ष मनसुनअघि नै देखा परेको छ। त्यो पनि पहाडको फेद धरानमा व्यापक रूपमा। त्यहाँ ज्वरो आउने र टाउको दुखेको महसुस गर्ने बिरामीको संख्या बढ्दै गएको छ। एक महिनाको अवधिमा तीन सयभन्दा बढी बिरामी थला परेका छन्। धरान उपमहानगरपालिकामा फैलिएको डेंगु रोग अनियन्त्रित बन्दै गएको छ। गत वर्ष पनि धरानमा डेंगुका बिरामी भेटिएका थिए। यस वर्ष उपमहानगरभित्रका दुइटा वडालाई डेंगु संकटग्रस्त घोषणा गरिएको छ। रोकथामको प्रभावकारी उपाय भने अवलम्बन गरिएको छैन। तराई मात्र होइन, केही वर्षयता पहाडी जिल्लामा समेत डेंगुको संक्रमण देखा पर्ने गरेको छ। रोगले जटिल रूप लिएको अवस्थामा शरीरका भित्री अंगबाट रक्तस्राव हुने भएकाले यो प्राणघातक मानिएको छ। विश्व स्वास्थ्य संगठन (डब्लूएचओ) ले डेंगु विस्तारमा उल्लेखनीय वृद्धि भइरहेको तथ्य सार्वजनिक गरिसकेको छ। मनसुनअघि नै प्रकोपको रूप लिएको डेंगुले धरानमा चुनौती दिएको छ। स्वास्थ्यका सूचकहरूमा द्रूत गतिमा सफलता प्राप्त गर्ने सफल मुलुकका रूपमा नेपाल सम्मानित हुँदै आएको छ। तर, त्यसलाई जोगाइराख्न भने हम्मेहम्मे पर्ने अवस्था देखिएको छ। स्वास्थ्य क्षेत्रमा गरिने लगानीले समग्र विकासका अवधारणा कार्यान्वयन गर्न सहज हुन्छ। विश्व स्वास्थ्य संगठनले कुनै पनि मुलुकको कूल बजेटको दस प्रतिशत बजेट स्वास्थ्य क्षेत्रमा विनियोजन गर्नुपर्ने भनेको छ। तर, हरेक वर्ष पाँच प्रतिशतभन्दा न्यून बजेट विनियोजन गर्दा रोगका रोकथामका प्रयास प्रभावकारी हुन सकेका छैनन्। स्वास्थ्य क्षेत्रमार्फत समग्र विकासको अवधारणालाई व्यवहारमा कार्यान्वयन गर्न राज्यलाई गाह्रो परेका कारण पनि यही देखाउने गरिएको छ। सरकारले स्वास्थ्यजस्तो संवेदनशील क्षेत्रमा बजेट दिन कञ्जुस्याईं गर्नु हुँदैन भने अधिकारीहरूले पनि महामारी, व्याधिजस्ता अवस्थामा बहानाबाजी गरेर टार्नुपन्छाउनु हुँदैन। डेंगु रोगबाट बच्ने उपाय नै लामखुट्टेको टोकाइबाट जोगिनु हो। सरकारले हरेक वर्ष लामखुट्टे नाश गर्न कीटनाशक औषधि छर्कनुका साथै झुल वितरण गर्दै आएको छ। रोकथाममूलक ती कार्यक्रम अपर्याप्त देखिएका छन्। त्यसमा दोष बजेटलाई दिने गरिएको छ। स्वास्थ्य तथा जनसंख्या मन्त्रालयले डेगुबाट जोगिन अपनाउनुपर्ने सावधानीका सन्देश समयमै लक्षित समुदायमा प्रवाह गर्न सकेको छैन। लामखुट्टेको टोकाइबाट जोगिन घरवरपरको पानी जम्ने खाल्डा पुर्नुपर्छ। बर्खामा बाहिरका भाँडामा पानी जम्न दिनु हुँदैन। एसी, कुलर, फ्रिजजस्ता उपकरणमा पनि पानी जम्न दिनु हुँदैन। डेंगु ज्वरोको समस्या देखा परेमा तत्काल स्वास्थ्य संस्थामा गई जचाउनुपर्छ। यस्ता सामान्य सावधानीका उपायसमेत सर्वसाधारणसम्म पुग्न सकेको छैन। कीटजन्य रोग नियन्त्रण तालिम केन्द्र तथा अनुसन्धान केन्द्र हेटौंडाको सहयोगमा धरानमा सचेतना अभियान सुरु गरिएको छ। त्यस्तै घरदैलो तथा लार्भा नष्ट गर्नेलगायतका कार्य रोग पैलिएपछि मात्र नभई रोकथामकै चरणमा गर्नुपर्छ। राज्यले स्वास्थ्यसम्बन्धी सन्देश एवं सूचना सुलभ रूपमा प्रवाह गर्नुपर्छ। स्थानीय भाषामा समेत सूचनामूलक, प्रवद्र्धनात्मक र जनचेतनामूलक स्वास्थ्य शिक्षा र सूचनाको प्रवाह गर्न सरकारी र गैरसरकारी क्षेत्रलाई परिचालन गर्नुपर्छ। संविधानको मर्म र भावनाअनुरूप स्वास्थ्य सेवालाई प्रभावकारी बनाउन उपलब्ध साधनस्रोतको अधिकतम प्रयोग गर्नुपर्छ। यसका लागि सेवाप्रदायक, सेवाग्राही र सरोकारवालाबीच रणनीतिक सहकार्य गर्नुपर्छ। नागरिकको स्वस्थ रहन पाउने मौलिक अधिकारको सुनिश्चित गर्नुपर्छ। यो दायित्व सरकारकै हो। संघीयतासँगै बनेका तीन तहका सरकारबीच अधिकार, दायित्व बाँडफाँट र समन्वय नमिलेको अवस्था पनि विद्यमान छ। स्वास्थ्यमा पनि हालत यही छ। त्यसलाई चाँडै सल्टाएर डेंगुजस्ता दुःख दिने रोगबाट मुक्ति दिलाउनु आवश्यक छ।"
सहकारी रकम अपचलन प्रकरण : ७० प्रतिशत रकम हिनामिना भएको प्रतिवेदन,"नेपालगन्ज : नेपालगन्जको सहकारी वित्तीय विकास संस्था लिमिटेडमा कूल पूँजीको झन्डै ७० प्रतिशत रकम अपचलन भएको छानबिन समितिले देखाएको छ। ५२ करोड अधिकतम् पूँजी रहेको सहकारीको झन्डै ३८ करोड रुपैयाँ अपचलन भएको प्रतिवेदनमा छ। यो रकम अझै बढ्ने सम्भावना छ। जिल्ला सहकारीका नवराज उपाध्यायको संयोजकत्वमा गठन भएको छानबिन समितिले दिएको प्रारम्भिक प्रतिवेदनमा विगतको २६ करोडमा थप १२ करोड रुपैयाँ अपचलन भएको देखाएको छ। समितिले १६ जेठदेखि २६ जेठ १० दिनसम्म छानबिन गरी प्रतिवेदन बुझाइएको हो। समितिलाई ७ दिनको भ्याद दिइएको थियो। समितिले २६ जेठमा जिल्ला सहकारी संघमार्फत सहकारी वित्तीय विकास संस्था लिमिटेड सन्चालक समितिलाई प्रतिवेदन बुझाएको छ। समितिले अपचलनको रकम तीन करोेडको हाराहारीमा बढ्ने जनाएको छ। समितिका सदस्य गोपाल थापाले अन्नपूर्णसँग भने, विस्तृत रुपमा छानबिन हुँदा झन्डै तीन करोड रुपैयाँ थप अपचलन भएको हुनसक्ने वा घट्न सक्ने सम्भावना छ। घट्ने भन्दा बढ्ने सम्भावना बढी देखिन्छ। समितिको प्रतिवेदनमा आर्थिक अपचलनमा संलग्न कर्मचारीहरुबाट संचालक समितिका अध्यक्ष, उपाध्यक्ष लगायत अधिकांश सदस्यहरुले रकम लिने गरेको उल्लेख छ। आर्थिक अपचलनमा मुख्य कर्मचारी अरुणकुमार पाठक र गंगाधर सुवेदीसँगै प्रमुख प्रबन्धक गोपाल भण्डारीको नाम पनि जोडिएको छ। जिल्ला प्रहरी कार्यालय बाँकेले प्रहरीले तीनै जनालाई पक्राउ गरी हिरासतमा राखेको छ। बाँके प्रहरी प्रमुख अरुण पौडेलले तीनै जनालाई हिरासतमा राखेर जनताको रकम फिर्ता गराउनेतर्फ आफूहरुलेपहल गरिरहेको पनि जानकारी दिए। प्रतिवेदनमा बचततर्फ १६ करोड २९ लाख ८ हजार ५ सय ८२ रुपैयाँ हिनामिनाभएको उल्लेख छ। जसको जिम्मेवार सुवेदी रहेको भनिएको छ। त्यस्तै कर्जाफाँटतर्फ २१ करोड ४३ लाख ८५ हजार ४ सय ६० रुपैयाँ हिनामिना भएको प्रतिवेदनमा उल्लेख छ। त्यसको मुख्य जिम्मेवार पाठकलाई औंल्याइएको छ। यसअघि सहकारीका प्रमुख प्रबन्धक भण्डारीको अध्यक्षतामा संस्थाले गठन गरेको यसअघिको छानबिन समितिले पाठक, सुवेदीसहित बैजापुर शाखाका लीलाधर वली र खजुरा शाखाका सूर्यबहादुर विकलाई दोषी किटान गर्दै झन्डै २६ करोड रकम हिनामिना गरेको प्रतिवेदन बुझाएको थियो। झन्डै २२ करोड पाठकले, ३ करोड सुवेदीले, करिब ७० लाख बिकले र करिब ४० लाख वलीले अपचलन गरेको उल्लेख थियो। अधिकतम् पूँजीको ७० प्रतिशत रकम अपचलन हुँदा पनि प्रदेश ५ सरकार र संघीय सरकारको सहकारी विभागले छानबिनका लागि अग्रसरता देखाएको छैन। जिल्ला सहकारी संघको संयोजकत्वमा गठन भएको छानबिन समितिले भने आफूहरुले आन्तरिक लेखा परीक्षण मात्र गरेको जनाएको छ। समितिका सदस्य गोपाल थापा भन्छन्, विस्तृत छानबिन त सहकारी विभाग वा प्रदेश सरकारले गर्ने व्यवस्था छ। सहकारी सन्चालक समितिले आग्रह गरेकाले हामीले आन्तरिक लेखा परीक्षण मात्र गरेका हौं।"
यार्साका लागि कठिन दौड (फोटो र भिडियो),"डोल्पा : यार्सागुम्बा टिप्नेको पाटनमा दौड नै हुने गर्दछ। डोल्पाका विभिन्न पाटनमा पाइने यार्सागुम्बा संकलनका लागि पाटन पुगेका स्थानीय यार्सा टिप्न दौडिने गर्छन्। ज्यानको बाजी नै राखेर समुन्द्र सतह भन्दा करिब ४२ सय मिटरको उचाइमा यार्सागुम्बा टिप्नका लागि को पहिला पुग्ने भन्दै दौड हुनेगर्छ। जेठ २४ गते खुला गरिएको ठुलीभेरी नगरपालिका ६ अन्तरगत पर्ने ?प पाटनमा यार्सा संकलक निकै तछाड मछाड गर्दै दौडिरहेका थिए। यस्तो यार्साको दौड हरेक वर्ष हुने गर्दछ। महिला, बालबालिका, वृद्धसँगै फरक क्षमता भएका व्यक्ति र बच्चाका आमाले एकै साथ समान ?पमा यार्सागुम्बा टिप्न पाउन भन्ने उद्देश्यले सबैलाई एकै पटक यार्सापाटनमै लगेर छोड्ने छोड्ने गरिन्छ। यसरी छोड्दा तन्नेरी त?नी दौडिने र पहिला नै यार्सा संकलनस्थल पुग्ने गर्छन्। जो पहिला गयो उसले थुनेर राखेको यार्सागुम्बा धेरै पाउने गर्छन्। यार्सा धेरै पाउने लोभमा लेक लाग्ने कुनै हेक्का नै नगरी यार्सा पाटनमा पुग्ने दौडको प्रतिस्पर्धा नै हुन्छ। डोल्पा, जाजरकोट, ?कुम, जुम्लालगायत आधा दर्जन जिल्लाबाट मानिस यार्सागुम्बा टिप्नकै लागि डोल्पाका पाटनमा पुगेर दौडमा बाजी लगाउने गरेका छन्। सबैलाई एकै ठाँउमा जम्मा गरेर सिट्ठी बजाएपछि दौड सु? हुन्छ। सिट्ठी फुकेपछि शक्ति हुने पहिला गएर धेरै यार्सागुम्बा पाउने गर्दछन्। पहिला दौडेकाले छोडेका यार्सागुम्बा नै वृद्ध बालबालिका र महिलाको हातमा लाग्ने गरेको ठुलीभेरी नगरपालिका ६ की ५२ वर्षीया जितकुमारी रोकायाले सुनाइन्। ठूलो सपना बोकेर करिब ५ हजार मिटरसम्मको उचाइमा पुगेका यार्सा संकलक दिनभर पाटनमा घुमेर बेलुका खाली हात पनि फर्किने गरेका छन्। लाखौंको सपना बोकेर त आएका हौँ। तर, के गर्नु नदेखेपछि खाली नै फर्किएँ, ?कुम चारगाउँका रणजीत पुनले दुखेसो पोखे। जिल्लाका सबै जसो पाटनमा खुला गरिएको दिनमा यार्सा संकलक खाली हात नै पालमा फर्किए। पाटनमा हिऊ अझैपनि जमेको र गत वर्षको तुलनामा निकै कम पाइएको स्थानीय तुलरामा रोकायाले जानकारी दिए। डोल्पाका पाटन जेठ १३ देखि २४ गतेसम्म सबै खुला भएका छन्।"
नेपालगन्जमा थुनुवाले जेलभित्रै गरे आत्महत्या,नेपालगन्ज : बाँके जिल्ला कारागारका कैदी सुनिलकुमार तिवारीले कारागारभित्रै आत्महत्या गरेका छन् । नेपालगन्जको भेरी अस्पतालमा उपचार गर्न गएका बेला शौचालयमा विष सेवन गरेर तिवारीले आत्महत्या गरेको जेलर भरतराज पाण्डेले जानकारी दिए । पाण्डेका अनुसार दिउसो १ बजेतिर सुरुमा अस्पतालको शौचालयमा सुरुमा पत्नीले विष सेवन गरी पतिलाई खान दिएकी थिइन् । उनकी पत्नीको भने नेपालगन्ज मेडिकल कलेज शिक्षण अस्पताल नेपालगन्जमा उपचार भइरहेको छ । बाँके जिल्लाको जानकी गाउँपालिका३ का तिवारी ३ बैशाखमा लागुऔषध ब्राउन सुगरको मुद्दामा थुनामा थिए । उनको मुद्दाको जिल्ला अदालत बाँकेबाट २३ जेठमा फैसला भइ मंगलबार मात्र ७ वर्ष कैद र १० हजार रुपैयाँ जरिवाना गरिएको पत्र कारागारमा आएको थियो । तिवारीको शवको मंगलबार नै पोस्टमार्टम गर्दा विष सेवन गरेको पुष्टि भएको बताइएको छ ।
१४ वर्षीय बालकको शव भेटियो,धादिङ : ज्वालामुखी गाउँपालिका ४ ढोलामा १४ वर्षीय बालक सुनिल परियार झुण्डिएको अवस्थामा भेटिएका छन्। घर नजिकै रहेको रुखमा बालक झुण्डिएको अवस्थामा स्थानीयले देखेपछि प्रहरीलाई खबर गरेका थिए। घटनास्थलमा प्रहरी पुगेर जाँच मुचुल्का गरी शव पोष्टमार्टका लागि जिल्ला अस्पताल धादिङ ल्याइएको जिल्ला प्रहरी कार्यलय धादिङका सूचना अधिकारी डीएसपी रुपक खड्काले जानकारी दिए। घटनास्थल आसपास अनुसन्धान गर्दा एउटा सुसाइड नोट फेला परेको छ।त्यसमा लेखिएको विवरणअनुसार बालकले आत्महत्या गरेको प्रहरीले प्रारम्भिक निष्कर्ष निकालेको छ।खड्काका अनुसार घटनाको अनुसन्धान भइरहकाले सुसाइट नोट सार्वजनिक गरिएको छैन।
"माटोको ढिस्कोले पुरिँदा एकको मृत्यु, एक घाइते",भक्तपुर : भक्तपुरको मध्यपुर थिमी नगरपालिका नगरपालिका ६ कुण्डोलमा घरको जग हाल्ने क्रममा माटोको ढिस्कोले पुरिएर मंगलबार एक जनाको ज्यान जानुका साथै अर्को एकजना घाइते भएका छन्। महानगरीय प्रहरी परिसर भक्तपुरका अनुसार घर निर्माणको काम गर्ने सिन्धुपाल्चोक घर भई हाल मध्यपुर थिमीमै बस्दै आएकी ३५ वर्षीया रोजनी खड्काको ज्यान गएको हो। त्यस्तै सिन्धुपाल्चोक सुनखानी गाउँपालिका ५ घर भई हाल कुन्डोलमै बस्दै आएका वर्ष ३८ का दावा तामाङ घाइते भएका हुन्। उनीहरु सिन्धुपाल्चोक सुनखानी गाउँपालिका ५ घर भएका अम्मरबहादुर पराजुलीको नयाँ घरको जग हाल्ने काम गर्दै थिए। प्रहरीका अनुसार पराजुलीको नयाँ घरको जग हाल्ने क्रममा माटोको ढिस्को पल्टन गई काम गरिरहेका खड्का र तामाङ पुरिएका थिए। तत्काल उनीहरुलाई उद्धार गरी मध्यपुर अस्पताल लगिएको भक्तपुर प्रहरीका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उपचारकै क्रममा मंगलबार दिउँसो खड्काको मृत्यु भएको उनले बताए। घाइते तामाङको भने मध्यपुर अस्पतालमै उपचार भइरहेको छ। घटनास्थलमा महानगरीय प्रहरी वृत्त ठिमीबाट प्रहरी टोली खटी गई अनुसन्धान कार्य भइरहेको भक्तपुर प्रहरीले जनाएको छ।
चट्याङबाट एकै ठाउँमा ३८ वटा भेडाबाख्रा मरे,सुर्खेत : जुम्लाको हिमा गाउँपालिका३ मोफ्ला लेकमा चट्याङ पर्दा ३८ वटा भेडाबाख्रा मरेका छन् । हिमा३ का पाँचजना किसानले लेकमा एकीकृत रुपमा भेडाबाख्रा पालेको खोरमै बिहीबार चट्याङ परेको हो । यस क्रममा पाँच लाख रुपैयाँ बराबरको क्षति भएको किसानहरुले दाबी गरेका छन् । चार घण्टाको पैदलयात्रापछि मात्रै घटनास्थलमा पुगिन्छ । किसान कृष्णबहादुर रोकाया भने घटनापछि आम्दानीको स्रोत डुबेको भन्दै चिन्तामा छन् । अब सन्तानको पढाइ खर्च जुटाउन मुस्किल पर्नसक्ने उनको दुखेसो छ । कालिकाखेतु प्रहरी चौकीले मुचुल्का उठाइ राहतका लागि सिफारिस गरेको छ ।
शौचालयमा डुबेर चार बालबालिकाको मृत्यु,"दार्चुला : दार्चुलामा शौचालय भत्किँदा चार बालबालिकाको मृत्यु भएको छ। मंगलबार नौगाड गाउँपालिका४ सिप्टीमा गणेश विनायक माविको शौचालयको छाना भत्किँदा विद्यालय बन्द रहेको समयमा साढे चार बजेतिर शौचालयको छतमा खेल्दै गर्दा ५ देखि ९ वर्षसम्मका बालबालिकाको मृत्यु भएको हो। मृत्यु हुनेमा अन्दाजी ८ वर्षीया निरुता ठगुन्ना, १० वर्षीया अनुष्का धामी, ५ वर्षीया युनिका ठगुन्ना र ८ वर्षीय सुदिश धामी रहेका जिल्ला प्रहरी कार्यालय दार्चुलाले जनाएको छ। अझै शवहरु फसेको हुन सक्ने भन्दै प्रहरी टोली तथा स्थानीयले उद्धार कार्य जारी राखेको प्रहरी चौकी सिप्टीका प्रहरी सहायक निरीक्षक देवदत्त भट्टले जानकारी दिए।"
विद्यालयमा खेल्दाखेल्दै चार विद्यार्थीको मृत्यु,"दार्चुला : नौगाढ गाउँपालिका४ स्थित गणेश विनायक माविको शौचालयको सेफ्टी ट्यांकीको ढक्कन भासिँदा चार बालबालिकाको ज्यान गएको छ। ढक्कनमाथि खेल्दै गरेका १० वर्षीया अनुस्का धामी, ८ वर्षीय सुदिश धामी, ५ वर्षीया युनिका धामी र ७ वर्षीया निरुता ठगुन्नाको मृत्यु भएको हो। सेफ्टी ट्यांकीको ढक्कनमाथि माटो राखेर मैदान बनाइएको थियो, स्थानीय प्रतापसिंह ठगुन्नाले भने, सोही मैदानमा बालबालिका खेल्दै थिए। ढक्कन भासिँदा उनीहरू सेफ्टी ट्यांकीमा परे। बालबालिकाको शव निकाल्न तीन घन्टा लागेको प्रहरी चौकी सिप्टीका इन्चार्ज देवदत्त भट्टले बताए। माटोसहित बालबालिका ट्यांकीमा परेका रहेछन्। वर्षा भइरहेकाले बेलुका मात्रै शव निकाल्न सक्यौं, भट्टले भने। शौचालय पाँच वर्षपहिले सांसद विकास कोषको ४० लाख रुपैयाँमा निर्माण गरिएको थियो। बालबालिका पहिलादेखि नै सेफ्टी ट्यांकीमाथि खेल्थे। आज बिहान स्कुलमा पढेका बालबालिका साँझ खेल्दै गर्दा अचानक भत्किएको हो, नौगाड गाउँपालिकाका कृष्ण ठगुन्नाले भने। शोकमा डुब्यो सिप्टी दिउँसो घटना भएलगत्तै विद्यालय परिसरमा जम्मा भएका स्थानीयले कति बालबालिका ट्यांकीमा परे भन्ने छुट्याउन सकेनन्। स्थानीय आफ्ना बालबालिका घरमा छन् कि छैनन् खोज्न लागे। विद्यालयको निर्माणाधीन भवनको उपभोक्ता समिति अध्यक्ष रहेका कृष्णसिंह धामीकी कक्षा २ मा पढ्ने १० वर्षीया छोरी अनुस्का र उनका ४ जना साथी खेलिरहेको स्थानीयले बताएका थिए। चार बालबालिकाको मृत्यु भएपछि गाउँ शोकमा डुबेको छ। शौचालयमा डुबेर चार बालबालिकाको मृत्यु बालबालिका खेल्दाखेल्दै विद्यालय परिसरमै मृत्यु भयो। सपनाजस्तै भएको छ, स्थानीय जयमती धामीले भनिन्।"
"फेवा मापदण्ड विवाद: उच्चले भन्यो, तालको ४ किल्ला कायम गर","पोखरा : फेवाताल मापदण्डभित्र परेका संरचना हटाउन पोखरा महानगरपालिकाले निकालेको सूचनाविरुद्ध परेको रिटमा यसअघिको अन्तरिम आदेश उच्च अदालत पोखराले खारेज गरेको छ। सर्वोच्च अदालतको फैसला कार्यान्वयन गर्न महानगरपालिकाले तालबाट ६५ मिटरभित्र बनेका संरचना हटाउन सूचना निकालेको थियो। सूचनाविरुद्ध परेको रिटमा उच्चले शुक्रबार अन्तरिम आदेश गर्दै तत्कालन नहटाउन भनेको थियो। सरोकारवाला विष्णु दाहालसहित २२ जनाले महानगरपालिकाको सूचनाविरुद्ध बिहीबार उच्चमा रिट दायर गरेका थिए। सोही रिटमा उच्चको अन्तरिम आदेश आएको थियो। न्यायाधीश डालकुमार खड्काको इजलासले अन्तरिम आदेश दिएको थियो। मंगलबार छलफलका लागि दुवै पक्षलाई अदालतले डाकेको थियो। मंगलबारको सुनुवाइपछि उच्चका मुख्य न्यायाधीश यज्ञप्रसाद बस्याल र न्यायाधीश विनोदप्रसाद शर्माले महानगरको सूचना कार्यान्वयन हुन नसक्ने भन्दै यसअघि जारी अन्तरिम आदेशलाई निरन्तरता दिइरहनु नपर्ने ठहर्याएका छन्। सर्वोच्चको आदेश अनुरुप प्रथमतः फेवातालको ४ किल्ला कायम नभएसम्म फेवातालको वरिपरि ६५ मिटरभित्रको जग्गा र सोमा बनेको स्थायीअस्थायी संरचना यकिन हुन सक्ने स्थिति र अवस्था नै नदेखिएकाले सम्मानित सर्वोच्च अदालतबाट जारी परामादेश बमोजिमको चरणबद्ध कार्यहरुलाई सम्पन्न नगरे नगराएमा सम्बन्धित पदाधिकारीले अवस्था अनुसार देवानी वा फौजदारी दायित्वसमेत बहन गर्नुपर्ने, उच्चका न्यायाधीशद्वयले भनेका छन्, पोखरा महानगरपालिकाको सूचना स्वभावतः प्रथम दृष्टिमा नै कार्यान्वयन हुन सक्ने अवस्था नहुँदा यस्तो कार्यान्वयन नहुन नसक्ने प्रकृतिको सूचनालाई आधार मानी निवेदकहरुको माग बमोजिम यस अदालतबाट २०७६२२४ मा जारी अन्तरिम आदेशलाई निरन्तरता दिइरहनु परेन। मापदण्डभित्र पर्ने संचरना हटाउन पोखरा महानगरपालिकाले जेठ ९ गते स्थानीय पत्रपत्रिकामा सूचना जारी गरेको थियो। महानगरले १५ दिनको म्याद दिएको थियो। म्याद सकिन १ दिन बाँकी छँदा २३ गते सूचनाविरुद्ध उच्चमा रिट परेको थियो। रिट हालेकाहरुले पोखरा महानगर, जिल्ला समन्वय समिति र पोखरा उपत्यका नगर विकास समितिलाई विपक्षी बनाएका थिए। उच्चले २४ गते विपक्षीलाई कारण देखाऊ आदेशसमेत गरेको थियो। उच्चको कारण देखाऊ आदेशअनुसार महानगरपालिकाले मंगलबार अधिवक्ताद्वय कमल अर्याल र भगवती पहारीमार्फत आफ्ना दलिल पेस गरेको थियो। रिट निवेदकका तर्फबाट अधिवक्ता कपिलमणि दाहाल र कृष्णप्रसाद तिमिल्सिनाले बहस गरे। महानगरले तालबाट ६५ मिटरभित्र पर्ने स्थायी अस्थायी संरचना आफैं भत्काउन सर्वसाधारणलाई सूचना जारी गरेको थियो। नभत्काएर भत्काउँदा लाग्ने खर्च सम्बन्धित व्यक्तिबाटै असुल गरिने उसको चेतावनी थियो। सर्वाेच्च अदालतले २०७५ वैशाख १६ फेवाताल संरक्षण गर्न केन्द्र, प्रदेश र स्थानीय सरकारलाई आदेशसहितको फैसला गरेको थियो। विभिन्न समयमा परेका मुद्दामा सर्वाेच्चले एकमुष्ठ फैसला गरेको थियो। फैसलाको पूर्ण पाठ मंसिर ६ मा आएको थियो। माघ २ गते पूर्णपाठ पाएपछि कार्यान्वयन गर्न गण्डकी प्रदेश सरकारले उद्योग, पर्यटन, वन तथा वातावरण मन्त्री विकास लम्सालको संयोजकत्वमा समिति गठन गरेको थियो। सर्वाेच्चले विश्वप्रकाश लामिछाने संयोजकत्वको समितिबाट निर्मित प्रतिवेदनमा उल्लेख भएको ४ किल्ला क्षेत्र कायम गरी त्यसको ६५ मिटरको भूभागमा भवन लगायत तालको संरक्षणमा असर पुर्याउने कुनै भौतिक संरचना बनाउन नपाउने गरी संरक्षण क्षेत्र घोषणा गर्न सरकारलाई आदेश गरेको थियो। व्यक्तिको नाममा दर्ता भएको तालको जमिन १ वर्षभित्र वदर गरी तालकै नाममा ल्याउनू, सर्वोच्च अदालतले भनेको छ। २०६७ माघ १० गते अधिवक्ता खगेन्द्र सुवेदीले फेवाताल संरक्षणको मागसहित रिट दायर गरेका थिए।"
जाजरकोटका मेयर गम्भीर घाइते भएपछि,"जाजरकोट : भेरी नगरपालिका ३ तल्लो थाप्लेस्थित जंगलको खोचमा नगरपालिकाका मेयर चन्द्रप्रकाश घर्ती बेहोस थिए। लडेर गम्भीर घाइते भइ खोचमा फसेका मेयर घर्तीलाई उद्धारको लागि नेपाली सेना सहितको सुरक्षाकर्मीको टोली एकै छिनमा घटना स्थल आइपुग्यो। सुरक्षाकर्मीको टोलीले तत्काल डोरीको सहायताले रोप रेस्क्यु अन्र्तगतको हाइलाइन रोप रेस्क्यु (खोचमा फसेका घाइतेलाई गरिने उद्धार) गर्यो। करिव ५० मिटर तल खोचमा घाइते अवस्थामा फसेका मेयर घर्तीलाई सडकमा ल्याएर प्राथमिक उपचार गरियो। लगत्तै एम्बुलेन्समा उनलाई थप उपचारका लागि जिल्ला अस्पताल पुर्याइयो। खरको छाना भएका तीन ओटा घरमा आगो दन्किरहेको थियो। सदरमुकाम खलंगास्थित तल्लो थाप्लेमा आगलागी भएपछि केही बचाउ बचाउ भन्दै कराइरहेका थिए। आगो अरु घरमा सल्किरहेको थियो। घटना स्थलमा स्थानीय बासिन्दा, कर्मचारी, शिक्षक, विद्यार्थीको भीड नै लागेको थियो। त्यति नै बेला नेपाली सेनाको उद्धार टोली घटनास्थल आइपुग्यो। उद्धार टोलीले तत्काल आगो नियन्त्रणमा लियो। घाइतेको उद्धार गर्यो। सुरक्षाकर्मीलाई स्थानीय बासिन्दाले उद्धारमा सहयोग गरे। घाइतेलाई नेपाल रेडक्रसका स्वयमसेवकले प्राथमिक उपचार गरेर एम्बुलेन्समा अस्पताल पठाए। वास्तविक जस्ता लाग्ने यी दुवै दृश्य कृत्रिम थिए। नेपाली सेनाको विपद सामुदायिक चेननामुलक कार्यक्रम अन्र्तगत विपदको पूर्वतयारीका लागि मंगलबार बिहान सदरमुकाममा गरिएको कृत्रिम अभ्यास हो। नेपाली सेना, शसस्त्र, प्रहरी, रेडक्रसकर्मी र स्वास्थ्यकर्मी उक्त कृत्रिम घटना अभ्यासमा प्रत्यक्ष सहभागी भएका थिए। नेपाली सेनाको ज्वालादल गणले फायर फाईरिङ्ग र हाइलाइन रोप रेस्क्युको सिमुलेशन ( कृत्रिम घटना अभ्यास ) गराएको सेनानी दिनेश खड्काले बताए। विपद्का घटना जतिखेर पनि घट्न सक्ने भएकोले सधै सचेत हुनु पर्ने उनको भनाइ छ। उनले भने विपद्का घटनामा नेपाली सेनाले यसरी काम गर्छ भनेर समुदायलाई जानकारी दिन र चेतना जगाउन कृत्रिम घटना बनाइ उद्धारको अभ्यास गर्ने गरेका छौँ। भेरी नगरपालिकाका प्रमुख चन्द्रप्रकाश घर्तीले विपद्का घटनामा खोज तथा उद्धारमा नेपाली सेना लगायत सवै सुरक्षा निकायको भुमिका निकै सह्रानिय रहेको बताउँदै विपद् प्रतिकार्यमा स्थानीय समुदाय पनि सचेत र पूर्वतयारी अवस्थामा रहनु पर्नेमा जोड दिए। उनले कृत्रिम घटना अभ्यासमा आफूलाई अभिनय गर्ने अवसर दिएकोमा धन्यवाद दिँदै साँचिकै घटनामा खोज तथा उद्धार कार्य निकै जटिल र संवेदनशील विषय भएको बताए।"
बस्ती बीचमा डम्पिङ साइड बनाएको भन्दै स्थानीयद्वारा विरोध,"बाजुरा : बाजुराको उत्तरी क्षेत्रमा रहेको बुढीनन्दा नगरपालिकाले दुई बस्तीको बीचमा डम्पिङ साइड बनाएपछि स्थानीयले विरोध गरेका छन्। आफूहरुको सहमतीबिना र बस्तीनजिकै १ सय मिटरमा डम्पिङ साइड निर्माण भएको भन्दै स्थानीयले विरोध जनाएको स्थानीय भरत बिकले बताए। नगरपालिकाले वडा नम्बर ५ र ७ को सीमाना पर्ने दाडी चौरमा डम्पिङ साइड बनाउन लागेको हो। स्थानीयले विरोधस्वरुप बिहीबारदेखि सोमबारसम्म बुढिन्नदा नगरपालिकामा ताला लगाएका थिए। नगरपालिकाको काममालाई असहज भएको भन्दै केही दिनका लागि ताला खोलेका हौं, डम्पिङ साइड निमार्ण हाम्रो ठाउँमा बनाउनै नदिने स्थानीयले बताएका छन्। स्थानीयले सो ठाउँमा निमार्ण गर्न लागेको डम्पिङ साइडले नजिकै रहेको दलित बस्तीलाई असर पर्ने बताए। त्योसँगै वडा नं ५ को विरसैन र ७ को जेठारीवाडालाई असर पर्ने भन्दै सो ठाउँका पीडित आन्दोलित बनेका हुन्। सबैभन्दा बढी असर ५५ परिवार रहेको दलित बस्तीलाई रहेको स्थानीयले बताएका छन्। दलित बस्तीलाई २०५२ सालमा सुकुम्बासी बस्तीका रुपमा बसाइसराई गरेर राखेका थियो। स्थानीयबासीले सुरुमा सो ठाउँमा डम्पिङ साइड नबनाउन ज्ञापनपत्रमार्फत ध्यानार्कषण गराएको र त्यसको सुनुवाई नभएपछि बिहीबार तालाबन्दी गरेका थिए। नगरपालिकाले सुनुवाई नगरे जिल्ला प्रशासन कार्यालय बाजुरामा पनि ज्ञापनपत्र बुझाउने स्थानीयले बताएका छन्। सो ठाउँमा डम्पिङ साइड बनाउँदा वडा नं ५ र ७ को बस्तीलाई वातावरणीय हिसाबले असुरक्षित भएको स्थानीयले बताएका छन्। डम्पिङ साइड निमार्णका लागि नगरपालिकाले ठेक्का सम्झौता समेत गरिसकेको छ। स्थानीयबासीले भीरालो ठाउँ भएकाले त्यहाँको फोहोर कर्णाली नदीसम्म मिसिन सक्ने, व्यक्तिगत जमिन समेत परेको र विरसैन सिँचाइ कुलोलाई समेत असर पर्ने भएकाले नबनाउन दबाब दिँदै आएका छन्। बुढिन्नदा नगरपालिका उपप्रमुख सृष्टि रेग्मीले भनिन्,' नगर प्रमुख र केही व्यक्तिले आफ्नो मनोमानी तरिकाले डम्पिङ साइड निमार्ण गर्ने योजना बनाएको र त्यो ठाँउ कुनै हिसाबले उपयुक्त छैन।' नगरप्रमुख पदमकुमार गिरीले सबै प्रक्रिया पुर्याएका कामअघि बढाउने निर्णय गरिएको बताए।उनले यसलाई राजनीतिक मुद्दा मात्र बनाएको आरोप लगाए।उनले भने, 'वातावरणीय प्रभाव मुल्यांकन सबै गरेका छौं, त्यस्तो कुनै बस्ती सडकलाई असर गर्दैन। फोहोर मैला व्यवस्थापन ऐन २०६८ मा फोहोर मैला व्यवस्थापपनको जिम्मा स्थानीय तहलाई रहेको छ । स्थानियको सहमती र वाताबरणमा असर नपर्ने गरी व्यवस्थापन गर्नुपर्ने ऐनमा उल्लेख रहेको छ।"
सुनसरी उद्योग वाणिज्य संघको अध्यक्षमा गिरीधारी,"धरान : सुनसरी उद्योग बाणिज्य संघको अध्यक्षमा व्यवसायी गिरीधारी सापकोटा निर्वाचित भएका छन्। सापकोटाले ७ सय ४१ मत प्राप्त गरी तीन वर्षका लागि अध्यक्षमा निर्वाचित भएका हुन्। उनका निकटतम प्रतिद्वन्दी व्यवसायी विजय श्रेष्ठले ६ सय ६३ मत प्राप्त गरेका छन्। निर्वाचित भएका सापाकोटालाई नेकपा र पराजित श्रेष्ठलाई कांग्रेसले समर्थन गरेको थियो। त्यस्तै, उद्योग तर्फको सदस्यमा प्रभाव खतिवडा, पियुषराज आचार्य, महेन्द्र प्रधान र विष्णु बराल निर्वाचित भएका छन्। बाणिज्यतर्फको सदस्यमा नविनराज भण्डारी, सिताराम आचार्य, अशोक जैन, मानबहादुर विक, मनोज श्रेष्ठ, राजेश अग्रवाल, सशी साह र दिनेश राई निर्वाचित भएका छन्। बाणिज्य तर्फको महिला सदस्यमा शुभेच्छा अधिकारी श्रेष्ठ निर्वाचित भइन्। एशोसियटतर्फ अनिल अग्रवाल, गोपाल श्रेष्ठ र राजेश अग्रवाल निर्वाचित भएका छन्।वस्तुगत सदस्यतर्फ शिवराज श्रेष्ठ, रामस्वरुप शर्मा र उद्योग महिला सदस्यमा एलिना मगर निर्विरोध निर्वाचित भए। निर्वाचनमा एक हजार ४ सय ३४ मत खसेको थियो। संघको अन्य पदाधिकारीको जिम्मेवारी भने पहिलो बैठकले तोक्ने बताइएको छ। निर्वाचित भएपछि सापकोटाले समग्र व्यपारी, व्यवसायीलाई एकताबद्ध गराई व्यवसायिक हितमा लागि पर्ने प्रतिबद्धता जनाएका छन्।"
महिला सेलमा गुनासै गुनासा,"काठमाडौं : कालिमाटी महिला सेलमा आँचल (नाम परिवर्तन) आँसु थाम्न नसकी भित्र पसिन्। दुई वर्षअघि मात्र झापाका एक युवकसँग उनको विवाह भएको थियो। सम्बन्ध यतिबेला विच्छेद जस्तै छ। कारण, ती युवकले भित्री वस्त्रसमेत नलगाएको तस्बिर सार्वजनिक गरिदिए। पहिल्यै अर्की पत्नी र एक छोरा हुँदाहुँदै ढाँटेर उनले आँचलसँग बिहे गरेका रहेछन्। आँचलले पछि मात्र थाहा पाइन्। सम्बन्धविच्छेद गर्छु भन्दा उनले आँचलको नग्न तस्बिर मात्र बाहिर ल्याएनन् ज्यान मार्ने धम्कीसमेत दिए। पीआर लिएका ती युवक अस्ट्रेलियामा अधिवक्ता छन्। आँचललाई अहिले आभाष भएको छ उनले यौनसम्बन्धका लागि मात्र आफूलाई फसाएका रहेछन्। आँचल ती युवकविरुद्ध जबर्जस्ती करणी र साइबर अपराधमा मुद्दा दर्ता गर्ने मेलोमा छिन्। आँचलको केस छिनोफानो नहुँदै ४ जना सेलभित्र पसे। उनीहरूको पनि वैवाहिक सम्बन्धकै मामिला रहेछ। पत्नी र छोराछोरी हुँदाहुँदै लोग्नेले कान्छी भित्याए। टेकु बस्ने सिर्जना र विनिता (दुवै नाम परिवर्तन) छोराछोरी देखाउँदै रुन थाले। उनीहरूले हेर्नोस् म्याडम अब हामी कसरी बाँच्ने। बच्चा हुँदाहुँदै लोग्ने अर्कैसँग लाग्यो भन्दै सेलकी प्रमुख इन्स्पेक्टर चेतना पोखरेलसँग गुनासो गरे। काखमा छोरो च्यापेकी सिर्जनाले लोग्नेलाई नस्विकार्ने अठोट गरिन्। तर, विनिता अझै पनि लोग्ने स्विकार्ने तर उसले कान्छीलाई छाड्नुपर्ने। पर्सा घर भएर लैनचौर बस्दै आएकी चाँदनी (नाम परिवर्तन) को पीडा पनि कम थिएन। ठमेलमा होटल सञ्चालन गर्ने पति अर्की युवतीसँग लागेपछि उनी विक्षिप्त भइन्। महानगरीय प्रहरी वृत्त लैनचौरमा आइतबार यसबारे छलफल भएको थियो। सहमतिमा चाँदनी डेरा फर्किएलगत्तै उनीमाथि कुटपिट भयो। प्रहरीले फेरि पक्राउ गरी घटना सेलमा पठायो। पर्साबाट चाँदनीका सासुससुरा आए। ससुराले छोराको गल्ती नै हो भनेर ठहर गरे पनि उनको गुनासो अर्कै थियो। उनले भने, घरभित्रको कुरा किन बाहिर ल्याइन् बुहारीले। चाँदनीको पतिको मोबाइलमा अर्की युवतीसँग आपत्तिजनक अवस्थामा बसेको फोटो थियो। उनी भन्दै थिइन्, मलाई त उहाँले यो केटी बहिनी भन्दै हुनुहुन्थ्यो तर बहिनीसँग यस्तो फोटो खिचाउने संस्कार हाम्रोमा छैन। यी तीन घटना महिला सेलमा सोमबार दिउँसो एक घण्टामा आएका थिए। यस्तो गुनासो र उजुरी सेलमा दैनिक २०३० वटा आउँछन्। प्रहरीले अधिकांशलाई सम्झाइबुझाइ गरेर पठाउँछ। अलि विशेष घटनाको मात्र अनुसन्धान गरेर मुद्दा चलाउने गरेको छ। विशेषगरी मानव बेचबिखन, बहुविवाह, बालविवाह, जबर्जस्ती करणी, करणी उद्योग र घरेलु हिंसाका घटना आउँछन्। सेल प्रमुख पोखरेल भन्छिन्, राजधानीभित्रै महिला हिंसाले जरा गाडेको छ। बुझ्ने र पढेलेखेकाले बेइज्जती हुने डरले उजुरबाजुर गर्दैनन्। तर आर्थिक अवस्था कमजोर भएका प्रहरीमा आउँछन्। यस वर्ष मात्र राजधानीमा प्रहरीले महिला हिंसाका ११ सय ८० उजुरी सुनुवाइ गरेको छ। बहुविवाहका ६०, जबर्जस्ती करणीका १ सय २० र मानव बेचबिखनका २५ घटना सेलमा दर्ता भएका छन्। मलाई लोग्नेले कुटपीट गर्यो, खानलगाउन दिएन, सासुससुराले घरबाट निकालिदिने धम्की दिन्छन् भन्ने जस्ता उजुरी दैनिक आउँछन्, इन्स्पेक्टर पोखरेलले भनिन्, घरभित्रको झगडा सकभर मिलाएरै पठाईन्छ। मुद्दा चलाउनै परे मात्र चलाउँछौं। गत वर्षको तुलनामा यस्ता घटनाको संख्या कम भए पनि सामाजिक चेतनाको स्तर अझै कमजोर रहेको तथ्यांकले बताउँछ। तथ्यांक गत आव यो आव (वैशाखसम्म) घरेलु हिंसा १९६८ ११८० मानव बेचबिखन ३९ २५ बहुविवाह ५४ ६० जबर्जस्ती करणी १४८ १२३ यो आव (वैशाखसम्म) घरेलु हिंसा १९६८ ११८० मानव बेचबिखन ३९ २५ बहुविवाह ५४ ६० जबर्जस्ती करणी १४८ १२३"
करेन्ट लागेर काभ्रेमा एकको मृत्यु,"शिखर चिमौरिया काभ्रे : काभ्रे जिल्लाको नमोबुद्ध नगरपालिका ८ स्थित गैरापाटीमा सोमबार बेलुकी करेन्ट लागेर एकको मृत्यु भएको छ। नमोबुद्ध नगरपालिका ८ का ६० वर्षीय रामशरण अधिकारीको करेन्ट लागेर मृत्यु भएको जिल्ला प्रहरी कार्यालय काभ्रेका डीएसपी दिपक गिरीले बताए। खानेपानी राखेको बिजुलीको ट्रान्समिटरमा फ्युज राख्ने क्रममा करेन्ट सर्ट भई अधिकारीको मृत्यु भएको डीएसपी गिरीले जानकारी दिए। उनले भने, ' पानी तात्ने ट्रान्समिटरमा फ्युज गएछ, प्राविधिकलाई खबर गर्दा समेत कोही नआएपछि बेलुका आफैले फ्युज राख्ने क्रममा ट्रान्समिटरमा टाँसिएर अधिकारीको मृत्यु भएको हो।' नमोबुद्ध नगरपालिकामा सधैंजसो बत्तीमा समस्या आइरहने भन्दै गत हत्ता स्थानीयले नगरपालिकामा जुलुससहित बत्तीको मर्मत सम्भारका लागि ज्ञापनपत्र बुझाएका थिए।। नगरपालिकाले कुनै चासो नदिएका कारण अहिले उक्त घटना भएको स्थानीयको आरोप छ। शव पोष्टमार्टमका लागि शीर मेमोरियल अस्पताल बनेपामा राखिएको छ।घटनाको विषयमा थप अनुसन्धान भइरहेको जिल्ला प्रहरी कार्यालय काभ्रेका निमित्त प्रमुख एवं सूचना अधिकृत दिपक गिरीले जानकारी दिए।"
मापदण्डविपरित खोटो संकलनले मासिदै सल्लेरी वन,"बैतडी : जिल्लाको अधिकांश सामुदायिक वनमा खोटो संकलन गर्दा वन मासिदै गएका छन्। सल्लेरी वनमा जथाभावी खोटो संकलन गरिने भएकाले वन मासिदै गएका हुन्। सामुदायिक वनले तत्कालको फाइदा हेर्दा सल्लेरी वन मासिदै गएको सिगास गाउँपालिका१ का केशवदत्त जोशीले बताए। उनले भने, 'खोटो संकलनले वन मासिदै गएका छन्। खोटो मात्रै संकलन हुन्छ। वृक्षारोपणको काम हुँदैन। यसले गर्दा रुखको आयु छोटिदै जान्छ।' सामुदायिक वनमा दीगो व्यवस्थापनका कार्यक्रम सञ्चालन नगरिकनै खोटो संकलन गर्ने कार्य भइरहेको सिगास १ का राम बिष्टले बताए। उनले भने, 'खोटो संकलनको अनुमति लिँदा मापदण्ड पूरा गर्ने भनिएपनि फिल्डमा त्यसो हुन सकेको छैन्। जसले गर्दा सल्लेरी वन नष्ट हुँदै गएका छन्। खोटो संकलनका कारण सल्लेरी वनमा आगलागीका घटना पनि बढ्दै गएका छन्।बैतडीमा विभिन्न चारवटा कम्पनीले अनुमति लिएर विभिन्न सामुदायिक वनमा खोटो संकलन गरिरहेका छन्। कम्पनीले खोटो संकलनका सबै मापदण्ड पूरा गरेर खोटो संकलन गरिरहेको भनिए पनि फिल्डमा भने त्यसो देखिएको छैन। खोटो संकलन हुने वनमा आगलागीको जोखिम पनि बढी छ। खोटो संकलन हुने वनमा आगोले प्रत्येक वर्ष क्षति पुर्याउँदै आएको छ। सल्लाका साना बोट हुर्कनै पाएका छैनन्।पाटनका विनोद बिष्टले भने, 'सल्लेरी वनमा यसै हिसाबले खोटो संकलन हुँदै जाने हो भने वन नष्ट हुने कुरामा दुईमत छैन्।' बैतडीको कुल १ लाख ४८ हजार ३७८ हेक्टर जमीनमध्ये ५८ प्रतिशत जमीनमा वन क्षेत्र रहेको छ। तर पछिल्लो समयमा विभिन्न कारणले वन क्षेत्र मासिदै गएको छ।"
धनगढीको बेहडाबाबा धाममा मेला सुरु,"धनगढी : धनगढी उपमहानगरपालिका१६ रामपुरस्थित बेहडाबाबा मन्दिरमा मेला सुरु भएको छ। विगतको वर्षमाजस्तै यस वर्ष पनि स्थानीयस्तरबाटै मेलाको आयोजना गरिएको हो। मेलाको सुदूरपश्चिम प्रदेशका मुख्यमन्त्री त्रिलोचन भट्टले उद्घाटन गरेका हुन्। उनले प्रदेशमा सबैभन्दा बढी धार्मिक पर्यटनको सम्भावना बेहडाबाबामा रहेको बताए। उनले बेहडा बाबा धामको विकासका लागि प्रदेश सरकार सहयोग गर्न तयार रहेको आश्वासन दिए। कार्यक्रममा धनगढी उपमहानगरपालीकाका प्रमुख नृपबहादुर वडले बेहडाबाबाको विकासका लागि गुरु योजना तयार भैसकेको बताए। 'बेहडाबाबा जोड्ने सडक कालोपत्रे गर्ने कामको सुरुवात भइसकेको छ,'उनले भने, 'खुटिया र शिवगंगा नदीमा पक्की पुल निर्माणको काम सुरु भइसकेकाले भक्तजनलाई यहाँ आउन समस्या हुँदैन।' मेलामा भारतीय पर्यटक सबैभन्दा बढी अवलोकन गर्न पुग्छन्। स्थानीयका अनुसार बेहड बाबा दर्शनको लागि आउने दर्शनार्थीमध्ये भारतीयको संख्या नै उल्लेख हुन्छ। बेहडाबाबा सुदूरपश्चिम प्रदेशको एक प्रमुख धार्मिक स्थलका रुपमा चिनिएको छ। यहाँ पत्नीलाभ, पुत्रलाभ, धनलाभलगायत धेरै मनोकांक्षा बोकेर तीर्थालु आउने गरेको स्थानीय बताउँछन्। राज्यको उचित लगानी हुन नसक्दा ओझेलमा पर्दै आएको छ। स्थानीयका अनुसार मन्दिर घनाजंगलको बीचमा छ। परापूर्वकालमा शिवलिंग आफै उत्पत्ति भएपछि त्यहाँ मन्दिर स्थापना गरिएको हो। मन्दिर परिसरमै महादेव नामको एउटा ठूलो तलाउ पनि रहेको छ। त्यस तलाउमा स्नान गरी दर्शनार्थी शिवजीको पूजा गर्ने गर्दछन्। माघे संक्रान्तिका दिन जलाशयमा स्नान गरी मन्दिरमा दर्शन गर्नाले वर्षभरिको पाप पखालिने जनविश्वास समेत रहँदै आएको छ। यसका अतिरिक्त त्यहाँ दर्शन गर्नाले पारिवारिक सुख, सन्तान लाभ, धनप्राप्तिका साथै नयाँ जोडी प्राप्त हुने विश्वास गरिन्छ। यस कारणले पनि त्यहाँ नेपाल र भारतका दूरदराजबाट पर्यटक दर्शनका लागि उल्लेख्य संख्यामा आउने गर्दछन्।"
हुरीले बिजोग : त्रिपालसम्म पाएनन् पीडितले,"धनगढी : धनगढी उपमहानगरपालिका१ की राजकुमारी चौधरीको बास पाँच दिनयता खुला आकाशमुनि छ। टिनले छाएको दुईकोठे घरको छानो बिहीबारको हुरीले उडाएपछि दुई वर्षकी छोरीसहित उनको दैनिकी कष्टकर बनेको छ। कसैले त्रिपालसमेत दिएको छैन। कोही चिउरा ल्याएर पनि आएको छैन, उनले भनिन्, घरभित्रका सबै अन्न पानीले भिजाएको छ। श्रीमान् पसलमा काम गर्ने भएकाले बजारबाट नयाँ अन्न किनेर खाइरहेका छौं। पाँच दिनदेखि बिजुली नआएको र सारीको छत बनाएर छोरी सुताउने गरेको उनले सुनाइन्। धनगढीमा दिनहुँ ४० डिग्रीभन्दा बढी तापक्रम पुग्छ। चुनावका बेला भोट माग्न नेताहरू गाउँभरि आएका थिए, उनले भनिन्, पाँच दिन भयो, कोही पनि कस्तो समस्या छ भनेर सोध्न आएका छैनन्। छिमेकमा छत हालेको नयाँ घर बनिरहेको छ। राति सुत्न त्यहाँ जान्छौं। राति शीतल भए पनि लामखुट्टेले टोकेर हैरान बनाउने गरेको उनले बताइन्। यही वडाकी सीता कोलीको पनि हालत उही छ। उनको घरको छानो हुरीले उडायो। खाना पकाइरहेका बेला वितण्डा मच्चायो, फल्याकवाला खाट भएकाले सबै जना त्यसमुनि गएर बाच्यौं, उनले भनिन्, खाटमाथि इँटा खसिरहेका थिए। छानो छर्लंग आकाश देखिने भएको छ। जस्ता किन्न २०२५ हजार रुपैयाँ चाहिने उनले सुनाइन्। मजदुरी गरेर खाने मान्छे, कहाँबाट ल्याउने ? , उनले भनिन्। घर सग्लै रहेका छिमेकीबाट खानेकुरा मागेर खाइरहेको उनले बताइन्। धनगढी ओमशान्ति टोलका भीमबहादुर आउजीका दुई भाइको टायल भएको घर, भान्सा र गोठ हुरीले उडायो। तीनै घरका टायल एकत्रित गरेर ओत लाग्ने बनाएको उनले बताए। आधाभन्दा बढी टायल उडाएर लग्यो, अब जस्ता लगाउनुको विकल्प छैन तर सरकारले केही पनि दिएन, उनले भने, दलित त भोट बैंक न हुन् नेताका लागि। विपत्ति परेका बेला को आउँछ ?। धनगढी उपमहानगरपालिका१ मा हुरीले भत्किएको घर अगाडि सीता कोलीको परिवार।तस्बिर : शिवराज भट्ट वडा नम्बर ६ का चतुर्भुज चौधरीको परिवार पनि आकाशमुनि बस्न बाध्य छ। यो देशमा तीनवटा सरकार छन् भन्छन् उनले भने, तर, हामीले सरकार देख्न र महसुस गर्न पाएका छैनौं। कनरीका ७५ वर्षीय पञ्चराम चौधरीका चार छोराको घरहुरीले पूर्णरुपमा क्षतिग्रस्त छ। छोराहरूका परिवारको बिचल्ली देखेर पञ्चराम चिन्तित छन्। एउटालाई मात्र समस्या परेको भए अरू भाइले सहयोग गर्थे, उनले भने, चारै जना समस्यामा छन्। कसले सहयोग गर्ने ? वडा नम्बर २ सन्तोषी टोलका धर्मराज ओझाले आफन्तको घरमा सहारा लिएर बसेको बताए। हुरीले छानो उडाएको पाँच दिन भइसक्यो। राहतका नाममा एउटा त्रिपाल मात्रै आएको छ, उनले भने, खानलाउन केही बाँकी राखेन। सपरिवार आफन्तको शरणमा बाँचिरहेका छौं। धनगढीका वडा नम्बर २, ६, ७, १०, १२, उर्माको बेली, पटेला, पथरी, कनरी, बेली आसपास हुरीले वितण्डा मच्चाएको थियो। घरको छाना र भित्ता उडाएर लगेपछि अधिकांश परिवार खुला आकाशमुनि रात बिताउन बाध्य छन्। नवजात शिशु र सुत्केरी सबैभन्दा बढी समस्यामा परेका छन्। कैलालीमा २ हजार २ सय १६ घरधुरी हुरीबाट प्रभावित भएको जिल्ला प्रशासन कार्यालयले जनाएको छ। घर पूर्णरूपमा क्षति भएका प्रभावितलाई त्रिपाल वितरण गर्ने कार्य र्भरहेको छ। सुदूरपश्चिम प्रदेशका मुख्यमन्त्री त्रिलोचन भट्टले हुरीप्रभावित क्षेत्रमा सरकारी प्रतिनिधि पुगेको बताए। उनले मन्त्रिपरिषद् बैठकले मृतकका परिवारलाई डेढ लाख, पूर्णरुपमा घर क्षति भएकालाई २० हजार र आंशिक क्षति भएकालाई १० हजार रकम तत्काल दिने निर्णय भएको सुनाए।"
सडक पीच नभएको भन्दै थलीबासी उत्रिए आन्दोलनमा (फोटोसहित ),"काठमाडौं : सडक विस्तारका लागि भत्काइएको सडक निर्माण नभएको भन्दै थलीका स्थानीयबासीले मंगलबार बिहान सडक अवरुद्ध गरे। लामो समयदेखि सडक मर्मत नगरेको भन्दै थलीबासीले बिहान करिब ७ बजेदेखि ९:३० बजेसम्म सडकमा टायर बालेर अवरुद्ध गरेका हुन्। पूर्वप्रधानमन्त्री माधव नेपालको प्रभाव क्षेत्र मानिएको उक्त क्षेत्रको सडकमा कालोपत्रे नहुँदा स्थानीय आक्रोशित भएका छन्। प्रदर्शनकारीले 'पूर्वप्रधानमन्त्रीको क्षेत्र जताततै अलपत्र' लेखेको प्लेकार्ड समेत बोकेर सडकमा उत्रिएर नारा जुलुस गरेका थिए। प्रदर्शनका कारण चाबहिल, बौद्ध, जोरपाटीहुँदै साँखु ,आलापोट,गागलफेदी चल्ने सम्पूर्ण सवारीसाधन ठप्प भए। प्रदर्शनकारीले निजी सवारी, तथा विद्यालयका बस समेतलाई सञ्चालनमा रोक लगाएका थिए। केही समयअघि बौद्धका स्थानीयबासीले पनि सडक पीचको माग गर्दै आन्दोलित भएका थिए। आन्दोलनपछि उक्त सडक कालोपत्रे भएको थियो। तर सडक छेउछाउमा काम अझैं बाँकी हुँदा उक्त क्षेत्रका स्थानीय हिलो र धूलोबाट आजित छन्। सडक पीच नहुँदा जोरपाटीसाँखू सडकखण्डका स्थानीय सास्ती भोग्दै आएका छन्।"
"दूध बोकेको गाडीको ठक्करबाट एकको मृत्यु, दुई गम्भीर","विराटनगर : मोरङको धनपालथान गाउँपालिका४ गदिया खोलाको पुलमा दूध बोकेको गाडीले मंगलबार बिहान ठक्कर दिंदा एकजनाको मृत्यु भएको छ। विराटनगररंगेली सडक खण्डमा भएको दुर्घटनामा दुईजना गम्भीर घाइते भएका छन्। झापाको मेचीनगर नगरपालिका१३ इँटा भट्टामा रहेको एनएमसी दूध डेरी उद्योगको मे १ च ४६०९ नम्बरको पिकअप भ्यानले ठक्कर दिंदा दुर्घटना भएको इलाका प्रहरी कार्यालय रंगेलीका प्रहरी निरीक्षक कवीन्द्र कार्कीले जानकारी दिए। उनका अनुसार पश्चिमबाट पूर्वतर्फ जाँदै गरेको गाडी अनियन्त्रित भई विपरित दिशामा आउँदै गरेका धनपालथान४ का १७ वर्षीय मोहम्मद जवार, १५ वर्षीय मोहम्मद अफ्सार अन्सारी र १८ वर्षीय मोहम्मद कैफलाई ठक्कर दिएको थियो। गम्भीर घाइते सबैलाई उपचारका लागि विराटनगरको न्युरो अस्पताल ल्याइएको थियो। उपचारका क्रममा १७ वर्षीय मोहम्मद जवारको बिहान ७ बजे मृत्यु भएको प्रनि कार्कीले बताए। टाउकोमा चोट लागेर गम्भीर अवस्था भएका दुईजनाको न्युरोमै उपचार भइरहेको छ। घर नजिकै रहेको मस्जिदबाट नमाज पढेर फर्कने क्रममा तीव्र गतिमा रहेको गाडीले बिहान ५:३० बजे तीनैजनालाई एकैपटक ठक्कर दिएको स्थानीय बासिन्दाले बताए। ठक्कर दिएपछि पुलबाट उछिट्एर गाडी खोलामा झरेको थियो।गाडी र चालक मेचीनगर७ का गोविन्दप्रसाद अधिकारीलाई नियन्त्रणमा लिएर घटनाको अनुसन्धान सुरु गरिएको प्रनि कार्कीले बताए। दुर्घटनाको विरोधमा स्थानीयबासिन्दाले टायर बालेर अवरुद्ध पारेको विराटनगररंगेली सडक खण्ड। पक्राउ परेका चालकले प्रहरीलाई दिएको जानकारी अनुसार एनएमसी डेरीबाट दूध बोकेको उक्त गाडी विभिन्न ठाउँमा दूध पुर्याए फर्कने क्रममा दुर्घटनामा परेको हो। घटनाको विरोधमा स्थानीय बासिन्दाले भने विराटनगररंगेली सडक खण्ड अवरुद्ध पारे। सडकमा टायर बालेर स्थानीय बासिन्दाले प्रदर्शन सुरु गरेपछि झन्डै एक घण्टा उक्त सडकमा सवारी साधन सञ्चाल हुन सकेनन्। दोषी चालकलाई कारबाही हुनुपर्ने, पीडितलाई क्षतिपूर्ति दिनुपर्ने र घाइतेको प्रभावकारी उपचार हुनुपर्नेलगायतका माग राखेर स्थानीय बासिन्दा आन्दोलित बनेका हुन्। ठूलो संख्यामा परिचालित प्रहरीले आन्दोलनमा उत्रिएकासँग समन्वय गर्दै कारबाही कानुनअनुसार हुने जनाएपछि स्थानीय बासिन्दा आन्दोलन फिर्ता लिन सहमत भएका थिए।"
दुई पेस्तोल र आठ राउण्ड गोलीसहित विराटनगरबाट भारतीय पक्राउ,विराटनगर : दुई पेस्तोल र आठ राउण्ड गोलीसहित प्रहरीले विराटनगर महानगरपालिका९ बाट एकजना भारतीय नागरिकलाई पक्राउ गरेको छ। भारत सीतामणि घर बताउने २२ वर्षीय कुनालकुमार सिंहलाई सोमबार राति ८ : ३० बजे पक्राउ गरिएको मोरङ प्रहरीका प्रवक्ता डीएसपी घनश्याम श्रेष्ठले जानकारी दिए। पक्राउ परेका सिंह अर्का साथीसँगै सोमबार दिउँसो १ बजे विराटनगरकै एउटा गेस्ट हाउसमा आएर बसेका थिए। कोठा बुक गरेर बसेका दुईजनाको साथमा हतियार छ भन्ने गोप्य सूचनाका आधारमा वडा प्रहरी कार्यालय विराटनगरबाट डीएसपी बेदप्रसाद गौतमको नेत्रृत्वमा टोली परिचालन गरिएको थियो। गौतम नेत्रृत्वकै टोलीले हतियारसहित बसेको गेस्ट हाउसको कोठामा छापा मारेर सिंहलाई पक्राउ गरेको हो। उनीसँगै रहेका अर्का व्यक्ति भने छापा मार्दा गेस्ट हाउसमा नभेटिएको र अहिलेसम्म फेला पार्न नसकिएपछि खोजी तीव्र पारिएको प्रहरी प्रवक्ता श्रेष्ठले बताए। गेस्ट हाउसमा नभेटिएका अर्का व्यक्ति भारतीय नै भएको बताइए पनि प्रहरीले परिचय गोप्य राखेको छ। डीएसपी श्रेष्ठका अनुसार पक्राउ परेकाको साथबाट कटुवा र चाइनिज गरेर दुईवटा पेस्तोल र दुवैमा लोड हुने चारचार राउण्ड गरेर आठ राउण्ड गोली बरामद भएको छ। प्रहरीले गेस्ट हाउसको नाम पनि खुलाएको छैन। प्रहरीले पेस्तोलसहित नेपाल छिरेका भारतीय हतियार कारोबारी भएको हुन सक्ने आशंका गरेको छ।अथवा उनीहरु कुनै अपराधिक घटना गराउने उद्देश्यले पनि विराटनगर आएको हुनसक्ने आशंकामा अनुसन्धानको दायरा फराकिलो पारिएको डीएसपी श्रेष्ठको भनाइ छ। उनले पक्राउ परेका सिंहविरुद्ध हातहतियार खरखजना मुद्दा चलाउने प्रक्रिया अघि बढाइएको जानकारी दिए।
कैलालीको ओलानीमा पानीको हाहाकार (तस्बिरसहित),धनगढी : कैलालीको गोदावरी नगरपालिकाको ओलानी बस्ती काकाकुल भएको छ।वर्षौँदेखि खानेपानीको समस्या भोग्दै आएका गोदावरी नगरपालिका १० का केही बस्ती तथा ११ र १२ का बासिन्दा हावाहुरीपछि पूर्णरुपमा प्रभावित भएका हुन्। उक्त क्षेत्र सुदूरपश्चिम प्रदेशका सामाजिक विकासमन्त्री कृष्णराज सुवेदीको निर्वाचन क्षेत्र पनि हो। वषौँदेखि ट्युबेलको पानी उपभोग गर्दै आएका ती वडाबासी खानेपानीबाट बञ्चित भएका छन्। गर्मीको समयमा ट्युवेलको पानी सुक्दै जाने भएपछि पानीको हाहाकार हुने भएको हो। यसपटक भने विद्युत सेवा अवरुद्ध भएपछि चौतर्फी समस्यामा परेको स्थानीय धर्मदेव ओझाले बताए।ओलानी क्षेत्रमा डीप ट्युबेल गाड्ने बेला लापरवाही भएका कारण खानेपानीको चरम समस्या हुँदै आएको स्थानीयको गुनासो छ। वडा नम्बर ११ का स्थानीय किसन कुनजेडाले दुई सय मिटर गहिराईमा गाड्नुपर्ने ट्युबेल डेढ सय मिटरमै छोडिदिने गर्दा हरेक वर्ष वैशाख र जेठ महिनामा पानीको हाहाकार हुने गरेको गुनासो गरे। साझा विवेकशिल वितरण गर्यो ओलानीमा पानी साझा विवेकशिल पार्टीले गोदावरी नगरपालिकाको ओलानीमै स्थानीयलाई पानी वितरण गरेको छ। जेठ २३ गते आएको हावाहुरीका कारण विद्युत नहुँदा पानी समेत स्थानीयले खान पाएका छैनन्।विद्युतबाट स्थानीय बोरिङको पानी तानेर खाने गरेका थिए। साझा विवेकशिल पार्टीले ओलानीमै पुगेर अत्तरियाबाट गाडीमा जारको पानी ढुँवानी गर्दै वितरण गरिरहेको जनाएको छ। साझा विवेकशिल पार्टीको सुदूरपश्चिम अभियान विभाग प्रमुख विनोद मल्लले पानीको हाहाकार भएपछि गाउँमै पुगेर वितरण गरिरहेको जानकारी दिए।
"राष्ट्रपतिको गाउँमा पानीको हाहाकार, बसाइँ सर्दै स्थानीय","मानेभञ्ज्याङ, भोजपुर : रामप्रसाद राई गाउँपालिका५ मानेभञ्ज्याङ भोर्लेनीका ६४ वर्षीय केशर पराजुली घर, जग्गाजमिन त्यसै छाडेर सुनसरीको तरहरा बसाईँ सरेका छन्। उनी ०७४ साल मंसिरबाट त्यहाँ बसाइ सरेका हुन्।गाउँका पानीका मुहान रित्तिन थालेपछि उनी पशुचौपाया समेत बेचेर गाउँबाटै पन्छिएका हुन्। सोही गाउँका अर्का ४७ वर्षीय दीपक तामाङ पनि श्रीमती, १ छोरी र ४ भाइ छोरो लिएर गत फागुनतिर कालीबञ्जार झरे। वर्षेनी सुख्खाले कुनाकन्दराका ससाना पानीका मुहान एकपछि अर्को गर्दै सुक्न थालेपछि दिपक पनि गाउँ छाड्ने विकल्पमा पुगेका हुन्। मानिसलाई नै खानेपानी पुग्न छाडेपछि वस्तुभाउ र खेतिपाति गर्न कुनै सीप नचलेपछि घरै ताल्चा ठोकेर मधेश झर्न बाध्य भएका हुन्। यी दुई त ज्वलन्त उदाहरण मात्रै हुन्। मानेभञ्ज्याङमा वर्षेनी खानेपानीको हाहाकार मच्चिने गरेको छ। खानेपानी समस्याका कारण मानेभञ्ज्याङका भोर्लेनी, अर्चलेका करिब ६१ घरपरिवार खानेपानी समस्याकै कारण विस्थापित भएका छन्।बसाइ सरेकाका घर पुराना र जीर्ण बनेका छन्। झारपातले बेबारिसे बनेका धेरै वस्ती खण्डहर बनेका छन्। गाउँका सबै कुवा, कुलेसालगायत खानेपानी मुहान सुकिसकेका छन्। राष्ट्रपति विद्यादेवी भण्डारी पनि मानेभञ्ज्याङमै जन्मिएकी हुन्। राष्ट्रपतिकै गाउँमा वर्षेनी खानेपानीको अनिकालले सताउने गरेको छ। ०७२ सालको विनाशकारी भूकम्प र खडेरीले वर्षौदेखि पिउँदै आएको खानेपानीका श्रोतहरु क्रमशः सुक्न थालेका छन् । मानेभञ्जाङका करिब ५ सय १७ घरधुरी वर्षौदेखि खानेपानीको समस्या झेल्दै आएका छन्। मानेभञ्जाङका अर्चले, भोर्लेनी, आमबोटे, गडा, अगौटे, रानागाउँ, गुँरासेलगायत खानेपानीको उच्च जोखिमका स्थानमा वर्षेनी खानेपानीको चरम संकट हुने गरेको छ। पानी लिन पालो कुर्दै महिला खानेपानीको समस्याले सिंगो मानेभञ्जाङबासीमा मानवीय संकट पैदा हुने गरेको स्थानीय तिलाचन तामाङ सुनाउँछन्। 'राष्ट्रपतिको माइती गाउँ भनेर के गर्नु ? खानेपानी लिन डेढ दुई घण्टा धाएर एक गाग्रीले दिन काट्नुपर्छ,' उनले भने, 'खानेपानीकै कारण धेरै वस्ती विस्थापित भइसके।बाँकी रहेका गाउँलेलाई पनि जीवनस्तर चलाउनै गाह्रो छ।' गृहणीलाई समस्या मानेभञ्ज्याङबासीको दैनिकी पानी जोहो गर्नमै बित्ने गर्छ। घरायसी चुलाचौका गर्ने गृहणी बढी सास्ती खेप्ने गर्छन्। उनीहरुलाई खानेपानी जोहो गर्नमै दिनरात बित्ने गर्छ। गाउँका खोल्साखोल्सी र जरुवा पानीका मुहान सुक्न थालेपछि बाँकी साउनेपानी, भञ्जाङ र जुकेपानीलगायत ३ वटा मुहानमा बिहानबेलुकी पालो कुरेर पानी जोहो गर्ने महिलाको घुइँचो लाग्ने गर्छ। एक गाग्रो पानी थाप्न बिहान ४ बजेदेखि दिउँसो १२१ बजेसम्म धारामा लाइन लाग्नुपर्ने बाध्यता रहेको साउनेपानीकी ६६ वर्षीया लिलामाया निरौला सुनाउँछिन्। 'बिहानै आएर घण्टौं कुरेर लगेको खानेपानीले खाना बनाउन पनि पुग्दैन। नानीलाई स्कुल पठाउन पनि भ्याइदैन', उनले भनिन्, 'हामी बुढाबुढीलाई लाइनमा बस्दा ढाड, कम्मर, जोर्नीको समस्या भएको छ। के गर्नु पानी लिनै पर्यो, त्यति कष्ट सहनुको विकल्प छैन।' पशुचौपाया मारमा खानेपानीको संकटले गर्दा घरपालुवा पशुपंक्षी बढी मारमा पर्ने गरेका छन्।पानीकै कारण वस्तुभाउ पाल्ने धेरैजसो गाउँले बेसी खेत, खोला, किनारतिर बसाइ सरेको जुकेपानीका जीतबहादुर क्याप्छाकी मगरले बताए। उनले भने, 'मान्छेको लागि त जहाँबाट भएपनि एक गाग्रो पानी जुटाइएला तर गोठका वस्तुभाउलाई कहाँबाट ल्याएर पुर्याउने, वस्तुभाउ बचाउनै गाह्रो भाको छ।' मुहानले बजार धान्नै सकस रामप्रसाद राई गाउँपालिका६ बैकुण्ठेको करिब ८ किलोमिटर दूरीमा पर्ने बैकुण्ठेको टुनेको फेद मुहानबाट मानेभञ्ज्याङका करिब साढे ३ सय घरलाई वितरण गरिएको छ। ल्याइएको खानेपानी मुहानकै स्थानीयलाई अपुग छ। मुहानबाट ल्याइएको पानी मानेभञ्ज्याङसम्म आइपुग्दा २५ प्रतिशत मात्र आइपुग्ने गरेको स्थानीय मानेभञ्ज्याङ बजारनिबासी निशा तामाङ सुनाउँछिन्। बसाइँ सरेपछि जीर्ण बनेको एक स्थानीय घर। उक्त खानेपानी मुहानको विषयलाई लिएर करिब ३ वर्षअघि दुई गाउँलेबीच नै किचलो समेत बढेको थियो। पछि मुहानधनी स्थानीयबासीले मुहानको पानी आफूलाई पनि नपुग्ने भनेपछि जेनतेन बाँडेरै उपभोग गर्ने गरिएको मानेभञ्ज्याङका वडाध्यक्ष विरेन्द्र राईले बताए। मानेभञ्ज्याङबासीका लागि खानेपानीको अस्थायी श्रोत व्यवस्थापन गर्न गत आर्थिक वर्ष गाउँपालिकाले वडामार्फत् २ लाख बजेट पनि छुट्याइएको थियो। १२ करोड बराबरको पिखुवा खोला लिफ्टिङ खानेपानी आयोजना मानेभञ्ज्याङबजारबाट करिब १३ सय मिटर तल रहेको पिखुवा खोलाबाट पम्पिङ मेसिन राख्ने तयारी भइरहेको छ। सिंगो मानेभञ्ज्याङलाई खानेपानीको आपूर्ति पूरा गर्न उक्त खोलाबाट पानी ल्याउने काम सुरुआत गरिएको वडाध्यक्ष राईको भनाई छ। हालसम्म उक्त आयोजनाको भौतिक पूर्वाधारको ७० प्रतिशत काम सम्पन्न भइसकेको पिखुवा खोला लामडाँडा खानेपानी योजना समितिले जनाएको छ। कुल १२ करोड बराबरको सम्पूर्ण प्राविधिक इस्टिमेट रहेको उक्त पम्पिङ जडानमा चालु आर्थिकवर्षको प्रदेश सरकारबाट १ करोड ५० लाख बजेट थप गरेको थियो। हाल उक्त पम्पिङ मेशिन जडानको मोटर राख्ने, ६ वटा इन्टेक, खोलादेखि बजारसम्म ५ वटा ट्रान्समिटर जडान गर्ने काम अन्तिम चरणमा पुगेको आयोजनाले जनाएको छ। जीर्ण बनेको स्थानीयको घर।"
छोरी बलात्कार आरोपमा उपसचिव पक्राउ,काठमाडौं : छोरी बलात्कार आरोपमा भौतिक पूर्वाधार तथा यातायात मन्त्रालयका उपसचिव पक्राउ परेका छन्। महोत्तरी घर भई हाल ललितपुर बस्दै आएका उपसचिवलाई मंगलबार महानगरीय प्रहरी परिसर ललितपुरले पक्राउ गरेको हो। उनलाई पीडितको उजुरीका आधारमा पक्राउ गरिएको महानगरीय प्रहरी परिसर ललितपुरका प्रमुख एसएसपी रवीन्द्र धानुकले जानकारी दिए। प्रहरीमा करणीको उजुरी पर्नसाथ उनी मन्त्रालयबाट निलम्बनमा परिसकेका छन्। प्रहरीले उनीमाथि अनुसन्धान सुरु भएको बताएको छ।
काभ्रेबाट १ लाख ७१ हजार नगदसहित ५ जुवाडे पक्राउ,"शिखर चिमौरिया काभ्रे : काभ्रे जिल्ला बनेपा नगरपालिका १ नाला टुकुचाबाट १ लाख ७१ हजार नगदसहित ५ जुवाडे पक्राउ परेका छन् । विशेष सूचनाका सोमबार बेलुका ८ बजे छापा मार्नेक्रममा नगदसहित पाँचजनालाई पक्राउ गरेको इलाका प्रहरी कार्यालय बनेपाका प्रहरी निरीक्षक निरञ्जन भट्टराईले जानकारी दिए। उनले लुकिछिपी नाला टुकुचामा योग्रेन्द्र श्रेष्ठले तास खेलाइरहेको भन्ने सूचनाको आधारमा छापा मार्दा घरधनी योग्रेन्द्र श्रेष्ठसहित अन्यलाई पक्राउ गरेको बताए। ५२ पन्ती ताससहित घरधनी योगेन्द्र श्रेष्ठ, सगुन श्रेष्ठ, सचेश श्रेष्ठ, संजय श्रेष्ठ र मुकेश थापा पक्राउ परेका हुन्। उनीहरुलाई मंगलबार जिल्ला प्रशासन कार्यालय धुलिखेलबाट जुवा तास ऐन को म्याद थप गरी थप अनुशन्धनका लागि इलाका प्रहरी कार्यालय बनेपा राखिएको प्रहरी निरीक्षक भट्टराईले जानकारी दिए। बनेपा क्षेत्रलाई जुवारहित नगर बनाउनका लागि आफू र इलाका प्रहरी कार्यालय बनेपा लागिपरेकाले यसमा सबैले सहयोग गर्न समेत भट्टराईले आग्रह गरेका छन्।"

शीर्षक,विवरण
संरचनागत सुधार जरुरी,"सरकारले लिएको आर्थिक वृद्धिदरको लक्ष्य हासिल नहुने निश्चित भएको छ । चालु आर्थिक वर्ष ०७५७६ का लागि आठ प्रतिशत वृद्धिदरको लक्ष्य राखेको थियो । केन्द्रीय तथ्यांक विभागले ६८१ प्रतिशतको वृद्धिदर हासिल हुने अनुमान सार्वजनिक गरेको छ । सरकारको लक्ष्य महत्वाकांक्षी देखिएको छ । लक्ष्य निर्धारण गर्दा प्राप्तिको आधार विश्लेषण गरिनुपर्ने हो । कार्यसम्पादन र लक्ष्यबीच ठूलो अन्तरका कारण लक्षित उपलब्धि हासिल हुँदैनन् । सरकारको बजेट कार्यान्वयनको अवस्था नाजुक छ । मध्यावधि समीक्षाका क्रममा बजेटको आकार पनि घटाइयो । सरकारले यस वर्ष ३ खर्ब १४ अर्ब रुपैयाँ पुँजीगत बजेट खर्च गर्ने भने पनि अर्धवार्षिक समीक्षामा त्यसलाई घटाएर २ खर्ब ६५ अर्ब रुपैयाँ खर्च गर्ने भनेको छ । संशोधित लक्ष्यअनुसार पनि खर्च हुन मुस्किल छ । आर्थिक वर्ष समाप्त हुन साढे दुई महिना बाँकी हुँदा जम्मा १ खर्च १७ अर्ब रुपैयाँ विकास खर्च भएको छ। लक्ष्यअनुसार नभए पनि चालु वर्षमा उत्साहजनक आर्थिक विस्तारका लागि कृषि, व्यापार र निर्माण क्षेत्रले महत्वपूर्ण भूमिका निर्वाह गरेका छन् । यस वर्ष मनसुन राम्रो भएकाले रेकर्ड कायम गर्ने गरी ५६ लाख १० हजार टन धान उत्पादन भएको थियो । पुनर्निर्माण र नवनिर्माणका काम भइरहेका छन् । जसले आर्थिक गतिविधि विस्तारमा टेवा पुर्याएको छ । हाम्रो अर्थतन्त्रको संरचना हेर्ने हो भने कृषि क्षेत्रबाट कुल गार्हस्थ उत्पादन (समग्र अर्थतन्त्र) मा २७ प्रतिशत, उत्पादन क्षेत्रबाट १५ प्रतिशत र सेवा क्षेत्रबाट ५८ प्रतिशत योगदान रहेको देखिन्छ । अर्थतन्त्रमा उत्पादनमूलक क्षेत्र जसअन्तर्गत उद्योगधन्दा, निर्माण क्षेत्र, विद्युत्, ग्यास, पानीलाई समावेश गरिन्छ, यो क्षेत्रले जम्मा १५ प्रतिशत योगदान दिएको छ । उत्पादनमूलक क्षेत्रलाई बढी रोजगार सिर्जना गर्ने र आयात प्रतिस्थापन गर्ने क्षेत्रका रूपमा चिनिन्छ । अर्थतन्त्रमा यही क्षेत्रको योगदान कम हुँदा हामीले प्राप्त गरिरहेको आर्थिक वृद्धिदर दिगो हुने आधार नै कमजोर रहेको पुष्टि हुन्छ । अर्थतन्त्रको दिगो, स्थायी र समावेशी विकासका लागि उत्पादनमूलक क्षेत्र बलियो हुनुपर्छ । अर्थतन्त्रभित्रका १५ मुख्य औद्योगिक वर्गीकरणमध्ये कृषि र वन क्षेत्रपछि सबैभन्दा बढी योगदान गर्ने थोक तथा खुद्रा व्यापार हो । थोक तथा खुद्रा व्यापारले अर्थतन्त्रमा १४३७ प्रतिशत योगदान गरेको छ । व्यापार क्षेत्रको अर्थतन्त्रमा योगदान तुलनात्मक रूपमा बढी छ । हाम्रो आर्थिक वृद्धिदर र राजस्वको मुख्य आधार नै आयात भएको छ । विप्रेषणले आयातका लागि लगानी उपलब्ध हुने, आयात र उपभोग बढाएर उच्च आर्थिक वृद्धिदर हासिल गरेर त्यो दिगो हुन सक्दैन । त्यसकारण, सरकारको हस्तक्षेप चाहिएको हो । जति पनि आर्थिक वृद्धिदर हासिल भएको छ, त्यसमा सरकारको भूमिका नभएको होइन, कम छ । अनुकूल मनसुनले राम्रो कृषि उत्पादन हुनु र निजी क्षेत्रले निर्बाध काम गर्न पाउँदा ६ प्रतिशतको आर्थिक वृद्धिदर विनाकुनै ठोस मिहिनेत हासिल हुने प्रक्षेपण विश्लेषकले गर्दै आएका छन् । स्वस्थ्य, दिगो, समावेशी र फराकिलो आर्थिक विस्तारका लागि अब सरकारको नेतृत्वदायी भूमिका जरुरी छ । किनभने, हाम्रो अर्थतन्त्रका सबै क्षेत्रमा लामो समयदेखि लगानी बढ्न सकेको छैन । औद्योगिक र उत्पादनमूलक क्षेत्रमा त झन् लगानी कम छ । सरकारले लगानीको वातावरण निर्माण गरी लगानी भित्याउने, ठूला पूर्वाधारका आयोजना तोकिएको समयमा सम्पन्न गर्ने, अर्थतन्त्रमा जोखिम कम हुने गरी बजार सुधार गर्ने काम गर्न जरुरी छ । वास्तवमा अहिलेको आर्थिक वृद्धिदरलाई टिकाइराख्न हामीले उत्पादनमा सुधार गरी निर्यात बढाउने, पर्यटन र जलविद्युत् तथा कृषिका सम्भावनाको उपयोग गर्न जरुरी छ । यी क्षेत्रको सम्भावना उपयोगका लागि पूर्वाधारमा हामीलाई ठूलो लगानी चाहिएको छ ।"
अध्यागमन उद्घाटन गर्दै गृहमन्त्रीले भनेपर्यटन विकासको ढोका खुल्यो,इलाम : सुर्योदय नगरपालिकाको पशुपतिनगरमा गृहमन्त्री राम बहादुर थापा बादलले अध्यागमन कार्यालयको उद्घाटन गरेका छन्। अध्यागमन कार्यालयको उद्घाटनसँगै आइतबार गृहमन्त्री थापाले यस क्षेत्रमा पर्यटन विकासको ढोका खुलेको समेत बताएका हुन्। नेपालभारत सिमावर्ती पशुपतिनगर नाकामा दशकौंदेखि स्थानीयले अध्यागमनको माग गर्दै आएका थिए। कार्यालय खुलेपछि सीमा व्यवस्थापनमा सहयोग पुग्ने अध्यागमन विभागका महानिर्देशक इश्वरराज पौड्यालले बताए। कार्यालयले पर्यटकलाई ९० दिन सम्मको भिषा दिने अधिकार रहने पौड्यालले बताए। आठ जना कर्मचारीको दरबन्दी रहेका कार्यालयमा अहिले ३ जना कार्यरत रहको अध्यागमन अधिकृत रामचन्द्र काफ्लेले बताए। नेपालले अध्यागमन कार्यालय स्थापना गरेपनि भारतले अध्यागमन कार्यालय स्थापना नगरेसम्म प्रभावकारी काम नहुने भन्दै सुर्योदय नगरपालिकाका मेयर रण बहादुर राईले भारततर्फ अध्यागमन कार्यालय राख्न पहल गर्न गृहमन्त्रीलाई आग्रह गरे। अध्यागमन कार्यालय मेची पहाडी पर्यटन प्रवद्र्धन समितिले निर्माण गरेको पर्यटन सूचना केन्द्रमा स्थापना गरिएको हो।
कारागारमा स्वास्थ्य शिविर,"कालिकोट : जिल्ला स्वास्थ्य कार्यालय कालिकोटले जिल्ला कारागार कालिकोटमा मानसिक स्वास्थ्य शिविर संचालन गरिएको छ। जिल्ला स्ववास्थ्य कार्यालयको आयोजना तथा जिल्ला अस्पताल कालिकोटको प्राविधिक सहयोगमा जिल्ला कारागार कालिकोटमा मानसिक स्वास्थ्यसम्बन्धी एकदिने निशुल्कक स्वास्थ्य शिविर संचालन गरिएको हो। जिल्ला अस्पताल कालिकोटमा कार्यरत एमडिजीपी डा विज्ञान प्रजापती, मेडिकल अधिकृत डा बिष्णुप्रसाद श्रेष्ठ, जिल्ला स्वास्थ्य कार्यालयमा निमित्त प्रमुख कटकबहादुर महतलगायतका स्वास्थ्यकर्मीको सहभागीतामा जिल्ला कारागारमा रहेका ६० जना कैदी बन्दीको निशुल्क स्वास्थ्य परीक्षण, औषधि वितरणका साथै मानसिक स्वास्थ्यसम्बन्धी परामर्श सेवा दिइएको सिअहेव हेमराज बमले जानकारी दिए। उनका अनुसार शनिबार जिल्ला कारागारमा संचालन गरिएको निशुल्क स्वास्थ्य शिविरमा ५४ जना पुरुष तथा ६ जना महिला कैदी बन्दीको स्वास्थ्य परीक्षण गरिएको छ। जिल्ला स्वास्थ्य कार्यालयका कार्यक्रम फोकल प्रशन बमका अनुसार कारागारका अधिकांश कैदीबन्दीमा सामान्य डिप्रेसन, ग्यास्ट्रिक, शरीर दुख्नेलगायतका समस्या रहेको थियो। उनले भने, 'जिल्ला स्वास्थ्य कार्यालयको कार्यक्रम अनुसार नै मुख्य रुपमा मानसिक समस्यालाई लक्षित गरी शिविरको आयोजना गरिएको हो।शिविरमा बिरामीलाई आवश्यक औषधि र परामर्श सेवा दिइएको हो।"
२४ घण्टापछि फ्रान्सेली पर्यटकको उद्धार,"पोखरा : पोखराको भुम्दीको वनमा हराएका एक पर्यटकको २४ घण्टापछि सकुशल उद्धार भएको छ। शुक्रबार पोखराको भुम्दीबाट पञ्चासे जान पदयात्रामा हिँडेका फ्रान्सका २७ वर्षीय लास्जीओ थिबल्ट जंगलमा हराएका थिए। आफू हराएको उनले फोनबाट फ्रान्समा रहेकी आमालाई जानकारी दिएका थिए। फोन आफ भएपछि उनी सम्पर्कबिहीन भएका थिए। आमाले फ्रान्सबाट नेपाल प्रहरीलाई सम्पर्क गरेर जानकारी गराएपछि उनको उद्धार भएको हो। वडा प्रहरी कार्यालय बैदामका प्रमुख डिएसपी कोमल शाह र पर्यटक प्रहरी कार्यालय पोखराका प्रमुख भगवनी तिमिल्सिनाको संयुक्त टोलीले खोजी सुरु गरेको थियो। २४ घण्टापछि मात्र उनी फेला पारेको डिएसपी कोमल शाहले जानकारी दिए। हराएका लास्जीयोको खोजीमा डिएसपी शाहसहित १५ प्रहरी खटिएका थिए। विना गाईड जंगलको बाटो पदयात्रा गर्दा उनी बेपत्ता भएको पर्यटन प्रहरी कार्यालय पोखराका प्रहरी साहायक निरीक्षक विधानसिंह क्षेत्रीले बताए। पर्यटकलाई पदयात्रामा जाँदा अनिर्वाय रुपमा गाइड लिएर जान सचेत गराउनु पर्ने उनले सुनाए। हराएर भेटिएका फ्रान्सका पर्यटक लाजीयोले बिना गाईड एक्लै जंगलको यात्रा गर्दा आफू हराउन पुगेको सुनाए। जिपीएसबाट बाटो खोज्दै बिहान ९ बजे भुम्दीबाट पञ्चासेका लागि बनको बाटो हिँडेको उनले सुनाए। जंगलमा हिड्दै जाँदा हराएपछि नेपाल प्रहरीलाई सम्पर्क गर्न फोन नम्बर थाहा नभएपछि फ्रान्समा आमालाई फोन गरेको उनको भनाइ छ। रातको समयमा जंगलको बीचमा दाउरा बालेर बसेको र हराएपछि जंगलमा यताउता भौतारिदा हात खुट्टा, र शरीर जंगलको काँडाले लछारेको उनले बताए। भारत घुम्न आउने क्रमममा हिमालयको देश नेपालका बारेमा सुनेपछि यहाँ आएको उनले सुनाए। नेपाल यात्राको क्रममा भेटिएका विदेशी साथीले नेपालमा एक्लै पनि पदायत्रा गर्न सकिने सुझाएपछि बिना गाईड पदयात्रामा निस्कदा आफूले दुःख पाएको उनको भनाइ छ।"
दाङमा बस दुर्घटना : आठ घाइते,दाङ : दाङको तुल्सीपुरमा बस दुर्घटना भएको छ। आइतबार दिउँसो तुल्सीपुरबाट विराटनगर जाँदै गरेको ना ५ ख २२३४ नम्बरको बस तुल्सीपुर घोराही सडकखण्ड अन्तर्गत हात्तीखोवामा दुर्घटना भएको हो। दुर्घटनामा आठ यात्रु घाइते भएका छन्। सबै घाइतेको राप्ती प्रादेशिक अस्पताल तुल्सीपुरमा उपचार भइरहेको छ। घाइतेको अवस्था सामान्य रहेको इलाका प्रहर कार्यालय तुल्सीपुरका प्रमुख प्रेम शाहीले जानकारी दिए।
"कोलिफर्मले झाडापखालाको प्रकोप, उपचार नपाएर १२ वर्षीय बालकको मृत्यु","बुटवल : अत्याधिक कोलिफर्म भएको पानी सेवनले गुल्मीको दजाकोटमा झाडावान्ताको महामारी फैलिएको छ। पाँच दिनदेखि फैलिएको झाडापखालाबाट १ सय ८९ जना बिरामी परेका छन्। बिरामी भएका एक १२ वर्षीया बालकको उपचार नपाएर मृत्यु भएको छ। मुसिकोट नगरपालिका४ को दजाकोटमा झाडापखाला फैलिएको हो।केही वर्षअघि मात्रै यहाँ आगलागी हुँदा करिब ७० घर जलेर नष्ट भएका थिए।घर पुनर्निमार्णपछि बसाई बसेको सात महिनामै गाउँमा अर्को प्रकोप देखिएको हो। स्थानीय नुरखोलाबाट ल्याइएको पानीमा रहेको कोलिफर्मले झाडावान्ताको प्रकोप निम्तिएको हो। मुसिकोट नगरपालिकाका प्रमुख सोमनाथ पाण्डेले पानीकै कारण झाडापखाला देखिएको बताए।'पानी परिक्षणमा कोलिफर्म भेटियो, उनले भने, 'पानीकै कारण यती धेरै सर्बसाधारण बिरामी भए।' पहिलो दिन १ सय ४ जनामा झाडा देखिएको थियो। पाँचौ दिनसम्म आइपुग्दा समेत प्रकोप रोकिएको छैन। बिरामी परेका १२ वर्षीय रेशम सिंजालीको घरमै मृत्यु भएको छ।उनका परिवारका अन्य तीनजना समेत बिरामी छन्।आइतबार मात्रै थप १२ जना बिरामी उपचारका लागि प्राथमिक स्वास्थ्य चौकीमा आएको नगरप्रमुख सापकोटाले बताए। नुरखोलाको एक लिटर पानीमा कोलिफर्मको मात्रा १४० एमपिएन भेटिएको छ। जिल्ला अस्पताल गुल्मीका मेडिकल सुपरिटेण्डन डा उत्तम पच्याका अनुसार कोलिफर्म अत्याधिक भएकै कारण झाडाको प्रकोप देखिएको बताए। पानीमा ३ एमपिएन कोलिफर्म हुनुलाई सामान्य मानिन्छ।'मुहान सुरक्षित नभएकाले पानीमा कोलिफर्म भेटियो, उनले भने, 'अब विस्तारै कोष नियन्त्रण हुँदै गएको छ।' पूर्ण समाधानका लागि भने अझै एक साता लाग्ने उनले अनुमान गरे। नुरखोलाको पानी जलेका घर पुर्ननिर्माणका लागि ल्याइएको थियो।तर अर्को बैकल्पिक पानीको स्रोत नभएपछि स्थानीयले त्यही पानी खाँदै आएका थिए। नुरखोला मुहानमाथि रहेको अर्को पँधेरा नुहाउने, लुगा धुनमा प्रयोग गरिन्छ। त्यहीँ पानीकै माध्यमबाट नुरखोला मुहानमा दिसापिसाब मिसिएको हुनसक्ने अनुमान गरिएको छ।बिरामीमध्ये आठजनालाई विभिन्न अस्पतालमा उपचारका लागि रिफर गरिएको थियो।तीमध्ये केही बिरामी उपचारपछि फर्किएका छन्। ९० घरदूरी रहेको गाउँका अधिकांश बिरामी परेका छन्। बिरामी भएपछि जीविको चलाउन समेत कठिन भएको स्थानीय जनप्रतिनिधि हरि छन्तेलले बताए।गाउँमा खानेपानी पुर्याउन नगरपालिकाले योजना निर्माण गरिरहेको छ। त्यो योजना पूरा नहुँदासम्म अन्य पानीको स्रोत दजाकोटमा छैन।नगरप्रमुख सापकोटाले तत्काल व्यवस्थापनका लागि ट्यांकरबाट पानी पुर्याइएको बताए।'दुईमहिनाभित्र अर्को योजना सकिन्छ,' उनले भने, 'अहिले ट्यांकरबाट नै खानेपानी पुराएका छौं।' संसदमा उपचारको माग दजाकोटमा फैलिएको झाडा पखालाका बिरामीको तत्काल उपचार माग गर्दै प्रदेश ५ को प्रदेशसभा बैठकमार्फत सांसदले सरकारको ध्यानाकर्षण गराएका छन्। बैठकको शून्य समयमा बोल्दै सांसद दिनेश पन्थीले २१ औं शताब्दीमा पनि स्वस्छ खानेपानी नपाउनु बिडम्बना भएको भन्दै तत्काल बिरामीको उपचारमा ध्यान दिन सरकारलाई आग्रह गरे। त्यस्तै अर्का सांसद खड्गबहादुर खत्रीले बिरामीको उपचारमा ध्यान दिन आग्रह गरे। उनले सो क्षेत्रमा स्वस्छ खानेपानी पुराउन समेत सरकारको ध्यानाकर्षण गराए।"
"नौ दिनपछि रिनाको दाहसंस्कार, कनेक्सन खोतल्दै प्रहरी","विराटनगर : मोरङको पथरीशनिश्चरे नगरपालिका१ मा मृत फेला परेकी रिना बस्नेतको ९ दिनपछि आफन्तले दाहसंस्कार गरेका छन्। घटनाको अनुसन्धानलाई प्रभावकारी बनाएर जतिसक्दो चाँडो सत्यतथ्य पत्ता लगाउने सहमतिपछि आइतबार आफन्तले सुनसरीको चतरा घाटमा शवको गरेका दाहसंस्कार हुन्। वीरबहादुर बस्नेतको घरमा १४ वर्षीय छोरासहित डेरा बस्दै आएकी रिना यही बैशाख ७ गते शनिबार बिहान निर्वस्त्र अवस्थामा मृत फेला परेकी थिइन्। बलात्कारपछि हत्या गरिएको र प्रहरीले घटनामा संलग्नलाई पक्राउ गर्न नसकेको भन्दै स्थानीय बासिन्दा आन्दोलित बनेका थिए। सोही आन्दोलनका कारण सोमबार र मंगलबार पथरी बजार नै तनावग्रस्त बनेको थियो। आन्दोलनकारीलाई नियन्त्रणमा लिनको लागि प्रहरीले २९ सेल अश्रुग्यास प्रहार समेत गरेको थियो। सोही प्रहारमा ५ जना घाइते भएका थिए। हत्यामा संलग्नलाई कारवाही हुनुपर्ने, शान्ति सुरक्षा कायम गर्नुपर्ने, महिला हिंसा बन्द गर्नुपर्ने लगायतका माग राखेर आन्दोलनमा उत्रिएका आन्दोलनकारीले शनिबार इलाका प्रहरी कार्यालय पथरी अगाडि धर्ना समेत दिएका थिए। प्रहरीले डेरा बसेको घरको तीन तलामाथिबाट खसेर रिनाको मृत्यु भएको बताउँदै आएको छ। तर, उनको हत्या नै भएको भन्दै आन्दोलनमा उत्रिएका परिवारका सदस्य तथा आफन्तले शवको अत्येष्टी गर्न मानेका थिएनन्। शवको बीपी कोइराला स्वास्थ्य विज्ञान प्रतिष्ठान धरानमा पोस्टमार्टम गरिएको थियो। पोस्टमार्टम रिपोर्टले पनि छतीभित्र तथा टाउकोमा लागेको गम्भीर चोटका कारण उनको मृत्यु भएको देखाएको र हत्या भएको प्रमाण अहिलेसम्म फेला नपरेको मोरङ प्रहरीका प्रवक्ता डीएसपी घनश्याम श्रेष्ठले बताए। उनका अनुसार कुनै हतियार प्रहार नगरिएको र बलात्कारपछि हत्या गरेको कुरा पोस्टमार्टम रिपोर्टले देखाउँदैन। घटनाको अनुसन्धानका लागि डीएसपी नवराज ढुंगानाको नेत्रृत्वमा इन्सपेक्टर सुवास भट्राईसहितको विशेष टोली खटिएको छ। अहिलेसम्म प्रहरीले घटनाका विषयमा २५ जनासँग सोधपुछ गरिसकेको छ। रिनाको सम्पर्क र कनेक्सन व्यापारी एवं समाजका प्रतिष्ठित व्यक्तिहरुसँग रहेको देखिएको छ। त्यही सम्पर्कका आधारमा थप अनुसन्धान गर्ने र कनेक्सन खोतल्ने काम भइरहेको डीएसपी श्रेष्ठको भनाइ छ। रिनासँग सम्पर्कमा रहेका मोरङ सुन्दरहरैंचाका व्यापारी कमल नेपाललाई यसअघि नै पक्राउ परिसकेका छन्। उनलाई प्रहरीले अभद्र व्यवहारको मुद्दा चलाउन म्याद थप गरेर अनुसन्धान अघि बढाएको छ। घटनाका विषयलाई लिएर अनुसन्धानको दायरामा ल्याउनु पर्ने आवश्यक ठानिएकाहरुमाथि सोधपुछ भइरहेको छ,डीएसपी श्रेष्ठले भने,यस घटनालाई लिएर कमल नेपाल र नेत्र घिमिरेलाई अलि बढी शंकाको घेरामा राखेर अनुसन्धान गर्ने काम भइरहेको छ। घटनासँग जोडेर गर्नु पर्ने अनुसन्धानमा प्रहरीले कुनै कसर बाँकी नराखेको उनको भनाइ छ। घटनापछि वैदेशिक रोजगारीका क्रममा दुबईमा रहेका रिनाका श्रीमान सन्तोश बस्नेत पथरी आइसकेका छन्। रिनाले पथरीमा कस्मेटिक पसल सञ्चालन समेत गरेकी थिइन्। बैशाख ६ गते शुक्रबार साँझ छिमेकीको नानीको जन्मदिन मनाउन गएको र त्यसपछि उनी पथरीमै आयोजित कन्सर्ट हेर्न छोरालाई साथमै लिएर गएको खुलेको छ। घरमा राति फर्किएर छोरा सुतेपछि घटना भएको प्रहरीको भनाइ छ। कतिपयले आन्दोलनका नाममा प्रहरीले गरेका विगतका कारवाहीको रिस पोख्ने अवसरका रुपमा सदुपयोग गर्दै यस घटनालाई उत्तेजित बनाएर हिंसा भड्काउने प्रयास भयो, रिनाका एक आफन्तले भने,हामीले यो कुरा बुझेपछि शवको अन्त्येष्टी गर्दै प्रहरीलाई घटना अनुसन्धानमा थप सहयोग गर्ने निर्णय गयौं। रिनाका जेठाजु दुर्गाबहादुर बस्नेतले घटनापछि अहिलेसम्म प्रहरीले गरेको अनुसन्धानबाट आफन्त र परिवारका सदस्य सन्तुष्ट रहेको बताए। उनले केही दिन भित्रमै प्रहरीले घटनाको सत्यतथ्य पत्ता लगाउने विश्वास बढेर गएको बताए। रिनाको अन्त्येष्टिमा संघर्ष समितिमा आवद्ध भएकाहरु भने गएनन्।"
भैरहवा भन्सारमा सुस्तायो अख्तियार,"भैरहवा : भन्सारको बेथिती विषयमा सुरु भएको छानबिनमा अख्तियार सुस्ताएको छ। अन्नपूर्ण पोस्टले भन्सारमा घुसको दररेट भन्ने समाचार प्रकाशित गरेपछि अख्तियारको सम्पर्क कार्यालय बुटवलले कार्यालयका कागजपत्रहरु नियन्त्रणमा लिएर छानबिन सुरु गरेको थियो। तर, करिब दुई हप्ता बितिसक्दा समेत खासै प्रगति भएको देखिएको छैन। हालसम्म अख्तियारले सोधपुछबयानको लागि कनैपनि कर्मचारीलाई नबोलाएको भैरहवा भन्सार कार्यालयका सूचना अधिकृत कलिराम पौडेलले जानकारी दिए। उनले अन्नपूर्ण पोस्ट्सगँ भने,इन्टरनल रुपमा कुरा भइरहेको छ होला, त्यती मलाई थाहा भएन तर अहिलेसम्म अख्तियारले कुनै कर्मचारीलाई बयान वा सोधपुछको लागि बोलाएको छैन। अख्तियारले कागजपत्र लिए पश्चात थप कागजपत्र वा कुनै साम्रगी समेत माग नगरेको समेत उनले बताए। समाचार प्रकाशित भएको दिन नै अख्तियारको टोली भैरहवा भन्सारमा पुगेको थियो। अख्तियारले कार्यालयका कागजपत्रहरु नियन्त्रणमा लिनुका साथै पछिल्लो तीन दिनको जारी गरिएको प्रज्ञापन पत्र, सिसिटिभी फुटेज लगायत माग गरेको थियो। भन्सारको तीन दिनको कागजपत्र नियन्त्रणमा लिएर छानबिन सुरु गरिएको करिब दुई हप्ता बितिसक्दा समेत अख्तियारसँग अनुसन्धान जारी रहेको रेडिमेड जवाफ मात्र रहेको छ। हामीले कागजपत्र नियन्त्रणमा लिएर छानबिन गरिरहेको छौं,अख्तियारको सम्र्पक कार्यालय बुटवलका प्रवक्ता सुरेश भुसालले अन्नपूर्ण पोस्ट्सँग भने,अहिले केही भन्न मिल्दैन, अनुसन्धान जारी छ। भैरहवा भन्सार प्रमुखको रुपमा कमलकुमार भट्टराई यहाँ आएपछि राजश्व संकलन समेत प्रभावित भएको छ। उनी आएदेखि दुई महिना बाहेक कुनै पनि महिनामा लक्ष्य अनुसारको राजश्व संकलन हुन सकेको छैन। अन्नपूर्णको टोलीले रिपोर्टिङ्गका लागि भन्सार कार्यालयमा पुरा एक दिन बिताउँदा खुलेआम घुसको कारोबारले राजश्व संकलन प्रभावित भइरहेको पाइएको थियो।"
हराइरहेका आशकुमार झुण्डिएको अवस्थामा भेटिए,"भक्तपुर : हराएको तीन दिनपछि भक्तपुर नगरपालिका १ भार्वाचो बस्ने ५० वर्षीय आशकुमार राजलवट झुण्डिएको अवस्थामा भेटिएका छन। महानगरीय प्रहरी परिसर भक्तपुरका अनुसार वैशाख १२ गतेदेखि हराइरहेका राजलवट शनिबार साँझ भक्तपुर नपा १ चुनदेवीस्थित हनुमन्ते खोलाको किनारमा रहेको बाँसको झ्यांगमा झुण्डिएर मृत अवस्थामा फेला परेका हुन्। परिसरका प्रवक्ता प्रहरी नायब उपरीक्षक रेवतीरमण पोखरेलले राजलवट बाँसको झ्यांगमा प्लास्टिकको डोरीको पासो लगाई झुण्डिएर मृत अवस्थामा फेला परेको जानकारी दिए। उनले मृतकको लास पोस्ट मार्टमको लागि भक्तपुर अस्पताल पठाइएको छ। घटना सम्बन्धमा अनुसन्धान भइरहेको प्रनाउ पोखरेलले बताए। घटनास्थलमा सुसाइड नोट जस्ता कुनै पनि प्रमाण फेला परेको छैन, उनले भने, घटना घट्नुका कारणहरुको सूक्ष्म अध्ययन गरिरहेका छौं। उनले प्रयोग गर्ने मोबाइलमार्फत समेत अध्ययन गरिरहेका छौं। प्रहरीका अनुसार उनी घर तथा भवन निर्माण गर्नेसम्बन्धी काम गर्ने गर्थे।"
पासोमा मर्यो चितुवा,"धनगढी : कैलालीको घोडाघोडी३ नारायणपुर छाडा र मौन्याल सामुदायिक वनको बीचमा अज्ञात समूहले हालेको पासोमा चितुवाको मृत्यु भएको छ। चितुवा शनिबार राति नै पासोमा परेको हुन सक्ने नेपाल पञ्छी संरक्षण कैलालीका प्रतिनिधि हिरुलाल डगौराले जानकारी दिए। आइतबार बिहान स्थानीय महिला माछा मार्न जाने क्रममा चितुवा पासोमा परेको देखेका हुन्। पासोमा परेको चितुवाको उद्धारका लागि दिउँसो संरक्षणकर्मीको टिम पुगे पनि प्रविधि नहुँदा चितुवालाई बचाउन नसकेको उनले जानकारी दिए। उद्धारका लागि बर्दिया राष्ट्रिय निकुञ्जबाट आउदा ढिला हुँदा चितुवा मरेको चरासंरक्षणकर्मी डगौराले बताए। उद्धार गर्नका लागि हामीसँग संयन्त्र भएन, उनले भने, प्राविधिक टोलीलाई पर्खनुको विकल्प थिएन, टोली नपुग्दै चितुवा मर्यो। चितुवा पासोमा परेको जानकारी दिएलगत्तै चितुवा मरेको उनको भनाइ छ। अन्य जनावरलाई थापेको पासोमा चितुवा परेको हुन सक्ने उनले बताए। तटबन्ध निर्माण गर्दा प्रयोग गरिने तारको प्रयोगबाट पासो बनाएको थियो। भाले जातको वयस्क चितुवाको आइतबार पोस्टमार्टम गरिएको छ। मरेको चितुवालाई डिभिजन वन कार्यलय पहलमानपुर ल्याएर स्थानीय जनप्रतिनिधि, प्रहरी प्रशासन, कर्मचारी र पत्रकारको रोहबरमा सुरक्षित स्थानमा गाडिएको छ। पासो कसले र केका लागि हालेका भन्ने अनुसन्धान भइरहेको डिभिजन कार्यालय पहलमानपुरका निमित्त प्रमुख गौचरण चौधरीले जानकारी दिए। उक्त वन क्षेत्रमा पटकपटक अज्ञात समूहले थापेको पासोमा वन्यजन्तु पर्ने गरेका छन्।"
करेन्ट लागेर मृत्यु,भोजपुर : अरुण गाउँपालिका६ जरायोटारस्थित करेन्ट लागेर स्थानीय ४७ वर्षीय अम्बरबहादुर राईको घटनास्थलमै ज्यान गएको छ। शनिबार साँझ करिब ५ बजेतिर काभ्रोको घाँस काट्न गएका राईको घांस काट्ने क्रममा हिले भोजपुरअन्तरर्गतको ३३ केभिए लाइनमा छुँदा राईको मृत्यु भएको जिल्ला प्रहरी कार्यालय भोजपुरका प्रहरी निरीक्षक पान्डव राजवंशीले जानकारी दिए ।
आगलागीबाट घर जलेर नष्ट,"ओखलढुंगाः सुनकोसी गाउँपालिका १ स्थित बलखुमा आगलागी हुँदा एक घर जलेर नष्ट भएको छ। स्थानीय जयहरि राईको घर जलेर नष्ट भएको प्रहरीले जनाएको छ। घरमा कोही नभएको समयमा बच्चाहरुले खेल्ने क्रममा आगो सल्किएको अनुमान गरिएको छ। बिहान ८:३० बजे सुरु भएको आगोले घर, मतानसहित सम्पूर्ण धनमाल जलेर नष्ट भएको हो। आगो अपराह्न २ बजे नियन्त्रणमा आएको जिल्ला प्रहरी कार्यालय ओखलढुंगाले जनाएको छ। आगालागीबाट घर तथा धनमाल गरी ५ लाख ७० हजार बराबरको क्षति भएको अनुमान गरिएको छ। आगलागिपछि राई परिवारको बिचल्ली भएको छ।"
"मृत्युमाथि राजनीति, पेचिलो बन्दै सिर्जना मृत्यु प्रकरण","विराटनगर : मोरङको बेलबारी नगरपालिका६ कसेनीकी २७ वर्षीय मुना भनिने सिर्जना राईको मृत्यु प्रकरणले नयाँ मोड लिएको छ। राईको मृत्युले राजनीतिरुप लिएपछि घटना थप पेचिलो बन्दै गएको छ। यस घटनालाई लिएर घर र माइती पक्षबीचमा विवाद समेत बढेको छ। यही वैशाख ५ गते बीपी कोइराला स्वास्थ्य विज्ञान प्रतिष्ठान धरानमा उपचारका क्रममा सिर्जनाको मृत्यु भएको थियो। माइती पक्षले अनावश्यक दुःख दिएको भन्दै परिवारका सदस्यले उनको काजकिरिया समेत गरेका छैनन्। माइती पक्षले हत्या भएको दाबी गरिरहेकै बेला सिर्जनाकी दिदी विर्सना राईले घटनाको सत्यतथ्य पत्ता लगाएर दोषीमाथि कारवाही हुनुपर्ने माग गर्दै इलाका प्रहरी कार्यालय बेलबारीमा निवेदन दिएकी थिइन्। उनले घटना अस्वभाविक रहेको र मृत्युलाई स्वभाविक मान्न नसकिने दाबी गरिन्।'मदिरा सेवन गरेर मेरी बहिनीमाथि उनको श्रीमानले पटकपटक कुटपिट गर्ने गरेका थिए,' विर्सनाले भनिन्, 'त्यही कुटाईका कारण मृत्यु भएको हुनसक्ने भन्दै सत्यतथ्य छानबिनको माग गरिएको हो।' विर्सनाको अनुहार तथा शरीरमा चोटपटक र निलडाम पनि रहेका कारण मृत्युलाई स्वभाविक मान्न नसकिने उनको तर्क छ ।सिर्जनाका काकासमेत रहेका वडाअध्यक्ष उदयबहादुर राईले पनि घटनाको छानबिन गरेर सत्यतथ्य पत्ता लगाउनुपर्ने माग गर्दै आएका छन्। सिर्जनाका श्रीमान पर्वत राईसहित घर पक्षका परिवारका सदस्यले शनिबार पत्रकार सम्मेलन गरेर स्वभाविक मृत्युलाई वडा अध्यक्ष उदयबहादुरले हत्या भनेर अनावश्यक दुःख दिएको आरोप लगाएपछि घटना थप पेचिलो बनेर गएको हो। पर्वतले आफूमाथि श्रीमतीको हत्या गरेको आरोप लगाउँदै वडाअध्यक्षले अनावश्यक दुःख दिन खोजेको गुनासो गरे। पर्वतका आफन्तले अनावश्यक प्रचार गरेर घटनालाई मोड्ने र आफूलाई दुःख दिने प्रयास गरेको भन्दै वडाअध्यक्षलाई कारवाहीको माग समेत गरेका छन्। पर्वतले श्रीमती सिर्जनाले पेट दुख्यो भनेपछि उपचारका लागि लगेको र उपचारकै क्रममा मृत्यु भएको दाबी गर्दै आएका छन् ।अत्यधिक मदिरा सेवन गरेकाले जण्डिस भएर सिर्जनाको मृत्यु भएको उनको दाबी छ।श्रीमती मार्यो भनेर माइती पक्षले आफ्नो चरित्र हत्या गर्न खोजेको पर्वतको जिकिर छ। तर उपचारमा संलग्न चिकित्सकले मृत्युलाई स्वभाविक मान्न नसकिने भनेपछि प्रहरीले शवको पोस्टमार्टम गराएको माइती पक्षको भनाइ छ। माइती पक्षले सिर्जना बिरामी भएर लगेको भनिए पनि यस विषयमा आफूलाई कुनै जानकारी नदिइकन सुटुक्क उपचारका लागि लिएर गएको भन्दै आपत्ति जनाएका छन्। वडाअध्यक्ष राईले पनि आइतबार एक विज्ञप्ति जारी गर्दै आफूमाथि विभिन्न आरोप लगाउने काम भएको गुनासो गरे। 'चिकित्सकले नै पोस्टमार्टम नगरिकन हामी परिवारका सदस्यलाई शव दिदैनौं भने।त्यही भएर घटनाको छानबिन हुनुपर्छ भनेर मैले माग गरें,' विज्ञप्तिमा भनिएको छ,' अध्यक्ष भएका नाताले वडामा जोसुकैको असामहिक निधनप्रति चासो व्यक्त गर्नु मेरो कर्तव्य पनि हो। त्यही पनि भतिजी भएकाले यो घटना मेरो परिवारसँग जोडिएको विषय हो।' वडामा शान्ति सुरक्षा कायम गर्न खोज्दा अनेक लान्छना लगाइनु गलत भएको जिकिर विज्ञप्तिमा गरिएको छ।एक सातापछि घटनामा राजनीतिक रंग मिसिएर गएको हो। घटनाको अनुसन्धान प्रभावित पार्ने गरी सत्तापक्ष र प्रतिपक्षबीच बेलबारी६ मा मृत्युको विषयलाई लिएर जुहारी चल्न थालेको छ। कांग्रेसको पकड मानिएको वडामा अध्यक्षसहित तत्कालिन एमालेले प्यानलनै जितेको थियो। सिर्जनाका माइती पक्ष तत्कालिन एमाले र हालको नेकपा समर्थित हुन्। घरपरिवार कांग्रेस समर्थक । माइती नेकपा र घर परिवार कांग्रेस समर्थक बनेपछि घटनाले राजनीतिक रुप लिएको हो। इलाका प्रहरी कार्यालय बेलबारीका इन्सपेक्टर रामकुमार राईले घटनाको अनुसन्धान नै प्रभावित पार्ने खालका गतिविधि नगर्न आग्रह गरेका छन् । शवको प्रारम्भिक पोस्टमार्टम रिपोर्ट पनि आइसकेको छ। पोस्टमार्टम रिपोर्टमा भिसेरा परीक्षण रिपोर्ट आइसकेपछि मात्रै सबै कुरा खुल्ने उल्लेख गरिएको बताउँदै इन्सपेक्टर राईले भने, 'प्रहरीले घटनाको गम्भीर रुपमा अनुसन्धान गरिरहेकाले भिसेरा रिपोर्ट प्राप्त भइसकेपछि सबै यथार्थ बाहिर आउँछ। घटनालाई लिएर अनआवश्यक कुरा बाहिर ल्याउन हुँदैन।' भिसेरा रिपोर्टको पर्खाइमा रहेको प्रहरीले सिर्जनाका श्रीमान् पर्वतमाथि यसअघि नै सोधपुछ भने गरिसकेको छ। सोधपुछका क्रममा उनले श्रीमतीको उपचारका क्रममा मृत्यु भएको र कुटपिट गरिएको कुरा अस्वीकार गरेको प्रहरीले जनाएको छ।"
चट्याङले घर जल्यो,"राजविराज : वर्षासँगै परेको चट्याङ लागेर सप्तरीको बोदे बर्साइनस्थित एक घरमा आइतबार आगलागी भएको छ। बोदे बर्साइन नगरपालिका ६ बस्ने बद्री साहको जस्ताको छाना भएको घरमा चट्याङ लागी आगलागी हुँदा घर र घरभित्र रहेका कपडा, अन्नपात र काठ जलेर नष्ट भएको छ। आगोलाई स्थानीयले नियन्त्रणमा लिएका हुन्।"
रंगिदै घलेगाउँ,"बेंसीसहर : सार्क राष्ट्रकै नमुना पर्यटकीय गाउँको रुपमा विख्यात लमजुङको घलेगाउँ पुग्दा मुग्ध नहुने को होला र ? लमजुङको क्होलासोथर गाउँपालिकामा पर्ने घलेगाउँ पुग्दा लमजुङ, मनास्लु, अन्नपूर्ण, माछापुच्छ्रे, गणेश हिमाल आदि दर्जनौं हिमश्रृङ्खलाको चित्ताकर्षक दृश्य, गुरुङ संस्कृति र परम्परा अनि स्थानीय उत्पादनका आर्गानिक खानपानका साथै गाउँलेको न्यानो आथित्यले पर्यटकलाई लट्ठै पार्छ। करिब दुई दशकको आन्तरिक पर्यटन विकासले घलेगाउँलाई दक्षिण एसियामै नमुना ग्रामीण पर्यटकीय गाउँका रुपमा प्रख्यात बनायो।अहिले घलेगाउँ स्मार्ट भिलेजको रुपमा अघि बढ्दैछ। पाँच दशक पुराना टिनका छाना फेरेर रङ्गिन छानाले सजाउन थालिएको छ। सार्क भिलेजको रुपमा ख्याति कमाएको घलेगाउँ स्मार्ट भिलेजतर्फ उन्मुख भएपछि सवै घरमा एकैनासले रातो रंगको टीन राखिएको पर्यटन व्यवस्थापन समिति ग्रामीण पर्यटन घलेगाउँका अध्यक्ष प्रेमबहादुर घलेले बताए। क्व्होलोसोथर गाउँपालिका ३ मा पर्ने घलेगाउँलाई गण्डकी प्रदेश सरकारले स्मार्ट भिलेजको रुपमा अघि सारेको छ। घलेकाअनुसार स्मार्ट भिलेज बनाउने योजना अनुरुप गाउँका सबै घरमा एउटै रंगको छानो छाउन गण्डकी प्रदेश सरकारले चालु आर्थिक बर्षमा २९ लाख ४७ हजार रुपियाँ सहयोग गरेको छ।क्व्होलासोथर गाउँपालिकाले १५ लाख रुपैयाँ दिएको थियो। प्रदेश र गाउँपालिकाको बजेटबाट गाउँका १ सय २० घरमा रातो रंगको छानो राखिएको छ।'हामीले वर्षौंदेखिको पुरानो टीनको छानोलाई हटाएर नयाँ राखेका छौं।नयाँ पनि एउटै रंग रातो राखेका छौं, घलेले भने, 'अब केही घरमा मात्रै रातो रंगको छानो राख्न बाँकी छ। हामी एक महिनामा सबै काम सक्छौं।' पर्यटन व्यवस्थापन समितिका कार्यालय सचिव दीर्घ घलेका अनुसार स्मार्ट भिलेज बनाउने अभियानअन्तर्गत आवश्यक पूर्वाधार निर्माणकार्य थपिँदै लगिएको छ। गाउँका सिँढीहरु निर्माण तथा मर्मत भइरहेको छ। गाउँलाई सफासुग्घर गरी चिटिक्क बनाइएको छ। गाउँ तथा बाटो वरपर फूल रोप्न थालिएको छ। गाउँमा रहेको गुरुङ संग्रहालय, चियावारी, भेडीगोठलाई थप व्यवस्थित बनाउन थालिएको उनले बताए। घर पालुवा जनावरलाई व्यवस्थापन गर्दै लगिएको छ। स्मार्ट भिलेज निर्माणका लागि सुरुमा एक करोड रुपैयाँ खर्च लाग्ने अनुमान गरिएको पर्यटन समितिका सचिव उमलबहादुर विकले बताए। स्थानीय ६७ वर्षीय गजबहादुर गुरुङले पुरानो टीनको छानो हटाएर नयाँ रातो रंगको छानोले घर छाउँदा सुन्दर देखिएको बताए।'डाँडाबाट हेर्दा हाम्रो गाउँ पुरानो जस्तो देखिन्थ्यो। अहिले त सबै एउटै रंगको देखिएको छ। नयाँ रंगको देखिएको छ, उनले भने, 'पहिले उराठ लाग्दो देखिने गाउँ नयाँ छानोले चम्किएको छ, रमाइलो लागेको छ।' ७६ वर्षीया रणबहादुर गुरुङले रातो रङको छानाले गाउँ नै रमाइलो देखिएको बताए। समुद्री सतहदेखि करिब २ हजार १ सय मिटर उचाईको घलेगाउँमा २०५७ सालबाट पर्यटन प्रवद्र्धनका कार्यक्रमसहित होमस्टे संचालनमा ल्याइएको थियो। पर्यटकीय सेवा सुविधा, स्थानीय कला संस्कृतिको प्रवद्र्धन तथा गतिविधि, होमस्टे कार्यक्रममा समुदायको संलग्नताले स्वदेशी तथा विदेशी पर्यटकको रोजाईमा घलेगाउँ परेको छ। घलेगाउँमा नमुना चिया वगान, प्राङ्गारिक खेती, परम्परागत गुरुङ संग्रहालय, हिमाली दृष्यावलोकन, सुधारिएको होमस्टे रहेको छ । नयाँ तयार पारिएको होमस्टेमा कम्बोट खालको शौचालय प्यान समेत राख्न थालिएको छ। हिमालको काखको घलेगाउँबाट माछापुच्छ्रे, अन्नपूर्ण, लमजुङ, हिमालचुली, मनासलु, गणेश लगायतका दर्जन हिमश्रृंखला अवलोकन गर्न सकिन्छ । स्थानीय नदी एवं खोलाका माछा, भेडीगोठका भेडा, खसी, स्थानीय कुखुराको मासु, भेडा र माछाको सुकुटी, घरैमा उत्पादित कोदाको मदिराको स्वादसंगै कुरिलो, निउरो, बडमले, सिस्नो जस्ता परिकारले पर्यटकलाई लोभ्याएको छ। घलेगाउँ लमजुङको बेंसीसहरदेखि २४ किलोमिटको दुरीमा पर्छ। अहिले कच्ची मोटरबाटो भएपनि ग्राभेल भएकाले २ घण्टामै बेंसीसहर पुग्न सकिन्छ।"
धरानमा खानेपानीको हाहाकार,"धरान : १ अर्ब ७७ करोडको खानेपानी आयोजना समयमा सम्पन्न हुँदा नसक्दा धरान उपमहानगरपालिकामा खानेपानीको चरम अभाव देखिएको छ। स्थानीयले घरमा जडान भएका धारामा खानेपानी आउन छाडेपछि धरानमा खानेपानीको हाहाकार मच्चिएको हो। बर्षेनी खानेपानीको अभाव हुने भएकाले धरान उपमहानगरले एशियाली विकास बैंक (एडिबी) को १ अर्ब ७७ करोड ऋण अनुदानमा सन् २०१५बाट खानेपानी आयोजनाको काम सुरु गर्यो। उक्त आयोजना २०१७ सम्ममासम्पन्न गरी धरानका १ नम्बर वडादेखि १९ नम्बर वडाका सबै घरहरुमा खानेपानी वितरण गर्नु पर्ने थियो। तर, दुई बर्षमा सक्नु पर्ने आयोजनाको काम चार वर्ष वितिसक्दा समेत सम्पन्न नभएपछि धरानमा खानेपानीको चरम अभाव देखिएको छ। उपमहानगरले आयोजनाको काम समयमा सम्पन्न नगरेका कारण धरानमा खानेपानीको चरम अभाव भएको धरान १० की चन्दा लिम्बुले बताइन्। धारामा नियमित खानेपानी नआएका कारण धरानवासी पानी खान नपाएर काकाकुल बनेको उनको गुनासो छ। आयोजनाको निर्माणमा ढिलाई भएको स्विकार गर्दै ठेकेदार कम्पनीलाई चाडो निर्माणकार्य सक्न ताकेता गरिरहेको धरान खानेपानी परियोजनाका प्रमुख इन्जिनियर राजु पोखरेलले बताए। आउदो डिसेम्बर सम्ममा आयोजनाको काम सकेर धरानका सबै घरघरमा प्रयाप्त खानेपानी पुयाइने प्रतिबद्धता समेत उनले जनाए। सुख्खा मौसमसँगै खानेपानीका मुहान सुक्न थालेपछि धरान उपमहानगररपालीकाले चारकोसे जङगलका विभिन्न स्थानबाट जमिनमुनिबाट बोरिङ गरी खानेपानी उत्पादन गरेपनि आममानिसका घरमा उक्त पानी वितरणमा ढिलाई गर्दा खानेपानीको हाहाकार मच्चिएको छ। हप्ता दिनदेखि धरानका आधा जसो घरमा जडान गरिएका धारामा खानेपानी नआएपछि आममानिसहरु खानेपानी सुविधाबाट बञ्चित हुनु परेको धरान९ का स्थानीय विकेस तामाङले जानकारी दिए। घरको धारामा पानी नआएपछी खोला खोल्सीहरुबाट पानी संकलन गरी जिविका चलाउनु परेको उनको गुनासो छ। धरानस्थित खानेपानी संस्थानले पानी उत्पादन कम भएको भन्दै खानेपानी वितरणमा भारी कटौती गरेको छ। संस्थानले कतिपय बस्तीहरुमा पानी वितरण नगरेका कारण स्थानीयहरु खानेपानी सुविधावाट बञ्चित हुनु परेको धरान११ का स्थानीय शिशिर दाहालले बताए। धरानका १, २, ३, ७, ८, ९, १०, ११, १२, १४, १५, १८ र १९ वडाहरुमा नियमित खानेपानी वितरण नगरिएका कारण स्थानीयवासी खानेपानी सुविधाबाट बञ्चित भएका हुन्। संस्थानले प्रयाप्त खानेपानी वितरण नगरेपछि घण्टौ लगाएर बम धारा, खत्री धारा, विष्णुपादुका, चारकोसी झाडी लगायतका स्थानबाट पानी ल्याएर जिविका चलाउनु परेको स्थानीयको गुनासो छ। धारामा पानी नआएपछि संस्थानको कार्यालयमा पटकपटक डेलिगेसन जादा समेत संस्थानले स्थानीयलाई प्रयाप्त पानी वितरण नगरेको स्थानीयको आरोप छ। होटल एशोसियशन धरानका निवर्तमान अध्यक्ष सुबर्ण श्रेष्ठले संस्थानले प्रयाप्त पानी वितरण नगरेका कारण होटल संचालनमा गम्भीर समस्या उत्पन्न हुनुका साथै पर्यटकहरुको भ्रमणलाई समेत असर पुगेको बताए। धरानमा दैनिक ४ करोड लिटर खानेपानीको माग भएपनि संस्थानले हाल दैनिक एक करोड २० लाख लिटर मात्र पानी वितरण गर्दै आएको छ। खानेपानी संस्थान धरानका प्रमुख राम श्रेष्ठले सुख्खा मौसमका कारण कम पानी उत्पादन भएका कारण वितरणमा कटौटी गर्नु परेको जानकारी दिए। खानेपानी संस्थानले धरानमा २० हजार धारामार्फत स्थानीयलाई खानेपानी वितरण गर्दै आएको छ।"
लगनखेलसातदोबाटो सडकमा डोजर चल्यो : १४ घर भत्किए,"ललितपुर : सातदोबाटो लगनखेल सडकमा डोजर चलेको छ। मुआब्जा लिएर पनि संरचना नहटाएपछि ललितपुर महानगरपालिकाले आइतबार डोजर चलाएको हो। महानगरपालिकाको १५ नम्बर वडाले १४ घरमा डोजर चलाएको हो। १४ घरधनीले मुआब्जा लिएर पनि संरचना नहटाएपछि डोजर लगाउन बाध्य भएको वडा अध्यक्ष सुदर्शन मिश्रले जानकारी दिए। चारपाँच वर्ष पहिला नै मुआब्जा लिए, मिश्रले भने, संरचना नहटाएपछि सडक निर्माणको काममा बाधा पुगेको छ। डोजर लागेका सबै घर मापदण्ड विपरित निर्माण भएको उनको भनाइ छ। अध्यक्ष मिश्रका अनुसार अन्य १० घरमा डोजर लगाउन अझै बाँकी छ। उनीहरुले मुआब्जा नलिएकाले भत्काउन समस्या भएको उनले बताए। उक्त सडकखण्ड विस्तारमा श्याम कारञ्जित र राजकुमार श्रेष्ठको सम्पूर्ण जग्गा सडकमा पर्छ। सातदोबाटो लगनखेलमा २२ मिटरको सडक निर्माणधिन रहेको छ।"
चट्याङ लागेर सप्तरीमा एकको मृत्यु,राजविराज : सप्तरीमा गहुँ भित्र्याउन बिहानै खेत पुगेका एक किसानको चट्याङ लागेर मृत्यु भएको छ। बोदे बर्साइन नगरपालिका८ सोनापुरका ६० वर्षीय मोहन साहको आइतबार खेतमा गहुँको बोझा बाँध्न गएका बेला चट्याङ लागेर मृत्यु भएको प्रहरी चौकी काचनले जनाएको हो। साहको शवलाई पोष्टमार्टमका लागि लहान लगिएको जिल्ला प्रहरी कार्यालयका प्रहरी निरीक्षक रीता पौडेलले बताइन् ।
त्रिवि आकर्षण,त्रिभुवन विश्वविद्यालयले स्नातकोत्तरमा जनप्रशासन र राजनीति शास्त्रका लागि प्राइभेट परीक्षाका लागि भर्ना खुला गरेपछि विद्यार्थीको भिड बढेको छ । आइतबार बख्खुमा देखिएको लाइन । तस्बिर : खगेन्द्र भण्डारी
विद्यार्थी खोज्दै घरघरमा,"कालिकोट : बालबालिका खोज्दै नरहरिनाथ गाउँपालिकाका जनप्रतिनिधि गाउँ पसेका छन्। विद्यालय पहुँचबाहिर रहेका बालबालिकालाई भर्ना गराउन उनीहरू घरदैलो अभियानमा जुटेका हुन्। बालबालिकालाई विद्यालयमा ल्याउन अभिभावकसँग छलफल गर्न घरदैलो कार्यक्रम सुरु गरिएको १ नम्बरका वडाध्यक्ष पृथी विष्टले बताए। भर्ना भएका अधिकांश बालबालिका आर्थिक अभावका कारण बीचमै विद्यालय छाड्न लागेपछि आर्थिक सहायतासहित गाउँ पसेको उनले बताए। विष्टका अनुसार वडा नम्बर १ र २ मा विद्यालय छाडेका बालबालिका लक्षित भर्ना अभियान सञ्चालन गरिएको छ। नन्दादेवी माध्यमिक विद्यालय कोटवाडाको सेवा क्षेत्रभित्र रहेको अमनेपानीका पाँच बालबालिकालाई भर्ना गरी घरदैलो कार्यक्रम सुरु गरिएको छ। गाउँपालिकाले विद्यार्थी टिकाउन दिवा खाजा र छात्रवृत्ति कार्यक्रम सुरु गरेको छ । विपन्न परिवारका बालबालिकाले बीचैमा कक्षा छाड्ने गरेकाले उनीहरूका अभिभावकलाई शिक्षाको महत्त्व बुझाउनुका साथै बालबालिकालाई नियमित विद्यालयमा पठाउन आग्रह गर्न थालिएको गाउँपालिका अध्यक्ष धीरबहादुर विष्टले बताए। दिवा खाजा, पोसाक र शैक्षिक सामग्री व्यवस्था गरी भर्ना अभियानमा संलग्न भएको उनको भनाइ छ। वैशाख १ देखि २० गतेसम्म बालबालिकालाई मुस्कानसहित भर्ना, पाठ्यपुस्तकसहित विद्यालयमा स्वागत गरी निःशुल्क तथा अनिवार्य शिक्षा प्रदान गर्ने कार्यक्रम छ। यसका लागि हाम्रो नगर हाम्रो गाउँ, सबै बालबालिकालाई विद्यालय पुर्याऔं भन्ने नाराका साथ देशव्यापी अभियान जारी छ।"
"कृषिमा चम्किएका युवा भन्छन्, 'लाख कमाउन विदेश जानुपर्दैन'","ओखलढुंगा : मानेभञ्ज्याङ्ग गाउँपालिका४ केतुकेका एकराज राईले दश वर्ष विदेशमा बिताए।उनले कतारमा निकै दुःख र हण्डर खाए। विदेशबाट घर फर्केपछि उनी व्यवसायिक तरकारी खेतिमा जुटेका छन्। टमाटरबाट थालेको उनको कृषि व्यवसाय अहिले बाख्रा र कुखुरा पालनसम्म पुगेको छ।आफ्नै बारीमा लगाएका टमाटर, बन्दा, तितेकरेला, साग, आलु जस्ता तरकारी बेचेर राईले सिजनमा मासिक १ लाखसम्म आम्दानी गर्ने गरेको बताए। उनले भने, 'कामको खोजी गर्दै विदेशमा भौतारिनुभन्दा स्वदेशमै कृषि उद्यम गरे राम्रो आम्दानी गर्न सकिने रहेछ।माटोमा पसिना बगाए सुनफल्ने रहेछ।तरकारी बारीमा भेटिएका राईले दंग पर्दै भने, 'आफ्नो थोरै जमिनमा तरकारी खेती गरेर मासिक एकलाख कमाई गरेको छु।' आजभोलि उनले कुखुरा र बाख्रा पालन पनि सुरु गरेका छन्। कृषि व्यवसाय गर्दा गाउँपालिका र अन्य सरकारी निकायबाट व्यवसायिक किसानलाई दिइने सहयोग गाउँसम्म पुगेको छैन।तरकारी खेतिका लागि धेरै पटक सरकारी कार्यालयसँग तालिमको प्रस्ताव राख्दा सुनुवाइ नभएको राईले गुनासो गरे। मौसम परिवर्तनसँगै वर्षाको बेला किरा लाग्ने, टमाटर सडेर जाने गरेको छ। उनले भने, 'हामीजस्ता धेरै कृषकले उत्पादित वस्तु बजारिकण र रोग नियन्त्रणको व्यवस्थापकिय काम गर्न सकिरहेका छैनन्।' त्यस्तै केतुकेका अर्का युवा निर्मल कार्की वैदेशिक रोजगारीमा ३ वर्ष दुवई र कतारमा १ वर्ष बसेर गाउँ फर्किएपछि कृषि पेशामा जुटेका छन्। दुई वर्षदेखि व्यवसायिक कृषिमा लागेका कार्की आफ्नो माटोमा सुन फलाउन सकिने बताउँछन्। उनले भने, 'खाडीमा गएर १८ घण्टा पसिना बगाए पनि वार्षिक तीनदेखि पाँच लाखसम्म कमाइ भए पनि कृषिबाट घरमै बसेर त्यतिको आम्दानी हुन थालेको छ।' पहिले तीन महिना पनि पुग्ने अन्न कार्कीबा बारीबाट उब्जिदैन थियो। अहिले घर परिबार चलाउन र बालबच्चा पढाउन समेत सहज भएको छ।उनले दुई वर्षमा घर खर्च चलाएर ३ लाख रुपैयाँ नगद पनि बचत गरेको बताए। कार्कीले तीनवटा टनेलमा टमटर खेतति गरेका छन्।एक टनेलबाट ५० हजार मासिक आम्दानी हुने गरेको छ।उनले टनेलमा टमटरको साथमा बन्दा, काउलीलगायतका अन्य तरकारी पनि लगाएका छन्।उनले बाख्रा र ब्रोइलर कुखुरा समेत पालेका छन्। काठमाडौंमा अध्ययन गर्दागर्दै गाउँ फर्किएका केत्तुकेका अर्का युवा नारायण राई पनि व्यवसायिक कृषक बनेका छन्। तीन रोपनी जग्गामा तरकारी लगाएका उनले परिवारको घर खर्च लगाएर बचत गर्न थालेको बताए।'मासिक ५० हजारसम्म कमाइ हुन थालेपछि बचत पनि गर्न थालेको छु,' उनले भने। तरकारी खेतीबाट भएको कमाइले बालबच्चा पढाउन र घरखर्च गर्नमा पनि सहज भएको राईको भनाइ छ। राईले बाँझो जमिनमा बन्दा, काउली, मूला, रायो, सिमी, टमाटरलगायत मौसमी तथा बेमौसमी तरकारीबाट घरमे बसी बसी मनग्गे आम्दानी हुन थालेको स्थानीयले बताए। कृषिमा सहुलियत नपाएको गुनासो केत्तुकेमा युवाहरुको आकर्षण कृषिमा मात्र देखिएको छैन तरकारी उत्पादन बढे पनि बजार भने नजिक छैन।सदरमुकाम ओखलढुंगासम्म ढुवानी गरेर ल्याउँनु पर्छ।यले गर्दा लागत बढ्ने गरेको छ।सदरमुकाम ओखलढुंगाको आधाजसो माग केत्तुकेको तरकारीले धान्दै आएको छ।स्थानीय सरकारले कृषि उपजको बजार तथा संकलन केन्द्र गाउँमै बनाइ दिए सहज हुने कृषक निर्मल कार्कीले बताए। स्थानीय सकारले विकासका नाममा भीरपाखा भत्काएर सडक खन्ने काम मात्रै गरेको किसानको गुनासो छ।राष्ट्रिय कृषक समुह महासंघका राष्ट्रिय समिति सदस्य हितराज कार्कीले स्थानीय सरकारले कृषि र किसानमैत्री लगानी नीति नबनाएको बताउँछन्।भौतिक पूर्वाधारलाई मात्र विकास मान्ने परिपाटीले कृषि क्षेत्र उपेक्षामा परेको कार्कीको भनाइ छ। मानेभञ्ज्यांग गाउँपालिकाका अध्यक्ष मोतिराज राईले सडक निर्माणका मात्रै अधिकांश योजना वडास्तरबाटै आएकाले अन्य क्षेत्र कम प्रथामिकतामा परेको बताए।उनले अब गाउँपालिकाले कृषि, स्वास्थ्य, शिक्षाजस्ता क्षेत्रमा लगानी गरेर व्यवस्थित बनाउन नीति तथा प्रथामिकता निर्धारण गर्ने जनाए।"
शिक्षकद्वारा परीक्षा बहिष्कार,"जाजरकोट : जाजरकोटमा कार्यरत शिक्षकले परीक्षामा सहयोग नगर्ने निर्णय गरेका छन्। आइतबारदेखि सञ्चालन हुने कक्षा ११ र १२ को परीक्षा सञ्चालनमा आफूहरूलाई बाइपास गरेको भन्दै आपत्ति जनाएका छन्। राष्ट्रिय परीक्षा बोर्डले सञ्चालन गर्ने परीक्षामा ११ र १२ कक्षामा अध्यापनरत शिक्षकलाई केन्द्राध्यक्ष नराखेर अन्य स्थायी शिक्षकलाई नियुक्ति गरिएपछि उनीहरूले परीक्षामा सहयोग नगर्ने निर्णय गरेका हुन्। जिल्ला परीक्षा सञ्चालन समन्वय समितिको बैठकले साविकको माध्यमिक तहमा कार्यरत स्थायी शिक्षकलाई केन्द्राध्यक्षमा नियुक्ति दिने निर्णय गरेको थियो। साविकको उच्च मावि तहमा कार्यरत अस्थायी तथा करारका कुनै पनि शिक्षकलाई केन्द्राध्यक्ष नबनाइएको भन्दै उच्च माध्यमिक शिक्षक संघ (हिस्टुन) जाजरकोटले परीक्षा सञ्चालनमा सहभागी नहुने निर्णय गरेको हो। हिस्टुनका जिल्ला अध्यक्ष प्रवेश आरसीले विज्ञप्ति प्रकाशन गर्दै केन्द्राध्यक्ष नियुक्ति गर्दा आफूहरूलाई उपेक्षा गरिएको भन्दै विरोध जनाएका छन्। अध्यक्ष आरसीले भने, सम्बन्धित तहमा अध्यापनरत शिक्षकलाई उपेक्षा गरियो, यो दुःखद पक्ष हो। जिल्लामा १० वटा परीक्षा केन्द्र तोकिएको छ। २० वटा सामुदायिक विद्यालयमा १२ कक्षासम्म पढाइ हुने गर्छ। शिक्षा विकास तथा समन्वय इकाइका निमित्त प्रमुख खडक केसीले वर्तमान शिक्षाको संरचना ९ देखि १२ कक्षासम्मलाई माध्यमिक तह मानेकाले मावि तहमा कार्यरत स्थायी शिक्षकलाई केन्द्राध्यक्ष बनाउने नीतिगत निर्णय गरिएको बताए। साविकको उच्च मावि तहमा कार्यरत शिक्षकले पनि केन्द्राध्यक्ष हुने मौका पाउँदै आएका थिए। ११ र १२ कक्षामा ७६ जना शिक्षक कार्यरत छन्।"
डीएसपीको मोबाइलमा अभियुक्तका फोन र सन्देश,"काठमाडौं : डकैत घटना अनुसन्धान गर्दा डीएसपीको मोबाइलमा अभियुक्तका फोन र सन्देश भेटिएपछि अनुसन्धान अधिकृत सशंकित बनेका छन्। फोनसन्देश पठाउने अभियुक्त डिएसपीका नातेदार हुन्। गत चैत २६ गते रानीबारीमा लालेन्द्र शेरचन्दको घरमा भएको डकैत घटनामा पक्राउ परेका अभियुक्त विक्रम श्रेष्ठ र डिएसपी कुमुद ढुंगेलबीच फोन र एसएमएस आदान प्रदान भएको थियो। ढुंगेल ईलाका प्रहरी कार्यालय चन्द्रनिगाहपुरमा कार्यरत छन्। श्रेष्ठ र ढुंगेलबीच महाराजगञ्जस्थित भेनस रेष्टुरेन्टमा भेट भएको खुलेको छ। उनीहरू भेट भेटेकै दिन शेरचन्दको घरमा डकैती घटना भएको हो। प्रहरी हिरासतमा रहेका श्रेष्ठले डीएसपी ढुंगेलसँगको भेटघाट भएको स्वीकारेका छन्। ९८५११५५१८४ नम्बरको मोबाइलबाट श्रेष्ठले डीएसपी ढुंगेलको ९८५११८०००० नम्बरमा चैत २७ गते साँझ ६ बेर २३ मिनेटमा र २८ गते अपराह्न तीन बजेर पाँच मिनेटमा संवाद भएको कलडिटेलले देखाएको हो। त्यस्तै श्रेष्ठको ९८५११५५१८४ मोबाइलबाट डिएसपी ढुंगलेको ९८०८२३७०८२ मोबाइलमा चैत २८ गते बिहान १० बजेर ३७ मिनेटमा र चैत २९ गते अपराह्न १२ बजेर ४७ मिनेटमा फोनमा कुराकानी भएको कलडिटेलमा देखिन्छ। श्रेष्ठले ढुंगेलको मोबाइलमा सन्देश पनि पठाएका थिए। श्रेष्ठले प्रहरी बयानमा भने जग्गाको विषयमा डीएसपी ढुंगेलसँग भेट गरेको दाबी गरेका छन्। चैत १३ मा पठाएको सन्देशमा उल्लेख थियो, दाई दीपेश ९८५१२४८५१८। ढुंगेलले सन्देश हेरे पनि फर्काएका छैनन्। श्रेष्ठले उल्लेख गरेका दीपेश भनिने सन्तबहादुर तामाङ हुन। तामाङ अहिले डकैत घटनामै पक्राउ परेका छन्। तामाङ ट्याक्सी चालक हुन्। पक्राउ परेका अर्का अभियुक्त नवराज तामाङ पनि ट्याक्सी चालक हुन्। शेरचन्दको घरमा डकैत गर्ने योजना नवराज, दीपेश र सन्तोषले बनाएका हुन्। लुटपाटको योजनालाई मूर्तरुप दिन श्रेष्ठसम्म प्रस्ताव गर्ने व्यक्ति भने दीपेश रहेको प्रहरी अनुसन्धानबाट खुलेको छ। चैत २६ मा डकैत घटना हुन्छ। २७ गते डकैतका योजनाकार मध्येका श्रेष्ठसँग ढुंगेलको फोन सम्वाद भएको कलडिटेलबाट देखिन्छ। प्रहरीले पक्राउ गर्नुपर्ने अभियुक्त र बहालवाला डीएसपीबीच फोन सम्वाद देखिएपछि अनुसन्धानमा खटिएका प्रहरी अधिकृत आश्चर्यचकित बनेका छन्। डकैत घटनाबारे डिएसपी ढुंगेल जानकार थिएथिएनन् त्यो अनुसन्धानबाट खुल्दै जान्छ, अनुसन्धानमा संलग्न एक प्रहरी अधिकृत भन्छन्, तर डाँका समूहसँग प्रहरीको उपल्लो दर्जासँग भेटघाट र कुराकानी प्रहरीको अनुशासनमा गम्भीर उल्लंघन हो। यो घटनाबारे गृहसचिव प्रेमकुमार राईसमेत जानकार छन्। प्रहरी महानिरीक्षक सर्वेन्द्र खनालले आफूलाई यो घटनाबारे रिर्पोट नभएको बताए। उनले भने, अनुसन्धान हुँदैछ, डीएसपी ढुंगेलको संलग्नता देखिए छानबिन गर्छु। डीएसपी ढुंगेलले भने आफूले श्रेष्ठलाई चिनजान भएको नाताले फोन गरेको बताए। मातातीर्थ बस्ने श्रेष्ठलाई सतुंगलमा हस्पिटल कहाँ छ भनेर सोधेको ढुंगेलले बताए। उनले भने, श्रेष्ठसँग पुरानै चिनजान हो। मैले खराब नियत राखेर फोन गरेको होइन। अस्पतालबारे सोध्न फोन गरेको हुँ। ढुंगेलले श्रेष्ठले पठाएको सन्देशका बारेमा आफू जानकार नभएको बताए। तर, श्रेष्ठले दीपेश भन्ने सन्तबहादुर तामाङको नम्बर ढुंगेललाई ह्वाट्सएपमा पठाएको सन्देश अन्नपूर्णसँग सुरक्षित छ। शेरचन्दसँग तीन करोड रुपैयाँ रहेको सुराकी पाएपछि श्रेष्ठको योजनामा डकैत घटना भएको थियो। तर, शेरचन्दले पोखरामा घर किन्न पैसा पठाइसकेका थिए। गृहसचिव राईले घटनाको छानबिन हुने बताए। उनले भने, यो घटनाको छानबिन गर्न म आईजीपी साबलाई निर्देशन दिन्छु। उहाँले छानबिन गर्नुहुन्छ। डीएसपीको संलग्नता भेटिए कारबाही हुन्छ। उनले घटनाबारे आफूलाई अनौपचारिक रिर्पोटिङ भएको बताए। उनले प्रहरी भित्रको अपराधिकरणलाई आफूले कुनै हालतमा प्रोत्साहन नगर्ने बताए।"
विद्यार्थीले हटाए पुस्तक महल को सिन्डिकेट,"राजविराज : पुस्तक व्यवसायीले अघोषित रूपमा अपनाउँदै आएको सिन्डिकेट प्रणाली विद्यार्थीले हटाएका छन् । सिन्डिकेट प्रणालीविरुद्ध विद्यार्थी संगठन आन्दोलनमा उत्रिएपछि पुस्तक व्यवसायी पछि हट्न बाध्य भएका हुन् । पुस्तक महल मा तालाबन्दी गरी विद्यार्थी संगठन आन्दोलनमा उत्रिएपछि शनिबार राजविराजमा भएको सर्वपक्षीय बैठकले सिन्डिकेट प्रणाली अन्त्य गर्ने निर्णय गरेको हो । पुस्तक व्यवसाय क्षेत्रमा दबदबा कायम गर्दै वैशाख २ गतेदेखि १२ जना व्यवसायीद्वारा राजविराजको मुख्य चोकमा सञ्चालन गरिएको पुस्तक महलमा विद्यार्थीले तालाबन्दी गरेपछि व्यवसायी सिन्डिकेट प्रणाली अन्त्य गर्न राजी भएका छन् । राजविराज नगर प्रमुख शम्भुप्रसाद यादवको पहलमा जिल्ला समन्वय समितिमा भएको बैठकले सिन्डिकेट लागू गरी पुस्तक महलले पाठ्यपुस्तक बिक्रीवितरण गरिरहेको पुष्टि गर्दै सिन्डिकेट प्रणाली अन्त्य गर्ने र जिल्लाभरका हरेक पुस्तक पसलबाट सहज रूपमा पाठ्यपुस्तक बिक्रीवितरणको व्यवस्था मिलाउने निर्णय गरेको छ । वर्षौंदेखि अभिभावक र विद्यार्थीलाई सास्ती खेपाउँदै पुस्तकमा लुट मच्चाउँदै आएका व्यवसायीले पुस्तक महलमा मात्र पाइने गरी सिन्डिकेट खडा गरेको विषयमा चार दिनअघि अभिभावकसँग पसलमै ठूलो विवाद भएको थियो । अबदेखि जिल्लाभरिका पुस्तक पसलमा सहज रूपमा उपलब्ध गराउन अधिकृत बिक्रेता व्यवसायीले लिखित सहमति जनाएको व्यवसायी अमित पाठकले जनाए । यसैगरी, निजी विद्यालयको नर्सरीदेखि कक्षा १० सम्मको सम्पूर्ण पुस्तक अंकित मूल्यमा व्यावहारिक रूपमा मिल्न सक्ने छुट दिन पनि व्यवसायीले लिखित सहमति गरेका छन् । लिखित रूपमा छुटको प्रतिशत छुट्याउन कानुनी कठिनाइ भएकाले समहतिपत्रमा नखुलाइए पनि न्यूनतम १० प्रतिशतसम्म छुट दिने आन्तरिक सहमति भएको वार्तामा सहभागी विद्यार्थी नेता रञ्जित मण्डलले बताए । यसअघि पुस्तक महल सञ्चालन गरेका व्यवसायीले पाठ्यपुस्तकमा एक रुपैयाँ पनि छुट नदिने निर्णय गरेका थिए । विभिन्न प्रकाशन गृहको अधिकृत बिक्रेता रहेका सप्तरीका ठूला पाँच र साना सात पुस्तक व्यवसायीले आफ्ना पसलबाट समेत पुस्तक बिक्री बन्द गरी पुस्तक महल जान अभिभावक र विद्यार्थीलाई बाध्य पारेका थिए । सप्तरीका निजी विद्यालयमा पढाइने पुस्तक अन्य साना पुस्तक व्यवसायीलाई समेत नदिएपछि उनीहरूसमेत सिन्डिकेट प्रणालीको विरोधमा उत्रिएका थिए । छलफलमा पुस्तक व्यवसायी संघ सप्तरीका अध्यक्ष शिवनारायण साह र अर्का व्यवसायी प्रवेश यादवले सिन्डिकेट प्रणालीको विरोधमा खुलेर आलोचना गरे । अनेरास्ववियु सप्तरीका अध्यक्ष ललित रजकसमेतले सिन्डिकेट प्रणाली अन्त्य गर्न जिल्ला प्रशासन कार्यालयमा दिएको उजुरीमाथि उपयुक्त कारबाही नभएपछि विद्यार्थी संगठनले तीन दिनअघि पुस्तक महलमा तालाबन्दी गरी आन्दोलनको उद्घोष गरेका थिए । तालाबन्दीपछि आक्रोशित पुस्तक व्यवसायीले कुनै पनि स्टेसनरी सामग्री बिक्री नगर्ने भन्दै पसल बन्द गरेका थिए । बैठकमा जिल्ला समन्वय समिति प्रमुख मनोजकुमार यादव, राजविराज नगर प्रमुख शम्भुप्रसाद यादव, अनेरास्ववियु, अनेरास्ववियु (क्रान्तिकारी), नेविसंघ, राष्ट्रिय विद्यार्थी संघ, समाजवादी विद्यार्थी फोरमका जिल्ला नेता, पुस्तक व्यवसायी महासंघ, सप्तरीका अध्यक्ष शिवनारायण साहलगायत व्यवसायी सहभागी थिए ।"
कक्षा ११ र १२ को परीक्षामा २२ बुँदे निर्देशन,"काठमाडौं : आजदेखि जेठ ८ गतेसम्म हुने कक्षा कक्षा १२ र ११ को परीक्षा सहज बनाउन राष्ट्रिय परीक्षा बोर्डभित्र कन्ट्रोल रुम खडा गर्न शिक्षा विज्ञान तथा प्रविधि मन्त्रालयले निर्देशन दिएको छ। ११ र १२ को परीक्षा व्यवस्थापन तथा सुधार कार्यदलको सुझावको आधारमा यस्तो निर्देशन दिइएको हो। परीक्षा व्यवस्थापन तथा सुधारबारे अध्ययन गर्न मन्त्रालयले शिक्षा सचिव खगराज बरालको संयोजकत्वमा कार्यदल गठन भएको थियो। कार्यदलले केही समयअघि प्रतिवेदन बुझाएको थियो। मन्त्रालयले परीक्षा सञ्चालन भइरहेको समयमा बोर्डबाटै धेरै समय अनलाइन माध्यम र स्थलगत अनुगमन कडा बनाउन भनेको छ। प्रश्नपत्र भण्डारण भएको स्थान पूर्ण सुरक्षित रहेनरहेको पनि नियमित जाँच गर्न बोर्डलाई निर्देशन दिएको छ। सुरक्षा निकायसँग रहेको परीक्षासम्बन्धी सामग्री आधिकारिक व्यक्तिबाहेक अन्यलाई नदिने, परीक्षा सञ्चालन क्रममा अमर्यादित काम गर्नेलाई कानुनी कारवाहीका लागि तत्काल सम्बन्धित निकायमा बुझाउने तथा केन्द्राध्यक्ष, सहायक केन्द्राध्यक्ष, निरीक्षकसहित सम्बन्धित कर्मचारीलाई अभिमुखीकरण गर्न पनि निर्देशन दिएको छ। परीक्षा केन्द्रमा सहायक केन्द्राध्यक्ष, निरीक्षक र अन्य सहयोगी कर्मचारीले परीक्षाका बेला मोबाइलको स्विच अफ गरी फोनसेट नम्बर लेखिएको खाममा राखेर केन्द्राध्यक्षको जिम्मा दिनुपर्ने नियम मन्त्रालयले बनाएको छ। गत चैतमा भएको माध्यमिक शिक्षा परीक्षा (एसईई) मा प्रश्नपत्र बाहिरिएपछि प्रदेश २ मा परीक्षा स्थगित गर्नुपरेकाले मन्त्रालयले सचेतना अपनाएको हो। परीक्षा बोर्ड प्रदेश ३ कार्यालयकी प्रमुख जयन्ती सत्यालले परीक्षाका लागि आवश्यक तयारी भइरहेको बताइन्। परीक्षा नियन्त्रक कृष्ण शर्माका अनुसार कक्षा १२ मा देशभरिबाट ४ लाख २८ हजार परीक्षार्थी सहभागी हुँदैछन्। कक्षा ११ मा भने ५ लाख ८ हजार सहभागी हुनेछन्। परीक्षा सञ्चालनका लागि देशभरि १ हजार १ सय ७ वटा केन्द्र तोकिएको छ।"
अनुदानको घर बस्नै नमिल्ने,"ओखलढुंगा : खिजिदेम्बा९ का निमा शेर्पाले भूकम्पपछि अनुदान लिएर बनाएको घरमा आलु भण्डारण गरेका छन्। दुईकोठे साँघुरो घरमा बसोबास गर्न र खाना चुलो बाल्न नमिल्ने भएकाले भूकम्पले चर्काएकै घरमा बसोबास गरिरहेको उनको भनाइ छ। सक्दा ठूलो घर बनाएर बस्ने हो, उनी भन्छन्, एउटा कोठामा भान्छा र अर्कोमा बूढाबूढी मात्र बस्न मिल्छ। भूकम्पप्रतिरोधी घर बसोबास गर्न उपयुक्त नरहेको सिद्धिचरण नगरपालिका ६ जन्तरखानीकी निमपुटी शेर्पाको भनाइ छ। उनको परिवार अर्को घर बनाएर बसोबास गरिरहेको छ। यी दुई परिवार उदाहरण मात्र हुन्। ओखलढुंगाका अधिकांश गाउँमा अनुदान लिएर निर्माण गरिएका भूकम्पप्रतिरोधी घरमा पीडितहरू बस्दैनन्। उनीहरू धेरैजसो भूकम्पले चर्किएकै घरमा बस्न थालेका छन्। कतिपयले आफ्नो क्षमताले भ्याएका घर निर्माण गरेका छन्। बसोबास गर्न उपयुक्त नभएपछि उनीहरूले अन्नपात, घाँस, दाउरा थन्याउने र खसीबोका बाँध्ने ठाउँका रूपमा प्रयोग गर्न थालेका छन्। भूकम्पको चार वर्षपछि ओखलढुंगामा निजी आवास पुनर्निर्माण सम्पन्न हुने चरणमा छ। भूकम्पपीडित अर्को घर निर्माण गर्ने वा जोखिमयुक्त घरमै बसोबास गर्ने गरेको पाइएको भूकम्पपछिको सदाचार कार्यक्रमका जिल्ला अधिकृत भलामान विक बताउँछन्। भूकम्पप्रतिरोधी घरका नमुना एक र दुई कोठे प्रचार गरिएको, प्राविधिकले तिनै मापदण्ड मात्र सिकाएकाले संयुक्त परिवार बसोबास गर्न उपयुक्त घर निर्माण नभएकाले विकल्प रोजेको पाइएको उनको अनुभव छ। संख्या धेरै भएका परिवारलाई साँघुरो भएकाले अरू घर निर्माण गरेको र कतिपयले सामान्य क्षति भएका घर रहेकाले अनुदानले बनाएका घर प्रयोगविहीन भएको पाइएको छ, उनी भन्छन्। पुनर्निर्माणको चुनौतीमध्ये एउटा निर्माण गरिएका घर प्रयोगमा नआउनु रहेको राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ (अनुदान व्यवस्थापन तथा स्थानीय पूर्वाधार) प्रमुख युवराज खरेलको भनाइ छ। कतिपयले निर्माण सम्पन्न घर भूकम्पका घरमा भनेर वस्तुभाउ राख्ने गरेको पाइएको उनी बताउँछन्। पुनर्निर्माण गरिएका घर प्रयोगमा नआउनुमा नीतिगत अस्पष्टता रहेको सामाजिक विकास विज्ञ सुनीता अधिकारी बताउँछिन्। ठाउँ र परिवेशअनुसार आवश्यकता हेरेर डिजाइन नआउँदा अनुदान लिएर घर बनाए पनि प्रयोगमा नरहेको उनको भनाइ छ। उनका अनुसार नागरिकमा चेतना कमी, आवश्यकताअनुसार मेल नखानु र कतिपयले अनुदान लिन मात्र घर बनाएकाले समस्या आएको छ। ओखलढुंगामा २१ हजार ३ सय ३८ लाभग्राही छन्। २० हजार ३ सय ७६ ले पहिलो किस्ता, १८ हजार ४ सय ७२ ले दोस्रो र १६ हजार ५ सय १२ ले तेस्रो किस्ता अनुदान लिइसकेका छन्। १२ हजार ९ सय ९० गुनासो आएकामा ७ हजार ४ सय ५८ पुनः सर्वेक्षण गरी सुनुवाइ भएको छ। ७३ समुदायिक, ८० सरकारी भवन, ३७ मठमन्दिर, ६४ खानेपानी आयोजना ध्वस्त भएका थिए। पाँच सरकारी भवन र केही मठमन्दिर निर्माणाधीन छन्। ६ खानेपानी योजनाको काम धमाधम भइरहेको छ। २ सय ६० विद्यालय क्षति भएकामा ७२ वटाको निर्माण सम्पन्न भएको छ।"
झापाको दक्षिणी क्षेत्र लागुऔषध भित्र्याउने मुख्य द्वार बन्दै,"बिर्तामोड : गत मंसिर १७ गते झापा अर्जुनधारा नगरपालिकामा सञ्चालित एक औषधि पसलमा अनुगमन गर्दा नेपालमा प्रतिबन्धित औषधि फेला पर्यो। भारतबाट ल्याएर बिक्री वितरणका लागि राखिएको उक्त औषधि नेपालमा लागुऔषधको रुपमा प्रयोग हुने भएकाले अनुगमन टोलिले जफत गर्यो। उक्त औषधि पसलमा अधिकांश औषधि भारतबाट ल्याएर बिक्री भएको भेटिएको थियो। त्यसको चार महिना पछि चैत १६ गते झापा प्रहरीले झापाको दक्षिण नाका कचनकवल १ स्थित अस्थाइ प्रहरी चौकीस्थित कुटी भन्ने स्थानबाट अवैधरुपमा नेपाल भित्रिदै गरेको २२ लाख मूल्य बराबरको औषधिसहित औषधि जन्य सामाग्री बरामत गर्यो। यो पछिल्लो समय ठूलो परिमाणमा प्रहरीले झापामा बरामत गरेको औषधि हो। औषधिसहित चारजना पनि पक्राउ परे। त्यसको केहि दिन बित्न नपाउँदै पुन: सशस्त्र प्रहरीले दक्षिणी क्षेत्रबाटनै करिब एक लाखको एलोपेथिक औषधिसहित दुई जनालाई पक्राउ पनि गर्यो। भारतबाट नेपालतर्फ आउँदै गरेको अवस्थामा कचनकवल ३ बगानस्थित नेपालभारत मुख्य सीमा स्तम्भ नम्बर १२२ बाट १०० मिटर उत्तरतर्फ सवारीसाधन चेकजाँचको क्रममा औषधिसहित पक्राउ गरेको हो। उनीहरूको साथबाट ५ सय फाइल अर्थात् १५ हजार क्याप्सुल ट्रामाडोल हाइड्रो क्लोराइड नामक प्रतिबन्धित औषधि फेला परेको थियो। यी घटनाले नेपालमा प्रतिबन्धित भारतीय ब्राण्डका औषधि दक्षिणी झापाका सीमावर्ती नाकाबाट भित्र्याउने र नेपालका विभिन्न औषधि पसलमा खुलेआम बिक्री हुने गरेको खुलेको छ। यस्ता औषधि नेपाल भित्र्याउनमा ठूलै गिरोह सक्रिय रहेको प्रहरीको तर्क छ। भारतबाट यौनवद्र्धक औषधि, दुखाई कम गर्ने सहित विभिन्न ब्राण्डका आयुर्वेदिक र एलोपेथिक औषधि नेपाल भित्रने गरेको देखिएको छ। प्रहरीले बरामत गरेको औषधि प्राय सबै नेपालमा प्रतिबन्धित छन्। ब्रेष्ट्रिम आयल तेल, वरलिस्टयाट क्याप्सुल इि एस पि वरलिम्याक्स क्याप्सुल, फ्लोमिस्ट नसल स्प्रे, कारेपरोष्ट, अमाग्रा, जुरीग, पि फोर्स, मेडासलिक स्किन साइन, इलोसन इएचटी नामक नेपालमा प्रतिबन्धित औषधि बरातमका क्रममा बढि भेटिने गरेको जिल्ला प्रहरी कर्यालय झापाका प्रहरी प्रवक्ता डिएसपी महेन्द्रकुमार श्रेष्ठले बताए।'खुल्ला सिमाना धेरै भएको र झापामा बढी औषधि पसल र अस्पताल भएकाले भारतीय औषधि खुलेआम रुपमा भित्रिने रहेछ, पछिल्लो समय प्रहरीले सक्रियता बढाएकाले केहि व्यक्ति र औषधि बरामत भएको छ,' श्रेष्ठले भने। भारतबाट नेपाल औषधि भित्र्याउनमा सक्रिय पनि केहि भारतीय र धेरै नेपाली नागरिकनै रहेको प्रहरी अनुसन्धानले देखाएको छ। प्रहरीले चैत १६ गते दक्षिण नाका कचनकवल १ स्थित अस्थाई प्रहरी चौकीस्थित कुटी भन्ने स्थानबाट अवैधरुपमा नेपाल भित्रिदै गरेको २२ लाख मूल्य बराबरको औषधि सहित भारत जंगपुरी दिल्ली घर भई हाल काठमाडौं जोरपाटी बस्ने ३२ वर्षीय फुन्चोक लामा, बाह्रदशी गाउँपालिका वडा नम्बर ४ बस्ने २४ वर्षीय सम्दान हुसेन, सोहि ठाउँ बस्ने २२ वर्षीय इतियाज आलम र अर्का २८ वर्षीय ताहिर आलम लाई पक्राउ गरेको थियो। त्यसको केहि समय पछि सशस्त्र प्रहरी बल बोर्डर आउट पोष्ट केचनाबाट खटिएका सशस्त्र प्रहरीको टोलीले भारतीय ब्राण्डका ट्रामाडोल हाइड्रो क्लोराइड नामक प्रतिबन्धित औषधि सहित हल्दिवारी गाउँपालिका ४ बस्ने ३५ वर्षीय जीतबहादुर राजवंशी र विर्तामोड नगरपालिका ५ बस्ने ३९ वर्षीय राजेन्द्र लिम्बूलाई पक्राउ गरेको थियो। प्रहरीका अनुसार उनीहरुले लामो समयदेखि भारतबाट औषधि ल्याउने र झापाको विभिन्न स्थानमा रहेको औषधि पसल र अस्पतालमा औषधि बिक्री गर्ने गरेको पाइएको छ। सशस्त्र प्रहरी निरीक्षक मानबहादुर कटुवालले पक्राउ परेको व्यक्ति व्यवसायीक तस्कर भएको बताए। उनीहरुले यो नाकाबाट मारुती भ्यान र मोटरसाइकलको प्रयोग गर्दै नेपालमा औषधि भित्र्याउने गरेका छन्। प्रतिबन्धित औषधिसहित पक्राउ परेकालाई औषधि व्यवस्था विभाग विराटनगरले झापा जिल्ला अदालतमा मुद्दा दर्ता गराई कारावाही प्रक्रिया अघि बढाएको छ। नेपालका औषधि पसल तथा ५० शैयामाथिका अस्पतालले भारतीय ब्राण्डका औषधि प्रयोग गर्ने र त्यस्ता अस्पतालले भारतीय औषधि मगाउने गर्दा पक्राउ परेको पक्राउ परेकाले प्रहरीलाई बयान दिने गरेका छन्। नेपाल सरकार र औषधि व्यवस्था विभागको आदेश र अनुमतिबिना भारतीय ब्राण्डका औषधि नेपाल भित्राउन प्रतिबन्ध लगाएपछि तस्कर समूहले तस्करीको माध्यमबाट औषधि भित्राउन थालेका हुन्।"
मन्त्रीले नै गराए बालविवाह,"सिरहा : प्रदेश २ सरकारले करोडौं रुपैयाँ खर्च गरी बेटी बचाऊ, बेटी पढाऊ अभियान सञ्चालन गरेको छ। तर प्रदेश सरकारका उद्योग, पर्यटन, वन तथा वातावरण राज्यमन्त्री सुरेश मण्डलले नै अभियानको खिल्ली उडाउँदै एक दलित बालिकाको विवाह गराएका छन्। मण्डल राजपाबाट मन्त्री भएका हुन्। केही महिनायता प्रहरीले सिरहामा ७ बालविवाह रोकेको छ। मन्त्री मण्डलले आफ्नै उपस्थितिमा वैशाख ११ गते सिरहाको कल्याणपुर नगरपालिका३ प्रसाहीकी १४ वर्षीया राधा मल्लिक (डोम)को धनुषाको औरही गाउँपालिकाका अजय मल्लिकसँग बिहे गराइदिएका छन्। ती बालिकाको बिहेमा मन्त्री मण्डल र नगरपालिकाका ३ नम्बर वडाध्यक्ष अशोक मण्डलले लाखौं रुपैयाँ खर्च गरेका छन्। एउटा निर्धन दलितको छोरीको बिहे गराएर आफूले कुनै पाप नगरेको मन्त्री मण्डलले प्रतिक्रिया दिँदै आएका छन्। बिहेमा जन्तीको स्वागतका लागि टेन्ट, भोजभतेर, दुलहादुलहीको कपडा र गहना गरी १ लाख रुपैयाँभन्दा बढी खर्च भएको वडाध्यक्ष अशोकले बताए। बिहेका लागि मन्त्री र आफूले व्यक्तिगत रूपमा सहयोग गरेको उनले सुनाए। तर मन्त्रीले बिहे गराएकी राधाको उमेर अहिले विवाह गर्ने भएको छैन। जन्म दर्ता प्रमाणपत्रमा उनको जन्म मिति ०६२ वैशाख १० गते उल्लेख छ। उक्त मितिअनुसार बिहे भएको दिन उनको उमेर १४ वर्ष पुग्छ। कानुनले बिहेको लागि २० वर्ष उमेर पुग्नुपर्ने तोकेको छ। आर्थिक अवस्था कमजोर भएकी राधाले पहिले नै पढाइ छाडेकी थिइन्। स्थानीयका अनुसार राधाले कक्षा २ मा नै अध्ययन गर्दा स्कुल छाडेकी थिइन्। मानवअधिकारकर्मीको ध्यानाकर्षण राज्यमन्त्री मण्डलले गराएको बालविवाहप्रति सिरहाका मानवअधिकार क्षेत्रमा कार्यरत एक दर्जन संघसंस्थाले ध्यानाकर्षण भएको जनाएका छन्। उनीहरूले शनिबार प्रेस विज्ञप्ति जारी गर्दै बालविवाह गराउनु अनुचित भएको र कानुन उल्लंघन गर्ने मन्त्रीमाथि कारवाहीको माग गरेका छन्। बालविवाह गर्नु कानुनी अपराध हो। बालविवाहकै कारण बर्सेनि लाखौं आमा तथा शिशुको मृत्यु भइरहेको छ। यसले बालिका तथा महिला आर्थिक, सामाजिक, शैक्षिकलगायत हरेक क्षेत्रमा पछाडी पर्नुकोसाथै ज्यानै गुमाउनु पर्ने विज्ञप्तिमा उल्लेख छ। पढाइबाट वञ्चित बालिकालाई अध्ययनमा प्रोत्साहन नगरी बालविवाह गराउनु दुर्भाग्यपूर्ण भएको मानवअधिकारकर्मी राजकुमार राउत कुर्मीको भनाइ छ। मन्त्रीको यस्तो कामले प्रदेश २ सरकार बेटी बचाऊ, बेटी पढाऊ अभियानलाई झन् असहयोग भएको उनले बताए। सामाजिक कुरीतिविरुद्ध लड्नुपर्ने मन्त्री स्वयं बालविवाह गराउँदै हिँड्नु गलत भएको कुर्मीले सुनाए। उजुरी पर्खंदै प्रहरी बालविवाहको उजुरी प्रहरीमा आए जोसुकैलाई पनि कारवाहीको दायरामा ल्याउने जिल्ला प्रहरी कार्यालय सिरहाका प्रवक्ता तथा डीएसपी माधवराज खरेलले बताए। राज्यमन्त्रीले गराएको विवाहबारे कुनै प्रमाणसहित जाहेरी प्रहरीमा आएको छैन्, उनले भने, आए हामी त्यहीअनुसार कारवाही बढाउँछौं। के छ कानूनमा ? सरकारले दिगो विकास लक्ष्यमा सन् २०३० सम्म देशबाट बालविवाह अन्त्य गर्ने पनि राखेको छ। लक्ष्य पूरा गर्न मुलुकी अपराध संहिता ०७५ भदौ १ मा लागू हुने भइसकेको छ। जसको परिच्छेद ११ मा विवाहसम्बन्धी कसुरमा बालविवाह गर्न नहुने स्पष्ट उल्लेख गरिएको छ। संविधानको भाग ३ मौलिक हकअन्र्तगत धारा ३९ मा बालविवाह गर्न गराउन नहुने व्यवस्था छ। यसलाई व्यवहारमा लागू गर्न प्रदेश २ सरकारले बेटी बचाऊ, बेटी पढाऊ अभियान सञ्चालन गरेको हो।"
सीमा मिच्ने आशंका,"टीकापुर : नेपालभारत सीमा विवाद कैलालीमा अझै सुल्झिएको छैन। टीकापुर८ खक्रौला र धनगढी१४ फूलबारीमा सीमा विवाद कायमै छ। द्विदेशीय सीमा सर्भे टोलीले चारवटा सीमास्तम्भको काम स्थगन गरेको छ। टोलीका अनुसार खक्रौलास्थित ७०४५ नम्बरको सीमास्तम्भ सार्नुपर्ने र फूलबारीस्थित ७४२, ७४२१, ७४२२ र ७४२३ नम्बरका सीमास्तम्भ पुनर्निर्माण गर्नुपर्नेछ। सार्दा र पुनर्निर्माण गर्दा नेपाली भूमि भारततर्फ जाने देखिएपछि स्थानीयले विरोध जनाएका थिए। त्यसपछि संयुक्त सीमा सर्भे टोलीले काम स्थगन गरेको हो। स्थानीयको विरोधपछि काम स्थगन गरिएको नेपालतर्फका प्रमुख सर्भे अधिकृत जनकराज भट्टले बताए। विवाद भएका ठाउँको काम रोकेर अन्य सीमास्तम्भको काम भइरहेको छ, उनले भने, स्थानीय जनप्रतिनिधिको रोहबरमा विवाद भएका ठाउँको समस्या समाधान गर्ने प्रयास गरिरहेका छौं। खक्रौलाको सीमास्तम्भ सार्दा आफ्नो र छिमेकी तुलाराम कोइरालाको घरबास भारततर्फ गाभिने सम्भावना रहेको स्थानीय लक्ष्मी कोइरालाले बताए। आफ्नो डेढ बिघा जमिनसमेत मासिने उनको भनाइ छ। २०२८ सालदेखि सीमास्तम्भ यथास्थानमा देख्दै आएको उनले बताए। उनका अनुसार सो क्षेत्रमा २०२२ सालमा बसोबास सुरु भएको हो। म सानै हुँदादेखि यो पिलर यही ठाउँमा छ, उनले भने, सीमा मिलाउने नाममा सार्न खोज्नु नेपाली भूमि अतिक्रमण गर्ने षडयन्त्र हो। टीकापुर८ का अध्यक्ष दीर्घ ठकुल्लाले सीमा मिलाउने नाममा स्तम्भ सार्ने षड्यन्त्र भएको बताए। यथास्थानमा रहेकाका आधारमा हराएका सीमास्तम्भ खोज्नुपर्नेमा हराएकाका आधारमा यथास्थानकालाई सार्न खोजिएको उनको भनाइ छ। यसले गर्दा मोहना नदीमा निर्माण भएको खक्रौला पुलसमेत भारततर्फ पर्न सक्ने स्थानीयको आशंका छ। उनीहरूले भारतले आफ्नो भूमि खक्रौला पुलसम्म पुर्याउन खोजेको बताएका छन्। पुलको दक्षिण भागनजिकै रहेको एक सीमास्तम्भ यथास्थानमा छ भने अर्को मोहना नदीले बगाएको छ। सो सीमास्तम्भ २०६४ सालको बाढीले बगाएको स्थानीय बताउँछन्। फूलबारीमा पुनर्निर्माण गर्दा स्थानीय गौरीशंकर सामुदायिक वनको ठूलो हिस्सा भारतमा गाभिने देखिएको छ। वर्षौंदेखि भोगचलन गर्दै आएको वन भारतमा गाभिन लागेको भन्दै स्थानीयले विरोध जनाएका छन्। टीकापुर क्षेत्रमा मात्र दुई देशका ५ मुख्य र १३ मझौला गरी १८ वटा सीमास्तम्भ हराएका छन्। दुई देशको टोलीले बुझाएको प्रतिवेदनमा ७०२४ र ७०२७ नम्बरको मझौला सीमास्तम्भ मोहना नदीले बगाएको उल्लेख छ। प्रतिवेदनमा अन्य सीमास्तम्भ भने फेला नपरेको बताइएको छ। कैलालीमा २८२ सीमास्तम्भ छन्। तीमध्ये कतिपय हराएको अवस्थामा छन्। १२ वटा पुनर्निर्माण गरिएको प्रमुख सर्भे अधिकृत जनकराज भट्टले बताए। उनले सोही हाराहारीमा भारतीय पक्षले पुनर्निर्माण गरेको बताए। पुनर्निर्माण गर्नुपर्ने सीमास्तम्भ मध्ये जोर नम्बर नेपाल र बिजोर नम्बर भारतीय पक्षले निर्माण गर्ने प्रावधान छ।"
विष सेवन गरी मृत्यु भनिएकी महिलाको दाइजोको कारण हत्या आंशका,"धादिङ : विष सेवन गरी मृत्यु भएको भनिएकी महिलाको मृत्यु रहस्यमय बन्दै गएको छ। गत वैशाख ७ गते त्रिपुरासुन्दरी गाउँपालिका स्थित कार्की गाउँकी मेनुका न्यौपानेले विष सेवन गरी आत्महत्या गरेको खबर बाहिर आएको थियो। मृतक न्यौपानेको माइती पक्षले भने मेनुकाले विष सेवन गरेर आत्महत्या गरेको नभइ घरपरिवारले कुटपिट गरी हत्या गरेर विष खुवाइएको दावी गरेका छन्। विष खाएको भनिएको मृतक मेनुकाको शरीर भरी नीलडाम, अनुहारमा चोटपटक, र कपडा समेत भिज्ने गरी नाक मुखबाट रगत बगेको देखिएकाले आत्महत्या हुनै नसक्ने भन्दै निष्पक्ष छानविनका लागि मृतक मेनुकाका भाइ बासुदेव न्यौपानेले माग गरेका छन्। मृतक महिलाको ३ महिनाअघि मात्रै (गत २०७५ माघ २३ गते) धादिङको त्रिपुरासुन्दरी गाउँपालिका ४ कार्कीगाउँका रुपेश ढुङ्गानासँग मागी विवाह भएको थियो। विवाह गर्ने बेलामा केटीपक्षले दाइजो दिन नसक्ने सहमती गरेर विवाह गरिएको र पछि पटकपटक दाइजो मागेर बहिनीलाई दुःख दिएकोकाले उनको हत्या भएको माइतीपक्षले आशंका गरेका छन्। नुवाकोट किस्पाङ गाउँपालिका २ घर भएका मृतक मेनुकाका भाइ बासुदेवले भने, 'विवाहको १६ औं दिनमा माइती आउँदा नै बहिनीले घरमा दाइजो नल्याएको भनेर आफूलाई मानसिक र शारीरिक यातना दिएको बताएकी थिइन्। पछि विवाह गराउने लमीमार्फत पनि दाइजोको माग गरियो। हामीले विवाह गर्नुअघि नै कुनैपनि किसिमको दाइजो नलिनेनदिने सहमती गरी विहे गरिएको भन्दै दाइजो दिन नसक्ने जवाफ फर्काएका थियौं।' घटना हुनु एक दिनअघि (वैशाख ६ गते) पनि बहिनीले फोन गरेर आफू भोली माइत आउने बताएकी तर ७ गते बिहानैदेखि बहिनीको मोबाइल अफ भएको बासुदेवले बताए।'घटनाको विषयमा हामीलाई घरपरिवारले कुनैपनि जानकारी दिएन,'बासुदेवले भने, 'गाउँलेमार्फत विष खाएर मृत्यु भएको जानकारी पाएपछि हामीले घर परिवारसँग बुझ्दा उपचार भइरहेको भनेर ढाँटियो ।' घटनाको विषयमा किटानी जाहेरी दिन खोज्दा प्रहरीले जाहेरी लिए पनि दर्ता गर्न नमानेको मृतकका माइतीपक्षले आरोप छ।'हामीलाई हाम्रै ज्वाइमाथि शंका छ, तत्काल नियन्त्रणमा लिएर अनुसन्धान होस,' बासुदेवले भने। जिल्ला प्रहरी कार्यलय धादिङका प्रमुख एसपी राजकुमार बैदवारले भने जाहेरी लिएर सुक्ष्म अनुसन्धान भइरहेको बताए। उनले भने, 'मृतकको जिल्ला अस्पताल धादिङमा पोष्टमार्टम गरिएपनि हालसम्म पोष्टमार्टम रिपोर्ट नआएको र शवको भिसेरा परीक्षणको लागि पनि नमूना काठमाडौं पठाएको छौं।' रिपोर्टमा कर्तब्य ज्यान देखिए तत्काल कारवाही प्रक्रिया अघि बढाउने एसपी बैदवारले जानकारी दिए।घटनाको विषयमा बुझ्न खोज्दा मृतक मेनुकाका श्रीमान् रुपेश ढुङगानाको ९८६६३१८५२८ नम्बरको मोबाइल भने स्वीच अफ गरिएको छ"
"शिक्षा आयोग प्रतिवेदन गुपचुप, मन्त्री नै अप्ठेरोमा","काठमाडौं : शिक्षा क्षेत्रका प्रवुद्ध व्यक्तिको संलग्नतामा सरकारले गठन गरेको उच्चस्तरीय शिक्षा आयोगको प्रतिवेदन चार महिनादेखि गुपचुप राखिएको छ। विद्यालय तहदेखि विश्व विद्यालयसम्मको शिक्षालाई सीपमूलक, रोजगारमुखी र अन्तर्राष्ट्रिय बजारमा प्रतिस्पर्धी बनाउन सरकारले चाल्नुपर्ने कदमका बारेमा प्रतिवेदनले सुझाव दिएको छ। शिक्षामा लगानी बढाउन पनि प्रतिवेदनले सरकालाई सुझाएको छ। ठूल्ठूला राजनीतिक परिवर्तनपछि मुलुक पुनःसंरचनामा गएको सन्दर्भमा शिक्षा क्षेत्रमा पनि समसामयिक सुधार गर्न विज्ञको सुझाव लिने उद्देश्यले शिक्षा आयोग गठन भएको थियो। गत असारमा गठन भएको आयोगले चार सय २८ पृष्ठको प्रतिवेदन गत माघ १ गते प्रधानमन्त्री केपी ओलीलाई बुझाएको थियो। तर चार महिना वितिसक्दा पनि प्रतिवेदनका सुझावलाई कार्यान्वयनमा लैजानुको सट्टा सार्वजनिक पनि नभएपछि आयोग अध्यक्ष शिक्षा विज्ञान तथा प्रविधिमन्त्री नै अप्ठ्यारोमा परेका छन्। प्रतिवेदनले दिएका थुपै्र सुझाव तत्काल कार्यान्वयनमा लैजान नसकिने भएका कारण प्रतिवेदन सार्वजनिक नगरिएको सरकारी अधिकारीले अनुमान गरेका छन्। प्रतिवेदन किन सार्वजनिक नभएको सन्दर्भमा केही दिन अघि को छलफलमा अर्थमन्त्री डायुवराज खतिवडाले मन्त्री अध्यक्ष भएको आयोग प्रतिवेदन कार्यान्वयन गर्न योग्य हुनुपर्ने औंल्याएर प्रतिवेदन कार्यान्वयनप्रति आशंका पैदा गरिदिएका थिए। आयोगले प्रतिवेदनमा कम्पनी, गुठी, सहकारीलगायतबाट सञ्चालिन (निजी) विद्यालयलाई १० वर्ष भित्रमा एकै मोडेलमा सञ्चालन गर्नुपर्ने र यसको प्रभावकारी अनुगमन गर्नुपर्ने सुझाव दिएको छ। तत्काललाई कम्पनीमा दर्ता भएका विद्यालयलाई गैरनाफामूलक सामाजिक संस्थाको रूपमा रुपान्तरण गर्नुपर्ने पनि प्रतिवेदनको सुझाव छ। आयोग प्रतिवेदनकै आधारमा संघीय शिक्षा ऐन बनाउने तयारी शिक्षा मन्त्रालयको थियो। तर प्रतिवेदनलाई मन्त्रिपरिषद्ले पारित नगरेका कारण ऐन निर्माण प्रक्रिया अवरुद्ध छ। मन्त्रालयले बनाएको संघीय शिक्षा ऐनको मस्यौदा पनि अलपत्र छ। अर्थमन्त्रीले प्रतिवेदनभित्रका विषय वस्तुबारे आफू बेखबर भएको बताएका छन्। शिक्षामा बजेट वृद्धि गर्नुपर्ने माग लिएर गएका शिक्षाका लागि राष्ट्रिय अभियान नेपाल (एनसीई) का पदाधिकारीसँग उनले भने, शिक्षा आयोगको प्रतिवेदनमा के छ मलाई थाहा छैन। भर्खर पढ्न मगाएको छु। यद्यपि उनले शिक्षामा क्रमशः बजेट बढाउँदै लैजाने प्रतिवद्धता भने व्यक्त गरे। प्रतिवेदनमा कक्षा आठसम्मको शिक्षालाई अनिवार्य तथा निःशुल्क र माध्यमिक तहसम्म (कक्षा १२) सम्मको शिक्षालाई निःशुल्क बनाउने संवैधानिक प्रावधानलाई कार्यान्वयन गर्नुपर्ने सुझाव दिएको छ। संवैधानिक व्यवस्था कार्यान्वयनका लागि तीनै तहको सरकारबाट शिक्षामा कुल ग्राहस्थ उत्पादनको ६ प्रतिशत र कुल बजेटको २० प्रतिशत लगानी गर्नुपर्ने पनि प्रतिवेदनमा छ। संविधानले नै भनेको कक्षा आठसम्मको शिक्षा पूर्ण निःशुल्क बनाउने प्रावधानलाई कार्यान्वयन गर्न र समाजवाद उन्मुख संविधानको मर्मलाई व्यवहारमा कार्यान्वयन गराउन निजी शैक्षिक संस्थालाई नियन्त्रण क्रमशः बन्द गर्नुपर्ने आशय प्रतिवेदनको थियो। तर निजी विद्यालय सञ्चालकको दबाबमा उक्त प्रतिवेदन थन्क्याइएको आयागकै सदस्य बताउँछन्। प्रतिवेदन बालुटारमै माग्नु सूचनाको हक प्रयोग गरी आयोग प्रतिवेदन माग गर्दै प्रधानमन्त्री कार्यालय गएका शिक्षाका लागि राष्ट्रिय अभियान (एसनसीई) लाई प्रधानमन्त्री कार्यालयले आफूसँग प्रतिवेदन नभएको जवाफ दिएको छ। प्रतिवेदन माग गर्दै एनसीईले दिएको निवेदनको प्रतिउत्तरमा प्रधानमन्त्री तथा मन्त्रिपरिषद् कार्यालयको जवाफमा प्रतिवेदन आफूहरूसँग नभएकोले प्रधानमन्त्री निवास बालुवाटारमा माग्न भनिएको छ। आयोगले प्रधानमन्त्रीलाई बालुवाटारमा प्रतिवेदन बुझाएको थियो। यसअघि एनसीईले शिक्षा मन्त्रालयमा निवेदन दिँदा पनि प्रतिवेदन प्रधानमन्त्री कार्यालयसँग मात्र भएको जवाफ दिएको थियो। शिक्षा मन्त्री नै अध्यक्ष रहेको प्रतिवेदन मन्त्रालयमा माग्दा प्रधानमन्त्री कार्यालयमा मात्र रहेको जवाफ आयो। प्रधानमन्त्री कार्यालयमा माग्दा बालुवाटारमा माग्नु भन्ने जवाफ आयो एनसीईका एक अधिकारीले भने, दुवै कार्यालयबाट आएको जवाफ गैरजिम्मेवारीयुक्त छन्।"
वेवारिसे शव भेटियो,बिर्तामोड : झापाको मेचीनगर स्थित बसपार्कमा एक व्यक्ति मृत फेला परेका छन्। शनिबार मेचीनगर नगरपालिका६ स्थित बसपार्कमा रहेको निर्माणधिन चर्पीको सिंढीमा पहिचान नखुलेका करिब ४० वर्षका जस्ता देखिने एक पुरुष मृत फेला परेका हुन्। हेर्दा मंगोलिनय जस्ता देखिने ती पुरुषको शव शनिबार पोस्ट्माटम गरी अञ्चल अस्पताल भद्रपुरमा राखिएको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए।उनको पहिचान गर्ने काम भइरहेको प्रहरी प्रवक्ता श्रेष्ठले जानकारी दिए।

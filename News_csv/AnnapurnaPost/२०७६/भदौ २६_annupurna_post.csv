शीर्षक,विवरण
पाइपलाइनका बहुआयमिक फाइदा,"नेपाल र भारत दुवै देशका प्रधानमन्त्रीले औपचारिक उद्घाटन गरसँगै मंगलबारदेखि पेट्रोलियम पाइपलाइन सञ्चालनमा आएको छ। दक्षिण एसियाकै पहिलो अन्तरदेशीय पेट्रोलियम पाइपलाइन परियोजना निर्माण कार्य सुरु भएको १७ महिनाभित्रै निर्माण सम्पन्न भएको हो। ३० महिना लाग्ने अनुमान गरिएको यो परियोजना समयभन्दा चाँडो निर्माण सम्पन्न भएको छ। अक्सर परियोजना निर्माणमा हुने ढिलाइप्रति यसले गतिलो जवाफ दिएको छ। पेट्रोलियम पाइपलाइन सञ्चालनमा आएको दुई वर्षभन्दा कम समयमा यसको लागत उठ्नेछ। प्रतिफलका हिसाबले आकर्षक परियोजना भए पनि निर्माणको चर्चा हुन थालेको लामो समयपछि यो परियोजना निर्माण सम्भव भएको हो। पाइपलाइन सञ्चालनमा आएसँगै नेपाल आयल निगमले पेट्रोल र डिजेलको मूल्य प्रतिलिटर दुई रुपैयाँ घटाएर ढुवानी लागतको प्राप्त लाभ उपभोक्तामा समेत हस्तान्तरण भएको सन्देश दिएको छ। पेट्रोलियम पाइपलाइन सञ्चालनमा आएसँगै ढुवानी लागत त घट्ने नै भयो। यसका अतिरिक्त ट्यांकरमार्फत ढुवानी गर्दा हुने नोक्सानी, चुहावटमा पनि उल्लेख्य कमी आउनेछ। प्रज्वलनशील पदार्थ भएकाले यसलाई ट्यांकरमार्फत ढुवानी गर्नुभन्दा सुरक्षाका दृष्टिकोणले पनि पाइपमार्फत ढुवानी गर्नु बढी सुरक्षित र भरपर्दो हो। पेट्रोलियम कारोबारी नेपाल आयल निगमका लागि मात्र होइन, आम नेपालीका लागि बहुगुणी परियोजना हो। सडकमार्गबाट जस्तो ढुवानीमा अवरोध अब हुने छैन। पाइपलाइनबाट तेल आउने भएपछि सीमानाकाका सडक मार्गमा हुने अवरोधले यसलाई प्रभाव पार्ने छैन। मधेसमा भएको शृंखलाबद्ध आन्दोलन र पछिल्लो समय भारतको अघोषित नाकाबन्दीको समयमा जस्तो आपूर्तिमा अवरोध अब नरहने अपेक्षा गर्न सकिन्छ। विभिन्न माग राखेर भारतबाट पेट्रोलियम नउठाउने, आपूर्ति असहज बनाउने ट्यांकरचालकले पनि अब पेट्रोलियमको आपूर्तिमा अवरोध गर्न सक्ने छैनन्। यसबाहेक नेपालका प्रमुख व्यापारिक नाका बीरगञ्जमा ट्यांकरहरूको लामबद्ध हुँदा औद्योगिक कच्चा पदार्थलगायत अन्य मालवस्तु बोकेका ट्रकहरूको भन्सार जाँचपासमा ढिलाइ हुने गरेको थियो। यसले गर्दा अन्य मालवस्तुको जाँचपास सहज भई व्यापारमा सहजीकरणसमेत हुनेछ। अर्कोतर्फ उक्त रुटमा ट्यांकरको उपस्थिति कम भएसँगै सडक सुरक्षामा अभिवृद्धि हुने अपेक्षा गर्न सकिन्छ। काठमाडौं उपत्यकामा पेट्रोलियम पदार्थको सबैभन्दा बढी उपभोग हुने गर्छ। काठमाडौंमा उपभोग हुने ७० प्रतिशत पेट्रोलियम बीरगन्ज नाका भएर आउने गरेको छ। पाइपलाइन निर्माणले काठमाडौंमा पेट्रोलियमको आपूर्तिलाई अझै सहज बनाउनेछ। अत्यावश्यक वस्तु मानिने पेट्रोलियम पदार्थ आपूर्तिको सबैभन्दा उत्तम विकल्प पाइपलाइन नै हो। पाइपलाइनले आम नेपालीलाई ऊर्जा सुरक्षाको सामान्य हदसम्मको प्रत्याभूतिसमेत दिन सफल भएको छ। यसकारण यस्ता पाइपलाइनलाई सम्भव हुने अन्य स्थानमा पनि विस्तार गर्नुपर्छ। सिलिगुढीझापा पाइपलाइन निर्माणको सम्भाव्यता अध्ययन कार्य अघि नै बढिसकेको छ। अमलेखगञ्जकै पाइपलाइन विस्तार गरेर चितवनको सीमा लोथरमा भण्डारण गर्न सकिने प्रारम्भिक अध्ययनले देखाएको छ। ढुवानी लागत घटाउन सम्भाव्य ठाउँमा मुलुकभित्रै पेट्रोलियम पाइपलाइन विस्तार गर्नुपर्छ। पश्चिम नेपालका अन्य नाकासँग नजिक सीमावर्ती भारतका डिपोहरूबाट पाइपमार्फत पेट्रोलियम ल्याउनेतर्फ सरकार अग्रसर हुनुपर्छ।"
लमजुङको बेसीसहर नगरपालिकाले पनि थाल्यो भुस्याहा कुकुर मार्ने अभियान,"बेसीसहर : रेविज संक्रमणबाट एक बालकको मृत्यु भएपछि लमजुङ सदरमुकाम बेसीसहरमा भुस्याहा कुकुर मार्न थालिएको छ । बेसीसहर नगरपालिकाले सरोकारवालाहरुसँग समन्वय गरी सदरमुकाम भित्रका भुस्याहा कुकुर मार्न थालेको हो । रेविज संक्रमित कुकुरको टोकाइबाट केही दिनअघि बेसीसहर बस्दैआएका मस्र्याङ्दी गाउँपालिका३ खुदीका १२ वर्षीय सोदिप तामाङको मृत्यु भएको थियो । रेविज संक्रमित कुकुरले अन्य बालकालिकालाई पनि टोक्न थालेपछि भुस्याहा कुकुर मार्न थालिएको नगरपालिकाले जनाएको छ । बेसीसहर बजारमा रातिको समयमा टोली परिचालन गरी विष खुवाएर सडकमा भेटिएका कुकुरहरु मार्न थालिएको छ । नगरपालिकाका अनुसार बेसीसहर बजारभित्रका दर्जनभन्दा बढी कुकुरहरुलाई विष खुवाएर मारिसकिएको छ । भुस्याहा कुकुरहरुको व्यवस्थापनका लागि समुदायस्तरबाट नै आग्रह गरेपछि सरोकारवालाको समन्वयमा कुकुर व्यवस्थापन गर्न थालिएको बेसीसहर नगरपालिका प्रमुख गुमानसिंह अर्यालले बताए । शंकास्पद भुस्याहा कुकुरहरुलाई मार्ने र अन्य शंका नभएका कुकुरहरुलाई रेविज सुइ लगाएर छोडेका छौँ, नगरप्रमुख अर्यालले भने । कुकुरको टोकाइबाट रेविज संक्रमण भएका बालकको मृत्यु भएपछि रेविजको संक्रमण अन्य धेरैसँग हुनसक्ने भन्दै सर्वसाधरणमा त्रास फैलिएको छ । पछिल्लो समय रेविज संक्रमणको डरले ४० जना भन्दा बढीले जिल्ला अस्पतालमा पुगेर रेविज विरुद्धको खोप लगाइसकेका छन् । नगरपालिकाले बेसीसहरस्थित घरपालुवा कुकुरलाई सुरक्षित रुपमा घरमा राख्न आग्रह गरेको छ । घरपालुवा कुकुरलाई रेविज विरुद्धको सुइ अनिवार्य लगाउन नगरपालिकाले सूचना जारी गरेको छ । घरपालुवा कुकुरले टोकी कुनै दुर्घटना भएमा घरधनी जिम्मेवार हुने समेत नगरपालिकाले चेतावनी दिएको छ । नगरपालिकाले रेविज लागेका शंकास्पद कुकुरलाई नियन्त्रण तथा व्यवस्थापन गर्न टोली परिचालन गरेको छ । घरपालुवा कुकुर धनीले अनिवार्य रुपमा कुकुर पालेको जानकारी नगरपालिकाको पशु सेवा शाखामा जानकारी गराउनुपर्ने पनि नगरपालिकाले जनाएको छ । नगरपालिकाको सूचनापछि भेटेरिनरी अस्पताल तथा पशुसेवा विज्ञ केन्द्रमा पुगेर ३० बढी घरपालुवा कुकुरहरुलाई रेविज विरुद्धको सुइ लगाइसकिएको छ ।"
१ लाख घुससहित न्यायाधीशका ड्राइभर होटलबाट पक्राउ,सिरहा : जिल्ला अदालत सिरहामा कार्यरत एक न्यायाधीशका सवारी चालक घुससहित पक्राउ परेक छन्। सवारी चालक वृजमोहन यादवलाई १ लाख १० हजार घुससहित अख्तियार दुरुपयोग अनुसन्धान आयोगको टोलीले बिहीबार पक्राउ गरेको हो। पक्राउ परेका यादव इजलास३ का न्यायाधीश नरनारायण पौडेलका सवारी चालक हुन्। आयोगको कार्यालय बर्दिबासको टोलीले उनलाई सिरहा सदरमुकामस्थित खड्ग होटलबाट पीडितसँग घुस लिँदै गरेको अवस्थामा पक्राउ गरेको अख्तियारको बर्दिबास प्रवक्ता हरिप्रसाद घिमिरेले जानकारी दिए। उनका अनुसार यादवले अदालतमा विचाराधीन रहेको मुद्दा मिलाइदिने भन्दै पीडितसँग रकम माग गरेको थिए।
वडा कार्यालयमा बम विष्फोट,"रोल्पा : पुर्वी रोल्पाको एक वडा कार्यालयमा बम विष्फोट भएको छ । सुनिल स्मृति गाउँपालिकाको ७ नम्बर वडा कार्यालयमा सकेट र पेट्रोल बम प्रहार गरिएको हो । बम विष्फोटनबाट कार्यालय भवन चर्किएको छ भने वडा अध्यक्षको कोठामा क्षति पुगेको छ । जिल्ला प्रहरी कार्यालयका प्रमुख प्र्रहरी नायव उपरीक्षक चित्र गुरुङका अनुसार भवनबाहिर सकेट बम र कोठाभित्र पेट्रोल बम प्रहार गरिएको अनुसन्धानबाट खुलेको छ । झ्यालबाट पेट्रोल बम प्रहार भएपछि आगलागी हुँदा कोठाको सोफासेट, कार्पेट र प्लाष्टिकका कुर्सी जलेका छन् । भदौ २५ गते मध्यरातमा बम विष्फोट गराइएको प्रहरीको भनाइ छ । गाउँलेले मध्यरातमा ठूलो विष्फोटको आवाज सुनेका थिए । घटनाबारे प्रहरीलाई ढिला जानकारी भएको प्रनाउ गुरुङले बताए । सूचना पाए लगत्तै इलाका प्रहरी कार्यालय सुलिचौरबाट प्रहरी टोली दिउँसो ४ बजे घटनास्थल पुगेको थियो । गाउँपालिका र वडाअध्यक्ष विभिन्न माग लिएर काठमाडौं पुगेका बेला वडा कार्यालयमा विष्फोट भएको हो । प्रहरीले घटनाको विषयमा अनुसन्धान भइरहेको बताएको छ । विष्फोटको जिम्मा कसैले लिएका छैनन् । प्रहरीले नेत्रविक्रम चन्द विप्लव समूहले विष्फोट गराएको अनुमान गरेको छ ।"
ट्राफिकको कुटपिटले चालक गम्भीर घाइते,"वीरगन्ज : सडकमै ई रिक्सा रोकेर यात्रु चढाएको भन्दै ट्राफिक प्रहरीले कुटपिट गर्दा वीरगन्जमा ई रिक्साका एक चालक गम्भीर घाइते भएका छन्। ट्राफिक प्रहरी नायव निरीक्षक सुरेश यादवको कुटपिटबाट ना १ ह ६६७१ नम्बरको ई रिक्साका चालक सन्तेष पटेल घाइते भएका हुन्। दाहिने कानमा घाउ लागेका चालक पटेलको वीरगन्जको गण्डक चोकमा रहेको नारायणी बयोधा अस्पतालमा उपचार भइरहेको छ। वीरगन्जको घण्टाघर चोकस्थित सडक छेउमा बुधबार बेलुकी पटेलले ई रिक्सा रोकेर यात्रु चढाउँदै थिए। उनलाई ट्राफिक प्रहरी नायव निरीक्षक यादवले कुटपिट गरेका थिए। यादवले आफूसँग रहेको वायरलेस वाकिटकी सेटले पटेलको कन्चटमा हिर्काउने क्रममा सेटको एन्टिनाको चुच्चो पटेलको कानभित्रै छिरेको थियो। कानभित्रबाट रगत बग्न थालेपछि तत्कालै पटेललाई नारायणी अस्पतालमा लगिएको थियो। त्यहाँ चिकित्सकले उपचार सम्भव नभएको बताएपछि पटेललाई नारायणी बयोधा अस्पतालमा लगेर भर्ना गरिएको पटेलका भाइ विकेशले बताए। 'वाकीटकी सेटको एन्टिना कानभित्रै छिरेकाले रगत बगिरहेको छ', बिहिबार अस्पतालमा भेटिएका पटेलका भाइ विकेश पटेलले भने,डाक्टरले अझ केहि दिन अस्पतालमै राख्न्नु पर्छ भनेका छन्।' पटेलले घण्टाघर चोक छेउको सडकमा ई रिक्सा रोकेर यात्रु चढाउने सुरमा रहेका बेला अचानक ट्राफिक प्रहरी नायव निरीक्षक यादवले वाकीटकी सेटले कन्चटमा हिर्काएको बताए। उनले भने ,म आफ्नो सुरमा थिए, अचानक कसैले कन्चटमा हिर्काए, फर्किएर हेर्दा ट्राफकिका सइ रहेछन्। कान दुख्न थालेपछि हातले छाम्दा कानबाट रगत बगेको थाहा पाएँ। अहिले दाहिने हात नै चल्न सकेको छैन।' ट्राफिक प्रहरी विरुद्ध चालकहरुको प्रदर्शन बिहीबार बिहान वीरगन्जको घण्टाघर चोक छेउको विपी उद्यानमा चालकहरुले थन्क्याएका ई रिक्सा र टयाम्पुहरु। ट्राफिक प्रहरीले चालकलाई कुटेर घाइते बनाएको विरोधमा बिहीबार वीरगन्जमा ई रिक्सा र टयाम्पु चालकहरुले आआफना सवारीसधान थन्क्याएर प्रदर्शन गरेका छन्। घण्टाघर चोक नजिकैको विपी उद्यानमा ई रिक्सा र टयाम्पु थन्क्याएर चालकहरुले प्रहरीको विरोधमा प्रदर्शन गरेका हुन्। चालकहरु प्रदर्शनमा उत्रिएपछि जिल्ला ट्राफिक प्रहरी कार्यालय पर्सामा ट्राफिक प्रहरी निरीक्षक राजकुमार सिंह र आन्दोलनरत चालकहरु बीच वार्ता भएको थियो। वार्तामा चालक पेटललाई कुटपिट गर्ने प्रहरी नायव निरीक्षक यादवविरुद्ध विभागीय कार्वाही गर्ने र चालक पटेलको सम्पूर्ण उपचार खर्च प्रहरीले बेहोर्ने प्रतिबद्धता प्रहरी निरीक्षक सिंहले जनाएपछि मात्र आन्दोलनरत चालकहरुले मध्यान्ह १२ बजेदेखि ई रिक्सा र टयाम्पु सन्चालन गरेका हुन्। प्रहरी निरीक्षक सिंहले वार्तामा प्रहरी नायव निरीक्षक यादवलाई विभागीय कार्वाही गरिने र पटेलको उपचार खर्च प्रहरीले बोहोर्ने सहमति भएपछि चालकहरुले यातायात सेवा सुचारु गरेको बताए। विपी उद्यानमा थन्क्याएर राखिएका ई रिक्सा र टयाम्पु।"
बाढीले खुदी जलविद्युतमा क्षति : उत्पादन ठप्प,"बेंसीसहर : लमजुङको मस्र्याङ्दी गाउँपालिका९ स्थित लेते खोलामा आएको बाढीले खुदी जलविद्युत आयोजनामा क्षति पर्याएको छ । बाढीले आयोजनाको पावरहाउसमा क्षति पुर्याएको हो । मंगलबार राति आएको बाढीले ४ मेगावाट क्षमताको खुदी आयोजनाको टर्वाइनलगायतका सबै मेसेनरी सामाग्री पुरिएको आयोजना प्रमुख दीपक भण्डारीले जानकारी दिए। उनका अनुसार बाढीले पावरहाउसमा करिब ५ करोड बराबरको क्षति भएको छ । बाढीले पेनस्टक पाइपसमेत बगाएको छ । आयोजना मर्मत गर्न करिब ३ महिना लाग्ने भण्डारीको भनाइ छ । २०६३ पुस १५ बाट सञ्चालनमा आएको यो आयोजना ०६५ भदौ १२ मा आएको बाढीले क्षतिग्रस्त पुर्याएको थियो। करिब ६० करोड लागतमा निर्माण सो आयोजनामा बुटवल पावर कम्पनीको ६०, एचसीटीएचआई क्यानडाको २५ र लमजुङ विद्युत विकास कम्पनीको १५ प्रतिशत लगानी रहेको छ।"
पहिरोले पुरिएर मृत्यु,जाजरकोट : पहिरोले पुरिएर जाजरकोटमा एक युवकको मृत्यु भएको छ । छेडागाड नगरपालिका ६ सुवानाउली निवासी १८ वर्षीय खडगबहादुर रावतको बिहीबार राति पहिरोले पुरेर मृत्यु भएको प्रहरीले जनाएको छ । सुवानाउलीस्थित एक स्थानीयको घरमा धामीझाँक्री हेराएर फर्कने क्रममा राति एक बजेको समयमा बड्ढुंगा पसिल भन्ने ठाउँमा आएको पहिरोले उनलाई पुरेको हो । सँगै गएका निमबहादुर रावत भने घाइते भएका छन् । उनको टाउकोमा चोट लागेको छ । उनको स्थानीय सुवानाउली स्वास्थ्य चौकीमा उपचार भइरहेको प्रहरी नायव उपरीक्षक श्यामबहादुर खत्रीले बताए । घटनास्थल सदरमुकाम खलंगाबाट पैदल दुई दिन टाढा छ । घटनास्थलमा संचार सुविधा नभएकाले केही समय ढिलो गरी खबर आएको प्रहरीले जनाएको छ।
असोज ५ देखि दसैंका लागि अग्रिम टिकट बुकिङ खुला,"काठमाडौं : दसैंका लागि असोज ५ गतेदेखि अग्रिम टिकट बुकिङ खुल्ने भएको छ। बिहीबार यातायात व्यवस्था विभाग र नेपाल यातायात राष्ट्रिय व्यवसायी महासंघबीच यस्तो सहमति भएको हो। महासंघका प्रवक्ता सरोज सिटौलाका अनुसार भाडा समायोजनको जिम्मा सरकारलाई दिँदै ५ गतेबाट अग्रिम टिकट बुकिङ खुला गर्ने निर्णय भएको हो। दसैं, तिहार र छठको अवसरमा काठमाडौंमा बस्ने लाखौं मानिस घर फर्किन्छन्। काठमाडौंलाई कर्मथलो बनाउने अधिकांश मानिस विशेष पर्वको अवसरमा घर जाने गर्छन्। लाखौंको संख्यामा घर फर्किने सर्वसाधारणाको यात्रा सहज बनोस् भनेर सरकारले अग्रिम टिकट बुकिङ खुला गर्दै आएको छ।"
पहिरोले पुरियो सावित्री र डिलमायाको सपना,"रुकुम : बुधबार साँझ विद्यालयको पढाइ सकेर सावित्री र डिलमाया आफ्नै धुनमा घर फर्किरहेका थिए । रुकुम पश्चिमको मुसिकोटको मालिका माविमा कक्षा सकेर फर्किएका उनीहरु पहिरोले पुरिए । उनीहरुको उद्धार गर्ने कोही भएन । विद्यालयबाट घर फर्किने प्रतिक्षामा रहेका अभिभावकले १० वर्षीया सावित्री विक र १२ वर्षीया डिलमाया विकको शवमात्र भेटे । सावित्रीको डाक्टर र डिलमायाको इन्जिनियर बन्ने सपना पहिरोसँगै पुरियो । गाउँकै विकासका लागि निर्माण भएको सडककै कारण पहिरो झर्दा उनीहरुको ज्यान गएको हो । सावित्रीका बुबा डिलबहादुरले भने, घटनास्थलमै छोरीको मृत्यु भइसकेको रहेछ । विकासका लागि बनेको सडकले हाम्रो परिवार नै खाइदियो । गत वर्ष निर्माण भएको सडकमा पहिरो गएपछि दुबै बालिका पुरिएको र घटनास्थलमै मृत्यु भएको जिल्ला प्रहरी कार्यालय रुकुम पश्चिमका प्रमुख प्रहरी नायव उपरीक्षक सुमति खड्काले जानकारी दिए । उनीहरुको शव परीक्षणपछि आफन्तलाई बुझाइएको छ ।"
पेटमा प्वाल पार्ने लामा झाँक्रीविरुद्ध उजुरी,"धादिङ : जण्डिसको उपचार गर्ने बहानामा पेटमा ब्लेडले काटेर प्वाल पारिदिने लामा झाँक्रीविरुद्ध पीडितका आफन्तले प्रहरीमा उजुरी दिएका छन् । पीडितका भाइ र श्रीमतीले लामाविरुद्ध कारवाहीको माग गर्दै प्रहरी कार्यलयमा उजुरी दिएका हुन् । नीलकण्ठ नगरपालिका ९ का राजु मगरलाई नीलकण्ठ नगरपालिका ३ धादिङबेसीका लामा झाँक्री गजबहादुर लामाले गत भदौ १५ गते उपचारको गर्ने बहानामा पेटमा ब्लेडले काटी घाइते बनाएका थिए । दुई महिनादेखि जण्डिसले थलिएका पीडित मगरलाई धादिङबेसीमा झारफुकको काम गर्दै आएका आरोपित लामाले भदौ १५ गते तान्त्रिक विधिबाट शरीरमा भएको विकार निकाली जण्डिस रोग निको पारिदिने भन्दै कोठाभित्र थुनेर पेटमा ब्लेडले चिरी रगत चुसेको र केही रगत भाँडामा समेत राखेको पीडित पक्षको आरोप छ । उपचार गराउने बहानामा झाँक्रीले पेटमा प्वाल पारिदिएपछि पीडित मगरको उपचार गरेबापत ८ हजार ३ सय ८० रुपैयाँ रकम लिइ उल्टो पीडितलाई थप घाइते बनाएको भन्दै पीडित पक्षले दिएको उजुरीको आधारमा घटनाबारे अनुसन्धान भइरहेको जिल्ला प्रहरी कार्यालयका प्रहरी निरीक्षक मोतीराम भट्टले जानकारी दिए । घटना सार्वजनिक भएसँगै मगरलाई उपचारका लागि जिल्ला अस्पताल धादिङमा ल्याइए पनि मगरको जण्डिस अन्तिम अवस्थामा पुगिसकेकाले थप उपचारका लागि काठमाडौंस्थित वीर अस्पताल रिफर गरिएको छ । यता लामा झाँक्रीले भने आफूले बिरामीको पेटमा प्वाल पर्ने गरी नचिरेको दावी गरेका छन्।उनले आफूलाई अनावश्यक आरोप लगाएको बताए । अन्नपूर्णसँगको टेलिफोन कुराकानीमा लामाले भने, अस्पतालले बिरामीको उपचार सम्भव छैन भनेर पठाइदिएपछि उहाँहरु मकहाँ आउनुभयो, मैले जानेसम्मको विधिबाट जण्डिसको उपचार गरिदिएको हुँ।' उपचार गर्दा थोरै रगत पनि आवश्यक भएकाले पेटमा थोरै काटेर रगत निकालेको भने लामाले स्वीकार गरे । उनले आफूले लामा विधिबाट सेतो कागज कानमा राखेर बिरामीको कानबाट जण्डिस निकालेको र जडिबुटीको दबाइ पनि बनाएर अस्पतालको औषधिसँगै खानू भनेर पठाइदिएको बताए।"
"सुनको भाउ २ सयले घट्यो, तोलाको कति पुग्यो ?",काठमाडौं : नेपाली बजारमा सुनको भाउ २ सयले घटेको छ। बुधबार स्थिर रहेको सुनको भाउ बिहीबार २ सयले घटेर ७० हजार ८ सय रुपैयाँमा कारोबार भइरहेको नेपाल सुन चाँदी व्यवसाय महासंघले जनाएको छ। बुधबार सुन तोलामा ७ सयले घटेर ७१ हजार रुपैयाँमा कारोबार भएको थियो। यस्तै चाँदीको भाउमा भने सामान्य वृद्धि भएको छ। आज चाँदी तोलाको ८७५ रुपैयाँमा कारोबार भइरहेको छ। एक महिनादेखि बजारमा सुनको भाउ घट्ने र बढ्ने क्रम जारी छ।
तीनदिनसम्म पानी पर्ने सम्भावना,"काठमाडौं : मनसुनी न्यूनचापीय रेखा हाल औसत स्थानको आसपासमा रहेकोले बदलीसँगै वर्षा भइरहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। उक्त न्यूनचापीय रेखा उत्तरतिर सर्नै क्रम सुरु भएकाले अझै केही दिन पानी पर्ने सम्भावना रहेको मौसमविद् राजु प्रधानाङ्गले बताए। न्यूनचापीय रेखासँगै बङ्गालको खाडीबाट आएको जलवास्पयुक्त हावाको प्रभावका कारण मनसुन सक्रिय भएको मौसमविद्को भनाइ छ। आगामी दिन देशको धेरैजसो स्थानमा हल्कादेखि मध्यम वर्षाको सम्भावना रहेको उनले बताए। 'वर्षा निरन्तर नभइ केही समय घाम लाग्ने र केही समय वर्षा हुने क्रम चलिरहने छ', मौसमविद् प्रधानाङ्गले भने। महाशाखाले आगामी २४ घण्टाको मौसम पूर्वानुमान जारी गर्दै देशका केही स्थानमा मेघगर्जन र चट्ट्याङसहित हल्कादेखि मध्यम वर्षा साथै एकदुई स्थानमा भारी वर्षाको सम्भावना रहेकाले नदीमा आकस्मिक पानीको बहाव बढ्न सक्ने र पहाडी भूभागमा पहिरो जानसक्ने तथा सडक र हवाई यातायातमा सामान्य अवरोध आउन सक्ने भएकाले सतर्कता अपाउन अनुरोध गरेको छ। हाल देशभरी आंशिकदेखि सामान्य बदली भइ केही स्थानमा हल्कादेखि मध्यम वर्षा भइरहेको छ। राति पनि देशभरि केही स्थानमा मेघगर्जन र चट्ट्याङसहित हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जानकारी दिएको छ। भोलि देशभर आंशिकदेखि सामान्य बदली रही पहाडी भूभागका एकदुई स्थानमा भारी वर्षाको सम्भावना रहेको बताइएको छ। त्यस्तै शनिबार देशभरि सामान्य बदली रही केही स्थानमा मेघगर्जन चट्ट्याङसहित हल्कादेखि मध्यम वर्षाको सम्भावना रही देशका पहाडी भेगका केही स्थानमा भारी वर्षाको सम्भावना रहेको जल तथा मौसम पूर्वानुमान महाशाखाले जनाएको छ। महाशाखाको पछिल्लो विवरण अनुसार आज काठमाडौँ उपत्यकाको न्यूनतम तापक्रम २० दशमलव ६ डिग्री सेल्सियस र अधिकतम तापक्रम ३० दशमलव ७ डिग्री सेल्सियस रहेको छ।"
मुस्ताङको थासाङमा शव भेटियो,जोमसोम : मुस्ताङको थासाङ२ सुन खोलामा युवकको शव भेटिएको छ। बेनीजोमसोम सडकखण्डको सुन खोला बुधबार राति किनारामा वेवारिसे शव भेटिएको जिल्ला प्रहरी कार्यालय मुस्ताङका सुचना अधिकारी आषिश अधिकारीले जानकारी दिए। अधिकारीका अनुसार एक साताअघि मात्र सडक निर्माणको काम गर्न मुस्ताङ आएका उक्त युवाको लाश खोलामा भेटिएको छ। यिनले १ दिन मात्रै शर्मा गुजरमुखी जेभी सडक निर्माणको साइडमा काम गरेको प्रहरीले जनाएको छ।
विराटनगरमा डेंगुबाट एक किशोरको मृत्यु,विराटनगर : विराटनगरमा ६ दिनअघि डेंगुको संक्रमण पुष्टि भएका एक किशोरको उपचारका क्रममा मृत्यु भएको छ । विराटनगर महानगरपालिका९ भूमि प्रशासन चोकका राजकुमार शर्माका छोरा १८ वर्षीय अविनाश शर्माको मृत्यु भएको हो । अविनाश विराटनगर१० मा रहेका शिक्षादीप कलेजको कक्षा १२ मा अध्ययनरत थिए । काका उमेश शर्माका अनुसार अविनाशलाई यही भदौ २० गते सामान्य ज्वरो आएको थियो । त्यसपछि सप्तकोसी नर्सिङ होमको बहिरंग विभागमा स्वास्थ्य र ल्याब परीक्षण गराउँदा उनमा डेंगुको संक्रमण रहेको पुष्टि भएको थियो । अस्पतालका फिजिसियन डा अरविन्द साहले अस्पतालमा भर्ना भएका साहमा डेंगुको संक्रमण पुष्टि भएको बताए । धरानमा पहिलो पटक बैशाख ३० गते डेंगु देखिएको हो । अहिले मुलुकका ५६ जिल्लामा यसको संक्रमण फैलिसकेको छ । प्रदेश १ मा डेंगु संक्रमितको संख्या तीन हजार नौ सय ८३ पुगिसकेको प्रदेशको सामाजिक विकास मन्त्रालयले जनाएको छ ।
नयाँ कामदारलाई मलेसिया जाने बाटो खुल्यो,"काठमाडौं : लामो समयदेखि बन्द रहेको मलेसिया रोजगारीको बाटो खुलेको छ। बिहीबार नेपाल र मलेसियाका अधिकारीबीच मलेसिया रोजगार खुला गर्ने सहमति भएको हो। तीन दिनदेखि बसेको बैठकमा बिहीबार सहमति भएको श्रममन्त्री गोकर्ण विष्टका प्रेस संयोजक मदन खनालले जानकारी दिए। नयाँ कामदार मलेसिया लाने तयारी बुझ्न एक विशेष टोली नोभेम्बरको पहिलो साता काठमाडौं आउने छ। टोलीले स्वास्थ्य परीक्षणका लागि स्वीकृत भएका २२ संस्थानको अनुगमन गरेपछि मात्र बायोम्याटिक सफ्टवेयर जडान हुनेछ। त्यसपछि नयाँ कामदार मलेसिया जाने प्रक्रिया सुरु हुनेछ। अघिल्लो वर्षको जेठ २ गतेबाट मलेसिया रोजगारी ठप्प भएको थियो। १५ महिनाको प्रयासपछि नयाँ कामदारका लागि रोजगारीका लागि मलेसिया जाने बाटो खुलेको हो। मलेसिया रोजगारीमा अर्को अल्झन मलेसिया रोजगारी खुलाउन प्रयास, संयुक्त बैठक भदौ अन्तिम साता"
छिमेकीको गहना चोरेर फरार रहेका दुई पक्राउ,धरान : छिमेकीका सुनका गहना चोरी गर्ने दुईजनालाई इलाका प्रहरी कार्यालय धरानले पक्राउ गरेको छ । धरान उपमहानगरपालिका५ स्थित देउरालीकी नरवती राईको घरमा रहेका गहना चोरी गरेको अभियोगमा प्रहरीले स्थानीय सुर्यबहादुर विक र भक्तबहादुर विकलाई पक्राउ गरेको छ । बुधबार राति नरवती छिमेकीको घरमा गएको मौका छोपी दुबैजनाले घरमा रहेका सुनका गहना चोरी फरार रहेका थिए । नरवतीले आफ्ना गहना चोरी भएको सूचना प्रहरीलाई दिएपछि इलाका प्रहरी कार्यालय धरानले चोरी गरेको गहनासहित दुबैजनालाई पक्राउ गरी चोरी ऐनअन्र्तगत मुद्धा दर्ता गरी कारवाही अगाडी बढाइएको धरानका डीएसपी ढुण्डिराज न्यौपानेले बताए। प्रहरीले चाडबाड नजिकिँदै गर्दा चोरी डकैतीका घट्ना घट्न सक्ने भन्दै स्थानीयवासिन्दालाई सचेत हुन र शंकास्पद मानिस देखेमा प्रहरीलाई तत्काल खबर गर्न आग्रह गरेको छ।
आइतबारको मन्त्रिपरिषद् बैठकका १९ निर्णय,काठमाडौं : सरकारले आइतबार बसेको मन्त्रिपरिषद् बैठकका निर्णय सार्वजनिक गरेको छ । बिहीबार सञ्चार तथा सूचना प्रविधि मन्त्रालयमा आयोजित नियमित पत्रकार सम्मेलनमा मन्त्रिपरिषद्का निर्णय सार्वजनिक भएका हुन् । सरकारका प्रवक्तासमेत रहेका सञ्चारमन्त्री गोकुल बाँस्कोटाले मन्त्रिपरिषद् बैठकका निर्णय सार्वजनिक गरेका हुन् । सरकारले २०७५ चैत ११ गते को निर्णय अनुसार गठन भएको विराटनगर जुटमिल जाँचबुझ आयोगको म्याद थप गरेको छ । आयोगलाई २०७६ भदौ १७ देखि एक महिनाका लागि म्याद थप गरिएको सञ्चारमन्त्री बाँस्कोटाले जानकारी दिए । सरकारका १९ निर्णय :
राजनीतिक चुनावकै झल्को दिनेगरी गढीमाईमा मतदान,"बारा : बलिका लागि प्रसिद्ध बाराको गढीमाई मन्दिरको सञ्चालन तथा विकास समितिको नेतृत्व चयन गर्न मतदान भइरहेको छ। राजनीतिक निर्वाचनको झल्को दिने गरी मन्दिर सञ्चालन गर्ने बोर्डको नेतृत्व छान्न मतदान भइरहेको हो। मतदान बिहीबार बिहान ८ बजेदेखि सुरु भएको छ। साँझ ५ बजेसम्म हुने मतदानमा आठ हजार तीन सय मतदाता सहभागी हुँदैछन्। चुनावमा राजनीतिक दलको छुट्टा छुट्टै प्यानल खडा भएको छ। दलका उम्मेदवार महिनौ दिनदेखि घरदैलो र चुनावी प्रचारमा व्यस्त भए। संसदीय र स्थानीयजस्तै भड्किलो र खर्चिलो देखिएको चुनावमा उम्मेदवारले रिझाउन ठूलो रकम खर्च गरे। चुनावबाट निर्वाचित बोर्डले मंसीरमा हुने मेला सञ्चालन गर्नेछ। दक्षिण एशियामै बलिका लागि प्रसिद्ध मेलामा लाखौं भक्तजनको उपस्थिति रहने गर्दछ। चुनावमा अध्यक्षका लागि चार जनाको उम्मेदवारी परेको छ। नेकपा, कांग्रेस र फोरमराजपाबाट प्यानल तयार गरेका छन्। नेकपाबाट अध्यक्ष पदमा दुईजना उम्मेदवार देखिएका छन्। नेकपाले पूर्वएमालेका जीतेन्द्रप्रसाद गुप्तालाई अध्यक्ष बनाउने निर्णय गरेपनि असन्तुष्ट केही नेताले पूर्वमाओवादी केन्द्रका महानन्दप्रसाद यादवलाई उम्मेदवार बनाएका छन्। गढीमाई कसरी बन्दैछ राजनीतिक क्रीडास्थल ? दुई उम्मेदवारको छुट्टै प्यानल चुनावमा सहभागी छन्। नेपाली कांग्रेसले मोतीलाल प्रसादको नेतत्वमा प्यानल बनाएको छ। मधेसवादी दल फोरम र राजपाको संयुक्त प्यानल चुनावमा सहभागी छ। फोरमराजपाबाट रामचन्द्र साह तेली अध्यक्षमा उभिएका छन्। चुनावका लागि अध्यक्ष र उपाध्यक्षमा चारचार, सचिव र सहसचिवमा तीनतीन जनाको उम्मेदवारी परेको छ भने चार सदस्यको लागि १८ जनाको उम्मेदवारी परेको प्रमुख निर्वाचन अधिकृत ओमप्रकाश केशरीले जानकारी दिए। ९ सदस्यीय बोर्डका लागि १८ जना सदस्य उम्मेदवारबाट चारजना निर्वाचित हुनेछन्।निर्वाचन अधिकृत केशरीका अनुसार आठवटा बुथ बनाएर निर्वाचन भइरहेको छ। निर्वाचनमा नेपाल प्रहरीका एक सय र सशस्त्र प्रहरीका एक सय सुरक्षाकर्मी परिचालन गरिएको छ। आफ्नो उम्मेदवारलाई जिताउन राजनीतिक दलका नेता अहिले गढीमाई मन्दिर पुगेका छन्।"
दुई हप्तादेखि प्रमुखविहीन यातायात कार्यालय,"धनगढी : यातायात व्यवस्था कार्यालय कैलालीबाट दैनिक पाँच सय बढी सेवाग्राहीले सेवा लिन्छन् । यहि भदौ १२ देखि कार्यालय प्रमुखविहीन भएपछि प्रशासनिक कामबाहेक आर्थिक कारोवार ठप्प छ। अख्तियार दुरुपयोग अनुसन्धान कार्यालय महेन्द्रनगरको टोलिले कार्यालय प्रमुख गम्भीरसिंह विष्टलाई घुस रकमसहित पक्राउ गरेपछि कार्यालय प्रमुखविहीन भएको हो । विष्टसहित २ जना अन्य अधिकृत पनि पक्राउ परेका हुन् । कार्यालयका शाखा अधिकृत भुवन जोशी र अधिकृत जयराज कारिगरलाई एक लाख ६६ हजार एक सय रुपैयाँ घुस रकमसहित रंगेहात नियन्त्रणमा लिएको थियो । कार्यालय प्रमुख विष्ट पनि निमित्त भएर काम गर्दै आएका थिए । विष्टसहित ३ जना अधिकृत पक्राउ परेपछि सुदूरपश्चिम प्रदेश सरकारले कार्यालय प्रमुख पठाउन सकेको छैन । प्रदेश सरकारले सिनियरका आधारमा अधिकृत नन्दलाल पाण्डेलाई आर्थिक कारोबारबाहेक प्रशानिक जिम्मेवारी दिएको छ । यद्यपी कार्यालयमा कुनै पनि कर्मचारीको नेम प्लेट राखेको छैन । जसले गर्दा सेवाग्राही अन्योलमा पर्ने गरेका छन् । कार्यालयमा दरबन्दी अनुसार कर्मचारी नहुँदा कामको चाप समाल्न नसक्ने गरी बढेको निमित्त कार्यालय प्रमुख पाण्डेले बताए । 'प्रशासनिक काम भइरहेको छ,' उनले भने, 'आर्थिक कारोबार भदौ १२ गते देखि बन्द छ।' सेवाग्राहीलाई छिटोछरितो सेवा नदिएको गुनासो आइरहेका बेला दरबन्दी अनुसार कर्मचारी नभएपछि सेवाग्राहीलाई सास्ती हुने भएको हो। फोटो खिच्न मात्र एक दिन लाग्ने गरेको धनगढी उपमहानगरपालिका८ का किसन चौधरीले बताए । जति चाँडो आए पनि कार्यालयमा भीड उस्तै हुने गरेको उनले गुनासो गरे । कार्यालयका ढिला सुस्तीले सेवाग्राही हैरान छन् । एकजनाको लाइसेन्स नविकरण गर्न दुई दिन पुरै खर्चिनुपर्ने बाध्यता भएको जिल्लाको भजनी नगरपालिका४ का पुरन जोशीको गुनासो छ । एकजना उपसचिवसहित २४ जनाको दरबन्दी भएको कार्यालयमा १५ जना कर्मचारी छन् । भएका कर्मचारी पनि तल्लो तहका मात्र भएको निमित्त प्रमुख पाण्डेले जानकारी दिए । 'कार्यालयमा कर्मचारी दरबन्दी पुरानै छ,' निमित्त कार्यालय प्रमुख पाण्डेले भने, 'तर, सेवाग्राहीको चाप दुई गुणाले बढेको छ । भएको कर्मचारीहरु मध्ये पनि ४ जना स्थानीय तहमा समायोजन भएका छन्।' निमित्त कार्यालय प्रमुख पाण्डेले एउटै तहका कर्मचारीलाई निर्देशन दिन समेत गाह्रो हुने गरेको गुनासो व्यक्त गरे ।कैलाली यातायात व्यवस्था कार्यालयमा प्रमुख नहुँदा समस्या भएको मन्त्रालयलाई जानकारी भएको सुदूरपश्चिम प्रदेश भौतिक पूर्वाधार मन्त्रालयका सचिव इन्द्रदेव भट्टले जानकारी दिए ।"
रोल्पामा वर्षेनी किन हराउँछन् महिला?,"रोल्पा : बितेका ३ वर्षमा रोल्पाबाट १६० महिला हराए। हराएकामध्ये प्रहरीको मद्दतमा ९५ जना फेला परे भने अझै ६५ जना बेपत्ता छन्। हरेक वर्ष किन यति ठूलो सङ्ख्यामा महिलाहरु हराउने गर्दछन्? हराएकाहरु कसरी फेला पर्छन्? जिल्ला प्रहरी कार्यालय रोल्पाका अनुसार आर्थिक वर्ष २०७३७४ मा ५६ जना महिला हराए। यसरी हराएका महिलामध्ये ४१ जना मात्रै फेला परे। त्यस वर्ष हराएका ८ जना भेटिएनन्। आव २०७४७५ मा हराएका ५५ मध्ये ५० जना फेला परे भने पाँच जना फेला पर्न सकेनन्। गएको आवमा ५६ जना महिला हराए। हराएकामध्ये ४ जना मात्रै फेला परे। बाँकी ५२ जना अझै फेला पर्न सकेका छैनन्। हराएको भनी उजूरी परेकामध्ये केही महिला तथा बालबालिका भने घर फर्किसकेका छन्। अभिभावकले दिएको हुलियाका आधारमा खोजी गरिँदा भेटिएका र आफैं घर फर्केका समेत गरी बितेको ३ वर्षमा ९५ महिला फेला परेको प्रहरीले जनाएको छ। प्रहरीको तथ्याङ्क अनुसार अझै ६५ बेखबर छन्। परिवारले दिएको सूचनाका आधारमा खोजी गर्न देशभरका प्रहरी युनिटहरुलाई हुलियासहित जानकारी गराउने गरिएको छ। हुलियाकै आधारमा प्रहरीले हराएकाहरुलाई फेला पार्ने गरेको छ। हराएकामध्ये धेरैलाई प्रहरीले काठमाडौँका ईंटा भट्टामा फेला पारेको थियो। र्इंटा भट्टामा काम गर्ने गाउँकै नाइकेले ललाइफकाइ लैजाने भएकाले अधिकांश महिला परिवारलाई जानकारी नदिइ भाग्ने गरेका छन्। राम्रो लाउने, मिठो खाने लहडमा दलालको जालमा फसेर परिवारका सदस्यलाई जानकारी नै नदिइ भाग्नेको सङ्ख्या ठूलो रहेको प्रहरीले जनाएको छ। हराएका सदस्यको खोजीमा लामो समय बित्ने गरेको अभिभावकको दुःखेसो छ। यसरी हराएका अधिकांश महिला वैवाहिक सम्बन्ध स्थापित गर्न आफूखुशी हिँड्ने गरेको प्रहरीले बताएको छ। 'मादक पदार्थ सेवनसँगै हुने पारिवारिक बेमेलले महिलाहरुलाई घर छाड्न बाध्य पार्छ', जिल्ला प्रहरी कार्यालय महिला तथा बालबालिका सेवा केन्द्रका प्रमुख प्रहरी सहायक निरीक्षक मीना विकले जानकारी दिइन्। परिवारका सदस्य हराउँदा आत्तिएर प्रहरीलाई खबर गर्न आउने तर, सम्पर्कमा आउँदा प्रहरीलाई जानकारी नगराउने कार्यले पनि हराउनेको सङ्ख्या अधिक देखिने गरेको प्रहरीको भनाइ छ। हराएका नागरिक सम्पर्कमा आएनआएको जानकारी सुरक्षा निकायमा हुनु जरुरी भए पनि त्यसो भएको छैन। हराएकाहरु सम्पर्कमा आउने बित्तिकै प्रहरीमा खबर गरे तथ्याङ्क अद्यावधिक गर्न सहज हुने प्रहरीले बताए। घरबाट भागेर हिँडेका तर सम्पर्कमा आउन नसकी अलपत्र परेका कैयौं महिलालाई प्रहरीले उद्धार गरी आफन्तको जिम्मा लगाउने गरेको छ। अघिल्लो वर्ष ईंटा भट्टा जान भनी घरबाट हिँडेर पनि दलालसँग सम्पर्क हुन नसकेका पाँच महिलालाई प्रहरीले आफन्तको जिम्मा लगाएको थियो। यसरी अलपत्र पर्नेमा बालबालिकासमेत रहेका छन्। बालश्रमिकहरुलाई नेपाल बाल मजदूर सरोकार केन्द्र (सिविन) लगायतका संस्थाले समेत उद्धार गरी प्रहरीलाई जिम्मा लगाउने गरेका छन्। त्यस्ता बालबालिका प्रहरीमार्फत परिवारसम्म पुग्छन्। अघिल्लो वर्ष ललितपुरको एक संस्थाले रोल्पाका एक दर्जनभन्दा बढी बालबालिकालाई ईंटा भट्टाबाट उद्धार गरी प्रहरी तथा महिला बालबालिका कार्यालयको रोहवरमा आफन्तको जिम्मा लगाएको थियो। गरिबी, अज्ञानता, मादक पदार्थ सेवनका कारण पारिवारिक बेमेल जस्ता कारण महिलाहरु घर छाड्न बाध्य हुने गरेको पाइन्छ। गाउँकै नाइकेको लहलहैमा धन कमाउने आशामा ईंटा भट्टा जाने महिलाको सङ्ख्या धेरै देखिन्छ। परिवारको संरक्षण र सूचना बिना जाने महिलाहरु थप जोखिममा पर्ने गरेको महिला मानवअधिकार रक्षक सञ्जाल रोल्पाका अध्यक्ष तीर्था आचार्यको भनाइ छ। आचार्यका अनुसार उनीहरु यौन तथा अन्य हिंसाको समेत शिकार हुने गरेका छन्। धन कमाउने भन्दै घरबाट भागेर जाने यस्ता महिलामध्ये कतिपय घर फर्कंदा बाबुको पहिचान नखुलेका बच्चा सहित फर्कने गरेका छन्। जिल्लामा पछिल्लो पटक पारिवारिक विखण्डन गर्ने माध्यमको रुपमा समेत यसलाई लिन थालिएको छ। जिल्लामा यस्ता हिंसामा परी बाबुको पहिचान नखुलेका बालबालिकाको सङ्ख्या बढ्दै जान थालेको छ। नेपाली नागरिकता प्रमाणपत्रका लागि उमेर पुगे पनि बाबुको पहिचान हुन नसक्दा उनीहरुलाई नागरिकता लिन कठिनाइ छ। श्रम शोषणमा पर्दै आएका उनीहरु लामो समय न्यून ज्यालामा काम गर्न बाध्य हुने गरेको बताउँछन्। 'अतिरिक्त काम गर्दासमेत निकै कम ज्याला मात्र उनीहरुलाई दिइन्छ,' घरबाट भागेर काठमाडौँस्थित एउटा ईंटा भट्टामा पुगेर फर्किएकी रोल्पा नगरपालिका४ की एक महिलाले भनिन्, 'पुरुषलाई ठगी गर्न सक्दैनन्। महिला कामदारलाई ललाइफकाई ईंटा भट्टा लैजाने गरेका छन्।' महिला हराउने यो क्रमले परिवारमा मनोवैज्ञानिक असर पर्ने गरेको छ। हराएको लामो समयसम्म अवस्था यकिन हुन नसक्दा उनीहरुको दैनिकीमा समेत प्रभाव पर्ने गरेको परिवारको दु:खेसो छ। खोजीका लागि भन्दै काम छोडेर बारम्बार जिल्ला प्रहरी कार्यालय धाउनु पर्दा उनीहरुको आर्थिक व्यवस्थापन चुनौतीपूर्ण बन्ने गरेको छ। घरको आर्थिक अवस्था कमजोर हुनेहरु नै यसरी हराउने गरेकाले खोजीका लागि त्यस्ता परिवारले थप आर्थिक भार खेप्नुपरिरहेको छ। राससउमा केसी"
भारतमा हेरोइनसहित नेपाली पक्राउ,भैरहवा : भारतमा लाखौँ मूल्य बराबरको अवैध लागुऔषध हेरोइनसहित एकजना नेपाली नागरिक पक्राउ परेका छन् । पक्राउ पर्नेमा भैरहवा (सिनपा १२) का प्रनेश कुमार चौधरी रहेको भारतीय प्रहरीले जनाएको छ । पक्राउ परेका चौधरीले सुनौली क्षेत्रको सामकाठ नाकाबाट एक सय ग्राम हेरोइन लिएर नेपाल जाने क्रममा उनलाई पक्राउ गरिएको सुनौली कोतवालीका इन्सपेक्टर विजयराज सिंहले जानकारी दिए । उनलाई भारतीय सीमा सुरक्षा बल (एसएसबी) र प्रहरीको संयुक्त टोलीले पक्राउ गरेको हो । चौधरीले प्रयोग गरेको मोटरसाइकल समेत प्रहरीले नियन्त्रणमा लिएको छ ।
सेतो पुतलीले लियो आँखाको दृष्टि,"पोखरा : अहिलेसम्म केवल गण्डकी प्रदेशमा मात्रै भेटिएको एकप्रकारको आँखाको रोगका बिरामी १४ पुगेका छन्। बुधबारमात्रै एक बालकको आँखाको दृष्टि गुमेको छ। यस्तो बिरामीको सामान्यतयाः उपचार गर्न ४८ घन्टाभन्दा ढिला हुँदा आँखाको ज्योति गुम्ने विशेषज्ञ बताउँछन्। हिमालय आँखा अस्पतालका प्रमुख डा इन्द्रमान महर्जनका अनुसार बुधबार अस्पताल आइपुग्दासम्म ढिला भएकाले एक बालकको दृष्टि क्षमता फर्कने सम्भावना नदेखिएको बताए। सेतो पुतलीका कारण लाग्ने उक्त रोगका बिरामीले पोखराको हिमालय आँखा अस्पताललगायत अन्य अस्पतालमा उपचार गराएका छन्। सिजनल हाइपरएक्युट पनुभिआइटिस (सापु) भनिने यो रोगको उपचारमा शल्यक्रिया वा औषधि प्रयोग हुने चिकित्सकको भनाइ छ। रोग गहिरो भइसकेको अवस्थामा शल्यक्रिया गर्नुपर्ने हिमालय आँखा अस्पतालका प्रमुख मेडिकल डाइरेक्टर डा इन्द्रमान महर्जनले बताए। हिमालय आँखा अस्पतालमा आएका बिरामीमध्ये ४ जना घर फर्किसकेका र २ जनाको शल्यक्रिया गर्नुपरेको उनले बताए। केही बिरामी थप उपचारका लागि काठमाडौं जान इच्छुक देखिएकाले रेफर गरिएको उनले बताए। पोखरामा परार साल ५ वर्षपछि यो रोग देखिएको थियो। आँखा रोग विशेषज्ञ मदनकुमार उपाध्यायका अनुसार ४० वर्षअघि सापु पोखरामा देखापरेको थियो। यस अवधिमा गण्डकी प्रदेश बाहिरका यो रोगका बिरामी देखिएका छैनन्। उनका अनुसार सापु रोग लगाउने सेतो पुतली बर्मा र भारतमा पनि भेटिन्छ तर रोग अन्य स्थानमा लागेको छैन। सेतो पुतलीको झुस आँखामा परेपछि रातो हुने, उज्यालोमा हेर्न गाह्रो हुनेजस्ता समस्या हुन्छ। रोग लागेको ४८ घन्टाभित्रै उपचार गर्न सके निको हुने चिकित्सकको भनाइ छ। डा उपाध्यायकै भनाइमा समयमा उपचार हुन नपाए आँखाको ज्योति गुम्न सक्छ।"
पढ्न नगएर बालुवा चाल्छन् बालबालिका,"मिना बुढाथोकी । सल्यान : जिल्लाको बनगाडकुपिण्डे नगरपालिका१२ निगालचुला निवासी १० वर्षीया पिमी पुन दिनभरि बालुवा चाल्नबाट फुर्सद पाउँदिनन्। स्कुल गएर पढ्ने, खेल्ने उमेरमा बालुवा चालेर दैनिक गुजारा गर्नु उनको बाध्यता हो। घरको आर्थिक अवस्था कमजोर भएकाले उनका बुवा रोजगारीका लागि भारतमा गएका छन्। बुवा घरमा नभएपछि आमाले मात्र दैनिक ज्याला मजदुरी गरेको पैसाले घरखर्च नचलेपछि उनी पनि बालुवा चालेर पैसा कमाउन थालेकी हुन्। आफूले बालुवा चालेर कमाएको पैसा उनका तीन जना भाइबहिनीको पालनपोषणमा खर्च गर्ने गरेको पिमीको भनाइ छ। स्कुल पढ्न त मन थियो, तर के गर्नु पढाउने कोही छैन, बालुवा चाल्दै भाइबहिनीको धरालो लाग्नुपर्छ, उनले भनिन्, मेरो दुई बहिनी पढ्छन्, तर मैले कान्छो भाइको हेरचाह गर्र्नुपर्ने भएकाले स्कुल जान पाउँदिन। पिमी जस्तै जिल्लाका सयौं विपन्न परिवारका बालबालिका अध्ययन अध्ययापनको पहँुचभन्दा बाहिर छन्। कतिपय बालबालिकाले बालुवा बोकेर कापीकलमको जोहो गर्छन् भने कतिपयले विद्यालयको मुखसम्म देख्न पाउँदैनन्। विशेष गरी शारदा नगरपालिका१ भगवतीखोला र बनगाडकुपण्डिे नगरपालिकाका अधिकांश बालबालिकाले विद्यालय जान पाउँदैनन। निःशुल्क पढ्न पाउनुपर्ने बाल अधिकार संविधानमा किटान गरिएको भए पनि सल्यानका बालबालिकालाई यसले छोएको छैन। बनगाडको नवज्योति आधारभूत विद्यालय, ज्यामिरे अँधेरी र महादेव आधारभूत विद्यालय ज्यामिरेमा अध्ययनरत दर्जनौं बालबालिका विद्यालय समयपछि कुपिण्डेतालको बगरमा बालुवा चाल्छन्। अन्धेरीकी ११ वर्षीया विमला बूढाले कापीकलमको जोहो गरी स्कुल पढ्नकै लागि बालुवा चाल्ने गरेको बताइन्। बिदाको समयमा कुपिण्डेदह आएर बालुवा बोक्ने, चाल्ने काम गर्छौं, त्यसबाट आएको दुईचार सय रुपैयाँले कापीकलम किनेर स्कुल जान्छौं, उनले भनिन्। सोही ठाउँका १६ वर्षीय चन्द्र पुन मगरले कुपिण्डेदहको बगरबाट बालुवा बोक्न थालेको तीन वर्ष भयो। अहिलेसम्म विद्यालय गएको छैन। म सानै छँदा बाबा बित्नुभयो, उनले भने, आमा काम गर्न नसक्ने भएपछि घरखर्च धान्न बालुवा चाल्छु। उनका अनुसार बालुवा बेचेर दैनिक पाँच सय रुपैयाँ जति हुने आम्दानीले घरखर्च चल्दै आएको छ। ज्यामिरेमा कक्षा ६ अध्ययनरत निर्मला थापा र नवज्योती माविको कक्षा ७ मा पढ्दै आएका १४ वर्षीय संयोग बूढामगर पनि बालुवा बेचेरै पढाइको खर्च जोहो गरी विद्यालय जान्छन्। यहाँका अधिकांश बालबालिकाले बालुवा बोकेरै पढाइ खर्च जुटाउने गरेको स्थानीय हस्तबहादुर यरीले बताए। बजारक्षेत्रमा आवश्यक पर्ने अधिकांश बालुवा बालबालिकाले बोक्ने गरेको उनको भनाइ छ। निःशुल्क पढ्न पाउनुपर्ने बालबालिकाको अधिकार संविधानमा किटान गरिएको भए पनि, सरकारले समेत बालबालिकालाई अनिवार्य रुपमा विद्यालय पठाउन भर्ना कार्यक्रम सञ्चालन गरे पनि सल्यानलाई छुन सकेका छैनन्। यता बनगाडकुपिण्डे नगरप्रमुख गोविन्दकुमार पुनले अभिभावकहरूकै असहयोगका कारण बालबालिकालाई विद्यालयको पहुँचमा ल्याउन कठिन भएको दाबी गरे। विद्यालय नआएर बालुवा बोक्दै घरखर्च चलाउने बालबालिकाका विषयमा सम्बन्धित सबै निकायले छलफल गरी समस्या समाधानतर्फ सबै लाग्नुपर्ने उनको भनाइ छ।"
चार दिनदेखि बन्द बेनीजोमसोम सडक सुचारु,मुस्ताङ : लगातार ४ दिनदेखि अवरुद्ध बेनीजोमसोम सडक सुचारु भएको छ। कालिगण्डकी करिडोर तथा नारच्याङ हाइड्रोका प्राविधिकको सहयोगमा बुधबार बेलुकादेखि बाटो खुलाइएको हो। म्याग्दी र मुस्ताङको सीमावर्ती क्षेत्र थासाङ गाउँपालिका ४ स्थित काभ्रेभीरमा करिब १५ मिटर सडक भासिएपछि बेनीजोमसोम सीधा आउजाउ बन्द भएको थियो। काभ्रेभीरस्थित कडा चट्टाने पहाड मुनीको सडक भासिएको थियो। सब बेस उठाएर सडक सञ्चालन गर्न समेत सम्भव नभएकाले विस्फोटक पदार्थको सहायताबाट रक कटिङ गरेर सडक ट्र्याक खुल्ला गरिएको बेनी जोमसोम सडकका सुपरभाइजर ईन्द्रसिह शेरचनले जानकारी दिए। उनले करिडोरका प्राविधिकहरूले जोखिम मोलेर सडक खुल्ला गर्न सफल भएको बताए। हिमालपारीको बेनीजोमसोम सडक अवरुद्ध हुँदा मुस्ताङ आउजाउ गर्ने सवारी साधन तथा मुक्तिनाथ आउने तीर्थालुलाई समेत सास्ती पुगेको करिडोर सडकका आयोजना प्रमुख मुकुन्द अधिकारीले जानकारी दिए। लगातार ४ दिनसम्म सडक अवरुद्ध हुँदा मुस्ताङमा खाद्यान्न तथा निर्माण सामाग्री ओसार पोसारमा समेत समस्या भएको थियो।
चेपाङले मनाए न्वागी,"मकवानपुर : प्रकृति पूजा गरेर चेपाङ समुदायले न्वागी पर्व मनाएका छन्। आइतबार राति एकपाखे ढ्याङ्ग्रो बजाएर पान्देई घ्यासा (पितृ मन्छाउँदै) न्वागी पर्व मनाइएको हो। प्रकृति पूजासँगै नयाँ बाली प्रकृतिलाई चढाएर उनीहरूले वर्षभरि खान पुगोस् भनेर कामना गरे। नयाँ उब्जिएको अन्नबाली मकै, केरा, पिँडालु, निबुवा, घैया, धानलगायत प्रकृतिलाई चढाइएको हो। चेपाङ समुदायको प्रमुख पर्व न्वागीमा घरमा भित्र्याएको नयाँ अन्नबाली प्रकृतिलाई चढाएपछि मात्र खाने गरिन्छ। न्वागीपछि अनिकाल सकेर सहकाल आएको मानिन्छ। चेपाङ बाहुल्य मकवानपुर, धादिङ र चितवनका चेपाङले मकवानपुरको राक्सिराङस्थित चैनपुरमा सामूहिक रूपमा न्वागी मनाएका हुन्। प्रकृति पूजक चेपाङहरू एकै कुल भित्रकाहरू एक ठाउँमा जम्मा भएर न्वागी मनाउँछन्। पितृ र प्रकृतिलाई नचढाई नयाँ बाली खाएमा अनिकालले सताउने विश्वास रहेको चेपाङ पुजारी (पाण्दे) तथा नेपाल चेपाङ संघ मकवानपुरका अध्यक्ष पूर्णबहादुर चेपाङले बताए। हामी प्राकृतिक धर्म मान्ने भएकाले प्रकृतिलाई नचढाई नयाँ कुरा खाँदैनौ, यसो गर्दा पितृले पनि दुःख दिँदैनन् भन्ने विश्वास छ, उनले भने। २२ नाले वंशावली भएकाले चेपाङले भदौ २२ गते न्वागी मनाउने गरेको अध्यक्ष चेपाङले बताए। परम्परा संरक्षणको लागि पनि एकै ठाउँमा भेला भएर न्वागी मनाइएको ३ नम्बर प्रदेशसभा सदस्य सन्त चेपाङले बताए। विभिन्न कारणले न्वागी मनाउने क्रम घट्दै गएको छ, यसलाई नयाँ पुस्तामा बचाइराख्न हामीले सामूहिक रूपमा प्रत्येक वर्ष छुट्टाछुट्टै ठाउँमा न्वागी मनाउँदै आएका छौं, उनले भने। चेपाङ समुदायको धर्म र संस्कृतिमा अन्य धर्मको हस्तक्षेप बढेपछि नेपाल चेपाङ संघले आठ वर्षदेखि सामूहिक रूपमा न्वागी पर्व मनाउन थालेको नेपाल चेपाङ संघका पूर्वअध्यक्ष गोविन्द चेपाङले बताए। नेपाल चेपाङ संघका अनुसार ३० प्रतिशत चेपाङले पछिल्लो एक दशकको बीचमा क्रिश्चियन धर्म अँगालेका छन्। चेपाङ समुदायले विगत सात वर्षदेखि न्वागी पर्वमा सार्वजनिक बिदा दिन माग गर्दै आएका छन्। हामीले अन्य जातजातिको मुख्य पर्वमा जस्तै आफ्नो समुदायको मुख्य पर्व न्वागीमा पनि चेपाङ बाहुल्य रहेको क्षेत्रमा सार्वजनिक बिदा दिन माग गर्दै आएका छौं, नेपाल चेपाङ संघका केन्द्रीय अध्यक्ष जितेन्द्र चेपाङले भने, तर सरकारले सुनुवाइ गरेको छैन। मकवानपुरको चेपाङ बाहुल्य रहेको राक्सिराङ गाउँपालिकाले आइतबार सार्वजनिक बिदा दिएको थियो। मनहरी गाउँपालिकाले विद्यालयमा बिदा दिएको थियो। २०६८ सालको जनगणनाअनुसार चेपाङ समुदायको जनसंख्या ६७ हजार नौ सय तीन रहेको तथ्यांक छ।"
तीन वटा एक्साभेटरमा आगजनी,बेनी : म्याग्दीको बेनी नगरपालिका५ बगुवाखोलामा बिहीबार बिहान तीन वटा एक्साभेटरमा आगजनी भएको छ। जिसी क्रसर उद्योग तथा बिएन कन्ट्रक्सनको एक्साभेटरमा आगजनी भएको हो। क्रसर उद्योग परिसरमा रहेका एक्साभेटरमा राति साढे दुई बजेतिर आगजनी भएको जिल्ला प्रहरी कार्यालय म्याग्दीका प्रहरी नायव उपरीक्षक महेन्द्रप्रसाद मरासिनीले जानकारी दिए। उनले रातिनै घटनास्थल पुगेर आगो निभाइएको बताए । आगोलागीबाट तीन वटै एक्साभेटरका इञ्जिन लगायतका उपकरण जलेको छ। आगोलागीको के कारणले भएको हो भन्ने विषयमा अनुसन्धान भइरहेको प्रहरी नायव उपरीक्षक मरासिनीले बताए। उद्योगका सञ्चालक नारायण जिसी निर्माण व्यवसायी संघ म्याग्दीका अध्यक्ष तथा तत्कालीन युवा संघ नेपालका केन्द्रीय सदस्य हुन्। यसअघि पनि उक्त उद्योगको टिप्पर र एक्साभेटरमा आगोलागी भएको थियो। पटकपटक अज्ञात व्यक्तिले फोनमा धम्की दिने गरेको सञ्चालक जिसीले बताए।
धामी झाँक्रीमै निर्भर सीमावर्ती चार वडालाई तिब्बतमा उपचार सेवा,"गोरखा : तिब्बतका सरकारी अस्पतालमा गोरखाका सीमावर्ती क्षेत्रका स्थानीयले तिब्बती नागरिकसरह उपचार सेवा पाउने भएका छन्। तिब्बतसँग सिमाना जोडिएका गोरखाको चुमनुब्री गाउँपालिकाको चारवटा वडास्तरका जनप्रतिनिधि र चिनियाँ अधिकारीको बैठकले यस्तो निर्णय गरेको हो। आइतबार द्विपक्षीय बैठकले सीमावर्ती चारवटा वडाका बिरामीलाई तिब्बती नागरिकसरह उपचार सेवा दिने निर्णय गरेको चुमनुब्री गाउँपालिका१ का वडाध्यक्ष वीरबहादुर लामाले जानकारी दिए। 'यो विषयमा हामीले धेरै पहिलेदेखि नै पहल गरिरहेका थियौं,' तिब्बतको कोङदाङ सहरमा सम्पन्न बैठकको निर्णयबारे जानकारी दिँदै लामाले भने, 'अहिले बल्ल तिब्बत सरकार सकारात्मक भयो । अब वडा नं १, २, ४ र ५ का बिरामीले वडा कार्यालयको सिफारिस लिएर गएमा तिब्बती नागरिकसरह सुविधामा उपचार पाउँछन्।' नेपालतर्फ स्तरीय स्वास्थ्य संस्था नहुँदा सो क्षेत्रका बिरामी धामी झाँक्रीको भर पर्नुपर्ने बाध्य छ। ठूलो दुर्घटनामा परे वा आकस्मिक बिरामी परे ऋण खोजेर हेलिकप्टर चार्टर गरी जिल्ला बाहिरका अस्पतालमा जान बाध्य छन्। त्यस्तै, बैठकले बाह्रै महिना सिमा नाका खोल्ने निर्णय गरेको छ । 'केही त पुरानै निर्णयलाई कडाइका साथ पालना गर्ने निर्णय भएका छन्, केही नयाँ निर्णय पनि भएका छन्, लामाले भने, 'अर्को वर्षदेखि बाह्रै महिना सीमा नाका खुलाउने निर्णय भएको छ।यो राम्रो पक्ष हो।' उनका अनुसार तिब्बतर्फको रुइमा ट्रेडिङ हाउस बन्दैछ। त्यो एक महिनाभित्र सम्पन्न हुन्छ। अनि एक महिनाका लागि नाका खुलाउने निर्णय भएको छ। यस्तै नाका खुल्ला गर्नका लागि तयारी बैठक गोरखाको सामागाउँमा राख्ने, सोही बैठकमा उपभोग्य सामग्रीको मूल्य निर्धारण गर्न समिति बनाउने निर्णय भएको उनले जानकारी दिए। पवित्र धार्मिकस्थल किमोलुङमा धार्मिक यात्रा गर्न चाहनेलाई वडा कार्यालयको सिफारिसको आधारमा यात्रा गर्न अनुमति दिने निर्णय पनि भएको छ। नेपालतर्फको सीमा क्षेत्र नजिक सुरक्षा चौकी नभएकाले समस्या भएको भन्दै त्यसका लागि पहल गरिदिन तिब्बत तर्फबाट आग्रह भएको बैठकमा सहभागी अर्का मिङमार लामाले बताए । केही दिनपछि केरुङ वा जोङ्गामा ठूलो मेला लाग्ने भएकाले सीमा क्षेत्रमा कडाइ गर्न तिब्बत पक्षले आग्रह गरेका हुन्। बैठकमा वडा नं १ बाट वडाध्यक्ष वीरबहादुर लामा, सदस्य मिङमार लामा, वडा नं २ बाट वडा सदस्य पासाङ छिरिङ र पासाङ डोल्मा, वडा नं ४ बाट वडा सदस्य रिजिन दोर्जे लामा र वडा नं ५ बाट वडाध्यक्ष सोनाम ग्याल्जेन गुरुङ र प्रहरी चौकी सामागाउँबाट हवल्दार लालबहादुर केशी र प्रहरी जवान दीपक घर्ती सहभागी थिए। तिब्बततर्फ सिडिओ सरहका कर्मचारी, प्रहरी जिल्ला प्रमुख, सेनालगायतका कर्मचारी सहभागी भएका थिए।"
विद्यालयबाट फर्किँदै गरेका दुई बालिका पहिरोमा पुरिएर मत्यु,टिकाराम खनाल रुकुम : रुकुम पश्चिममा पहिरोमा पुरिएर दुई बालिकाको मृत्यु भएको छ । जिल्लाको मुसीकोट नगरपालिका१० चुनका दुई बालिका विद्यालयबाट घर फर्कने क्रममा पहिरोमा पुरिएर मृत्यु भएको प्रहरीले जानकारी दिएको छ । स्थानीय डिलबहादुर विककी १२ वर्षीया छोरी डिलमाया विक र रणबहादुर कामीकी १० वर्षीया छोरी सावित्री विकको पहिरोले पुर्दा मृत्यु भएको जिल्ला प्रहरी कार्यालय रुकुम पश्चिमका प्रमुख प्रहरी नायव उपरीक्षक सुमित खड्काले जानकारी दिए । बुधबार विद्यालयबाट फर्कने क्रममा बेलुकी करिब ५ बजेतिर बाटोमै पहिरोले पुरेपछि उनीहरुको घटनास्थलमै मृत्यु भएको उनले बताए । विद्यालयबाट घर फर्कदै गर्दा गत वर्ष निर्माण गरिएको सडकमा पहिरो गएपछि दुबै बालिका पुरिएका थिए । उनीहरुको शव परीक्षणका लागि जिल्ला अस्पताल सल्लेमा ल्याएको छ । शव पोष्टमार्टम गरेपछि आफन्तलाई बुझाउने तयारी रहेको डिएसपी खड्काले बताए । योसहित रुकुम पश्चिममा पहिरोले पुरेर अहिलेसम्म पाँचजनाको मृत्यु भएको छ । मृत्यु हुनेमध्ये तीनजना स्कुले बालिका रहेको प्रहरीको भनाइ छ ।
'मरुभूमिकरण रोक्न विश्वको संयुक्त प्रयास चाहिन्छ',"काठमाडौं : भूक्षय रोक्न विश्वव्यापी अभियान थाल्न नेपालले प्रस्ताव राखेको छ। भारतको नयाँदिल्लीमा जारी संयुक्त राष्ट्रसंघीय मरुभूमीकरण नियन्त्रणसम्बन्धी सन्धि पक्षधर राष्ट्रहरूको सम्मेलनलाई सम्बोधन गर्दै वन तथा वातावरणमन्त्री शक्तिबहादुर बस्नेतले भूक्षय रोक्न सबै मुलुकको संयुक्त पहल हुनुपर्ने बताए। भूक्षयका कारण वातावरणीय दुस्प्रभाव बढेको र खेतीयोग्य जमिन नष्ट हुँदै गएकाले सबैको प्रयासबाटमात्र चुनौती समाना गर्न सकिने उनको भनाई थियो। भूमियोग्य जनिमको ह्रासका कारण उत्पन्न वातावरणीय चुनौतीले संसारका करोडौं मानिसको जीविकामाथि गम्भीर चुनौती खडा गरिरहेको चर्चा गर्दै बस्नेतले विश्वभर कृषियोग्य जमिन घट्दै जानु चिन्ताको विषय भएको बताए। मन्त्री बस्नेतले सम्मेलनले उत्पादकत्व वृद्धि र विश्वलाई मरुभूमिकरणबाट जोगाउन सामूहिक रुपमा दीर्घकालीन योजना घोषणा गर्नुपर्ने बताए। कुनै एक मुलुकले चाहेर मात्र मरुभूमिकरणको विकराल अवस्थासँग मुकाबिला गर्न नसक्ने बताए। नेपालले जमिनको क्षयीकरण रोक्न चालु आर्थिक वर्षलाई वृक्षरोपण वर्ष घोषण गरेको तथा राष्ट्रपतिचुरे तराई मधेस संरक्षण कार्यक्रमलाई प्राथमिकता दिएको उनले सुनाए। वातावरणीय परिवर्तनले ल्याएका चुनौतीको सामना गर्न पनि नेपालले काम गरिरहेको जानकारी गराए। सरकारले अघि सारेको समृद्ध नेपाल सुखी नेपाली नाराभित्र भूसंरक्षणलाई पनि प्राथमिकतामा राखिएको उनले बताए। नेपालले समुदायमा आधारित वन व्यवस्थापनमा विश्वमै नमूनायोग्य काम गरेको चर्चा गर्दै उनले वन क्षेत्रको लाभ वितरणमा ध्यान दिइएको बताए। भूक्षयको चुनौती सामना गर्न नेपालले माटो र पानीको स्रोत संरक्षण, वन र दिगो भूमि व्यवस्थापन, वातावरण संरक्षण तथा मौसम परिवर्तनसम्बन्धी नीति, ऐन र नियमहरू बनाएर लागू गरेको जानकारी सम्मेलनलाई गराए। सेप्टेम्बर २ मा सुरु भएर १३ सम्म चल्ने बैठकको उच्चस्तरीय सत्रमा नेपाली टोलीको नेतृत्व गर्दै मन्त्री बस्नेत सहभागी भएका हुन्। सम्मेलनमा नेपालसहित विश्वका ८९ मुलुकका वन तथा वातारणमन्त्री तथा केही मुलुकका राष्ट्र र सरकार प्रमुखसमेत सहभागी छन्। सम्मेलनको उद्घाटन भारतीय प्रधानमन्त्री नरेन्द्र मोदीले गरेका थिए। नेपाल सन् १९९७ मा संयुक्त राष्ट्रसंघीय मरुभूमीकरण नियन्त्रणसम्बन्धी सन्धि पक्षधर राष्ट्र को सदस्य भएको थियो।"

शीर्षक,विवरण
भिसामा विदेशीको दृष्टि,"प्रवेशाज्ञा (भिसा) दिल्लीबाट दिने परिपाटी बनाएका केही मित्रराष्ट्रहरूप्रति बेलाबखत प्रश्न उठ्ने गर्छ उसो भए दूतावासचाहिँ काठमाडौंमा किन राखेको ? केही मुलुकले काठमाडौंबाटै भिसा दिए पनि अनेक अड्चन पैदा गर्छन्। केही दूतावास भने प्रवेशाज्ञा अस्वीकार गर्ने तर शुल्क भने असुल्ने गर्छन्। ती मुलुकले अरू देशमा पनि यही व्यवहार गर्छन् त ? पक्कै सबैमा समान निर्णय हुँदैन। कतिपय मुलुकमा अवश्य पनि त्यो गर्ने आँट गर्दैनन्, नेपालमा किन गर्छन् त ? अहिले ती देशको प्रवेशाज्ञा लिन चाहने हरकोही नेपालीको प्रश्न हो यो। ती राष्ट्रले गर्ने व्यवहार र नेपाली पासपोर्ट देख्नेबित्तिकै निधार खुम्च्याउने कार्य पराकाष्ठा हो नेपाली पासपोर्टलाई जे गरे पनि हुन्छ भन्ने दृष्टि परेको छ विदेशीलाई। अब प्रश्न उठ्छ प्रवेशाज्ञामा भेदभावपूर्ण व्यवहार अपनाउने मुलुकहरूले के नेपालको विकास प्रक्रियामा उल्लेखनीय योगदान दिएका छन् त ? त्यो पनि छैन। यी सबै प्रश्नहरूको एउटै उत्तर छ नेपाल सरकारले ती राष्ट्रसँग कूटनीतिक डिल गर्न नसक्नु। राजदूत हुन् या परराष्ट्र मन्त्रालयको महाशाखा प्रमुख सबैको बेवास्ता वा प्राथमिकतामा त्यो विषय नपर्नु। आर्थिकरूपले सम्पन्न मुलुकलाई कुनै मित्रराष्ट्र वा दौत्य सम्बन्ध भएको देश वा छिमेकीले हेप्न सक्दैन। नेपाल संसारका सबैभन्दा गरिब देशमध्ये सातौं स्थानमा पर्छ। प्रतिव्यक्ति वार्षिक आय एक हजार अमेरिकी डलरभन्दा कम एसियाका चारमध्ये र संसारका २५ मध्ये नेपाल एक नम्बरमा पर्छ। कुल गार्हस्थ्य उत्पादन (जीडीपी) को हिसाबबाट हेर्दा संसारका एक सय ९० औंमध्ये नेपाल एक सय पाँचौं स्थानमा पर्छ। त्यस्तै प्रतिव्यक्ति आयमा नेपाल एक सय ७५ औं स्थानमा। विश्वका विभिन्न देशले नेपाललाई हेर्ने आर्थिक दृष्टिकोण यही हो। यो आँकडा हेरेका, अध्ययन गरेका र मनन गरेका सम्पन्न देशले गर्ने व्यवहारस्वरूप प्रवेशाज्ञामा यस्तो विभेदपूर्ण स्थिति उत्पन्न भएकोमा हाम्रा देशका नेता, सरकार, उच्च प्रशासक, कूटनीतिक क्षेत्रका मै हुँ भन्नेहरू अनभिज्ञ छैनन्। अहिले मुलुकको आर्थिक अवस्था विदेशमा बेचिएको पाखुराका भरमा टिकेको छ। राष्ट्रबैंकले बिहीबार प्रकाशित गरेको देशको वर्तमान आर्थिक अवस्था नामक प्रतिवेदनमा यस्तो रेमिटेन्स घट्दै गइरहेको देखाएको छ। यो थप चिन्ताको विषय हो। रेमिटेन्सबाहेक वैदेशिक मुद्रा आर्जन गर्ने दिगो स्रोत छैन। कुनै देशको श्रम नीतिमा परिवर्तन भए त्यसको पहिलो र सीधा असर नेपालजस्ता विप्रेषणमुखी देशमा पर्ने निश्चित छ। अर्थतन्त्रको यस्तो दुरवस्थाका कारण नेपालको प्रतिष्ठा त्यति सुखद र सन्तोषजनक छैन। अवधि सके पनि लुकेर विदेश बस्ने, एउटा भिसामा गएको नेपाली अर्कै प्रयोजनमा बसिदिने, अवधि गुजारिदिने, सरकारी जागिर खाएर विदेशीको पीआर लिनेजस्ता प्रवृत्तिप्रति विश्वका यस्ता मुलुक परिचित छन्। आज देशको आर्थिक अवस्था सुदृढ भइदिएको भए नेपाललाई कसैले पनि हेप्न सक्दैनथ्यो। निश्चय पनि, आआफ्नो देशमा प्रवेशाज्ञा पाउने आफ्नै नियम, काइदा र प्रक्रिया हुन्छन्, त्यसको सम्मान गर्नुपर्छ। तर दूतावास यहीं राखेर भिसाका लागि नयाँदिल्ली पठाउने व्यवहार एउटा सार्वभौम मुलुकप्रति गरिने सम्मानजनक र उचित व्यवहार होइन। यो अवस्था उत्पन्न हुनुमा हाम्रा नेता र कूटनीतिक निकाय पनि उत्तिकै जिम्मेवार छन्। विदेशीसामु आफ्ना स्वार्थ मात्र पूरा गर्ने, मुलुकको हितमा खासै ध्यान नदिने त छँदै छ, मुलुकलाई यो अवस्थामा पुर्याउन उनीहरूकै हात छ। किनभने २०४६ देखि हालसम्म यिनै दलका नेताहरूको हालीमुहाली छ। यिनको जीवनशैली, यिनले आफ्ना परिवार र इष्टमित्रलाई गरेका भरणपोषण, यिनका बसाइ, प्रयोग गर्ने गाडी हेर्दा यिनीहरू पक्कै पनि कुनै धनाढ्य मुलुकका नागरिक लाग्छन्। अर्को कुरा, आम नेपालीलाई यसरी भिसामा विभेदपूर्ण व्यवहार गर्दा पनि यिनलाई कुनै चित्त दुखाइ छैन। न त परराष्ट्र मन्त्रालयलाई नै छ। मन्त्रालयले काठमाडौंमा दूतावास रहेका नियोगहरूलाई किन यस्तो व्यवहार गरेको भनेर सोधेकोसम्म सार्वजनिक भएको छैन। उल्टै ती मुलुक पुग्दा रातो (कूटनीतिक) र नीलो (कर्मचारी) पासपोर्टधारीलाई अनअराइभल भिसाको तय गरेर ठूलो काम गरे भनेर उनीहरू प्रचार गरिरहेका हुन्छन्। यस्ता कार्यमा ध्यान दिन आवश्यक छ। हुन त, मुलुकको आर्थिक अवस्था सुदृढ नगरी विदेशीका यस्ता दृष्टिमा पूर्णविराम लाग्ने छैन।"
चेपुवामा उखु किसान,"काठमाडौं : सरकार, उद्योगी र किसानबीच उखुको मूल्यलाई लिएर त्रिपक्षीय रस्साकस्सी सुरु भएको छ। किसान संगठनले प्रतिक्विन्टल पाँच सय ४२ रुपैयाँ २८ पैसा तोक्न माग अघि सारेको छ। गत वर्षको अनुदानबाहेक चार सय ७१ रुपैयाँ २८ पैसामा ७१ रुपैयाँ थप्नुपर्ने माग संगठनको छ। सरकारले उत्पादन परिमाणका आधारमा प्रतिक्विन्टलमा ६५ रुपैयाँ २८ पैसा अनुदान उपलब्ध गराउँदै आएको छ। उखु उत्पादक किसान महासंघले सरकारी अनुदानसहित प्रतिक्विन्टल ६ सय ७ रुपैयाँ ५६ पैसा मूल्य तोक्न गरेको छ। सरकारले भने गत वर्षकै मूल्य तोक्ने तयारी गरेको छ। चिनी उद्योग जोगाउन हामीले पनि भन्सार शुल्क १५ प्रतिशतलाई ३० प्रतिशतमा पुर्याउन लबिङ गरेका थियौं, उखु उत्पादक किसान महासंघका अध्यक्ष कपिलमुनि मैनालीले भने, हाम्रो सहयोगले उद्योगीको माग पूरा भयो। अब उद्योगी र सरकारले हाम्रो माग सुनुवाइ गर्नुपर्छ। उनले किसानले राम्रो मूल्य पाउन नसके अर्को वर्षदेखि उत्पादनमा कमी आउने बताए। किसान र उद्योगी उखुको मूल्यका लागि सिंहदरबारको निर्णय पर्खेर बसेका छन्। उखुको क्रसिङ गर्ने उत्तम समय मंसिर पहिलो सातादेखि चैत अन्तिम सातासम्म हो। कृषि तथा पशुपन्छी विकास मन्त्रालयका वरिष्ठ बाली विकास अधिकृत भोजराज सापकोटाले यस वर्ष उखुको मूल्य बढ्ने सम्भावना नरहेको बताए। विश्वभर चिनीको मूल्य मन्दी भइरहेको अवस्थामा नेपालमा उखुको मूल्य वृद्धि गर्न नसकिने उनको भनाइ छ। सापकोटाले भने, गत वर्षकै हाराहारीमा मूल्य कायम गर्न छलफल भइरहेको छ। भारतमा पनि गत वर्षकै मूल्य कायम गरिएको छ। भारतमा अनुदानबाहेक प्रतिक्विन्टल उखुको मूल्य चार सय ४० रुपैयाँ र अनुदानसहित चार सय ९६ रुपैयाँ छ। गत वर्ष भारतले अनुदानसहित चार सय ९६ रुपैयाँ मूल्य तोकेको थियो। भारतले यसैलाई निरन्तरता दिएको छ। चिनी उद्योगी भने उखुको मूल्य झन् घटाउने पक्षमा छन्। नेपाल चिनी उद्योग संघका उपाध्यक्ष राजकुमार अग्रवालले भने, हामी उखुको मूल्य बढाउने पक्षमा छैनौं। बरु गत वर्ष कायम मूल्य घटाएर तोक्नुपर्छ। बढी मूल्य तोकियो भने हामी त्यो मूल्य दिन सक्दैनौं। अग्रवालले सरकारले तोक्ने उखुको मूल्य आफूहरूलाई मान्य नहुने बताए। नेपालमा उखुको मूल्य दुई थरी छ। पश्चिमी नेपालमा उद्योगी आफंैले मूल्य निर्धारण गरी सस्तो मूल्यमा किसानलाई उपलब्ध गराउँदै आएका छन्, उनले भने, पश्चिम क्षेत्रबाहेकका उद्योगीले सरकारले तोक्ने मूल्य किसानलाई उपलब्ध गराउँदै आएका छन्। यसरी एउटै मुलुकमा दुई थरी मूल्य लागू भएकाले सरकारले तोक्ने मूल्य हामी स्वीकार गर्दैनौं। स्वदेशी उद्योगले उत्पादन गरेका चिनीमध्ये करिब २३ हजार क्विन्टल चिनी अझै बिक्री हुन नसकेको दाबी गर्दै अग्रवालले स्वदेशी चिनी बिक्रीको जिम्मा सरकारले नलिएसम्म उखुको मूल्य नबढ्ने बताए। उनले चिनी बिक्री नभएका कारण श्रीराम, अन्नपूर्ण र लुम्बिनी सुगर मिल बन्द हुन लागेको दाबीसमेत गरे। सरकार र उद्योगको चेपुवामा किसान उखु किसान सरकार र उद्योगी दुवैको चेपुवामा परेका छन्। उद्योगीले वर्षौंसम्म भुक्तानी दिएका छैनन्। यस्तै सरकारले अनुदानबापतको रकम हालसम्म उपलब्ध गराएको छैन। उखु उत्पादन परिमाणका आधारमा प्रतिक्विन्टल ६५ रुपैयाँ २८ पैसा सरकारले किसानलाई उपलब्ध गराउनुपर्छ। महासंघका अध्यक्ष मैनालीका अनुसार किसानलाई उखुको अनुदानबापत एक अर्ब ३१ करोड भुक्तानी गर्न बाँकी छ। सरकारले भने अनुदानबापतको रकम भुक्तानी भइरहेको दाबी गर्दै आएको छ। मैनालीले भने, सरकारबाट अनुदानबापतको एक पैसा पनि किसानले पाएका छैनन्। सरकार भन्छ वितरण भएको छ। खै हजुर देखाइदिनुपर्यो कुन किसानलाई कहाँ अनुदान वितरण गरियो ? कृषि तथा पशुपन्छी विकास मन्त्रालयका वरिष्ठ बाली विकास अधिकृत सापकोटाले अर्थ मन्त्रालयबाट निकासा भएको ९१ करोड ८० लाख रुपैयाँ वितरणका लागि जिल्लामा पठाइसकेको जानकारी दिए। सापकोटाले भने, हामीले निकासा पाएको रकम जिल्ला प्रशासन कार्यालयलाई पठाइसकेका छौं। जिल्ला प्रशासन कार्यालयले स्थानीय कोष तथा लेखा नियन्त्रण कार्यालयको सहकार्यमा वितरण गरिरहेको जानकारी गराएको छ। सापकोटाका अनुसार भुक्तानीका लागि अपुग रकम अर्थ मन्त्रालयसँग माग्ने सहमति भइसकेको छ। महासंघका अनुसार गत वर्ष उखु खरिद गरेका अन्नपूर्ण, महालक्ष्मी, बागमती, इन्दिरा, लुम्बिनी, इस्टर्न, रिलायन्स र श्रीराम चिनी मिलबाट किसानले एक अर्ब ३० करोड रुपैयाँ भुक्तानी लिन बाँकी छ। अध्यक्ष मैनालीले भने, भुक्तानीका लागि दर्जनौं पटक उद्योग र स्थानीय जिल्ला प्रशासन कार्यालयलाई गुहार्यौं। तर कतै सुनुवाइ भएको छैन।"
कास्की २ उपचुनाव : दलीय प्रतिष्ठाको लडाइँ,"पोखरा : प्रतिनिधिसभा सदस्यका लागि कास्की२ मा हुन लागेको उपचुनाव सत्तारूढ नेकपा र प्रतिपक्षी कांग्रेसका लागि दलीय प्रतिष्ठाको विषय बनेको छ। दुवै दलका शीर्ष नेताले यहाँको चुनावलाई मिनी जनमतसंग्रहको उपमा दिइसकेका छन्। तीनतीनपटक हारेको निर्वाचन क्षेत्रमा जितेर दुई तिहाइको नेकपा सरकारलाई सबक सिकाउने योजनामा छ प्रतिपक्षी कांग्रेस। २०४८ पछिका ६ चुनावमध्ये २ पटकमात्रै झिनो अन्तरले पराजय भोगे पनि २०६४ पछि ३ चुनाव जितेर ह्याट्रिक गरेको सत्तारूढ नेकपा त्यही विरासत जोगाउने ध्याउन्नमा छ। नेकपा सरकार लोकप्रिय रहेको ठहर्याउन यो चुनाव जित्नैपर्ने बाध्यतामा छ भने कांग्रेस सरकार अलोकप्रिय बनेको उदाहरण दिन चुनाव आफूले जित्नुपर्ने दबाबमा छ। स्थानीय तहका वडाध्यक्ष, अध्यक्ष र प्रदेश सभा सदस्यसमेत गरी देशभर ५० ठाउँमा उपचुनाव हुँदै छ। धेरैको चासो भने कास्की२ मा छ। किनकि प्रतिनिधिसभा सदस्यका लागि यस क्षेत्रमा मात्र उपनिर्वाचन हुन लागेको हो। प्रतिष्ठाको प्रतिस्पर्धामा खरो उत्रन नेपाली कांग्रेसका सभापति, वरिष्ठ नेताहरुसहित केन्द्रीय पदाधिकारीको जम्बो टोली बिहीबारदेखि पोखरामा छ। शनिबारमात्रै सभापति देउवासहित वरिष्ठ नेता रामचन्द्र पौडेल, महामन्त्री शशांक कोइराला, युवा नेता गगन थापासहितले पोखराको बाटुलेचौरमा आयोजित आमसभालाई सम्बोधन गरे। देउवाले आरोप लगाए, भारतले ओलीसँग सोधेरै कालापानीसहितको नक्सा सार्वजनिक गरेको हो। शुक्रबार उनले सरकार न्यायालय कमजोर बनाउन लागेको, अख्तियार दुरुपयोग आयोगलगायत संवैधानिक आयोगमा आफ्ना मान्छे भर्ती गर्न मिल्ने गरी अध्यादेश ल्याउन लागेको बताए। देउवासहितका नेताहरू शुक्रबार एउटा र्यालीमै सहभागीसमेत भए। कास्की२ मा देउवानिकट खेमराज पौडेल कांग्रेस उम्मेदवार छन्। गुटउपगुट र अन्तर्घातले जकडिने आलोचना खेप्दै आएको कांग्रेसको यसपालिको उम्मेदवार छनोट अहिलेसम्मकै निर्विवादित जस्तो देखिएको छ। यसलाई कांग्रेसले आफ्नो सबल पक्ष मानेको छ। उम्मेदवारी दर्ताको पर्सिपल्टै नेकपाले चुनाव केन्द्रित बृहत् कार्यकर्ता प्रशिक्षण गर्यो। प्रशिक्षणका लागि पार्टी अध्यक्ष पुष्पकमल दाहाल, महासचिव विष्ष्णु पौडेल आएर सम्बोधन गरे। देशभर निराशाजनक नतिजा आउँदासमेत २०६४ मा रवीन्द्र अधिकारीले तत्कालीन एमालेबाट निर्वाचन जितेर कम्युनिस्ट किल्ला प्रमाणित गरेको क्षेत्रको भौगोलिक स्वरुप भने पछिल्लो चुनावमा केही फेरिएको छ। तर उनै अधिकारीले ७० र ७४ समेत चुनाव जितेका थिए। अधिकारी निधनको संवेदना र सदभाव बटुल्दै नेकपा कास्कीले अधिकारी पत्नी विद्या भट्टराईलाई उम्मेदवार बनाएको छ। नेकपा कास्की इन्चार्ज राजकाजी गुरुङ करण भन्छन्, विद्या भट्टराई रवीन्द्र अधिकारीको पत्नीमात्रै होइन, लामो समय राजनीति गरेको व्यक्तित्व हो, प्राज्ञिक व्यक्तित्व हो, युवा र महिला नेता हो। रवीन्द्र अधिकारीका बाँकी सपना पूरा गर्ने एजेन्डासहित विद्यालाई उम्मेदवार बनाएको उनी बताउँछन्। विद्याले पनि रवीन्द्रका बाँकी सपना पूरा गर्दै देशलाई थप योगदान दिने प्रतिबद्धता व्यक्त गरेकी छन्। घरदैलो र कोणसभामा केन्द्रित उनले पोखरामा चक्रपथ निर्माण गर्ने, पोखरालाई शिक्षा, स्वास्थ्य र पर्यटनको केन्द्र बनाउने एजेन्डा पनि सुनाउने गरेकी छन्। यो चुनावमा हामीले यस्तो उम्मेदवार उठाएका छौं, जसले पैसाले चुनाव जितिन्छ, गुन्डागर्दी गरेर चुनाव जितिन्छ, झुठ बोलेर जितिन्छ, सत्ताको प्रभाव पारेर जितिन्छ भन्ने मान्यता खारेज गरेको छ, अघिल्लो चुनावमा रवीन्द्र अधिकारीका प्रतिस्पर्धीसमेत रहेका कांग्रेस नेता देवराज चालिसे भन्छन्। उम्मेदवार खेमराज पौडेल १ सिट जितहारले सत्तामा परिवर्तन नहुने भए पनि आफ्नो जितले सरकारलाई सच्याउन मद्दत पुग्ने बताउँछन्। उनले अधिनायकवाद उन्मुख सरकारलाई सच्च्याउन आफूले जित्नुपर्ने बताएका छन्। भन्छन्, पोखराका ग्रामीण क्षेत्रका वडामा नगरसरहकै सेवा पुर्याउन भूमिका खेल्नेछु। प्रतिनिधिसभा सदस्यका लागि कास्की२ मा दोहोरिएर हुन लागेको निर्वाचनमा उम्मेदवार भने सबै नयाँ हुन्। विद्या प्राज्ञिक क्षेत्रमा थिइन्। आम चुनावमा उनले पहिलो अनुभव लिँदैछिन्। ६० वर्ष राजनीति गरे पनि आमनिर्वाचनमा भने नेपाली कांग्रेसबाट खेमराज पौडेल पहिलोचोटि चुनावी मैदानमा छन्। मुख्य प्रतिस्पर्धा यिनै दुईबीच हुनेछ। बाबुराम भट्टराई नेतृत्वको नयाँ शक्ति र उपेन्द्र यादव नेतृत्वको संघीय समाजवादी फोरम मिलेर बनेको नेपाल समाजवादी पार्टीबाट पनि नयाँ अनुहार चुनावमा छन्। बेलायती सेना र युनाइटेड नेसनमा काम गरेको अनुभव भएका धर्मराज गुरुङ हात चुनाव चिह्न लिएर मैदानमा छन्। वैकल्पिक राजनीतिको वकालत गरिरहेको साझा पार्टीबाट रजनी केसी उम्मेदवार छिन्। कांग्रेसी राजनीतिको अनुभव संगालेकी उनी पनि आमनिर्वाचनमा नयाँ अनुहार हुन्। राप्रपा नेपालले हिन्दु राष्ट्रकै एजेन्डामा रोमबहादुर भण्डारीलाई उठाएको छ। कांग्रेसमा सधैं अन्तर्घात हुँदै आएकोमा यसपालि सबै नेता कार्यकर्ता एकढिक्का हुनु आफूहरुको सबल पक्ष भएको कांग्रेसको दाबी छ। अर्कातिर आफ्ना उम्मेदवार खेमराजको छवि शालीन र निष्ठावान हुनुलाई कांग्रेसले आफ्नो सबल पक्ष मानेको छ। साझा पार्टीकी रजनी केसी जनताले वैकल्पिक शक्ति खोजिरहेको बताउँछिन्। भन्छिन्, सुसंस्कृत राजनीति हाम्रो एजेन्डा हो। उनले आफू निर्वाचित भए सांसदका लागि दिइने ६ करोड रुपैयाँ विकास बजेटको विरोध गर्ने र आफूले नलिने पनि बताएकी छन्। समाजवादीका धर्मराज गुरुङ ब्रिटिस आर्मी र युनमा आर्जेको अनुभव नेपालमा खन्याउने बताइरहेका छन्। भन्छन्, चुनाव हो, के थाहा फ्याट्ट मैले जित्न पनि सक्छु। दलका ११ र स्वतन्त्र १० गरी २१ जना चुनावी मैदानमा छन्। स्वतन्त्रकै हैसियतमा उम्मेदवार दिएकी विवेकशील नेपालीकी जमुना शर्माबाहेक अरू स्वतन्त्र उम्मेदवारको प्रचार खास देखिएको छैन। कास्की २ मा पोखरा महानगरपालिकाका ११ वटा वडा छन्। तिनमा गएको स्थानीय तह निर्वाचनमा ७ वटामा नेकपा एमाले र ४ वटामा कांग्रेसले चुनाव जितेको छ। मंसिर १४ गते हुने चुनावका लागि कास्की २ मा ७१ हजार ८ सय ७१ मतदाता छन्।"
प्रदेश १ का मुख्य सडक अलपत्र,"विराटनगरभद्रपुर ताप्लेजुङ : प्रदेश १ मा गौरवको आयोजनामध्ये ६ लेन र ४ लेनका सडक निर्माण सुरु भएको वर्षौं भए पनि पुरा हुने छाँटकाँट छैन। ४९ किलोमिटरको रानीविराटनगरइटहरीधरान ६ लेनको व्यापारिक सडक र झापाको बिर्तामोडभद्रपुर चार लेनको सडक पनि भद्रगोल छ। वर्षेनी ४ लाख पर्यटक हिड्ने ताप्लेजुङको सुकेटार पाथीभरा सडक पनि वर्षौंदेखि अलपत्र अवस्थामा छ। रानीविराटनगरइटहरीधरान ६ लेनको व्यापारिक सडक निर्माण थालेको ६ वर्ष भइसक्यो। सडक धुलाम्मे छ। कतै निर्माण भइरहेको छ। कतै निर्माण भए पनि भत्कन थालेको छ। कालोपत्रे एक लेवलमा छैन। बनेका सडकको एक लेन पार्किङले भरिन थालेको छ। सडक कहिले निर्माण सम्पन्न हुने हो टुँगो छैन। निर्माण कार्यमा भइरहेको ढिलाइ, समस्या र डीपीआर तयार गर्दा भएका गल्तीका कारण निर्माण कार्य अघि बढाउन समस्या भएको ठेकेदारको तर्क छ। प्रदेश र स्थानीय सरकारले यो विषयमा खासै चासो देखाएको छैन। नागरिक दबाब परे अनुगमन गर्ने नत्र चुपचाप बस्ने प्रवृत्तिले निर्माण सुरुभएको लामो समयसम्म सडक भद्रगोल बनेको हो। व्यापारिक मार्ग विस्तार आयोजनाअन्तर्गत विराटनगरको रानीदेखि धरानसम्मको सडक बन्न लागेको हो। सो आयोजनाअन्तर्गत ढल्केजनकपुर, पथलैयावीरगञ्ज, बुटबलबेलहिया, कोहलपुरनेपालगञ्ज र अतरियाधनगढी पनि ६ लेन सडक निर्माण थालिएको हो। सबैतिर काम भइरहे पनि निर्माण कार्य सुस्त छ। रानीविराटनगरइटहरीधरान सडक विस्तारको काम ०६९७० बाट सुरु भएको हो। पहिलो ठेक्का विराटनगरको बरगाछीदेखि दूध फारमसम्म लगाइएको थियो। तीन वर्षमा सडक बनाइसक्नु पर्नेमा सडक नाला र फुटपाथको काम अझै सकिएको छैन। आयोजना प्रमुख बद्री शर्माका अनुसार रानीदेखि धरानसम्मको ४९ किलोमिटरमध्ये ३४ किलोमिटर ठेक्का लागिसकेको छ। १० अर्बको सो योजनामा ३४ किलोमिटर बाटोका लागि ७ अर्बमा ठेक्का लागेको हो। ठेक्का लागे जति सडकलाई १४ टुक्रा बनाएर विभिन्न निर्माण कम्पनीले काम गरिरहेका छन्। बरगाछीदूधफारम सम्मको सडक निर्माणमा भएको ढिलाइका कारण निर्माण कम्पनी पीए गीताञ्जली, कान्छाराम निर्माण सेवालाई २ करोड ५० लाख जरिवाना समेत गरेको छ। त्यस्तै सडकको नाला र फुटपाथ निर्माण गर्ने कम्पनीलाई समेत जरिवाना गरिएको छ। ठेक्का लागेको १४ टुक्रामध्ये इटहरीतरहरा बाहेकको सडक आगामी असार मसान्तसम्ममा बनाइसक्नु पर्ने सम्झौता छ। तर हालसम्मको ६० प्रतिशत मात्र काम भएको आयोजना प्रमुख शर्माले जानकारी दिएका छन्। ठेक्का लागेका सडक १४ प्याकेजमा भए पनि ठेक्का लिने निर्माण कम्पनीले तुन्दीरमण, कान्छाराम, गीताञ्जली, ढुकुचु, कालिका र शर्मा कम्पनीले विभिन्न प्याकेजलाई संयुक्त रुपमा ठेक्का लिएका छन्। आयोजनाअन्तर्गत दुहवीमा बुढी नदीमा पुल बनाउने ठेक्का पनि लागिसकेको छ। तरहरादेखि धरानको तीनकुनेसम्मका लागि टेण्डर आह्वान प्रक्रियामै गएकै छैन। आयोजना प्रमुख शर्माका अनुसार उक्त खण्ड जंगल क्षेत्र परेकाले रुख कटानका लागि वनको स्वीकृति चाहिन्छ। त्यसका लागि प्रक्रिया अघि बढाइएको र वनको स्वीकृति पाएपछि टेण्डर प्रक्रिया अघि बढाइने छ।धुलाम्मे बिर्तामोड भद्रपुर सडक खण्ड। झापाको बिर्तामोडभद्रपुर चार किलोमिटर सडक चार लेन बनाउन २०७५ साल असार मसान्तमा ठेक्का सम्झौता भएको हो। कम्पनीले असोज मसान्तदेखि मात्र काम सुरु गर्यो। सम्झौता अनुरुप उक्त सडक खण्डको म्याद पुस मसान्तमा सकिँदै छ। तर सडकको नालि समेत निर्माण भएको छैन। एडीबीको सहयोगमा तीन वर्षअघि उक्त सडक ठेक्का लागेको थियो। ठेकेदार कम्पनी थोदुङलोहनीसिंह एन्ड ब्रदर्स जेभीले सम्झौता बमोजिम काम नगरेपछि अर्को कम्पनी आशिष प्रेरा जेभीलाई ठेक्का दिइएको सडक डिभिजन कार्यालय झापाका प्रमुख श्यामकुमार यादवले वताए। सडक निर्माण सुस्त हुँदा हिउँदमा धुलो र वर्खामा हिलाम्मे हुन्छ। नाली निर्माण गर्न खनिएका खल्डो स्थानियको फोहोर फाल्ने स्थान बनेको छ। सडकमा थुपारीएका माटो र निर्माण सामाग्रीले यातायात सञ्चालनमा समस्या भएको छ। निर्माण कम्पनीले १२ वटा टिपर, जेसीबी र थोरै मात्र मजदुर खटाएकाले कामले गति लिन सकेको छैन। वर्षेनी ४ लाख पर्यटक हिड्ने ताप्लेजुङको सुकेटारपाथीभरा सडक खण्डको ११२५ किलोमिटर सडक वषौँदेखि अलपत्र छ। पाथीभरा दर्शन र कञ्चनजंघा हिमाल घुम्न आउने पर्यटकले सडककै कराण सास्ती खेप्ने गरेका छन्। सरकारले पैसा नदिएको भन्दै ठेकेदारले काम छाडेका छन्। म्याद पुगेको लामो समय बितिसक्दा पनि न ठेकेदारलाई कारवाही भएको छ, न ठेक्का नै तोडिएको छ।हिलाम्मे ताप्लेजुङको सुकेटारकाफ्लेपाटी सडक। तस्बिर : सीताराम गुरागाई कन्काई कम्पनीलाई पेश्की वापत १ करोड ५३ लाख ९५ हजार रुपैयाँ भुक्तानी भएको आयोजना कार्यालयले जानकारी दिएको छ। कामको प्रगति ५ प्रतिशत पनि नभएको आयोजना प्रमुख रामबहादुर गुरुङको भनाइ छ। ठेकेदारले भने गरेको कामको समेत पैसा नपाएको भन्दै काम छाडेका छन्। अर्को ठेक्का पनि त्यस्तै भयो। निर्माण कम्पनि सूर्य कन्स्ट्रक्सनले काम त सुरु गर्यो तर १ करोड १५ लाख ९६ हजार पेश्की पाएपछि काम छोड्यो। यो सडकको जिम्मेवारी कसले लिने भन्ने बारे अहिले केन्द्र र प्रदेशबीच जुहारी छ। सुरुमा केन्द्रअन्तर्गतको उत्तरदक्षिण (मुलघाटदोभानओलाङचुङगोला) सडक आयोजना, ताप्लेजुङले ठेक्का लगायो। त्यसपछि ०७५७६ मा प्रदेशअन्तर्गत राखियो। ठेक्का लागेपछि बजेट विनियोजन नहुँदा यस्तो समस्या आएको हो। अघिल्लो पटक प्रधानमन्त्री हुँदा पाथीभरा दर्शनका लागि आएका केपी ओलीले बाटोको दुर्गती देखेपछि स्तरोन्नतीका लागि तत्काल १० करोड रुपैयाँ दिने घोषणा गरेका थिए। घोषणापछि उत्तरदक्षिण (मुलघाटदोभानओलाङचुङगोला) सडक आयोजना, ताप्लेजुङले ठेक्का लगायो। तर, पैसा नआएपछि काम हुन सकेन। यो बजेट आउँछ आउँदैन निश्चित छैन। भ्रमण वर्ष मनाउने तयारी भइरहँदा पाथीभरा जाने सडकको दुरावस्थाले यात्रुलाई हैरानी थपेको छ। पहिलेका योजना अलपत्र छाडेर दुवै कार्यालयले अहिले नयाँ ठेक्का लगाएका छन्। प्रदेशअन्तर्गतको पूर्वाधार कार्यालय पाँचथरले पहिलेकै स्थानदेखि ७ सय मिटर कलोपत्रे गर्ने गरि साउनमा ठेक्का लगाएको छ। वर्ष दिनमा सक्ने गरि १ करोड ५९ रुपैयाँमा साप कञ्स्ट्रक्सनले जिम्मा पाएको छ। तर, हालसम्म काम सुरु भएको छैन। सम्झौतापछि निर्माण व्यावसायी वेपत्ता भएको कार्यालय प्रमुख भरत शाहले बताए। सडक मर्मतका लागि भन्दै संघअन्तर्गतको उत्तरदक्षिण आयोजनाले पनि १ करोडको ठेक्का लगाउने तयारी भइरहेको आयोजना प्रमुख गुरुङले जानकारी दिए।"
जनमत परीक्षण,"काठमाडौं : सत्ता जोडघटाउमा प्रभाव नपार्ने भए पनि प्रमुख दुई दलले उपनिर्वाचनलाई जनमत सर्वेक्षणका रूपमा लिएका छन्। सत्तासीन नेकपाले आफ्नो पक्षमा जनमत कायमै रहेको देखाउन जित्नैपर्ने नीति लिएको छ भने कांग्रेसले सरकारका पक्षमा जनमत खस्किँदै गएको देखाउन उपनिर्वाचन जित्ने लक्ष्य राखेको छ। कास्की २ मा रिक्त प्रतिनिधिसभा र भक्तपुर १ को (१), बागलुङ २ को (२ ) र दाङ ३ को (२) मा प्रदेशसभा उपनिर्वाचन हुँदै छ। यसअघि तीनवटै क्षेत्र सत्तासीन नेकपाले जितेको हो। निर्वाचन आयोगका अनुसार स्थानीय तहअन्तर्गत उपमहानगर प्रमुख एक, अध्यक्ष तीन, उपाध्यक्ष एक र वडाध्यक्ष ४३ पदका लागि पनि उपनिर्वाचन हुँदै छ। सत्तासीन नेकपा र विपक्षी कांग्रेसका शीर्ष नेताहरू उपनिर्वाचन हुने क्षेत्रमा खटिएर जनमत आफ्नो पक्षमा पार्न सक्रिय छन्। नेकपाका नेताहरू यसअघि प्राप्त आफ्नै मतको संरक्षण गर्न सकेमात्र पनि चुनाव सजिलै जितिने विश्लेषण गर्छन्। भक्तपुर १ को १ र बागलुङ २ को (२) मा उम्मेदवारी दिँदा उत्पन्न आन्तरिक विवादले चुनावमा अन्तरघात को भय छ, सत्तासीन नेकपालाई। नेकपाका अध्यक्षद्वय केपी ओली र पुष्पकमल दाहालले यसअघि जितेका स्थानमा पार्टीलाई पुनः विजयी बनाउन र नयाँ ठाउँमा पनि जित सुनिश्चित गर्न उपनिर्वाचनमा जुट्न पार्टीमा आन्तरिक निर्देशन जारी गरिसकेका छन्। सरकारका सही र सफल नीति तथा लोकतन्त्र, राष्ट्रियता र सामाजिकआर्थिक रूपान्तरणका लागि हामीले चुनाव जित्छौं, नेकपा महासचिव विष्णु पौडेलले अन्नपूर्णसँग भने। दुई दलबीच एकताका कारण पनि चुनाव जित्न सजिलो हुने महासचिव पौडेलको विश्वास छ। सरकारप्रति वितृष्णा बढेको र पार्टीका नेताहरू एक ठाउँ उभिएका कारण पार्टीले चुनाव जित्ने कांग्रेसको विश्वास छ। उपनिर्वाचनलाई हामीले जनमत सर्वेक्षणका रूपमा लिएका छौं, कांग्रेस प्रवक्ता विश्वप्रकाश शर्माले भने, हाम्रो पार्टीको गतिविधि बढेको छ। शीर्ष नेताहरू एक ठाउँमा छन्। सरकारको गतिविधिबाट जनता निराश छन्। त्यस कारण जनमत हामीलाई आउँछ। कास्की २ मा सत्तासीन नेकपा अध्यक्ष पुष्पकमल दाहाल र कांग्रेस सभापति शेरबहादुर देउवा पुगेर चुनावी सभालाई सम्बोधन गरिसकेका छन। नेकपाका तर्फबाट महासचिव विष्णु पौडेलदेखि जनवर्गीय संगठनका नेताहरु पनि पोखरा पुगेर भोट मागिसकेका छन। दुई दलबीच मुख्य भिडन्त हुने कास्कीमा कांग्रेस सभापति देउवादेखि वरिष्ठ नेता रामचन्द्र पौडेल, शेखर कोइराला, विश्वप्रकाश शर्मा र गगन थापा पनि पुगिसकेका छन्। साझा पार्टीका रवीन्द्र मिश्र पनि पोखरा पुगेर मतदाता घरदैलो गरिसकेका छन्। भक्तपुर १ को (२) मा उम्मेदवारी दिँदा पार्टी भित्रै विवाद उत्पन्न भएपछि नेकपा नेता वामदेव गौतमको उपस्थितिमा उम्मेदवारी दर्ता गरिएको थियो। नेकपाका वरिष्ठ नेता माधव नेपाल र नारायणकाजी श्रेष्ठ पनि भक्तपुरमा पुगेर चुनावी सभा गरिसकेका छन्। कांग्रेस सभापति देउवा पनि भक्तपुरको चुनावी सभामा पुगिसकेका छन्। नेकपा अध्यक्ष दाहाल शनिबार मात्र बागलुङ पुगेर चुनावी सभा गरेका छन्। बागलुङमा वाम गठबन्धनका तर्फबाट भन्दै राष्ट्रिय जनमोर्चाका उम्मेदवारलाई अघि सारिएको छ। त्यस क्षेत्रमा पनि कांग्रेसका कृष्णप्रसाद सिटौला लगायतका केन्द्रीय नेताहरु पुगेर सभा र प्रचार गरिसकेका छन्। दाङमा नेकपा अध्यक्ष दाहाल र मुख्यमन्त्री शंकर पोखरेललगायतका नेताहरुको उपस्थितिमा चुनावी सभा गरिएको छ। कांग्रेसका तर्फबाट प्रवक्ता विश्वप्रकाश शर्मा लगायतका नेताहरु पुगेर आफ्ना उम्मेदवारका पक्षमा मत मागेका छन्। आयोगका अनुसार १६ वटा नयाँ दर्ता भएका दलसमेत एक सय एक दलले उपनिर्वाचनमा भाग लिँदैछन्। आयोग दलहरुका लागि चुनाव चिह्न वितरण गरिसकेको छ। प्रतिनिधिसभा सदस्य तथा प्रदेश सभा सदस्यमा ९५ दल र स्थानीय तहको सदस्यका पदमा ७८ दलले उपनिर्वाचनमा भाग लिने आयोगले जनाएको छ। ०७४ को निर्वाचनपछि थप भएका १६ हजार २ सय १९ मतदाताको उपनिर्वाचनमा मतदान गर्न पाउनेछन्। आयोगका अनुसार उपनिर्वाचनमा मतदाताको संख्या ४ लाख ५४ हजार १ सय १४ मतदाता छन्। मतदानका लागि २ सय ४७ मतदान स्थल र ५ सय ३७ मतदान केन्द्र तोकिएका छन्।"
धरहराको ३२ प्रतिशत काम सकियो,"काठमाडौं : भूकम्पले ढलेको धरहरा पुनर्निर्माणको ३२ प्रतिशत काम सकिएको छ। भूकम्पपछिको पुनर्निर्माणको जिम्मा पाएको राष्ट्रिय पुनर्निर्माण प्राधिकरणले ३२ प्रतिशत भौतिक प्रगति भएको जनाएको हो। अहिले धरहरा पुनर्निर्माणको काम धमाधम भइरहेको प्राधिकरणका प्रमुख कार्यकारी अधिकृत सुशील ज्ञवालीले जानकारी दिए। धरहराको तेस्रो तला ढलानको काम भइरहेको उनले बताए। भूकम्पपछिको पुनर्निर्माणको अवस्थाबारे संसद्को विकास तथा प्रविधि समितिमा सीइओ ज्ञवालीले समस्याको रूपमा रहेको गोश्वरा हुलाक कार्यालय पनि स्थानान्तरण भएको बताए। यस्तै, राष्ट्र बैंकको टक्सार कार्यालय नेपाल औषधि लिमिटेड भवनमा सारिएको उनले जानकारी दिए। धरहरा निर्माणका क्रममा स्थानीयले उत्तरतर्फ सडक खोल्न माग गर्दै आपत्ति जनाएका थिए। स्थानीयको मागअनुसार नै उत्तरतर्फ सडक खोलिएको र मूल सडक जोड्ने गरी गुरुयोजना तयार भइरहेको ज्ञवालीले जानकारी दिए। ५ अक्टोबर २०२० मा धरहरा पुनर्निर्माण गरिसक्ने लक्ष्य लिइएको छ। ०७२ को भूकम्पले भत्काएको ९ तले धरहरालाई २२ तले आधुनिक धरहराका रूपमा पुनर्निर्माण गरिँदैछ। २२ तले बने पनि उचाईमा धेरै फरक नपर्ने बताइएको छ। यस्तै, रानीपोखरीको पुनर्निमार्ण पनि अन्तिम चरणमा पुगेको ज्ञवालीले जानकारी दिए। पोखरीको काम पुस मसान्तभित्र सकिने उनको भनाइ छ। पानी अड्याउनका लागि अहिले विभिन्न ठाउँबाट ल्याएको कालोमाटो बिछ्याउने काम भइरहेको छ। पोखरी परिसरमै रहेको बालगोपालेश्वर मन्दिरको पुनर्निमार्ण आउँदो बैशाखमा सकिने ज्ञवालीले जानकारी दिए। सीइओ ज्ञवालीले सिंहदरबारको पूर्व, उत्तर र दक्षिणको भागमा प्रवलीकरणको काम धमाधम भइरको समितिमा जानकारी गराए। अहिलेसम्म ७० प्रतिशत बढी भौतिक प्रगति भएको उनको दाबी छ। इन्टेरियर डिजाइनको काम पनि भइरहेको छ। भूकम्पले क्षतविक्षत् बनेको सिंहदरबार परिसरको ग्यालरी बैठकका बारेमा पनि सरकारको ठोस निर्णय नहुँदा प्राधिकरण नै अलममा परेको छ। ग्यालरी बैठकलाई प्रवलीकरण गर्ने कि भत्काउने भन्ने सरकारले ठोस निर्णय नगर्दा समस्या भएको समिति बैठकमा सीइओ ज्ञवालीले बताए। यसका बारेमा सरकारले ठोस निर्णय गरेको छैन। यसलाई रेक्टोफिटिङ गर्ने भए विज्ञको टोली बनाएर गर्न सकिन्छ। परराष्ट्र मन्त्रालयले स्टेट हल बनाउन आग्रह गर्दै प्राधिकरणमा पठाएको छ। यसबारे मन्त्रिपरिषद्ले निर्णय गर्नुपर्छ। त्यसका लागि हामीले मन्त्रिपरिषद्मा पठाएका छौँ, ज्ञवालीले भने, यसमा राजनीतिक सहमति खोज्नुपर्छ। बरू यसमा समितिले पनि पहल गरोस्।"
"विप्लवको पार्टी ६ वर्षमा, कार्यदिशामै अलमल","काठमाडौं : नेपालमा अहिले संघीय लोकतान्त्रिक गणतन्त्रात्मक व्यवस्था छ। तर यो व्यवस्था पनि वैज्ञानिक नभएको भन्दै यसविरुद्ध एउटा कम्युनिस्ट पार्टी हिंसात्मक संघर्षमा जोड दिइरहेको छ। त्यो पार्टी हो नेत्रविक्रम चन्द (विप्लव) नेतृत्वको नेपाल कम्युनिस्ट पार्टी। गाँउ र सहर दुवै नछाड्ने, मध्यम वर्गलाई पनि साथ लिने र सहरी जनविद्रोहका माध्यमबाट वैज्ञानिक समाजवाद स्थापना गर्ने रणनीतिका साथ विप्लव समूहले अहिले भूमिगत शैलीमा पार्टी गतिविधि अघि बढाएको छ। मंसिर ८ नेकपा विप्लवको पार्टी पुनर्गठन दिवस पनि हो। ०७१ मा तत्कालीन मोहन वैद्य (किरण), रामबहादुर थापा (बादल) लगायत नेता रहेको पार्टीसँग सम्बन्धविच्छेद गर्दै विप्लव स्वयंको नेतृत्वमा यो पार्टी जन्मिएको थियो। सुरुमा नेकपा माओवादीका नाममा पार्टी गतिविधि अगाडि बढाएको उसले ०७३ फागुनको महाधिवेशनपछि भने नेकपाको नाममा क्रियाकलाप गर्न थालेको हो। उसले वैज्ञानिक समाजवादको लक्ष्यमा पुग्ने कार्यनीतिका रुपमा एकीकृत जनक्रान्ति अघि सारेको छ। तर एकीकृत जनक्रान्तिको राजनीतिक कार्यक्रम र फौजी कार्यदिशा कस्तो हुन्छ ? अझै विप्लवले यसबारे सविस्तार बताएका छैनन्। सरकारले गत फागुन २८ यता विप्लवको पार्टीमाथि प्रतिबन्ध लगाउँदै तिनका नेताकार्यकर्ता धरपकडको नीति लिएको छ। सेना, प्रहरीसँग तत्काल जुध्ने पार्टीको नीति नभएको पनि बताउने तर राज्यका अवयवमाथि धावा बोल्न पनि नछाड्ने नीति विप्लवको पार्टीले लिइरहेको छ। स्थानीय तहका वडा र गाउँपालिकाका कार्यालयमा आगजानी, आक्रमण, एनसेलमा आक्रमण, जनप्रतिनिधिले चढ्ने गाडीमा आक्रमण विप्लव नेतृत्वको नेकपाले पछिल्ला दिनमा गरेका केही प्रतिनिधिमूलक घटना हुन्। यसभन्दा अघि बढेर पार्टीले थप कुनै ठूला आक्रमण भने अहिलेसम्म गरेको छैन। कार्यदिशामा अन्योल ! पुनर्गठनको छैटौं वर्षगाँठ मनाइरहँदासम्म विप्लवले पार्टीको राजनीतिक कार्यदिशाका विषयमा भने आफ्नै पार्टीका नेताहरूलाई समेत विश्वस्त बनाउन सकिरहेको देखिँदैन। कतिपय सन्दर्भमा पार्टी नेताहरू स्वयं पनि कार्यदिशामा अलमलिइरहेका देखिन्छन्। खासगरी एकीकृत जनक्रान्तिको फौजी कार्यदिशाको बुझाइमा नेताबीच नै अन्योल छ। दीर्घकालीन छापामार युद्ध कि मध्यम वर्गलाई पनि साथ लिएर सशस्त्र जनविद्रोह भन्नेमा मतऐक्यता छैन। पार्टीको राजनीतिक लाइन के हो ? एकीकृत जनक्रान्ति कि छापामार युद्ध ? नेतृत्वले अझै गहिरो गरेर पार्टी नेतालाई समेत बुझाउन सकेका छैनन्, यसमा पार्टीभित्र अझै बहस जारी छ, शनिबार अन्नपूर्णसँगको टेलिफोन सम्पर्कमा आएका विप्लव नेकपाका एक नेताले भने, राजनीतिक लाइनमा प्रष्टताको खोजी पार्टीभित्रै भइरहेको छ। कतिपय नेताले पछिल्लो पटक कार्यदिशामै अलमल देखिएको भन्दै पार्टीसमेत छाडेका छन्। केही दिनअघि मात्र पार्टी पोलिटब्युरो सदस्य तथा स्कुल विभागको प्रमुखसमेत रहीसकेका नेता कृष्ण धमला (गम्भीर)ले पार्टी छाडेका थिए। यसबीच नेता पदम राईलगायतले पनि पार्टी छाडिसकेका छन्। मोहन कार्की जीवन्तलगायत झन्डै एक दर्जन नेता निष्क्रिय छन्। जनक्रान्तिको मोडेल सहरी जनविद्रोह हो कि छापामार युद्ध भन्नेमा नेतृत्वले प्रष्ट्याउन नसक्दा पार्टीभित्रैै बुझाइ अस्पष्ट रहेको पार्टी छाडेका नेताहरूको तर्क छ। एकीकृत जनक्रान्ति भनेको किसान, मजदुर, मध्यम वर्ग र राष्ट्रिय पुँजीपति वर्गलाई एकीकृत ढंगले अगाडि बढाउने र जनआन्दोलन सञ्चालन गर्ने हो, कतिपय साथीले त्यसलाई नबुझेर छापामार युद्धतिर लैजाने प्रयत्न गरिराख्नुभएको छ, विप्लव नेकपाबाट निष्क्रिय बसेका मोहन कार्की जीवन्तले भने, पार्टीमा केही कुरा सच्याउन र कार्यदिशाअनुसार सहरका मध्यम वर्गको साथ लिएर जनतालाई राहत दिने तथा राष्ट्रिय जागरण फैलाउने अभियान गर्नुपर्नेमा त्यसो हुन सकिरहेको छैन। रक्षा, सन्तुलन र प्रत्याक्रमणकै चरणबाट एकीकृत जनक्रान्ति पनि अघि बढ्ने र तयारी, थालनी र प्रयोग नै जनक्रान्तिको पनि फौजी राजनीतिक कार्यदिशा हुने विप्लव पार्टीका नेताको व्याख्या छ। क्षयीकरणतर्फ २८ फागुन २०७५ मा सरकारले विप्लवको पार्टीमाथि प्रतिबन्ध लगायो। त्यसयता मात्रै ८ जना नेताकार्यकर्ता मारिइसकेका छन्। सोलखुम्बूमा उसका कार्यकर्ता तीर्थराज घिमिरे, सर्लाहीमा जिल्ला इन्चार्ज कुमार पौडेल र भोजपुरमा ओखलढुंगा सेक्रेटरी नीरकुमार राई गरी ३ जना प्रहरी कारवाहीमा मारिएका छन्। काठमाडौंमा ४, कैलालीमा १ जना भने आफैंले बोकेको बम विस्फोट भई मरेका छन्। पार्टी सचिवालयकै हेमन्तप्रकाश वली, चन्द्रबहादुर चन्द (वीरजंग), भरत वम, माइला लामा, वसन्त श्रेष्ठ, नविन विश्वकर्मा, बन्धु चन्दलगायतका केन्द्रीय नेता पक्राउ परेका छन्। एकपछि अर्काे गर्दै नेताकार्यकर्ता पक्राउ पर्दासमेत नयाँ पूर्णकालीन नेताकार्यकर्ता उत्पादन विप्लवको पार्टीमा छैन। यसले पार्टी क्षयीकरणतर्फ गइरहेको कतिपयको विश्लेषण छ। दाङमा केही समय अघि राप्ती ब्युरोको बैठकस्थलमै पुगेर प्रहरीले नेताकार्यकर्ता पक्रँदा पार्टीभित्रैबाट सुराक दिएको चर्चा पनि नेकपाभित्र छ। यसले पनि विप्लवको पार्टीलाई गम्भीर धक्का लगाएको छ। पार्टीभित्रै वार्ताका लागि दबाब विप्लवको पछिल्लो केन्द्रीय समिति बैठकले पार्टीमाथिको प्रतिबन्ध फुकुवा गरेर वार्ताका लागि सरकारले पत्र पठाए र बन्दी नेता कार्यकर्ता रिहाइ गरेमा वार्ताका लागि तयार रहने निर्णय गरेको थियो। विप्लवले नै जारी गरेको वक्तव्यमा सरकारले इमान्दारीपूर्वक पहल गरे वार्तामा बस्न सकिने पार्टी निर्णय सार्वजनिक भएको छ। तर सरकारले अहिले विप्लवको त्यस्तो सर्त स्वीकार गरेको देखिँदैन। सञ्चार तथा सूचना प्रविधिमन्त्री गोकुल बाँस्कोटा भन्छन्, संविधानविरोधी र हिंसात्मक गतिविधि गर्दै हिँड्ने काम सरकारलाई सैह्य हुँदैन। शान्तिपूर्ण राजनीतिमा आए सरकार वार्ताका लागि जहिल्यै तयार छ। विप्लवको पार्टी नेता सरकारले वार्तामा बोलाइदेओस् भन्नेमा छ। उसका कतिपय नेताहरूले सत्तारुढ दल नेकपाका कतिपय शीर्ष नेतालाई समेत भेटेर वार्ताको वातावरण बनाउन पहलकदमी लिइदिन आग्रह गरिरहेका छन्। पछिल्लो पटक पनि विप्लवका नेता अनिल शर्माले कानुनमन्त्री भानुभक्त ढकाललाई भेट गरेको पनि स्रोत बताउँछ। यी सबै भेटघाट वार्ताको वातावरण बनाउन भएको बताइएको छ। चुनौति बन्दै पार्टी प्रतिबन्धको झन्डै एक वर्षसम्म पुग्दा पनि विप्लवको पार्टीले राज्यलाई धक्का लाग्ने गरी कुनै गतिविधि गरेको छैन। तर पनि राज्यले विप्लवको पार्टी सुरक्षा चुनौति बनेको ठहर गरेको छ। ३ भदौमा प्रधानमन्त्रीले बोलाएको सर्वदलीय बैठकदेखि सुरक्षा निकायका आन्तरिक रिपोर्टमा विप्लवका गतिविधि आन्तरिक चुनौतिका रूपमा अथ्र्याइएको छ। पार्टी पुनर्गठनको पूर्वसन्ध्यामा नेकपाले जारी गरेको सार्वजनिक अपिलमा विपद झेल्ने तर धोका नदिने उल्लेख छ। पार्टी स्थापना दिवस विगतको भन्दा फरक जीवनमा उभिएर अर्थात् प्रतिबन्ध र प्रतिरोध, उत्साह र गम्भीरता, गौरव र पीडा, बलिदान र प्रतिबद्धतासहित मनाउँदैछौं। अपिलमा उल्लेख छ, हाम्रो बलियो प्रतिबद्धता छ विपद् झेल्न तयार छौं तर जनता र देशलाई धोका दिन चाहन्नौँ।"
पशुपति क्षेत्र विकास कोषको जग्गा अतिक्रमण,"काठमाडौं : पशुपति क्षेत्र विकास कोषको नाममा रहेको करोडौं पर्ने जग्गा कब्जा गरेर गुठी संस्थानले लिजमा दिएपछि स्थायी संरचना बनाउने तयारी गरेको छ। कोषमातहतको पशुपति भण्डार तहबिलको नाममा रहेको सिफलस्थित भण्डारेश्वरमा रहेको आठ रोपनी १२ आना एक पैसा एक दाम जग्गा संस्थानले लिजमा दिएपछि उक्त संरचना बनाउन लागेको हो। कोषलाई थाहै नदिई लिजमा दिने सूचना थाहा पाएपछि कोषले संस्थानलाई पत्राचार गरे पनि कुनै प्रत्युत्तर दिएको छैन। संस्थानले आफ्नो जग्गा हडपेको, कुनै प्रतिक्रियासमेत नदिएको र उक्त जग्गामा स्थायी संरचना बनाउन लागेको देखिएको भन्दै कोषले संस्कृति, पर्यटन तथा नागरिक उड्डयान मन्त्रालयलाई गुहारेको छ। भण्डारेश्वरमा स्थायी संरचना बनाउने सम्झौता अविलम्ब रद्द गर्न गरेको पत्रमा प्रधानमन्त्रीको कार्यालय, भूमिसुधार तथा व्यवस्था मन्त्रालय र गुठी संस्थानको केन्द्रीय कार्यालयलाई समेत बोधार्थ पठाएको छ। यसरी कोषको नाममा रहेको जग्गा गुठी संस्थानले धमाधम हडप्ने र लिजमा दिएर जग्गामा चलखेल गर्ने हो भने केही वर्षमै शून्य हुन बेर छैन, कोषका कोषाध्यक्ष डा मिलनकुमार थापाले भने, अहिले करोडौं पर्ने आठ रोपनीभन्दा बढी जग्गा हडप्ने प्रयास देखिएको छ, यसअघि पनि सिफलकै जग्गामा पनि गुठीले यसरी यस्तै हर्कत गरेको थियो। कोषले केही महिनाअघि सार्वजनिक गरेको श्रीपशुपतिनाथको सम्पत्ति संरक्षण तथा जग्गा छानबिन समितिको प्रतिवेदनको पृष्ठ नम्बर ४५८ मा उक्त जग्गाबारे विस्तृत उल्लेख गरेको छ। कोषका अनुसार, २०२१ सालको नापीमा भगवान्स्थान गाविस ६ को कित्ता नम्बर ६२ मा ५ रोपनी १३ आना र कित्ता नम्बर ६३ को १२ आना जग्गा तहबिल कार्यालयको नाममा कायम भएको छ। त्यसअघि सरकारको गुठी बन्दोबस्त अड्डाले १९९३ सालमा सिफलछेउको भण्डारेश्वरमा मूलपुजारीको खान्कीको चक्लाबजा ८ रोपनी ८ आना कोषको नाममा पूर्जा गरिदिएको थियो। २०४२ सालको नापीपछि हाल भण्डारेश्वरमा आठ रोपनी १२ आना एक पैसा एक दाम जग्गा छ। गुठी संस्थानका प्रवक्ता सरोज थपलियाले २०६१ सालमा दिलिप भट्ट प्रशासक हुँदा संयुक्त समिति बनेको र त्यसैबेला उक्त जग्गा कसरी व्यवस्थापन गर्ने भन्ने सहमति भएको जानकारी दिए। भूबहालमा भएको त्यो जग्गा कोषले संरक्षण गर्ने भनेर सहमति भए पनि वर्षौंसम्म पर्खिएर बस्यौं तर कोषले चासो लिएन, उनले अन्नपूर्णसँग भने, एक दर्जन टहरा बने बाटो खुल्न थाले, डोजर चल्न थाले अतिक्रमण भएर जग्गा सकिन थाल्दा पनि केही नगरेपछि कदम चालेका हौं। उनका अनुसार कोषलाई संरक्षण गर्नुभएन पाइलो टेक्नु भएन भनेर पत्राचार गरेको साथै पाँचछपटक नै पत्र पठाएर ताकेता गर्दा पनि केही भएन। पुनः २०६८ सालमा पटक पटक गरेको पत्राचारको पनि जवाफ आएन भनेर स्मरण गराउँदै पुनः सात दिनसम्म म्याद दिएको उनको भनाइ छ। त्यति गर्दा पनि जवाफ नदिएपछि संस्थानले जग्गा नियन्त्रणमा लिएर काम अघि बढाउँछ भनेरै हस्तक्षेप गरेका हौं, त्यसपछि भाडामा दिन सूचना निकाल्यौं। दोस्रोपटकमा निवेदन परेपछि संस्थान सञ्चालक समितिले स्वीकृत गरेको हो, थपलियाले भने। समितिले निर्णय गरेर दस वर्षका लागि लिजमा दिएको हो। सहमतिमा आएर विकास वा संरक्षण गर्न लागे जग्गा फिर्ता गर्न सकिने उनले जानकारी दिए। लिजमा दिन गरिने सम्झौतामा छ महिनाअघि पूर्वसूचना दिएर खाली गर्न सकिने व्यवस्था रहेको उनको भनाइ छ। १४ वर्षसम्म कोषले कानमा तेल हालेर बस्यो अहिले संस्थानले संरक्षण गर्न खोज्दा रोइलो गरेर हुन्छ ? , प्रवक्ता थपलियाले भने। आठ रोपनी १२ आनामध्ये लिजका लागि तीन रोपनी उपभोग गर्न लागेको उनले बताए। उनले भने, गुरुयोजना बनाएर जाने बनाएर प्रतिवद्धता गरे जग्गा सुम्पन तयार छौं।"
पुलमा ठेकेदारको रजगज,"इलामधनकुटा : ठेकेदारको लापरवाहीका कारण इलामस्थित माइखोलाको दुधाङ बेसीँमा साढे ६ करोडको पूल ६ वर्षमा पनि पुरा हुन सकेको छैन। इलामको राजदुवाली चिसापानी दानाबारी शनिश्चरे सडक खण्डमा पर्ने डेढ करोडमाथीका बुढी सुखानीको पक्की पुल पनि आठ वर्षदेखि अलपत्र छ। इलाम सदरमुकामबाट माइजोगमाई गाउँपालिकाको केन्द्र जोड्ने मुल सडकमा पर्ने माइखोलाको पक्की पुल बनाउन थालेपछि स्थानीयले जोखिम हट्ने आश गरेका थिए। माइजोगमाई ५ का टेकबहादुर खड्काले भने, पुल निर्माण अलपत्र छ। चार वर्षअघि नै निर्माण सक्नु पर्ने पुलको काम आधा पनि भएको छैन। इलाम नगरपालिका५ को बरबोटे र माइजोगमाई ५ को सोयाङ जोड्ने दुधाङमा पक्की पुल निर्माणका लागि २०७१ असार २७ मा ठेक्का सम्झौता भएको थियो। ०७३ असार २६ सम्ममा सक्नु पर्ने पुल अहिलेसम्म आधा मात्रै काम भएको छ। पुल निर्माण स्थल माइजोगमाई गाउँपालिका५ का वडाध्यक्ष दातारामा सञ्जेलले भने, केहि समयदेखि काम शुरु भएको छ, अब सकिन्छ होला। आफुले गाउँपालिकामा कुरा पुयाएपछि काम शुरु भएको उनको भनाइ छ। डिभिजन सडक कार्यालय इलामका अनुसार सम्झौता अवधीमा काम नसकिएपछि ०७४ पुस २७ सम्मलाई पहिलो पटक म्याद थपिएको हो। पटक पटक म्याद थपे पनि ठेकेदार कम्पनी नेशनल निलगिरी जेभी फेरी म्याद थप्ने दौडमा छ। डिभिजन सडक कार्यालय इलाका इञ्जिनियर धुर्वकुमार झाका अनुसार पछिल्लो पटक कम्पनीले म्याद थपको निवेदन दिएको छ। ठेकेदारको निवेदनमा ढिलो हुनुको ठोस कारण नभएकाले म्याद थप्न अस्विकार गरेका छौं, उनले भने। सडक डिभिजन कार्यालयले छ करोड १२ लाख ९२ हजारमा ठेक्का लगाएको सो काम निलगिरी जेभीले दुई वर्षभित्रै सम्पन्न गर्नु पर्ने सम्झौता थियो। इञ्जीनीयर झाका अनुसार ठेकेदार कम्पनीले काम समयमा नसकेवापत १० प्रतिशत हर्जना तिर्नुपर्ने भएको छ। अब पनि काम अघि नबढे ठेक्का तोड्ने प्रकृया शुरु हुने झाले बताए। इलाम सदरमुकामबाट माइजोगमाई केन्द्रसम्म दैनिक १२ वटासम्म गाडी चल्ने गर्छ। करिब २२ किलो मिटरमा पर्ने पुल सम्पन्न नहुँदा खोलाबाटै कठिन यात्रा गर्नुपरेको स्थानीय बासीन्दाको गुनासो छ। संविधानसभाका पूर्वअध्यक्ष सुभाषचन्द्र नेम्वाङ र पूर्वप्रधानमन्त्री झलनाथ खनालको निर्वाचन क्षेत्र जोड्ने पुल हो। देश हाक्ने नेताको क्षेत्रमा त ६ वर्षसम्म पुल बन्दैन, अरु स्थानमा विकासको के अपेक्षा गर्ने, स्थानीय खड्काले भने। निर्माणधीन पुलबाट माइजोगमाई गाउँपालिका१ नयाँबजार, वडा नम्बर २ जोगमाई, वडा नम्बर ५ सोयाङ र वडा नम्बर ६ प्याङका बासिन्दा लाभान्वित हुने छन्। बर्सामा हामीले फिक्कल पुगेर सदरमुकाम जानु पर्छ। यो बाटो नयाँबजार इलामको भन्दा तीन दोब्बर बढि हो, स्थानीयको भनाइ छ। इलाम सदरमुकामदेखि माइजोगमाईको केन्द्र नयाँबजारसम्म पुग्ने मोटरबाटो एक अर्ब रुपैयाँभन्दा बढी बजेटमा ग्राभेल भएको छ। बीचमा रहेको खोलामा पुल नहुँदा पानीपर्दा गाडी चल्दैन। इलामको राजदुवाली चिसापानी दानाबारी शनिश्चरे सडक खण्डमा पर्ने बुढी सुखानीको पक्की पुल पनि सम्झौता भएको ८ वर्षमा पनि सम्पन्न भएको छैन। डिभिजन सडक कार्यालय इलामसँग ०६८६९ मा स्काई, अजम्बर, शिवराम जेभीले ठेक्का सझौता गरे पनि सम्झौताअनुसार समयमा काम नसेकेकाले ठेक्का रद्ध गर िठेकेदारलाई कालो सूचीमा राख्ने प्रकृया शुरु गर्न लागेको इन्जिनियर झाले बताए। एक करोड ६२ लाख १२ हजार रुपैयाँमा ठेक्का सम्झौता गरेकोे कम्पनीले अब ३० लाख रुपैयाँमात्र भुक्तानी लिन बाँकी छ। इलामको माई नगरपालिकाका दानाबारी, महमाई, चिसापानी तथा माङ्सेबुङ गाउँपालिकाका विभिन्न ठाउँबाट हाट बजार भर्न झापा, खुदुनाबारी, शनिश्चरे, विर्तामोड जान यो पुल प्रमुख रहेको इलाम उद्योग बाणिज्य संघ दानावारीका बरिष्ठ उपाध्यक्ष गोपाल घिमिरेले बताए। धनकुटा साँगुरीगढी गाउँपालिकाको सिम्सुवास्थित लेउती खोलामा निर्माणाधिन् पक्की पुल निर्माणमा पनि ढिलाई भएको छ। पुल निर्माण सम्पन्न हुनुपर्ने अवधिमा ४५ प्रतिशत मात्रै काम भएको सडक डिभिजन धनकुटाका इन्जिनियर विकेश लागेले बताए। भ्याटसहित करिव ७ करोड रुपैयाँ लागत रहेको उक्त पक्की पुल निर्माणको ठेक्का कुन्सालिङ, बिरुवा र सारासृष्टि निर्माण कम्पनी जेभीले पाएको हो। ०७४ असार २५ गतेदेखि निर्माण सुरु भएको पुलको काम दुई महिनाभित्र सम्पन्न भइसक्नु पर्ने सम्झौंतामा उल्लेख छ। आयोजनाको म्याद २०७६ असारमै सकिएको छ। ठेकेदार कम्पनीले सुरुमा फाइनल भएको पुलको डिजाइन त्रुटी भई संशोधन गर्ने क्रममा ७८ महिना काम रोकिएको कारण निर्माणमा ढिलाई भएको भन्दै एक वर्ष म्याद थप्न सडक डिभिजनमा निवेदन दिएको छ। म्याद थपको फाइल अहिले सडक विभागमा अड्किएको छ। डिजाइनमा त्रुटी भएको र पछि संसोधन गर्दा सुरुमै निर्माण ढिला भएको ठेकेदार मिङमा शेर्पाको भनाइ छ। उनका अनुसार वर्खाको बेला खोलामा ठूलो वाढी आउने भएकाले काममा वाधा पुगेको हो। साँगुरीगढी गाउँपालिकाको वुढिमोरङ, फाक्सिव, खुवाफोकसहित चौविसे गाउँपालिकाको जनतालाई कोशी राजमार्गसँग जोड्ने उद्देश्यसहित मध्य चौविसे सडक खण्डको निर्माण गरिएको हो। पक्की पुल समयमै सम्पन्न नहुँदा ती क्षेत्रका स्थानीय वासिन्दा करिव आधा घण्टा पैदल दुरीमा रहेको झोलुंगे पुलवाट ओहोरदोहर गर्न वाध्य छन्। बर्खाको बेला लेउती खोलामा ढुंगा र वालुवासहित वाढी आउने भएकाले खोला तर्न जोखिम हुने गरेको स्थानीय चन्द्रसिंह नेम्वाङले बताए ।"
पितृका नाममा पशुपतिमा बत्ती बाल्नेको भीड (फोटो फिचर),"तस्बिर : विकास कार्की काठमाडौं : दिवङ्गत पितृका नाममा दीपदान गर्न लाखौँ भक्तजन आइतबार बिहानैदेखि पशुपति क्षेत्रमा जम्मा भएका छन्। प्रत्येक वर्ष मार्गशीर्ष कृष्ण त्रयोदशीका दिन बेलुकी दिवङ्गत पितृका नाममा दीपदान र चतुर्दशीका दिन बिहान शतबीज छरी बालाचतुर्दशी पर्व मनाउने गरिन्छ। आज दीपदान गरी सोमबार बिहानै पितृको सम्झनामा शतबीज छरी बालाचतुर्दशी पर्व मनाउने शास्त्रीय विधि छ। प्रत्येक वर्ष मार्गशीर्ष कृष्ण चतुर्दशीका दिन बालाचतुर्दशी पर्व मनाउन देशका विभिन्न स्थानबाट भक्तजन पशुपतिमा आउँछन्। यसरी आएका श्रद्धालु भक्तजनको आज बिहानैदेखि पशुपतिमा भीड लाग्छ। बत्ती बाल्न बस्ने ठाउँ रोक्न बिहानैदेखि देशका विभिन्न स्थानबाट आएका भक्तजनको पशुपतिमा भीड लागेको हो। आफ्नो परिवारभित्रका दिवङ्गत आत्माको चिरशान्तिको कामना गर्दै १०८ शिवलिङ्ग, कैलाश, सूर्यघाट, गौरीघाट, आर्यघाट, गुह्येश्वरी, पशुपति, मृगस्थली, विश्वरूप र किराँतेश्वर आदि ठाउँमा शतबीज छर्ने गरिन्छ। बालाचतुर्दशीको पूर्वसन्ध्या मार्गशीर्ष कृष्ण त्रयोदशीका दिन राति भक्तजनले पशुपतिनाथको मन्दिर वरपर बसी दिवङ्गत आत्माका नाममा महादीप बाली भजनकीर्तन र लोक झाँकी प्रस्तुत गरी रात बिताउँछन्। शतबीज भनिए पनि हाल सप्तबीज (धान, जौ, तिल, गहुँ, चना, मकै, कागुनो) छर्दै मृगस्थलीमा रहेका बहिरा गणेश नजिक आइपुगेपछि उक्त गणेशको शिलालाई हल्लाउँदै ठूलो स्वरले दिवङ्गत आत्माले पाउने गरी सन्देश पुर्याउन अनुरोध गरिन्छ। नेपाल पञ्चाङ्ग निर्णायक समितिका अध्यक्ष एवं धर्मशास्त्रविद् प्रा डा रामचन्द्र गौतम हेमाद्रि नामक धर्मग्रन्थमा उल्लेख गरिएअनुसार धानका सय गेडा चढाउनुपर्ने अरु अन्न होइन भन्छन्। भगवान् शिव मृगरूप लिएर घुम्नुभएको पुण्यक्षेत्रमा आजका दिन एक गेडा बीज छर्दा एक गेडा सुन दान गरेबराबरको पुण्य मिल्ने र दिवङ्गत आत्माले पनि मुक्ति पाउने चर्चा विभिन्न धर्मग्रन्थमा गरिएको छ, उनले भने। वाग्मती किनारको मृगस्थलीमा भगवान् शिव मृगरूप धारण गरेर विहार गर्नुभएको थाहा पाई त्यस शिवरूपी मृगलाई चिन्न पार्वतीले विभिन्न किसिमको बीज छरेको र ती बीज उम्री हरिया भएपछि मृगहरू आउँदा सो बथानमा भगवान् शिवलाई पार्वतीले चिन्न सकेको किंवदन्ती छ। यस वर्ष पशुपति क्षेत्रमा दीपदान एवं शतबीज छर्न आएका भक्तजनबाट शुल्क नलिन पशुपति क्षेत्र विकास कोषले आह्वान गरेको छ। कोषको अनुरोध विपरीत शुल्क उठाउने संस्था वा व्यक्तिलाई कारवाही गरिने सदस्य सचिव डा प्रदीप ढकालले बताए। मातापिता दिवङ्गत भई एक वर्ष पूरा नभएकाले भने शास्त्रीय रूपमा दीपदान एवं शतबीज रोपण गर्ने समितिका अध्यक्ष गौतमले बताए। धर्मसिन्धु नामक ग्रन्थमा बरखी बारेकाले शिवको पूजा आजा त परको कुरा नामसमेत लिनु नहुने उल्लेख गरिएको छ। यस अवसरमा पशुपति क्षेत्र पुग्ने भक्तजनले वासुकी र गुह्येश्वरीको पूजा गर्नुपर्ने शास्त्रीय वचन रहेको जनाइएको छ। रासस"
विज्ञ टोलीको निष्कर्ष : अब भानुमा चितुवाको खतरा छैन,"दमौली : ६ बालबालिकाको ज्यान लिने आशंका गरिएका पोथी चितुवालाई नियन्त्रणमा लिइएको छ। भानु नगरपालिका खटिएको विज्ञ टोलीले चितुवालाई नियन्त्रणमा लिएको हो। एक हप्ताअघि एक पोथी चितुवालाई पासोमा पारिएको थियो। भानु २ मझुवाओख्ले सामुदायिक वनमा स्थानीय हरिभक्त ढकालको सहयोगमा तयार पासोमा चितुवा परेको थियो। फेरि अर्को पोथी चितुवालाई नियन्त्रणमा लिइएको छ, वन डिभिजन तनहुँका प्रमुख केदार बरालले भने,यसले चितुवा नियन्त्रणमा प्रभावकारी काम भएको संकेत गरेको छ। राष्ट्रिय प्रकृति संरक्षण कोषबाट खटिएको टोलीले तीन सातायता तनहुँ भानु नगरपालिका१ देखि ४ सम्मका वडामा चितुवा नियन्त्रणका लागि काम गरिरहेको छ। ६ जनासम्म बालबालिकाको १८ महिनायता ज्यान गएपछि चितुवा नियन्त्रणका लागि स्थानीय प्रशासनमा दबाब परेको थियो। स्थानीयस्तरमा चितुवा नियन्त्रणका लागि प्रयास भए पनि आक्रमणका श्रृंखला नरोकिएपछि कोषबाट विज्ञसहितको टोली भानु नगरपालिकामा खटिएको थियो। अब अवस्था नियन्त्रणमा टोलीका नेता एवं वन्यजन्तु विज्ञ डा नरेश सुवेदीले बढी आक्रमण भएका क्षेत्रमा गरिएको निगरानीपछि चितुवालाई लोभ्याएर थापिएको पासोले काम गरेको बताए। बढी गतिविधि भएका क्षेत्रमा मासु र बाख्रासहितको पासो थापेकामा सफलता हात लाग्यो, उनले भने,अब अवस्था नियन्त्रणमा छ। ट्र्यापिङ क्यामेरासहित टोली खटाएपछि चितुवाको गतिविधिका आधारमा नियन्त्रणका काम भइरहेको थियो। चितुवाको गतिविधि बढी भएका क्षेत्रमा रहेका पासोमा रातका समयमा बाख्रा तथा मासु राखिएको थियो। बाख्रा तथा मासु खाने लोभमा चितुवा गएका बेला पासोमा पर्ने गरेको छ। विगत ३ महिनायता तीनवटै चितुवा नियन्त्रणमा तथा एक मृत भेटिएको छ। यसले पनि नियन्त्रणका उपाय प्रभावकारी भएको विज्ञ टोलीको दाबीलाई पुष्टि गरेको छ। सुवेदीका अनुसार अब बालबालिका मार्ने सबै चितुवा नियन्त्रणमा छन्। बढी समस्या भएका क्षेत्रका पोथी चितुवा मात्र दुईवटा पासोमा परे, उनले भने, बालबालिका हुर्काउन आहाराको खोजीमा आक्रमण गर्नेको पहिचान भइसकेर नियन्त्रणमा आएकाले अब समस्या छैन। खानेकुरा अभाव र बालबालिकाको कम स्याहारले आक्रमण विज्ञ टोलीले तीन बालबालिकाको ज्यान जाने तथा आक्रमणको अनुसन्धानका क्रममा सबैमा घरमा अभिभावक नभएको फेला पारेको छ। अभिभावकले स्याहार नगरेर घर छाडेका बेला मात्र आक्रमण भएको छ, सुवेदीले भने, वन नजिकको घरमा लापरवाहीले पनि आक्रमण भएका पाइयो। उनले वनमा आहारा नहुँदा बालबालिका हुर्काउन कठिनाई भोगेको चितुवा बालबालिकामाथि आक्रमणमा उत्रिएको बताए।"
लुम्बिनी बौद्ध विश्वविद्यालयका लेखापाल घुससहित पक्राउ,"बुटवल : लुम्बिनी बौद्ध विश्वविद्यालयका लेखापाल रत्नेश्वर तिवारी घुससहित पक्राउ परेका छन् । अख्तियार दुरुपयोग अनुसन्धान आयोग बुटवलको टोलीले तिवारीलाई २५ हजार घुससहित कार्यकक्ष लुम्बिनीबाटै पक्राउ परेको हो । विश्वविद्यालयका लागि आवश्यक सामग्री खरिद गर्दाको कमिसन लिँदै गर्दा पक्राउ गरिएको अख्तियार बुटवलका प्रवक्ता सुरेश भुसालले जानकारी दिए । विश्वविद्यालयका उपकुलपति, रजिष्टारसहितका पदाधिकारी कार्यालय नभएको मौकामा उनले कार्यकक्षमै घुस लिएको बताइएको छ।नियन्त्रणमा लिएका तिवारीमाथि थप अनुसन्धान भइरहेको अख्तियारले जनाएको छ ।"
आगलागीबाट घर जलेर नष्ट,"सुर्खेत : जिल्ला सदरमुकामस्थित चन्दननाथ नगरपालिका २ कालेखोलीमा एक घरमा आगलागी हुँदा लाखौंको क्षति भएको छ। आइतबार बिहान स्थानीय विष्णु भण्डारीको घरमा आगो लाग्दा लाखौंको क्षति भएको हो । आगलागीको कारण खुलेको छैन।आगलागीबाट मानवीय क्षति नभए पनि घरभित्रको लत्ताकपडा, अन्नपात, भाडाकुडा सबै जलेर नष्ट भएको प्रहरीले जिल्ला प्रहरी कार्यालयमा कार्यरत प्रहरी निरीक्षक नविन वलीले बताइन् । उनकानुसार क्षतिको एकिन विवरण आएको छैन । स्थानीयवासी, नेपाली सेना, प्रहरी र सशस्त्र प्रहरी र चन्दननाथ नगरपालिकाको दमकलको सहायताले एक घण्टापछि आगो नियन्त्रणमा आएको हो।"
बिजुली नआएपछि पोलमा राखियो खर,धनबहादुर भण्डारी डडेल्धुरा : डडेल्धुरा नवदुर्गा गाउँपालिकाको एक गाउँमा विद्युतको पोलमा विद्युतको तार नभइ खर राखिएको छ । नवदुर्गा गाउँपालिका १ को लेकाली वस्ती पलेत्थर गाउँमा तीन वर्ष पहिले विद्युतको पोल गाडिएको भएपनि तार नतानिए पछि स्थानीयले पोलमा खर राख्ने बनाएका हुन्। करिब २० घर परिवारका लागि विद्युत विस्तारका लागि नेपाल विद्युत प्राधिकरण डडेलधुरा वितरण केन्द्रले तीन वर्ष पहिले सातवटा विद्युतका पोल गाउँमा दिएको थियो । स्थानीय बासिन्दा बिजुली आउँछ कि भन्ने आशमा बसेका थिए। तीन वर्षसम्म पोलमा तारसम्म तानिएन ।त्यसपछि उनीहरुले पोलमा गाईगोरुलाई खुवाउनका लागि खर राख्न ताले। घर नजिकै गाडिएको विद्युतको पोल हेरेर बस्नुवाहेक अन्य कुनै विकल्प नरहेको स्थानीय डम्बर बुढा ऐरले बताए। विद्युतको तार तान्नका लागि नेपाल विद्युत प्राधिकरण वितरण शाखा डडेल्धुरालाई पटक पटक आग्रह गर्दा पनि सुनवाई नभएपछि उज्यालोमा बस्ने चाहना तुहिएको उनले बताए। केटाकेटीलाई पढ्न र रातिको समयमा गोठपार्ण गर्नका लागि दियालो वा सोलार टुकि लैजानुपर्ने वाध्यता रहेको स्थानीयको गुनासो छ। घर नजिकै विद्युतका पोल गाडिएको भएपनि गाउँका स्थानीयलाई रातीको समयमा भने सोलार बत्ती वा दियालोको भरमा बस्नु परेको छ । उक्त गाउँमा विद्युत विस्तारका लागि भौगोलिक बनावटले उपयुक्त नभएकाले विस्तार नगरिएको नेपाल विद्युत प्राधिकरण डडेल्धुरा वितरण केन्द्रका निमित्त प्रमुख पदमराज भटट्ले बताए ।पलेथ्थरका स्थानीयले पोलमा खर राखेका छन्। गाउँमा पोल गाडिएसँगै बिजुली बाल्ने आशमा बसेका पलेत्थर गाउँका २० घर परिवार तीन वर्षदेखि सोलार बत्ती र दियालोको उज्यालोमा बस्न बाध्य छन्।
सुनचाँदीको मूल्य घट्यो,काठमाडौं : नेपाली बजारमा सुनको मूल्य घटेको छ। आइतबार सुन तोलामा १ रुपैयाँले घटेर ७१ हजार ६ रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ।तेजावी सुन ७१ हजार ३ सय रुपैयाँमा कारोबार भइरहेको छ। शुक्रबार सुन तोलाको ७१ हजार ७ सय रुपैयाँमा कारोबार भएको थियो।आज चाँदीको मूल्यमा पनि सामान्य गिरावट आएको छ। चाँदी तोलाको ८५५ रुपैयाँ कायम गरिएको छ। शुक्रबार चाँदी ८६० रुपैयाँमा कारोबार भएको थियो।
बाघको छालासहित ६ जना पक्राउ,"धादिङ : गजुरी गाउँपालिकास्थित २ चालिसेबाट अवैध बाघको छालासहित छजना पक्राउ परेका छन् । विशेष सुराकिको आधारमा जिल्ला प्रहरी कार्यालय र इलाका प्रहरी कार्यालय गजुरीबाट गएको प्रहरी टोलीले ३ वटा मोटरसाइकल र एउटा बाघको छालासहित नियन्त्रणमा लिएको हो । पक्राउ पर्नेमा धादिङको गजुरी गाउँपालिका ३ का भाइराम प्रजा, राजेन्द्र तामाङ, ज्ञानबहादुर विक, आशिष तामाङ, बेनिघाट रोराङ गाउँपालिका २ का सन्त तामाङ र ३ का राजकुमार तामाङ रहेका छन्। ग्रामिण क्षेत्रबाट राजमार्गतर्फ आउँदै गरेको बा १८ प ९६९३ नम्बरको मोटरसाइकलमा लुकाइ छिपाइ ल्याउँदै गरेको अवस्थामा पाटे बाघको छालासहित भाइराम प्रजा र सन्तमान तामाङ पक्राउ परेका थिए । उनीहरुको सूचनाको आधारमा बाघको छाला बिक्री गर्न मिलेमतो गरिरहेको अन्य ४ जना पक्राउ गर्न सफल भएको धादिङका प्रहरी प्रमुख राजकुमार बैदरवारले बताए । पक्राउ पर्नेको नेटवर्क ठूला तस्करसँग जोडिएको अनुमान रहेकाले उनीहरुको कल डिटेलका आधारमा अनुसन्धान प्रक्रिया सुरु गरिएको प्रहरीले जनाएको छ । प्रहरी प्रमुख बैदवारले भने, 'प्रारम्भिक अनुसन्धानमा यिनीहरुको सम्बन्ध ठूलै गिरोहसँग रहेको हामीले अनुमान गरेका छौँ, अनुसन्धान गर्छौँ ।'पक्राउ परेकाको साथमा रहेको बा १८ प ९६९३, ग ७ प ५९६३, ग ६ प १६४५ नम्बरको मोटरसाइकल पनि बरामद गरिएको छ । पक्राउ परेकालाई राष्ट्रिय निकुन्ज तथा वन्यजन्तु संरक्षण ऐन बमोजिम थप अनुसन्धान तथा कारवाहीका लागि डिभिजन वन कार्यालय धादिङमा पठाइएको छ।"
धरहराको ३२ प्रतिशत काम सकियो,"काठमाडौं : भूकम्पले ढलेको धरहरा पुनर्निर्माणको ३२ प्रतिशत काम सकिएको छ। भूकम्पपछिको पुनर्निर्माणको जिम्मा पाएको राष्ट्रिय पुनर्निर्माण प्राधिकरणले ३२ प्रतिशत भौतिक प्रगति भएको जनाएको हो। अहिले धरहरा पुनर्निर्माणको काम धमाधम भइरहेको प्राधिकरणका प्रमुख कार्यकारी अधिकृत सुशील ज्ञवालीले जानकारी दिए। धरहराको तेस्रो तला ढलानको काम भइरहेको उनले बताए। भूकम्पपछिको पुनर्निर्माणको अवस्थाबारे संसद्को विकास तथा प्रविधि समितिमा सीइओ ज्ञवालीले समस्याको रूपमा रहेको गोश्वरा हुलाक कार्यालय पनि स्थानान्तरण भएको बताए। यस्तै, राष्ट्र बैंकको टक्सार कार्यालय नेपाल औषधि लिमिटेड भवनमा सारिएको उनले जानकारी दिए। धरहरा निर्माणका क्रममा स्थानीयले उत्तरतर्फ सडक खोल्न माग गर्दै आपत्ति जनाएका थिए। स्थानीयको मागअनुसार नै उत्तरतर्फ सडक खोलिएको र मूल सडक जोड्ने गरी गुरुयोजना तयार भइरहेको ज्ञवालीले जानकारी दिए। ५ अक्टोबर २०२० मा धरहरा पुनर्निर्माण गरिसक्ने लक्ष्य लिइएको छ। ०७२ को भूकम्पले भत्काएको ९ तले धरहरालाई २२ तले आधुनिक धरहराका रूपमा पुनर्निर्माण गरिँदैछ। २२ तले बने पनि उचाईमा धेरै फरक नपर्ने बताइएको छ। यस्तै, रानीपोखरीको पुनर्निमार्ण पनि अन्तिम चरणमा पुगेको ज्ञवालीले जानकारी दिए। पोखरीको काम पुस मसान्तभित्र सकिने उनको भनाइ छ। पानी अड्याउनका लागि अहिले विभिन्न ठाउँबाट ल्याएको कालोमाटो बिछ्याउने काम भइरहेको छ। पोखरी परिसरमै रहेको बालगोपालेश्वर मन्दिरको पुनर्निमार्ण आउँदो बैशाखमा सकिने ज्ञवालीले जानकारी दिए। सीइओ ज्ञवालीले सिंहदरबारको पूर्व, उत्तर र दक्षिणको भागमा प्रवलीकरणको काम धमाधम भइरको समितिमा जानकारी गराए। अहिलेसम्म ७० प्रतिशत बढी भौतिक प्रगति भएको उनको दाबी छ। इन्टेरियर डिजाइनको काम पनि भइरहेको छ। भूकम्पले क्षतविक्षत् बनेको सिंहदरबार परिसरको ग्यालरी बैठकका बारेमा पनि सरकारको ठोस निर्णय नहुँदा प्राधिकरण नै अलममा परेको छ। ग्यालरी बैठकलाई प्रवलीकरण गर्ने कि भत्काउने भन्ने सरकारले ठोस निर्णय नगर्दा समस्या भएको समिति बैठकमा सीइओ ज्ञवालीले बताए। यसका बारेमा सरकारले ठोस निर्णय गरेको छैन। यसलाई रेक्टोफिटिङ गर्ने भए विज्ञको टोली बनाएर गर्न सकिन्छ। परराष्ट्र मन्त्रालयले स्टेट हल बनाउन आग्रह गर्दै प्राधिकरणमा पठाएको छ। यसबारे मन्त्रिपरिषद्ले निर्णय गर्नुपर्छ। त्यसका लागि हामीले मन्त्रिपरिषद्मा पठाएका छौँ, ज्ञवालीले भने, यसमा राजनीतिक सहमति खोज्नुपर्छ। बरू यसमा समितिले पनि पहल गरोस्।"
छोरी जन्मिए मासिक एक सय,"बेनी : म्याग्दीको रघुगंगा गाउँपालिकाले बालविवाह न्यूनीकरणका लागि छोरी जन्मिए मासिक एक सय रुपैयाँ दिन थालेको छ । बालविवाह न्यूनीकरण, संस्थागत प्रसूति सेवालाई प्रोत्साहन, सहकारीको प्रवद्र्धन, बचत गर्ने बानीको विकास, गर्भमा लिंग पहिचान गरेर भ्रूण हत्या गर्ने र लैंगिक विभेदको सामाजिक समस्या घटाउन छोरी पेवा बचत कार्यक्रम सुरु गरेको हो । वडा नं ३ पिप्लेका रवीन्द्र र संगीता मल्लकी छोरी सप्रियाको नाममा स्थानीय महिला सहकारी संस्थामा खाता खोली रकम जम्मा गरेर कार्यक्रम कार्यान्वयन गरेको वडा सदस्य सम्झना परियारले बताइन् । आठवटै वडामा गाउँपालिकाले तोकेको सहकारी संस्थामा छोरीका नाममा खाता खोलेर गाउँपालिका र अभिभावकले मासिक एकएक सय रुपैयाँका दरले बचत गर्ने कार्यविधि बनाइएको छ । गाउँपालिकाले १० वर्षसम्म र अभिभावकले २० वर्षसम्म मासिक रूपमा खातामा जम्मा गर्ने पैसा छोरी २० वर्ष पुगेपछि मात्र निकाल्न पाउनेछन् । गाउँपालिकाका अध्यक्ष भवबहादुर भण्डारीले आफूले पाउने पारि श्रमिकबाट स्थापना गरेको अक्षयकोषबाट हरेक दम्पत्तिका एक छोरीलाई आफ्नो कार्यकाल सकिएपछि पनि निरन्तरता पाउने गरी थप मासिक १ सय रुपैयाँका दरले उपलब्ध गराउने निर्णय गरेका छन् । यस्तो सुविधा पाउन दुई सन्तान मात्र जन्माउनुपर्ने, स्वास्थ्य संस्थामा प्रसूति हुनुपर्ने, २० वर्षअघि विवाह गर्न नपाउने, अभिभावकले बचतलाई २० वर्षसम्म निरन्तरता दिनुपर्ने शर्त पालना गर्नुपर्ने उनले बताए । खाता खोलिने सहकारी संस्थाले नियमअनुसार लेखापरीक्षण, साधारणसभा र अधिवेशन गरेको हुनुपर्नेछ । कार्यक्रम सानो भए पनि यसले धेरै आर्थिक र सामाजिक पक्षलाई समेट्न खोजेको छ, अध्यक्ष भण्डारीले भने । २० वर्षअघि शिक्षाका लागि आवश्यक परेर खातामा जम्मा भएको पैसा निकाल्नु परेमा गाउँपालिकाको स्वीकृति लिनुपर्नेछ । शर्त पालना नगरे खातामा अभिभावकले जम्मा गरेको पैसासमेत गाउँपालिकाले नै फिर्ता लिनेछ ।"
पत्रकारिता छोडेर वकालतमा लागेकी हुँ,"ललितपुर : पूर्वप्रधानन्यायाधीश सुशीला कार्कीले पत्रकारिता छोडेर वकालतमा लागेको सम्झना गरेकी छन्। आइतबार ललितपुरमा फ्रिडम फोरमले गरेको कार्यक्रममा बोल्दै उनले यस्तो बताएकी हुन्। कार्कीले २०३४ सालमा पत्रकारिता गरेको सम्झना गरिन्। २०३४ सालतिर पत्रकारितामा लागेर हिँडेकी थिएँ, उनले भनिन्, केही समय पत्रकारिता गरेपछि वकालतमा आएकी हुँ। उनले आफूले पत्रकारिता गर्दा समाचार लेख्ने मात्र नभएर विज्ञापन खोज्ने र पैसा उठाउने जिम्मेवारीसमेत भएको बताइन्। पूर्वप्रधानन्यायाधीश कार्कीले तनावपूर्ण भए पनि पत्रकारिता पेशामा जीवन असुरक्षित रहेको बताइन्। उनले नेपालको प्रजातान्त्रिक विकासक्रममा पत्रकारिताको महत्वपूर्ण योगदान रहेकोसमेत उल्लेख गरिन्। उनले सरकारले जायज कुरा लेख्नेलाई नियन्त्रणमा लिनु गलत भएको बताइन्। गलत लेख्नेमाथि निगरानी आवश्यक छ, उनले भनिन्, सरकारले समाचार लेखेकै नाममा नियन्त्रणमा लिएर पत्रकारलाई दुःख दिनु हुँदैन।"
सुरक्षा घेरामा बालविवाह : हेलिकप्टरमा उडाइयो,"जनकपुरधाम : हेलिकप्टर चार्टड गरेर धनुषामा बालविवाह गराइएको घटना बाहिर आएको छ । धनुषाको कमला नगरपालिका ४ बल्हासघारास्थित जनप्रतिनिधिकै सामू बालविवाह गराइएको घटना बाहिर आएको हो । कमला नगरपालिका ४ स्थित एक नीजि विद्यालयका सञ्चालक सतार कबारीले आफ्नी छोरीको विवाहमा दुलाह ल्याउन हेलिकप्टर चार्टड गरेका हुन्। कबारीले आफ्नी एकमात्र १६ वर्षीया छोरीको विवाह भव्य बनाउन दुलाहलाई हेलिकप्टर चढाएर विवाहमा स्वागत गरे। स्थानीयका अनुसार १८ वर्षीय बेहुला मो शम्शेर जनकपुरस्थित मोडेल मल्टिपल क्याम्पस कक्षा १२ मा पढ्दैछन्। बेहुली स्थानीय स्कुलमा कक्षा १० मा पढ्दैछिन्। शनिबार झण्डै १२ बजेको समयमा कबारीको घर नजिकै धान खेतमा हेलिकप्टर अवतरण गराइएको थियो । पहिल्यैदेखि नै गाउँमा छोरीको नमूना विवाह गराउने भनि प्रचार गरिएकोमा हेलिकप्टर चार्टड उत्सुकताले गाउँभरिका हजारभन्दा बढी मानिस हेर्न आएका थिए । हेलिकप्टर अवतरण हुनु अगाबै दुलहीको घरमा करिब दुई दर्जन जीप र कारमा डेढ सय जन्ती अघि नै आइ पुगेकको स्थानीयले बताए । बेलुकी ४ बजेतिर दुलही लगेर जन्ती फर्किएको थियो। विवाह समारोहमा सोही वडाका अध्यक्ष पल्टु कबारी उपस्थित रहे। तर उनलाई कानुनी रुपमा किशोर किशोरी दुवै विवाहका लागि अयोग्य भएको थाहा भएपनि दिउँसोभरी विवाहमा रमाएनन् मात्रै सँगै भोज समेत खाए। उनले अन्नपूर्णसँगको प्रतिक्रियामा भने, 'मलाई के थाहा बालविवाह भएको हो की, के हो ? म सबैको नागरिकता हेर्दै हिँड्छु, क्या हो, गाउँमा हुने विवाहमा निम्तो थियो, भोज खाएर आएँ, अरु मलाई केही थाहा छैन, जसले तपाईलाई जानकारी दियो, त्यहीसँग सोध्नुस् ।' हेलिकप्टरको सुरक्षामा नेपाल प्रहरी तथा सशस्त्र प्रहरी खटिए पनि उनीहरुले आफू हेलिकप्टरको सुरक्षामा खटिएको र विवाहबारे खासै चासो नभएको सहायक प्रहरी निरीक्षक गणेश दुनुवारले बताए । उनले भने, 'इलाका प्रहरी कार्यालय खजूरीबाट निर्देशअनुसार हामीले सुरक्षा दियौं।' बालविवाहको घटना सार्वजनिक भएपछि कानुनी झमेला पर्ने डरले केटीको जन्मदर्ता सच्याइएको आशंका गरिएको छ ।"
"धादिङमा जन्ती बस दुर्घटना : १ को मृत्यु, ४० घाइते","धादिङ : पृथ्वीराजमार्गअन्तर्गत धादिङको बैरेनी बजारमा जन्ती बोकेको बस दुर्घटना हुँदा एकजनाको मृत्यु भएको छ । गल्छी गाउँपालिका ६ बैरेनीबजारमा आइतबार बिहान भएको दुर्घटनामा अन्य ४० जना जन्ती घाइते भएका छन्। नुवाकोटको बाँसागडीबाट अमलेखगञ्जतर्फ जाँदै गरेको बा २ ख ६२६८ नम्बरको जन्ती बोकेको बस दुर्घटनामा परेको प्रहरी चौकी बैरेनीले जानकारी दिएको छ। दुर्घटनामा नुवाकोट जिल्ला बेलकोटगढी नगरपालिका ५ की १४ वर्षीया डोल्मा तामाङको मृत्यु भएको हो। घाइते भएका ४० जनामध्ये १७ जनाको अवस्था गम्भीर रहेकाले थप उपचारका लागि काठमाडौंको ट्रमा सेन्टर पठाइएको जिल्ला प्रहरी कार्यालयका प्रहरी प्रमुख, प्रहरी उपरीक्षक राजकुमार वैदवारले बताए । दुर्घटनामा सामान्य घाइते भएका २३ जनाको बैरेनी र गल्छीमा रहेको स्वास्थ्य केन्द्रमा उपचार भइरहेको छ।"
वैदेशिक रोजगारीको नाममा ठगी गर्ने एजेन्ट पक्राउ,काठमाडौं : वैदेशिक रोजगारको लागि मलेसिया पठाइदिन्छु भन्दै ठगी गर्ने एक एजेण्ड पक्राउ परेका छन्। विदेश लगिदिन्छु भन्दै विभिन्न व्यक्तिहरुसँग रकम उठाइरहेको सूचनाका आधारमा वैदेशिक रोजगार विभागले एजेन्ट पक्राउ गरेको हो। पक्राउ पर्नेमा ताप्लेजुङ जिल्ला साविक ढुङ्गेसाघु घर भई हाल बूढानीलकण्ठ नगरपालिका८ कपन बस्ने ३३ वर्षीया कैलाश लिम्बू रहेका छन्। विभागले काठमाडौं सिनामंगलस्थित नोभा म्यानपावरको कार्यालय भवन नजिकैको स्थानबाट वैदेशिक रोजगारमा जाने व्यक्तिबाट १ लाख २० हजार रकम बुझिसकेको अवस्थामा विभागको टोलीले रंगेहात फेला पारी नियन्त्रणमा लिएको वैदेशिक रोजगार विभागका महानिर्देशक भीष्मकुमार भुसालले जानकारी दिए। लिम्बूले सिन्धुली घर भएका झलकबहादुर विक र पोस्टराज विकबाट नगद रकम लिइसकेको अवस्थामा विभागले रंगेहात पक्राउ गरेको हो। लिम्बूले दुई दाजुभाइलाई मलेसिया पठाइदिन्छु भनी यस अघि नै ८० हजार रकम लिइसकेको र शनिबार मलेसिया फ्लाइट भएको र एक लाख साठी हजार रकम लिएर आउन आग्रह गरेको अवस्थामा पक्राउ गरिएको हो।
पूर्वराजा ज्ञानेन्द्र पश्चिम भ्रमणमा जाँदै,"काठमाडौं : पूर्वराजा ज्ञानेन्द्र शाह पश्चिम भ्रमणमा जाने भएका छन् । केही दिनको निजी भ्रमणमा उनी पश्चिम जान लागेको उनका सहयोगी फणी पाठकले जानकारी दिए । निजी भ्रमणको सिलसिलामा उनी मंसिर १५ गते भैरहवा जाने उनले बताए । पूर्वराजा ज्ञानेन्द्र पश्चिम भ्रमणका क्रममा नवलपरासी, कपिलवस्तु, अर्घाखाँची, पाल्पा, गुल्मीलगायत जिल्लामा पुग्नेछन्। भ्रमणका क्रममा उनले त्यहाँका मठ मन्दिरको दर्शन गर्नेछन्। ज्ञानेन्द्रले भ्रमणका क्रममा रिढी, सिद्धबाबा, पाल्पा भगवती, अर्घाखाँची सुपा देउरालीलगायत मन्दिरको दर्शन गर्ने कार्यक्रम तय भएको छ। उनले भ्रमणका क्रममा मठ मन्दिरको दर्शनसँगै स्थानीय जनतासँग भलाकुसारीसमेत गर्ने कार्यक्रम छ।"
"छोरा जन्मिए अबिर जात्रा, छोरी जन्मिँदा सुनसान","सुर्खेत : छोरा जन्माउने आशमा लगातार चार छोरी जन्मिए। चार छोरी जन्मिदासम्म यो परिवारमा सुनसान थियो। छोरा नजन्मिदा परिवार पनि खुसी थिएन। तर जब पाचौं सन्तानको रूपमा जुम्लाको तातोपानी४ निवासी गंगादेवी गौतमले छोरा जन्माइन्। तब परिवार र छिमेकीहरू बाजागाजासहित अस्पतालसम्मै पुगे। छोरा जन्मिएको खुसीयालीमा अबिरजात्रा नै भयो। यही खुसीमा गाउँले र आफन्तले भोज नै खाए। छोरा जन्माएपछि गंगादेवीले पनि परिवारबाट माया पाउन थालिन्। कालिकोटको तिलागुफा नगरपालिकाका भक्तबहादुर बोगटीको जोडीले छोरा पाउने आशमा सात छोरी जन्माए। लगातार छोरी मात्र जन्मिएपछि यो परिवार निराश थियो। आफन्तले पनि छोरा नै जन्माउन दवाव दिइरहे। अन्नतः आठौं सन्तानमा छोरा जन्मियो। सात छोरी जन्मिदासम्म खुसीयाली नमनाएको यो परिवारले छोरा जन्मिएपछि अबीरजात्रासँगै भोज नै दियो। छिमेकीले पनि छोरा जन्मिएकोमा बोगटी परिवारलाई बधाइ दिए। दैलेखको ठाँटीकाँध गाउँपालिकास्थित लकान्द्रा निवासी लक्ष्मी रावत सुत्केरी हुन स्वास्थ्य केन्द्रमा पुगिन्। लक्ष्मीले छोरा जन्माइन्। उनले छोरा जन्माएको खबर फैलिएपछि परिवार र आफन्तहरु बाजागाजा लिएर स्वास्थ्य केन्द्रमै पुगे। छिमेकी र आफन्तले अबीरजात्रा गरेर सुत्केरी आमा र नवजात शिशुलाई गाउँभरी घुमाए। यो स्वास्थ्य केन्द्रमा यसअघि पनि धेरै जना सुत्केरी भएका थिए। तर उनीहरूले छोरी जन्माएका कारण कोही पनि बाजागाजासहित त्यहाँ पुगेका थिएनन्। छोरा जन्मिदा अबीरजात्रा नै भएपछि त्यहाँ कार्यरत स्वास्थ्यकर्मीहरु पनि दंग परे। माथि उल्लेखित घटनाहरू प्रतिनिधिमुलक हुन्। कर्णालीमा छोरीमाथि गर्भबाटै विभेद हुने गरेको छ। छोराले वंश धान्छ, बुढेशकालमा पानलपोषण गर्छ र छोरीहरू अर्काको घरमा गइहाल्छन् भन्ने मान्यताका कारण परिवार र आफन्तले छोरी जन्मिदा खुसीयाली मनाउँदैनन्। तर छोरा जन्मदा अबीरजात्रा नै हुन्छ। छोरा जन्मदा अबीरजात्रा गर्ने गरिएका कारण अधिकांश जोडीलाई छोरा नै जन्माउनुपर्ने मानसिक दवाव छ। छोरा पाउनैपर्ने दवावका कारण यहाँका महिलाहरू एक दर्जनसम्म सन्तान जन्माउन बाध्य छन्। यही कारण महिलाहरुको स्वास्थ्यमासमेत असर परेको छ। छोरा नजन्मिए परिवारबाटै अपहेलना हुन्छ, छोराले मात्र वंश चलाउँछ भन्ने गलत मान्यता छ स्थानीय कल्पना थापाले भनिन्, छोरी जन्मिदा कुनै चासो हुँदैन, तर छोरा जन्मिए अबीरजात्रा नै हुन्छ। छोराको आशमा घरभरी छोरी जुम्लाको तिला गाउँपालिका३ फुयालवाडा निवासी पुसे नेपाली ६५ वर्ष पुगे। १४ वर्षको उमेरमा नै बिहे गरेका उनले छोरा जन्मने आशमा ११ छोरी जन्माए। तर पनि छोरा जन्मेन। घरको आर्थिक अवस्था कमजोर भएकाले ११ जना छोरीको पालनपोषण गर्न कठिन भयो। यही कारण हाल उनका तीन छोरीको मृत्यु भइसकेको छ। साथमा आठ छोरी भएका पुसे भन्छन्, छोरा जन्माउने रहर थियो, त्यही रहरले धेरै छोरी जन्मिए। अहिले आएर पछुतो लागेको छ, धेरै सन्तान हुँदा पालनपोषणमा समस्या भयो। मुगुको छायाँनाथ रारा नगरपालिका४ रोकायावाडाकी अछमपूरा मल्लले नौ छोरी जन्माइन्। तर पनि उनको छोरा जन्माउने रहर पूरा भएन। छोरा मोहका कारण धेरै छोरी जन्मिएपछि यो परिवारले सन्तानलाई उचित शिक्षा दिन सकेन। हाल चार छोरीको मृत्यु भइसकेको छ भने छोरा नभएकै कारण यो परिवारले घरज्वाइँ राखेका छन्। यस्तै, जाजरकोटको बारेकोट गाउँपालिका२ की दुर्गा विकले छोरा पाउनैपर्ने दवावका कारण १२ सन्तान जन्माइन्। त्यसमध्ये तीन सन्तान मात्र बाँचेका छन्। उनले भनिन्, छोराकै आशमा धेरै सन्तान जन्माउन बाध्य भएँ, १२ औं सन्तानको रूपमा छोरा जन्मियो। सुरुका ११ सन्तानमध्ये दुई छोरी मात्र बाँचे। धेरै सन्तान जन्माउँदा अहिले मेरो पाठेघर खस्ने समस्या आयो। डोल्पाको जगदुल्ला गाउँपालिकाका राजबहादुर थापाको जोडीले छोराकै आशमा चार छोरी जन्माएका छन्। कर्णालीमा अहिले पनि छोरा नजन्मदासम्म दजर्नभन्दा बढी सन्तान जन्माउनुपर्ने दवावमा महिलाहरू छन्। यसले उनीहरू शारीरिक रुपमा कमजोर बनेका हुन्। छोरा नजन्माउँदा घर निकाला जुम्लाको कनकासुन्दरी गाउँपालिका६ लुड्कुकी झनमाया रोकायालाई उनका पतिले घरबाट निकाले। लगातार ६ वटा छोरी मात्र जन्माएको भन्दै उनलाई घरबाट निकालिएको हो। पति गंगाराम रोकायाले छोरा नजन्माएको भन्दै परिवारको दवावमा पत्नीलाई घरबाट निकालेका हुन्। छोरा नजन्मिएकै कारण घरबाट निकालिएकी झनमाया एक उदारण मात्र हुन्। कर्णालीका अधिकांश महिला छोरा नजन्माएकै आरोपमा विभिन्न घरेलु हिंसा भोग्न बाध्य छन्। परिवारबाट निकालिने मात्र होइन, महिलामाथि कुटपिट नै हुने गरेको छ। दैलेखको बिसालाका तेजबहादुर शाहीले पहिलो पत्नीबाट छोरा नजन्मिएको भन्दै दोस्रो बिहे गरे। पतिले दोस्रो बिहे गरेपछि पहिलाकी पत्नी अलपत्र परिन्। सुर्खेतको बराहतालका इन्द्र विसीले पनि छोरा जन्माउने आशमै दोस्रो बिहे गरे। पहिलाकी पत्नीबाट छोरा नजन्मेपछि उनले दोस्रो बिहे गरे। दोस्रो बिहे गरेका विसीका पहिलाको पत्नीबाट जन्मिएका छोरीहरु वेसहारा छन्। गर्भ परिक्षण गरी भ्रुणहत्या पछिलो समय गर्भ परीक्षण गरेर भ्रुणहत्या गर्नेक्रम बढेको छ। गर्भमा छोरा भए जन्माउने र छोरी भए गर्भ तुहाउनेको संख्या बढ्दो छ। शिक्षित व्यक्तिहरूले नै गर्भमा छोरी भए भ्रुणहत्या गर्ने गरेका हुन्। पछिल्लो तथ्यांक अनुसार प्रदेश राजधानी वीरेन्द्रनगरमा छोराभन्दा छोरी जन्मने दर घट्दै गएको छ। नगरपालिकाका अनुसार छोरी भएमा गर्भमै तुहाउने भएकाले नगरभित्र छोरीहरू जन्मने दर घटेको हो। जनस्वास्थ्य कार्यालय सुर्खेतका अनुसार पनि पछिल्लो समय जिल्लामा छोरीको संख्या घट्दै गएको छ। बालिका संरक्षणको क्षेत्रमा काम गर्दै आएका अधिकारकर्मीका अनुसार वीरेन्द्रनगर लगायतका सहरी क्षेत्रमा छोरीको गर्भमै हत्या हुनेक्रम बढ्दो छ। लिंग पहिचान गरेर गर्भपतन गर्नु कानुनी अपराध भए पनि सहरी क्षेत्रमा नै यो समस्या विकराल बन्दै गएको हो। छोरी जन्माउनेलाई प्रोत्साहन छोरा मोहका कारण छोरी जन्माउनेको संख्या घटेपछि स्थानीय र प्रदेश सरकारले विभिन्न प्रोत्साहनका कार्यक्रम ल्याएका छन्। यसका लागि प्रदेश सरकारले चालु आर्थिक वर्षबाटै छोरीको नाममा बैंक खाता खोल्न सुरु गरेको छ। प्रदेशका सबै जिल्लामा जन्मिने छोरीहरूको नाममा खाता खोलेर मासिक पाँच सय रुपैयाँका दरले २० वर्षसम्म जम्मा गर्न सुरु गरेको छ। वीरेन्द्रनगर नगरपालिकाले छोरीको जन्मदर कम भएपछि छोरी जन्माउनेलाई प्रोत्साहन गर्न थालेको छ। नगरपालिकाले नगरभित्र जन्मने हरेक छोरीको नाममा बैंक खाता खोलिरहेको हो। यस्तै कालिकोटको खाँडाचक्र नगरपालिकाले पनि छोरीको जन्मदर बढाउन पुरस्कारको व्यवस्था गरेको छ। नगरपालिकाका प्रमुख जसीप्रसाद पाण्डे भन्छन्, छोरीहरू जोगाउन मुस्किल भयो, यसका लागि हामीले प्रोत्साहन गर्न थालेका छौं। अब नगरभित्र जसले बढीमा दुई वटासम्म छोरी मात्र जन्माएर बन्ध्याकरण गर्छ, त्यो जोडीलाई नगरले एक लाख रुपैयाँ पुरस्कार दिनेछ। ( ललितबहादुर बुढा, नन्दराम जैसी सुर्खेत,दैलेखबाट हिक्मतबहादुर नेपाली, जाजरकोटबाट राजेन्द्र कार्की, मुगुबाट जीवन सेजुवाल र डोल्पाबाट टेकबहादुर शाहीको सहयोगमा)"
टुँडिखेलको त हरिबिजोग भएछ,"म असने टुँडिखेल मेरो खेल्ने चौर हो जहाँ खेल्दै हुर्कें म भोगटेभकुन्डो त्यही टुँडिखेल लुट्यो आज मेरै सरकारले। मेरो सरकार भन्ने यो नै हो कि मुकुण्डो ? राष्ट्रपति विद्यादेवी भण्डारीले नेपाल सरकारको नीति तथा कार्यक्रम प्रस्तुत गर्दा नेपाल सरकारलाई मेरो सरकार सम्बोधन गरेकी थिइन्। त्यतिबेला सामाजिक सञ्जालमा राष्ट्रपतिको चर्को आलोचना भयो। बचाउमा प्रधानमन्त्री केपी ओलीले भनेका थिए, मेरो सरकार भन्ने चलन अन्यत्र देशमा पनि छ। यसमा आपत्ति किन ? वर्तमान सरकार जनताले नै बनाएको हो। कुनै व्यक्ति विशेषले होइन। तर राष्ट्रपतिले पञ्चायती शैलीमा भनेकी थिइन्, मेरो सरकार र सम्झाइदिएकी थिइन् उही निरंकुश पञ्चायत शासन। सायद त्यसैको झिल्को हुन सक्छ टुँडिखेल अतिक्रमण। जुन पछिल्लो समय सेना र सरकारको कब्जामा छ। कवि दुर्गालाल श्रेष्ठको कविताले भने जस्तै मेरो सरकार पञ्चायतको मुकुण्डो लगाएर जनतासामु आएको छ र सार्वजनिक टुँडिखेललाई लुट्दै छ। अकुपाई टुँडिखेलको तेस्रो साता तिनै पञ्चायतको मुकुण्डोधारी सरकारलाई झकझकाउने काम भएको छ। साँघुरिँदै गएको टुँडिखेलमा बसेर थुप्रै कविले टुँडिखेलका नाममा कविता वाचन गरेका छन्। श्रेष्ठको कवितासँगै मुक्त टुँडिखेल अभियानमा शनिबार कवि श्रवण मुकारुङ, रामप्रसाद ज्ञवाली, विप्लव प्रतीक, नवराज पराजुली, लोककवि राजभाइ जकःमि लगायत उपस्थित थिए। कविहरूले टुँडिखेलसँग जोडिएका अनुभव संगालेर कविता वाचन गरे। खुला क्षेत्र सरकारकै तर्फबाट अतिक्रमण भइरहेकोमा दुःख व्यक्त गरे। कवि मुकारुङले काठमाडौंका खोला किनाराका जमिन नेता र माफियाको कब्जामा परेको बताए। सार्वजनिक भनिएका स्थानमा नेता, सचिव र माफियाको घर बनेको दुख्छु। यहाँका पाटी, पौवा, चौतारा पनि उनीहरूकै घरमा परिणत भइसकेका छन्, उनले भने। पुर्खाले जोगाएर राखेका सम्पदालाई बचाउन नसक्दा टुँडिखेल मासिएको उनको भनाइ थियो। अकुपाई टुँडिखेलको उक्त कार्यक्रममा नेपाली भाषाका साथै नेपाल भाषा, तामाङ भाषामा समेत कवितावाचन भएको छ। साथै गीत र हास्यव्यंग्यमार्फत टुँडिखेलको कुरूप दृश्य समेटिएको छ। लोककवि राजभाइले हाम्रो पौरख, हाम्रो गौरव हाम्रो टुँडिखेल शीर्षकमा कविता सुनाए। नेपाली र नेपाल भाषा दुवै प्रयोग भएको उक्त कवितामा टुँडिखेल अकुपाई, गरौं हात मिलाई, विकास भन्दै विनाश गर्ने सबैलाई बाईबाई भन्दै व्यंग्य गरिएको छ। काठमाडौंको समग्र वातावरण बिग्रिएको प्रति लक्षित गर्दै उनले आफ्नो कविता वाचन गरेका हुन्। कवि तथा लेखक विप्लव प्रतीकले टुँडिखेल मात्र होइन अन्य खुला ठाउँ संरक्षण गर्न लाग्नुपर्ने धारणा राखे। टुँडिखेलको त हरिबिजोग भएछ, उनले भने, अब यसलाई सबै मिलेर बचाउनुपर्छ। मानवले निम्त्याएको विध्वंसप्रति लक्षित गर्दै विप्लव प्रतीकले कविता सुनाएका थिए। कतिपय कविले सिंगो टुँडिखेलको परिकल्पना गरे भने कतिपय कविले राजनीतिक, सांस्कृतिक र धार्मिक आस्थाको केन्द्र टुँडिखेल बचाउन काठमाडौंवासी अझै नजागेको भन्दै आपत्ति जनाए। अभियानका संयोजक विजय श्रेष्ठले अकुपाई टुँडिखेल जनताको खोसिँदै गएको अधिकारमाथि सरकारलाई नैतिक दायित्वबोध गराउने सकारात्मक अभियान भएको बताएका छन्। प्रत्येक साता कुनै न कुनै कार्यक्रम गरी सरकारलाई उत्तरदायित्व बोध गराउनेछौं,श्रेष्ठले भने।"
कालीगण्डकी करिडोर निर्माण : मिर्मीसेतीवेणी जलाशय पुरिदै,"स्याङजा : स्याङजा, गुल्मी र पर्वतको सगंमस्थलमा बनाइएको कृत्रिम ताल एवम् मिर्मीसेतीवेणी जलयात्रा क्षेत्र पुरिदै गएको छ। कालीगण्डकी ए जलविद्युत उत्पादनका लागि मिर्मिमा बाँध बनाएपछि बनेको कृत्रिम ताल सडक निर्माणका क्रममा खसेको ढुंगा माटोले पुरिन थालेको हो। स्याङजातर्फ रहेको निवुवाखर्कदेखि पीडिंखोला जोड्ने मोटरबाटो र गुल्मीतर्फको कालीगण्डकी करिडोर निर्माणका क्रममा खसेका ढुंगा, गिटी, बालुवा, माटो र रुखले ताल किनारका धेरै भाग पुरेको हो। पूर्वतर्फ रहेको स्याङजाको भूभाग भन्दा पश्चिमतर्फको गुल्मीको भूभागमा झण्डै एक दर्जन स्थानमा माटो, ढुंगा र रुख खस्नेक्रम जारी छ। नेपाललाई उत्तरमा चीन र दक्षिणमा भारतसँग जोड्ने सबैभन्दा छोटो चार सय ३५ किमीको कालीगण्डकी करिडोर हो। करिडोरको ट्याक खुलेपछि अब सुनौलीबाट पाल्पा, गुल्मी, बागलुङ, म्याग्दी, मुस्ताङ हुँदै कोराला पुग्न सकिन्छ। कालीगण्डकी नदीको तिरैतिर बनेर गएको सो करिडोर गुल्मीतर्फको हो। स्याङजालाई भने करिडोरले छुदैन। कालीगण्डकी करिडोर निर्माणका क्रममा पहाड काट्दा ठूलो मात्रामा खसेका ढुंगा, माटो रुख सिधै तालमा खसेको छ। यसरी नै ताललाई पुर्दै जाने हो भने केही वर्षपछि तालकै अस्तित्व नरहने अनन्तकुमार श्रेष्ठको भनाइ छ। जलविहारमा रमाउन आएका श्रेष्ठले भने, पर्यटकको रोजाई र स्थानीयबासीको छोटो गन्तव्यका रुपमा रहेकोे जलयात्रा संरक्षणमा सबैको ध्यान जान जरुरी छ। कालीगण्डकी नदीमा जल यातायात सञ्चालन सुरुपछि आन्तरिक एवं वाह्य पर्यटकको आगमन संख्यामा वृद्धि भएको छ। गण्डकी, लुम्बिनी र धौलागिरी ३ अंचलका ३ जिल्लालाई जोडेको कालीगण्डकी नदीमा जल यातायात सञ्चालन भएपछि एसियाकै ठूलो शालिग्राम शिला अवलोकनका लागि पनि सहज बनेको छ। जसका कारण धार्मिक यात्रुको संख्या उल्लेख्य रहेको स्थानीय नारायण भट्टराईको भनाइ छ।  यसरी नै कालीगण्डकी ए जलविद्युत उत्पादनका लागि निर्मित कृत्रिम जलाशयमा रमाउनेको संख्या दिनप्रति दिन बढ्दो छ। स्याङ्जाको साविक श्रीकृष्णगण्डकी गाविस ९ मिर्मी आँधीमुहानदेखि पिडींखोला गाविसको सेतीवेणीसम्मको कृत्रिम जलाशयमा सञ्चालित स्ट्रिमरद्वारा गरिने यात्रा रोमाञ्चित र अत्यन्तै स्मरणीय हुने गरेको यात्रु बताउँछन्। हाल स्याङजाको कालीगण्डकी गाउँपालिकामा र गल्याङ नगरपालिकासहित पर्दछ भने पर्वतको महाशिला र गुल्मीको कालीगण्डकीका भूभाग पर्दछन्। हिउँदको समयमा दिनहुँजसो ५०६० जना बाह्य पर्यटक आउने गरेको स्थानीय बताउँछन्। आउनेमध्ये त्यस क्षेत्रको अध्ययन अवलोकन, वनभोज, भेटघाट तथा धर्म गर्ने उदेश्यले आउने गर्छन्। स्टिमर यात्रापछि जलविद्युत केन्द्रको बाँध, वरपरका गाउँले बस्ती, समथर फाँटलगायत अवलोकन गर्दे वेल्टारीस्थित कालीगण्डकी ए जलविद्युत उत्पादन केन्द्रको पनि अवलोकन गरेर फर्कने गरेका छन् । कालीगण्डकी ए जलविद्युत् केन्द्र निर्माणको क्रममा बनाइएको कृत्रिम जलाशयमा जल यातायात (स्टिमर) सेवा सञ्चालन हुँदै आएको छ। स्याङ्जा, पर्वत र गुल्मीको सिमानामा पर्ने करिब ७ किलोमिटर लम्बाइको जलयातायात सेवाले दैनिक दर्जनौं व्यक्तिलाई सेवा दिदै आएको स्टिमर चालक कृष्णलाल पाण्डेले जानकारी दिए। अहिले स्टिमर दैनिक एक दर्जन स्टिमरबाट आवतजावत गर्ने गर्दछन्। व्यावसायिक रुपमै शीला शालीग्राम कालीगण्डकी जलयातायात प्रालिमार्फत् स्टिमर सञ्चालनमा ल्याइएका हुन। २०६० सालदेखि स्टिमर सेवा संचालनमा आएको हो। यहाँ साना र ठूलागरी स्टिमर सेवा संचालित छन्। काठका ठुल्ठूला डुंगामा मालबाहक गाडीको इन्जिन जडान गरेर बनाइएका स्ट्रिमरले मालवाहक गाडीको जस्तै बहन क्षमता राख्ने हुदाँ स्ट्रिमर सेवा ती क्षेत्रका लागि बरदान बनेको, यातायात संचालक समितिका अध्यक्ष डोलराज भट्टराईले बताए। स्याङ्जाको मिर्मीमा निर्माण भएको कालीगण्डकी ए अहिलेसम्मकै ठूलो जलविद्युत केन्द्र हो। २०५४ सालबाट निर्माण भएको कालीगण्डकी २०५८ मा पूरा भएको थियो। जलविद्युत केन्द्रको विद्युतगृहमा ४८ मेगावाटका ३ वटा उत्पादन युनिट छन्। यहाँबाट १४४ मेगावाट विद्युत उत्पादन हुन्छ। उत्पादित विद्युत लेखनाथ र बुटवल सबस्टेसनमा जोडिएको छ।"
विद्यार्थीले पाए जुत्ताचप्पल,"होलिया (बाँके) : बाँकेको डुडुवा गाउँपालिका १ होलियाको जनता आधारभूत विद्यालयका विद्यार्थीले जुत्ताचप्पल पाएका छन् । खाली खुट्टा विद्यालय जाने पुनम कार्की, विशाल कुर्मी, पूजा खटिक, सिवानी वडही, सन्तोष खटिक र मनिषादेवी चौहान जुत्ता मोजा लगाएर दङ्ग देखिन्थे । २६ कार्तिकका अन्नपूर्ण पोस्ट् दैनिकको प्रथम पृष्ठमा स्कुल जानु छ, खाली खुट्टा शीर्षकको समाचार प्रकाशित भएको थियो । विद्यालयको पाँच वटा बाल विकास कक्षाका तीनदेखि पाँच वर्ष मुनीका एक सय २७ विद्यार्थीमध्ये अधिकांश खाली खुट्टा पढ्न जाने गरेको समाचारमा उल्लेख थियो । पत्रिकामा समाचार प्रकाशित भएपछि सूचना र मानव अधिकार अनुसन्धान केन्द्र बाँकेको पहलमा नेपालगन्ज जुत्ता चप्पल व्यवसायी संघलेएक सय ३२ जोर कपडाको कालो जुत्ता र मोजाका साथै एक सय २० जोर चप्पल सहयोग गरेका हुन् । संघले सदस्य माधवप्रसाद पोखरेलको संयोजकत्वमा दुई सय ५२ जोर जुत्ताचप्पल संकलन गरेको थियो । संघका अध्यक्ष विष्णुप्रसाद श्रेष्ठलगायतका व्यवसायीले आइतबार विद्यालय परिसरमा आयोजित कार्यक्रममा विद्यालय व्यवस्थापन समितिका अध्यक्ष कृष्णप्रसाद यादव र प्रधानाध्यापक शिवप्रसाद सापकोटालाई जुत्ताचप्पल हस्तान्तरण गरेका हुन् । व्यवसायी श्रेष्ठले भने, नेपालगन्जमा हामीले जुत्ताको कारोबार गर्ने, हाम्र्रो छेवैको बस्तीका बालबालिका खाली खुट्टामा विद्यालय जाने गरेको समाचार सुन्न सकेनौं । सहयोग गरेका हौं । यो सहयोगले हामीले सामाजिक उत्तरदायित्व पूरा गरेका छौं । बाल विकासका लागि ५ वटा छुट्टै कक्षाकोठा भए पनि बस्ने डेक्स बेञ्चको अभाव छ । संघका सदस्य माधवप्रसाद पोखरेलले सबै कक्षाकोठामा पुग्ने गरी कालोे पीफर्मको एक रोल नै सहयोग गरेको जानकारी दिए । स्कुल जानु छ खाली खुट्टा त्यसैगरी शनिबार नै जीतपुर बाराको रारा चप्पल उद्योगले वीरगन्जका पत्रकार ओमप्रकाश खनालमार्फत एक सय ४४ जोर चप्पल विद्यालयमा पठाएको थियो । अन्नपूर्णमा समाचार प्रकाशित भएकैै दिन व्यवसायी विनय शाहले चप्पल सहयोग गर्ने प्रतिबद्धता जनाएका थिए । जुत्ताचप्पल नै नभएर विद्यार्थी खाली खुट्टा पढ्न जाँदा दुःख पाइरहेको देखेर सहयोग गरेको हुँ, उनले भनेका छन्, यस्ता बालबालिकालाई सहयोग गर्न पाउँदा निकै खुसी भएको छु । विद्यालय व्यवस्थापन समिति अध्यक्ष कृष्णप्रसाद यादव र प्रधानाध्यापक शिवप्रसाद सापकोटाले जुत्ताचप्पल सहयोग हुँदा विद्यार्थीलाई विद्यालय आउन सजिलो हुने बताए । जाडोयाममा विपन्न परिवारका विद्यार्थी पातलो लुगा लगाएर आउँछन् । उनीहरुलाई स्वेटर र टोपी कतैबाट सहयोग भए राहात मिल्थ्यो, प्रअ सापकोटाले आग्रह गरे । कार्यक्रममा विद्यालयले अन्नपूर्ण पोस्ट् दैनिक सहकर्मी शंकरप्रसाद खनालका, नेपालगन्ज जुत्ताचप्पल व्यवसायी संघका साथै १० जना पूर्व शिक्षकलाई सम्मान गरेको थियो । बाल विकासका एक सय २७ का साथै १ देखि ८ कक्षासम्म तीन सय ३५ गरी चार सय ६२ जना विद्यार्थी अध्ययनरत छन् । नेपालगन्ज जुत्ताचप्पल व्यवसायी संघका अध्यक्ष विष्णुप्रसाद श्रेष्ठलगायतका व्यवसायीले विद्यालय व्यवस्थापनलाई जुत्ताचप्पल हस्तान्तरण गर्दै । तस्बिर : शंकरप्रसाद खनाल"
"नगरपालिकामा उत्पादन छ, यातायात छैन","बागलुङ : वारीपारी भीरपाखा र अग्लो घुम्टे पहाड । त्यही बीचको गाउँ हो बरेखानी । जहाँ अझै पनि सडक पुगेको छैन । यहाँको जमीन भने निकै उर्बर छ । बन र भीरको बीचमा भएकाले खाद्य बाली जंगली जनावरले फस्टाउन दिँदैन। त्यसैले बरेखानीका किसानले तरकारी उत्पादनबाटै परिवारको जिविका चलाउने गरेका छन् । तर, गाउँमा उत्पादन गरेका कृषि उपज बजारमा लैजान सडक र सवारी साधनको ठूलो सकस र समस्या भएको किसानको गुनासो छ । गलकोट नगरपालिका ९ बरेखानीका किसान अधिकांश गाउँ, बस्ती र टोलमा सडकको पहुँच पुग्दा पनि आफै पिठ्युमा भारी बोकेर घन्टौंको पैदल यात्रामार्फत बजार लैजान बाध्य छन् । पैदलयात्राममार्फत गाउँ पुग्नुपर्ने भएका कारण तरकारीको स्याहार गर्ने समयभन्दा बोकेर बजार लैजाने समस्याले पिरोल्ने गरेको कृषकको गुनासो छ । गाउँमा बाटो नआउँदा व्यवसायिक रुपमा तरकारी खेतिबाट राम्रो आम्दानी गर्ने सम्भावना भएपनि निर्वाहमूखी खेती गरेर बस्न बाध्य भएको स्थानीय किसान चुडामणी गौतमले बताए । 'गलकोटको अन्य भागमा भन्दा यहाँ धेरै परिमाणमा तरकारी उत्पादन गर्न सकिन्छ,' गौतमले भने, 'बोकेर धेरै लैजान सकिन्न, धेरै उत्पादन गरेर कुवाउनुभन्दा भनेर थोरै खेती गर्छौ ।' गलकोट नगरपालिकाका केन्द्र हटिया बजार र मध्यपहाडी लोकमार्गबाट भूगोलको हिसाबले नजिकै भएपनि यो बस्तीमा मोटर पुगेको छैन । बरेखानी गाउँमा पहिले २० घर थिए । राज्यको उपेक्षा, अभाव र असुविधाका कारण बसाई सराई बढ्दै गए पछि अहिले ८ घर मात्र छ । यी सबैले तरकारी उत्पादन गर्ने भएका कारण यस गाउँलाई तरकारी गाउँको रुपमा समेत चिनिने गरिएको छ । सानो बस्ती भएका कारण यहाँ हाल सम्म सडकको पहुँच पुग्न सकेको छैन । गाउँमा यातायातको सहज पहुँच भए निर्वाहमूखी खेती बदलेर व्यवसायिक रुपमा उत्पादनमा लाग्ने कृषक मित्रलाल गौतमले बताए । अहिले काउली, बन्दा, अदुवा, गाँजर, मुला, गोलभेडालगायतका नगदे बालीबाट यहाँका किसानले वार्षिक दुईदेखि छ लाखसम्म आम्दानी गर्छन्।'यहाँको जमिन उर्बर छ, बाटो मात्र ल्याइदिए बाझो बनेका जमिन समेत लिजमा लिएर हामी व्यवसायिक खेती गर्न तयार छौं,' मित्रलालले अन्नपूर्णकर्मीसँग भने, 'सडक माग कसलाई सुनाउने ? घण्टौं पैदल हिड्नुपर्ने भए पछि नेता, कर्मचारी पनि गाउँमा आउँदैनन्, नेताहरु चुनावमा मात्र जसोतसो आउँछन्, अनि चुनाव सकिएपछि हराउँछन् ।' सडकको सुविधा भए बसाई सराई नगरी उत्पादनमा लाग्ने स्थानीय योजना सुनाउँछन् । उत्पादित कृषि उपज आफै असिन पसिन भएर बोकेरै एक डेढ घण्टाको पैदल यात्राबाट बासखोला ल्याउँछन् । त्यहाँबाट ट्याक्सीलगायतका सवारी साधनमा हटिया बजार पुर्याउने गरेका छन्। नगरपालिका भएपनि दुर्गमजस्तो लाग्ने बरेखानीमा विद्यालय समेत छैन । २०४० सालमा स्थापना भएको प्राथमिक विद्यालय विद्यार्थी अभावमा चार वर्ष अगाडी बन्द भएको छ। बर्षेनी सडक पुर्याउनका लागि नगरपालिकाले बजेट विनियोजन गरे पनि भौगोलिक समस्याका कारण सडक विस्तारमा समस्या भएको गलकोट नगरपालिका वडा नम्बर९ का वडाध्यक्ष तेजबहादुर थापाले बताए । 'बर्षेनी सडकमा लगानी गरेका छौं, थापाले भने, 'नमिलेको भूबनोटका कारण सडकको पहुँच सहज हिसाबले पुर्याउन कठिन भएको छ, हामी प्रयासरत छौं ।' थापाका अनुसार गत वर्षमात्रै सडक विस्तारका लागि नगरपालिकाले ७ लाख रुपैयाँ बजेट विनियोजन गरेको थियो । तर चट्टान परेका कारण जम्मा ५४ मिटर सडक खनिएको छ । त्यो पनि ग्रेडिङ कत्ति मिलेको छैन। प्रदेश तथा केन्द्रीय सरकारले ठूलै बजेट विनियोजन नगरे सम्म सडक पुर्याउन सम्भव नहुने उनले बताए ।"
यो हो लिम्पियाधुरासहितको नक्सा,"काठमाडौं : नागरिक अगुवाले लिम्पियाधुरा, लिपुलेक र कालापानी समेटिएको नेपालको नक्सा सार्वजनिक गरेको छ। सीमा बचाउन अभियानले पत्रकार सम्मेलनको आयोजना गरेर नेपालको नक्सा सार्वजनिक गरेको हो। अग्रज पत्रकार भैरव रिसालको संयोजकत्व बनेको समितिले त्यो नक्सा सार्वजनिक गरेको हो। यो उससमितिमा डा द्वारिकानाथ ढुंगेल र प्रा डा नरेन्द्रराज खनालसहित भूगोलविद सहभागी छन्। समितिले लिम्पियाधुरालाई काली नदीमा उद्गमस्थल मानेर नक्सा बाहिर ल्याएको हो। लिम्पियाधुरालाई पश्चिमी नेपालको सीमा मानेर नक्सा तयार पारिएको खनालले बताए। उनका अनुसार सुगौली सन्धिको ताकाको नक्सा र २०१८ सालको जनगणनाको आधारमा बनाइएको छ। उनले सन १९११ को गडुवालको गजेटलाई नक्सा बनाउँदा आधार बनाइएको बताए। पश्चिममा सक्कली काली र उत्तरमा पानी ढलो अर्थात् पहाडको लेकै लेक लगेर नक्सा जोडियौँ, उनले भने। सक्कली काली नदी पश्चिम कालापनी रहेको पाइएको उनले बताए। सीमा बचाऊ अभियानका संयोजक भैरव रिसालले भारतद्वारा नेपाली भूभागमा गोलमाल भएको कारण नयाँ नक्सा सार्वजनिक गर्नुपरेको बताए। पूर्वराजदूत हिरण्यलाल श्रेष्ठले भारतले निकालेको नक्सालाई काउन्टर गर्न नक्सा सार्वजनिक गरिएको बताए। पूर्वसचिव तथा अभियानकर्ता डा द्वारिकानाथ ढुंगेलले तयार पारिएको नक्सा नेपाल सरकार हुँदै संयुक्त राष्ट्रसंघसम्म पुर्याउने पर्ने बताए।"
फेललाई पास गराउने यातायातका प्रमुखसहित ३८विरुद्ध भ्रष्टाचार मुद्दा,"काठमाडौं : यातायात व्यवस्था कार्यालयका सवारी चालक अनुमतिपत्र बाग्मती एकान्तकुना ललितपुर तत्कालिन कार्यालय प्रमुख उपसचिव आनन्द केशरी पोखरेलसहित ३८ जना विरुद्ध मुद्दा दायर भएको छ। २०६९ वैशाख, जेष्ठ र आषाढ महिनाभित्र प्रयोगात्मक परीक्षा (ट्रायल)मा 'फेल' भएका १ हजार २८४ जनालाई 'पास' गराएको आरोप उनीहरुविरुद्ध छ। आरोपीहरुले ट्रायलको नतिजामा फेरबदल गरी सवारी चालक अनुमतिपत्र जारी गरेको अख्तियारका प्रवक्ता प्रदीपकुमार कोइरालाले जानकारी दिए। नयाँ सवारी चालक अनुमतिपत्रको कार्यालयमा रहेको अभिलेख लगायतका सरकारी कागजात नोक्सान गरेको र उक्त जारी गरिएका सवारी चालक अनुमतिपत्रको लिनुपर्ने राजश्वसमेत नलिएर सरकारी सम्पत्ति हिनामिना गरेको पुष्टि भएको अख्तियारले दाबी गरेको छ। उनीहरुविरुद्ध भ्रष्टाचार निवारण ऐन बमोजिम जरिवाना र कैद सजायको मागदाबीसहित विशेष अदालत काठमाडौंमा मुद्दा दायर गरिएको छ।"
धादिङमा जिप दुर्घटना : १८ घाइते,धादिङ : साङकोष तिप्लिङ सडकखण्ड अन्तरगत निलकण्ठ नगरपालिका १२ पाँचघरेमा जिप दुर्घटना हुँदा १८ यात्रु घाइते भएका छन्। घाइतेमध्ये चारजनाको अवस्था गम्भीर छ। खनियाबास गाउँपालिकाको डुन्डुरेबाट सदरमुकाम धादिङवेशीतर्फ आउँदै गरेको ग १ ज ६७५३ नम्बरको जिप दुर्घटना भएको हो। प्रत्यक्षदर्शीका अनुसार तीव्र गतिमा रहेको जिप दुर्घटना भएको हो। जिप सडकबाट २० मिटर तल पुगेको छ। दुर्घटना लगत्तै घाइतेलाई स्थानीयहरुले उद्धार गरेका थिए। स्थानीय उद्धारमा जुटे लगत्तै प्रहरी पुगेको थियो। दुर्घटनास्थल धादिङवेशीबाट पाँच किलोमिटर दूरीमा पर्छ। सामान्य घाइतेको जिल्ला अस्पताल धादिङवेशीमा उपचार भइरहेको छ भने गम्भीर घाइेतलाई थप उपचारका लागि काठमाडौं पठाइएको छ। दुर्घटनाग्रस्त जिपका चालकलाई प्रहरीले नियन्त्रमा लिएको छ।
पशुपति क्षेत्र विकास कोषको जग्गा अतिक्रमण,"काठमाडौं : पशुपति क्षेत्र विकास कोषको नाममा रहेको करोडौं पर्ने जग्गा कब्जा गरेर गुठी संस्थानले लिजमा दिएपछि स्थायी संरचना बनाउने तयारी गरेको छ। कोषमातहतको पशुपति भण्डार तहबिलको नाममा रहेको सिफलस्थित भण्डारेश्वरमा रहेको आठ रोपनी १२ आना एक पैसा एक दाम जग्गा संस्थानले लिजमा दिएपछि उक्त संरचना बनाउन लागेको हो। कोषलाई थाहै नदिई लिजमा दिने सूचना थाहा पाएपछि कोषले संस्थानलाई पत्राचार गरे पनि कुनै प्रत्युत्तर दिएको छैन। संस्थानले आफ्नो जग्गा हडपेको, कुनै प्रतिक्रियासमेत नदिएको र उक्त जग्गामा स्थायी संरचना बनाउन लागेको देखिएको भन्दै कोषले संस्कृति, पर्यटन तथा नागरिक उड्डयान मन्त्रालयलाई गुहारेको छ। भण्डारेश्वरमा स्थायी संरचना बनाउने सम्झौता अविलम्ब रद्द गर्न गरेको पत्रमा प्रधानमन्त्रीको कार्यालय, भूमिसुधार तथा व्यवस्था मन्त्रालय र गुठी संस्थानको केन्द्रीय कार्यालयलाई समेत बोधार्थ पठाएको छ। यसरी कोषको नाममा रहेको जग्गा गुठी संस्थानले धमाधम हडप्ने र लिजमा दिएर जग्गामा चलखेल गर्ने हो भने केही वर्षमै शून्य हुन बेर छैन, कोषका कोषाध्यक्ष डा मिलनकुमार थापाले भने, अहिले करोडौं पर्ने आठ रोपनीभन्दा बढी जग्गा हडप्ने प्रयास देखिएको छ, यसअघि पनि सिफलकै जग्गामा पनि गुठीले यसरी यस्तै हर्कत गरेको थियो। कोषले केही महिनाअघि सार्वजनिक गरेको श्रीपशुपतिनाथको सम्पत्ति संरक्षण तथा जग्गा छानबिन समितिको प्रतिवेदनको पृष्ठ नम्बर ४५८ मा उक्त जग्गाबारे विस्तृत उल्लेख गरेको छ। कोषका अनुसार, २०२१ सालको नापीमा भगवान्स्थान गाविस ६ को कित्ता नम्बर ६२ मा ५ रोपनी १३ आना र कित्ता नम्बर ६३ को १२ आना जग्गा तहबिल कार्यालयको नाममा कायम भएको छ। त्यसअघि सरकारको गुठी बन्दोबस्त अड्डाले १९९३ सालमा सिफलछेउको भण्डारेश्वरमा मूलपुजारीको खान्कीको चक्लाबजा ८ रोपनी ८ आना कोषको नाममा पूर्जा गरिदिएको थियो। २०४२ सालको नापीपछि हाल भण्डारेश्वरमा आठ रोपनी १२ आना एक पैसा एक दाम जग्गा छ। गुठी संस्थानका प्रवक्ता सरोज थपलियाले २०६१ सालमा दिलिप भट्ट प्रशासक हुँदा संयुक्त समिति बनेको र त्यसैबेला उक्त जग्गा कसरी व्यवस्थापन गर्ने भन्ने सहमति भएको जानकारी दिए। भूबहालमा भएको त्यो जग्गा कोषले संरक्षण गर्ने भनेर सहमति भए पनि वर्षौंसम्म पर्खिएर बस्यौं तर कोषले चासो लिएन, उनले अन्नपूर्णसँग भने, एक दर्जन टहरा बने बाटो खुल्न थाले, डोजर चल्न थाले अतिक्रमण भएर जग्गा सकिन थाल्दा पनि केही नगरेपछि कदम चालेका हौं। उनका अनुसार कोषलाई संरक्षण गर्नुभएन पाइलो टेक्नु भएन भनेर पत्राचार गरेको साथै पाँचछपटक नै पत्र पठाएर ताकेता गर्दा पनि केही भएन। पुनः २०६८ सालमा पटक पटक गरेको पत्राचारको पनि जवाफ आएन भनेर स्मरण गराउँदै पुनः सात दिनसम्म म्याद दिएको उनको भनाइ छ। त्यति गर्दा पनि जवाफ नदिएपछि संस्थानले जग्गा नियन्त्रणमा लिएर काम अघि बढाउँछ भनेरै हस्तक्षेप गरेका हौं, त्यसपछि भाडामा दिन सूचना निकाल्यौं। दोस्रोपटकमा निवेदन परेपछि संस्थान सञ्चालक समितिले स्वीकृत गरेको हो, थपलियाले भने। समितिले निर्णय गरेर दस वर्षका लागि लिजमा दिएको हो। सहमतिमा आएर विकास वा संरक्षण गर्न लागे जग्गा फिर्ता गर्न सकिने उनले जानकारी दिए। लिजमा दिन गरिने सम्झौतामा छ महिनाअघि पूर्वसूचना दिएर खाली गर्न सकिने व्यवस्था रहेको उनको भनाइ छ। १४ वर्षसम्म कोषले कानमा तेल हालेर बस्यो अहिले संस्थानले संरक्षण गर्न खोज्दा रोइलो गरेर हुन्छ ? , प्रवक्ता थपलियाले भने। आठ रोपनी १२ आनामध्ये लिजका लागि तीन रोपनी उपभोग गर्न लागेको उनले बताए। उनले भने, गुरुयोजना बनाएर जाने बनाएर प्रतिवद्धता गरे जग्गा सुम्पन तयार छौं। पशुपतिको ११ सय बिघा जग्गा गायब यसरी भइरहेको छ पशुपतिको अथाह जग्गा हिनामिना पशुपतिको बी १३ खाली गराउन सिफारिस पशुपतिको सुन गायब : ५६ वर्षमा जम्मा ९ किलो पशुपतिको सुन कहाँ गयो ? पशुपतिको सम्पत्तिमा रजाइँ पशुपतिको मूल ढुकुटीमा के छ ? पशुपतिका मूर्ति गायब गुठीले हडप्यो पशुपतिको जग्गा संसद्मा प्रश्न : पशुपतिमा राष्ट्रियगान बज्दा किरियापुत्री पनि उठ्नुपर्ने ? यौनकर्मीको अखडा बन्दै पशुपति क्षेत्र पशुपतिमा फेला पर्यो ४५ किलो सुन"
१० जना मलेरियाका बिरामी भेटिए,"धनबहादुर भण्डारी डडेल्धुरा : डडेल्धुरा जिल्लाको भित्री मधेस क्षेत्रमा पर्ने पर्शुराम नगरपालिकाका दुई वडामा मलेरिया रोगका बिरामी भेटिएका छन् । पर्शुराम नगरपालिकामा मलेरियाका १० बिरामी फेला परेको साँदनी स्वास्थ्य चौकीले जनाएको छ । नगरपालिको ६ र ७ बाट बिरामी भएर साँदनी स्वास्थ्य चौकीमा जचाँउन आएका व्यक्तिको रगत परीक्षण गर्दा मलेरियाको संक्रमण देखिएको स्वास्थ्य कार्यालय डडेल्धुराका भेक्टरकन्टोलर सुपरभाईजर हरिप्रसाद भट्टले बताए । उनले भने,' उपचारका लागि आएका बिरामीको लक्षणबाट शंका लागि रगत परीक्षण गर्दा मलेरिया भेटिएको हो ।' दुई हप्ता अघिदेखि फैलिएको मलेरिया रोगका बिरामीले निःशुल्क औषधि सेवन गरिरहेका छन् भने त्यसमध्ये २ जनालाई ठिक भइ सकेको भेक्टरकन्टोलर सुपरभाईजर भट्टले बताए । पाँच दिनदेखि स्वास्थ्यकर्मीको टोली संक्रमण रहेको सम्भावित रामपुर, भोरकुण्डा, थालिगडा, ठुलागडालगायतका क्षेत्रमा नियन्त्रणका लागि औषधि समेत छर्किरहेको स्वासस्थ्य संस्थाले जनाएको छ। साथै औलो प्रभावित वडा पर्शुराम नगरपालिका ६ का केही बस्तीमा लामखुट्टे नियन्त्रणका लागि कीटनासक औषधि छर्किने काम गरिएको स्वास्थ्य कार्यालय, डडेल्धुराले जनायो । भित्रि मदेशको परशुराम र आलितालका केही क्षेत्र मलेरिया र औलोको लागि जोखिम मानिन्छ। गर्मी क्षेत्र भएका कारण भित्रि मदेशमा मलेरिया रोगको संक्रमित हुनसक्ने स्वास्थ्य कर्मी प्रेम ऐरले बताए।"
हतियार बुझाउन गृहमन्त्रालयको आग्रह,"काठमाडौं : गृह मन्त्रालयले इजाजत प्राप्त हतियार प्रहरी कार्यालयमा बुझाइदिन सबैलाई अनुरोध गरेको छ। शनिबार एक सूचना निकाल्दै यही मंसिर १४ गते हुने उपनिर्वाचनको सुरक्षालाई ध्यान दिँदै व्यक्तिसँग रहेका इजाजत प्राप्त हतियार मंसिर १० गतेभित्र बुझाउन गृहले आग्रह गरेको हो । आगामी मंसिर १४ गते ३७ जिल्लामा उपनिर्वाचन हुँदैछ। उपनिर्वाचनलाई निष्पक्ष, शान्तिपूर्ण र भयरहित वातावरणमा सम्पन्न गराउन हतियार बुझाउन आवश्यक रहेको गृहको बुझाइ छ। मन्त्रालयले जारी गरेको सूचनामा 'हातहतियार खरखजाना ऐन २०१९' को दफा ८ अनुसार सम्बन्धित जिल्लाका व्यक्तिसँग रहेका इजाजतप्राप्त हतियार स्थानीय प्रहरी कार्यालयमा अनिवार्यरूपमा बुझाउन भनिएको छ ।"
कस्तो छ तीन दिनको मौसम ?,"काठमाडौं : हाल नेपालमा पश्चिमी न्यून चापीय प्रणालीको प्रभाव रहेको छ । जल तथा मौसम विज्ञान विभागको मौसम पूर्वानुमान महाशाखाको आइतबार बिहान ६ बजे निकालेको बुलेटिनमा देशभर आंशिकदेखि सामान्य बदली रहेको उल्लेख छ मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। विभागले पहाडी भू भागका एक वा दुइ स्थानमा हल्का वर्षा र हिमाली भुभागका हल्का हिमपात हुने सम्भावना रहेकोले सामान्य सतर्कता अपनाउन आग्रह गरेको छ। यस्तो छ तीन दिनको मौसम : आइतबार दिउँसो : देशभर आंशिकदेखि सामान्य बदलीरहि पहाडी भूभागका एक वा दुइ स्थानमा हल्का वर्षा र हिमाली भुभागका थोरै स्थानहरुमा हल्का हिमपात हुने सक्ने देखिन्छ। । राती : देशका मध्य र पूर्वि भुभागमा सामान्य बदली रहि पश्चिमी भुभागमा आंशिक बदली रहनेछ। पूर्वि र मध्य पहाडी भू भागका एक वा दुइ स्थानमा हल्का वर्षा र हिमालि भुभागका थोरै स्थानहरुमा हल्का हिमपात हुने सक्ने देखिन्छ। सोमबार दिउँसो : देशका मध्य र पूर्वि भुभागमा सामान्य बदली रहि पश्चिमी भुभागमा आंशिक रहनेछ। पूर्वी र मध्य पहाडी भूभागका एक वा दुई स्थानमा हल्का वर्षा र हिमाली भुभागका थोरै स्थानहरुमा हल्का हिमपात हुने सक्ने देखिन्छ। राती : देशभर आंशिक देखि सामान्य बदलि रहनेछ। मंगलबार दिउँसो : देशको पहाडी भूभागमा आंशिकदेखि सामान्य बदली रही बाँकि भूभागमा आंशिक बदली रहने छ । राती : देशको पहाडी भूभागमा आंशिकदेखि सामान्य बदली रही बाँकि भूभागमा आंशिक बदली रहने छ ।"
"नयाँबानेश्वरमा सडक दुर्घटना, डाक्टरको मृत्यु",काठमाडौं : काठमाडौंको नयाँबानेश्वरमा सवारीको ठक्करबाट सिभिल हस्पिटलका डाक्टरको मृत्यु भएको छ । मृत्यु हुनेमा काठमाडौं नयाँ बानेश्वरका प्रभु जोशी रहेको नयाँ बानेश्वर प्रहरी वृत्त तीनकुने जनाएको छ। संघीय संसद भवनको १ नम्बर गेट अगाडी आइतबार बिहान ६ः१५ बजे दुर्घटना भएको ट्राफिक प्रहरी कार्यालय कोटेश्वरका हवल्दार दीपेन्द्र शाहीले जानकारी दिए । डाक्टर जोशी सिभिल हस्पिटलभित्रै बस्दै आएको र मर्निङवाकका लागि निस्कँदा दुर्घटनामा परेको हवल्दार साहीले बताए। तीनकुने प्रहरीका अनुसार सवारीको ठक्करबाट जोशीको टाउको क्षतविक्षत भएको थियो । उनको घटनास्थलमै मृत्यु भएको हो । ठक्कर दिने सवारी भागिसकेकाले कुन सवारीले ठक्कर दियो भन्ने खुल्न नसकेको प्रहरीको भनाइ छ । ठक्कर दिने सवारी चालकको खोजी भइरहेको ट्राफिक प्रहरी कार्यालय कोटेश्वरका प्रहरी निरीक्षक सुरेश ठाकुरले बताए।
पर्वतमा गाई महोत्सव हुँदै,"कुश्मा : उत्तरी पर्वतको जलजला गाउँपालिकामा नेपालकै पहिलो गाई महोत्सव हुने भएको छ। लोपहुँदै गएको स्थानीय जातका गाईको संरक्षण गर्न जलजलाको धाइरिङमा गौ महोत्सवको आयोजना गर्ने भएको हो। अहिले महोत्सवको तयारी तीव्र पारिएको छ। गण्डकी गोपाल गौशाला धाइरिङको आयोजनामा आगामी मंसिर १९ देखि २६ गतेसम्म महोत्सव आयोजना गरिने भएको हो। महायज्ञ मूल आयोजक समितिले पर्वतको कुस्मामा नेपालमै पहिलोपटक गौ महोत्सव गर्ने तयारी गरिएको सञ्चारकर्मीलाई जानकारी दिइएको हो। जलजला ७ धाइरिङमा रहेको गण्डकी गोपाल गौशालाको सुदृढीकरण र गाई संरक्षणसँगै प्रसिद्ध कालञ्जर क्षेत्रको विकास र प्रचारप्रसारका लागि कालञ्जर पर्वतको फेदी र कालीगण्डकी नदीको किनारमा रहेको मिलनचोकमा गौ महोत्सव एवं महायज्ञ गर्न लागिएको मूल आयोजक समितिका अध्यक्ष राजुप्रसाद आचार्यले जानकारी दिए। धार्मिक र पर्यावरणीय रूपमा समेत गाईको विशेष महत्व रहेकाले पहिलोपटक गाईको महत्वबारे जानकारी गराउने र संरक्षणका लागि पहल गर्ने उद्देश्यले गौ महोत्सवको रूपमा महायज्ञ सञ्चालन गर्नुपरेको बताए। एक हजार स्थानीय जातका गाईपालन गर्न सक्ने पूर्वाधार बनाउन र त्यसका लागि आवश्यक रकम जुटाउन महायज्ञ आयोजना गरिएको हो, उनले भने, गाई पाल्न नसकेर भीरबाट लडाएका घटना बाहिर आइरहँदा हामीले थालेको संरक्षणको प्रयासलाई सबैतिरबाट सहयोगको आश्वासन आएको छ। महोत्सव मूल आयोजक समितिका सचिव जगन्नाथ आचार्यका अनुसार अहिलेसम्म १ हजार जनालाई आयोजक सदस्य बनाइएको छ। महायज्ञमा २ लाख ५ हजार ५ सय ५५ भन्दा माथि दान गर्नेलाई धार्मिक तथा पर्यटकीय गन्तव्य कालञ्जर पर्वत र आसपासका धार्मिकस्थलको हेलिप्टरबाट अवलोकन गराउने योजना अघि सारिएको छ। स्वामी कमलनयनाचार्यको संकल्प र स्थानीयको सक्रियतामा २०७२ मा धाइरिङमा गण्डकी गोपाल गौशाला स्थापना गरिएको थियो। अहिले यस गौशालामा ३५ गाई छन्। महायज्ञबाट करिब ५ करोड बढी आर्थिक संकलन गर्ने लक्ष्य लिइएको आयोजक समितिका वरिष्ठ उपाध्यक्ष डण्डपाणी आचार्यले बताए। सरकारले सन् २०२० लाई नेपाल भ्रमण वर्षको रूपमा घोषणा गरेको सन्दर्भमा कालञ्जर क्षेत्रको प्रचारप्रसार र पूर्वाधार विकासमा सरोकारवालाको ध्यानाकर्षण गराउने र धार्मिक पर्यटक भिœयाउन गौ महोत्सव सहयोगी हुने आयोजकले जनाएको छ। कालञ्जर पर्वतलाई पवित्र तपोभूमिको रूपमा पुराणमा व्याख्या गरिएको छ। मानव सभ्यतासँग जोडिएको गाईको दूध, दही, घ्यू पोषिलो हुने मान्यता छ। गहुँतको प्रयोगबाट १ सय ४८ किसिमका रोग निदान हुने रसियन शोधकर्ताको अनुसन्धानबाट पुष्टि भएको छ।"
नयाँबानेश्वरमा सवारीको ठक्करबाट एकको मृत्यु,काठमाडौं : काठमाडौंको नयाँबानेश्वरमा सवारीको ठक्करबाट एक पैदलयालीको मृत्यु भएको छ । आइतबार बिहान संघीय संसद भवनको १ नम्बर गेट अगाडी दुर्घटना भएको प्रहरीको भनाइ छ । सवारीकाे ठक्करबाट क्षतविक्षत अवस्थामा अन्दाजी ४० वर्षका पुरुषको शव फेला परेको नयाँ बानेश्वर प्रहरी वृत्त तीनकुनेले जनाएको छ । प्रहरीका अनुसार ठक्कर दिने सवारी भागिसकेकाले कुन सवारीले ठक्कर दियो भन्ने खुलेको छैन । टाउको क्षतविक्षत अवस्थामा रहेको र हालसम्म मृतकको पहिचान नभएको प्रहरीले जनाएको छ । ठक्कर दिने सवारीको खोजी भइरहेको नयाँबानेश्वर प्रहरी वृत्तले जानकारी दिएको छ।
सांसद र सरकारको काम गर्ने शैली ठ्याक्कै उल्टो : पूर्व अर्थमन्त्री पाण्डे,"चितवन : सत्तारुढ दल नेकपाका पोलीट व्युरो सदस्य एवं पूर्व अर्थमन्त्री सुरेन्द्र पाण्डेले सरकार आफ्नै उद्देश्यमा अल्मलिएको टिप्पणी गरेका छन्। उनले सरकारले आफैले गरेको प्रतिबद्धताको कार्यान्वयनमा चुकेको दावी गरे। चुनावमा गरेको घोषणापत्र अनुसार काम र्न नसकेको आरोप उनको छ। नेपाल पत्रकार महासंघ चितवनले आयोजना गरेको सांसदसँग सम्वाद कार्यक्रममा पूर्व अर्थमन्त्री पाण्डेले सकारले बोले अनुसार काम गर्न नसकेको भन्दै आलोचना गरे। चुनावको बेला आफैले गरेको प्रतिबद्धता पूरा गर्न सरकार अलमलिएको सांसद र सरकारको जिम्मेवार फरक भएको भन्दै काम गर्ने शैली ठ्याक्कै उल्टो भएको आरोप लगाए । 'सरकारमा बस्नेले गरेर देखाउनुपर्छ त्यो गर्नका लागि दिइएको अवसर हो ,' पाण्डेले भने, 'तर सरकारमा बढी बोल्ने कम काम कम गर्नुहुदैन । बरु बोल्दै नबोले हुन्छ काम धेरै गर्नुपर्छ।' उनले सांसद र सरकारबीचको फरक नबुझ्दा वातावरण बिग्रिएको बताए । चुनावी घोषणापत्र अनुसार काम नभएको उनको भनाई थियो ।त्यसबेला गरिएको प्रतिबद्धताको ५० प्रतिशत मात्रै पूरा भए त्यसलाई ठूलो उपलब्धि मान्नुपर्ने बताए । मन्त्री बन्ने चर्चामा रहेका पाण्डेले मन्त्रीमण्डल पुनर्गठन बारे टिप्पणी गर्न चाहेनन्। यो प्रधानमन्त्रीको अधिकार भएको बताए । उनले आफू त्यसमा इच्छुक नरहेको बताए । नेता पाण्डेले सीमा मिचिएको बारे दललाई एकजुट बनाएर वार्ता नगरेसम्म समाधान नहुने दाबी गरे । सार्वभौमसत्ता र राष्ट्रियताको सवालमा कुनै सम्झौता नहुने बताए। कार्यक्रममा बोल्दै पूर्व अर्थमन्त्री सुरेन्द्र पाण्डे। तस्बिर : अनिल ढकाल"
सञ्चालन नहुँदै जीर्ण बन्यो सिटी हल,"टीकापुर : कैलालीको टीकापुर नगरपालिका१ मा निर्माण भएको सिटी हल सञ्चालनमा नआउँदै जीर्ण बन्न थालेको छ। झण्डै आठ करोड रुपैयाँ लागतमा निर्माण भएको आधुनिक सिटी हल जीर्ण बन्दै गएको छ। तत्कालीन टीकापुर नगर विकास समितिले २ जना चौकीदारको व्यवस्था गरे पनि सिटी हल उचित संरक्षणको अभावमा जीर्ण बन्दै गएको हो। सिटी हल परिसरमा झार उम्रिएका छन्। हलमा लगाइएको रंगरोगन समेत उप्किन थालेको छ। हल नेपाल सरकारको ८ करोड रुपैयाँ लागतमा २०७३ सालमा निर्माण सम्पन्न भएको हो। निर्माण कम्पनी आशिष थेगेम रोयल जेभीले २०७१ मा निर्माण कार्य सुरु गरेको थियो। सिटी हल शिलान्यास भएको झण्डै आठ वर्षपछि निर्माण कार्य सुरु भएको थियो। पूर्वप्रधानमन्त्री शेरबहादुर देउवाले २०६३ माघ १३ गते शिलान्यास एक कार्यक्रमका बीच शिलान्यास गरेका थिए। सिटी हल सञ्चालनको काममा ढिलाई भए पनि यसको उद्घाटन भने हस्तान्तरण नगर्दै भइसकेको थियो। शहरी विकास मन्त्री मोहम्मद इश्तियाक राइले २०७५ असोज ७ गते सिटी हलको उद्घाटन गरेका थिए। उद्घाटन भएको डेढ महिनापछि सिटी हल हस्तान्तरण भएको हो। डेढ विघा क्षेत्रफलमा फैलिएको वातानुकुलित सभा हलमा ३ शय ५० जना अट्ने क्षमता छ। सभा हलसँगै छुट्टै बैठक कक्ष, कार्यालय, विशिष्ट अतिथि कक्ष, गार्ड हाउस, प्रोजेक्टर कक्ष लगायत रहेका छन्। समयमा सिटी हल सञ्चालनमा आउन नसक्दा सरकारको लगानी बालुवामा पानी जस्तै भएको स्थानीयहरु भनाई छ। यसअघि नगर विकास समिति टीकापुरले सिटी हल सञ्चालनको प्रक्रिया सुरु गरेको थियो। समितिले एक दिनको आठ हजार रुपैयाँ लिने गरी भाडामा दिने निर्णय गरेको नगर विकास समितिका खरिदार धनीराम भण्डारीले बताए। प्राप्त भाडा रकम भन्दा सञ्चालन खर्च धेरै लाग्ने भएका कारण सिटी हल सञ्चालनमा नगर विकास समितिले चाँसो नदिएको पाइएको छ। पछिल्लो समय नगर विकास समितिमा नयाँ नेतृत्व चयन भए पनि हल भने सञ्चालन हुन सकेको छैन। टीकापुर नगरपालिकाका नगर प्रमुख तपेन्द्रबहादुर रावल समितिको अध्यक्ष बनेका छन्। उनको नेतृत्वमा नयाँ समिति चयन भएपछि सिटी हल सञ्चालनले गति लिने विश्वास गरिएको थियो। नगर प्रमुख रावलले सिटी हल सञ्चालनका बारेमा प्रकृया सुरु भएको दावी गरे। उनले नगरपालिकाले आफै सञ्चालन गर्ने वा निजी क्षेत्रलाई दिने भन्ने बारेमा छलफल भइरहेको बताए। सिटी हल कसरी सञ्चालन गर्दा राम्रो हुन्छ त्यसैगरी सञ्चालन गर्छौ उनले भने। निजी क्षेत्रलाई दिने बारेमा समेत छलफल भैरहेको छ।"
प्रदेश १ का मुख्य सडक अलपत्र,"विराटनगरभद्रपुर ताप्लेजुङ : प्रदेश १ मा गौरवको आयोजनामध्ये ६ लेन र ४ लेनका सडक निर्माण सुरु भएको वर्षौं भए पनि पुरा हुने छाँटकाँट छैन। ४९ किलोमिटरको रानीविराटनगरइटहरीधरान ६ लेनको व्यापारिक सडक र झापाको बिर्तामोडभद्रपुर चार लेनको सडक पनि भद्रगोल छ। वर्षेनी ४ लाख पर्यटक हिड्ने ताप्लेजुङको सुकेटार पाथीभरा सडक पनि वर्षौंदेखि अलपत्र अवस्थामा छ। रानीविराटनगरइटहरीधरान ६ लेनको व्यापारिक सडक निर्माण थालेको ६ वर्ष भइसक्यो। सडक धुलाम्मे छ। कतै निर्माण भइरहेको छ। कतै निर्माण भए पनि भत्कन थालेको छ। कालोपत्रे एक लेवलमा छैन। बनेका सडकको एक लेन पार्किङले भरिन थालेको छ। सडक कहिले निर्माण सम्पन्न हुने हो टुँगो छैन। निर्माण कार्यमा भइरहेको ढिलाइ, समस्या र डीपीआर तयार गर्दा भएका गल्तीका कारण निर्माण कार्य अघि बढाउन समस्या भएको ठेकेदारको तर्क छ। प्रदेश र स्थानीय सरकारले यो विषयमा खासै चासो देखाएको छैन। नागरिक दबाब परे अनुगमन गर्ने नत्र चुपचाप बस्ने प्रवृत्तिले निर्माण सुरुभएको लामो समयसम्म सडक भद्रगोल बनेको हो। व्यापारिक मार्ग विस्तार आयोजनाअन्तर्गत विराटनगरको रानीदेखि धरानसम्मको सडक बन्न लागेको हो। सो आयोजनाअन्तर्गत ढल्केजनकपुर, पथलैयावीरगञ्ज, बुटबलबेलहिया, कोहलपुरनेपालगञ्ज र अतरियाधनगढी पनि ६ लेन सडक निर्माण थालिएको हो। सबैतिर काम भइरहे पनि निर्माण कार्य सुस्त छ। रानीविराटनगरइटहरीधरान सडक विस्तारको काम ०६९७० बाट सुरु भएको हो। पहिलो ठेक्का विराटनगरको बरगाछीदेखि दूध फारमसम्म लगाइएको थियो। तीन वर्षमा सडक बनाइसक्नु पर्नेमा सडक नाला र फुटपाथको काम अझै सकिएको छैन। आयोजना प्रमुख बद्री शर्माका अनुसार रानीदेखि धरानसम्मको ४९ किलोमिटरमध्ये ३४ किलोमिटर ठेक्का लागिसकेको छ। १० अर्बको सो योजनामा ३४ किलोमिटर बाटोका लागि ७ अर्बमा ठेक्का लागेको हो। ठेक्का लागे जति सडकलाई १४ टुक्रा बनाएर विभिन्न निर्माण कम्पनीले काम गरिरहेका छन्। बरगाछीदूधफारम सम्मको सडक निर्माणमा भएको ढिलाइका कारण निर्माण कम्पनी पीए गीताञ्जली, कान्छाराम निर्माण सेवालाई २ करोड ५० लाख जरिवाना समेत गरेको छ। त्यस्तै सडकको नाला र फुटपाथ निर्माण गर्ने कम्पनीलाई समेत जरिवाना गरिएको छ। ठेक्का लागेको १४ टुक्रामध्ये इटहरीतरहरा बाहेकको सडक आगामी असार मसान्तसम्ममा बनाइसक्नु पर्ने सम्झौता छ। तर हालसम्मको ६० प्रतिशत मात्र काम भएको आयोजना प्रमुख शर्माले जानकारी दिएका छन्। ठेक्का लागेका सडक १४ प्याकेजमा भए पनि ठेक्का लिने निर्माण कम्पनीले तुन्दीरमण, कान्छाराम, गीताञ्जली, ढुकुचु, कालिका र शर्मा कम्पनीले विभिन्न प्याकेजलाई संयुक्त रुपमा ठेक्का लिएका छन्। आयोजनाअन्तर्गत दुहवीमा बुढी नदीमा पुल बनाउने ठेक्का पनि लागिसकेको छ। तरहरादेखि धरानको तीनकुनेसम्मका लागि टेण्डर आह्वान प्रक्रियामै गएकै छैन। आयोजना प्रमुख शर्माका अनुसार उक्त खण्ड जंगल क्षेत्र परेकाले रुख कटानका लागि वनको स्वीकृति चाहिन्छ। त्यसका लागि प्रक्रिया अघि बढाइएको र वनको स्वीकृति पाएपछि टेण्डर प्रक्रिया अघि बढाइने छ।धुलाम्मे बिर्तामोड भद्रपुर सडक खण्ड। झापाको बिर्तामोडभद्रपुर चार किलोमिटर सडक चार लेन बनाउन २०७५ साल असार मसान्तमा ठेक्का सम्झौता भएको हो। कम्पनीले असोज मसान्तदेखि मात्र काम सुरु गर्यो। सम्झौता अनुरुप उक्त सडक खण्डको म्याद पुस मसान्तमा सकिँदै छ। तर सडकको नालि समेत निर्माण भएको छैन। एडीबीको सहयोगमा तीन वर्षअघि उक्त सडक ठेक्का लागेको थियो। ठेकेदार कम्पनी थोदुङलोहनीसिंह एन्ड ब्रदर्स जेभीले सम्झौता बमोजिम काम नगरेपछि अर्को कम्पनी आशिष प्रेरा जेभीलाई ठेक्का दिइएको सडक डिभिजन कार्यालय झापाका प्रमुख श्यामकुमार यादवले वताए। सडक निर्माण सुस्त हुँदा हिउँदमा धुलो र वर्खामा हिलाम्मे हुन्छ। नाली निर्माण गर्न खनिएका खल्डो स्थानियको फोहोर फाल्ने स्थान बनेको छ। सडकमा थुपारीएका माटो र निर्माण सामाग्रीले यातायात सञ्चालनमा समस्या भएको छ। निर्माण कम्पनीले १२ वटा टिपर, जेसीबी र थोरै मात्र मजदुर खटाएकाले कामले गति लिन सकेको छैन। वर्षेनी ४ लाख पर्यटक हिड्ने ताप्लेजुङको सुकेटारपाथीभरा सडक खण्डको ११२५ किलोमिटर सडक वषौँदेखि अलपत्र छ। पाथीभरा दर्शन र कञ्चनजंघा हिमाल घुम्न आउने पर्यटकले सडककै कराण सास्ती खेप्ने गरेका छन्। सरकारले पैसा नदिएको भन्दै ठेकेदारले काम छाडेका छन्। म्याद पुगेको लामो समय बितिसक्दा पनि न ठेकेदारलाई कारवाही भएको छ, न ठेक्का नै तोडिएको छ।हिलाम्मे ताप्लेजुङको सुकेटारकाफ्लेपाटी सडक। तस्बिर : सीताराम गुरागाई कन्काई कम्पनीलाई पेश्की वापत १ करोड ५३ लाख ९५ हजार रुपैयाँ भुक्तानी भएको आयोजना कार्यालयले जानकारी दिएको छ। कामको प्रगति ५ प्रतिशत पनि नभएको आयोजना प्रमुख रामबहादुर गुरुङको भनाइ छ। ठेकेदारले भने गरेको कामको समेत पैसा नपाएको भन्दै काम छाडेका छन्। अर्को ठेक्का पनि त्यस्तै भयो। निर्माण कम्पनि सूर्य कन्स्ट्रक्सनले काम त सुरु गर्यो तर १ करोड १५ लाख ९६ हजार पेश्की पाएपछि काम छोड्यो। यो सडकको जिम्मेवारी कसले लिने भन्ने बारे अहिले केन्द्र र प्रदेशबीच जुहारी छ। सुरुमा केन्द्रअन्तर्गतको उत्तरदक्षिण (मुलघाटदोभानओलाङचुङगोला) सडक आयोजना, ताप्लेजुङले ठेक्का लगायो। त्यसपछि ०७५७६ मा प्रदेशअन्तर्गत राखियो। ठेक्का लागेपछि बजेट विनियोजन नहुँदा यस्तो समस्या आएको हो। अघिल्लो पटक प्रधानमन्त्री हुँदा पाथीभरा दर्शनका लागि आएका केपी ओलीले बाटोको दुर्गती देखेपछि स्तरोन्नतीका लागि तत्काल १० करोड रुपैयाँ दिने घोषणा गरेका थिए। घोषणापछि उत्तरदक्षिण (मुलघाटदोभानओलाङचुङगोला) सडक आयोजना, ताप्लेजुङले ठेक्का लगायो। तर, पैसा नआएपछि काम हुन सकेन। यो बजेट आउँछ आउँदैन निश्चित छैन। भ्रमण वर्ष मनाउने तयारी भइरहँदा पाथीभरा जाने सडकको दुरावस्थाले यात्रुलाई हैरानी थपेको छ। पहिलेका योजना अलपत्र छाडेर दुवै कार्यालयले अहिले नयाँ ठेक्का लगाएका छन्। प्रदेशअन्तर्गतको पूर्वाधार कार्यालय पाँचथरले पहिलेकै स्थानदेखि ७ सय मिटर कलोपत्रे गर्ने गरि साउनमा ठेक्का लगाएको छ। वर्ष दिनमा सक्ने गरि १ करोड ५९ रुपैयाँमा साप कञ्स्ट्रक्सनले जिम्मा पाएको छ। तर, हालसम्म काम सुरु भएको छैन। सम्झौतापछि निर्माण व्यावसायी वेपत्ता भएको कार्यालय प्रमुख भरत शाहले बताए। सडक मर्मतका लागि भन्दै संघअन्तर्गतको उत्तरदक्षिण आयोजनाले पनि १ करोडको ठेक्का लगाउने तयारी भइरहेको आयोजना प्रमुख गुरुङले जानकारी दिए।"
"उदयपुरमा मोटरसाइकल दुर्घटना, एकको मृत्यु",उदयपुर : कटारी नगरपालिका८ घुम्तिमा शनिबार राती मोटरसाईकल दुर्घटना हुँदा एक जनाको मृत्यु भएको भने एक घाइते भएका छन्। सिद्धिचरण लोकमार्गअन्र्तगत वेतेनी भन्ज्याङबाट कटारीतर्फ आउँदै गरेको स११प३२२८ मोटरसाईकल आफैँ अनियन्त्रित भई दुर्घटना हुँदा कटारी नगरपालिका ३ का ३७ वर्षीय सन्तोष कार्कीको मृत्यु भएको हो। दुर्घटना लगत्तै स्थानीयले कार्की र मोटरसाइकल चालक सोही ठाउँका ३१ वर्षीय नवराज कुँवरलाई उद्धार गरी कटारी अस्पताल पुर्याएको जिल्ला प्रहरी कार्यालयका एसपी बीरबहादुर बुढामगरले जानकारी दिए। कार्कीको उपचारकैक्रममा अस्पतालमा मृत्यु भएको एसपी मगरले बताए।

शीर्षक,विवरण
सांसदलाई आयोजना,"फेरि सुरु भएको छ सांसदहरूका क्षेत्रमुखी बजेट मागको शृंखला। यसखाले प्रवृत्ति हरेक आर्थिक वर्षको बजेट निर्माणका बेला देखा पर्छ, चौतर्फी विरोध हुन्छ तर अन्तिममा सांसदहरू बजेट फुत्काएरै छाड्छन्। यतिखेर बजेट निर्माण अन्तिम चरणमा पुगेका बेला सांसद्हरूले अघिल्ला वर्षहरूमा जस्तै निर्वाचन क्षेत्र विकास आयोजनाका लागि बजेट राख्न दबाब तीव्र पारेका छन्। मुलुक संघीय प्रणालीमा प्रवेश गरेपछि मुलुकको शासकीय संरचना फेरिएको छ। तर हाम्रा जनप्रतिनिधि सांसदका सोच, स्वभाव र शैली फेरिएको छैन। संघीयताको मूल मर्म भनेकै सेवा प्रवाह सरल, सुलभ र जनताका ससाना विकास आवश्यकतालाई स्थानीय निकायले पूरा गर्ने भन्ने हो। विगतमा स्थानीय तहमा जनप्रतिनिधि नहुँदा जनताले तृणमूल तहमा ससाना विकास आवश्यकताका लागि सांसद्हरू गुहार्थे। जनप्रतिनिधिलाई जनताको गुनासो सुन्नु र सम्बोधन गर्नु एक हिसाबले वाञ्छनीय मान्न सकिन्थ्यो। संविधान र कानुनतः अब त्यो अवस्था छैन। संघीय पद्धतिअनुरूप स्थानीय सरकारले आफ्नो गाउँठाउँको विकासका लागि जिम्मेवारी पाएका छन्। स्थानीय तहमा कस्तो विकास चाहिएको छ, गाउँपरिषद् र नगरपरिषद् भेलाबाट तिनैले सहभागितामूलक ढंगले आयोजना छनोट गर्ने हो। तिनले वास्तवमा सांसद्लाई चिन्दैनन्। सांसद्लाई बजेट दिएर निर्वाचन क्षेत्र सुनिश्चित गरिदिनु वास्तवमा अपराध हो। सांसद्ले प्रत्येक निर्वाचन क्षेत्रका लागि १० करोड रुपैयाँ मागेका छन्। जनताको करको रकम सदुपयोग गरेर उपलब्धिमूलक ढंगले खर्च गर्नुपर्ने ठाउँमा ससाना रकम छरेर गुणस्तरहीन काम गराउन तिनै सांसद् उद्यत् छन्। सांसदहरूले आफ्नो जिम्मेवारी, पदीय गरिमा र मर्यादा कायम राख्नुपर्छ। उनीहरूले पुरानै मानसिकता प्रदर्शन गरिरहेको खण्डमा संघीयताको मर्म मात्र होइन कि पद्धति नै धरापमा पैदा पर्नेछ। संसद् मूलतः कानुन निर्माण गर्ने र सरकारका कामलाई अनुगमन गर्ने निकाय हो। सांसदले मुलुकको बृहत्तर हितका बढी लाभ सिर्जना गर्ने आर्थिक गतिविधि र रोजगार बढाउने आयोजनामा बजेट राखेर मुलुकको तीव्रतर विकासका लागि सरकारलाई आग्रह गर्ने र सरकारका कामको अनुगमनमूल्यांकन गरी आयोजनाको गुणस्तर र समयमा कार्यान्वयन गर्ने रचनात्मक भूमिका निर्वाह गर्नुपर्छ। सांसदले निर्वाचन क्षेत्रकेन्द्रित आयोजना राख्न पाउने सुविधाले राजनीति र चुनाव प्रणाली विकृत बनाएको छ। यसले स्वस्थ र स्वच्छ प्रतिस्पर्धाको राजनीति अवरुद्ध पारिदिएको छ। सांसदले विकास आयोजना रोज्न पाउने र कार्यान्वयन गर्न पाउने व्यवस्थालाई संस्थागत गर्दा योजनाबद्ध विकासको अवधारणाकै खिल्ली उडाएको छ। सांसदलाई निर्वाचन क्षेत्रकेन्द्रित खर्च गर्ने गरी सुविधा दिएर चुनाव जिताउने जिम्मेवारी सरकारले लिएको होइन। वास्तवमा त संसद्ले नै जनताको करको एकएक पैसा सही ठाउँमा उपयोग हुन्छ कि हुँदैन भनेर खबरदारी गर्नुपर्ने हो। तर सांसद्हरू नै ससाना आयोजनामा भुलेर संविधानले दिएको जिम्मेवारीबाट विचलित भइरहेका छन्। हरेक वर्षको महालेखापरीक्षक प्रतिवेदनसगै सांसद विकास कोषका रकम दुरुपयोगको फेहरिस्त आउँछ, अनुचितअनावश्यक ठाउँमा लगानी भएको देखाउँछ। सँगै आमनागरिकमा सांसदमाथि शंका गर्ने वातावरण सिर्जना गरेको छ र यसले सांसदजस्तो गरिमा बोकेको पदलाई नै बदनाम तुल्याएको छ। अर्कोतिर बजेट संसद्बाट अनुमोदन गर्न निर्वाचन क्षेत्रकेन्द्रित आयोजनामा राखिने बजेटसँग सौदा गर्ने रोगले सांसदहरू ग्रस्त छन्। सरकारले गर्ने हरेक विकास खर्चमा सांसदको भूमिका छ अनुगमन र मूल्यांकनको। सही ढंगले खर्च भयो या भएन, गुणस्तरीय काम भयो या भएन, जनताले सही अर्थमा लाभ पाए या पाएनन् भनेर निरीक्षण गर्ने भूमिका सांसदलाई दिइएको छ। योभन्दा ठूलो भूमिका अर्को के हुन्छ ? त्यसो हुँदा सांसदले आफ्नै हात जगन्नाथ हुने गरी निर्वाचन क्षेत्रमा बजेट छर्ने प्रवृत्ति रोकिनैपर्छ। सांसदले लोकलाज बिर्संदा जनताले नै दबाब सिर्जना गर्नुपर्ने भएको छ। सरकारले यो विकृति हटाउने साहसिक कदम चाल्नैपर्छ। यसले नेपालको सार्वजनिक खर्च प्रणालीमा ठूलो सुधारको अनुभूति गराउनेछ।"
सुरु भयो राष्ट्रिय ललितकला प्रदर्शनी (फोटो फिचर),"काठमाडौं : राष्ट्रिय ललितकला प्रदर्शनी सुरु भएको छ। नेपाल आर्ट काउन्सिल, बबरमहलमा बिहीबार उपप्रधान तथा रक्षामन्त्री ईश्वर पोखरेलले प्रदर्शनी उद्घाटन गरेका हुन्। प्रदर्शनीमा नेपालभरबाट विभिन्न कलाकृति एकै स्थानमा संकलन गरिएको छ। यहाँ चार सय ६७ कलाकारका चित्रकला, मूर्तिकला, लोककला, हस्तकला तथा अन्य सिर्जनात्मक कलालगायत विभिन्न विधाका पाँच सय २९ कलाकृति र वरिष्ठ कलाकारका अप्रतियोगी कलाकृतिसमेत समेटिएको छ। प्रदर्शनीमा विधागत रूपमा आधुनिक, परम्परागत चित्रकला, मूर्तिकला समावेश छ। परम्परागत मूर्तिकलाभित्र लोककला र हस्तकला समावेश छन्। अन्यमा कलाफोटोग्राफी, भिडियो कला, कार्टुन र डिजिटल कलासमेत छन्। राष्ट्रिय ललितकला प्रदर्शनीका अवसरमा आर्ट टक, डिमोन्स्ट्रेसन, पुस्तक प्रदर्शनी र ख्यातिप्राप्त कलाकारसँग अन्तक्र्रिया आयोजना गरिने छ। नेपाली ललितकलाको विकास, ललितकला क्षेत्रमा योगदान पुर्याएका वरिष्ठ कलाकारको सम्मानका साथै नयाँ कलाकारको हौसला बढाउने उद्देश्यले प्रदर्शनी आयोजना गरिँदै आइएको छ। प्रदर्शनीमा ललितकला क्षेत्रमा योगदान पुयाइरहेका कलाकारलाई अरनिको राष्ट्रिय प्रज्ञा सम्मान, राष्ट्रिय ललितकला पुरस्कार, विशेष पुरस्कार, प्रदेश विशेष पुरस्कार, ललितकला लेखन पुरस्कार र ललितकला पत्रकारिता पुरस्कार प्रदान गरिएको छ। यी पुरस्कारहरू क्रमशः नगद एक लाखदेखि २५ हजारसम्मका छन्। यस वर्षको अरनिको राष्ट्रिय प्रज्ञा सम्मान वरिष्ठ चित्र एवं मूर्तिकार चिनीकाजी ताम्राकार तथा वरिष्ठ चित्रकार रतनकुमार राईलाई प्रदान गरिएको छ भने राष्ट्रिय ललितकला लेखन पुरस्कार वरिष्ठ कलाकार, कला लेखक मदन चित्रकारलाई र ललितकला पत्रकारिता पुरस्कार श्याम रिमाललाई प्रदान गरिएको छ। नेपाल ललितकला प्रज्ञाप्रतिष्ठान स्थापना दिवसको उपलक्ष्यमा बर्सेनि राष्ट्रिय ललितकला प्रदर्शनी हुने गरेको छ। प्रदर्शनी तीन हप्तासम्म सञ्चालन हुने छ। हेर्नुस् विकास कार्कीले खिचेका प्रदर्शनीका फोटोहरूः अरनिको राष्ट्रिय प्राज्ञ सम्मानबाट सम्मानित रतनकुमार राई (दायाँ) र चिनकाजी ताम्राकार।"
यूएनडीपीकी आवासीय प्रतिनिधिले बुझाइन् ओहोदाको प्रमाणपत्र,"काठमाडौं : संयुक्त राष्ट्रसंघीय विकास कार्यक्रम (यूएनडीपी) का तर्फबाट नेपालका लागि आवासीय प्रतिनिधि आयसाने मेदागंगोडा लबेले परराष्ट्र मन्त्री प्रदीपकुमार ज्ञवालीलाई ओहोदाको प्रमाणपत्र बुझाएकी छिन्। ओहोदाको प्रमाणपत्र बुझ्दै परराष्ट्रमन्त्री ज्ञवालीले उनलाई बधाई दिनुका साथै दिगो विकास लक्ष्य प्राप्तिमा नेपाल र यूएनडीपीबीचको साझेदारी थप प्रगाढ हुने बताए। हामी विश्वव्यापी लक्ष्यहरु सन् २०३० अगावै प्राप्त गर्न पहल गरिरहेका छौं, परराष्ट्रमन्त्रीले भने। आवासीय प्रतिनिधि लबेले पनि दीगो विकास लक्ष्य प्राप्तिका लागि सरकार र नेपाली जनतासँग मिलेर काम गर्ने प्रतिबद्धता जनाइन्। नेपालमा मजबुत संरचना तयार गर्ने, रोजगारी सिर्जना, प्रजातान्त्रिक शासन प्रणालीका लागि सरकारसँग निरन्तर साझेदारी गर्नेछौं, उनले भनिन्। उनले पर्यटन नेपालको अर्थतन्त्रलाई अघि बढाउने प्रमुख आधार भएको भन्दै आगामी दिनमा यूएनडीपीका गतिविधि यस क्षेत्रमा केन्द्रीत हुने बताइन्।"
किशोरी मृत्यु प्रकरण : युवकको नाममा किटानी जाहेरी दर्ता,"बैतडी : बैतडीको मेलौली नगरपालिका७ बनालीकी १९ वर्षीया सावित्री चन्दको मृत्य प्रकरणमा एकजनामाथि किटानी जाहेरी दर्ता भएको छ । सोधपुछका लागि प्रहरीले नियन्त्रणमा लिएका मेलौली नगरपालिका१ का प्रशान्तसिंह क्षेत्रीको नाममा किटानी जाहेरी दर्ता भएको जिल्ला प्रहरी कार्यालय बैतडीका प्रवक्ता एवं प्रहरी निरीक्षक रवीन्द्र चन्दले जानकारी दिए । क्षेत्रीले चन्दलाई जबरजस्ती करणी गरी आत्महत्या गर्न दुरुत्साहन गरेको आरोप लगाइएको छ । क्षेत्रीको नाममा किटानी जाहेरी दर्ता भएपछि जिल्ला अदालतबाट तीन दिनको म्याद थप गरेर अनुसन्धान अघि बढाएको प्रहरी निरीक्षक चन्दले बताए । उनले भने मृतक चन्दका बुवा मदनबहादुर चन्दले किटानी जाहेरी दिएका छन् । सोही जाहेरीका आधारमा क्षेत्रीलाई प्रहरी नियन्त्रणमा राखेर अनुसन्धान भइरहेको छ ।बुधबार घर नजिकैको मेलको रुखमा झुण्डिएको अवस्थामा सावित्रीको शव फेला परेको थियो । सावित्रीको कोठामा खानतलासी गर्दा पक्राउ परेका क्षेत्रीको पर्सभित्र फोटो, नागरिकता र दश हजार नगद फेला परेपछि प्रहरीले नियन्त्रणमा लिएको हो । सावित्री मणिलेक मावि काँडा मेलौलीमा कक्षा १२ मा अध्ययन गरिरहेकी थिइन् । बिहीबार साँझ अवेरसम्म मृतकका आफन्तले शव बुझ्न मानेका छैनन् । घटनाको विषयमा सत्यतथ्य छानविन हुनुपर्ने, दोषी भनिएका व्यक्तिलाई हदैसम्मको कानुनी कारवाही हुने ग्यारेन्टी हुनुपर्ने, शव जलाएपछि प्रमाण नष्ट हुनसक्ने आशंका रहेकाले शव बुझ्न नमानेको मृतकका आफन्तको भनाइ उद्धृत गर्दै स्थानीय केशवसिंह भाटले बताए ।"
जनता जागेपछि कालोपत्रे हुँदै बौद्धजोरपाटी सडक (फोटो फिचर),"काठमाडौं : सडक मर्मत नगरेको भन्दै व्यापारी र स्थानीयले बौद्ध (जोरपाटी सडकखण्ड अवरुद्ध गरेको एक सातामै कालोपत्रे सुरु भएको छ । विश्वसम्पदा सूचिमा सूचीकृत बौद्ध सडक चाँडो पीच गर, धूलो हिलो अन्त्य गर जस्ता नारा लगाएर अघिल्लो बिहीबार बिहानबाट स्थानीय प्रदर्शनमा उत्रिएपछि सडक कालोपत्रे हुन सुरु भएको हो । आन्दोलन सुरु भएको एक साता पुग्दा उक्त सडक धमाधम कालोपत्रे भइरहेको छ । सडक मर्मत नगरेको भन्दै स्थानीयले गरे बौद्ध जोरपाटी सडक अवरुद्ध अघिल्लो बिहीबार बौद्ध व्यापार संघको आयोजनामा व्यापारी र स्थानीयबासी बौद्ध स्तुपा अगाडि विरोध प्रदर्शनमा उत्रिएका थिए । कालोपत्रे छिटो गर, ढिलासुस्ती गर्ने ठेकदारलाई कारबाही गर जस्ता नारा लेखिएका प्लेकार्ड बोकेका थिए । प्रदर्शनकारीले सडकमा ह्युमपाइप, पोल तेर्स्याएर र सडकको बीच भागमै बसेर धर्ना दिएका थिए । बिहीबार उमा विष्टले कैद गरेका तस्बिर :"
"भोजपुरमा आगालागी, एउटा घर जल्यो","भोजपुर : भोजपुर सदरमुकाम नजिकै बिहीबार अपरान्ह करिब १ बजे सल्केको आगोले एक जलेरको छ। भोजपुर नगरपालिका ९, पोखरेलाइनका स्थानीय बखतबहादुर श्रेष्ठको घर जलेको हो। किराना पसल सञ्चालन गर्दै आएका व्यवसायी श्रेष्ठको घरभित्रको सिलिन्डर पड्किएर आगलागी भएको हो। घरभित्र रहेका लत्ताकपडा, अन्नपात, पैसा, गरगहनालगायतका सामग्री जलेर नष्ट भएको जिल्ला प्रहरी कार्यालय भोजपुरले जनाएको छ। सडक साँघुरो भएकाले भोजपुर नगरपालिकाको दमकल पुग्न नसक्दा बढी क्षति भएको स्थानीयबासीले गुनासो गरेका छन्। खानेपानीको लाइनबाट पानीले आगो निभाउने प्रयास भए पनि पानी पर्याप्त नहुँदा आगो पूर्णरूपमा नियन्त्रणमा लिन समस्या भएको थियो। उक्त आगो सुरक्षाकर्मी र स्थानीयबासीको सहयोगमा करिब १ घण्टापश्चात नियन्त्रणमा आएको थियो। क्षतिको पूर्ण विवरण आउन बाँकी रहेको प्रहरीले जनाएको छ।"
सगरमाथा आरोहणमा जसले आफ्नै रेकर्ड तोडे (फोटो फिचर),काठमाडौं : कामिरिता शेर्पाले सगरमाथा आरोहणको आफ्नै रेकर्ड तोडेका छन्। बुधबार २३औं पटक शिखरमा पुगेर उनले नयाँ कीर्तिमान बनाएका हुन्। सगरमाथा आरोहणमा रेकर्ड बनाएर चर्चामा रहेका ४९ वर्षीय शेर्पाले बुधबार नयाँ रेकर्ड बनाएका हुन्। सन् १९९४ मा पहिलोपटक सगरमाथाको आरोहण गरेका कामीरिताले २५ औं पटक सगरमाथा आरोहण गरेर आराम गर्ने बताएका छन्। उनले यही सिजनमा पुनः सगरमाथा चढ्ने तयारी गरेका छन्।
कार्डबाट सेनेटरी प्याड,डडेल्धुरा : भागेश्वरी गाउँपालिकाले जिल्लामै पहिलोपटक स्मार्ट कार्डबाट सेनेटरी प्याड प्रयोग थालनी गरेको छ। गाउँपालिका४स्थित सरस्वती मावि बगरकोटमा सेनेटरी प्याड मेसिन संचालनमा ल्याइएको गाउँपालिकाकी अध्यक्ष कौशीला भट्टले बताइन्।
एभिन्युज तोडफोडमा झूठा मुद्धा लगाइएको समाजवादी पार्टीको दाबी,"वीरगन्ज : एभिन्युज खबर टेलिभिजनको वीरगञ्जस्थित ब्युरो कार्यालयमा भएको तोडफोडमा संलग्न रहेको आरोपमा समाजवादी पार्टी नेपालका नेता कार्यकर्तामाथि झूठा मुद्धा लगाइएको दाबी पार्टीनिकट संगठनले गरेका छन्। पार्टीनिकट समाजवादी विद्यार्थी फोरम र समाजवादी युवा फोरमले मुद्दा फिर्ता लिन माग गर्दै सरकारलाई ज्ञापनपत्र बझुाएका छन्। प्रमुख जिल्ला अधिकारी नारायण भटराईलाई गृह मान्त्रालयमा ज्ञापनपत्र बुझाइएको हो। एभिन्युजको वीरगन्ज कार्यालयमा गत सोमबार भएको तोडफोडमा संलग्न रहेको भन्दै एभिन्युज च्यानल पर्साका संवाददाता हरिशंकर शर्माले बुधबार वीरगन्ज महानगरपालिका वडा नम्बर १३ का वडाध्यक्ष तुफान अन्सारी, पार्टीका कार्यकर्ताहरू निखिल वर्णवाल, गौरव बर्मा, नूर आलम र विशालकुमार विरुद्ध जिल्ला प्रहरी कार्यालय पर्सामा किटानी जाहेरी दिएका थिए। एभिन्युजको एक कार्यक्रममा प्रश्नकर्ता पत्रकारले अमर्यादित र अपमानजनक व्यवहार देखाएको भन्दै उपप्रधान तथा स्वास्थ्यमन्त्री उपेन्द्र यादव कार्यक्रम छोडेर हिँडेका थिए।"
व्यवसायीलाई उपभोक्ताका अधिकारबारे बुझाउँदै उपभोक्ता संरक्षण विभाग,"पोखरा : वाणिज्य आपूर्ति तथा उपभोक्ता संरक्षण विभागले व्यवसायीलाई उपभोक्ताका अधिकार बुझाउन सुरु गरेको छ। उपभोक्ता संरक्षण ऐन २०७५ ले गरेको नयाँ व्यवस्थाका विषयमा रेष्टुरेट एण्ड वार एशोसियसन (रेवान) पोखरा र वाणिज्य आपूर्ति तथा उपभोक्ता संरक्षण विभागको संयुक्त आयोजनामा पर्यटन व्यवसायी बीच अन्तरक्रिया कार्यक्रम भएको हो। कार्यक्रममा व्यवसायीले खरिद बिलबिजक नराखे लाग्ने जरिवना, उपभोक्ताले होटल तथा रेष्टुरेण्टमा खाना खाएपछि त्यस खानाको कारण बिरामी परे त्यसको क्षतिपूर्ति र जरिवना दिनुपर्ने व्यवस्था, कुनै पनि उत्पादनको मुल्य लगाउँदा मनासिव हुन गरी लगाउनुपर्ने लगायतका विषयमा व्यवसायीलाई वाणिज्य आपूर्ति तथा उपभोक्ता संरक्षण विभागका प्रतिनिधिले जानकारी गराएका थिए। व्यवसायीले खरिद बिलबिजक नराखे ५ देखि २० हजार रुपौयाँ लाग्ने छ। विभागबाट खटिएका निरीक्षण अधिकृतले उपभोक्ता संरक्षण ऐनअन्तर्गत रहेर निरीक्षणका क्रममा अधिकृतले कसुर हेरेर तत्कालै ५ हजारदेखि ३ लाखसम्म जरिवना गर्नसक्ने व्यवस्था रहेको वाणिज्य आपूर्ति तथा उपभोक्ता संरक्षण विभागका शाखा अधिकृत जगदिश दाहालले बताए। निरीक्षण अधिकृतकै प्रतिवेदनको आधारमा थप छानविन गरी महानिर्देशककोमा जाहेर गर्न पनि सक्ने व्यवस्था छ। त्यसमा पनि जरिवना ५ हजारदेखि तीनलाखसम्म रहेको छ। तीन महिनादेखि वर्षसम्म कैद पनि हुनसक्छ। त्यो भन्दा बढीको मुद्धा अदालतमा जाने पनि उनले बताए। कुनै रेष्टुरेन्ट, होटलमा आएर उपभोक्ता बिरामी परे उपभोक्ताले क्षतिपूर्ति पाउन भने अदालन नै जानुपर्छ। पहिले भने क्षतिपूति सम्बन्धी जिल्लाका सिडिओले गर्थे। उपभोक्ताले वस्तु तथा सेवाबाट भएको हानी नोक्सानी विरुद्ध क्षतिपूर्ति पाउने अधिकार ऐनमा रहेको छ।अदालतले कुसुर हेरेर क्षतिपूर्ति दिने छ। अदालतले जरिवना समेत गर्ने छ। जरिवना राजश्वमै जान्छ। अदालतले कसुर हेरेर ६ लाखसम्म जरिवना र पाँच वर्षसम्म कैद गर्न सक्ने व्यवस्था रहेको उनले सुनाए। वाणिज्य आपूर्ति तथा उपभोक्ता संरक्षण विभागका निर्देशक पवनकुमार तिमिल्सिनाले कानुनको अज्ञानता क्षम्य नहुने बताउँदै व्यवसायीले कानुन बुझ्नु र जान्नु पर्नेमा जोड दिए। रेष्टुरेण्ट तथा होटल व्यवसायीले खाद्यन्न तथा पीय पदार्थलगायतका वस्तुको खरिद गर्दा म्याद सकिएको वा नसकिएको हेरेर मात्र किन्न, होटल तथा रेष्टुरेण्टमा नियमित सरसफाईमा ध्यान दिन र उपभोक्तालाई स्वास्थ्यकर, हाइजेनिक खानाका परिकार पस्कनु पर्नेमा जोड दिए। उपभोक्ता संरक्षण ऐन २०७५ ले गरेको नयाँ व्यवस्थाका विषयमा पहिलो चरणमा रेष्टुरेण्ट व्यवसायीबीच छलफल भएको हो । क्रमश सबै व्यवसायीमा यो कार्यक्रम लगिने उनले सुनाए। व्यवसायीले आफू व्यवसायी मात्र होइन उपभोक्ता पनि हो भन्ने उद्देश्यले सरसफाइ र मुल्य निर्धारण गर्नुपर्ने उनले बताए ।रेवान पोखराका कार्यवाहक अध्यक्ष लक्ष्मण बरालले ऐन बन्नु अघि पनि व्यवसायीसँग पनि छलफल चलाउनपर्नेमा त्यसो नभएको सुनाए। मुल्य निधारणको मापदण्ड प्रक्रियामै रहेकोले व्यवसायीसँग छलफल चलाएर अघि बढ्नुपर्नेमा उनले जोड दिए। रेवान पोखराका पूर्व अध्यक्ष सूर्यबहादुर भुजेलले सरकारले रेष्टुरेण्ट संचालनको अनुमती दिँदै हाइजेनिक, स्वाथ्यकरको मापदण्ड तोकेर त्यसैअनुसार भए नभएको निरन्तर अनुगमन गर्नुपर्ने बताए। तरकारी, केरा पकाउन र माछा ताजा राख्न लगायतका उत्पादनमा किसानको बारीबाटै विषादी र केमिकल राख्ने गरिँदा व्यवसायले मात्र होइन आम उपभोक्ताले स्वस्थ्कर, हाइजेनिक उपभोग्य सामान पाउनै गाह्रो परेको उनले सुनाए। सरकारले यस विषयमा अनुगमनमा कडाई गर्नुपर्नेमा जोड दिए। पछिल्लो समयमा चामलमा समेत बास्नादार बनाउन केमिकल राख्ने गरेको उनले बताए।यस्तो अवस्थामा उपभोक्तालाई स्वास्थ्यकर खाना पस्कनु र आम उपभोक्ताको घर घरमा पाक्ने खानाका परिकारको स्वस्थ्यताकै बारेमा अध्ययन हुनुपर्ने उनले माग गरे।"
कञ्चनजङ्घामा दुई पर्वतारोहीको मृत्यु : एक बेपत्ता,ताप्लेजुङ : कञ्चनजङ्घा हिमाल आरोहणका क्रममा दुई पर्वतारोहीको मृत्यु भएको छ। बुधबार साँझ कञ्चनजङ्घा आरोहण गरेर फर्किदै गरेका दुई भारतीय आरोहीको मृत्यु भएको हो। आरोहण गरेर फर्किर्दै गर्दा भारको कोलकत्ताका विप्लव वैद्य र कुन्तल करारको मृत्यु भएको पीक प्रमोशन प्रालिका अध्यक्ष केशव पौडेलले जानकारी दिए। अर्का एक पर्वतारोही भने बेपत्ता छन्। उनीहरु सबै पीक प्रमोशन प्रालिमार्फत् कञ्चनजङ्घा आरोहणका लागि गएका थिए। उनीहरुको पाँच हजार दुई सयभन्दा माथि मृत्यु भएको आरोहणमा गएका नेपालीलाई उद्धृत गर्दै पौडेलले जानकारी दिए। बुधबार साँझ नै शिखर पुगेको जानकारी दिएका चिलीका पर्वतारोही बेपत्ता भएको पौडेलको भनाइ छ। उद्धारका लागि हेलिकप्टर पठाएको भए पनि घटनास्थलमा पुग्न सकेको छैन। उद्धारका लागि गएको कैलास एयरको हेलिकप्टर फाक्ताङलुङ गाउँपालिका ५ थापेथोकमा बसेको प्रहरीको भनाइ छ। गाईड र आरोही गरेर बिहीबार एकसाथ ५० जनाको टोली कञ्चनजङ्घा शिखरमा पुगेको थियो।
किनमेल गर्न भारत गएका पाँच नेपाली भारतीयबाट कुटिए,"वीरगन्ज : पर्साको ठोरी नाकासँग सिमाना जोडिएको भारतको भिखनाठोरी बजारमा बिहीबार लागेको हाटबजारमा गएका पाँचजना नेपालीलाई भारतीयले कुटपिट गरेका छन् । भिखनाठोरीस्थित टिम्बरलाइनका केही व्याक्तिहरुले पर्साको ठोरी गाउँपालिका वडा नम्बर २ का विष्णु विष्ट, सुन्दर बस्तीका ५३ वर्षीय कमल खवास, इच्छानगरकी २१ वर्षिया सदिक्षा पन्त, १२ वर्षिया सुष्मा पन्त र परिचय खुल्न नसकेकी एक बालिकालाई भारतीय नागरिकले कुटेर घाइते बनाएका हुन् । भिखनाठोरीमा बिहीबार लागेको हाटबजारमा किनमेल गर्न गएका पाँचै जनालाई भारतीयले नियन्त्रणमा लिएर बाँसको भाठाले हिर्काउँदै कुटेको घाइते विष्णु विष्टले बताए । भारतीयहरुले झण्डै आधा घण्टा कब्जामा लिएर आफूहरु माथि कुटपिट गरेको विष्टले बताएका छन् । केही दिनअघि ठोरीमा मजदुरी गर्न आएका भारतीयहरु खेतमा हिँडेर बाली कुल्चिएपछि ठोरीका स्थानीय र उनीहरुबीच विवाद भएको थियो । त्यही विषयलाई लिएर बिहीबार उनीहरुले नेपालीहरुलाई कुटपिट गरेको माइती नेपाल ठोरीकी मिना गिरीले बताइन् । भारतीयहरुको कुटाइबाट घाइते भएका महिला तथा पुरुषको शरीर भरी निलडाम रहेको गिरीले जानकारी दिइन् । भिखनाठोरीमा नेपालीहरु कुटिएको खबर पाएपछि ठोरीमा रहेको सशस्त्र प्रहरी बोर्डर आउट पोष्टका सशस्त्र प्रहरी निरीक्षक अमरबहादुर बिक र इलाका प्रहरी कार्यालय ठोरीका प्रहरी निरीक्षक केदार पन्तको टोलीले भारतीय सीमा सुरक्षाबल (एसएसबी)को सहयोगमा आफूहरुको उद्धार गरेको विष्टले बताए । यस्तै नेपालीहरु माथि कुटपिट गर्ने भारतीय नागरिक रवि साह लगायत दुई जना व्यक्तिलाई भारतीय प्रहरीले नियन्त्रणमा लिएको सशस्त्र प्रहरी निरीक्षक बिकले जानकारी दिए । भिखनाठोरीमा रहेको एसएसबी क्याम्पमा दुबै तर्फका सुरक्षा अधिकारीबीच भएको सहमति अनुसार कुटपिट गर्ने व्यक्तिहरु विरुद्ध भारतको सुभद्रा थानामा बिहीबार नै किटानी जाहेरी दिने काम भएको बिकले बताए । नेपालतर्फ भारतीय नागरिकमाथि दुव्र्यवहार गर्नेलाई पनि कारवाही प्रक्रिया अघि बढाउने सहमति भएको बताइएको छ ।"
वर्षाअघि नै सक्ने भनिएको हावाहुरी पीडितको घर शिलान्याशबाट अघि बढेन,"बारा : विनाशकारी हावाहुरीका कारण घरसँगै पत्नि र बुहारी गुमाएपछि शोकमा डुबेका बाराको फेटा१ भलुहीका रामसुरत दास तत्मा छिमेकीको घर बनाउने जग सेनाले खन्न थालेपछि आफ्नो पनि घर बन्ने भयो भनेर खुसी थिए । तर उनको त्यो खुसी धेरै समय टिकेन । छिमेकीको जग खन्दै गरेको सेनाले काम नै छाडेर हिँडेपछि तत्मा अब आफ्नो घर बन्नेमा सशंकित हुन थालेका छन् । उनी भन्छन्, अचानक काम नै बन्द भयो, सेनाहरु आउन पनि छाडेका छन्, कारण के हो थाहा छैन । विनाशकारी हुरीले घरवार विहिन भएका पीडित परिवारका लागि संघीय सरकारका आठ मन्त्री र प्रदेश २ का मुख्यमन्त्रीले बैशाख २१ गते हेलिकप्टरमा आएर घर निर्माणको शिलान्याश तामझाम साथ गरेका थिए । मुख्यमन्त्री र मन्त्रीहरुले घरको शिलान्याश गर्दा वर्षायामअघि नै घर निर्माणको काम सकेर प्रभावित परिवारलाई हस्तान्तरण गरिदिने आश्वासन पनि दिएका थिए । तर शिलान्याश गरिएको झण्डै दुई साता बित्न लाग्दा पनि घर निर्माणको काम अघि बढेको छैन । भलुहीका तत्मा जस्तै हुरीले प्रभावित बाराका सयौं परिवार वर्षाअघि नै घर नबन्ने कुराले चिन्तित छन् । सेनाले भने हुरीमा परि चार जनाको ज्यान गुमाएका बाराको फेटा गाँउपालिका६ पुरैनियाका इजहार मियाको घर मात्रै अहिले निर्माण कार्य गरिरहेको छ । मियाको घर बाहेक अरु प्रभावितहरुको घर निर्माणको काम भने सुरु नै हुन सकेको छैन । घर निर्माणको जिम्मा पाएको सेनाले केही घरको जग मात्रै खनेको छ । सेनाले जग खन्न थालेपछि स्थानीयले आफूहरुको नाम घर निर्माणको सूचीबाट हटाइएको भन्दै विवाद गरेपछि बारामा घर निर्माणको काम रोकिएको बताइएको छ । हुरी प्रभावितका लागि घर निर्माण गर्न गठित पुर्नस्थापना तथा घर पुर्ननिर्माण सहजीकरण र समन्वय समितिले बारा जिल्लामा एक हजार तीन सय ६२ घर निर्माण गर्ने बताएको थियो । त्यसमध्ये तीन सय भन्दा धेरै परिवारको नाम कटौती गरेको भन्दै विवाद उत्पन्न भएपछि निर्माण कार्य सुरु हुन नपाउँदै रोकिएको हो । बाराका निमित्त प्रमुख जिल्ला अधिकारी मुरारी कार्कीका अनुसार सुरुमा क्षतिको विवरण संकलन गर्ने क्रममा पूर्ण क्षति भएका एक हजार तीन सय ६२ घर निर्माण गर्नुपर्ने सूची सेनालाई उपलब्ध गराइएको थियो । गापा अध्यक्ष भन्छन् : प्रभावितहरुको नाम हटाइएपछि घर निर्माण रोकियो फेटा गाँउपालिकाका अध्यक्ष अमिरीलाल प्रसाद कलवारले पनि फेटा गाउँपालिका प्रभावित सबै वडामा घर निर्माणको काम रोकिएको बताए । उनका अनुसार हुरीको घटनापछि गाउँपालिकाको कार्यालयले वडा नम्बर १ , ३ , ६ र ७ मा गरि कूल तीन सय ५३ घर क्षतिग्रस्त भएको विवरण जिल्ल प्रशासन कार्यालयमा बुझाएको थियो । पछि जिल्ल प्रशासन कार्यालयले स्थलगत अनुगमन गरि तयार पारेर संघीय सरकारलाई बुझाएको सूचीमा पूर्ण क्षतिग्रस्त घरको संख्या दुई सय ८५ मात्र थियो । शिलान्याशपछि स्थानीय प्रशासनले घर निर्माणका लागि सेनालाई उपलब्ध गराएको सूचीमा दुई सय तीन घर मात्र पूर्ण क्षतिग्रस्त भएको उल्लेख रहेको अध्यक्ष कलवार बताउँछन् । पछिल्लो पटक सेनालाई उपलब्ध गराइएको घर निर्माणको सूचीमा थुप्रै प्रभावितहरुको नाम उल्लेख नभएपछि आक्रोशित स्थानीय जिल्ला प्रशासन कार्यालय पुगेर प्रमुख जिल्ला अधिकारीको ध्यानाकर्षण पनि गराएका थिए । सैनिक अधिकृत भन्छन् : काम कहिले सुरु हुन्छ थाहा छैन फेटा गाँउपालिकाको वडा नम्बर ६ पुरैनियामा घर निर्माणका लागि खटिएको सेनाका एक अधिकृतले पनि जग खन्ने क्रममा स्थानीयको विवादका कारण निर्माणको काम रोकिएको बताए । अहिले घरका भग्नावशेष पन्छाएर सरसफाई मात्र गरिरहेको उनको भनाइ छ । काम छिट्टै सुरु हुन्छ भनेर माथिबाट खबर आएको तर कहिलेदेखि सुरु हुने जानकारी नभएको उनले बताए ।"
पहिलो पटक बस पुग्दा स्थानीय उत्साही,"अर्घाखाँची : अर्घाखाँचीको खिल्जी दुरवांगमा पहिलो पटक बस पुगेपछि स्थानीहरु उत्साही भएका छन् । दुरवांगमा बस पुगेपछि अर्घाखाँचीको भुमिकास्थानको खिल्जी, असुरकोटसँगै छिमेकी प्युठानको ऐरावती गाँउपालिका दांगबागका स्थानीयहरु पनि खुसी छन् । भुमिकास्थान नगरपालिकाका नगर प्रमुख रेशम थापाले औपचारिक रुपमा बस सेवाको उद्घाटन गरेका हुन् । नगरकै विकट स्थान भनेर चिनिने दुरवांगमा स्थानीयको चाहना अनुसार मोटरबाटो खन्ने काम सकेर बस सेवा सञ्चालन गरिएको नगर उपप्रमुख खडानन्द बेल्वासेले बताए । दैनिक रुपमा एक बस आवतजावत गर्ने गरि पश्चिम नेपाल बस व्यवसायी समितिले बस सेवा सञ्चालन गर्ने पश्चिम नेपाल बस व्यवसायी समितिका अर्घाखाँची रुट इन्चार्ज रामबहादुर बस्नेतले बताएका छन् ।"
१५० किलो गाँजासहित दुई पक्राउ,"मलंगवा : सर्लाहीमा प्रहरीले ठूलो परिमाणमा लागु औषध गाँजा सहित दुई जनालाई पक्राउ गरेको छ। प्रहरीले लालबन्दी नगरपालिका वडा नम्बर ७ बाट १५० किलो गाँजा सहित दुई जनालाई पक्राउ गरेको हो। लालबन्दी नगरपालिका ७ का ३७ वर्षीय सनोजराज घिमिरे र पर्साको वीरगञ्ज महानगरपालिका १८, भीस्वा घर भई हाल लालबन्दीमा ग्यारेज चलाउँदै आएका २२ वर्षीय सिधु सिंह पक्राउ परेका हुन्। प्रहरीले उनीहरूबाट बीआर ३० पी १४५८ नम्बरको भारतीय स्कारपियो पनि बरामद गरेको छ। विशेष सुराकीको आधारमा घिमिरे र सिंहलाई प्रदेश प्रहरी कार्यालय जनकपुर र इलाका प्रहरी कार्यालय लालबन्दीको संयुक्त टोलीले लागु औषध गाँजा सहित पक्राउ गरेको हो। स्थानीय र भारतीय बजारमा गाँजाको पोका बनाएर बिक्री वितरण गर्दै आएको सूचना प्राप्त भएपछि खोज तलाश गर्नेक्रममा उनहरूलाई पक्राउ गरिएको जिल्ला प्रहरी कार्यालय सर्लाहीका प्रहरी नायब उपरीक्षक प्रतितसिंह राठौरले जानकारी दिए। लालबन्दी नगरपालिका ६ का सङ्गम लामाको घरबाट पनि प्रहरीले ६२ किलो गाँजा बरामद गरेको छ। प्रहरीले गाँजा बरामद गरेपनि घरका मानिसहरु फरार रहेको प्रहरीले जनाएको छ। सिन्धुली र मकवानपुरको पहाडी क्षेत्रमा उत्पादन हुने गाँजा खोलाको बाटो हुँदै सर्लाही आउने गरेको प्रहरीले जनाएको छ। स्थानीय बजार र भारतमा माग बढीपछि केहीदिन देखि सर्लाहीमा गाँजा तस्करी बढेर आएको छ। तस्करी मौलाउँदै गएपछि प्रहरीले पनि निगरानी बढाएपछि धमाधम तस्कर पक्राउ पर्न थालेका छन्। नवलपुर, लालबन्दी, हरिवन, बागमती, चन्द्रनगर, पर्सा, मलङ्गवा लगायतको स्थानबाट दर्जन भन्दा बढी तस्करहरु पक्राउ परिसकेका छन्। एकहप्ता अघिमात्र सर्लाहीको नारायणखोलाबाट सय किलो गाँजा सहित दुई जना पक्राउ परेको थियो।"
काम रोक्नेविरुद्ध यसरी कड्किए कुलमान (भिडियो),"काठमाडौं : त्रिशुली थ्री बी हब सबस्टेसन निर्माणको स्थलगत अनुगमनमा आएका नेपाल विद्युत प्राधिकरणका कार्यकारी निर्देशक कुलमान घिसिङ बिहीबार काम रोकेको भन्दै केही स्थानीय बासिन्दासँग कड्किए। केही दिनदेखि सरोकार समितिका नाममा आयोजनास्थलको काम रोकिएपछि कार्यकारी निर्देशक घिसिङ बिहीबार आफैं त्यहाँको स्थलगत अनुगमनमा आएका थिए। नेपाल विद्युत प्राधिकरणले नुवाकोटको किस्पाङ गाउँपालिका वडा नम्बर ५ पैह्रेबेसीमा सब स्टेसन निर्माण गरिरहेको छ। पारी रसुवाको उत्तरगया गाउँपालिका ४ र वारी किस्पाङ गाउँपालिका ५ र बीचमा त्रुशुली नदी। उत्तरगया गाउँपालिका ४ का केही स्थानीयले त्रिशुली नदीको बगरमा पर्खाल बनाउन दुई दिसनदेखि अवरोध गर्दै आएका थिए। स्थानीयबासी शिवप्रसाद भट्टराईको नेतृत्वमा गठित सरोकार समितिको माग थियो पर्खाल बगरमा नभइ अझ माथि लगाउनुपर्यो। तर नुवाकोटका बासिन्दाको माग छ पर्खाल बगरमै लगाउनुपर्छ। परियोजनाले भने नदी कटानले रसुवातर्फको बस्तीमा समस्या नपारोस् भनेर सम्भावित दुर्घटना रोक्न प्रोटेक्सन वाल निर्माण गरिसकेको छ। तनहुँ हाइड्रोपावर लिमिटेडका सञ्चार विज्ञ सचेन गौतमका अनुसार निर्माणस्थलमा आएका कार्यकारी निर्देशक घिसिङले स्थानीयबासीका माग हेरे, निर्माण क्षेत्रको अनुगमन गरे र आफू आएको थाहा पाएपछि त्यहीँ आइपुगेका सरोकार समितिका सदस्यहरूलाई चेतावनी दिए कुनै पनि हालतमा काम नरोक्नुस्। यसअघि पनि उपभोक्ता समितिकै संयोजक भएर परियोजनाको काममा संलग्न भट्टराईले हाल आएर काम रोकेपछि कुलमान निर्देशनात्मक शैलीमा प्रस्तुत भएका हुन्। कुलमानले निर्माणस्थलबाटै नुवाकोटका प्रमुख जिल्ला अधिकारी उद्धबबहादुर थापालाई फोन गरी प्रहरी लगाएर भएपनि अवरोध हटाउन भने। गौतमका अनुसार यो सब स्टेसनमा एक वर्षभित्र २०० मेगावाट विद्युत जोड्ने लक्ष्यसहित काम भइरहेको छ। हेर्नुस् कुलमान पुगेपछि निर्माणस्थलमा सचेन गौतमले खिँचेकाे भिडियोः"
चट्याङ लागेर २८ भेडा मरे,"बेंसीसहर : लमजुङको दूधपोखरी गाउँपालिका१ मलेया डाँडामा रहेको घुम्ती भेडीगोठमा चट्याङ पर्दा २८ भेडा मरेका छन् ।गएको वैशाख २८ गते शनिबार साँझ परेको चट्याङ लागेर भेडीगोठका २८ वटा भेडा मरेको दूधपोखरी गाउँपालिका पशु सेवा शाखाका नायब पशु स्वास्थ्य प्राविधिक दिनेश गुरुङले जानकारी दिए। चट्याङ लागेर भेडा मरेको खबर पाएसँगै वैशाख ३० गते नै गुरुङसँगै दोर्दी गाउँपालिका पशु सेवा शाखाका नायब पशु स्वास्थ्य प्राविधिक विनोदप्रसाद कट्टेल र भेडापालन समूहका १३ जना किसान १२ घण्टा पैदल हिँडेर भेडीगोठ पुगेका थिए । चट्याङ लागेर २८ वटा भेडा मरेको पशु सेवा शाखाका नायब पशु स्वास्थ्य प्राविधिक गुरुङले जानकारी दिए।भेडा मर्दा झण्डै साँढे ५ लाख बढीको क्षति भएको छ।दूधपोखरी गाउँपालिका६, र दोर्दी गाउँपालिका५ का किसानले संयुक्त रुपमा 'पतिपुरे सामुदायिक भेडापालन समूह' गठन गरी भुम्ती भेडीगोठमा भेडापालन गरेका थिए। भेडा मर्दा किसान चिन्तित बनेका छन्। भेडीगोडमा ६ सय ४० बढी भेडा रहेका छन्। दूधपोखरी गाउँपालिकाकाको ओखारी, साल्मे, भीरकुना र दोर्दी गाउँपालिकाको सिम्रुङ र पाचोकका गरी २५ जना बढी किसानले यसै घुम्ती भेठीगोठमा भेडा पाल्दै आएका छन्। यस भेडीगोडमा ४ जना भेडीगोठाला रहेका छन्।दूधपोखरी गाउँपालिकामा १० वटा भेडीगोठ रहेका छन्।"
कनकाई पुलमा बम राखेको आरोपमा ५ पक्राउ,"बिर्तामोड : पूर्व पश्चिम राजमार्गअन्तर्गत झापाको कनकाई पुलमा कुकर बम भन्दै शंकास्पद वस्तु राखेको आरोपमा प्रहरीले पाँचजनालाई पक्राउ गरेको छ। प्रदेश १ प्रहरी कार्यालय विराटनगरको रिजनल इन्भेस्टिगेसन टिम (रिट) र जिल्ला प्रहरी कार्यालय झापाको संयुक्त टोलीले इटहरी चोक नजिकैबाट दुईजना र झापाबाट तीनजनालाई पक्राउ गरेको हो। उनीहरुलाई अनुसन्धानका लागि इलाका प्रहरी कार्यालय बिर्तामोडमा राखिएको जिल्ला प्रहरी कार्यालय झापाले जनाएको छ। पक्राउ परेका सबैको नाम गोप्य राखिएको छ।झापाका प्रहरी प्रवक्ता महेन्द्रकुमार श्रेष्ठले घटनामा अन्यको पनि संलग्नता हुनसक्ने भएकाले उनीहरुको नाम सार्वजनिक नगरिएको बताए। वैशाख २९ गते बिहान गोर्खा नेपाल जनुमक्ति मोर्चाको नामको पर्चासहित प्रेसर कुकुर भेटिएको थियो। मोर्चाले सुगौली सन्धी मार्फत नेपालले गुमाएको भूमि फिर्ता, २०४६ देखि अहिलेसम्मको विदेशीलाई दिएको अंगीकृत नागरिकता फिर्ता, संघीयता खारेज, भ्रष्टचारीलाई कारबाही, निःशुल्क शिक्षा र उपचारसहितको माग राखेको पर्चा पनि सँगै फेला परेको थियो।"
मिडिया काउन्सिल विधेयकविरुद्ध पोखरामा आन्दोलन,प्रेस स्वतन्त्रता हनन् गर्ने गरी सरकारले संसदमा दर्ता गरेको मिडिया काउन्सिल विधेयक र संसदमा ल्याउने तयारी गरेको आम सञ्चार विधेयकको विरोधमा पोखरा बीपी चोकमा प्रदर्शन गर्दै पत्रकार । तस्बिर : कृष्णमणि बराल
साइकलबाट लडेर विद्यार्थीको मृत्यु,विराटनगर : विद्यालयमा पढेर घर फर्कदै गरेका विराटनगरका एक विद्यार्थीको आफैँले चलाएको साइकलबाट लडेर मृत्यु भएको छ। विराटनगर महानगरपालिका१८ घर भएका १५ वर्षीय विक्रमकुमार अमातको मृत्यु भएको मोरङ प्रहरीका प्रवक्ता डीएसपी घनश्याम श्रेष्ठले बताए। उनका अनुसार विराटनगर१५ मा रहेको जनविकास माविको कक्षा ८ मा अध्ययनरत अमात दिउँसो १ बजे स्कुलबाट आफैं साइकल चलाएर घर फर्कदै थिए। साइकलबाट लडेर घाइते भएपछि उपचारका लागि न्युरो अस्पताल ल्याउन साथ उनको मृत्यु भएको प्रहरीले जनाएको छ।
"बाँचुञ्जेल 'धादिङे', मरेपछि 'गोर्खाली'","धादिङ : जिन्दगीभर धादिङबासी भएर बाच्नेहरु मरेपछि गोरखा जिल्लाका हुन्छन् भन्ने झट्ट सुन्ने जोकोहीलाई पनि अचम्म लाग्न सक्छ।तर, यो सत्य हो।२०२८ सालदेखि धादिङमा नै बसोबास गर्दै आएका मुसलमान समुदाय यो तीतो यथार्थ भोग्न बाध्य छन्। धादिङमै जन्मे हुर्केर धादिङ जिल्लाको रहनसहनमा बसोबास गरेका उनीहरु मृत्युपछिको अन्तिम संस्कार गर्ने ठाउँ नपाउँदा पुख्र्यौली थलो गोरखा जाने गर्छन्। मृत्यु शास्वत सत्य हो, ढिलो चाँडो जोकोहीले पनि यो अवस्थामा पुग्नैपर्छ तर धादिङ जिल्लामा मृत्युवरण गरेका मुसलमान समुदायका जोकोहीलाई पनि अन्तिम संस्कारका लागि गोरखा नै लानुपर्ने बाध्यता धादिङका मुसलमानमा छ। मुसलमान समुदायको धार्मिक शास्त्रअनुसार मृत्युपछिको संस्कार गर्दा जमिनमा शव गाड्नुपर्ने हुन्छ तर धादिङ जिल्लाभर नै त्यो ठाउँ उनीहरुका लागि उपलब्ध छैन। खुल्ला जग्गा र वन क्षेत्रमा गाड्नका लागि लैजाँदा धार्मिक विवाद उत्पन्न हुने डरका कारण धादिङ जिल्लामा मृत्यु भएका मुसलमानलाई सिरक डसनामा पोको पारी गोरखाको ताप्ले पुर्याउनुपर्ने बाध्यता रहेको धादिङ मुस्लिम समुदायका अध्यक्ष सम्शोदिन मियाँले बताए। उनले भने, 'हाम्रो जग्गा जमिन, लालपूर्जा, मतदाता नामावली सबै धादिङको छ, राज्यलाई तिर्नुपर्ने हरेक किसिमका कर धादिङ जिल्लाबासी भएरै तिर्दै आएका छौँ तर, मृत्युपछि शव गाड्ने ठाउँ समेत नपाउँदा भने कताकता खल्लो लाग्छ।' अन्तिम संस्कारको समस्या दैनिक भोग्नुपर्ने समस्याजस्तो नभएपनि जुनदिन आइपर्छ त्यो दिन निकै समस्या पर्ने गरेको सम्शोदिनले बताए।'जिन्दगीभर धादिङमा बाँचेको मान्छे मरेपछि पोको पारेर गोरखा लैजाँदा कताकता तीतो अनुभव हुन्छ,' सम्शोदिनले भने। नेपालको ऐन नियम कानुन मानेर हामी बसेकाले मृत्युपछिको अन्तिम संस्कार गर्नका लागि पनि जमिन उपलब्ध हुनुपर्ने उनी बताउँछन्। १ वर्षअघि ७० वर्षीय जुम्मदिन मिँयाको मृत्यु भएपछि उनको शव गाड्नका लागि ठूलो रकम खर्च गरेर शव गोरखाको ताप्ले पुर्याइयो। त्यसैगरी धादिङमा नै लामो समयअघिदेखि व्यवसाय गरेर बसेका भारत मोतीहारीका अब्दुल जलील अन्सारी र मन्टु अन्सारीको मेसिन दुर्घटनामा परेर मृत्यु भयो।उनका आफन्तले ८० हजार खर्च गरेर शव उनकै गाउँमा पठाइदिए। यस्ता थुप्र उदाहरण छन्, मरेपछि शव गाड्ने ठाउँ नभएर अन्यत्र पठाएको। सम्शोदिन भन्छन्, 'हाम्रो जिल्लामा गाड्ने ठाउँ मिलेको भए त्यति खर्च गरेर शव पठाउनुपर्ने बाध्यता थिएन, किनभने अन्तिम संस्कार गर्ने सबै परिवार यतै थिए।' धादिङ जिल्लामा शवबाहन छैन, जुनसकै गाडी र एम्बुलेन्सले शव बोक्न गाह्रो मान्छन्। बोकेर लगेपनि धेरै भाडा तिर्नुपर्ने पर्छ। सबै मुसलमान सम्पन्न पनि छैनन्। धादिङ जिल्लामै व्यवसाय गरिबसेका मोहम्मद हविवले भने, 'खर्च गर्न नसक्ने व्यक्तिका लागि यो टाउको दुःखाइको विषय हुनेगर्छ।' धादिङ जिल्ला सदरमुकाम आसपासमा ३० घर मुसलमान बसोबास गर्छन्। उनीहरुसँग ८० भन्दा बढी मतदाता नै छन्। उनीहरु पञ्चायत कालदेखि जिल्लाका नेतालाई भोट दिन्छन् तर यो तीतो समस्या बुझिदिने र सुनिदिने कोही नभएको जुम्मदिन मियाँले गुनासो गरे। धादिङ बसेरै जिल्लाका पार्टी नेतृत्वमा पनि मुस्लिम समुदाय पुगेका छन्। रहिम बकस मियाँ (अन्तरे) नेपाली कांङग्रेस जिल्ला कार्य समितिको सदस्य समेत बनेका थिए।तर समग्र समुदायको साझा समस्या समाधान गराउन भने कसैले सकेका छैनन्। 'देख्नेलाई त यो समस्या सामान्य लाग्न सक्छ, ७२ वर्षीय जुम्मदिन मियाँले भने, 'धादिङ बस्न थालेदेखि हरेक वर्ष एकदुइ पटक यो समस्या भोग्दै आइरहेका छौँ।हाम्रो समस्या बुझिदिने कोही छैन।' मुसलमान समुदायले स्थानीय सरकारलाई पनि गुहारेका छन्।धादिङको नीलकण्ठ नगरपालिकाले ढिलोचाँडो मुसलमान समुदायको अन्तिम संस्कार गर्नका लागि जग्गा उपलब्ध गराउने प्रतिबद्धता जनाएको छ।नीलकण्ठ नगरपालिकाको ८ मा रहेको एउटा वनमा उनीहरुले शवदाहस्थल माग गरेका छन् र वडा कार्यालयमा समेत निवेदन दिएका छन्। तर शव गाड्नुपर्ने र भावी पुस्ताले पनि यही ठाउँ प्रयोग गर्न पाउने गरी भोगचलन गर्नुपर्ने हुनाले पछि विरोध नआउने गरी सार्वजनिक सुनुवाईछलफल गराएर मात्र जग्गा दिनुपर्ने उनीहरुको माग छ। २०२८ सालमा गोरखाको ताप्लेबाट व्यवसायको शिलशिलामा रहिम बकस मियाँ धादिङ जिल्ला आएका थिए। उनकै सम्पर्कमा उनका नातेदार र आफन्तको धादिङ आउने क्रम सुरु भयो। अहिले धादिङ जिल्लाका विभिन्न ठाउँमा मुसलमान समुदाय बसोबास गरिरहेका छन्। ३० घरधुरी त जिल्ला प्रशासन कार्यालय धादिङमा दर्ता भएको 'धादिङ मुस्लिम समुदाय' मा आवद्ध छन्।उनीहरुले नै धार्मिक प्रवचन र मुस्लिम धर्मको शिक्षादीक्षाका लागि एउटा मदरसा समेत संचालन गरेका छन्।"
इन्जिनियरको प्रमाणपत्र नक्कली,"काठमाडौं : बुढीगंगा गाउँपालिका गाउँ कार्यपालिकाको कार्यालय हात्तीमुढा, मोरङका इन्जिनियर चन्द्रनारायण चौधरीको शैक्षिक योग्यताको प्रमाण पत्र नक्कली पाइएको छ। अख्तियार दुरुपयोग अनुसन्धान आयोगले गरेको अनुसन्धानमा इन्जिनियर चौधरीको प्रमाण पत्र नक्कली भएको भेटिएको हो। नक्कली प्रमाण पत्र पेस गरेर सरकारी सुविधा लिएको भन्दै अख्तिायरले उनीविरुद्ध विशेष अदालतमा मुद्दा दायर गरेको छ। उनले बिहार विद्यालय परिक्षा समिति, पटना, भारतबाट आइएससी पास गरेको गलत विवरण राखी नक्कली लब्धांकपत्र र प्रमाणपत्र बनाई माथिल्लो पद हैसियत वा सुविधा भई लाभ समेत लिएको देखिँएपछि उनीविरुद्ध अनुसन्धान सुरु भएको थियो। इन्जिनियर चौधरीविरुद्ध भ्रष्टाचार निवारण ऐन बमोजिम सजायको मागदाबीसहित विशेष अदालत काठमाडौंमा मुद्दा दायर भएको छ।"
"प्रचण्ड हिँड्ने बाटो बन्ने, हाम्रो नबन्ने?","ललितपुर : सातदोबाटोचापागाउँ सडकखण्ड तत्काल नबनेपछि स्थानीयले आन्दोलनलाई बिहीबार पनि निरन्तता दिएका छन्। शुक्रबारदेखि सुनाकोठी, ठेचो, चापागाउँका स्थानीय आन्दोलित भएका हुन्। सुनाकोठीका स्थानीयसमेत रहेका उपत्यका सडकपीडित संघका केन्द्रीय उपाध्यक्ष अशोक महर्जनले सडक पीडितका माग पूरा नभएसम्म सडक अवरुद्ध हुने बताए। ठेकेदारलाई काम गर्न नलगाएसम्म आन्दोलन जारी रहने उनको भनाइ छ। १५ करोड रुपैयाँ ठेकेदारले झ्वाम पारिसकेको छ, महर्जनले प्रश्न गरे, प्रशासनले किन कारबाही गर्न सक्दैन? स्थानीय आन्दोलित भएपछि सडक खुलाउन गत मंगलबार चाकुपाटस्थित सडक विभागको कार्यलयमा सरोकारवालाको बैठक बसेको थियो। लगनखेलसातदोबाटो सडकमा डोजर चल्यो : १४ घर भत्किए स्थानीयको चेतावनीको प्रभाव : चापागाउँसातदोबाटो सडक मर्मत हुने विस्तारबिना नै पिच हुने भयो सातदोबाटो चापागाउँ सडक खुलेन सातदोबाटोचापागाउँ सडक बैठकमा ललितपुरका प्रतिनिधिसभा सदस्य पम्फा भुषाल, नवराज सिलवाल, पूर्वमन्त्री उदय शमशेर राणा, गोदावरी नगरपालिकाका मेयर गजेन्द्र महर्जनलगायतले सडक विभागका महानिर्देशकसँग गरेको छलफल सकारात्मक भएको थियो। सडकको अवलोकन गर्न पुगेका जिल्ला प्रशासन कार्यालय ललितपुरका प्रमुख प्रेमराज जोशीले स्थानीयलाई बन्द खुलाउन आग्रह गरेका थिए। तर, उनको आग्रहलाई स्थानीयले स्वीकार गरेनन्। सुनाकोठीका सुमन डंगोलले वर्षौसम्म सडक नबनेपछि स्थानीय आक्रोशित भएर आन्दोलनमा आएको बताए। जनताले बर्षौसम्म पीडा भोग्दा पनि सरकार कानमा तेल हालेर बसेको उनको आरोप छ। प्रचण्ड हिँड्ने बाटो बन्ने, हाम्रो चाहिँ नबन्ने?, उनले आक्रोशित हुँदै प्रश्न गरे।"
घरेलु रक्सीमा प्याड र पिसाब !,"दाङ : दाङमा उत्पादन हुने घरेलु मदिरा (रक्सी)मा महिलाले महिनावारी हुँदा प्रयोग गरिएका प्याड र पिसाब प्रयोग हुने गरेको पाइएको छ । दाङमा घरेलु रक्सी बनाउनेहरुले अन्नसँगै महिलाले महिनावारीका बेला प्रयोग गर्ने प्याड, पुराना बोरा, जुत्ताचप्पल र पिसाबको प्रयोग गर्ने गरेको भेटिएको हो । सामुदायप्रहरी साझेदारी कार्यक्रम अन्तरगत मदिरा नियन्त्रण अभियानमा यस्तो अवस्था भेटिएको प्रहरीले जनाएको छ । स्थानीयवासी, जनप्रतिनिधि, टोल विकास संस्था, महिला र प्रहरीको संयुक्त सहभागितामा भएको अनुगमनमा घोराही उपमहानगरपालिका वडा नम्बर ४ का विभिन्न स्थानमा भेटिएको घरेलु रक्सीमा यस्ता चिज प्रयोग भएको पाइएको स्थानयी हेमराज शर्माले बताए । रक्सीका कारण समाजका झैझगडादेखि विभिन्न असामाजिक क्रियाकपाल भइरहेको ठहर गर्दै थालिएको समुदायप्रहरी साझेदारी कार्यक्रम अन्तर्गत वडाका विभिन्न टोलबाट जफत गरिएको घरेलु रक्सीमा त्यस्ता वस्तु भेटिएको र घरेलु रक्सी हानिकारक भएको भेटिएको प्रहरीले बताएको छ । यो अभियान थाल्ने बेलामा हामीले कल्पना नगरेका वस्तुहरु रक्सी बनाउन प्रयोग गरिएको भेटियो, प्रहरी चौकी गोग्लीका इञ्चार्ज विष्णुबहादुर बुढाथोकीले भने, भन्न पनि लाज लाग्छ । प्याड, प्याज राखेका पुराना बोरा, फाटेका जुत्ता चप्पल र मानिसको पिसाबसमेत घरेलु मदिरा बनाउदा प्रयोग गरेको भेटियो । स्थानीय स्तरमा उत्पादन हुने रक्सीमा विषाक्त पदार्थहरुको प्रयोग गरेको पाइएपछि रक्सीलाई नष्ट गरिएको बताइएको छ । अवैध रुपमा रक्सी उत्पादनले घरेलु हिंसा, समाजमा झैझगडा, स्वास्थ्यमा असर र आर्थिक नोक्सानी हुने भन्दै नियन्त्रण गर्न थालिएको घोराही उपमहानगरपालिका४ का अध्यक्ष भीमबहादुर सार्कीले बताए । टोलीले अहिलेसम्म ५ हजार लिटर अवैध रक्सी जफत गरेर नष्ट गरेको बताएको छ । वडाका वसन्तपुर, बाह्रहाङे, उपल्लो भकारे, तल्लो भकारे, ढुंगेडाँडा, फल्ले डाँडा, माझगाउँ, सुनपुर, राजधानी टोल, पारखेत, शान्तिनगरलगायत टोलका गाउँमा अवैध रुपमा मदिरा उत्पादन भइरहेको पाइएकोको नष्ट गरिएको अध्यक्ष सार्कीले बताए ।"
"रुपन्देहीमा गोली चल्यो : एक घाइते, एक पक्राउ","भैरहवा : रुपन्देहीको शंकरपुर नाकामा बिहीबार दिउँसो गोली चलेको छ। भारतबाट हतियार लिएर नेपाल प्रवेश गरेका एक व्यक्तिलाई पक्राउ गर्ने क्रममा आक्रमण भएपछि प्रहरीले गोली चलाएको हो। सादा पोशाकका प्रहरीमाथि आक्रमण भएपछि आत्मरक्षाका लागि गोली चलाउनुपरेको रुपन्देहीका प्रहरी प्रवक्ता डीएसपी धर्मराज भण्डारीले जानकारी दिए। प्रहरीका अनुसार गोली लागेर घाइते भएका व्यक्तिलाई भारतीय पक्षले नै उठाएर लगेका छन्। प्रहरीले पक्राउ गर्न खोज्दा गुहार मागेपछि भारतीयहरु नेपाली सीमाक्षेत्रमा प्रवेश गरेर प्रहरीलाई आक्रमण गरेका थिए, डीएसपी भण्डारीले भने, प्रहरीले आत्मरक्षाका लागि गोली चलाएको हो। प्रहरीको गोली लागेर घाइते भएका व्यक्ति भारतीय नागरिक हुन्। स्रोतका अनुसार पक्राउ भारत महाराजगंज जिल्ला फरेन्दाका झिनक धोबी हुन्। स्रोतका अनुसार घाइते पक्राउ परेका धोबीका भतिज दिलिप हुन्। प्रहरीले धोबीको साथबाट एउटा अटोमेटिक पेस्तोल बरामद गरेको छ। आक्रमणमा ३ जना प्रहरी धाइते भएको छन्"
प्रहरीकै पेस्तोल हरायो,"बिर्तामोड : जिल्ला कारागार झापाको सुरक्षार्थ खटिएका एक प्रहरीको पेस्तोलसहित १४ राउण्ड गोली भरिएको म्यागजिन हराएको छ। सुरक्षामा खटिएका एक प्रहरीले प्रहरी जवानकुमार भोटेलाई हतियार बुझाए पनि प्रहरी भित्रैबाट पेस्तोल हराएको घटना सार्वजनिक भएको हो। पेस्तोल बुझाउने प्रहरीको नाम भने सार्वजनिक गरिएको छैन। प्रहरी नायव निरीक्षक नरेश आचार्य घर बिदामा गएका बेला कारागार सुरक्षाको जिम्मा प्रहरी सहायक निरीक्षक हिरण सिंहलाई दिइएको थियो। त्यही बेला पेस्तोल हराए पनि कुन दिनदेखि हराएको भन्नेमा प्रहरी नै अनबिज्ञ देखिएको छ। कारागार सुरक्षार्थ खटिएका सुरक्षाकर्मीबाटै हतियार हराएपछि प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठको संयोजकत्वमा छानविन समिति गठन गरिएको छ। समितिले हराएको हतियार बारे अनुसन्धान थालेको जनाएको छ। डीएसपीको नेतृत्वमा छानविन समिति गठन गरी अनुसन्धान भइरहेको छ, बाँकी विवरण आउला, जिल्ला प्रहरी कार्यालय झापाका प्रहरी उपरीक्षक दिनेशराज मैनालीले भने। ९ महिनाअघि सोही कारागारबाट फरार भएका एक बन्दी अझै फेला परेको छैन। कारागार सुरक्षार्थ खटिएका प्रहरीकै लापरवाहीले एक बन्दी फरार भएका थिए। गौरादह नगरपालिका८ स्थित जुरोपानी निवासी २४ वर्षीय उमेश माझी फरार भएका हुन्।"
खुलेन सातदोबाटोचापागाउँ सडक,"ललितपुर : सडक कालोपत्रे गर्नुपर्ने माग गर्दै एक सातादेखि सातदोबाटोचापागाउँ सडक खण्ड अवरुद्ध छ। बुधबार यो खण्ड साविककै क्षेत्रफलमा कालोपत्रे गर्ने सहमति पनि भयो। सहमति भएको घण्टा नबित्दै स्थानीयले पुनः सडक अवरुद्ध गरेका छन्। महानगरीय वृत्त चापागाउँका डीएसपी राजकुमार खीउजुका अनुसार खुलेको केहीबेरमा स्थानीय पुनः सडकमा उत्रिएर विरोध जनाएका कारण सडक अवरुद्ध भएको हो। स्थानीयको प्रदर्शनका कारण सवारी साधान नचल्दा यात्रुले सास्ती भोगिरहेका छन्। विद्यालय तथा कलेजका बसलाई आउजाउमा अवरोध पुर्याइएको छ। एक सातादेखि चलेको आन्दोलन अन्त्य गर्न सडक विस्तार नगरी यथावतरुपमा कालोपत्रे गर्ने सहमति बुधबार भएको थियो। ०७१ सालमा टेण्डर भए पनि यो सडक अझै बनेको छैन। पानी परेपछि हिलो र अरु बेला बुङबुङती धुलो उड्ने गर्दछ। खाल्डाखुल्डी युक्त सडकका कारण दर्जनांै दुर्घटना भइसकेका छन्। तत्काल यथास्थितिमा सडक कालोपत्रे गर्ने निर्णय भएको छ, गोदावरी नगरपालिकाका मेयर गजेन्द्र महर्जनले भने, सडक विस्तार गर्नुपर्ने अवस्था रहेपनि अहिलेकै अवस्थामा कालोपत्रे गर्न सहमति भएको हो। छिटो काम सम्पन्न गर्ने निर्णय भएको छ। सहमतिपछि पनि सडक अवरुद्ध कायमै रहेकोमा उनले चिन्ता व्यक्त गरे। एक सातादेखि सडक अवरुद्ध गरी आन्दोलनमा बसे पनि माग सुनुवाइ नभएपछि मंगलबार चाकुपाटस्थित सडक विभागको कार्यालयमा जुलुससहित स्थानीय पुगेका थिए। उनीहरूले सडक विभागमा धुँवाधुलो अति भो, ठेक्का भाको कति भो ? भन्दै नारावाजी गरेका थिए। सडक मर्मतको जिम्मा लिएका ठेकेदार कम्पनीले भने सडक विस्तार गर्नुपूर्व सडक वरपरका संरचना हटाउनुपर्ने माग गर्दै आएको छ। ठेकेदारलाई कारबाहीको माग गर्दै सडक अवरुद्ध, स्थानीय र प्रहरीबीच झडप सडकमा पोखिएको जनआक्रोश बौद्धजोरपाटी सडक तत्काल कालोपत्र हुने स्थानीयको चेतावनीको प्रभाव : चापागाउँसातदोबाटो सडक मर्मत हुने सडकमा उत्रिए चापागाउँवासी (फोटोफिचर) विस्तारबिना नै पिच हुने भयो सातदोबाटो चापागाउँ सडक खुलेन सातदोबाटोचापागाउँ सडक"
विद्यालयबाट घर फर्किँदै गरेकी ६ वर्षीया बालिका बलात्कृत,बिर्तामोड : झापाको हल्दिवारी गाउँपालिकामा ६ वर्षीया बालिका बलात्कृत भएकी छिन्। हल्दिबारी ३ का अन्दाजी १६ वर्षीय किशोरले छिमेकी बालिकालाई बलात्कार गरी फरार भएको जिल्ला प्रहरी कार्यालय झापाले जनाएको छ। स्थानीय एक विद्यालयको बाल विकास कक्षामा अध्ययनरत ती बालिकालाई सोही विद्यालयमा पढने किशोरले बलात्कार गरेको पीडितका परिवारजनले प्रहरीमा उजुरी दिएको झापाका प्रहरी नायव उपरीक्षक (डिएसपी) महेन्द्रकुमार श्रेष्ठले जानकारी दिए। प्रहरीका अनुसार गत बिहीबार बेलुका विद्यालयबाट घर फर्किने क्रममा मकैबारीमा फलेको पुटुकी खान जाउ भन्दै बालिकालाई किशोरले जबरजस्ती करणी गरेका थिए। बलात्कृत बालिका घर रुदै पुगेपछि घटना बाहिरीएको हो। ती किशोरले यसअघि पनि ती बालिकालाई पटक पटक बलात्कार गरेको समेत खुलेको छ। हाल बालिकाको मेची अञ्चल अस्पतालमा उपचार भइरहेको छ।घटनापछि पीडित बालिकाका परिवारजनले प्रहरी चौकी वडाबारीमा उजुरी दिएका हुन्।यता प्रहरी कार्यालय झापाले फरार रहेका किशोरको खोजी गरिरहेको डिएसपी श्रेष्ठले बताए।
पत्नीमाथि एसिड प्रहार,"काठमाडौं : राजधानीको कालोपुलकी जेनी खड्का एसिड प्रहारबाट गम्भीर घाइते भएकी छन्। घरायसी विवादमा बुधबार साँझ पति विष्णु भुजेलले एसिड प्रहार गर्दा खड्काको गाला, छाती र हात जलेको छ। खड्कालाई सुरुमा चाबहिलस्थित ओम अस्पतालमा उपचार गरिएको थियो। त्यहाँ उपचार हुन नसकेपछि उनलाई कीर्तिपुर अस्पताल लगिएको महानगरीय प्रहरी परिसर टेकुका प्रमुख एसएसपी उत्तमराज सुवेदीले बताए। अस्पतालका अनुसार उनको अवस्था चिन्ताजनक छ। प्रहरीले एसिड प्रहार गर्ने भुजेललाई पक्राउ गरेको छ। सुवेदीका अनुसार खड्का विगत एक वर्षदेखि माइत बस्दै आएकी थिइन्। खड्का भुजेलकी दोस्री पत्नी हुन्। उनका दुई वर्षका छोरा छन्। भुजेलले खड्कालाई बेलाबेलामा धम्क्याउँदै आएका थिए। भुजेलले बुधबार साँझ सल्लाह गर्न बोलाएर खड्कामाथि एसिड प्रहार गरेको परिसरका प्रवक्ता डिएसपी होबिन्द्र बोगटीले बताए। यसअघि २०७१ फागुनमा राजधानीको झोंछेमा ट्युसन पढ्न गएका दुई किशोरी सीमा बस्नेत र संगीता मगरमाथि एसिड प्रहार भएको थियो। एसिड आक्रमणकी घाइते सम्झनाको मृत्यु एसिड उपलब्धतामा कडाइ चाहिन्छ एसिड प्रहार प्रकरण : शाैचालय जान पनि डर जहाँ एसिडपीडित, त्यहाँ सीमा एसिडपीडितलाई ऋणको चिन्ता एसिडले अनुहार खायो, सरकारले न्याय ससुरालीमै पत्नीमाथि एसिड प्रहार"
अदालतको आदेश नमानेपछि मालपोत प्रमुखलाई पाँच हजार जरिवाना,"काठमाडौं : संविधान र कानुन अनुसार अदालतको आदेश सबैले मान्नुपर्ने मान्यता हो। आदेश एकैपटकमा पालना गर्नुपर्नेमा मालपोत कार्यालय डिल्लीबजारबाट पाँचौंपल्टसम्म पनि अटेरी भयो। जग्गासम्बन्धी एक विवादमा उच्च अदालत पाटनले डिल्लीबजार मालपोत प्रमुख विश्वराज मरासिनीलाई फाइल पठाइदिन पहिलोपल्ट गत वर्षको जेठ ३० मा आदेश दिएको थियो। मालपोतबाट सरासर फाइल पठाउनुपर्नेमा आलटाल भयो। त्यसयता आदेश अनुसार चलानी नम्बर ७०० मा पहिलोपल्ट २०७५ जेठ ६ मा, ३९७१ चलानी नम्बरमा दोस्रोपल्ट २०७५ असार १८ मा, चलानी नम्बर ५३० मा तेस्रोपल्ट असोज १९ गते, चलानी नम्बर १०५८ मा चौथोपल्ट माघ ३ गते र चलानी नम्बर १३१२ मा पाँचौंपल्ट चैत ३ गते मालपोतलाई ताकेता गरिएको छ। काठमाडौं महानगरपालिका र मालपोतलाई विपक्षी बनाउँदै स्थानीय ओमी अमात्यलगायतले दायर गरेको रिटमा निर्णय फाइल पठाउनुपर्ने थियो। तर डिल्लीबजार मालपोत प्रमुख मरासिनीले पाँचौंपल्टसम्म पनि निच मारेर बसेपछि अदालतको धैर्यता टुटेको हो। आदेशपछि पनि ललितपुरबाट डिल्लीबजारसम्म पत्र पुग्न १२ दिन लागेको छ। अभिलेखबाट मालपोत प्रमुखले पत्र बुझेको देखिन्छ। अटेरीको हद नाघेपछि उच्चका न्यायाधीशद्वय मोहम्मद साबिर हुसेन र टेकनारायण कुँवरको संयुक्त इजलासले मरासिनीलाई पाँच हजार रुपैयाँ जरिवाना तोकेको छ। अदालतले जरिबानासहित मरासिनीलाई इजलासमा आफैं हाजिर हुनसमेत आदेश दिएको छ। पटक पटक पत्र लेख्दा पनि मालपोतले जग्गाको फाइल पठाउन नमानेपछि जरिबाना तोकिएको हो। अदालतको सजाय १ रुपैयाँ पनि ठूलो हो, रजिष्ट्रार बाबुराम दाहालले अन्नपूर्णसँग भने। उनले मालपोत प्रमुखलाई आफैं अदालतमा हाजिर भइ जरिबाना बुझाउन आदेश भएको बताए। पटक पटकको ताकेतामा फाइल नआएर अवाक बनेको अदालत प्रशासनले गत चैत ३ गते फेरि पनि आलटाल भए न्याय प्रशासन ऐन, २०७३ को दफा ३४ अनुरुप कारबाही हुने चेतावनीसमेत दिएको थियो। यो दफा अनुसार सम्बन्धित कार्यालयका कर्मचारी वा प्रमुखबाट फाइल उपलब्ध नभएमा पटकैपिच्छे एक हजारदेखि दश हजारसम्म जरिबाना गर्नसक्ने अधिकार इजलासलाई छ। तर अदालतले यसरी चेतावनी दिएको दुई महिना नाघिसक्दासमेत फाइल आएको छैन। अदालतले पहिलो पटकका लागि मरासिनीलाई पाँच हजार जरिबाना तोकेको छ। अब यस अदालतबाट २०७५ जेठ ३० मा भएको आदेश र माथि उल्लिखित विभिन्न मितिका पाँच थान पत्रको प्रतिलिपिसमेत साथै राखी पुनः सम्बन्धित कार्यालय प्रमुखको नाउँमा ७ दिनभित्र पूर्व आदेश कार्यान्वयन गर्नु भनी पत्राचार गर्नू, आदेशको व्यहोरा उल्लेख गर्दै इजलासले भनेको छ, मालपोत कार्यालय, डिल्लीबजार प्रमुखलाई उक्त आदेश अनुसारको कार्य सम्पन्न गरी उल्लिखित जरिबाना रकमसमेत बुझाउन सात दिनभित्र आफंै अदालतमा उपस्थित हुन आउनु भनी पत्राचार गरी नियमानुसार पेश गर्नुहोला। उच्च अदालत पाटनका रजिष्ट्रार दाहालले बारम्बार ताकेता गर्दा पनि फाइल नपठाएपछि अदालतको अवज्ञामा जरिवाना गरिएको बताए। फेरि पनि फाइल नआए पत्रको संख्या अनुसार पटकैपिच्छे जरिबाना गरिने जानकारी अदालतले दिएको छ।"
झुण्डिएको अवस्थामा किशोरीको शव फेला,"बैतडी : बैतडीको मेलौलीमा एक किशोरीको शव झुण्डिएको अवस्थामा फेला परेको छ। मेलौली नगरपालिका वार्ड नं ७ बनालीमा १९ वर्षीय किशोरी सावित्री चन्द घर नजिकैको मेलको रुखमा झुण्डिएको अवस्थामा बुधबार फेला परेकी हुन् । मणिलेक माध्यमिक विद्यालय काँडा मेलौलीमा कक्षा १२ अध्ययनरत छात्राको मृत्युको कारण खुल्न नसके पनि एक युवकलाई प्रहरीले नियन्त्रणमा लिएको छ । मृतकको कोठामा खानतलासी गर्दा सोही ठाउँका प्रशान्त क्षेत्रीको नागरिकता, फोटो फेला परेकाले अनुसन्धानका लागि क्षेत्रीलाई नियन्त्रणमा लिएको जिल्ला प्रहरी कार्यालय बैतडीका प्रमुख प्रहरी नायव उपरीक्षक नेत्रमणी गिरीले जानकारी दिए । किशोरीको सिरानीमा १० हजार नगद समेत फेला परेको उनले बताए ।"
चौतारोमा सूचना टाँसेर जग्गा पास,"इटहरी : इटहरीको ३ विगाहा ९ कट्ठा ११ धुर जग्गा चौतारोमा सूचना टाँसेको भरमा अर्कै व्यक्तिको नाममा पास भएको खुलेको छ। मोती प्रसाईंको नाममा रहेको १० करोड रुपैयाँ पर्ने जग्गा सुनसरी अमाहीबेल्हा७ कै लीलबहादुर नेपालको नाममा नामसारी भएको हो। २०६९ सालमा जग्गा नामसारी भइरहँदा जग्गा धनी मोती अमेरिकामा थिए। इटहरीका मोतीले डीभी परेपछि २०५६ सालमा जग्गा बेचविखन गर्न भनेर दाई ज्योतिको नाममा वारेसनामा गरिदिएका थिए। उनीहरूको सम्बन्ध बिग्रिएपछि २०६६ सालमा गोरखापत्रमा सूचना प्रकाशित गरी वारेसनामा बदर गरेको घोषणा गरे। वारेसनामा बदर भएको तीन वर्षभित्रै जग्गा नेपालको नाममा नामसारी भयो। अहिले उक्त जग्गा विष्णु अधिकारीको समूहले प्लटिङ गरी बेचिरहेको छ। जग्गाधनी मोती नेपाल आएर कानुनी लडाई लडे, तर केही नलागेपछि फर्किए। उनका दाई ज्योति न्याय खोज्दै भौतारिइरहेका छन्। इटहरी उपमहानगरपालिका ८ (ख) को कित्ता नं ९, १४, २०, ५३, ५४, ५५, ५६, ९२ का जग्गा एक पैसा पनि लेनदेन नभइ नेपालले हात पारेको प्रसाईंको आरोप छ। वारेसनामा बदर भइसकेपछि २०६५ मंसिर ७ गतेको मितिमा जग्गा बैना गरेको कागज नेपालले बनाएको उनको दाबी छ। नेपाली पढ्न नजान्ने बर्मेली समुदायका ज्योतिलाई झुक्याएर सहीछाप गराएपछि यो समूह केही समय सम्पर्कविहीन बनेको थियो। सहीछाप गराउँदा समूहले पुरानो वसियतनामा समेत लिएर गएको थियो। मैले पनि बदर भइसकेको वारेसनामा के काम लाग्ला र भनेर वास्ता गरिनँ र दिएँ, ज्योतिले भने, तर ब्याक डेटको बैना बनाएर सही गराउन ल्याएका रहेछन्। प्रसार्इंले आफूलाई झुक्याएर एक पैसा नदिइ ७० लाख रुपैयाँ बैना लिएको कागजमा सही गराएको गुनासो गरे। वारेसनामाको कागज र जग्गाको कागजात, सहीछाप लिएर गएको नेपाल समूहले मालपोत कार्यालय इनरुवाका कर्मचारीलाई प्रभावमा पारी जग्गा हडपेको प्रसाईंको आरोप छ। आफू नभएको समयमा म्याद तामेल गराउनु र नभेटिएको भन्दै चौतारोमा सूचना टाँसेकै भरमा लाखौंको जग्गा पास गरेको उनको आरोप छ। आफू भारत गएको समयमा २०६८ माघ महिनामा इटहरी५ स्थित चौतारोमा सूचना टाँसेर बेपत्ते तामेल गराइएको प्रसार्इं बताउँछन्। इटहरी५ स्थित अस्थायी ठेगानामा कोही नभेटिए स्थायी ठेगानामा म्याद तामेल गर्नुपर्नेमा त्यसो नगरी चौतारोमा सूचना टाँसेर औपचारिकता पूरा गरिएको प्रसाई दाजुभाईले हालेको मुद्दामा उल्लेख छ। दुवै दाजुभाई नभएको मौका छोपेर बेपत्ता तामेल गराएका नेपालले बैना वापतको रकम जग्गाबाटै दिलाइपाउँ भन्दै अदालतमा मुद्दा हाले। आफैंले जग्गा सकारेर १० करोड पर्ने जग्गा हात पारे। जग्गा सकार्ने क्रममा दुई पटक लिलाम बढाबढ गर्नुपर्ने नियम भए पनि लिलाम बढाबढ नगरिकनै जग्गा सकारेकोले त्रुटी रहेको प्रसार्इं दाजुभाईको दाबी छ। नामसारी गर्ने क्रममा अदालतले जग्गाधनी नखोजेकोमा प्रसाईं झनै अचम्मित छन्। आफ्नो नामको त्यति धेरै जग्गा राखेर विदेश गएका मोती जग्गा गुमेपछि दाईसँग रुष्ट छन्। उनी नेपाल आइ दाई ज्योति, मालपोत कार्यालय र जग्गा हात पार्ने नेपालविरुद्ध मुद्दा पनि हाले। केही नलागेपछि उनी अमेरिका नै फर्किए। तर ज्योतिले अझै आशा मारेका छैनन्। जग्गा फिर्ता आउला भन्ने अझै आश छ, उनी भन्छन्, मसँग केही छैन, न जग्गा रह्यो, न भाईको साथ नै। जालझेल गरी सुकुमवासी बनाएको भन्दै जग्गा रोक्का गरिदिन र ठगी गर्ने लीलबहादुर नेपाललाई पक्राउ गरी कारबाही गर्न ज्योतिले इटहरी उपमहानगरपालिकाको ७ मा पनि उजुरी दिए। त्यहाँबाट पनि केही कारवाही भएन। निम्न आर्थिक हैसियतका उनको साइकल पसल थियो। मुद्दा लड्ने चक्करमा त्यो पनि बेचे। पछिल्लो समयमा जग्गा कब्जा गर्नेहरू प्रसाईंलाई क्षतिपूर्तिको प्रस्ताव गरिरहेका छन्। तर, निकै न्यून रकम प्रस्ताव गरेकोले नस्वीकार्ने बताउँछन् उनी।"
खैरो हेरोइनसहित पक्राउ,बिर्तामोड : झापाको मेचीनगर नगरपालिका ३ मेची आँखा अस्पताल अगाडीबाट प्रहरीले लागूऔषध खैरो हेरोइनसहित एक जनालाई पक्राउ गरेको छ। बुधबार साँझ जिल्ला प्रहरी कार्यालय झापा र इलाका प्रहरी कार्यालय अनारमनीबाट खटिएको प्रहरी टोलीले २ ग्राम ४२ मिलिग्राम खैरो हेरोइन र नगद १९ हजारसहित सोही ठाउँका ३१ वर्षीय दिनेश विश्वकर्मालाई पक्राउ गरेको हो। पक्राउ परेका विश्वकर्मालाई इलाका प्रहरी कार्यालय अनारमनीमा राखी थप अनुसन्धान भइरहेको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए।

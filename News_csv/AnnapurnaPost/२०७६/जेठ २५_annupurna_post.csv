शीर्षक,विवरण
"स्कुल, जो एक्लो शिक्षकको भरमा चल्छन्","सिन्धुली : जिल्लाका दुर्गम क्षेत्रका दुईवटा विद्यालय वर्षौंदेखि एक्लो शिक्षकको भरमा सञ्चालन हुँदै आएका छन्। विद्यार्थी संख्या थोरै भएका सुगमका विद्यालयमा शिक्षक सरुवा गरेर ल्याउने गरेपनि विद्यार्थी धेरै भएका दुर्गमका विद्यालयमा भने सरकारले शिक्षक पठाउन सकेको छैन। जिल्लाको हरिहरपुरगढी गाउँपालिका १ जितपुरडाँडाको जीवनज्योति प्रावि र गोलनजोर गाउँपालिका ४ को प्रावि वितिजोर कुपिण्डे वर्षौंदेखि एकजना शिक्षकको भरमा सञ्चालन हुँदै आएको पाइएको हो। जीवनज्योति प्राविमा ९० बढी विद्यार्थी अध्ययनरत छन्। तर, विद्यालयमा शिक्षकको व्यवस्थापन गर्ने निकायले चासो नदिँदा वषौंदेखि एक्लैले पाँचवटा कक्षामा पढाउँदै आएको उक्त विद्यालयका एकमात्र शिक्षक तथा प्रधानअध्यापक गोपालसिंह थिङले जानकारी दिए। विद्यालयमा अरु शिक्षक नहुँदा एक्लैले पाँच कक्षासम्म पढाउने गरेको उनले जनाए। पाँचवटा कक्षामा एक्लैले पढाउनुपर्दा दिनमा एक घण्टीभन्दा बढी कुनै कक्षामा पढाउन भ्याइँदैन। तत्कालीन जिल्ला शिक्षा कार्यालय र अहिलेको गाउँ शिक्षा समितिले पनि शिक्षक दरबन्दी मिलान गरेर पठाउन नसक्दा यस्तो अवस्था आएको हो, उनले भने। राजनीतिक पहुँचका आधारमा शिक्षक सदरमुकाम केन्द्रित हुँदा कुनै विद्यालयमा विद्यार्थी संख्याभन्दा बढी शिक्षक छन्। तर, जीवनज्योति प्राविमा भने ९० जना विद्यार्थीलाई एक्लो शिक्षकले पढाउनु पर्ने बाध्यता छ। बाल विकास कक्षामा मात्र ९ जना विद्यार्थी छन्। त्यसबाहेक कक्षा १ देखि ५ सम्म ८१ जना विद्यार्थी छन्। ती सबैलाई सबै विषय पढाउन भ्याइँदैन', थिङ भन्छन्, 'किताब पल्टाएर बढ्दै गरमात्र भन्नु परेको छ। एक्लोले कसरी भ्याउनु ? विद्यालयमा शिक्षक अभावका बारेमा शिक्षा ईकाईले पटक पटक जानकारी गराउँदा गाउँपालिकालाई भन्न भन्छन्। गाउँपालिकालाई भन्यो भने छिट्टै शिक्षक पठाउँछौं भन्ने जानकारी मात्र पाइन्छ, उनले थपे। हरिहरपुरगढीको जीवनज्योति प्राविमा जस्तै जिल्लाको गोलनजोर गाउँपालिका ४ स्थित प्रावि बितिजोर कुपिण्डेपनि वर्षौंदेखि एक जना राहत शिक्षकको भरमा सञ्चालन भइरहेको छ। उक्त विद्यालय पनि राहत शिक्षक जुनु श्रेष्ठको भरमा मात्र कक्षा पाँचसम्म सञ्चालन हुँदै आएको छ। उक्त विद्यालयमा बाल विकास सहयोगी कार्यकर्ता तृष्णा कुवँर भए पनि उनले बाल विकास कक्षा बाहेक अन्य कक्षामा पढाउन भ्याउँदिनन्। कुँवर विद्यालयमा दिउँसो १ बजेसम्म मात्र पढाउँछिन्। अन्य शिक्षक नहुँदा यहाँ पनि तीनवटा सम्मका कक्षा विद्यार्थीलाई एकै कक्षामा राखेर पढाउने गरेको शिक्षिका श्रेष्ठ बताउँछिन्। कक्षा १, २ र ३ का विद्यार्थीलाई एउटा र कक्षा ३ र ५ का विद्यार्थीलाई अर्को कक्षमा राखेर पढाउने गरेका छौं। अन्य शिक्षकहरू छैनन्। शिक्षक नहुँदा गुणस्तरीय शिक्षाको त कुरै छाडौं शैक्षिक शत्रभित्र पाठ्यक्रम सक्न पनि मुस्किल हुने गरेको छ, उनले भनिन्। यी विद्यालयमा शिक्षक बिमारी भए वा कुनै तालिम गोष्ठि परे एक हप्तासम्म विद्यालय बन्द नै हुने गरेका छन्। विद्यालयका प्रअ र शिक्षक एकमात्र हुँदा समस्या भएमा विद्यालय बन्द गर्नुको विकल्प छैन्, उनले भनिन्। आर्थिक रुपमा विपन्न दलित तथा जनजाति समुदायका बालबालिका अध्ययन गर्ने यस्ता विद्यालयमा अभिभावकले आर्थिक जोहो गरेर निजी स्तरमा अन्य शिक्षक राख्न पनि सक्ने अवस्था छैनन्। अन्य विद्यालयसम्म पढ्न जान पनि घण्टौं लाग्छ। बालबालिका अन्य विद्यालयमा हिँडेर पुग्नै सक्दैनन्। उता हरिहरपुरगढी गाउँपालिकाका अध्यक्ष कार्साङ लामाले भने जीवनज्योति प्राविमा शिक्षक अभाव भएको स्विकार्दै छिट्टै नयाँ विज्ञापन गरेर विद्यालयमा शिक्षक नियुक्त गर्ने बताए। शिक्षकहरूको दरबन्दी मिलान गर्न ढिलाई हुँदा यस्तो समस्या आएको हो। हामी छिट्टै दरबन्दी मिलान र नपुग शिक्षकलाई नयाँ भर्ना गरेर काममा खटाउछौँ, उनले भने।"
गण्डकीमा छुट्टाछुट्टै घटनामा तीनको मृत्यु,"पोखरा : कास्की, मनाङ र स्याङ्जामा भएका छुट्टाछुट्टै घटनामा तीनजनाको मृत्यु भएको छ । पोखरा महानगरपालिका११ फूलबारीस्थित प्रगति टोलमा करेन्ट लागेर एकजनाको मृत्यु भएको छ । प्रहरीका अनुसार इन्द्रप्रसाद पाठकको निर्माणधीन घरमा पानी तान्ने मोटरको बिजुलीको तार छुटाउने क्रममा पोखरा१३ भद्रकाली बस्ने १८ वर्षीय प्रवीण नेपालीको मृत्यु भएको हो । करेन्ट लागेर घाइते भएका उनलाई उपचारको लागि पश्चिमाञ्चल क्षेत्रीय अस्पताल लगिएकोमा उपचारको क्रममा मृत्यु भएको गण्डकी प्रहरी कार्यालय पोखराले बताएको छ । यस्तै मनाङको नार्फाभूमि गाउँपालिकाको घ्याङसेङ भीरबाट लडेर एक महिलाको मृत्यु भएको छ । गाउँपालिकाको वडा नम्बर २ बस्ने ३४ वर्षीया ढोल्मा नाङसेङ लामा यार्सा गुम्बा संकलन गर्ने क्रममा भीरबाट लडेर मृत्यु भएको गण्डकी प्रदेश प्रहरी कार्यालयले जानकारी दिएको छ । प्रहरीका अनुसार भीरबाट लडेर उनी करिब ७ सय मिटर तल खसेकी थिइन् । शनिबार नै स्याङ्जामा कालीगण्डकी नदीले बगाएर एकजनाको मृत्यु भएको छ । कालीगण्डकी गाउँपालिका२ भुरडाँडाकी २५ वर्षीया मीना थापाको नदीले बगाएर मृत्यु भएको प्रहरीले बताएको छ । प्रहरीका अनुसार कालीगण्डकी नदी किनारमा रहेको गुठी मन्दिर घुम्न दिदीसँग गएकी उनले हात खुट्टा धुने क्रममा नदीले बगाएको हो ।"
घुस लिँदै गरेको अवस्थामा सबइन्जिनियर पक्राउ,नुवाकोट : अख्तियार दुरुपयोग अनुसन्धान आयोगको टोलीले शनिवार नुवाकोटको वेलकोटगढी नगरपालिकाका सवइन्जिनियर बद्री भण्डारीलाई पक्राउ गरेको छ। विशेष सूचनाका आधारमा उनलाई घुस रकमसहित पक्राउ गरिएको आयोगले जनाएको छ। स्टिङ अपरेशन अन्तर्गत अख्तियारको विशेष टोलीद्वारा भण्डारी पक्राउ परेको अख्तियारले जनाएको छ। उनलाई शनिवार दिउँसो १ वजे अख्तियार दुरुपयोग अनुसन्धान आयोगवाट खटिएको विशेष टोलीले काठमाडौं बालाजुको गुरास रेस्टुरेन्टबाट सेवाग्राहीसँग घुस लिँदै गरेको ३५ हजार रुपैयाँसहित पक्राउ गरिएको आयोगका सहसचिव कालीप्रसाद पराजुलीले जानकारी दिए। उनका अनुसार पक्राउ परेका भण्डारीलाई हिरासतमा राखि थप अनुसन्धान सुरु गरिएको छ। सेवाग्राहीसँग घुस लिइरहेको अवस्थामा पक्राउ परेका भण्डारीलाई अनुसन्धानपछि भ्रष्टाचार निवारण ऐन अन्तर्गत मुद्धा दायर गरिने सहसचिव पराजुलीले बताए। चितवनको अयोध्यापुरी घर भई १२ वर्षदेखि नुवाकोटमा सवइन्जिनियरको रुपमा कार्यरत ३९ वर्षिय भण्डारी डेढ वर्षदेखि वेलकोटगढी नगरपालिकामा कार्यरत थिए। बार्गेनिङ गर्दै रकम लिइरहेको अवस्थामा उनलाई पक्राउ गरिएको अख्तियार दुरुपयोग अनुसन्धान आयोगका सहसचिव कालीप्रसाद पराजुलीले जानकारी दिए।
दुवै मिर्गौला फेल हुँदा परिवारको बिचल्ली,"प्यूठानः चार वर्षअघि जीवन संगिनी लक्ष्मी जिसीको उपचार गर्दागर्दै भएको सबै सम्पत्ति सकियो। फोक्सोको क्यान्सरले पीडित जिसीलाई २५ लाख खर्च गर्दा पनि बचाउन सकेनन्। जीवनसाथिको मृत्युपछि ६५ वर्षीय राजेन्द्र विक्रम जिसी पीडामै छन्। श्रीमती गुमाउनुको वियोग उनले विस्तारै भुल्दै थिए। पत्नीको उपचारकै लागि भएको सम्पत्ति बेच्दा पनि नपुगेपछि ऋण खोज्नुपर्यो। त्यसबेला खोजेको ऋण अझै तिर्नै बाँकी छ। जवान छोराले कमाएर ऋण तिर्ला भन्ने आश गरेका जिसीलाई छोराको पनि दुवै मिर्गौला फेल भएको थाहा पाएपछि विचल्ली भएको छ। परिवारलाई मिलाएर राख्ने उनका जेठा छोरा प्रकाश पनि अहिले दुवै मिर्गौलाले काम नगर्ने भएपछि थला परेका छन्। ३६ वर्षीय प्रकाश ओछ्यानमै थलिएपछि जिसी परिवारको विचल्ली भएको छ। झिमरुक गाउँपालिका ४ बांगेमरोठ प्यूठान निवासी जिसी परिवार विगत सात वर्षदेखि शिवराज नगरपालिका ५ चन्द्रौटामा बस्दै आएका छन्। हप्तामा दुई पटक डाइलोसिस गराउनुपर्छ, बुवा राजेन्द्र विक्रमले भने, महिनामा ३०३५ हजार खर्च हुन्छ। जुटाउनै गाह्रो भयो। परिवारमा लागेको ऋण तिर्ने र बुवालाइ खुसी बनाउने प्रकाशको योजना आफैँ थलिएपछि अँधुरै रहयो। उनका एक छोरा र एक छोरी छन्। छोराले नर्सरीमा पढछन्। छोरी भर्खर एक वर्षकी भइन। जीवनमा केके सोँच थिए प्रकाशले भन्छन्, सबै सोँचाइमा मात्र सिमित भए। स्नातक अध्ययनरत उनको सामाजिक काम गर्ने मन छ। श्रीमतीले मिर्गौला दिन्छु भनेकी छे उनी थप्छन्, तर, प्रत्यारोपण गर्ने रकम छैन्। प्रत्यारोपण सफल भएमा त्यसपछिको खर्च सरकारले व्यहोर्ने कुरा सुनेको बताउँदै उनले मिर्गौला लिने, दिनेहरुकै चेकजाँच गर्न नसकिएको दुःखेसो पोखे। डाक्टरले छिट्टै दुवै मिर्गौला प्रत्यारोपण गर्न सल्ला दिएका छन्। हाल जिसीले सातामा दुई दिन भैरहवास्थित सिटी हस्पिटल प्राली भैरवामा डाइलोसिस गरिरहेका छन्। सहयोगी भेटिए काठमाडौँ पुगेर मिर्गौला प्रत्यारोपण गर्ने उनको चाहना छ। जीवनले नयाँ मोड लिएमा जिसीले मिर्गौलाको विषयमा सामाजिक सचेतना जगाउने अभियानमा लाग्ने सोँच बनाएका छन्। ख्यालख्यालमै दुवै मिर्गौला फेल भए उनी भन्छन्, मिर्गौला प्रत्यारोपण भएर हिँडडुल गर्ने भएँ भने यसैका बारेमा गाउँमा जनचेतना फैलाउने मन छ। अस्वस्थ खानपान, मधुमेह, प्रेसर लगायतका बिरामीलाई यस्तो समस्या हुने चिकित्सकहरु बताउँछन्।"
भारतीय सेनाको भर्तीमा आर्थिक चलखेल : युवाहरूलाई रातभर होटलमा राखेर ३८ लाख असुलियो,"नेपालगन्ज : २० जेठ मध्यराति नेपालगन्जको होटल वाटिकाबाट भारतीय सेनामा भर्ती गराइदिने भन्दै लिएको ३८ लाखसहित सात जनालाई प्रहरीले रंगेहात पक्राउ गर्यो। घटनाका प्रत्यक्षदर्शी नेपाल भूतपूर्व सैनिक समितिका बाँके जिल्ला अध्यक्ष भीम रानाका अनुसार प्रहरीले होटलको १०२ नम्बर कोठाबाट चितवनका रामकाजी पाण्डे, पोखराका सुजाता पाठक र शर्मिला अधिकारीबाट ६ लाख ५० हजार, १०४ नं कोठामा बसेका पोखराकै अर्जुन पौडेलबाट २६ लाख ५० हजार र १०६ नं कोठाबाट रुपन्देही तिलोतमा नगरपालिकाका नीरबहादुर थापाबाट ५ लाख गरी ३८ लाख रंगेहात फेला पार्यो। घुसमा संलग्न भएको अभियोगमा पोखराका एकबहादुर गुरुङ र सूर्यबहादुर थापालाई पनि नियन्त्रणमा लियो। लिखित परीक्षाको प्रश्नपत्र आउट गर्ने नाममा एक जना ब्यक्तिबाट एक लाख रुपैयाँदेखि ५ लाख रुपैयाँ लिएको पाइयो, अध्यक्ष राना भन्छन्। नेपालगन्जको कारकाँदोस्थित कर्णाली प्रदेश प्रहरी तालिम केन्द्रमा जेठ १६२१ सम्म चलेको छनोटमा ८ सय ९६ जनाले लिखित परीक्षा दिएका थिए। वाटिका होटलमा खान तलासी गर्दा प्रहरीले अभियुक्तहरूबाट नगदसहित ८५ वटा मोबाइल पनि नियन्त्रणमा लिएको थियो। भर्ती हुन आएका युवाले पैसा बुझाएपछि मोबाइल कब्जामा लिएको आशंका छ। पैसा बुझाउनेमध्ये धेरैले २२ लाख दिएको बताएका छन्। कतिले तीन लाख त कतिले पाँच लाखसम्म पनि बुझाएका छन्। औसत तीन लाखका दरले हिसाब गर्दा ८५ जनाबाट मात्र कम्तीमा पनि दुई करोड ५० लाख रुपैयाँ असुलेको सहजै अनुमान गर्न सकिन्छ। भोलिपल्ट बिहान ८ बजे हुने लिखित परीक्षको तयारी छोडेर वाटिका होटलको हलमा मध्यरातिको १२ बजेसम्म झन्डै चार पाँच सय युवाहरू रहेकाले सबै पैसा बुझाउन आएको आँकलन गर्न सकिन्छ। परीक्षा दिएकामध्ये ४ सय ४७ जना मात्र पास भए। पास हुने सबैले तीन लाखका दरले बुझाएको भए पनि १३ करोड भन्दा बढी रकम असुलेको आँकलन गर्न सकिन्छ। त्यो रात १० करोड रुपैयाँ उठाउने लक्ष्य रहेछ। एउटा गाडीसहित केही व्यक्ति भागेकाले सबै रकम समात्न सकिएन, रानाले भने। नगद साढे ६ लाखसहित पक्राउ परेका पोखराका सुजाता पाठक र शर्मिला अधिकारी। यो घटनापछि भारतीय सेनाको भर्तीमा आर्थिक चलखेल हुने खुलासा भएको हो। नेपालदेखि गोरखपुरसम्मको छनोटको कनेक्सन हुने समितिले आशंका गरेको छ। थापा भन्छन्, लिखित परीक्षामा प्रश्नपत्र आउट गर्दा एक लाखदेखि ५ लाख रुपैयाँ असुली हुन्छ। भारतको गोरखपुरमा हुने मेडिकलमा उत्तीर्ण भएपछि कम्तीमा ५ लाख अर्को असुलिन्छ। भारतीय सेनामा भर्ती हुन कम्तीमा पनि ८ लाख रुपैयाँ लाग्ने परीक्षार्थी र तिनका अभिभावकबाट खुलेको छ। यस्तो चलखेलमा पूरै सयन्त्र नै सक्रिय नभइ सम्भव छैन। भारतीय सेनामा भर्तीका लागि देशका प्रमुख सहरमा भूतपूर्व भारतीय सैनिकहरूकै लगानीमा तालिम केन्द्रहरू खुलेका छन्। सुरुमा तालिमका नाममा असुली हुन्छ। भर्ती हुन आउँदा उनीहरूबाट फेरि असुली हुन्छ। पक्राउ परेका ७ जनामध्ये दुई महिलाबाहेक सबै भूतपूर्व सैनिक र तालिम केन्द्र चलाउने ब्यक्ति रहेको प्रहरीले जनाएको छ। समितिलाई गत वर्ष नेपालगन्जको छनोटमा कोहलपुरमा आर्थिक चलखेल भएको सूचना आएको थियो तर रंगेहात पक्राउ गर्न सकेको थिएन। पोखराको छनोटमा पनि पैसा लेनदेन भएको चर्चा चलेको थियो। हामी प्रमाणको खोजीमा थियौं। त्यसैले यो वर्ष भूतपूर्व सैनिकलाई नेपालगन्जका होटलमा राखेर सर्च अभियान सन्चालन गर्दा फेला पारेका हौं, उनले प्रष्ट पारे। भारतीय सेनामा ४२ हजार नेपाली भर्ती भएका छन्। नेपालमा पाँच ठाउँमा भर्ती लिइन्छ। प्रदेश ५ को नेपालगन्ज र बुटवल, प्रदेश ३ को चितवन, प्रदेश १ को धरान र गण्डकी प्रदेशको पोखरामा भर्ती लिइन्छ। हरेक वर्ष कम्तीमा एक पटक वा आवश्यकता अनुसार दुई पटक पनि भर्ती लिइन्छ। एक ठाउँमा छनोट भएको ठीक डेढ महिनापछि अर्को सहरबाट छनोट गर्ने समितिले जनाएको छ। भर्ती हुन आएका दुई जना युवाले दिएको उजुरीका आधारमा जिल्ला प्रहरी कार्यालय बाँकेले भारतीय सेनाको भर्ना छनौटमा प्रश्नपत्र आउट गर्ने नाममा ठगी गरेको अभियोगमा मुद्दाको तयारी गरेको छ। जिप्रका प्रवक्ता डीएसपी प्रकाश सापकोटा भन्छन्, भर्ना छनोटमा सहभागी व्यक्तिलाई लिखित परीक्षामा आउने प्रश्नपत्र आउट गर्ने भन्दै होटल बाटिकाको हलमा बोलाइ नगद एक लाखका दरले रकम उठाइ ठगी गर्ने कार्यमा संलग्नलाई ठगी मुद्दामा अनुसन्धान भइरहेको छ। नेपाल भूतपूर्व सैनिक समितिले बाँके प्रहरीले कारबाही प्रक्रियामा ढिलाइ गरेको र अभियुक्तहरूलाई जोगाउने गरी मुद्दा प्रक्रिया थालेको भन्दै शनिबार नेपालगन्जमा पत्रकार सम्मेलन नै गरेको थियो। संघका अध्यक्ष रानाको प्रहरीसँग माग छ, भारतीय सेनामा भर्ती हुन एक पैसा तिर्नु पर्दैन। ठूलो रकम चलखेलको प्रमाणसहित पेश गर्दा अभियुक्तलाई कारबाही हुनुपर्छ। कहिं कतैबाट उन्मुक्ति दिने काम गर्नु हुन्न। एसईई उत्तीर्ण साढे १७ वर्षदेखि २१ वर्ष उमेर समूहले भर्ना हुन पाउने भारतीय सेनाका सिपाहीको तलब र महंगी भत्तासमेत जोडेर करिब ५० हजार रुपैयाँ नेपाली तलब हुन्छ।"
मधेसमा पानी तलतल गयो,"जनकपुरधाम : यतिबेला जनकपुर र महोत्तरीका अधिकांश ठाउँमा पानीको मुहान, चापाकल, इनार सुकेका छन्। चार सय फिट खनेर ह्यान्ड पाइप जडान गरे पनि बिहान अलिकअलि पानी आउँछ। तर, घाम उदाएपछि सुक्छ। हाम्रो पालामा ४० फिटमा पिउनयोग्य पानी पाइन्थ्यो। अहिले १ सय फिट गाड्दा पनि पिउनयोग्य पानी भेटिँदैन, जनकपुरका वरिष्ठ पत्रकार विष्णुमणि खनालले अनुभव सुनाए, पानी आइहाले पनि सुक्खामौसममा सुकेर जान्छ। पानी अभाव हुनुमा चुरे विनाश मुख्य कारण रहेको उनको ठम्याइ छ। उनी भन्छन्, तराईमधेसको चुरे जंगललाई जोगाउन नसके भित्री तराईमधेस मरुभूमिमा परिणत हुन्छ, अनि हामीले गाईभैंसी पाल्न छोडेर उँट पाल्नुपर्नेछ। धनुषाको पूर्वपश्चिम राजमार्गमा पाँचवर्ष पहिले ५०६० फिटमा पानीको सतह पाइन्थ्यो। अहिले सोही स्थानमा १०० फिटमा समेत पानी भेट्टाउन मुस्किल हुने खानेपानी तथा सरसफाइ डिभिजन कार्यालय जलेश्वरका इन्जिनियर विजय यादव बताउँछन्। वैज्ञानिक कारण त अनुसन्धानबाट पत्ता लाग्ने विषय हो। सरसर्ती हेर्दा पानी रिजर्भ नभएका कारण सतह तल गएको देखिन्छ। खानेपानी कार्यालय जनकपुरका प्रमुख विनोद मि श्रका अनुसार चुरे विनाशले पानीको सतह घट्दै गएको हो। उनले भने, चुरे क्षेत्रको जलाधार क्षेत्र धमाधम पुरिँदै जाँदा पानीको सतह घट्न गई हाहाकार मच्चिन लागेको हो। सामुदायिक वन उपभोक्ता महासंघ धनुषाका अध्यक्ष सोम शर्माले पनि चुरे क्षेत्रको अत्यधिक दोहनले पानीको मुहान सुक्न थालेको बताए। उनले भने, हुनेखानेले त जारको पानी किनेर तिर्खा मेटिरहेका छन्, नहुनेले घन्टौं हिँडेर पानीको जोहो गर्छन्। उनले माथिल्लो क्षेत्रमा पानीको रिचार्ज हुन नपाउँदा पानीको सतह तल जान थालेको बताए। इन्जिनियर यादवका अनुसार जनकपुर नगर क्षेत्र आसपासमा ७० फिटमा पानी भेटिन्छ। तर माथिल्लो तहको पानीमा बढी आइरन हुन्छ। पिउन योग्य हुँदैन। दोस्रो तह १०० फिट र तेस्रो तह १५० फिटमा छ। दोस्रो र तेस्रो तहको पानी भने पिउन योग्य हुन्छ। उनले भने, पानी परेपछि दुई चार मज्जाले आउँछ। त्यसपछि फेरि त्यस्तै अवस्था हुन्छ। चुरे विनाशका कारण पानी रिजर्भ हुन नसकेको उनले बताए। उनले भने, पानी रिजर्भ हुने ट्यांकी चुरे दिनप्रतिदिन मासिँदै गयो। अनि पानीको हाहाकार मच्चिँदै गयो। धनुषा तथा महोत्तरीको उत्तरी क्षेत्रका दर्जन भन्दा बढी गाउँका बासिन्दा खानेपानीको चर्को समस्यामा छन्। महोत्तरीका गौशाला, बर्दिबास, खयरमारा, बाहुनमारा, टुटेश्वर, हाथिलेट, धनुषाका तुल्सी, लालगढ, लवटोली, गोदार, ढल्केवर, धारापानी गाउँमा पानीको हाहाकार छ। हिउँदमा बाहिरबाट पानी ल्याएर खानुपर्छ, महोत्तरी टुटेश्वरका देवेन्द्रकुमार कुशवाहा भन्छन्, चुरे विनाशसँगै पानीको सतह सुक्न थाल्यो, चुरे फेदीका बासिन्दा काकाकुल बने।"
कालोपट्टी बाँधेर सडकमा उत्रिए सञ्चारकर्मी (फोटोफिचर),"काठमाडौं : मिडिया काउन्सिल विधेयकविरुद्ध सञ्चारकर्मीहरूले हातेमालो प्रदर्शन गरेका छन्। काठमाडौंस्थित बबरमहलमा शनिबार दिउँसो विभिन्न मिडियामा कार्यरत सञ्चारकर्मीले विधेयकविरुद्ध प्रदर्शन गरेका हुन्। प्रदर्शनमा उत्रिएका सञ्चारकर्मीहरूले 'पूर्ण प्रेस स्वतन्त्रताकाे ग्यारेन्टी गर' 'मिडिया काउन्सिल विधेयक खारेज गर' 'संविधानको प्रस्तावनाको सम्मान गर' जस्ता नारा लेखिएका प्लेकार्डहरू बोकेका थिए। हेर्नुस्, अन्नपूर्णकर्मी प्रणव खत्रीले आफ्नो क्यामरामा कैद गरेका तस्बिरहरू :"
शिक्षा संसार बुझ्ने र बदल्ने ज्ञान हो,"शिखर चिमौरिया काभ्रे : काभ्रेको पनौतीस्थित शिक्षा सम्बन्धी एक कार्यक्रमका वक्ताहरुले नेपालको शिक्षा पद्धत्ति तथा व्यवस्थाबारे धारणा राखेका छन् । सिद्धार्थ वनस्थली ईन्स्टिच्युटले आयोजना गरेको शैक्षिक सामग्री हस्तान्तरण तथा संघीय नेपालमा शिक्षाको महत्व विषयक कार्यक्रममा प्रवुद्ध व्यक्तिहरुले आफ्नो धारणा राखेका थिए । कार्यक्रममा बोल्दै पूर्व प्रधानमन्त्री तथा संघीय समाजवादी पार्टीका अध्यक्ष डा बाबुराम भट्टराईले शिक्षा संसार बदल्ने ज्ञान भएको बताएका थिए । संसारलाई बुझ्ने र बदल्ने शिक्षा भएकाले घोकन्ते पढाइ तरिकाले प्रगति हुन नसक्ने बताए । चेतना शक्तिलाई बढाउन सक्ने शिक्षाको लागि शिक्षकहरु नै लाग्नुपर्ने उनको भनाइ थियो । कार्यक्रममा काठमाडौं विश्व विद्यालयका उपकुलपति डा रामकण्ड माकजु श्रेष्ठले शिक्षकको आदर गर्ने बानीको विकास गर्नुपर्ने बताए । कार्यक्रममा पनौती नगरपालिकाका प्रमुख भीम न्यौपानेले नगरभित्रका विद्यालयलाई गुणस्तरीय शिक्षा प्रदान गर्न गुणस्तर अभिवृद्धिका काम भइरहेको जानकारी दिए । कार्यक्रममा सिद्धार्थ वनस्थली गोष्ठीका अध्यक्ष क्याटेन रामेश्वर थापाले विद्यालय व्यापारका लागि सञ्चालन गर्न नहुने धारणा राखे । उनले भने, यो विद्यालय ३३ वर्षअघि स्थापना भएको थियो । जसले धेरै क्षेत्रमा स्थापित व्यक्ति उत्पादन गरिसकेको छ । तर उक्त विद्यालय नाफा कमाउन नलागेको क्याप्टेन थापाको भनाइ छ । साथै उक्त विद्यालय विद्यार्थीको भविष्य कसरी वहन गर्ने भन्ने तिर लागिरहेको सुनाए । साथै अबका दिनमा थप सहयोग पुर्याउने उद्देश्यले अन्य विद्यालयसँग सहकार्य गरेर अघि बढ्ने क्याटेन थापाले बताए । कार्यक्रममा विद्यालय सञ्चालक समितिका उपाध्यक्ष राजन मानन्धरले उपलब्ध गराएको ११ वटा स्मार्ट टेलिभिजन सेट नगरभित्र रहेका सामुदायिक विद्यालय र सोही विद्यालयलाई हस्तान्तरण गरिएको छ ।"
माथिल्लो कर्णाली जलविद्युत् आयोजनाकाे कार्यालयमा बम विस्फाेट,"अछाम : माथिल्लो कर्णाली जलविद्युत् आयोजनाको सम्पर्क कार्यालयलाई लक्षित गरेर शनिबार बिहान अज्ञात समूहले प्रेसर कुकर बम विस्फोट गराएको छ । तुर्माखाँद गाउँपालिका३ असराघाट निबासी दीपक बिसीको घरमा भाडामा रहेको कार्यालयलाई लक्षित गरी बिहान करिब साढे ४ बजेतिर बम विस्फोट गराउँदा घरमा क्षति भएको छ । साथै भे७ प९६९८ नम्बरको मोटरसाइकलमा आगजनी गर्नुका साथै शौचालयमा प्रेसर कुकर बम विस्फोटबाट पूर्ण रुपमा क्षति भएको जिल्ला प्रहरी कार्यालय अछामका प्रहरी प्रमुख प्रहरी नायव उपरीक्षक जनकबहादुर शाहीले जानकारी दिए । जिल्ला प्रहरी कार्यालय अछामका प्रहरी प्रमुख प्रहरी नायव उपरीक्षक शाहीको नेतृत्वमा सदरमुकाम मंगलसैनबाट र भैरवस्थान अछामबाट प्रहरी सहायक निरीक्षक दिर्घनाथ योगीको कमाण्डमा टोली घट्नास्थल गएको थियो । बिसीको ३ तले घरको तल्लो तलामा एक हजार पाँच सयका दरले भाडा दिने गरी माथिल्लो कर्णाली जलविद्युत् आयोजनाको सम्पर्क कार्यालय छ । अज्ञात समुहको खोजी कार्यका लागि जिल्ला प्रहरी कार्यालयबाट प्रहरी निरीक्षक जगत गाहा मगरको कमाण्डमा १५ जना र मातहत इलाका प्रहरी कमलबजार, विनायक, प्रहरी चौकी भैरबस्थान, अस्थाई प्रहरी पोष्ट तुर्माखाँद, बेलखेत प्रहरी पोष्टबाट २५ जनाको प्रहरी टोली तुर्माखाँद गाउँपालिकामा परिचालन गरिएको शाहीले जानकारी दिए । घटनास्थलदेखि ३ किमीपूर्व कर्णाली नदी पारी दैलेखको आठविस नगरपालिका वडा नं१ डावमा अपर कर्णाली हाईड्रोपावरको कार्यालय रहेको छ । यसअघि विप्लव नेतृत्वको नेकपाका कार्यकर्ताले विभिन्न जलविद्युत् आयोजनामा बम विस्फोट गराएकाले यहाँ पनि विप्लव समूहले नै विस्फोट गराएको हुनसक्ने आशंका गरिएको छ । प्रहरीले सुरक्षा व्यवस्था कडा पार्न थालेको छ ।"
ज्यान जोगाउनै हम्मे,"धनगढी : धनगढी उपमहानगरपालिका२ मिलन चोकका वीरमान कुँवर बिहीबार साँझ श्रीमती सरुसँग खाना पकाउँदै थिए। हुरीले घरको छाना पल्टायो। त्यसपछि उनीहरू अर्को कोठामा गए, जहाँ उनका नातिनातिना र बुहारी बसेका थिए। तर, त्यहाँ नपुग्दै सरुको टाउकोमा इँटा बज्रियो। उनी चिच्याउँदै ढलिन्। वीरमानले हतपत उठाएर श्रीमतीलाई छाना नउडेको कोठामा पुर्याए। त्यो कोठामा जाँदा नातिनातिना खाटमुनि बसेका थिए। बुहारी कराउँदै थिइन्, सेती अञ्चल अस्पतालमा श्रीमतीको उपचार गराइरहेका वीरमानले भने, जस्ताको छानो गड्याङगुडुङ गरिरहेको थियो। छिमेकीको घरमा रात बिताएको उनले सुनाए। बिहान भएपछि मात्र उनले श्रीमतीलाई अस्पतालमा पुर्याए। सरुको टाउको, हात र कम्मरमा गहिरो चोट लागेको छ। धनगढी३ विशालनगरका शिवम जैसी खाटमा बसेर होमवर्क गर्दै थिए। झन्डै साँझको ८ बजेको थियो। जस्ताको छानो गड्याङगुडुङ गर्न थाल्यो। बहिनी र उनी मात्र बसिरहेको अवस्थामा हुरी आएको १० मिनेटसम्म भित्र थिए। त्यसपछि हुरीले जस्ताको छानो उडायो। उनीहरू छिमेकी शेरबहादुर धामीको घरमा ओत लिन पुगे। झन्डै एक घण्टा हुरी चल्यो। कञ्चनपुर शुक्लाफाँटा१ की २० वर्षीया लक्ष्मी चौधरी बिहीबार डडेलधुरामा वनभोज खान गएकी थिइन्। साँझ घर फर्किंदै गर्दा गोदावरी नदीनजिक उनी चढेको गाडी हुरीकै कारण दुर्घटनामा पर्यो। उनीसहित थुप्रै घाइते भए। पहाडको बाटो काटिसकेका थियौं, सेती अञ्चल अस्पतालमा उपचाररत उनले भनिन्, तराई लाग्नेबित्तिकै आएको हुरीले गर्दा गाडी दुर्घटना भयो। हुरीले कैलाली र कञ्चनपुरमा ठूलो मात्रामा भौतिक क्षति पुर्याएको छ। मानवीय क्षति धेरै नभए पनि भौतिक क्षति पुगेको छ। फलफूल, तरिकारी बाली नष्ट भएको छ। कुखुरा फार्ममा पनि ठूलो क्षति पुगेको छ। कैलाली र कञ्चनपुरमा विद्युत् अवरुद्ध भएको छ। यसले गर्दा दैनिक पत्रिका, रेडियो बन्द भएका छन्। प्रहरीका अनुसार कैलाली र कञ्चनपुरमा गरी सयभन्दा बढी घाइते भएका छन्। विद्युत् अवरुद्ध कैलाली र कञ्चनपुरमा बिहीबार राति ८ बजेदेखि बिजुली, तारवाला फोन र खानेपानी अवरुद्ध छन्। तराईका जिल्ला भएर जाने भएकाले सुदूरपश्चिमको पहाडी क्षेत्रमा पनि विद्युत् सेवा अवरुद्ध भएको छ। अत्तरिया आसपास १ सय ५० वटा र धनगढी बजार क्षेत्रमा २ सय ५० पोल भाँचिएको विद्युत् प्राविधकरणले जनाएको छ। ४ सय पोल बनाउन तीनचार दिन लाग्ने प्राधिकरणको धनगढी वितरण केन्द्र प्रमुख धीरेन्द्रप्रसाद यादवले बताए। तराईमा लामो समय बसोबास गरिरहेका बूढापाका बिहीबार बेलुकीको हुरी अहिलेसम्मकै तेज गतिको भएको बताउँछन्। धनगढी१३ का काशीराम भट्टले आफूले तराईमा बसेको ३० वर्षमा पहिलो पटक यति तीव्र गतिको हुरी भोगको बताए। जिल्ला दैवी प्रकोप उद्धार समितिको शुक्रबार बसेको बैठकले क्षतिको विवरण संकलन गर्न वडाध्यक्षको नेतृत्वमा समिति गठन गरेको छ। प्रमुख जिल्ला अधिकारी यज्ञराज बोहराले वडाध्यक्षको नेतृत्वमा क्षतिको विवरण संकलनको व्यवस्था मिलाउने निर्णय गरिएको बताए। सुदूरपश्चिम प्रदेश सरकारका प्रवक्ता एवं आन्तरिक मामिला तथा कानुनमन्त्री प्रकाशबहादुर शाहले क्षतिको विवरण संकलन भएपछि संघीय सरकारलाई राहतका लागि अनुरोध गरिने बताए। प्रदेश मन्त्रिपरिषद् बैठक बसी राहतको प्याकेज सार्वजनिक गरिने उनले सुनाए।"
भक्तपुरका आदिवासी नेवारको मन्दिर सेनाको नियन्त्रणमा !,"भक्तपुर : भक्तपुरको आदिवासी समुदाय शिल्पकार, सुवाल, श्रेष्ठलगायत जातिका मानिस नेपाली सेनाको अनुमतिविना आफ्नै कुल देवस्थल जान पाउँदैनन् । उनीहरुको कुल देवस्थललाई भित्र पारेर नेपाली सेनाले स्कुल बनाएपछि यस्तो अवस्था आएको हो । जस कारण वर्षमा एक पटक गरिने दुगु पूजा (देवाली) गर्न सेनाको अनुमति लिनुपर्ने बाध्यता रहँदैआएको छ । पराम्परादेखि दुगु पूजा गर्न कुल देवस्थल जाने चलनचल्तीको बाटो नै बन्द गरेर नेपाली सेनाले २०४० सालमा भक्तपुर नगरपालिका१ सल्लाघारीमा सैनिक आवासीय महाविद्यालय बनाएको हो । उक्त कुल देवस्थलमा पाँचपाँचसय संख्यामा शिल्पकार, श्रेष्ठ र सुवाल घरपरिवारले देवाली गर्दैआएका छन् । उनीहरुले भक्तपुर अस्पतालबाट सिद्धपोखरीको उत्तरपूर्वी बाटो र तत्कालीन टुँडिखेल हुँदै कुल देवस्थल जाने परम्परागत बाटो थियो । जुन सैनिक स्कुल बनाएपछि बन्द गरिएको स्थानीय तीर्थमान शिल्पकार बताउँछन् । सैनिक स्कुल बनाएपछि केही वर्ष परम्परागत बाटोबाटै कुल देवस्थल पुगेको उनले सुनाए । तर २०५८ सालमा संकटकाल लागू भएपछि नेपाली सेनाले टुँडिखेलसमेत सैनिक स्कुल परिसरभित्र पर्ने गरी सुरक्षा बार लगाएर आफूहरुको कुल देवस्थल जाने परम्परागत बाटो रोकिएको अर्का स्थानीय दानबहादुर शिल्पकार बताउँछन् । त्यसपछि टुँडिखेलमा सर्वसाधारणलाई प्रवेश रोक लगाएको थियो । चारैतिर सेनाको सुरक्षा बार लगाइएको कुल देवस्थलमा भौतिक निर्माण गर्नसमेत समस्या भएको उनी बताउँछन् । उनका अनुसार उक्त देवस्थलमा दुगु पूजा गर्दै आएका पूर्वभूमिसुधार राज्यमन्त्री दिनेश श्रेष्ठको संसद क्षेत्र विकास कार्यक्रममार्फत उपलब्ध गराएको बजेटबाट टहरा निर्माण गरिएको छ । शिल्पकारका अनुसार सैनिक स्कुल आउनुअघिसम्म उनीहरुको कुल देवस्थल रहेको सयौं रोपनी जग्गा सार्वजनिक थियो । त्यसमाथि सिद्धपोखरी उत्तर रहेको टुँडिखेल सर्वसाधारणको लागि खुला थियो । संकटकाल लागू गरिएपछि सेनाले कब्जा गरेको टुँडिखेल खोल्नेबारे हालै नेपाली सेना र भक्तपुर नपाबीच सम्झौता भएको छ । भक्तपुर नपासँगको सम्झौतामा नेपाली सेनाले सैनिक स्कुल परिसरभित्र रहेको न्हुँ पुखु (रानी पोखरी) समेत सर्वसाधारणको लागि खुला गर्ने भएको छ । रानी पोखरी परिसरमा भक्तपुरका प्रजापति, अवाल, जोन्छे, धौभडेल, अवाल, मानन्धरलगायत समुदायको कुल देवस्थल रहेका छन् । रानीपोखरी खुला भएसँगै ती समुदायको देवस्थल पनि खुला हुने भएपछि शिल्पकार, श्रेष्ठ र सुवाल समुदायहरुले पनि आफूहरुको कुल देवस्थल खुला गर्न माग गरेका छन् । टुँडिखेलसम्म खुला हुने भएपछि त्यहाँबाट करिब दुई सय मिटर बाटो खुला गर्न समस्या नहुनुपर्ने हो, शिल्पकारले भने, यस विषयमा भक्तपुर नगरपालिकाको ध्यानाकर्षण गरेका छौं । परम्परागत बाटोमा सैनिक स्कुलले विभिन्न भवन बनाइसकेकाले, भक्तपुर अस्पतालबाट सिद्ध पोखरी, टुँडिखेलबाट सहिद धर्मभक्त राष्ट्रिय प्रत्यारोपण केन्द्र र भक्तपुर क्यान्सर अस्पतालको सीमा भएर कुल देवस्थल पुग्न सकिने उनले स्पष्ट गरे । यो बाटो बनाउन सकिए सैनिक स्कुलको भित्री बाटो प्रयोग गर्न पर्नेछैन, शिल्पकारले भने, जसले सैनिक स्कुलको आन्तरिक व्यवस्थापन र सुरक्षा प्रवन्धमा पनि कुनै बाधा व्यवधान हुनेछैन । उनले उक्त वैकल्पिक बाटो बनाउन नेपाली सेना र भक्तपुर नपाले सहयोग गर्नु पर्नेमा जोड दिए । उक्त कुल देवस्थलमा दुगु पूजा गर्दैआएका भक्तपुर नपा१ का वडा सदस्य विश्वराज शिल्पकारले रानी पोखरी, टुँडिखेलसँगै आफूहरुको कूल देवस्थल पनि खुला गर्नुपर्ने बताए । उक्त देवस्थल पनि खुला गर्न सकिए त्यहाँ विकास निर्माणका काम गर्न सहज हुने उनको भनाइ थियो । वडा सदस्य शिल्पकारले आफूहरुको देवस्थल नेपाली सेनाको कब्जाबाट खुला गर्नको लागि भक्तपुर नपामा आफूले पहल गर्ने जानकारी दिए ।"
पशुपतिको सम्पत्तिमा रजाइँ,"काठमाडौं : कुनै समय थियो, दानदक्षिणा गरे धर्म कमाइन्छ। धर्म कमाउनकै लागि पितापुर्खाले जग्गाजमिनसमेत मठमन्दिर र जात्रापर्वका लागि छुट्याइदिए। कसैले सरकार (गुठी संस्थान) लाई जिम्मा दिए, कसैले निजी गुठी बनाएर सञ्चालन गर्न नयाँ पुस्तालाई दिए। कसैले चाँदी, तामा, पित्तल आदि दान दिए। हुनेखानेले सुन नै चढाइदिए। समयले कोल्टे फेर्दै गयो। जग्गाको भाउ अकासिँदै गयो। आनाकै लाखौंकरोड पर्न थालेपछि अर्काथरी मान्छेको सोच फरक हुन थाल्यो। उनीहरू धमाधम ती गुठीमा रहेका जग्गा आफ्नो नाममा बनाउन थाले। आफ्नो बनाउन नसक्नेले सोझासाझालाई सस्तोमा बेचेर कमाउन थाले। हजारौं बिघारोपनी जग्गाको धनी पशुपतिनाथ क्रमशः खोक्रिँदै गयो। विश्वकै हिन्दु धर्मावलम्बीको आस्थाको केन्द्र पशुपतिनाथ मन्दिरको एकातिर महत्व दिनानुदिन बढ्दैछ भने अर्कोतिर पशुपतिनाथको चलअचल सम्पत्ति हत्याउने क्रमसँगै विश्व सम्पदामा सूचीकृत भएर पनि अस्तित्व जोगाउन हम्मेहम्मे पर्न थालेको छ। स्कन्द पुराणको हिमवत्खण्डमा प्रलयकालमा ब्रह्मा र विष्णुबीच को ठूलो भन्ने विषयमा विवाद हुँदा ती दुईको घमण्ड तोड्न भगवान् शिवले तेजोमय लिंगको रूप लिएको र सोही ज्योतिर्लिंग नै धेरै कालको अन्तरालपछि पञ्चवक्त्र पशुपतिका रूपमा प्रकट भएको कथा पाइन्छ। उतिबेला यसरी पशुपतिको चलअचल सम्पत्ति नाश गर्ने भन्ने कुरो कल्पना बाहिरको थियो। मन्दिर व्यवस्थित गर्न पशुपति क्षेत्र विकास कोष स्थापना गर्नुपर्छ भन्ने सोच २०४३ सालमा मात्र आएको देखिन्छ। त्यसअघिदेखि नै पशुपतिका नाममा रहेका जग्गा र चढाइएका सुनचाँदीमा आँखा लगाउन थालिसकेको अभिलेखले देखाएको छ। कोष बने पनि त्यतिबेला हराएका जग्गा, सुन र सम्पत्ति खोजी गर्ने काम कसैले गरेन। पछिल्लो दुई दशकमा यो महसुस भयो, छानबिन समिति गठन गरिए तर तिनले काम गरेनन्। यसका पछाडि यस्तै भूमाफिया र तिनका संरक्षक राजनीतिक नेता साथै सरोकारवालाको दबाबसँगै समितिमै बस्ने कतिपयको स्वार्थ बाझिएको कोषका कर्मचारीको बुझाइ छ। प्रभावमा नपर्दा प्रतिवेदन पशुपतिनाथमा सदीयौंदेखि चलिआएका जात्रापर्व र पूजा आदि सञ्चालनमा कठिनाइ आएको, कतिपय जात्रापर्व बन्द भएको, जग्गाजमिन हराएको, भेटीघाटीमा अनियमितता भएको, सुनसमेत गायब भएकोजस्ता समाचार सञ्चारमाध्यममा आउन थाले। सरकारले चासो लियो। सम्बन्धित मन्त्रालयले छानबिन समिति गठन गर्यो। जसको नेतृत्वमा काम अघि बढाउन भनियो, उसले पनि यसलाई गम्भीरतापूर्वक पशुपतिनाथको चलअचल सम्पत्ति हराउन हुन्न खोज्नैपर्छ भनेर लाग्यो, प्रभाव र दबाबमा परेन उसले यसलाई पार लगाएर छोड्यो। तत्कालीन संस्कृति, पर्यटन तथा नागरिक उड्डयनमन्त्री जितेन्द्र देवले ६ महिनाका लागि कोषका कोषाध्यक्ष डा मिलनकुमार थापाको संयोजकत्वमा काम जिम्मा दिए भने त्यसपछिका संस्कृतिमन्त्री रवीन्द्र अधिकारीले ६ महिना म्याद थपेका थिए। पशुपतिनाथको २३१ रोपनी जग्गा कसले खायो ? पशुपतिनाथको जग्गा खै ? पशुपतिमा गुठीको जग्गा ११ हजार रोपनी पशुपतिको सुन कहाँ गयो ? कोषका अध्यक्ष संस्कृतिमन्त्री र संरक्षक प्रधानमन्त्री हुने व्यवस्था छ। थापाको संयोजकत्वमा गठित श्री पशुपतिनाथको सम्पत्ति तथा गुठी जग्गा अध्ययन एवं छानबिन समितिमा हरिकृष्ण व्यञ्जनकार, बबिता पौडेल, रमेशराज शिवाकोटी, लुम्बप्रसाद शिवाकोटी, गुठी संस्थान, मालपोत विभाग, नापी विभाग, भूमिससुधार र संस्कृति मन्त्रालयका प्रतिनिधि थिए। कोषकै निर्देशक भोलाप्रसाद सिटौला सदस्यसचिव रहेको यो समितिले एक वर्ष लगाएर ६२४ पृष्ठको प्रतिवेदन तयार पारेको छ। यसले पशुपतिनाथको चलअचल सम्पत्ति लगायत थुप्रै विषयको एउटा इतिहास उतारेको छ। जसमा कोषका कर्मचारी सीताराम रिसाल, वासुदेव रिमाल, कुलप्रसाद उपाध्याय र तेजबहादुर थापा खटिए। १८ हजार रोपनी देखियो, २३१ रोपनी गायब कोष आफैंमा अलमल थियो। कोषको नाममा कति जग्गा छ यकिन थिएन। कति र कहाँ मासिए थाहा थिएन। प्रतिवेदनले सप्रमाण भन्यो, कोष मातहतका तीन कार्यालय पशुपतिनाथ भण्डार तहविल, पशुपतिनाथ अमालकोट कचहरी र पशुपतिनाथ जयवागेश्वरी भण्डार तहविल कार्यालय मातहतमा पशुपतिनाथका नाममा १८ हजार तीन सय ४२ रोपनी दुई आना दुई दाम जग्गा छ। जसमा पाशुपत क्षेत्रभित्रका गुठी संस्थानले असुल उपर गरी पशुपति क्षेत्रभित्र चलाउनुपर्ने महास्नानलगायतका विभिन्न गुठीको जग्गा ११ हजार दुई सय ६१ रोपनी तीन पैसा एक दाम छ। दुर्भाग्य नै भन्नुपर्छ, पशुपतिनाथका नाममा रहेको दुई सय ३१ रोपनी जग्गा भने गायब भएको छ। पाशुपत क्षेत्र करिब २६४ हेक्टर क्षेत्रफलमा फैलिएको छ। धोबीखोला पूर्व, एयरपोर्टको रनवेको करिब आधादेखि पश्चिम, धुम्बाराही पुलको दक्षिण र गौशालाबाट एयरपोर्ट जाँदा बाटोको उत्तरतर्फको क्षेत्रलाई पाशुपत क्षेत्र भनिने २०४४ सालमा प्रकाशित नेपाल राजपत्रमा उल्लेख छ। यसभित्रको जग्गा सही सलामत छ भन्ने छ, तर कोषले यसको वास्तविक अवस्था पनि खोज्नुपर्ने बेला भएको छ। यसबाहेक तराईमा पनि त्यसबेला पशुपतिको नाममा जग्गा गुठीलाई दिएको देखिन्छ। रौतहट, सर्लाही, सिरहा र पर्सामा रहेको करिब ११ सय बिघा जग्गाको कोषसँग कुनै अभिलेख छैन। तत्कालीन राजा त्रिभुवनले आफूलाई दूध खुवाएबापत धाईआमा बुबुबडामहारानीलाई तराईका यी जिल्लामा ११ सय बिघा जग्गा बिर्ता दिएका थिए। १७ हजार रोपनी ७४ लाख आम्दानी ! सूचना प्रविधिले फड्को मारिसक्यो। २१औं शताब्दीको ग्लोबल भिलेजको दुनियाँले विकासमा कायापलट आइसक्यो। तर पशुपतिनाथ मन्दिरका आयस्तामा नयाँपन आउन सकेको छैन। अझै पनि मानापाथीमै छ। आनाकै लाखौं पर्ने उपत्यकाभित्रको हजारौं रोपनी जग्गाको आयस्ता गणना गर्ने हो भने पशुपतिनाथले यसबाट मात्रै अर्बाैं कमाउन सक्छ। १७ हजार दुई सय १६ रोपनी जग्गाबापत उसको वार्षिक आम्दानी ७४ लाख मात्रै छ। समय सापेक्ष आम्दानीमा समायोजन नभएको दशकौं भइसकेको छ। जग्गाजमिन अथाह भएर पनि आम्दानी गर्न नसकेपछि पाशुपत क्षेत्रका केही जात्रापर्व बन्द भइसकेका छन्। कोषका तीनवटा कार्यालयले १७२१६ रोपनीबाट वार्षिक ७४ लाख १७ हजार ९५३ रुपैयाँ मात्रै कुत पाउने गरेको डा मिलनकुमार थापा संयोजकत्वको प्रतिवेदनले जनाएको छ। लामो प्रयासपछि तत्कालीन संस्कृतिमन्त्री आनन्दप्रसाद पोखरेलको पहलमा त्रिभुवन अन्तर्राष्ट्रिय विमानस्थलले पशुपतिको १ हजार १ सय २६ रोपनी जग्गा बढाएर वार्षिक १ करोड रुपैयाँ भाडा बुझाए पनि समयसापेक्ष छैन। ह्यात होटलले १७ रोपनी जग्गा ओगटेको छ। मासिक करोड हाराहारी कमाउने उसले कोषलाई भने वार्षिक ३४ हजार भाडा तिर्छ। वनकाली धर्मशालाले १० रोपनी र प्राणनाथ क्याफेले करिब ४ रोपनी जग्गा उपयोग गरिरहेछन्। उनीहरूले पनि कोषलाई न्यून भाडा तिर्दै आएका छन्। कसरी हरायो सुन ? पशुपतिनाथ मन्दिरमा भेटी चढाउने हजारौं हुन्छन्। दैनिक कम्तीमा सवा लाख र बढीमा तीन लाख रुपैयाँसम्म संकलन भएको कोषको तथ्यांक छ। पशुपतिमा भेटीजस्तै सुन चढाउनेको संख्या पनि पनि कम छैन। तर श्रद्धाले जति सुन चढाइन्छ, त्यसको अभिलेख पनि श्रद्धाले राख्ने मान्छेको अभाव देखिएको छ। ५६ वर्ष अवधिमा पशुपतिमा सुन कति चढ्यो होला ? तर धेरैको अनुमानविपरीत ९ किलो मात्र सुन चढाएको पाइएको छ। यो तथ्यांक २०१९ सालयताको हो। २०४५ देखि २०५२ सम्म चढाइएको सुनको विवरण अभिलेखमा छैन। २०३५, २०३६, २०४२, २०४३, २०४४, २०५३, २०६० र २०६३ को पनि सुनको अभिलेख छैन। कोषकै कर्मचारी सुन चढाएको मिति उल्लेख भए पनि सुनको विवरण नदेखिएको बताउँछन्। यो सुन ढुकुटीमा नराखी गायब बनाइएको अनुमान सहजै गर्न सकिन्छ किनकि मुचुल्का देखिन्छ, लगत भेटिन्छ तर सुनको मात्रा खुलाइएको छैन। कर्मचारीकै यो भनाइले पशुपतिमा चढाइने सुनको वास्तविकता छर्लंग हुन्छ। २०६८ सालमा नियमावली बनाएपछि भने यो अवस्थामा खासै समस्या नभएको कर्मचारी र कोष परिषद्का सदस्यको भनाइ छ। २०२१ देखि २०२६ सालसम्म कसैले पनि पशुपतिनाथमा सुन चढाएको अभिलेख नदेखिएको संयोजक थापाले जानकारी दिए। प्रतिवेदनअनुसार पशुपतिनाथमा जम्माजम्मी ९ किलो २७६६४ ग्राम सुन रहेको पाइएको छ। त्यो २०१९ सालदेखि २०७५ सालसम्ममा भक्तजनले चढाएर विवरणमा राखिएको मात्र हो। संयोजक थापाले श्रीपशुपतिनाथको मूल ढुकुटीमा रहेको अभिलेखलाई आधार बनाएर खोजी गरिएको बताए। सुन भने मूल ढुकुटीमा राखिँदै आएको पाइन्छ। कोषले केही वर्षअघि मूलढुकुटी खोल्ने प्रयास गरे पनि सर्वोच्चमा रिट पर्यो। सर्वोच्चले २०६६ पुस २७ मा परमादेश जारी गरेपछि पशुपतिको जायजेथा के कति छ खोलेर हेर्न नमिल्ने भएको छ। चाँदी र जिन्सी कति ? आस्था व्यक्तिपिच्छे फरक हुन्छ। कोही भक्तजनले जग्गा, सुन, चाँदी वा भेटी चढाउँछन् भने कोहीले तामा, पित्तल, कास, ढलोट, स्टिल वा सिल्भर। २०१९ सालदेखि दाखिला हुने व्यवस्थाअनुसार अहिलेसम्म पशुपतिनाथमा तीन सय १६ किलो ५८६ ग्राम चाँदी जम्मा भएको प्रतिवेदनमा उल्लेख छ। प्रतिवेदनमा उल्लेख छ, २०१९ सालअघिको तायदाती मुचुल्का प्राप्त भएको छैन। पशुपतिमा सुन, चाँदी यसरी नै आदि चढ्थ्यो भने अभिलेख खै ? यसको छानबिन हुनु पर्दैन ? सरोकारवालासँग सोधखोज गर्न सकिन्न ? धर्मसंस्कृतिको आडमा जसले जे गरे पनि हुन्छ भन्ने संस्कृतिलाई सरकार किन प्र श्रय दिन्छ ? आमसरोकारको प्रश्न हो यो। अभिलेखअनुसार पशुपतिमा ५ लाख ७७ हजार ३८ ग्राम तामा, २७ हजार आठ सय ६८ ग्राम पित्तल, ९ लाख दुई हजार ८ सय ४२ ग्राम ढलोट, १९ हजार ३ सय ३४ ग्राम कास, १ लाख ५९ हजार २ सय ६७ ग्राम स्टील र १ सय ४६ ग्राम चढाएको पाइन्छ। एक अर्बको अक्षय कोष पशुपतिनाथको आम्दानीबाट संकलित रकम आमनागरिकका लागि सदुपयोग हुने गरी पहिलोपटक अक्षय कोष स्थापना गरिने भएको छ। गुठी जग्गा छानबिन तथा संरक्षण समितिले जग्गा छानबिन गर्ने क्रममा पशुपतिको हालसम्मको कमाइ करिब सवा अर्ब रुपैयाँ भएको पाएको छ। कोषका कोषाध्यक्ष डा थापाले भन्छन्, मन्दिरका नाममा हालसम्म एक अर्ब २९ करोड ३८ लाख ३१ हजार रुपैयाँ संकलन भएको देखिएको छ। यसबाटै आमनागरिकको हितमा हुने गरी अक्षय कोष स्थापना गर्ने प्रक्रिया अघि बढाएका छौं। भेटीघाटी, विशेष पूजा, हुन्डीलगायतबाट एक अर्ब २९ करोड जति संकलन भएको देखिएको छ। भारतका थुप्रै मठमन्दिरमा अक्षय कोष स्थापना गरी आपद्विपद्, शिक्षा, स्वास्थ्य, समाज सेवा, विकास निर्माण आदिका काम गरेका थुप्रै उदाहरण छन्। कोषले भेटी तथा पूजा व्यवस्थापन नियमावली बनाएर मन्दिरको भेटीघाटीलाई २०६८ चैत २० देखि व्यवस्थित गर्न थालेको थियो। त्यसअघिको आम्दानी भट्ट र भण्डारीले हिसाबकिताब गर्ने र खर्च गर्ने गर्थे। अनादिकालदेखि सञ्चालनमा रहेको पशुपतिनाथको भेटीघाटी सुरुदेखि नै संकलन गरी व्यवस्थित गरेको भए पशुपतिनाथ भारतका दर्जनौं ठूला मन्दिरभन्दा कम धनी र व्यवस्थित हुने थिएन। कोषका अनुसार पछिल्ला वर्ष मन्दिरमा दैनिक कम्तीमा १ लाख १५ हजार र बढीमा ३ लाख रुपैयाँसम्म संकलन भएको तथ्यांक छ। मन्दिरमा गरिने विशेष पूजामा ११ हजारको पञ्चामृत पूजादेखि २५ लाखको अतिरुद्रमहाभिषेकसम्म पर्छन्। २०६८ अघिसम्म १२ लाख ९९ हजार रुपैयाँसम्मको पूजा गर्न पाउने व्यवस्था थियो। कोषको सञ्चालक परिषद्को पछिल्लो बैठकले पशुपतिनाथका चल, अचल सम्पत्तिको खोजी र संरक्षण गर्ने र आम्दानीमध्येबाट अक्षय कोष स्थापना गरी समाजसेवामा खर्चिने निर्णय गरेको थियो। पशुपतिको सम्पत्ति अझै खोज्दैछौं डा मिलनकुमार थापा, संयोजक, छानबिन समिति समितिलाई प्रतिवेदन तयार पार्न के कस्ता चुनौती थिए ? प्रतिवेदन सामूहिक प्रयास हो । सरकारले दिएको अभिभारा पूरा गर्नु कर्तव्य ठान्यौं । रातदिन खटियौं । बाधा, अवरोध, प्रभाव, दबाब सबैका बाबजुद ६२४ पृष्ठको प्रतिवेदन आएको छ । यो बाटो देखाउने गोरेटो मात्र हो । यो खोजी पाँच वर्षमा पूरा हुने खालको छ । समय सकिए पनि काम जारी छ । प्रतिवेदन कसरी कार्यान्वयन हुन्छ ? मन्त्री आएलगत्तै प्रतिवेदन बुझाउनेछौं । उहाँको निर्देशन र यसले दिएका सुझावलाई कोष सञ्चालक परिषद्ले कर्मचारीको सहकार्यमा कार्यान्वयन गर्नेछ । अब पशुपतिनाथको आम्दानी कसरी बढाउनेमा लाग्नेछौं । पदमा रहुन्जेल पशुपतिनाथकै कल्याणमा लाग्नेछु । थप सत्यतथ्य बाहिर ल्याउने गरी काम सुरु भएको छ । हराएका जग्गा र सुनको खोजी कसरी गर्ने ? प्रतिवेदनमा नदेखिएका गरगहना र जमिनको खोजी अब झन् गहन ढंगले हुनेछ । जग्गा यतिमात्र नहुनुपर्ने हो । सुनको पनि सबै अभिलेख राखिएको छैन । खोजीका क्रममा जग्गा र सुन यतिमात्र होइन अझै निकै हुनुपर्छ भन्ने लागेको छ । भगवान्लाई चढाइएका गहना र सम्पत्ति सबै खोजेर भक्तजनको विश्वासलाई सदुपयोग गरेर यो अभियान निष्कर्षमा पुयाउने अठोटमा छु । त्यसका लागि सरकारले के गर्नुपर्छ ? प्रतिवेदनको मर्मलाई सरकारले बुझोस् र चाँडै एउटा उच्च स्तरीय समिति बनाएर बाँकी खोजबिन र कार्यान्वयनमा लागिपरोस् । यसका लागि नीतिगत निर्णय गरेर अवरोधसमेत हटाउने गरी अघि बढोस् । सुधार्नुपर्ने काम थुप्रै छन् । पशुपतिनाथलाई विश्वकै नमुना बनाउन सकेमात्र विश्व आकर्षित हुनेछ ।"
प्रहरी चौकीलाई गौचन परिवारद्वारा जग्गा दान,"मुस्ताङ : म्याग्दी र मुस्ताङको सीमावर्ती थासाङ गाउँपालिका वडा ४ घासाका भीमप्रसाद गौचनले स्थानीय प्रहरी चौकीलाई जग्गा दान गरेका छन्। चौकी स्थापनाको २५ वर्षपछि उनको परिवारले सरकार र सुरक्षाकर्मीलाई सहयोग पुर्याउने उद्देश्यले जग्गादान गरेका हुन्। भीमप्रसाद गौचनले स्वर्गीय पत्नी भीमकुमारी गौचनको सम्झनामा आफ्नो नामको लाजपूर्जासहितको निजी १ रोपनी १२ आना जग्गा प्रहरी चौकी घासाको नाममा दर्ता गरी शुक्रबार राजीनामा पास गरे। भीमप्रसादसहित उनका छोरा विक्रम गौचन र बुहारी सुनिता गौचनले प्रमुख जिल्ला अधिकारी गंगाबहादुर क्षेत्रीलाई लालपूर्जा हस्तान्तरण गरेको जिल्ला युवा समितिका अध्यक्ष सम्राट गौचनले जानकारी दिए। यसअघि जग्गादानकर्ताको परिवारसँग नाता सम्बन्ध रहेका प्रदेश सांसद चन्द्रमोहन गौचन, समाजसेवी कृष्ण गौचन र विनोद गौचनले प्रहरी चौकीलाई जग्गा उपलब्ध गराइदिन गौचन परिवारलाई सुझाएका थिए। चौकीको हालसम्म निजी जग्गा नभएको र लामो समयदेखि भाडामा बस्दै आइरहेकाले जग्गाप्राप्ति पछि प्रहरीलाई कार्यालय स्थापना गर्न बाटो खुलेको छ। जग्गादानपछि भीमप्रसाद गौचनले सरकारलाई सहयोग पुर्याउनु नागरिक दायित्व भएकाले जग्गादान गरेको प्रतिक्रिया दिए। घरदैलोमा स्थापित चौकीले शान्ति सुरक्षा व्यवस्थित गर्न र समाजलाई सुरक्षा प्रदान गर्ने भएकाले जग्गा दिएको हुँ', भीमप्रसादले भने। कार्यक्रममा थासाङ गाउँपालिका अध्यक्ष बुद्धिप्रसाद शेरचन, सुरक्षाकर्मी, नेपाली सेना, मालपोत कार्यालय लगायत अन्य सरोकारवाला निकायको उपस्थिति थियो। मुस्ताङका दर्जनौं प्रहरी चौकी भवन अझै भाडामा बस्दै आइरहेका छन्। मुस्ताङमा प्रहरीको करिब २५० दरबन्दी छ।"
छाडेन छुवाछूतले,"जनकपुरधाम : सबै मानिसको रगत रातो हुन्छ। चोट लाग्दा सबैलाई दुख्छ। भावना, संवदेना र चाहना सबै मानिसको हुन्छ। तर, समाजमा उच्च र निच्च जातिबीचको भेदभाव भने सदीयौंदेखि कायमै छ। कानुनी रुपमा छुवाछुत समाप्त भएको छ। कानुन कार्यान्वयन फितलो छ। प्रहरीमा उजुरी पर्दैन। परिहाले पनि राजनीति चलखेल हुन्छ। दलितमाथि भएका अन्याय मिलापत्रमा टुंगिन्छ। दलितले मन्दिरमा पुजा गर्न जाँदा कुटिनु परेको छ। गैरदलितसँग प्रेम विवाह गर्दा तिरस्कृत हुनुपरेको छ। स्कुलमा पनि छुवाछुत र तल्लो जाती भनेर अपहेलित हुने गरेको छ। महोत्तरीको महोत्तरी बर्दिबास नगरपालिका४ भब्सीकी बुद्धमाया विश्वकर्माले विष सेवन गरेर आत्महत्या प्रयास गरिन्। २०७५ वैशाख १५ गते साँझ पानी छोएको निहुँमा बुद्धमायाकी छोरी मनीषालाई छिमेकी कमला गिरीले कुटपिट गरेकी थिइन्। बुद्धमाया र छोरी मनीषामाथि जातीय छुवाछुत र दुव्र्यवहार गर्ने छिमेकी कमला र उनका भान्जा रामबाबु दाहाललाई जिल्ला अदालत महोत्तरीले २०७५ असार २४ गते ६ महिनासम्म कैदसहित जरिबाना र ५० हजार रुपैयाँ क्षतिपूर्ति फैसला सुनाएको थियो। पीडिकहरू जेल जाने भएपछि बुद्धमायामाथि छिमेकीहरूले दबाब दिए। दबाब सहन नसकेरे उनी विष सेवन गर्न बाध्य भइन्। मैले जुन दुःख भोग्नुपर्यो त्यो अरूले नपरोस्, बुद्धमायाले भनिन्, समाजमा मिलेर बस्दा सबैको भलो हुन्छ। अहिले उनीसँग छिमेकीहरू बोल्दैनन्। सम्भवतः छुवाछूतमा यति ठूलो कारबाही पहिलो हो, प्रदेश २ का विश्वकर्मा समाजका अध्यक्ष तथा दलित अधिकारकर्मी मीन रहपालले भने। बलात्कारपछि हत्या धनुषाको मिथिला नगरपालिका३ हरिहरपुर मगरटोलकी रेशमा दुतिया रसाइली विश्वकर्माको २०७५ फागुन १ गते राती अपहरण भयो। छिमेकीको छोरीको विवाहमा रमाउँदै गरेकी उनको बलात्कारपछि हत्या गरियो। भोलिपल्ट बिहानै उखुबारीमा शव भेटियो। बटेश्वर गाउँपालिका४ बैगाली टोल घर भई मगरटोलमा बस्दै आएका २२ वर्षीय निरज जर्घामगरलाई हत्या आरोपमा प्रहरी पक्राउ गर्यो। बन्धक बनाएर सामूहिक बलात्कार धनुषा बटेश्वरकी कक्षा ९ मा पढ्ने एक दलित समुदायकी १७ वर्षीया किशोरी २०७५ फागुन ११ गते साँझ बहिनीसँग खेतबाट घर फर्कंदै थिइन्। अकस्मात् उनीहरूका अगाडि तीनजना चढेको मोटरसाइकल रोकियो। बहिनी डराएर घरतिर भाग्न सफल भइन्। नशालु पदार्थ नाकमा सुँघाएर उनलाई बेहोस् बनाइयो। आँखामा कालोपट्टी बाँधी अपहरण गरियो। भारतको मझफरपुर पुर्याएर तीन महिनासम्म उनको सामूहिक बलात्कार भयो। महोत्तरीको लोहारपट्टी नगरपालिका२ सुखैनियाका २२ वर्षीय रवानी राइन कवारीसहित चारजनाविरुद्ध जिल्ला प्रहरी कार्यालय धनुषामा उजुरी परेको डिएसपी रामेश्वर कार्की बताउँछन्। भारतबाट फुत्किएर फर्किएकी किशोरीको अञ्चल अस्पताल जनकपुरमा उपचार भइरहेको छ। भेदभाव हटाउन अपुरो अनि केको छुवाछूत ? दलितबीच नै छुवाछूत दलित समुदायभित्रै चरम विभेद : प्रेम विवाह गर्दा परिवारै विस्थापित विद्यालयमा विभेद महोत्तरीको भंगहा नगरपालिका९ हरिणमरीका सिकिन्दर मल्लिक डोमका छोरा मुकेश किशोरी जनता माविबाट २०७५ असोज १६ गते निष्कासनमा परे। कक्षा ७ मा पढ्ने मुकेशलाई विद्यालयमा भएको भोजको पात नउठाएको भन्दै प्रधानाध्यापक मनोहर यादवले निष्कासन गरेका बताए। मुकेशले भने, विद्यालयका लेखापाल राकेश यादवको हजुरआमाको किरियाभोज स्कुलमा गरिएको थियो। न्याय माग गर्दै २०७५ असोज २३ गते जिल्ला प्रहरी कार्यालय महोत्तरीमा उजुरी दिए पीडित परिवारले। तर अहिलेसम्म न्याय पाएका छैनन्। जनप्रतिनिधि नै विभेदकारी वडा कार्यालयको टेबुलमा राखेको पानी छोएको भन्दै सर्लाही विष्णु गाउँपालिका२ का अजय रामलाई वडाध्यक्ष सञ्जय साहले २०७५ साउन २७ गते गालीगलौज गर्दै हातपात गरेर कार्यालयबाट बाहिर निकालिदिएको पीडित बताउँछन्। उनले भने, चमार जाति भएर यहाँको पानी किन खाएको ? पानीलाई छोएर अपवित्र पारिस् भन्दै वडा अध्यक्षले जातीय विभेद गरे। कानुनी रुपमा छुवाछुत अन्त्य भएको छ। कार्यान्वयन फितलो छ। प्रहरीमा उजुरी परिहाले पनि मिलापत्रमा टुंगिन्छ। वडाध्यक्ष र कार्यालय सहयोगी रामईश्वर चौधरीविरुद्ध पीडितले २०७५ साउन २९ गते जिल्ला प्रहरी कार्यालय सर्लाहीमा उजुरी दिए। अदालतले आरोपितलाई धरौटीमा रिहा गर्ने आदेश दियो। मुद्दाको फैसला भएको छैन। भोजमा छैन समानता सर्लाहीको गोडैता नगरपालिका९ का १४ वर्षीय रन्जितकुमार राम गाउँमा श्रद्धाको भोज खान जाँदा जातीय विभेदको सिकार भए। २०७५ साउन ३ गते बकैनियाटोलका रामनाथ रायको घरमा श्राद्धको भोज खान भएका थिए। भोज खान सँगै बसेको भन्दै बगदहकका कथित उच्च जातिका मानिसले छुवाछुतको व्यवहार गरे। पीडितले २०७५ साउन ५ गते जिल्ला प्रहरी कार्यालयमा सर्लाहीमा उजुरी दिए। आरोपितलाई २०७५ भदौ ५ जिल्ला अदालतबाट २४ हजार रुपैयाँ लिई धरौटीमा रिहा गरियो। पर्सा गाउँपालिका६ का धविन्द्र महरामाथि छठियार भोज सँगै खाएको निहुँमा कुटपिट भयो। २०७५ वैशाख १३ गते रामलक्ष्मण पण्डित र श्यामकुमार पण्डितले छठिहार भोजमा सँगै बसेको भनी कुटपिट गरेको पीडितले प्रहरीमा उजुरी गरे। आरोपितलाई २०७५ जेठ १८ गते प्रहरीले पक्राउ गर्यो। अदालतले १८ हजार रुपैयाँ धरौटी राखी तारेखमा रिहा गर्यो। अन्तरजातीय विवाहमा १४ लाखको कपाली कागज सर्लाहीको ब्रह्मपुरी गाउँपालिका६ पिरारीका १८ वर्षीय जयनाथ राम चमारले गैरदलित युवतीसँग पे्रमसम्बन्ध राखेको भन्दै निर्वाचित वडा अध्यक्षसहित गाउँलेले मरणासन्न हुने गरी कुटपिट गरे। १४ लाख रुपैयाँको कपाली तमसुकसमेत बनाए। स्थानीय जयनाथ राम चमार र सल्मा बैठा मुस्लिम बीचप्रेम सम्बन्ध थियो। २०७५ पुस ५ गतेदेखि भारतको सीतामढी जिल्ला बस्दै आएका उनीहरू पुनः गाउँ फर्किएका थिए। वडा अध्यक्ष श्यामबाबु राय भनिने राकेश यादव र रघुनाथ रायले जयनाथका बुबा गगनदेव रामसँग १४ लाख रुपैयाँको कपाली तमसुक बनाएको पीडित परिवारले जानकारी दिए। पीडितले प्रहरीमा उजुरी दिएपछि आरोपित पक्राउ परे। मन्दिरमा छुवाछुत बाराको परवानीपुर गाउँपालिका३ का १२ वर्षीय राकेश राम गाउँकै राधाकृष्ण मन्दिरको धारा (चापाकल) मा पानी खाँदा कुटिए। पुजारी रामदयाल यादव लगायतले कुटपिट गरेको प्रहरीमा उजुरी पर्यो। पुजारीसहित मिलेर दलितले पवित्र मन्दिर छोएकाले अशुद्ध भयो भनी लाठी, रड र धारिलो हतियारले दलित समुदायका व्यक्तिमाथि आक्रमण गरेको स्थानीय राखी रामले बतए। आक्रमणमा दुई जना घाइते भए। गण्डक र जितपुरबाट खटिएको नेपाल प्रहरीको टोलीले अवस्था नियन्त्रणमा लिएको थियो। घटना त्यब्किै सेलायो। डोम अपहेलित धनुषा हंसपुर नगरपालिका३ कठपुल्लाका जगदीश डोमका परिवार पुस्तौंदेखि विभेदबाट पीडित छन्। दुई सय घरधुरी अन्य जात बसोबास रहेको गाउँमा उनको एक परिवारमा डोम जाति बस्छन्। उनीहरूले समाजमा सम्मानपूर्वक बाँच्न पनि पाएका छैनन्। गाउँका हाटबजार र होटलमा प्लेटमा खान दिँदैन। गिलासमा चिया पानी पिउन दिँदैन, देवाका छोरा जगदीशले भने, कागजमा खाजा दिन्छन्। पसल बाहिर भुइँमा बसेर खानुपर्छ। डोम मधेसको अल्पसंख्यक जातिको सूचीमा पर्छ। सिरहाको नवराजपुर गाउँपालिका३ फूलबरिया गाउँमा कमल यादवको धान बिउ लगाएको खेतमा सुँगुर गएको निहुँमा रेखा मल्लिक (डोम) र धनेश्वरी मल्लिक कुटिइन्। २०७६ जेष्ठ ८ गते कमलका छोरा श्याम यादवले उनीहरुलाई कुटपिट गरे। उनीहरु अहिले उपचार गराउन अस्पताल धाउँदै छन्। पीडितले प्रहरीमा निवदेन दिएका छन्। २०७५ जेठ २५ गते गोलबजार नगरपालिका९ गोविन्दपुर स्थित जनता आधारभूत विद्यालयको भान्सेमा व्यवस्थापन समितिले डोम समुदायकी भालसैर मरिकलाई नियुक्त गरेपछि विद्यालयको खाजा कार्यक्रम बन्द भयो। ज्यान मुद्दा लगाउन माग गत २१ र २२ गते प्रदेश २ स्तरीय दलित अगुवा भेला भयो। मुख्यमन्त्री लालबाबु राउतको उपस्थितिमा भएको भेलाका सहभागीले दलित अधिकार सुरक्षित राख्न माग गरे। जातपातका नाममा छुवाछुत गर्नेमाथि कडा कारबाही गनुपर्ने लहानका दलित अधिकारकर्मी उमेश बिसुन्केको भनाइ छ। मन्दिरमा कुकुरलाई प्रवेशमा निषेध गरिँदैन। तर, दलित समुदायलाई प्रवेशमा रोक छ, उनले भने, छुवाछुतका नामले विभेद गर्नेलाई ज्यान मारेसरह कारवाही हुने व्यवस्था ल्याउनैपर्छ। विभेद गर्नेमाथि कारबाही नहुँदा छुवाछुत गर्नेको मनोबल बढेको सप्तरीका दलित अधिकारकर्मी भोला पासमान बताउँछन्। मिथिला नगरपालिका ३ धनुषाका गोविन्द सदाले भने, हामी आफैंभित्र पनि एक जात, अर्को जात भनेर विभेद हुँदै आएको छ। पहिले आफ्नैभित्रको विभेद हटाएर सम्पूर्ण दलित समुदाय एक हुनुपर्छ। दलित अधिकारबारे ठुलठुला भए पनि व्यवहारमा लागू नभएको लहान नगरपालिका १४ बस्तीपुरकी सरिता राम बताउँछिन्। जागरण अभियान जरुरी मधेस मामिलाका जानकार पत्रकार चन्द्र किशोर सामाजिक संरचनामा परिवर्तन नआएसम्म विभेद कायमै रहने बताउँछन्। उनले भने, जातीय विभेद र हिंसाविरुद्ध कानुन बनिसकेको छ। त्यसको कडाइका साथ पालना हुनुपर्छ। यसको अगुवाइ राजनीतिक दलबाटै हुनुपर्ने उनको माग छ। एकले अर्कालाई सम्मान गर्नुपर्ने भावना बढेको उनको भनाइ छ। उनले भने, कानुनअनुसार दण्ड हुनुपर्छ।तर, त्यसो हुन सकेको छैन। कारबाही हुन्छ : मुख्यमन्त्री राउत प्रदेश २ का मुख्यमन्त्री लालबाबु राउतले अधिकार प्राप्तिका लागि दलित आफैं सशक्त हुनुपर्ने बताए। प्रदेश सरकार दलितमैत्री रहेको दाबी गर्दै उनले दलित सशक्तीकरण ऐन, छात्रवृत्ति योजना, दलित छात्रावास निर्माण जस्ता कार्य अघि बढेको जानकारी दिए। दलित सशक्तीकरण ऐन आएपछि छुवाछुत गर्नेमाथि तत्काली कारबाही हुने उनले बताए।"
हुरीको वितण्डा,"टीकापुर : टीकापुर२ राजीपुरका ५१ वर्षीय लहानु चौधरीले ६ वर्षदेखि कुखुरापालन गर्दै आएका थिए। ब्रोइलरबाट सुरु गरेको व्यवसाय यात्रा लेयर्स हुँदै हरि पोल्ट्री फार्मबाट अण्डा उत्पादनसम्म पुग्यो। उनले यही वर्ष ४ हजार ५ सय चल्ला हाले। परिवारका सदस्यलाई यसकै हेरचाहमा खटाए। तर, व्यवसाय विस्तार गर्ने लहानुको सपना बिहीबार राति हुरीले क्षणभरमै उडायो। पर्खाल भत्किएर किच्दा उनको ज्यानसमेत गयो। भीषण हुरी आउन थालेपछि उनी चल्ला जोगाउन खोरतर्फ गएका थिए। खोरको पर्खाल भत्किँदा उनी त्यही ढले। लहानुका छोरा हरिनारायण चौधरीका अनुसार चल्ला सार्न गएका लहानुलाई पर्खालले किचेर घाइते बनाएको थियो। छाती र टाउकोमा चोट लागेको थियो। उपचारका लागि नेपालगन्ज लैजाँदै गर्दा लहानुको मृत्यु भएको हो। हरिनारायणले ६ महिनाअघि रेडिमेड कपडा पसल खोलेका थिए। अण्डा उत्पादन गर्ने बुवाको सपना पूरा गर्न उनले पसल बिक्री गरे। बुवाको सपना थियो, कुखुरापालन र अण्डा उत्पादनमा जोड दिने, उनले भने, बुवाको सपना हुरीले उडायो। खोरमा बाबुछोरा सँगै थिए। हावाले खोरको छाना उडाउन थालेपछि लहानुले डोरीले टिन कसे। खोरका चल्ला पानी नपर्ने ठाउँमा सार्दै गरेका लहानुलाई पर्खाल ढलेर किचेको थियो। हरिनारायणको हात, पाखुरा र खुट्टामा चोट लागेको छ। लहानुकी श्रीमती पितरानी थारूले कुखुरापालनबाट भएको आम्दानीले दुई छोराका लागि बनाउँदै गरेको घर अधुरो रहने चिन्ता व्यक्त गरिन्। छोराका लागि घर बनाउन लागेका थियौं, उहाँ रहनुभएन, पितरानीले भनिन्, पक्की घर बनाउने हाम्रो सपनासमेत अधुरै छ। २०५४ को स्थानीय निर्वाचनमा लहानु कांग्रेसबाट वडासदस्य निर्वाचित भएका थिए। उनी राजीपुर गाउँका बडघर थिए। गाउँलेका लागि सहयोगी भावना भएका लहानुको मृत्युले गाउँ शोकमग्न बनेको छ। थारू समुदायको अभिभावक गुमाएको महसुस भइरहेको छिमेकी खडकबहादुर चौधरीले बताए। उहाँ मिलनसार हुनुहुन्थ्यो। हामीले अभिभावक गुमाएका छौं, उनले भने, लामो समय बडघरसमेत रहेर उहाँले गाउँलेलाई परिचालन गर्नुभएको थियो। केरामा क्षति हुरीका कारण कैलालीका टीकापुर नगरपालिका, जोशीपुर गाउँपालिकालगायत क्षेत्रमा सयौं बिघाको केरा बालीमा क्षति पुगेको छ। किसान टेकेन्द्र धामीका अनुसार केराका बोट ढलेका छन्। पटकपटकको ेहुरीका कारण केरा उत्पादनमा कमी आउने उनले बताए। हुरीका कारण थुप्र्रै किसानका केराका बोट ढलेका छन्। घारी भाँचिएका छन्, उनले भने, जसका कारण यो वर्ष टीकापुर क्षेत्रमा केरा उत्पादनमा कमी आउने देखिएको छ। टीकापुरका टेकेन्द्र धामी, देवीराम कोइराला, मोहन जैशी, विनोद साह र जोशीपुरका रामबहादुर कुँवर, नेपबहादुर चौधरीलगायत किसानका बारीमा बढी क्षति पुगेको छ। किसान विनोदले पनि केराका बोट भाँचिएर क्षति पुगेको सुनाउ। टीकापुर क्षेत्रमा झन्डै ६ सय हेक्टरमा केरा खेती हुँदै आएको छ। कैलालीमा हावाहुरीको वितन्डा : मृत्यु हुनेको संख्या २ पुग्यो कैलालीमा भीषण हावाहुरी, १२ तस्बिर ज्यान जोगाउनै हम्मे"
चितुवाको आक्रमणबाट बालिकाको मृत्यु,दमौली : घरकै आँगनमा खेलिरहेकी भानु २ भकुन्थोककी एक बालिकाको चितुवाको आक्रमणबाट शुक्रबार राती ज्यान गएको छ। आँगनमा खेलिरहेकी स्थानीय नौ वर्षीया पुष्पा अधिकारीलाई जंगलबाट आएको चितुवाले घिसारेर केही पर लगे पछि आक्रमण गरेको प्रहरीले बताएको छ। आँगनमै चप्पल छुटेकी अधिकारी बेपत्ता भएपछि परिवारले खोजी गर्दा घरभन्दा पाँच सय मिटर पर जंगलमा मृत भेटिएकी थिइन्। मृतक बालिकाको घाँटीमा चिथोरेको डाम मात्र भेटिएको ईलाका प्रहरी कार्यालय भानुमुकाम डुम्रेका प्रहरी निरीक्षक निरज डाँगीले बताए। यसअघि पनि भानु नगरपालिकाकै सोही क्षेत्रमा जंगली चितुवाको आक्रमणबाट ज्यान गैसकेको छ। एउटा चितुवाको हालै मृत्यु भए पनि फेरि आक्रमण हुनुले त्यस क्षेत्रमा धेरै चितुवा रहेको हुनसक्ने देखिएको वन डिभिजन प्रमुख केदार बरालले बताए।
ईपीएस परीक्षाका ४५ नक्कली परिक्षार्थी पक्राउ,"काठमाडौं : कोरियन भाषा ईपीएस परीक्षा हलबाट प्रहरीले ४५ जना नक्कली परिक्षार्थी पक्राउ गरेको छ। शनिबारबाट सुरु भएको परिक्षामा राजधानीमा २१ स्थानमा परिक्षा केन्द्र सञ्चालनमा ल्याईएको थियो। महानगरीय प्रहरी परिसर टेकुका प्रवक्ता डिएसपी होबिन्द्र बोगटीका अनुसार अरुकै नामबाट परिक्षा दिएका ४५ जना नक्कली परिक्षार्थीलाई पक्राउ गरिएको हो। उनले भने, प्रवेश पत्रमा नाम एउटाको तर फोटो अरुको टाँसेर परिक्षा दिईएको पाईयो, पक्राउ परेकामाथि थप अनुसन्धान भईरहेको छ।"
काठमाडौंका २४४९ व्यापारीलाई कारबाही,"काठमाडौं : नेपाल गुणस्तर तथा नापतौल कार्यालय काठमाडौंले दुई हजार ४४९ व्यापारीलाई कारवाही गरेको छ । कार्यालयले चालू आर्थिक वर्षमा नाप्ने तथा तौलने यन्त्र जाँच तथा नवीकरण नगराएको भन्दै ती व्यापारीलाई कारवाही गरेको हो । तौलमा घटी बढी गरेर सामान बिक्री वितरण गर्ने तथा समयमा नाप्ने तौलने यन्त्र परीक्षण नगर्ने व्यापारीलाई कारवाही गरेको कार्यालयका प्रमुख एवं उपसचिव राकेशकुमार झाले जानकारी दिए । 'नापतौल कार्यालयको मापदण्ड विपरीत काम गर्ने व्यापारीलाई कारवाही गरेका हौँ', उनले भने। चालू आवमा एक हजार ४३ व्यापारीले नाप्ने तथा तौलने यन्त्रका लागि अनुमतिपत्र प्राप्त गरेका छन् भने ४५ व्यापारीको इजाजतपत्र नवीकरण गरिएको छ । तीन हजार ७३४ व्यापारीले नाप्ने तथा तौलने यन्त्र, ४६२ पटक पेट्रोलियम पदार्थ वितरण गर्ने पेट्रोल पम्प र ३० पटक पेट्रोलियम पदार्थ ढुवानी गर्ने ट्याङ्करलाई जाँच गरेको कार्यालयले जनाएको छ । कार्यालयले चालू आवमा नापतौल यन्त्र दर्ता, नवीकरण तथा पेट्रोलपम्प जाँचबाट ९२ लाख ७१ हजार ३०३ राजश्व सङ्कलन गरेको छ ।"
एमबीबीएसका विद्यार्थी कीर्तिपुर जंगलमा मृत फेला,"काठमाडौं : काठमाडौं मेडिकल कलेजमा चिकित्सा शास्त्र (एमबीबीएस) चौंथो वर्ष अध्ययनरत शिशिर खनाल मृत फेला परेका छन्। गत जेठ १७ गतेदेखि हराएका उनी शनिबार अपरान्ह कीर्तिपुरको जंगलमा मृत फेला परेका हुन्। अर्घाखाँची घर भएर कोटेश्वरमा बसी पढ्दै आएका खनालको खोजीमा जुटेको प्रहरीले उनको मोटरसाइकल कीर्तिपुरस्थित पुष्पलाल पार्कमा फेला पारेको थियो। मोटरसाइकल भेटिए पनि उनको पत्तो प्रहरीले पाउन सकेको थिएन। महानगरीय प्रहरी परिसर टेकुका प्रवक्ता डीएसपी होबिन्द्र बोगटीका अनुसार मृत भेटिएका खनालले प्रारम्भिक अनुसन्धानमा आत्महत्या गरेको शंका छ। खनालका परिवारले प्रहरीलाई जानकारी दिएअनुसार उनी डिप्रेसनको औषधि सेवन गर्दै आएका थिए। दुईवटा मोबाइल बोकेपनि खनालको फोन स्विच अफ देखिएपछि आफन्तले प्रहरीलाई खबर गरेका थिए। डीएसपी बोगटीले भने, हामीले सक्दो खोज्यौं। तर, सकुशल फेला पार्न सकेनौं। शव पोस्ट् मार्टमका लागि त्रिवि शिक्षण अस्पताल लगिएको छ।"
"बर्दियामा ट्रयाक्टर र अटो दुर्घटना, २० घाइते, ८ गम्भीर","गुलरिया : बर्दियाको गुलरिया नगरपालिकामा ट्रयाक्टर र अटो छुट्टाछुट्टै र्दुघटना हुँदा २० जना घाइते भएका छन्। भारत तर्फको सीमानामा लागेको लक्कडबाबाको मेलाबाट फर्किने क्रममा शुक्रबार राती बर्दियाको गुलरिया नगरपालिका९ गोडियनपुरवामा केही समयको फरकमा ट्रयाक्टर र अटो र्दुघटना भएको हो। जिल्ला प्रहरी कार्यालय बर्दियाका प्रहरी हवल्दार हर्ष तिरुवाका अनुसार ट्रयाक्टरको ट्रली पल्टिएर दुर्घटना भएको हो। ट्रलीका १६ जना घाइते मध्ये ६ जनाको अवस्था गम्भीर भएकाले थप उपचारका लागि नेपालगञ्ज रिफर गरिएको प्रहरी बताएको छ। घाइते हुनेहरुमा महिला तथा बालबालिकाका धेरै रहेका छन्। गुलरिया नगरपालिका वार्ड नम्वर ८ निवासी निलम लोध (१५ वर्ष), सुमनकुमारी लोध (९ वर्ष), सरिता बनिया (१३ वर्ष), रुचि बनिया (१५ वर्ष), प्रियंका लोध (३६ वर्ष), पारु लोध (११ वर्ष) र वडा नम्वर ११ निवासी लिलावती कुर्मी (वर्ष ३६) लाई थप उपचारका लागि नेपालगञ्ज पठाइएको तिरुवाले जानकारी दिए। सोही स्थानका विशाल लोध (८ वर्ष), मित्तल कुर्मी (३१ वर्ष), परिक्रमा लोध (१२ वर्ष), तारावती कुर्मी (५७ वर्ष), प्रितिया लोध (२० वर्ष), रामप्रसाद लोध (१० वर्ष) तथा वडा नम्वर ११ निवासी मेनका वर्मा (११ वर्ष), परिक्रमा लोध (११ वर्ष) को गुलरिया अस्पतालमा उपचार भइरहेको छ। संजना लोध (१३ वर्ष) लाई डिस्चार्ज गरिएको छ। मेलाबाट फर्किरहेको अटोलाई भारतीय बोलेरो गाडीले ठक्कर दिँदा अटोमा सवार ४ जना घाइते भएका छन्। अटो दुर्घटमा गुलरिया नगरपालिका निवासी उत्तमप्रसाद तिमिल्सिना (३१ वर्ष), धर्मेन्द्र गुप्ता (३५ वर्ष), भगवती क्षेत्री (४० वर्ष) र आयुष घाइते भएका छन्।गम्भीर घाइते दुईजनालाई थप उपचारका लागि नेपालगञ्ज पठाइएको प्रहरीले जनाएको छ। सबै घाइतेको गुलरिया अस्पतालमा सामाजिक सुरक्षा ईकाइले निशुल्क उपचार र एम्बुलेन्सको व्यवस्था मिलाएको अस्पतालले जानकारी दिएको छ। घटनाको बारेमा थप अनुसन्धान भइरहेको प्रहरीले बताएको छ।"
अब आधारभुत तहमा पनि निःशुल्क रंगिन पुस्तक,"काठमाडौं : आउने शैक्षिक सत्रदेखि सामुदायिक विद्यालयमा आधारभुत तह (कक्षा एकदेखि आठसम्म) का विद्यार्थीलाई निःशुल्क रंगिन पुस्तक वितरण गरिने भएको छ। अहिले कक्षा तीनसम्मका विद्यार्थीलाई मात्र रंगिन पुस्तक वितरण भइरहेको छ। निजी विद्यालय सञ्चालकले भने यसअघि नै विद्यार्थीलाई रंगिन पुस्तकमा पढाइरहेका छन्। तर, निजीको पुस्तक महंगो छ। अभिभावकले नचाहेर पनि रंगिनको नाममा महंगो पुस्तक किन्न बाध्य छन्। सरकारले पाठ्यपुस्तक रंगिन बनाउन र समग्र पाठ्यपुस्तकको गुण्स्तर सुधार्न २ अर्ब २१ करोड रुपैंया छुट्टयाएको छ। यो रकम आउने शैक्षिक सत्रका विद्यार्थीको पाठ्यपुस्तकमा खर्च हुनेछ। कक्षा आठसम्मको आधारभुत तहको शिक्षा अनिवार्य तथा निःशुल्क पनि बनाउने संवैधानिक प्रावधानलाई सुनिश्चित गर्न सरकारले पाठ्यपुस्तक रंगिन बनाउन लागेको शिक्षा विज्ञान तथा प्रविधि मन्त्रालयले जनाएको छ। आउने वर्षहरुमा अन्य कक्षाका पाठ्यपुस्तक पनि रंगिन बनाउँदै लैजाने मन्त्रालयको तयारी छ। पाठ्यपुस्तकको गुाण्स्तर बिग्रेको र रंगिन नहुँदा पढाईमा समस्या परेको भन्दै शिक्षसँग सरोकारवालाले गुनासो गर्दै आएका थिए। पाठ्यपुस्तक रंगिन बनेसँगै सामुदायिक विद्यालयको पढाईको स्तर पनि सुध्रिने सरकारको विश्वास छ।"
सिमराको होटल इच्छामा निर्घात कुटिए ग्राहक,"सिमरा : बाराको सिमरामा रहेको होटल इच्छामा शुक्रवार राती तीन युवालाई होटलका बाउन्सर र कर्मचारीले मरणासन्न हुने गरी कुटपिट गरेका छन्। होटलका कर्मचारीको ज्यादतीले स्थानीय आक्रोशित बनेका छन्। झगडाकै कारण पटकपटक विवादित बन्दै आएको होटलमा शुक्रबार राती होटलका कर्मचारीले सिमराका तीन स्थानीयलाई निर्घात कुटपिट गरेका हुन्। कुटपिटबाट सिमराका बिजय पाठक, धनबहादुर तामाङ र राम पुडासैनी घाइते भएका छन्। कुटपिटबाट घाइते भएका पाठकको टाउको, खुट्टा, छातीमा चोट लागेको छ भने शरीरभरी निलडाम बनेको छ। उनको अहिले काठमाडौँको ट्रमा सेन्टरमा उपचार भइरहेको छ। उनलाई राती नै काठमाडौं लगिएको दाई कृष्ण पाठकले जानकारी दिए। अर्का घाइते तामाङको खुट्टामा र पुडासैनीको टाउकोमा चोट लागेको छ। आफूमाथी कुटपिट हुन थालेपछि पुडासैनीले भागेर ज्यान जोगाएका थिए। पाठक र तामाङलाई भने होटलका कर्मचारीले निर्घात कुटपिट गरी प्रहरीको जिम्मा लगाएको थियो। होटलमा राती पुगेका युवाले अपशब्द बोलेको भन्दै होटलका बाउन्सर रमेश पुनसहित कर्मचारीले नियन्त्रणमा लिइ कुटपिट गरेको पीडित परिवारको भनाइ छ। घाइतेका दाइ कृष्ण पाठकले अपशब्द बोलेको आरोपमा होटलका कर्मचारीले आफ्नो भाइ र उनको साथीलाई कुटपिट गरेको बताए। ग्राहकलाई मरणासन्न हुने गरी कुटपिट गर्न कुनै होटललाई छुट नरहेको पाठकको भनाइ छ। घाइते घाइते तामाङ र पुडासैनीको अल्पाइन अस्पतालमा उपचार भइरहेको छ। अस्पतालले पाठकलाई थप उपचारका लागि रिफर गरे पनि प्रहरीले नियन्त्रणमा लिन खोजेपछि अस्पताल परिसर केहीबेर तनावग्रस्त समेत बनेको थियो। रिफर गरिएको घाइतेलाई प्रहरीले पक्राउ गर्न खोजेपछि स्थानीय युवाले रोकेका थिए। घाइतेलाई पक्राउ गर्न २० जनाभन्दा बढी प्रहरी अस्पताल पुगेका थिए। स्थानीय युवा र जनप्रतिनिधिको विरोधपछि प्रहरी अस्पतालबाट फर्किएको थियो। घटनालगत्तै स्थानीय युवाले कुटपिट गर्ने होटलका कर्मचारीलाई पक्राउ गर्न माग गरेका थिए। तर प्रहरीले घाइतेलाई नै पक्राउ गर्न खोजेपछि होटललाई प्रहरीप्रशासनले संरक्षण गरिरहेको आरोप स्थानियले लगाएका छन्। 'कुटपिट गर्ने मान्छेलाई पक्राउ गर्न छोडेर प्रहरीले घाइतेलाई अस्पतालको शैयाबाटै उठाउन खोजिरहेको छ स्थानीय विक्रम थापामगरले भने, 'प्रहरीले होटलको संरक्षण गर्न खोजेको देखियो, यो सरासर गलत हो। घटनापछि कुटपिट गर्नेलाई पक्राउ गर्न प्रहरीले चासो नदेखाएको भन्दै पीडित परिवारले सिमरास्थित ईलाका प्रहरी कार्यालयमा किटानी जाहेरी दिएका छन्। पीडित परिवार र स्थानीयले होटलमा ग्राहक कुट्ने बाउन्सर र कर्मचारीलाई तत्काल नियन्त्रणमा लिन जाहेरीमार्फत माग गरेका छन्। ईलाका प्रहरी कार्यालय सिमराका प्रहरी निरीक्षक सुभाष हमालले होटलमा पुगेर अपशब्द बोलेपछि सामान्य झगडा भएको भन्ने आफूले सुनेको र यस विषयमा बुझिरहेको बताएका छन्। स्थानीय युवासँगै प्रहरी कार्यालय पुगेका जीतपुरसिमरा उपमहानगरपालिका वडा नम्बर २ का वडाअध्यक्ष तीलक श्रेष्ठले स्थानीय युवामाथि होटलले ज्यादती गरेको बताए। ग्राहकले अपशब्द वा अभद्र व्यवहार गरे पनि सम्झाएर प्रहरी जिम्मा लगाउने वा घर फर्काउनुपर्नेमा निर्धात कुटपिट गर्नु ठिक नभएको भन्दै वडाअध्यक्ष श्रेष्ठले पीडकलाई कारवाही गर्न माग गरेका छन्। प्रहरी कार्यालय पुगेका होटल तथा पर्यटन व्यवसायी संघ बाराका अध्यक्ष मोहन शर्मा लामिछानेले ग्राहकलाई निर्घात कुटपिट गर्ने अधिकार होटललाई नरहेको बताए। यस क्षेत्रकै प्रतिष्ठित होटलको रुपमा रहेको होटल इच्छामा ग्राहक कुटिएको घटनाले समग्र व्यवसाय र सिमराकै बद्नाम हुने व्यवसायीको भनाइ छ। घटनाको यतिबेला चौतर्फी विरोध भइरहेको छ।"
पैसा नभई हुँदैन निःशुल्क डाइलासिस,"भक्तपुर : सरकारले मृगौला रोगीको जीवन लम्ब्याउन गर्नुपर्ने डाइलासिस निःशुल्क गरेको छ तर पैसा नहुने गरिब तथा असहाय मृगौला बिरामी उक्त सुविधाबाट वञ्चित हुँदै आएका छन्।महिनामा १५२० हजार रुपैयाँ खर्च गर्न नसक्ने मृगौला बिरामीहरुले सरकारले दिने निःशुल्क डाइलासिस सेवा पाउन सक्दैनन्। एकपटक डाइलासिस गर्दा लाग्ने करिब दुईहजार पाँच सय रुपैयाँ सरकारले व्यहोर्दै आएको छ तर सरकारले दिने उक्त निःशुल्क सुविधा लिन मृगौला बिरामीले पनि कम्तिमा उत्ति नै रकम खर्च गर्नुपर्छ। मृगौला बिरामीले हप्तामा कम्तीमा एकपटक डाइलासिस गराउनुपर्छ। यस हिसाबले महिनामा चारपटकसम्म हाइलासिस गर्नुपर्छ। मृगौला बिरामीहरुका अनुसार सरकारले दिएको निःशुल्क डाइलासिस गराउनु अघि र पछि विभिन्न जाँच गराउनुपर्छ। त्यस्तै चिकित्सकको सुझावअनुसार नियमित औषधि सेवन गर्नुपर्छ। मृगौला बचाउन तथा कार्य क्षमता बढाउन विभिन्न भिटामिन, क्याल्सियम, फोसफोरसयुक्त औषधि खानुपर्छ। यस हिसाबले मासिक १५ देखि २० हजार रुपैयाँ खर्च हुने बिरामीहरु बताउँछन्। त्यसमाथि कुनै संक्रमण भए मृगौला बिरामीहरुले थप खर्च गर्नुपर्छ। कम्तीमा तीनहजार लाग्ने सुई लगाउनुपर्छ। डाइलासिस गर्नुअघि शरीरमा पानीको मात्रा जाँच गर्नुपर्छ। पानी बढी भए झिक्नुपर्छ। रगत बढाउने सुई लिनुपर्छ, मृगौला पीडित बलराम सुवेदी भन्छन्, तीनतीन महिनामा एकपटक भाइरल मार्किङ गर्नुपर्छ। यी सबै गर्दा एकपटक डाइलासिस गर्दा तीन चार हजार रुपैयाँ खर्च नगरी हुँदैन। सरकारले निःशुल्क गरेभन्दा बिरामीले बढी खर्च गरेपछि मात्रै डाइलासिस गर्न सकिने उनले स्पष्ट पारे। त्यसैले महिनामा १५२० हजार खर्च गर्न नसक्नेले सरकारको निःशुल्क डाइलासिस गर्न नपाउँदै ज्यान गुमाउनुपर्ने अवस्था रहेको उनी बताउँछन्। देशभर निःशुल्क डाइलासिस गर्ने स्वास्थ्य केन्द्र र मेसिनको अभावमा पैसा हुनेले पनि निःशुल्क डाइलासिस गराउन पाइरहेका छैनन्, मृगौला पीडित सरोकार समाज नेपालमा अध्यक्षसमेत रहेका सुवेदीले भने, त्यसैले डाइलासिसको पहुँच सबैतिर बढाउनुपर्छ। मृगौला पीडितहरुलाई जीवन निर्वाह गर्न यसअघिको सरकारले निर्णय गरेको जीविकोपार्जन भत्तावापतको मासिक पाँच हजार रुपैयाँ उपलब्ध गराए धेरै बिरामीले डाइलासिससम्म गराउन सक्षम हुने उनले स्पष्ट पारे। बिरामीले खर्च गर्नुपर्ने सम्पूर्ण जाँच र औषधि पनि डाइलासिससँगै निःशुल्क हुनुपर्छ, समाजका सचिव राजन ठकुरी भन्छन्, त्यस्तै देशभर डाइलासिस गर्ने व्यवस्था हुनुपर्छ। यता मृगौलारोग विशेषज्ञहरुले भने अन्य रोगको तुलनामा मृगौलाको क्षेत्रमा सरकारले धेरै सुविधा दिएको दावी गर्छन्। डाइलासिस र प्रत्यारोपण निःशुल्क हुनु महत्वपूर्ण सुविधा भएको उनीहरुको भनाइ थियो। डाइलासिस निःशुल्क भएरै पछिल्लो समय मृगौला रोगका कारण मृत्यु हुनेहरुको संख्यामा कमी आएको चिकित्सकहरु बताउँछन्। तर मृगौला रोगीको दाँजोमा डाइलासिस सेवा अपुग भएको उनीहरुको भनाइ छ। देशभर ६५ ठाउँमा डाइलासिस सहिद धर्मभक्त राष्ट्रिय प्रत्यारोपण केन्द्रका प्रमुख कार्यकारी निर्देशक डापुकारचन्द्र श्रेष्ठका अनुसार अहिले देशका ६५ ठाउँबाट निःशुल्क डाइलासिस सेवा दिँदै आएको छ। वरिष्ठ मृगौला प्रत्यारोपणविद् डा श्रेष्ठले मृगौला रोगीको तुलनामा डाइलासिस मेसिनको उपलब्धता भने कम रहेको बताए। डाइलासिस मेसिन कम भएकाले बिरामीको बढी चाप छ, उनले भने, तैपनि निःशुल्क डाइलासिसको व्यवस्थाकै कारण बाँच्ने मृगौला बिरामीहरु पनि बढेका छन्। उनका अनुसार दैनिक चार हजार जना मृगौला बिरामीहरुको डाइलासिस हुन्छ। भक्तपुरस्थित केन्द्रले दैनिक १२० जनासम्मको डाइलासिस गर्दै आएको छ। उनले डाइलासिस सेवासँगै अंग प्रत्यारोपणलाई देशभर फैलाउन सकिए मृगौला रोगकै कारण नागरिकले ज्यान गुमाउन नपर्ने स्पष्ट पारे।ब्रेन डेथलाई कडाइका साथ लागू गर्न सकिए अंग फेल भएकै कारण कुनै नेपालीले ज्यान गुमाउन पर्ने स्थितिको अन्त्य गर्न सकिन्छ, डा श्रेष्ठले भने।"
एक सय ७९ सीमास्तम्भ निर्माण,"विराटनगर : नेपाल र भारत सीमास्तम्भ झापासँग जोडिएका क्षेत्रमा बढी हराएका छन्। विराटनगरमा शुक्रबार बसेको नेपालभारत संयुक्त सर्भे टिमको बैठकमा प्रस्तुत तथ्यांकअनुसार झापासँग सिमाना जोडिएको क्षेत्रमा सबैभन्दा बढी सीमास्तम्भ हराएको हो। नापी विभागका प्रमुख नापी अधिकृत शिवप्रसाद लम्सालले झापामा १ सय ७३ वटा स्तम्भ हराएको बताए। हराएका सबै स्तम्भ पुनर्निर्माण गरिएका छन्, लम्सालले भने, सुनसरी र मोरङको सीमा क्षेत्रमा पनि ३३ वटा सीमास्तम्भ निर्माण गरिएका छन् । झापाको मेची नगरपालिकास्थित वाहुनडाँगीबाट हराएका र भत्किएका स्तम्भको निर्माण गत वर्ष सुरु गरिएको थियो। प्रमुख लम्सालका अनुसार निर्माण भएको स्तम्भ खोला, नाला र पानी जमेको स्थानमा बढि छन्। सीमा क्षेत्रमा रहेको खोलाका सीमामा राखिएको पिलर मिसिङको समस्या बढी भएकाले सुखायामा निर्माण सम्पन गरिएको उनको भनाइ छ। हालसम्म एक सय ७९ वटा सीमास्तम्भ निर्माण गरिएका छन् । प्रदेश १ का ताप्लेजुङ, पाँचथर र इलामको भारतीय सीमा क्षेत्रमा रहेको स्तम्भ पुनर्निर्माण तथा मर्मत हालसम्म नभएको लम्सालले जानकारी दिए। सीमास्तम्भ निर्माण गर्ने बैठकमा दार्जिलिङ र सिलिगुडीका सुरक्षा निकाय नआएकाले ती क्षेत्रमा स्तम्भ निर्माण गर्न नसकिएको हो। शुक्रबार विराटनगरमा सम्पन्न नेपालभारत संयुक्त सर्वे टिमको दोस्रो बैठकले आगामी दिनमा सीमास्तम्भ निर्माण र मर्मतलाई निरन्तरदा दिने निर्णय गरेको छ । टिमले नेपालभारत सीमास्तम्भ पुर्वेक्षण, सर्वेक्षण, मर्मत र नयाँ सीमास्तम्भ निर्माण तथा पुनर्निर्माणको जिम्मेवारी पाएको छ। यसअघि पहिलो बैठक भारत विहारको सुपोल जिल्लासिथ्त विरपुरमा पुसमा भएको थियो। शुक्रबार विराटनगरमा सम्पन्न बैठकमा प्रदेश १ को झापा, मोरङ र सुनसरीका प्रमुख जिल्ला अधिकारीसहित सुरक्षा निकायका प्रमुख, नापी विभाग र वन विभागका पदाधिकारीसहित भारतको विहार राज्य अन्तर्गतका अररिया, सुपौलका डिएमसहित उच्च सुरक्षा अधिकारी र किशनगंज जिल्लाका सीमा सुरक्षा बलका पदाधिकारी सहभागी थिए । बैठकमा सहभागी मोरङका प्रमुख जिल्ला अधिकारी रमेशकुमार केसीका अनुसार नेपाली पक्षले सीमाको बेजोर अंकको स्तम्भ निर्माण गर्दै आएका छन भने भारतले जोर अंकको स्तम्भ निर्माण र मर्मत काम गर्दै आएको छ। भारतको तर्फबाट सर्वेक्षक र सीमासुरक्षा बलले स्तम्भ निर्माण गर्दे आएको छ भने नेपालतर्फ नापी विभागले स्तम्भ निर्माण गर्दै आएको छ ।"
जहाँ पाइन्छ निःशुल्क खाना,"धादिङ : थाक्रे गाउँपालिका५ तसर्पुमा बिहान ९ बजे विद्यालय पोसाकमै बालबालिका एउटा ठूलो हलभित्र प्रवेश गर्छन्। तर, उनीहरूसँग कापीकिताब हुन्न। कुनै कार्यक्रममा गएका हुन् कि भन्ने लाग्छ। आदर्श मावि र शिवशंकर आधारभूत विद्यालयका विद्यार्थीको एक दशकदेखिको यो दैनिकी हो यो। विद्यालयमा कापीकिताब राखेर उनीहरू खाना खान जनभोजनालय जान्छन्। मेलापातका कारण घरमा खाना बनाउन नभ्याएका स्थानीय र वृद्धवृद्धा पनि जनभोजनालयमै खाना खान्छन्। थाक्रे५ दामेचौरमा प्रेमसागर फाउन्डेसनले मानव सेवाका लागि जनभोजनालय स्थापना गरेको थियो। यसले १० वर्षदेखि धादिङ र मकवानपुरका २ हजार ५ सय जनालाई निःशुल्क खाना र खाजा खुवाउँदै आएको छ। निःशुल्क खाना र खाजा उपलब्ध हुन थालेपछि विद्यालय छाड्ने बालबालिका घटेको छ। दैनिक ५ सय स्थानीय र २ हजार बालबालिकालाई पौस्टिक, सन्तुलित, ताजा खाना र खाजा खुवाउँदै आएको १० वर्ष भयो, फाउन्डेसनका उपाध्यक्ष प्रेमराज ढुंगेलले भने। ३ सय ६५ दिनै ५ सय जना स्कुले विद्यार्थी र स्थानीयका लागि बिहानको खाना खुवाइँदै आएको छ। टाढाका २ हजार विद्यार्थीलाई दिउँसोको खाजा खुवाउने गरिन्छ। थाक्रेकै लिती महांकाल मावि र महाकाली मावि अनि मकवानपुरका बागेश्वरी मावि, टिस्टुङ देउराली अनि गणेश आधारभूत विद्यालयमा फाउन्डेसनले खाजा पुर्याउने गरेको छ। तसर्पु आसपासका गाउँ राजमार्ग क्षेत्रमा भए पनि कुपोषण, गरिबी र अशिक्षाले पिरोलेको थियो। दामेचौर आसपासका गाउँ सवारी साधनका सहचालक उत्पादन गर्ने गाउँजस्तो बन्यो। राजमार्गछेउ बनेका बस्ती जाँडरक्सी र खाना खाने होटलबाट उँभो लाग्न सकेनन्। आर्थिक अवस्था कमजोर हुनु, शिक्षा आर्जन गर्ने थलो नहुनु, बाल विवाह हुनु, महिलाको स्वास्थ्य अवस्था जटिल हुनु, समयमै उपचार नपाउनुजस्ता समस्याले सताइरह्यो। फाउन्डेसनले खाना नपाएकै कारण बालबालिकामा कुपोषण देखिएको, विद्यालय छाड्ने गरेकाजस्ता समस्या समाधान गर्न २०६५ सालमा फाउन्डेसनले तसर्पुको दामेचौरमा जनभोजनालय स्थापना गरेको थियो। खानाको समस्या समाधान गर्न जनभोजनालय सुरु गरेका हौं, जनभोजनालयका व्यवस्थापक भोला रावतले भने, आमाबुवा मेलापात गएका बेला बालबालिका भोकभोकै पढ्न जाने, बीचमै विद्यालय छाड्ने, कुपोषित भेटिनेजस्ता समस्या समाधान गर्न जनभोजन कार्यक्रम अघि सारेका हौं। पोषणयुक्त खाना र खाजासमेत उपलब्ध भएकाले विद्यालय जाने बालबालिकाको संख्या बढेको शिक्षक बताउँछन्। म बाल विकास कक्षाकी शिक्षिका हुँ। पहिले यहाँका बालबालिका पौष्टिक आहार खान नपाएरै कुपोषणमा पर्दथे। घरमा भएको अन्नपातको पनि सदुपयोग नहुने अवस्था थियो, शिक्षिका मुना लामाले भनिन्, जनभोजनको कार्यक्रम चल्न थालेपछि कुपोषण समस्यामा धेरै कमी आएको छ। विद्यालय छाड्ने बालबालिका पनि धेरै कम भएका छन्। फाउन्डेसनले स्थानीय समुदायको रूपान्तरणको कामसमेत गरेको उनको भनाइ छ। पहिले बाल विवाह जटिल समस्या थियो। विद्यालय जाँदैन थिए। सानैमा बिहे गरिदिन्थे, उनले भनिन्, अहिले सानैमा बिहे गर्न हुँदो रहेनछ भनेर चेतना विकास भएको छ। विपन्न परिवारका बालबालिकालाई फाउन्डेसनले छात्रवृत्ति पनि दिएकाले पढाइमा ध्यान गएको छ। बालबालिकाको खाजा खर्च बचत गर्न स्थानीयले सहकारीसमेत खोलेका छन्। म दैनिक जनभोजनालयले दिएको खाजा खान्छु। खाजा खान छुट्याएको ४०५० रुपैयाँ सहकारीमा जम्मा गरी १० हजारजति बनाइसकेकी छु, बागेश्वरीकी छात्रा सविता तामाङले भनिन्। उक्त पैसा अतिरिक्त कापीकलम किन्न खर्च गर्ने गरेको उनले बताइन्। २५ रुपैयाँमा पेटभर खाना ! शिक्षाको गुणस्तर सुधारका लागि विद्यालयमा कम्प्युटर तथा शैक्षिक सामग्री सहयोग गरिएको व्यवस्थापक रावतले सुनाए। उच्च शिक्षा अध्ययन गराउन नसक्नेको परिवारलाई फाउन्डेसनले छात्रवृत्ति पनि दिँदै आएको छ। महांकाल माविकी पूर्वविद्यार्थी अनिषा अधिकारी फाउन्डेसनकै छात्रवृत्तिमा उच्च शिक्षा अध्ययन गरी यही विद्यालयमा शिक्षिका बनेकी छन्। यसरी हुन्छ खर्च व्यवस्थापन जनभोजनालय सञ्चालनका लागि फाउन्डेसनले १५ रोपनी जग्गामा तरकारी लगाएको छ। स्थानीयले उत्पादन गरेको तरकारीसमेत किनिदिने गरेको छ। फाउन्डेसनको एक दिनमा २५ हजार खर्च हुने गरेको छ। एक वर्षको खर्च ९१ लाख रुपैयाँ हुन आउँछ। त्यसको आधा रकम दाताबाट संकलन हुने गरेको छ। बाँकी रकम फाउन्डेसनले जुटाउँछ। विवाहोत्सव, जन्मदिन, बाबुआमाको स्मृति दिवस, संघसंस्था स्थापना दिवसलगायत अवसरमा थुप्रै मनकारीले एक दिनबराबरको खर्च बेहोर्ने गरेका छन्। सांसद एवं पूर्वउद्योगमन्त्री महेश बस्नेत पनि वार्षिक दाता हुन्। उनले विवाहभोज खर्च जनभोजनालयका लागि सहयोग गरेका थिए। रूपन्देहीकी ७० वर्षीया ज्ञानकला घिमिरेले बत्ती कातेर जम्मा गरेको पैसा मानवीय सेवाका लागि दान गरेको सुनाइन्। १० वर्षअघि देखि निशुल्क खाना खुवाउदै जनभोजनालय (भिडियो हेर्नुहोस्)"
दाना खाएको केही मिनटमै १० बाख्रा मरे,"स्याङ्जा : दाना खाएको केही मिनटमै १० वटा बाख्रा मरेका छन् । स्याङ्जाको अर्जुनचौपारी गाउँपालिका ३ सोता निवासी भूमिदत्त काफ्लेका ९ वटा र छिमेकी देवी काफ्लेको एउटा पाठोको शुक्रबार मृत्यु भएको हो । बाख्रा पालक भुमिदत्त काफ्लेको ९ माउ बाख्रा र देवी काफ्लेको खोरबाट फुत्केर आएको एउटा पाठो दाना खाएको केही मिनटमै ढलेका थिए । बिहान दाना खुवाएर चरनमा लाने तयारीमा थिए । बिहान २ पटक दाना खाएका थिए । पछिल्लो पटक दाना खाएका ९ माउहरु ५ मिनेट जतिमै मरे । बाख्रापालक काफ्लेले भने झण्डै एक लाख ५० हजारको क्षति भयो । पशु प्राविधिकले स्थलगत निरीक्षण एवं अनुसन्धान सुरु गरेको वडा अध्यक्ष राजकुमार घलेले जानकारी दिए । पशु प्राविधिकले दानामा शंका गरेका छन् । तर, काफ्ले परिवारले भने केही दिनदेखि सोही दाना भैँसीलाई पनि खुवाउदै आएको जनाए । काफ्लेको भैसीको अवस्था भने सामान्य छ ।"
कर्मकाण्डी घाेकन्ते शिक्षण बदल्नुपर्छ : डा बाबुराम भट्टराई,शिखर चिमौरिया काभ्रे : पूर्व प्रधानमन्त्री एवं संघीय समाजवादी पार्टी नेपालका अध्यक्ष डा बाबुराम भट्टराईले कर्मकाण्डी किसिमको घोकन्ते शिक्षाबाट डिग्री मात्रै लिएर निस्कने खालको शिक्षणले विकासमा टेवा पुयाउन नसक्ने बताएका छन् । यस्तो शिक्षा पद्धत्तिलाई अब स्थानीय तहहरुले बदल्नुपर्नेमा उनले जोड दिएका छन् । पढाइ मात्रै नभएर प्रयोगात्मक शिक्षामा पनि जोड दिनुपर्ने सुझाव दिए । नेता डा भट्टराईले शिक्षा भनेकै संसार बदल्ने ज्ञान भएको भन्दै शैली नै बदल्नुपर्ने बताएका थिए । शनिबार काभ्रेको पनौतीस्थित सिद्धार्थ वनस्थली ईन्स्टिच्युटले आयोजना गरेको शैक्षिक सामग्री हस्तान्तरण तथा संघीय नेपालमा शिक्षाको महत्व विषयक कार्यक्रममा बोल्दै उनले संसारलाई बुझ्ने र बदल्ने शिक्षा भएकाले घोकन्ते ढंगले पढाउने र पढ्ने गरेर प्रगति हुन नसक्ने बताए । कार्यक्रममा काठमाडौं विश्व विद्यालयका उपकुलपति डा रामकण्ड माकजु श्रेष्ठले शिक्षकको आदर गर्ने वानीको विकास गर्नुपर्ने बताए । कार्यक्रममा सिद्धार्थ वनस्थली गोष्ठीका अध्यक्ष क्याटेन रामेश्वर थापाले विद्यालय व्यापारका लागि नभएर सेवामुलक हुनुपर्ने बताएका थिए ।

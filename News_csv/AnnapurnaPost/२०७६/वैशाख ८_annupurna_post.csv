शीर्षक,विवरण
ऋणको पारदर्शिता र उपयोग,"ऋणको प्रभावकारी उपयोग गरी सावाँब्याज समयमा भुक्तानी गर्न र त्यसबाट लाभ लिन सकिन्छ भने ऋण स्वीकार गरिन्छ। यो व्यक्तिमा मात्र होइन राष्ट्रको हकमा पनि लागू हुन्छ। ऋणले दायित्व सिर्जना गर्छ। त्यो दायित्व वहन गर्न सक्षम पनि हुनुपर्छ। यस्तै प्रसंग छ, नेपालले लिने गरेको वैदेशिक ऋण अनि लगानी, छिमेकी चीनबाट होस् या अन्य मुलुकबाट। पछिल्लो समय चीन विश्वभर नयाँ ऋणदाताको रूपमा परिचित छ। नेपालले पनि अन्तरदेशीय रेलमार्ग, सडक, विद्युत् प्रसारण लाइन तथा केही जलविद्युत् आयोजनामा चिनियाँ ऋणबारे छलफल अघि बढाएको छ। चीनको महत्वाकांक्षी परियोजना बेल्ट एन्ड रोड इनिसिएटीभ (बीआरआई) मा समावेश भएर नेपालले यस्तो छलफल अघि बढाएको हो। चिनियाँ ऋण प्राप्त गरेका कतिपय मुलुकले कुनै विकास परियोजनामा लगानी गर्नका लागि सञ्चालनमा रहेका ठूला परियोजना धितो राखेर पनि ऋण लिएका छन्। ऋण लिएर पूर्वाधार विकासमा अघि बढ्न नेपालजस्ता मुलुकलाई चीनले प्रोत्साहन गर्दै आएको छ। नेपालले पनि चिनियाँ एक्जिम बैंकको २२ अर्ब ऋण सहयोगमा पोखरा क्षेत्रीय अन्तर्राष्ट्रिय विमानस्थल निर्माण गरेको छ। त्रिशूली ३ए जलविद्युत् आयोजना पनि चिनियाँ ऋणमा बन्दै छ। अहिलेसम्म हाम्रो मुलुकले ठूलो आकारको चिनियाँ ऋण लिएको छैन। ऋण लिनु आफैंमा गलत होइन। तर, त्यसरी लिइने ऋणका सर्त पारदर्शी हुनुपर्ने सुझाव नेपाललाई दिइएको छ। अर्कोतर्फ हाम्रो कार्यान्वयन निकायको क्षमता पनि चुस्त हुनुपर्छ। हामीकहाँ कुनै पनि ठूला परियोजना समयमा सकिएको उदाहरण छैन। स्वदेशी स्रोतमा निर्मित माथिल्लो तामाकोसी जलविद्युत् आयोजना सरकारबाटै सम्पन्न हुने भनी तोकिएको मिति दुईपटक सरिसकेको छ। मेलम्ची खानेपानी आयोजनाको हालत पनि त्यही नै हो। अधिकांश जलविद्युत् आयोजना तोकिएको समयमा सम्पन्न भएको उदाहरण छैन। ठूला परियोजनामा भ्रष्टाचार र जबर्जस्ती असुल्ने (रेन्ट सिकिङ) व्याप्त छ। एक प्रमुख राजनीतिक दलका पूर्वअध्यक्षका छोराले गौतमबुद्ध विमानस्थलका ठेकेदारलाई कसरी सताएर काम ठप्पप्रायः पारेका थिए भन्ने जगजाहेर छ। भ्रष्टाचार र कार्यान्वयन निकायको दक्षता अभावको मार सिंगो मुलुकले बेहोर्नुपर्छ। मध्यमस्र्याङ्दी जलविद्युत् आयोजनाका लागि १३ अर्ब रुपैयाँ लागत अनुमान गरी जर्मन सरकारसँग त्यसको ७५ प्रतिशत ऋण लिएर निर्माण सुरु भएको थियो। सम्पन्न गर्दा त्यसको लागत ५४ अर्ब रुपैयाँ पुगेको उदाहरण छ। यस्तो कार्यशैलीले मुलुकलाई उल्टै ऋणको फन्दामा पार्ने छ। त्यस्तै, १२०० मेगावाटको बूढीगण्डकीलाई राष्ट्रिय गौरवको आयोजनाका रूपमा विकास गर्न भनी तत्कालीन प्रधानमन्त्री डा बाबुराम भट्टराईको समयमा फ्रान्सको ट्रयाक्वेल इञ्जिनियरिङलाई अध्ययन गराउँदाको लागत र अहिले चिनियाँ कम्पनी चाइना गेजुवाले देखाएको लागतमा देखिएको अन्तर आकाशपाताल छ। आफैं बनाउने भन्ने तर लागत अत्यधिक बढाएर दिनुको कारण स्पष्ट छ। राष्ट्रवादले त्यो ढाकिएको छ। लागत र प्रतिफलको सामान्य चर्चासमेत हुँदैन। चीनको एक्जिम बैंकबाट ऋण ल्याएर परियोजना विकास गर्ने प्रस्ताव राख्दै नेपाल सरकारलाई जमानी राख्न खोजिएको छ। चीनलाई जिम्मा लगाइएको आयोजनमा नेपाल नै जमानी बस्दा के होला आफैंमा हास्यास्पद छ। यस्तो तदर्थवादमा निर्णय हुनु हुँदैन। मुलुकका स्रोत साधनमा विदेशी र निजी कम्पनीलाई आधिपत्य जमाउने बाटो खोलिदिएर शासकले लाभ लिने क्रोनीक्यापिटालिजम् लाई निरुत्साहित गर्नुपर्छ। नेपालको प्रतिव्यक्ति ऋणभार वृद्धि हुँदै गइरहेको छ। महालेखा परीक्षकको पछिल्लो प्रतिवेदनले प्रतिव्यक्ति ऋणभार करिब ३२ हजार रुपैयाँ छ। तर, यस्तो ऋणको प्रभावकारिताका विषयमा हामीले सोच्नैपर्छ। चिनियाँ ऋण मात्र होइन कुनै पनि ऋण लिँदा ऋणका सर्त, परिपक्वता अवधि, भुक्तानी क्षमता, लगानी गरिने आयोजना र त्यसको प्रतिफलको विश्लेषणले उपयुक्त देखिनुपर्छ।"
भारत निकासी हुन लागेको १०० बोरा मरीच बरामद,"राजविराज : कालो मरीच अवैध तरिकाले भारततर्फ निकासी गर्ने तस्कर सीमावर्ती क्षेत्रमा पुनः सल्बलाएका छन्। सप्तरीको छिन्नमस्ता गाउँपालिका ३ स्थित नेपालभारत सिमाको दशगजा क्षेत्रबाट दुई हजार पाँच सय किलो कालो मरीच बरामद भएपछि तस्करहरूले अवैध तरिकाले भारततर्फ निकासी गर्ने गरेको पुष्टि भएको छ। ईलाका प्रहरी कार्यालय सखडाबाट खटिएको प्रहरी टोलीले नेपालबाट भारततर्फ लैजाँदै गरेको को१च ९०३९ नम्बरको पिकअप भ्यानबाट २५ किलोका एक सय बोरा बरामद गरेको एसपी राजेन्द्र विष्टले जनाए। भ्यानलाई रोकी चेकजाँच गर्दा चोरी निकासी गरी अवैध रुपमा भारत लैजाँदै गरेको कालो मरीचसहित चालक सुनसरी छिटाहा वडा नम्बर ६ बस्ने २८ वर्षीय सुन्दर सुतिहारलाई नियन्त्रणमा लिएको छ। एसपी विष्टका अनुसार बरामद मरीच र भ्यानसहित चालकलाई आबश्यक कारबाहीका लागि आइतबार तिलाठी कोइलाडीस्थित बेल्ही भन्सार कार्यालय बुझाइएको छ। महशुल अन्तरले भियतनाम, इण्डोनेशिया, ब्राजिल, चीन, श्रीलङ्कालगायका देशबाट नेपाल भित्रिएको मरीच तस्करहरुले महँगो मूल्यमा बिक्री गर्न अवैध रुपमा भारत पठाउने गरेका छन्। नेपाली बजारसम्म ल्याउँदा किलोको ६०० रुपैयाँ पर्ने मरीच भारतीय बजारमा एक हजार रुपैयाँमा बिक्री हुने गरेको बताइएको छ।"
भाडा नउठेपछि १० सटरमा पोखरा महानगरको ताला,"पोखरा : पोखरा महानगरपालिकाको सटर भाडाबाट उठ्नु पर्ने डेढ करोड रुपौयाँ बक्यौता भएपछि महानगरले १० वटा सटरमा आइतवार ताला लगाएको छ। पोखराको मुख्य बजार महेन्द्रपुलका ६ वटा सटर र राष्ट्र बैंक चोकको ४ वटा सटरमा महानगरपालिकाले ताला लगाएको महानगरपालिकाका प्रशासकीय अधिकृत भरतराज पौडेलले जानकारी दिए। महानगरपालिकाका बिभिन्न स्थानमा रहेका व्यापारिक सटरहरुमा ५ लाख बढी बक्यौता भएकाहरुबाट रकम उठाउन महानगरले ताला लगाएको हो। १० वटा सटरबाट ५५ लाख रुपौयाँ उठ्न बाँकी रहेको पनि उनले जानकारी दिए। महानगरपालिकाका सबै सटरबाट वर्षेनी डेढ करोड आम्दानी हुने प्रशासकीय अधिकृत पौडेलले बताए। महानगरपालिकाले भाडा उठाउनैकै लागि पछिल्लो समयमा पोखराको सृजनचोकमा व्यापारिक भवन बनाएको थियो। महानगरपालिकाको व्यस्त बजार महेन्द्रपुल, राष्ट्र बैंक चोक, मालपोत अघि लगायत बिभिन्न स्थानमा भाडा उठाउन बनेको व्यापारिक सटर छन्।"
विमानस्थलबाट डेढ किलो सुनसहित दुई पक्राउ,काठमाडौं : अवैध तरिकाले नेपाल सुन भित्र्याउने भियतनाम र कम्बोडियाका दुई नागरिकलाई प्रहरीले पक्राउ गरेको छ। त्रिभुवन अन्तराष्ट्रिय विमानस्थल प्रहरीले लगेज चेक गर्ने क्रममा उनीहरुको साथबाट एक किलो ६ सय ३ ग्राम सुन बरामद गरेको हो। पक्राउ पर्नेमा भियतनामी नागरिक भो थि मुओई र कम्बोडियाली नागरिक दिभी युवाई छन्। मुआईको साथबाट सात सय ८४ ग्राम र युवाईको साथबाट नौ सय ३५ ग्राम सुन बरामद गरेको विमानस्थल प्रहरीले जनाएको छ। नेपाली मूल्य अनुसार बरामद सुनको मूल्य ८५ लाख २७ हजार सात सय ६१ रुपैंया पर्छ।
इतिहासका पन्नामा सूर्यबहादुरको रंग,"काठमाडौं : कलाकार सूर्यबहादुर चित्रकार उमेरले सत्तरी नाघिसके । कपाल सेतै फुलिसक्यो । लगातार हिँडडुल गर्नेे शक्ति छैन । तर पनि उनका हात लगातार चित्र कोर्न व्यस्त छन् । कहिले लोककथा त कहिले धार्मिक परम्परासँग जोडिएका चित्र कोर्ने गर्छन् उनी । समयसँगै खिइँदै गएको नेवारी इतिहासका सादा पन्नामा उनी वर्षौंदेखि रङ भर्दै छन् । विसं २००४ मा भक्तपुरको तचपालमा जन्मिएका सूर्यबहादुर आफ्नै पिता विष्णुबहादुरले बनाएका चित्रबाट प्रभावित थिए । नेवार समाजमा कामअनुसार जात छुट्ट्याइएको छ; जसमा कर्माचार्य भन्नेबित्तिकै पूजाआजा गर्ने, जोशी भन्नेबित्तिकै चिना हेर्ने काम । मल्लकाल, राणाकालमा चित्रकार जातिको काम नै चित्र कोर्ने हुन्थ्यो । उनीहरूको काम भनेको मठमन्दिरमा रङरोगन गर्नेदेखि लिएर देवीदेवताका अवतार बनाउने, थांका कोर्ने आदि हुन्थ्यो । अहिले पनि यही पेसालाई निरन्तरता दिने चित्रकार उपत्यकामा पाउन सकिन्छ । हाल एक सय ९५ परिवार चित्रकार भएको सूर्यबहादुर बताउँछन् । उनको पुख्र्यौली पेसा चित्र बनाउने नै थियो । त्यसमाथि उनका पिता विष्णुबहादुर चित्रकारहरूका नाइके थिए । १९८८ सालमा भक्तपुरको चित्रकलासम्बन्धी काम सम्हालेका उनका पिता निकै अब्बल कलाकार मानिन्थे । राजा महेन्द्रको राज्यारोहण भएपछि पचपन्नझ्याले दरबारमा रङ लगाउने जिम्मा उनैलाई दिइएको थियो । २०१६ सालमा गोल्डेन गेट, पाँचतले मन्दिर सजाउने जिम्मा पनि उनले लिएका थिए । चित्रकार भन्छन्, बुवा काममा जाँदा म पनि सँगसँगै जान्थेँ र काम सिक्थेँ । त्यति बेला उनी १२१३ वर्षका थिए । सुरुसुरुमा कमेरो पिस्ने काम गरेर उनले दिनको एक मोहर कमाउँथे । उनी विगत सम्झँदै बताउँछन्, त्यति बेला अहिलेको जस्तो नोट थिएन । काम गरेअनुसार हप्ताको एकपटक मोहोर दिइन्थ्यो । सूर्यबहादुरका बुवाले नेवार समुदायमा विभिन्न धार्मिक तथा सामाजिक क्रियाकलाप, पूजा, अनुष्ठान आदि कार्यमा प्रयोग हुने थुप्रै देवीदेवताका चित्र, मंगल चिह्नको नमुना तयार पारेका थिए । काठको प्रिन्ट ब्लकमा यी अझै सूर्यबहादुरसँग सुरक्षित छन् । भाइटीकामा प्रयोग हुने मण्डला, गाईजात्रा, लक्ष्मीपूजा, नागपञ्चमी आदिमा प्रयोग हुने चित्र समेटिएको छ । यसको प्रयोगबाट जति पनि प्रिन्ट निकाल्न पाइन्छ तर यसको प्रयोग समयसँगै घट्दै गएको सूर्यबहादुर बताउँछन् । अहिले सबै बाहिर बजारका सामान प्रयोग हुँदा मौलिक चित्रको प्रयोग घटेको छ, उनी निराश हुँदै भन्छन् । मौलिक चित्र बनाएर गुजारा गर्ने अवस्था बिल्कुल नभएको उनी थप्छन् । बुवाबाट चित्रकलाको सबै ज्ञान प्राप्त गरेका सूर्यबहादुर सप्ताह तथा जंको (भीमरथारोहण)मा प्रयोग हुने भाँडाकुँडामा चित्र कोर्न सक्षम छन् । उनी नेवार बौद्ध सम्प्रदायका दीक्षा प्राप्त गुरु (गुर्जु) हरूको देहान्त हुँदा मृत्यु संस्कारमा प्रयुक्त हुने त्रिरत्नको चित्र अंकित माटोका भाँडामा बनाइने चित्र शृंखला, दस दिक्पाल अंकित ध्वजापताका तथा अष्ट मंगल चिह्न अंकित चित्राकृति बनाउन पनि सक्छन् । सप्ताह लगाउँदा प्रयोग गरिने दस दिक्पालसहित भगवान् विष्णुको चित्र बनाउनुका साथै अष्टमंगल चिह्न अंकित स्वर्ण कलश पनि बनाउँछन् सूर्यबहादुर । सामान्यतया नेवारी संस्कारमा प्रयोग हुने चित्रकला विरलै देख्न पाइन्छ । तर, सूर्यबहादुरसँग भने ती धार्मिक चित्रकलाको भण्डार नै छ । तत्कालीन समयमा चित्रकला अध्ययन गर्ने कुनै पाठशाला थिएन । तर भक्तपुर, धुलिखेल एवं बनेपा आदि क्षेत्रमा मनाइने सांस्कृतिक, धार्मिक तथा कर्मकाण्डमा प्रयोग गरिने चित्रकलामा सूर्यबहादुरको परिवार लाग्ने गथ्र्यो । सूर्यबहादुर २०२२ सालमा एसएलसी पास गरेसँगै चित्रकलामा पूर्ण रूपमा लागेका हुन् । उनले २०२६ सालमा केही महिना नारायणहिटी राजदरबारमा कलाकारका हैसियतले काम गरे । उनले गरेका महŒवपूर्ण काममा तत्कालीन श्री ५ को सरकारले भक्तपुरका सबै सरकारी तथा सांस्कृतिक चित्र बनाउने जिम्मा दिए । यस क्रममा उनले नवदुर्गा गणनाच तथा मोहिनी नाचमा आवश्यक पर्ने ख्वापा (मुखुण्डो) बनाउने, भक्तपुरमा मनाइने सम्पूर्ण सांस्कृतिक तथा धार्मिक मेलापर्वमा चाहिने चित्र सिर्जना गरे । यो जिम्मेवारी उनले २०२६ देखि २०३९ सालसम्म निर्वाह गरे । परम्परागत तथा धार्मिक चित्र बनाउन पारंगत उनी २०३६ देखि २०४१ सालसम्म भक्तपुर विकास परियोजनाअन्तर्गत थान्का पेन्टिङ कार्यशालामा समेत सक्रिय थिए । उनीसँग परम्परागत रूपमा प्रयोग हुँदै आएका खनिज रङ छन् । त्यसलाई कुट्ने ढुंगाका सिलोट छन् । चित्रमा रङ भर्न उनीसँग आफैंले बनाएको बाबियोको कुची छ । पेन्टिङ गर्न नम्बरअनुसारका ह्यान्ड मेड ब्रस बनाएका छन् । सूर्यबहादुरले नेवारी परम्परा र संस्कृतिलाई राम्ररी बुझेका छन् । उनी महाभारत कथा, नमोबुद्ध कथा, शिव पार्वतीको विवाहलगायत इतिहासका मिथक भनाइलाई आफ्नो चित्रबाट बुझाउने क्षमता राख्छन् । उनीसँग भएको ज्ञानबाट आजका पुस्ताले भरपूर फाइदा उठाउनुपर्ने देखिन्छ । तर, सीप हस्तान्तरणको प्रक्रियामा ध्यान नदिँदा कतिपय सांस्कृतिक चित्रकलाको ज्ञान उनीसँग मात्र सीमित रहने देखिएको छ ।"
आफैं प्याड बनाएर प्रयोग गर्दै किशोरी,"बैतडी : बैतडीको सुर्नया गाउँपालिका५ की सुनिता बिष्ट महिनावारी भएको बेला आफैंले बनाएको सेनेटरी प्याड प्रयोग गर्छिन्। महिनावारी भएको बेला प्याड प्रयोग गर्नुपर्छ भन्ने जनचेतना भएसँगै आफैंले बनाएर प्रयोग गर्न थालेको उनले बताइन्। उनले भनिन् महिनावारी भएको बेला प्याड प्रयोग गर्नुपर्छ भन्ने कुरा हामीले विभिन्न तालिमबाट सिक्यौं। हामीलाई प्याड बनाउने तालिम पनि दिइयो। यसपछि हामीले महिनावारी भएको बेला नियमित रुपमा प्याड प्रयोग गरिरहेका छौं। सुर्नया ४ कै राजमती भट्टले पनि महिनावारी भएको बेला आफैंले बनाएको प्याड प्रयोग गर्ने गरेकी छिन्। सुरक्षित महिनावारीको बारेमा आफूलाई ज्ञान भएपछि प्याड प्रयोग गर्न थालेको उनले बताइन्। भन्छिन्, पहिला पहिला गाउँघरमा महिनावारी भएको बेला अलग बस्नुपर्ने चलन थियो। यो चलन बिस्तारै हराउँदै गएको छ। महिनावारी भएको बेला सरसफाइ गर्नुपर्ने कुरा पनि हामी सजक हुन थालेका छौं। हामीले आँफैले प्याड बनाउने सीप सिकेर आफू पनि प्रयोग गर्छौं। अरुलाई पनि सिकाउने गरेका छौं। किशोरीहरूलाई सुरक्षित महिनावारीको बारेमा जानकारी गराउन प्याड बनाउने तालिम दिएको सरसरफाईको क्षेत्रमा काम गरिरहेको संस्था आइडीएस नेपालका सुरेन्द्र जैरुले बताए। उनले भने हामीले जिल्लाका विभिन्न ठाउँमा किशोरीहरूलाई प्याड बनाउने तालिम दिएका छौं। यसले उनीहरूलाई सुरक्षित महिनावारीको बारेमा थाहा भएको छ। गाउँघरमा रेडिमेड सेनेटरी प्याड नपाइने भएकाले आफूहरूले तालिमबाट प्याड बनाउन सिकेपछि सजिलो भएको सुर्नयाकी निर्मला चन्दले बताइन्। उनले भनिन् हामीले महिनावारी भएको बेला प्याड प्रयोग गर्नुपर्छ भन्ने कुरा सिकेका थियौं। तर सहजै उपलब्ध थिएने। आफैंले बनाउन सिकेपछि सजिलो भएको छ। महिनावारी भएको बेला सेनेटरी प्याड प्रयोग गर्नुपर्ने, सरसफाइ रहनुपर्ने कुरा सिकाएपछि महिनावारीसँग सम्बन्धित भ्रमहरू समेत हट्न थालेका डिलाशैनी गाउँपालिकाका स्वास्थ्य संयोजक रामसिंह खत्रीले बताए। उनले भने हामीले पनि गाउँपालिकाभरीका किशोरीहरूका लागि प्याड बनाउने तालिम सञ्चालन गरेका थियौं। यसले किशोरीहरूलाई सजिलो भएको छ भने महिनावारीका बिषयमा भएका गलत भ्रमहरू हट्दै गएका छन्। महिनावारी भएको बेलामा प्याड प्रयोग गर्नथालेपछि किशोरीहरूलाई विद्यालयमा जान समेत सजिलो भएको छ। प्याडको प्रयोग गर्न नपाउँदा समस्यामा रहेका किशोरीहरू आफैं प्याड बनाएर प्रयोग गर्न थालेपछि उनीहरू नियमित विद्यालय जान पाएका स्वास्थ्य संयोजक खत्रीले बताए। महिनावारी भएको बेला प्याडको प्रयोगले महिलाहरूलाई सरसफाइमा रहन सहज हुने स्वास्थ्य कार्यालय बैतडीका हेल्थ असिष्टेन्ट सन्तोष पाण्डेयले बताए। उनले भने महिनावारी भएको बेलामा रगत बग्ने हुन्छ। त्यो बेला सरसफाइमा ध्यान दिइएन भने विभिन्न खालका संक्रमण हुने डर हुन्छ। प्याडको प्रयोगले महिलाहरूलाई सरसफाइमा रहन सहयोग पुर्याउँछ। पछिल्लो समय ग्रामीण क्षेत्रमा पनि सुरक्षित महिनावारीका विषयमा जानकारी हुन थालेको छ। यसले महिला तथा किशोरीहरूलाई सरसफाइमा रहन सहज भएको सुर्नयाकी मञ्जु भट्टले बताइन्।"
"जन्ती बोकेको जिप दुर्घटना हुँदा एकको मृत्यु, रोकियो विवाह","बझाङ : बझाङको खप्तड छान्ना गाउँपालिका नेटाकाटियाँ गाउँबाट जन्ती बोकेर आएको से १ ज ७ सय १८ नम्बरको बोलेरो जिप खप्तड छान्ना गाउँपालिका कै लामातोला नजिकै बासपाटा भन्ने ठाउँमा दुर्घटना भएको छ। आइतबार भएको दुर्घटनामा दुलाहाको गाउँका ६५ वर्षिय बासुदेव जोशीको घटनास्थलमा मृत्यु भएको छ भने अन्य ७ जना घाइते भएका छन्। घाइते हुनेहरूमा चेतराज जोशी, गोकर्ण जोशी, नरेशप्रसाद जोशी, डम्मरप्रसाद जोशी, देवराज जोशी, सुकदेव जोशी र गाडी चालक जयराज जोशी रहेको प्रहरीले जनाएको छ। चेतराज जोशीको अवस्था गम्भीर छ भने अन्यको अवस्था सामान्य छ। उनीहरूको जिल्ला अस्पताल सिमखेतमा उपचार भइरहेको प्रहरीले जनाएको छ। नेटाकाटियाँ गाउँबाट जन्ती बोकेर आएको उक्त गाडी गाउँबाट एक घण्टा हिँडेपछि लामातोला नजिकै सडकको सतह चिप्लो भएको र ओरालो तथा कच्ची सडक भएको हुँदा दुर्घटना भएको प्रहरीले जनाएको छ। तमैलबाट छान्ना हुँदै अहिले सेती लोकमार्ग अन्तर्गतको सडकमा जीपहरू चल्ने गरेका छन्। मृतक जोशीलाई पोस्टमार्टमका लागि जिल्ला अस्पताल ल्याइको छ। दुलाहा बलराम जोशीको विवाह जयपृथ्वी नगरपालिकाको सुबेडामा आउने कार्यक्रम रहेको थियो। जिप दुर्घटना भएर आफन्तको मृत्यु भएपछि विवाह स्थगित भएको छ।"
श्रीलंका विस्फोट : राष्ट्रपति र प्रधानमन्त्रीद्वारा दु:ख व्यक्त,काठमाडौं : श्रीलंकामा भएको श्रृंखालबद्ध बम विष्फोटको घटनाप्रति राष्ट्रपति विद्यादेवी भण्डारी र प्रधानमन्त्री केपी ओलीले गहिरो दुःख व्यक्त गरेका छन्। राष्ट्रपति र प्रधानमन्त्री द्वयले नेपाली जनता तथा सरकारको तर्फबाट घटनामा मृत्यु भएकाप्रति श्रद्धाञ्जलि र परिवार जनमा गहिरो समवेदना व्यक्त गर्दै सयौं घाइतेको शीघ्र स्वास्थ लाभको कामना गरेका हुन्। राष्ट्रपति भण्डारीले श्रीलंकाका समकक्षी मैथ्रिपाला सिरिसेनालाई र सार्क अध्यक्ष समेत रहेका ओलीले श्रीलंकाका प्रधानमन्त्री रनील बिक्रम सिंघेलाई छुट्टाछुट्टै पत्र पठाई नेपाली जनता र सरकारले यस्ता मानवता विरोधी कार्यको घोर भत्र्सना गर्ने बताए। नेपालले दक्षिण एशियाली क्षेत्रीय सहयोग संगठन (सार्क)मा हुने आतंकवादविरुद्ध सुरुवाती समयदेखि नै सहकार्य गर्दै आएको छ। श्रीलंका आफ्नो आन्तरिक द्वन्द्वको समाधान गर्दै विकासको गतिमा अघि बढेको थियो। पछिल्लो समय राजनीतिक तनावमा परेको श्रीलंकाले पुनः मुलुकलाई गति दिने विश्वास भइरहेको अवस्थामा यस्तो घटना भएकाे हाे । प्राविधिक तथा आर्थिक सहकार्यको लागि बंगलाको खाडीको प्रयास बिम्स्टेकको अध्यक्ष राष्ट्रसमेत रहेको श्रीलंका क्षेत्रीय सहकार्यमा जोड दिएरअघि बढिरहेको थियो । श्रीलंका अपडेट : लगातार ८ वटा विस्फोटमा १९० को मृत्यु
"जन्ती बस दुर्घटना : एकको मृत्यु, पाँच घाइते","बागलुङ : बागलुङको काठेखोला गाउँपालिका५ बिहुँमा जन्ती बस दुर्घटना हुँदा एकजनाको मृत्यु भएको छ। आइतबार साँझ जन्ती बोकेको बस दुर्घटना अन्य पाँच घाइते भएका छन्। ताराखोला गाउँपालिका१ माझखर्कबाट जन्ती लिएर काठेखोला गाउँपालिका८ लेखानी आउँदै गरेको ध १ ख ४६८ नम्बरको बस बिहुँको भ्युटावर नजिकै रगेनीमा दुर्घटना भएको हो। दुर्घटनामा गम्भीर घाइते भएका काठेखोला गाउँपालिका ८ लेखानीका ६४ वर्षीय गंगा विकको उपचारका क्रममा मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक झविन्द्र भट्टराईले जानकारी दिए। घाइतेमध्ये सोही स्थानका १७ वर्षीया संगीता बिकको अवस्था गम्भीर छ। उनलाई थप उपचारका लागि पोखरा पठाउने तयारी गरिएको छ। दुर्घटनामा घाइते भएका लेखानीका १२ वर्षीया सफलता बिक, ६३ वर्षीय चन्द्र सुनार, १५ वर्षीया ज्योति सुनार र १४ वर्षीया आरती सुनारको धौलागिरी अञ्चल अस्पतालमा उपचार भइरहेको छ। उनीहरुको अवस्था सामान्य छ। बस सडक भन्दा १० मिटर तल खसेको छ। बसका चालक पर्वत महाशिला गाउँपालिकाका ३५ वर्षीय खिमबहादुर पौडेललाई प्रहरीले नियन्त्रणमा लिएको छ। रगेनीको उकालोमा दुर्घटना भएको बस। तस्बिर : अन्नपूर्ण"
कालिकोटमा प्रजिअको कार्यकक्षमा आगलागी,"कालिकोट : जिल्ला प्रशासन कार्यालय कालिकोटमा आइतबार बेलुका साढे ८ बजेतिर आगलागी भएको छ। प्रमुख जिल्ला अधिकारी चन्द्रबहादुर कार्कीको कार्यकक्षमा लागेको आगो प्रहरी र स्थानीयवासीको सक्रियतामा आगो निभाइएको थियो। आगो निभाउँदासम्म प्रजिअ कार्कीको कार्यकक्षमा रहेका ब्याट्री, बिजुलीको ब्याकअप, तार, तीन सोफा, हिटर, कार्पेट तथा अन्य फर्निचर जलेर नष्ट भइसकेका थिए। जिल्ला प्रहरी कार्यालयका निमित्त प्रमुख हरिबहादुर बस्नेतका अनुसार प्रजिअको कार्यकक्षमा विद्युत सर्ट भएर आगो लागेको हो। आगलागीबाट अनुमानित ९ लाख बराबरको क्षति भएको छ"
"कारमा भारतीय क्राइम ब्रान्चको लोगो, काम गाँजा तस्करी","हेटौंडा : मकवानपुर प्रहरीले अवैध लागूऔषध गाँजा ४८ किलो ८०० ग्राम सहित एक भारतीय नागरिकलाई पक्राउ गरेको छ। भारतीय क्राइम ब्रन्चको उच्च पदस्थ अधिकारीको लोगो प्रयोग गरिएको कारमा गाँजा सहित भारतीय नागरिक अमरजित सिंहलाई पूर्व पश्चिम राजमार्ग अन्तर्गत मकवानपुरको मनहरीस्थित तीनताप्केबाट प्रहरीले पक्राउ गरेको हो। मनहरीबाट हेटौँडातर्फ आउँदै गरेको बिआर३१ एम ५०५१ नम्बरको कारलाई रोकेर चेकजाँच गर्दा उक्त कारको सिटमुनि फल्स बटम बनाई आठ वटा पोकामा लुकाएर ल्याउँदै गरेको गाँजा बरामद गरिएको मकवानपुर प्रहरी प्रमुख एसपी मुकेश कुमार सिंहले बताए। बैशाख ६ गते दिउँसो विशेष सूचनाका आधारमा ३ नम्बर प्रदेश प्रहरी कार्यालय र जिल्ला प्रहरी कार्यालय मकवानपुरबाट खटिएको टोलीले पक्राउ गरेका सिंहलाई आइतबार प्रहरीले सार्वजनिक गरेको हो। यस अघि एम्बुलेन्स, ग्यास तथा तेल टयाङ्कर र अन्य सवारी साधनहरुमा लागूऔषध तस्कर हुने गरेको थियो। भारतीय क्राइम ब्रान्चको उच्च पदस्थ अधिकारीको लोगो प्रयोग गरीएको सवारीमा लागूऔषध बरामद भएको यो पहिलो घटना हो। पक्राउ परेका सिंहमाथि लागुऔषध नियन्त्रण ऐन, २०३३ अनुसार थप अनुसन्धान भइरहेको मकवानपुर प्रहरीले जनाएको छ। उक्त ऐन अनुसार लागूऔषध कारोबारमा संलग्नलाई दुई वर्षदेखि १० वर्षसम्म कैद र १५ हजार रुपैयाँदेखि एक लाखसम्म जरिवाना हुन सक्छ। लागुऔषध कारोबारमा प्रयोग गरिएको सवारीसाधन समेत जफत हुने कानुनी प्रावधान छ। मकवानपुर प्रहरीले ८ केजी गाँजा सहित बारा, परसौनी गाउँपालिका५ का २२ वर्षीय पप्पु रायलाई पक्राउ गरेको छ। हेटौँडा१५ रातोमाटेमा हेटौँडाबाट वीरगञ्जतर्फ जाँदै गरेको ना ५ ख ३९५२ नम्बरको यात्रुवाहक बसलाई रोकेर जाँच गर्दा उनी गाँजा सहित पक्राउ परेको मकवानपुर प्रहरी प्रमुख सिंहले जानकारी दिए।"
"मनकामना जाँदै गरेको बस धादिङमा दुर्घटना: २ को मृत्यु, १० गम्भीर (अपडेट)",सलाङघाट (धादिङ) : पृथ्वी राजमार्गको नौविसे मुग्लिन सडकखण्ड अन्र्तरगत धादिङको बेनिघाट रोराङ गाउँपालिका ३ सलाङघाटमा यात्रुबाहक बस दुर्घटना हुँदा मृत्यु हुनेको संख्या दुई पुगेको छ। काठमाडौंबाट मनकामना दर्शनका लागि जाँदै गरेको ना ४ ख १४१५ नम्बरको बस ओभरटेक गर्ने क्रममा सडकबाट त्रिशुली नदीमा खसेको हो।दुर्घटनामा मृत्यु हुनेमा दोलखाका हरिवंश केशी र दोलखाकै पार्वती बुढाथोकी रहेको इलाका प्रहरी कार्यलय गजुरीका प्रहरी निरीक्षक नवराज ढुङगेलले जानकारी दिए। हरिवंशको घटनास्थलमै मृत्यु भएको हो भने पार्वतीको उपचारका लागि लैजाँदै गर्दा बाटोमा मृत्यु भएको हो। दुर्घटनामा गम्भीर घाइते भएका १० जनालाई भने मलेखु अस्पतालमा सामान्य उपचार पछि थप उपचारका लागि काठमाडौं पठाइएको छ भने सामान्य घाइतेको स्थानीय स्वास्थ्य संस्थामा उपचार भइरहेको छ। काठमाडौंमा बस्ने दोलखालीले बस रिजर्भ गरी मनकामना दर्शनका लागि जाँदै गरेको प्रहरीले जनाएको छ।
गाँजा भारत लैजाँदै गर्दा पक्राउ,विराटनगर : लागुऔषध गाँजा भारततर्फ लिएर जाँदै गरेको अवस्थामा प्रहरीले एकजनालाई नेपालभारत सीमा क्षेत्रबाट पक्राउ गरेको छ। मोरङको जहदा गाउँपालिका१ का ३९ वर्षीय दिनेश राजभर विराटनगर महानगरपालिका१८ स्थित खोक्साबाट पक्राउ परेको मोरङ प्रहरीका प्रवक्ता डीएसपी घनश्याम श्रेष्ठले बताए। उनका अनुसार इलाका प्रहरी कार्यालय रानीका प्रहरी निरीक्षक इन्द्रबहादुर राना नेत्रृत्वको टोलीले झोलामा गाँजा राखेर भारततर्फ पैदल नै जाँदै गरेको अवस्थामा राजभरलाई पक्राउ गरेको हो। पक्राउ परेकाको साथबाट चार किलोग्राम गाँजा बरामद भएको छ। डीएसपी श्रेष्ठका अनुसार पक्राउ परेका राजभर विरुद्ध लागुऔषध ऐन अन्तर्गतको मुद्दा चलाउन आइतबार म्याद थप गरेर अनुसन्धान अघि बढाइएको छ। नेपालको पूर्वी पहाडी जिल्लामा उत्पादित गाँजा विभिन्न नाका हुँदै भारत कटाउने धन्दामा उनको संलग्नता रहेको प्रहरीको दावी छ।डीएसपी श्रेष्ठले पक्राउ परेका राजभरले दिएको सूचनाका आधारमा गाँजा ओसारपसार र कारोवारमा संलग्न अन्य व्यक्तिको पनि खोजी थालिएको जानकारी दिए।
जीप दुर्घटनामा ५ घाइते,"नुवाकोट : नुवाकोटको विदुर नगरपालिका२ महामण्डलमा सवारी दुर्घटना हुँदा यात्रारत पाँचजना घाइते भएका छन्।नेपाल टेलिकमको सामान बोकेको बा७च ९१८० नम्बरको बोलेरो जीप टेलिफोन टावर नजिकै दुर्घटनाग्रस्त भएको हो। दुर्घटनामा घाइते हुनेमा नुवाकोटको बिदुर नगरपालिका२ कालिकाकोटका ५० वर्षीय कोषबहादुर बानियाँ, सिन्धुपाल्चोकका देव लामा, सानो कान्छा तामाङ, पर्साका प्रविण खड्का, जनकपुरका निरोजकुमार शाह रहेको जिल्ला प्रहरी कार्यालय नुवाकोटले जनाएको छ।घाइतेको स्थानीयवासी तथा सुरक्षाकर्मीले उद्धार गरी उपचारका लागि जिल्ला अस्पताल त्रिशूली लगिएको छ। घाइतेको उपचार जारी रहेको छ भने मध्ये सबैको अवस्था सामान्य रहेको प्रहरीले बताएको छ। घटनाको थप अनुसन्धान भइरहेको जिल्ला प्रहरी कार्यालय नुवाकोटका प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए।"
काठमाडौंबाट मनकामना जाँदै गरेको बस धादिङमा दुर्घटना,"धादिङ : काठमाडौंबाट मनकामना जाँदै गरेको बा ४ ख १४१५ बस धादिङमा दुर्घटनामा परेको छ । बस धादिङको बेनिघाट रोराङ गाउँपालिका३, सलाङघाटमा दुर्घटना परेको हो । दुरघटनामा परी एक जनाको मृत्यु भएको, एकजना च्यापिएको अवस्थामा रहेको र उद्धार कार्य जारी रहेको इलाका प्रहरीले कार्यालय गजुरीका प्रहरी निरीक्षक नवराज ढुंगेलले जानकारी दिएका छन्र । १० जना भन्दा बढी घाइते भएको ढुंगलले बताए । ओभरटेक गर्ने क्रममा दुर्घटनामा परेको प्रत्यक्षदर्शीलाइ उद्धृत गर्दै प्रहरीले जनाएको छ ।"
स्कुल जान थाले मुसहर बालबालिका,"राजकरण महतो (गौशाला)महोत्तरी : 'आब हमरो बेटाबेटी पढ् स्कुल जैतै)अब मेरो छोराछोरी पनि पढ्न स्कुल जान्छन्,' अनिता देवी सादाले छिमेकी कमला देवी सादालाई सुनाइन्। 'बौवासब पइढलिखके भलादमी बन्तै (बाबुनानीहरु पढिलेखी भलादमी बन्छन्),'महोत्तरीको गौशाला मलहनियाँ पोखरकी सुनिताले खुशी हुदैं छिमेकीलाई बताउँदै थिइन्। सुनिताको एक छोरी र तीन छोरा छन्। सुनिता र उनको श्रीमान् अशोकको नागरिकता छैन। छोरी विमला १० वर्षकी भइन्। छोरा कमलेश ८ वर्षका भए। अर्का छोरा विमलेश ६ वर्षमा टेक्दैछन्। साँढे तीन वर्षका काखे छोरा इमलेश आमाबुवाको नागरिकता नभएर उनीहरुले जन्मदर्ता पाउन सकेका छैनन्। जन्मदर्ता नहुँदा उनीहरुले स्कुल प्रवेशबाट वञ्चित थिए। 'वडा कार्यालयले छोराछोरीको जन्म प्रमाणित गरेर स्कुललाई नाम लेखिदिन सिफारिस गरिदियो,'अनिता भन्छिन्,'अनि स्कुलमा नाम लेखायौं।' गैरआवासीय नेपाली संघ र एभरेष्ट इन्टरनेशनल स्कुल जापानले उनका छोरोछोरीलाई स्कुल पोशाक, शैक्षिक समाग्री, झोला दिएर पढाइदिने भएका छन्। सहयोगी हात भेटिएपछि उनी दंग छिन्। सरकारका सबै सेवा सुविधाबाट बेखबर रहने मुसहर समुदाय शिक्षाप्रति आकर्षित भएका छन्। मुसहर समुदायको देशभरमा १३ लाख जनसंख्या छ। त्यसमध्ये ७ प्रतिशत मात्र साक्षर छन्। पुस्तौंनी रोग, भोक र शोकले थलिएका मुसहर समुदाय शिक्षामा चासो बढाउन थालेका छन्। मुसहर गरिबीले स्कुलको मुख देखेका छैनन्। सन्तानलाई शिक्षित बनाउने अभिलाषा भने बावुआमाको छ। वस्ती नजिकैको जनता माध्यमिक विद्यालय रजखोरमा छोराछोरीको नाम लेखिएपछि उनी कम्ता खुशी थिएनन्। अनिताका छिमिकी उषा देवी सादाले ६ वर्षीय छोरा राजु र चार वर्षीय छोरा आशिकलाई पढाउन डोर्याएर स्कुल पुर्याए। स्कुल उमेरका दुई सन्तानलाई विद्यालय भर्ना गराइन्। महोत्तरीको गौशाला र भंगहा नगरपालिका गरिव तथा विपन्न समुदायका साँढे पाँच सय बच्चालाई गैरआवासीय नेपाली संघ र एभरेष्ट इन्टरनेशनल स्कुल जापानले पढाउने भएको शिक्षा, विज्ञान तथा प्रविधिमन्त्री गिरिराजमणी पोखरेलका स्वकिय सचिव शंकर महतोले जानकारी दिए। गैरआवासीय नेपाली संघका प्रवक्ता भूषण घिमिरेले पहिलो चरणमा दुईसेट स्कुल पोशाक, शैक्षिक समाग्री, स्कुल झोला प्रदान गरे।महोत्तरीमा ११ हजार बालबालिका स्कुल बाहिर रहेको शिक्षा विकास समन्वय एकाई महोत्तरी जलेश्वरका प्रमुख शत्रुधन यादवले बताए। 'विद्यालय बाहिर रहेका बालबालिकालाई स्कुल ल्याउन विद्यालय भर्ना अभियान तीव्र पारेका छौं, 'उनले भने।'"
डकैतीमा संलग्न समीरका सहयोगी पक्राउ,"काठमाडौं : निर्माण व्यवसायी शरद गौचन हत्या प्रकरणमा जेल रहेका गुन्डा नाइके समीरमानसिंह बस्न्यातका सहयोगी विक्रम श्रेष्ठ डकैतीमा संलग्न भएको आरोपमा पक्राउ परेका छन्। गत चैत २६ गते रानीबारीमा भएको डकैतीको अनुसन्धानका क्रममा संलग्नता देखिएपछि उनी पक्राउ परेका हुन् । रानीबारीस्थित लालेन्द्र शेरचन्दको घरमा विक्रमसहित ६ जनाको समूह प्रवेश गरेर परिवारका सदस्यलाई नियन्त्रणमा लिएर दराज फोडी १० तोला सुन लुटेर भागेका थिए । विक्रमको समूहले लालेन्द्र, उनकी पत्नी भानुदेवी र घरमा रेखदेख गर्ने मिठु थकालीको खुकुरी देखाएर मुखमा टेप राखेर पलङमा डोरीले बाँधेर डाँका गरेका थिए। महानगरीय प्रहरी अपराध महाशाखाले विक्रमसँगै चन्द्रगिरी नगरपालिका मातातीर्थ बस्ने नवराज तामाङ र नुवाकोट कुथुरानीका दिपेश भन्ने सन्तबहादुर तामाङलाई पक्राउ गरेको छ। प्रहरीले उनीहरुको साथबाट सुनको तिलहरी र डकैती घटनामा प्रयोग गर्ने बा २ ज ३०६१ नम्बरको ट्याक्सी र बा ३ च ७१६४ नम्बरको जीप बरामद गरेको छ। महाशाखाका अनुसार समीरमानसिंह काठमाडौंमा गुन्डागर्दीमा सक्रिय रहेका बेला विक्रम उनका सहयोगी थिए। विक्रम गिट्टीबालुवाको समेत काम गर्दै आएको प्रहरी अनुसन्धानबाट खुलेको छ। अर्का आरोपित सन्तबहादुर ट्याक्सी चालक हुन्। उनकै एक आफन्तमार्फत् शेरचन्दको घरमा साढे दुई करोडको सम्पत्ति रहेको सूचना पाएपछि डाँका गर्ने योजना बनेको थियो। सन्तबहादुर अपहरण घटनामासमेत मुछिएको आरोपमा महाशाखाले अनुसन्धान थालेको छ। अर्का आरोपी नवराज यसअघि काठचोरीमा संलग्न रहेको महाशाखाले जनाएको छ। महाशाखाका एसपी सोमेन्द्र सिंह राठौरका अनुसार ठूलै रकम हातपर्ने योजनासहित विक्रमको टोली शेरचन्दको घरमा डाँका गर्न पुगेका थिए। फरार तीन जनाको खोजी भइरहेको प्रहरीको भनाइ छ ।"
पर्वतका आधा दर्जन ठूला योजना अलपत्र,"कुस्मा : बजेट अभाव र ठेकेदारको लापरबाहीले पर्वतमा आधा दर्जनभन्दा बढी ठूला योजना अलपत्र बनेका छन्। कतिपय योजना सम्पन्न भए पनि अलपत्र देखिएका छन् भने केही निर्माणकै क्रममा लथालिंग छन्। निर्माणका क्रममा प्राविधिक पक्षमा ध्यान नदिँदा करोडौं रुपैयाँ खर्चेर निर्माण गरिएका केही योजना त्यतिकै छाडिएका छन्। अलपत्र बनेका योजनामा साविकको धौलागिरी अञ्चलको एक मात्र महिला बन्दी गृह, सदरमुकाम कुश्मा बजारको बसपार्क, घुम्तीखनियाघाट भुरुङ्दीखोला पुल, ठूलीपोखरी खानेपानी र वायु उर्जा केन्द्रलगायत छन्। साविकको धौलागिरी अञ्चलका चार जिल्ला पर्वत, बागलुङ, म्याग्दी र मुस्ताङलाई समेट्ने गरी निर्माण थालिएको महिला बन्दी गृह ९ वर्षदेखि अलपत्र छ। १० वर्ष अगाडि ७२ लाख रुपैयाँ लागतमा बन्दी गृह निर्माणको काम सुरु गरिएको थियो। १४ लाख रुपैयाँ मात्र बजेट आएपछि निर्माणाधीन बन्दी गृह अलपत्र बनेको छ। १४ लाख रुपैयाँले गृह निर्माणस्थल सम्याउने, जग राख्ने र दुई तर्फको भित्ता निर्माण गर्ने काममात्र भएको छ। सदरमुकाम कुस्मा बजारमा निर्माणाधीन बसपार्क लामो समयदेखि अलपत्र छ। धौलागिरीका चार जिल्ला आउजाउ गर्ने सवारीसाधन पर्वत आउँदा सडकमै पार्किङ गर्नुपर्ने बाध्यता छ। तत्कालीन अवस्थामा १ करोड ५९ लाख रुपैयाँ बजेट विनियोजन गरी निर्माण काम प्रारम्भ गरिए पनि काम अघि बढ्न सकेको छैन। तत्कालीन जिल्ला विकास समितिले बसपार्क निर्माण सुरु गरिएको थियो। पर्वतको महाशिला गाउँपालिका६ फलामखानीमा हावाबाट बिजुली निकाल्न एक करोडको लागतमा वायु ऊर्जा केन्द्र निर्माण गरिएको थियो। निर्माण पूरा गरी एक वर्षसम्म विद्युत् उत्पादन गरे पनि यो आयोजना अहिले अलपत्र छ। विद्युत् उत्पादन बन्द भएसँगै केन्द्रमा जोडिएका लाखौं मूल्यका सामग्री त्यतिकै छन्। कतिपय मेसिनको अवशेष मात्र बाँकी छ। एक करोड रुपैयाँ लगानी गरिए पनि त्यसपछि आवश्यक मर्मत र सुधार कतैबाट नभएपछि मर्मत अभावमा एक वर्षमै यो केन्द्र अलपत्र बनेको हो। कुस्मा नगरपालिका१२ ठूलीपोखरीमा २०५२ सालमा निर्माण भएको टुनीखोला आयोजना निर्माण पूरा भए पनि अलपत्र अवस्थामा छ। २३ वर्ष अगाडि जिल्लाको गौरव मानिएको यस खानेपानी आयोजनाबाट करिव स्थानीय ४ सय घरधुरीलाई प्रत्यक्ष फाइदा पुगेको थियो। पानीको चरम समस्या रहेको ठूलीपोखरीका बासिन्दाले सोचेका थिए, अब खानेपानीको समस्या समाधान भयो। तर उनीहरूको त्यो सपना एक वर्षमै भताभुंग भएको छ। करिब एक वर्षसम्म धारामा पानी आए पनि त्यसपछि आउन छाड्यो। वडाध्यक्ष राजेन्द्र पौडेलका अनुसार टुनीखोलामा रहेको पानीको मुहान र पानी जम्मा गरेर गाउँमा वितरण गर्न निर्माण गरिएको रिजर्भेसन ट्यांकीबीच उचाइ नमिलेकाले निर्माण पूरा हुनासाथ आयोजना बन्द भएको हो। कुस्मा नगरपालिका२ घुम्तीदेखि जलजला गाउँपालिका८ खनियाघाट जोड्ने गरी निर्माण आरम्भ गरिएको सडकको केही भाग ट्रयाक खुले पनि सडक अलपत्र छ। २०७३ सालमा जयबाबा गोरख ओखलढुंगा कन्स्ट्रक्सन एन्ड सप्लायर्सले सडक निर्माण गर्न ठेक्का सम्झौता गरेको थियो। २०७५ सालको असारसम्ममा कालोपत्रेसहित काम सक्ने गरी ६ करोड ९६ लाख ९० हजार रुपैयाँमा निर्माण कम्पनीले ठेक्का लिएको थियो। पर्वतको मोदी गाउँपालिका१ भुकताङ्ले र कास्कीको अन्नपूर्ण गाउँपालिका८ जोड्ने भुरुङ्दी खोलामा चार वर्षअघि पुल निर्माण सुरु भए पनि काम अघि बढेको छैन। निर्माण सुरु भएको केही महिनामै ठेकेदारले काम छाडेर हिँडेपछि पुल अलपत्र अवस्थामा छ। ६ करोड १३ लाख रुपैयाँको लागतमा बन्न लागेको पुल आर्थिक वर्ष ०७४०७५ मा सम्पन्न गर्नुपर्ने भए पनि अझै धेरै काम बाँकी छ।"
हिरासतमा बालक मृत्यु प्रकरण : छानबिन समिति अमान्य !,"बिर्तामोड : झापाको बिर्तामोडस्थित इलाका प्रहरी कार्यालयको हिरासतमा मृत भेटिएका बालकको विषयमा सञ्चारमाध्यममा गलत विवरण दिने डीएसपीकै नेतृत्वमा छानबिन समिति बनेको छ। प्रहरीले शुक्रबार यस्तो छानबिन समिति बनाएपछि अधिकारकर्मीले आपत्ती जनाएका छन्। जिल्ला प्रहरी कार्यालय झापाका डीएसपी महेन्द्र श्रेष्ठको संयोजकत्वमा प्रहरीले तीन सदस्यीय छानबिन समिति गठन गरेको हो। समितिमा इन्स्पेक्टर केशव अधिकारी र असई नवराज थापा सदस्य छन्। डीएसपी श्रेष्ठ जिल्ला प्रहरी कार्यालय झापाका प्रहरी प्रवक्ता पनि हुन्। घटनापछि प्रहरीले एकद्धार निति भन्दै घटनाका विषयमा श्रेष्ठबाट मात्रै जानकारी दिने गरेको छ। अधिकारकर्मी, जनप्रतिनिधि वा अन्य सम्बन्धित व्यक्ति बिना बनाइएको छानबिन समितिले तयार पारेको प्रतिबेदन मान्य नहुने मानवअधिकारकर्मीको भनाइ छ। प्रहरीकै मिलेमतोमा घटना लुकाउने प्रयास भएको छ, दलित अधिकारकर्मी टिका मग्रातीले प्रश्न गरे, यस्तो समितिले तयार पारेको प्रतिबेदन कसरी मान्य हुन्छ ? समितिलाई सात दिनभित्र जिल्ला प्रहरी कार्यालय झापाका प्रमुख समक्ष प्रतिवेदन बुझाउन निर्देशन दिइएको छ। मानवअधिकारकर्मीसहित छानबिन समिति बनाउनुपर्ने र त्यसअघि घटना भएको इलाका प्रहरी कार्यालय बिर्तामोडका प्रमुख डीएसपी सुवास खड्कालाई तत्काल निलम्बन गर्नुपर्ने अधिकारकर्मीको माग छ। प्रहरीले घटनामा संलग्न डीएसपी खड्कालाई नै अनुसन्धानमा तान्नुपर्ने हो। तर अहिलेसम्म प्रमुख नै बनाएर राख्नुले घटना रहस्यमय बनाएको छ, मानव अधिकारकर्मी बिष्णु खरेलले भने। डीएसपी खड्कालाई इलाकामै राखेर घटनाको प्रमाण मेटाउन प्रहरीले नै समय दिएको उनको आरोप छ। प्रहरी प्रवक्ता डीएसपी श्रेष्ठले १५ वर्षीय किरण कार्की डोली दर्जी १९ वर्षीय भारतीय नागरिक भएको र उनले थुनुवा कोठामा आत्महत्या गरेको सूचना ४ वैशाखमा दिएका थिए। जबकी, प्रहरीले दर्जीको शव २ वैशाखमा परिवारलाई जबरजस्ती बुझाएकै दिन उनी नेपाली नागरिक भएको र १५ वर्ष पूरा भएको खुलिसकेको थियो। सञ्चारमाध्यममा समाचार सार्वजनिक भएपछि प्रहरीले छानबिन समिति बनाएको हो। यसअघि इलाका प्रहरी कार्यालय बिर्तामोड र जिल्ला प्रहरी कार्यालय झापाले घटना लुकाउन प्रयास गरेको थियो। यता बालकलाई हिरासतमा राख्ने इलाका प्रहरी कार्यालय बिर्तामोडका डीएसपी सुवास खड्काले पनि आफूलाई अनुकुल हुने गरी छानबिन समिति बनाएका छन्। आफू मातहतका इन्स्पेक्टर श्रीप्रसाद राईको संयोजकत्वमा सई डिल्लीकुमार खरेल र असई भीमबहादुर श्रेष्ठ सदस्य रहने गरी समिति बनाएका हुन्। समितिले मलाई नै प्रतिबेदन बुझाउँछ, डिएसपी खड्काले भने।"
गोर्खाली गाथा झल्काउन पार्क,"इटहरी : बेलायती सेनामा रहेका बेला धरानका रमेश राई युद्धका लागि संसारका विभिन्न देश पुगे। जहाँजहाँ पुगे, त्यहाँ गोर्खालीको वीरताको गाथा देखे। दार्जेलिङमा हाम्रो पूर्खाको नाममा धर्मशाला र स्मारक देखेँ। मलेसियामा गोर्खालीको चिहान सजाएर राखेको देखेँ, उनले भने, गोर्खाको नाममा त्यहाँ सडक पनि देखेँ। बेलायतमा पनि गोर्खाको शालिक देखेका उनले नेपालमा भने केही पाएनन्। नेपालले गोर्खालीको सम्मानमा एउटा प्रतिमासम्म स्थापना गर्न नसकेपछि उनले अन्य पूर्वसैनिकसँग कुरा गरे। सबैको समर्थन जुटेपछि गोर्खा स्मृति पार्क निर्माण गर्ने योजना बनेको हो। आफ्नो वीरताको कारण संसारभर नाम कमाएका गोर्खालीको सम्मानमा राज्यले केही नगरेपछि उनीहरु आफै आफ्नो इतिहास संरक्षण गर्न जुटेका हुन्। न सरकारले केही गर्यो, न छोराछोरीले अब केही गर्छन् भन्ने आशा छ, चन्द्रमाया लिम्बूले भनिन्, त्यसैले इतिहास जोगाउन पार्क बनाउन थालेका हौं। धार्मिक तथा ऐतिहासिक रुपले सम्पन्न धरान शहर निर्माणमा भूपू लाहुरेको योगदान महत्वपुर्ण छ। सरकारभन्दा लाहुरेको बढी योगदानले गर्दा धरान व्यवस्थित र सुन्दर बनेको हो। त्यसैले पनि धरानका पूर्वगोर्खाली सेना मिलेर पार्क बनाउन जुटेका हुन्। धरानको भानुचौकदेखि करिब ९ किलोमिटर पश्चिमउत्तरमा अवस्थित माछामारामा पार्क बन्दैछ। पार्कलाई बेलायती सेनामा काम गरेका हरेकका लागि तीर्थस्थल बनाउने प्रयास गरिएको छ। यस प्रकारको पार्क आवश्यक थियो, भीसी विजेता रामबहादुर बेघाले भने। पार्कका विषयमा बेलायती अधिकारीसम्म कुरा पुर्याएर सहयोगको लागि आग्रह गर्ने उनले प्रतिबद्धता जनाएका छन्। पार्कमा गोर्खाली सेनाको प्रतिमा, बगैंचा निर्माण सम्पन्न भइसकेको छ। यस्तै भ्यु टावर, संग्रहालय, बालउद्यान, पिकनिक स्पट, सेमिनार हल बनाउने योजना छ। पार्कमा भूपूबेलायती सेनाले प्रयोग गरेका सामाग्री तथा पोशाक समेत राखिने छ। कसैले आफ्नो दिवंगत भूपूबेलायती सैनिकको पोशाक दिनुहुन्छ भने राखने छौं, भूपूगोर्खाली सैनिक गजेन्द्र ईश्बोले भने। यहाँ विश्वभर गोर्खालीलाई समाधिस्थ गरिएको स्थानबाट माटो ल्याएर राख्ने योजना छ। १३ जना भिक्टोरिया क्रस विजेताको मुर्ति राख्न पनि तयारी भइरहेको उनले जानकारी दिए। पार्क नजिकै हिन्दु धर्मावलम्बीको पवित्रस्थल विष्णुपादुका मन्दिर छ। धरानका विभिन्न मठ, मन्दिर, गुम्बा पनि नजिकै पर्छ। त्यसैगरी केही मिनेटको दुरीमा सप्तकोशी नदी, चतरा र बराहक्षेत्र पुग्न सकिन्छ। पार्क यी सबैको बीचमा पर्ने भएकाले ऐतिहासिक महत्व र आकर्षण पाउने पार्क निर्माण समितिका अध्यक्ष हरिबहादुर लिम्बुको भनाइ छ। पार्क निर्माणमा व्यक्तिगत सहयोग संकलन गरिएको छ। स्थानीय र प्रदेश सरकारले सहयोग गरेको छैन। पार्क धरानको पर्यटकीय आकर्षण हुने भएकाले स्थानीय एवं प्रदेश सरकारले सहयोग गर्नुपर्ने समितिका कोषाध्यक्ष उमेशचन्द्र लिम्बुको माग छ।"
अन्नपूर्णको ग्रुप सम्पादकको जिम्मेवारीबाट विजयकुमार बाहिरिए,"काठमाडौं : अन्नपूर्ण मिडिया नेटवर्कको ग्रुप सम्पादकको जिम्मेवारीबाट पत्रकार विजयकुमार पाण्डे बाहिरिएका छन्। आइतबार अन्नपूर्ण मिडिया नेटवर्कको कार्यालय तीनकुनेमा नेटवर्कका अध्यक्ष क्याप्टेन रामेश्वर थापाले संस्थामा नेतृत्वदायी भूमिकाका लागि पाण्डेलाई धन्यवाद दिए। उहाँ ग्रुप सम्पादकको जिम्मेवारीबाट बाहिरिनुभएको छ, बिदाइ कार्यक्रममा अध्यक्ष थापाले भने, तर टेलिभिजनमा हामीसँगै सहकार्यमा हुनुहुन्छ। बिदाइ कार्यक्रममा पाण्डेले पुस्तक लेखन तथा एपीवन टेलिभिजनको मेगा सिरिज कार्यक्रमको प्रस्तुतिमा समय दिनुपर्ने भएकोले जिम्मेवारीबाट बाहिरिएको बताए। पुस्तक र टेलिभिजनको नयाँ प्रयोगमा रुचि बढेकोले आफूलाई त्यता केन्द्रित गर्न खोजेको छु, उनले भने, यो अवसरका लागि संस्था र सबै सहकर्मी साथीहरुप्रति आभारी छु। मेरो योगदान टेलिभिजनमा रहिरहनेछ। अन्नपूर्ण पोस्टका प्रधान सम्पादक हरिबहादुर थापाले सहकार्यको अवसर मिलेकोमा धन्यवाद दिँदै आगामी यात्राका लागि शुभकामना दिए। पहिलो पुस्तक खुसी का लागि २०७१ सालको मदन पुरस्कार पाएका पाण्डे दोस्रो पुस्तक प्रकाशनको तयारीमा छन्। विजयकुमार २०७४ असोज २६ गते अन्नपूर्ण मिडिया नेटवर्कको ग्रुप सम्पादक नियुक्त भएका थिए।"
सिन्धुलीका ५० दलित परिवारलाई भूकम्प प्रतिरोधात्मक घर,"सिन्धुली : सिन्धुलीको दुधौली नगरपालिका ९ का घरबारविहीन ५० दलित परिवारका लागि भूकम्प प्रतिरोधात्मक पक्की घर निर्माण गरिएको छ।खोला किनारा तथा ऐलानी जग्गामा टहरा बनाएर बर्षौंदेखि बसोबास गर्दै आएका दलित समुदायको मुसहर बस्तिमा उनिहरुका लागि ५० वटा घरहरु निर्माण गरिएको हो। १ करोड २३ लाख रुपैयाँ लागत तथा मुसहर समुदायको १० प्रतिशत श्रमदानमा दुई कोठाका ५० वटा भूकम्प प्रतिरोधात्मक पक्की घरहरु निर्माण गरिएको सहरी विकास तथा भवन निर्माण विभाग डिभिजन कार्यालय सिन्धुलीले जनायो। नेपाल सरकारले संचालन गरेको जनता आवास कार्यक्रम अन्तरगत ५० परिवार दलित मुसहरका लागि दुई कोठाको पक्की घरहरु निर्माण गरिएको उक्त कार्यालयका इन्जीनियर दुर्गा घिमिरेले बताए। मुसहर समुदायका लागि निर्माण गरिएका ५० वटा घरमध्ये १० वटा घर निर्माण सम्पन्न गरिएको र बाँकी ४० वटा घरको निर्माण कार्य अन्तिम चरणमा पुगेको घिमिरेले जानकारी दिए। गरिव तथा विपन्न मुसहरका लागि घर, शौचालय, खानेपानी, बाटो सहितको भौतिक पूर्वाधार निर्माण गरी घर हस्तान्तरण गरिने घिमिरेले बताए।'बाँकी घरको पनि निर्माण कार्य अन्तिम चरणमा पुगेको र सबै भवन निर्माण सम्पन्न भएपछि मुसहरलाई हस्तान्तरण गर्नेछौं,' उनले भने। आवासविहीन सीमान्तकृत, दलित र विपन्न मुस्लिम समुदायलाई बसोवासका लागि आवास उपलब्ध गराउने उद्देश्यसहित सञ्चालनमा ल्याइएको 'जनता आवास कार्यक्रम' अन्तर्गत मुसहर समुदायका विल्टु सदा, सनिया मुसहर, रितलाल सदा, रमनी सदा, डब्कु सदा, रामबृद्ध सदालगायत अन्य ४ जनाको घरी  वटा घर निर्माण सम्पन्न भएका छन्। 'बाँकी घरहरु पनि चालु आर्थिक वर्षको अन्त्यसम्ममा निर्माण सम्पन्न गरी हस्तान्तरण गरिने योजना छ,' उनले भने। जिल्लामा निकै ढिलो गरी सुरु भएको जनता आवास कार्यक्रम समन्वयन समिति सिन्धुलीले दुधौली नगरपालिका९ को मुसहरबस्ती, कमलामाई नगरपालिका१ डाडी गुराँसेका हायू बस्ती र साविक बाशेश्वर गाविसको सार्की दलित बस्तीमा कार्यक्रम संचालनका लागी अध्ययन, अवलोकन गरेको थियो। तर, जनता आवास कार्यक्रम कार्यान्वयन कार्यविधि २०७३ का आधारमा समितिले अध्ययन, अवलोकन गरेका तिन स्थान मध्ये दुधौली नगरपालिका वडा नं ९ को मुसहरबस्तीमा अधिकाशं मुसहर, अति विपन्न, घरबारविहीन, खोला किनारामा बसोबास गरेको पाएपछि त्यस क्षेत्रमा घरहरु निर्माण गर्ने अन्तिम निर्णय भएको थियो। उक्त मुसहर बस्तिमा दुधौली नगरपालिकाले सडक, खानेपानी र शौचालय व्यवस्थापन गर्ने समेत बताइएको छ।अति विपन्न मुसहर समुदायको दैनिकी ज्यालमजबुरीबाट चल्दै आएको छ। शिक्षामा निक्कै पछाडी परेका मुसहरहरुका बालबच्चा समेत आर्थिक अभावका कारण विद्यालयमा भर्ना हुन पाउँदैनन्।"
हावाहुरीमा ज्यान गुमाएको सहनीको परिवारलाई राहत,मलंगवा : हावाहुरीमा परी गत चैत २३ गते दिउँसो ज्यान गुमाएका सर्लाहीको रामनगर गाउँपालिका १ का पन्नीलाल सहनीका परिवारलाई आइतबार राहत प्रदान गरिएको छ। जिल्ला विपत व्यवस्थापन समितिले मृतककी श्रीमती महावती कुमारी देवीलाई राहतस्वरुप १ लाख रुपैयाँको चेक प्रदान गरेको हो। प्रमुख जिल्ला अधिकारी द्रोण पोखरेलले महावती देवीलाई जिल्ला प्रशासन कार्यालय सर्लाहीमा चेक हस्तान्तरण गरेका हुन्। छिमेकी राजाराम चौधरीको पसलको छानो उडाएर थिच्दा गम्भीर घाइते भएका सहनीलाई उपचारका लागि जिल्ला अस्पताल मलङ्गवातर्फ ल्याउने क्रममा बाटोमा ज्यान गएको थियो।
मजदुरी गर्न भारत गएका २६ बालकलाई नेपाल फर्काइयो,"जनकपुरधाम : नेपालबाट मजदुरीका लागि भारत गएका २६ बालकलाई २३ दिनपछि घर फर्काइएको छ। धनुषा, महोत्तरी, सिरहा र सप्तरीबाट विभिन्न समूहमा मजदुरीका लागि भारत गइरहेका बालकहरुलाई चैत १३ गते भारतको बाल कल्याण समिति अन्तर्गतको बालबालिका सुरक्षा समूहले नियन्त्रणमा लिएको थियो। बिहार राज्यको सीतामढीमा बसमा चेकजाँचका क्रममा बालकहरुलाई नियन्त्रणमा लिइएको थियो। बालकहरु मद्रास र चेन्नई गएर मजदुरी गर्ने योजना बनाइ बसमा जाँदै गरेका थिए। उनीहरुले भारतीय सुरक्षा अधिकारीसमक्ष योजना सुनाएपछि नियन्त्रणमा लिइएको थियो। नियन्त्रणमा लिइएका बालकहरुमा धनुषाका ९ जना, महोत्तरीका १२ जना, सिरहाबाट ३ जना र सर्लाहीका २ जना थिए। १४ देखि १८ वर्ष उमेर समूहका बालकहरुलाई सीतामढीकै बरियापुर स्थित बालगृहमा राखियो। नेपालबाट आएका बालकहरुलाई घर फिर्ता पठाउनका लागि भारतीय बालकल्याण समितिका पदाधिकारीहरुले नेपालमा सामाजिक अभियन्ता सरोज राय र केन्द्रीय बाल कल्याण समितिका कार्यक्रम अधिकृत संजीव महतोलाई फोनमार्फत सम्पर्क गरेको थियो। भारतीय बालगृहमा रहेका बालकहरुलाई घर पठाउन अधिकारिक दस्तावेजको माग भारतीय प्रशासनले गयो। सोहीबेला प्रदेश २ को बारा र पर्सामा हावाहुरी आउँदा उनीहरुलाई फर्काउन ढिलाई भयो। बालकहरुको घर परिवार पहिचान गरी जिल्ला प्रशासन कार्यालय धनुषाको तर्फबाट बालकहरु फर्काउन भारतीय बालकल्याण समितिलाई परिपत्र गरिएको थियो। समितिले केन्द्रीय बालकल्याण समितिको पत्र नआएसम्म नफर्काउने जवाफ पठायो। समितिले एकसाताअघि भारतको बालगृहमा रहेका २६ नेपाली बालकहरुको पहिचानसहित पत्र भारतीय पक्षलाई पठायो। सो पत्रमा केन्द्रीय बालकल्याण समितिका तर्फबाट कार्यक्रम अधिकृत संजीव महतो, छोराछोरी नेपाल गैरसरकारी संस्थाका प्रतिनिधि र सामाजिक अभियन्ता सरोज रायलाई आधिकारीक व्यक्ति तोकेर बालकहरुलाई जिम्मा लगाउन अनुरोध गरिएको थियो। पत्र पाएको तीन दिनपछि भारतीय पक्षले बच्चाहरुलाई जिम्मा लिन आधिकारिक पत्र पठाउँदै अनुरोध गरेपछि शुक्रबार तोकिएका प्रतिनिधिहरुले सीतामढीको बालगृहबाट बच्चाहरुलाई उद्यार गरी नेपाल ल्याएका हुन्। हामीले बच्चाहरुको जिम्मेवारी लिएर आउँदा पनि भारतीय समितिका तर्फबाट एकजना पदाधिकारी सीमासम्म छाड्न आएका थिए, सामाजिक अभियन्ता रायले बताए। भारतबाट उद्धार गरी ल्याइएका बालकहरुमध्ये धनुषाका ९ जनालाई शुक्रबार राति नै प्रमुख जिल्ला अधिकार प्रदीप कणेलको उपस्थितिमा परिवारको जिम्मा लगाइयो। त्यसैगरी महोत्तरीका १२ जनालाई पनि परिवार घर लगे। सिरहा र सर्लाहीका ५ जनालाई शुक्रबार राति जनकपुरमै एक गैरसरकारी संस्थाको संरक्षणमा राखी शनिबार बिहान परिवारको जिम्मा लगाइएको बालकल्याण समितिका महतोले जानकारी गराएका छन्। अति विपन्न परिवारका बालकहरु परिवारकै सहमतिमा श्रम गर्न भारत जान लागेका थिए। बालमजदुरीलाई नियन्त्रण गर्न तथा मानव तस्करीबाट जोगाउन पछिल्लो समय भारतीय प्रशासनले बढाएको निगरानीका कारण बालकहरु नेपाल फर्काइएका अभियन्ता रायले बताएका छन्।"
घरजम गरेर नेपाल आएकी इन्डोनेसियन चेलीको बिचल्ली,"सिरहा : सञ्जना चौधरी(४७)को हातमा एउटा रेकर्ड फाइल छ। फाइनभित्र छन्, अदालतका तारिख पत्र, नागरिकता, विवाहदर्ता र छोरीका पत्रहरु। कोही मेरो छोरी दिलाई देउ न आफूले भेट्ने जो कोहीलाई सञ्जनाले यही वाक्य सुनाउँछिन्। सिरहाको लहान नगरपालिका१४ वस्तीपुरमा भेटिएकी उनी पटकपटक छोरीकै कुरा दोहोर्याउँथिन्। पाँच वर्षअघि श्रीमान संजिव चौधरीले छाडेर हिँडेपछि सासूससूराले सञ्जनालाई घर निकाला गरिदिए। उनकी छोरीहरु स्वस्तीका र विनिता सासूससूरासँग बसिहरेकी छन्। अहिले स्वस्तीका कक्षा ६ र विनिता कक्षा ४ मा पढ्दैछिन्। सञ्जनाकी सासू सरस्वती चौधरी र ससूरा नकुल चौधरी हाल धनुषाको जनकपुर उपमहानगरपालिका७मा बस्दै आएका छन्। पाँच वर्ष बितिसक्दा पनि न श्रीमान, न त छोरी नै पाएपछि उनले जिल्ला अदालत धनुषामा महिला हिंसा, अंश, मिलापत्र बदरको मुद्दा दर्ता गराएकी छन्। न्यायका पाउने आशामा सञ्जना दुई वर्षदेखि अदालत धाइरहेकी छन्। आज उनलाई फेरि अदालतले मिलापत्रका लागि बोलाएको छ। उनकी छोरीले सँगै बस्ने भन्दै पटकपटक आमालाई पत्र लेख्ने गरेका छन्। सञ्जना इन्डोनेसियामा जन्मिएकी हुन्। उनको नाम तितिक ईस्तयानी हो। नेपाल आएपछि उनको नाम फेरिएर सञ्जना भएको थियो। सन् २००६ मा नेपाली कामदारको रुपमा चौधरी मलेसिया गएका थिए। सञ्जना पनि इन्डोनेसियाबाट घरेलु कामदारको रुपमा मलेसिया आएकी थिइन्। चौधरीसँग सम्पर्क बढ्दै जाँदा दुबैबीचको सम्बन्ध प्रेममा परिणत भयो। दुबैको प्रेम सम्बन्ध वैवाहिक बन्धनमा बाँधिन धेरै समय लागेन। एक वर्ष चलेको प्रेम सम्बन्धले दुबैलाई वैवाहिक बन्धनमा बाँधिदिने साइत जुरायो। मलेसियामै वैवाहिक बन्धनमा बाँधिने तय गरेका दुबैले सन २००७ मा सञ्जनाको जन्मस्थल इन्डोनेसिया पुगे। र, इन्डोनेसियामा संजिवलाई मुस्लिम बनाएर दुबैजनाले सोही धर्म अनुसारको विवाह गरे। विवाह गरेपछि संजिवको नाम फेरियोसरिफ ओमर अबदुल्ला। उनीहरुले दुई महिना इन्डोनेसियामै बिताए। त्यसपछि संजिव फेरि मलेसिया फर्के। सञ्जनाले इन्डोनेसियामै छोरी स्वस्तीकालाई जन्म दिइन्। ००७ सेप्टेम्बर २९ मा जन्मेका उनको छोरी ४ महिना भएपछि सञ्जना श्रीमान भेट्न मलेसिया पुगिन्। उनी दुई महिना मलेसियामा पतिसँगै बसिन। र, फेरि छोरी लिएर उनी इन्डोनेसिया नै फर्किइन्। सन् २००९ मा सबपरविार उनीहरु नेपाल फर्के। र, सबैजना जनकपुरमा आएर बस्न थाले। नेपाल फर्केपछि संजिव नेपाली नामबाट जनकपुरस्थित जिरोमाइलमा बस्न थाले। ईन्डोनेसियन श्रीमती सञ्जना ३ महिनाका लागि भ्रमण भिसामा आएकी थिइन। यही समयमा उनले सप्तरीबाट विवाह दर्ता र नागरिकता बनाइन। नागरिकतामा उनको नाम परिवर्तन भएर सञ्जना चौधरी भयो। विवाह दर्ता र नागरिकता पाएकी सञ्जना सासु, ससुरा, देवर र नन्दसँगै बस्न थालिन, जनकपुरमा। केही दिनपछि सासुले सबै कागजात चोरेर लुकाइदिइन् उनी भन्छिन्,घरबाट बाहिर पाइला टेक्न पनि दिएनन्। नागरिकतामा नाम फेरिएसँगै सञ्जनाका सुखका दिन दुखमा परिणत भए। पाँच वर्ष घरभित्र बस्दा उनले बाहिरी संसारका कुरा जान्न सकिनन्। पीडा खेप्दै सञ्जनाले सन् २०१० मार्च ४ तारिखमा अर्की छोरी विनितालाई जन्म दिइन्। सन् २०१४ अप्रिल ३० तारिखमा संजिव काठमाण्डौं अमिनको तालिममा गए। तर, फेरि फर्केर सञ्जनालाई अपनाउन आएनन्। पति काठमाण्डौं गएको एक हप्ता नबित्दै घरमा सासु सरस्वती चौधरी र नन्द दुर्गा चौधरीले कुटपिट गरेर घरबाट निकालिदिए उनी भन्छिन्,छोरीलाई घरमै छोडेर श्रीमानलाई खोज्न काठमाण्डौंको त्रिपुरेश्वर पुगें। बिहारी महतोको घरमा श्रीमानसँग भेट भयो। सँगै दुई महिना बसें। त्यसपछि संजिवले सप्तरीको महुलीस्थित सानी आमाको घरमा मलाई पठाए तर, आफु फर्केर आएनन्। महुलीमै हुँदा सञ्जनाले इन्डोनेसियामा रहेको आफन्तबाट १ लाख ९७ हजार रुपैयाँ मगाइन्। उनीसँग पैसा भएको थाहा पाएपछि सासु, ससुरा र श्रीमान्ले जनकपुर बोलाए। उनीहरुले सञ्जनासँग त्यो पैसा मागे। पैसा दिन नमानेपछि उनलाई घरमा बस्न दिएनन्।"
कालिकोटमा महिला तथा बालबालिका केन्द्र,"कालिकोट : कालिकोट जिल्लाको सदरमुकाम मान्ममा महिला तथा बालबालिका केन्द्रको स्थापना भएको छ।विभिन्न समस्यामा परेका महिला तथा बालबालिकालाई सहयोग गर्ने उद्देश्यले केन्द्रको स्थापना गरिएको हो। सामाजिक सेवा केन्द्र दैलेख र खाँडाचक्र नगरपालिकाको सहकार्यमा समस्यामा परेका महिला तथा बालबालिकाको कानुनी सहायता तथा परामर्शका लागि महिला तथा बालबालिका केन्द्रको स्थापना गरिएको हो। सामाजिक सेवा केन्द्र सोसेक दैलेखका अध्यक्ष हिरासिंह थापाको अध्यक्षतामा एक कार्यक्रमका बीच प्रमुख अतिथि खाँडाचक्र नगरपालिका प्रमुख जसीप्रसाद पाण्डेले केन्द्रको उद्घाटन गरे। कार्यक्रममा नगर प्रमुख पाण्डेले खाँडाचक्र नगरपालिकालाई महिला हिंसा, बालबिबाह, बहुविवाह, बालश्रम मुक्त नगरका रुपमा विकास गर्ने उद्देश्यले नगरपालिकामा महिला तथा बालबालिका केन्द्रको स्थापना गरिएको बताए। उनले यसले समस्यामा परेका महिला तथा बालबालिकालाई, खोज, उद्धार र कानुनी तथा परामर्श सेवा दिने बताए। उनले भने, 'हामीले खाँडाचक्र नगरपालिकालाई स्वच्छ, सभ्य र बालमैत्री नगरपालिकाका रुपमा विकास गर्ने लक्ष्य लिएका छौँ।महिला अधिकार र बाल अधिकारका विषयमा नगरसँगै समन्वय गरेर केन्द्रले काम गर्ने छ।' कार्यक्रममा खाँडाचक्र नगर उप प्रमुख बिजया बिष्टले आफ्नो न्यायिक समितिमा आउने समस्या पनि केन्द्रले सहजिकरण गर्ने बताइन्। उनले सामान्य पारिवारिक विवादमा परेकाहरुलाई परामर्श दिएर परिवारमा पुनर्मिलन गर्न केन्द्रमा परामर्शकर्ताको समेत व्यवस्था भएकाले मेलमिलाप गर्नुपर्ने मुद्धाहरुमा ठूलो सहयोग पुग्ने बताइन्। कार्यक्रममा सामाजिक सेवा केन्द्र दैलेखका अध्यक्ष हिरासिंह थापाले खाँडाचक्र नगरपालिकामा स्थापना गरिएको महिला तथा बालबालिका केन्द्रले समस्यामा परेका महिला तथा बालबालिकालाई निशुल्क कानुनी तथा परामर्श सेवा दिने बताए। उनले भने,' हामी बालविवाह, बालश्रम, बाल हिंसा, घरेलु हिंसा, लैंगिक हिंसा न्यूनिकरणका सवालमा सहयोग र वकालत गर्नेछौँ।' समस्यामा परेका महिला तथा बालबालिकालाई केन्द्रमा ५ देखि ७ दिनसम्म राखेर परामर्श तथा कानुनी उपचार सेवा दिनेछौं । उनका अनुसार समस्यामा परेका महिला तथा बालबालिकाको दीर्घकालिन सुरक्षा, संरक्षण, अन्यायमा परेकालाई न्याय दिन सहजिकरण, आपतकालीन गृह सेवा, मनोसामाजिक परामर्श सेवालगायतका सेवाहरु केन्द्रमार्फत दिइने भएको छ। कार्यक्रममा जिल्ला बारका अध्यक्ष दमनराज बम, जिल्ला अदालतका श्रेस्तेदार दामोदर घिमिरे, जिल्ला प्रहरी कार्यालयका निमित्त प्रमुख हरीबहादुर बस्नेत, दलित महिला संघका अध्यक्ष हजा सुनारलगायतका वक्ताले जिल्लामा बालविवाह र महिला हिंसाका घटना बढ्दै गएको बताउँदै यसको न्यूनिकरणका लागि सबैले पहल लिनुपर्ने बताए।"
लागुऔषधसहित तीन पक्राउ,"मकवानपुर : मकवानपुरका विभिन्न स्थानबाट लागुऔषधसहित प्रक्राउ परेका तीनजनालाई प्रहरीले आइतबार सार्वजनिक गरेको छ। जिल्ला प्रहरी कार्यालय मकवानपुरले पत्रकार सम्मेलन गरी उनीहरुलाई सार्वजनिक गरेको हो। पक्राउ पर्नेमा बारा, परसौनी गाउँपालिका५ का २२ वर्षीय पप्पु राय, मकवानपुर हेटौँडा८ कमानेका २६ वर्षीय रुपक राई र भारत विहारस्थित वैशाली जिल्लाका ३२ वर्षीय अमरजित सिंह रहेका छन्। उनीहरुबाट प्रहरीले ५७ किलो गाँजा र ६० ट्याबलेट नाइट्रोभेट बरामद गरेको जनाएको छ। इलाका प्रहरी कार्यालय पशुपतिनगरबाट खटिएका प्रहरी टोलीले हेटौँडा१५ रातोमाटेमा हेटौँडाबाट वीरगञ्जतर्फ जाँदै गरेको ना ५ ख ३९५२ नम्बरको यात्रुवाहक बसलाई रोकेर जाँच गर्दा पप्पुलाई आठ केजी गाँजासहित पक्राउ गरिएको प्रहरीले जनाएको हो। प्रहरीका अनुसार शङ्काका आधारमा झोला खानतलासी गर्दा उनको झोलाभित्र चारपाटे दुईवटा पोकामा लागुऔषध गाँजा आठ केजी फेला परेको थियो। त्यस्तै कमानेका रुपकलाई लागुऔषध नाइट्रोभेट ६० ट्याबलेटसहित पक्राउ गरिएको प्रहरीले जनाएको छ। इलाका प्रहरी कार्यालय पशुपतिनगरबाट प्रहरी निरीक्षक अरुणकुमार कुशवाहसहितको टोलीले रातोमाटेमा वीरगञ्जबाट हेटौँडातर्फ आउँदै गरेको ना १ ज १७३९ नम्बरको यात्रुवाहक माइक्रो बसलाई जाँच गर्ने क्रममा उनलाई नियन्त्रणमा लिइएको हो। रुपकको साथबाट नाइट्रोभेट १० लेखेको चार पत्तामा ६० ट्याबलेट लागुऔषध फेला परेको थियो। उनीमाथि पनि अनुसन्धान भइरहेको प्रहरीले जनाएको छ। त्यस्तै प्रहरीले भारतीय नागरिक अमरजितलाई ४८ किलो ८०० ग्राम गाँजा र कारसहित नियन्त्रणमा लिएको छ। उनलाई हेटौँडाको तिनताप्केबाट नियन्त्रणमा लिइएको प्रहरीले जनाएको छ। वैशाख ६ गते दिउँसो विशेष सूचनाका आधारमा ३ नम्बर प्रदेश प्रहरी कार्यालय र जिल्ला प्रहरी कार्यालय मकवानपुरबाट खटिएको संयुक्त टोलीले तिनताप्केमा मनहरीबाट हेटौँडातर्फ आउँदै गरेको बिआर३१ एम ५०५१ नम्बरको कारलाई रोकेर चेकजाँच गर्दा उक्त कारको सिटमुनि फल्स बटम बनाई आठ वटा पोकामा ४८ किलो ८०० ग्राम लागुऔषध गाँजा फेला परेको थियो । उनीमाथि पनि थप अनुसन्धान भइरहेको छ। उनले अपराध गरेको ठहर भएमा लागुऔषध नियन्त्रण ऐन, २०३३ बमोजिम दुई वर्षदेखि १० वर्षसम्म कैद र १५ हजारदेखि एक लाखसम्म जरिवाना हुने र कारसमेत जफत हुने प्रहरीले जनाएको छ । रासस"
कोल्टीबाट सेना ब्यारेक फिर्ता,"बाजुरा : १८ वर्षदेखि बुढिनन्दा नगरपालिका२ को कोल्टीमा बस्दै आएको नेपाली सेना अछाम फिर्ता जान लागेको छ। स्थानीयले जग्गा उपलब्ध नगराउँदा र सेनाले ब्यारेकलाई समायोजन गर्ने नीतिअनुसार ब्यारेक फिर्ता हुन लागेको नेपाली सेनाका प्रवक्ता विज्ञान पाण्डेले बताए। जग्गा उपलब्ध नगराएकै कारणले ब्यारेक फिर्ता जान लागेको भएपनि सेनाले भने त्यहाँ नेपाली सेनाको सुरक्षा आवश्यक नरहेको भन्दै फिर्ता हुन लागेको बताएको छ। नेपाली सेनाका प्रवक्ता विज्ञान देव पाण्डेले अनुसार द्वन्द्वकालमा द्वन्द्व व्यवस्थापनका लागि राखेको हो, अहिले शान्ति सुरक्षाको अवस्था मजबुद रहेकाले त्यहाँ नेपाली सेनाको खासै आवश्यक नरहेर फिर्ता बोलाएको हो। कोल्टीमा रहेको भवानी बक्स गण अछाम मातहतको गण हो। भवानी बक्स गण अछामका प्रमुख सेनानी लोचन कार्कीले भने त्यहाँ अब खासै आवश्यक नरहेको हेलिकोप्टर व्यवस्थापन हुँदै छ, केही दिनमा अछाम फिर्ता आउने बताए। सेनाले पटक पटक जग्गाका लागि राजनीतिक दलका नेतासँग आग्रह गर्दै आएको थियो। जग्गा व्यवस्थापन नभएपछि बाध्य भएर फिर्ता हुन लागेको हो। बाजुराका प्रमुख जिल्ला अधिकारी गंगाप्रसाद न्यौपानेले भने आफूलाई यसबारे खासै जानकारी नभएको बताए। पहिले बस्दै आएको ब्यारेक क्षेत्र प्राकृतिक रुपमा सुरक्षित नरहेको भन्दै नेपाली सेनाको प्राविधिक टोलीले नबस्न भने पछि बैकल्पिक व्यवस्थापन नहुँदासम्म भन्दै विगत ३ वर्षदेखि बुढीनन्दा क्याम्पसको भवनमा भवानी वक्स गण 'क' बस्दै आएको थियो। नेपाली सेनाको ब्यारेक बनाउनका लागि कतै जग्गा उपलब्ध हुन नसक्दा विद्यालयको भवनमा बस्न नसक्ने भन्दै हेडक्वाटरबाटै फिर्ता बोलाएको भवानी बक्स गण कोल्टीका मेजर हरिराम कुमार श्रेष्ठले बताए। नेपाली सेनाले द्वन्द्वकालमा विमानस्थललगायतका सरकारी संरचनाको सुरक्षाका लागि भन्दै बाजुराको कोल्टीमा ब्यारेक बनाएर बसेको थियो। २०७१ सालमा सेनाको ब्यारेक नजिकै बाढी पहिरोले ठूलो धनजनको क्षति भएपछि नेपाली सेनाको प्राविधिक टोलीले सेना बसिरहेको गुम्बा क्षेत्रको ब्यारेकमा नबस्न भनेपछि हाल बुढीनन्दा क्याम्पसको भवनमा बस्दै आएको थियो। नेपाली सेनालाई बस्नका लागि स्थानीय तहले ठाउँ नखोजेको भन्दै स्थानीयले चर्को विरोध गरेका छन्। दैविक प्रकोपलगायतका घटना तथा एयरपोर्ट पनि भएकाले भीआइपीको सुरक्षार्थ समेत सहजता हुने भएपनि नेपाली सेनालाई बस्ने वातावरण नबनाएको स्थानीय काशीराम विष्टले बताए। यता बुढीनन्दा नगरपालिकाका प्रवक्ता कृष्णराज पाध्यायले नेपाली सेनाको ब्यारेकका लागि विभिन्न ठाउँमा जग्गाको खोजी गरे पनि कतै रेट नमिलेको र कतै बस्न योग्य ठाउँ नभएपछि सेना जान लागेको बताए। जग्गा खरिदका लागि पटक पटक कुरा गर्दा पनि स्थानीयवासी दररेटमा सहमत भएको थिए। प्रवक्ता पाध्यायले नगर कार्यपालिकाको बैठकले प्रति वर्ग मिटर १ हजार रुपैयाँ दिने भनेर निर्णय गरे पनि स्थानीयबीच कुरा नमिलेको बताए।उनले नेपाली सेना ब्यारेक फिर्ता हुँदा जिल्लालाई ठूलो घाटा भएको बताए।"
हावाहुरी प्रभावितलाई रेडियो अन्नपूर्णको सहयोग,"वीरगन्ज : चैत १७ गतेको विनशकारी हावाहुरीबाट प्रभावित गाँउका बालबालिकालाई रेडियो अन्नपूर्णले सहयोग गरेको छ। मेरो देश, मेरो दायित्व नामक गैरसरकारी संस्थाको सहकार्यमा रेडियो अन्नपूर्णले हावाहुरीबाट प्रभावित गाउँलेलाई आइतबार शैक्षिक सामग्री सहित लुगाकपडा वितरण गरेको हो। बाराको कलैया उपहानगरपालिका१८ भरवलीयामा रहेको नेपाल राष्ट्रिय प्राविमा अध्ययनरत एक सय ६७ जना र फेटा गाँउपालिका ६ पुरैनियामा रहेको मदर्शामा अध्ययनरत ३३ जना बालबालिकालाइ स्कुल ब्याग, कापी, पेन्सिल इरेजर र उनिहरुका आमालाइ एकएक थान साडी वितरण गरिएको हो। भरवलीयाको प्राथमिक विद्यालयमा दलित समुदायका विधार्थीहरु अध्ययनरत छन् भने पुरैनियाको मदर्शामा मुस्लिम समुदायका मात्रै बालिका र किशोरीहरु अध्ययनरत छन्। मेरो देश मेरो दायित्व नामक संस्थाका अध्यक्ष गंगा प्रसाद शर्मा नेपाली, उपाध्यक्षद्वय एस कार्की र नासीर खान सहितको टोलीले दुवै विद्यालयमा पुगेर बालबालिकाहरुलाइ शैक्षिक सामाग्री र साडी वितरण गरेको हो। टोलीले भरवलीयाको विद्यालयमा खेलकुद सामाग्री पनि वितरण गरेको छ। हुरीले बाराका गाँउ नै ध्वस्त पारेका कारण शैक्षिक सामाग्रीको अभावमा बालबालिकाहरुको पठनपाठन प्रभावित भएको खबर सन्चारमाध्यममा सार्वजनिक भएपछि रेडियो अन्नपूर्ण र मेरो देश मेरो दायित्व नामक गैर सरकारी संस्थाले काठमाडौं विभिन्न दाताहरुबाट शैक्षिक सामाग्री र साडी संकलन गरेर आइतवार बालबालिकाहरुलाइ वितरण गरेको संस्थाका अध्यक्ष नेपालीले बताए। हुरीले प्रभावित दुवै गाँउका विद्यालयमा आइतवार करिब चार लाख भन्दा बढि मुल्यको सामाग्री वितरण गरिएको उनले बताए। पहाडमा भूकम्प आउदा मधेसले दिलोज्यानले सहयोग गरेको थियो उनले भने,अहिले मधेसमा हुरीको विपत्तीमा मधेसी दाजुभाइ परेको दुखद खबर सुनेपछि उनिहरुको घाउमा मलम लगाउन पाउदा आत्मसन्तुष्टि मिलेको छ। हावहुरी प्रभावितहरुलाई राहतमा विभिन्न दाताबाट थुप्रै सामाग्री पुगेपनि बालबालिकालाइ पढ्न शैक्षिक सामाग्री नभएको थाहा पाएर आफुहरुले दुइ सय बालबालिकाहरुलाइ विद्यालयमै पुगेर शैक्षिक सामाग्री वितरण गरेको संस्थाकी उपाध्यक्ष कार्कीले बताइन्।"
दुई वर्षभित्र सबै स्थानीय तहमा प्राविधिक शिक्षा : शिक्षामन्त्री पोखरेल,"दार्चुला : शिक्षा, विज्ञान तथा प्रविधि मन्त्री गिरिराजमणि पोखरेलले आगामी बजेट अधिवेशनबाट नयाँ शिक्षा ऐन आउने बताएका छन्।मन्त्री भएपछि पहिलो पटक सुदूरपश्चिम प्रदेशको दार्चुला भ्रमणमा पुगेका मन्त्री पोखरेलले शनिबार सदरमुकाम खलंगामा आयोजित अन्तरक्रिया कार्यक्रममा यस्तो बताएका हुन्। शिक्षा विकास तथा समन्वय इकाई दार्चुलाको आयोजनामा भएको दार्चुला जिल्लामा शिक्षाको वर्तमान अवस्था र भावी योजना विषयक अन्तरक्रियामा सहभागी हुन शिक्षा मन्त्री दार्चुला पुगेका हुन्।मन्त्री पोखरेलले शिक्षा विधेयकमा आठवटा महत्वपूर्ण पक्षलाई समेटिएको बताए। सहकार्य, सहअस्तित्व र समन्वयका आधारमा संघीय संरचनाको व्यवस्था गरिएकाले यसतर्फ सबैले सचेत हुनु्पर्ने शिक्षा, विज्ञान तथा प्रविधि मन्त्री पोखरेलको भनाई छ। संविधानमा शिक्षा साझा अधिकार एकल र साझा अधिकार सूचीमा रहेकाले केही अन्यौलता देखिए पनि शिक्षाको अधिकार र जिम्मेवारी संविधानअनुसार बाँडफाँड गरिने शिक्षा मन्त्रीले बताए। 'देशभरीका केही नमुना विद्यालय संघीय सरकारले सञ्चालन गर्ने सोच छ' मन्त्री पोखरेलले भने, 'जीवनउपयोगी र व्यवसायिक प्राविधिक शिक्षामा हामीले जोड दिएका छौ।' सरकार परिवर्तन मात्रै नभएर शासन व्यवस्था नै परिवर्तन भएकाले शिक्षा क्षेत्रमा ठूलो परिवर्तनको प्रयास भइरहेको उनको भनाई छ। संघीयताको व्यवस्थाविपरित शिक्षा क्षेत्रमा सरकारले कुनै कार्य नगर्ने बताउँदै शिक्षा मन्त्री पोखरेलले दशकौंदेखिको शिक्षा क्षेत्रका समस्या समाधान भइरहेको दावी गरे।'२०४९ सालदेखिको शिक्षक व्यवस्थाको विषय ठूलो संघर्ष र चुनौतीका बीच सफल गर्न सकेका छौं,' उनले भने। दुई वर्षभित्र देशभरका सबै स्थानीय तहमा प्राविधिक शिक्षा पुर्याउने योजनासहित काम भइरहेको शिक्षा, विज्ञान तथा प्रविधि मन्त्री गिरिराजमणि पोखरेलको भनाई छ। विद्यालयमा विज्ञान र सूचना प्रविधिको प्रयोगशाला राख्नु आवश्यक रहेकाले सरकारले यसलाई प्राथमिकता राखेको उनले बताए। उनले सरकारले शिक्षक दरबन्दी मिलानको गृहकार्य गरिरहेको पनि जानकारी दिए।शिक्षा क्षेत्रको सुशासनको अभाव रहेको बताउँदै शिक्षामन्त्रीले शिक्षकलाई मिहनेत गरेर पेशागत धर्म निर्वाह गर्नुपर्ने बताए।"
बैतडी साक्षर जिल्ला घोषित,"बैतडी : बैतडी साक्षर जिल्ला घोषणा भएको छ। शुक्रबार एक कार्यक्रमकाबीच शिक्षा,विज्ञान तथा प्रविधि मन्त्री गिरीराजमणी पोखरेलले जिल्लालाई साक्षरता जिल्ला घोषणा गरेका हुन्। जिल्लामा १५ देखि ५९ वर्षसम्मका नागरिकमध्ये ९६९२ प्रतिशत नागरिक साक्षर भएपछि जिल्लालाई साक्षरता जिल्ला घोषणा गरिएको शिक्षा विकास तथा समन्वय इकाइ प्रमुख नरेन्द्रप्रसाद अवस्थीले बताए। उनले भने, 'हामीले अनौपचारिक शिक्षा अन्तर्गत विभिन्न कक्षाहरु सञ्चालन गरेर साक्षरता अभियान सञ्चालन गरेका थियौं। सोही अभियानको फलस्वरुप बैतडी साक्षर जिल्ला घोषणा भएको छ। घोषणा गरेको कार्यक्रमलाई निरन्तरता दिनका लागि सबैले सहयोग गर्नुपर्दछ।' बैतडी देशको ४९ औं जिल्लाको रुपमा साक्षर जिल्ला घोषणा भएको शिक्षा विकास तथा समन्वय इकाइले जनाएको छ। साक्षर जिल्ला घोषणा कार्यक्रममा बोल्दै मन्त्री पोखरेलले व्यवहारिक र सीपयुक्त शिक्षा आजको आवश्यकता भएको औंल्याए । उनले भने, 'सीपयुक्त शिक्षा भएमात्रै बेरोजगारी समस्या हल हुन्छ। सरकार प्राविधिक शिक्षामा सबैको पहुँच पुर्याउनका लागि पहल गरिरहेको छ।' शिक्षा क्षेत्रमा देखिएका समस्या समाधानका लागि पनि सरकार लागि परेको मन्त्री पोखरेलले बताए। जिल्लालाई साक्षर घोषणा गर्नुअघि १० वटै स्थानीय तहलाई साक्षर घोषणा गरिएको थियो। प्रत्येक स्थानीय तहबाट तथ्यांक संकलन गरेर साक्षर घोषणाका मापदण्ड पूरा भएपछि जिल्लालाई साक्षर जिल्ला घोषणा गरिएको शिक्षा समितिका अध्यक्ष एवं जिल्ला समन्वय समितिका प्रमुख सिद्धराज भट्टले बताए। उनले भने, 'हामीले स्थानीय तहबाटै साक्षरताका सूचक पूरा गरेर जिल्लालाई साक्षर घोषणा गरेका छौं। यो जिल्लाकै लागि गौरवको विषय हो। सबैको शिक्षामा पहुँच पुर्याउन पनि यो घोषणाले सहयोग गर्दछ।' बैतडी जिल्ला साक्षर घोषणा कार्यक्रममा बैतडीबाट निर्वाचित संघीय सांसद दामोदर भण्डारी, क्षेत्र नं ख का प्रदेशसभा सदस्य लीलाधर भट्ट लगायतको सहभागिता रहेको थियो।"
ग्यास लिक भएर घरमा आगलागी,बागलुङ : जिल्लाको गल्कोट बजारमा एक घर आगलागीबाट जलेर पूर्ण क्षति भएको छ।गलकोट नगरपालिका ६ हरिचौर चरौदीका हेमबहादुर खत्रीको गल्कोट नगरपालिका३ हटिया बजारमा रहेको तीन तले घरमा आगालागी हुँदा डेरा गरी बस्नेहरुको सामानसहित करिब १५ लाख बराबरको क्षति भएको प्रहरी चौकी हटियाले जनाएको छ। आगलागीबाट गौतमको घरसँगै जोडिएको तुलसी साहनीको घरमा पनि क्षति पुगेको छ। घरमा डेरा गरी बस्ने बिना दर्जीले खाना पकाउने क्रममा ग्यास लिक भएर आगलागी भएको गलकोट नगरपालिका वडा नम्बर ३ का अध्यक्ष वीरजंग भण्डारीले जानकारी दिए। शनिबार राति ७ बजेतिर लागेको आगो स्थानीयवासी र जनप्रतिनिधिको सक्रियतामा नियन्त्रणमा लिइएको अध्यक्ष वीरजंग भण्डारीले बताए। तीनतला रहेको उक्त घरको पहिलो तलामा होटल र दोश्रो तथा तेश्रो तलामा भाडामा मानिस बस्दै आएका थिए।
तलेजुमा फोटो खिच्दा राष्ट्रपति भण्डारी विवादमा,"भक्तपुर : राष्ट्रपति विद्यादेवी भण्डारी शनिबार भक्तपुरको तलेजुमा पहिलोपटक पुगेकै दिन विवादमा परेकी छन्।उनले फोटो खिच्न मनाही गरिएको तलेजु मूलचोकको प्रवेशद्वारमै फोटो खिचाएर विवादमा आएकी हुन्। फोटो खिच्न मनाही गरेको ठाउँमा खिचिएको राष्ट्रपति भण्डारीसहितको सामूहिक फोटो सामाजिक सञ्जालमा भाइरल भइरहेको छ। सामाजिक सञ्जालमा राष्ट्रपति जस्तो राष्ट्र प्रमुखले नै नियम पालना नगर्ने भन्दै कडा आलोचना गरिएको छ। फोटो खिच्न मनाही गरिएको ठाउँमा खिचिएको फोटोमा राष्ट्रपति भण्डारीसँगै भक्तपुर क्षेत्र नं २ का संघीय सांसद एवं नेकपा (नेकपा) का केन्द्रीय सदस्य महेश बस्नेत, प्रदेश नं ३ का सांसद सरस्वती बाटी, जिल्ला समन्वय समिति भक्तपुरका प्रमुख नवराज गेलाल, भक्तपुरका प्रमुख जिल्ला अधिकारी नारायणप्रसाद भट्टसमेत रहेका छन्। त्यस्तै भक्तपुर उद्योग वाणिज्य संघका अध्यक्ष रामप्रसाद प्रजापति, सचिव राजुमृग्रेन्द्र जोशी, तलेजुका कर्माचार्य नाइके सिद्धिवीर कर्माचार्यलगायतसमेत सामूहिक फोटोमा देखिएका छन्। सामाजिक सञ्जालमा सर्वसाधारण र विदेशी पर्यटकलाई फोटो खिच्नै नदिने र खिचे पनि मेट्न लगाउने तलेजुको सुरक्षा गर्दै आएका नेपाली सेनाका जवानहरुले राष्ट्रपति आउँदा भने फोटो खिच्न दिएको भन्दै आपत्ति जनाएका छन्। फोटो खिच्न मनाही गरिएको ठाउँमा खिचिएको राष्ट्रपति विद्यादेवी भण्डारीको फोटो। तस्बिर : नेपालताराडटकम धेरैले 'अब हामी पनि त्यहाँ फोटो खिच्न जाने र खिच्न पाइँदैन भनिए राष्ट्रपतिको फोटो देखाउने' भन्दै कमेन्ट गरेका छन्।हुन त भक्तपुर दरबार क्षेत्रस्थित तलेजु प्रवेश गर्ने स्वर्णद्वार हुँदै अर्को ढोका छिर्नेबित्तिकै त्यहाँ 'नो फोटो' भनी लेखिएका बोर्डहरु ठाउँ ठाउँमा राखिएका छन्। त्यस्तै तलेजु मूलचोक प्रवेश गर्ने मुख्यद्वारको दायाँबायाँ पनि उक्त बोर्ड राखिएको छ । उक्त मुख्यद्वारको दायाँतिर ठूलै बोर्डमा फोटो खिच्न नहुने मात्रै होइन तलेजुभित्र छिर्दा लगाउन हुने र नहुने तथा तलेजुभित्र लान हुने र नहुनेबारे जानकारीमूलक ठूलो सूचनाको बोर्ड छ। यी सबैलाई ख्यालै नगरी शनिबार राष्ट्रपतिसहितको फोटो खिचियो। कसैले त्यहाँ फोटो खिच्न मनाही गरिएको सूचनालाई पालना गरिएन। तलेजुको रेखदेख गर्दै आएको नेपाली सेनाले मात्रै होइन तलेजुको मान, मर्यादा, गरिमा जोगाउन सरकारले रकमी भनी व्यवस्था गरिएका राजोपाध्याय, जोशी र कर्माचार्य नाइकेहरुले समेत त्यहाँको नियम पालना गराउने तदारुकता देखाएनन्।उल्टै उनीहरु राष्ट्रपति भण्डारीको पछाडि बसेर फोटो खिचाउनै व्यस्त रहेको पाइयो। यसले नियम मिच्ने काम नियम पालना गर्नेहरुबाट रोक्नुपर्ने आवाज सामाजिक सञ्जालमा व्यापक रुपमा उठाइएको छ। भक्तपुर उद्योग वाणिज्य संघको स्वर्ण जयन्तीको अवसरमा शनिबार भक्तपुरमा आयोजित नवदुर्गा नाच प्रदर्शन तथा पूजाआजाको क्रममा राष्ट्रपति भण्डारी शनिबार भक्तपुर तलेजुसमेत पुगेकी थिइन्।"
अस्थायीको परीक्षामा राहत शिक्षक पनि,"काठमाडौं : अस्थायी दरबन्दीमा कार्यरत शिक्षकका लागि मात्र गराइएको आन्तरिक प्रतिस्पर्धामा राहत कोटाकालाई पनि सहभागी गराउने कि नगराउने छिनोफानो नहुँदा प्राथमिक र माध्यमिक तहका १ सय ७४ शिक्षकको नतिजा प्रकाशनमा ढिलो भएको छ। अस्थायीमा कार्यरतमध्ये आन्तरिक प्रतिस्पर्धामा उत्तीर्ण १४ हजार शिक्षकको अन्तिम नतिजा प्रकाशन भएर पदस्थापना समेत भइसकेको छ। काभ्रेपलाञ्चोक जिल्लाका प्राथमिक तहका ९१ जना र तत्कालीन मध्यमाञ्चल विकास क्षेत्रको नेपाली र गणित विषयका ८३ जना शिक्षकको भने लिखितको नतिजा सार्वजनिक भए पनि अन्तर्वार्ताको नतिजा प्रकाशन भएको छैन। शिक्षक सेवा आयोगले दुई वर्षअघि आन्तरिक प्रतिस्पर्धाका लागि आवेदन माग्दा काभे्रमा राहत कोटामा कार्यरत केही शिक्षकले पनि फाराम भरेका थिए। राहत कोटामा देशभरि ४० हजार शिक्षक छन्। अस्थायी दरबन्दीका लागि मात्र आवेदन मागेकोमा सम्बन्धित जिल्लाका शिक्षा इकाइका प्रमुखको कमजोरीले राहतका शिक्षकको फाराम पनि सहभागी गराइएको थियो। काभ्रेबाट मात्र प्राथमिक र माध्यमिक तहका राहत शिक्षकले फाराम भरेका थिए। आवेदन दिएका शिक्षकको विवरण रुजु गर्दा उनीहरू परीक्षामा सहभागी हुन नपाउने आयोगले निर्णय गरेको थियो। त्यसपछि तत्कालै राहत कोटाका २ जना माध्यमिक र ७ जना प्राथमिक शिक्षकले परीक्षामा बस्न पाउँ भनि ०७४ सालमा सर्वोच्च अदालतमा रिट हालेका थिए। त्यसकै आधारमा सर्वोच्चले २०७४ जेठ १८ गते उनीहरूलाई पनि तत्काल फाराम भर्न दिनु भन्ने अन्तरिम आदेश दिएको थियो। सोही आदेशका आधारमा राहत कोटाका शिक्षकले पनि परीक्षा दिए। उनीहरूको लिखित परीक्षाको नतिजा आइसकेको छ। काभ्रेको प्राथमिक तह र मध्यमाञ्चलको नेपाली र गणितबाहेक बाँकी सबै जिल्लाका नतिजा डेढ महिनाअघि नै सार्वजनिक भइसकेको छ। त्यसैका आधारमा शिक्षकको पदस्थापना समेत भइसकेको छ। तर सर्वोच्चमा मुद्दा विचाराधीन रहेका कारण आयोगले नतिजा प्रकाशन गर्न पाएको छैन। आयोग अध्यक्ष ताना गौतमले भने, सर्वोच्चमा मुद्दा विचाराधीन रहेकाले नतिजा सार्वजनिक गर्न मिलेन। जति छिटो सर्वोच्चबाट अन्तिम फैसला आउँछ, हामीलाई पनि त्यत्ति सजिलो हुन्छ। शिक्षा ऐनमा भएको व्यवस्थाअनुसार राहतका शिक्षक अस्थायी दरबन्दीको परीक्षामा सहभागी हुन पाउँदैनन्। ऐनको दफा ११ (च) को उपदफा (१) खण्ड (ख) को प्रतिबन्धात्मक वाक्यांशको उपखण्ड (१), (२) र (३) अनुसार अस्थायी, सट्टा, लियन शिक्षकले मात्र यस्तो परीक्षामा सामेल हुन पाउने व्यवस्था छ। तर अदालतले राहतको पक्षमा अन्तरिम आदेश जारी गरेकाले आयोग पनि समस्यामा परेको छ। विगतमा यो विज्ञापन अस्थायीका लागि मात्र हो भनेर बुझेका राहत शिक्षकले फाराम भरेनन्। नबुझेका शिक्षकले फाराम भरेकै आधारमा परीक्षामा बसेर स्थायी नियुक्ति पाए भने अन्य राहत शिक्षकले के भन्लान्, शिक्षाका एक अधिकारीले भने, दुई चार जना राहत शिक्षक स्थायी भए भने अन्यलाई पनि अदालत जाने बाटो खुल्छ। त्यसपछि शिक्षा क्षेत्र झन् भद्रगोल हुन्छ। करारमा नियुक्तको बाटो खुला सामुदायिक विद्यालयलाई करारमा शिक्षक नियुक्त गर्न बाटो खुला भएको छ। आन्तरिक प्रतिस्पर्धामा अनुत्तीर्ण भएर वा सेवा अवधि गणना गरेर पैसा लिएर शिक्षक निस्किएपछि दरबन्दी रिक्त भएका ठाउँमा करारमा नियुक्तिको बाटो खुलेको हो। शिक्षा तथा मानव स्रोत विकास केन्द्रले सबै जिल्लाका शिक्षा विकास तथा समन्वय एकाइलाई शुक्रबार पत्राचार गरेको छ। शिक्षा मन्त्रालयका सचिवको अध्यक्षतामा बसेको बैठकको निर्णय कार्यान्वयनका लागि केन्द्रले पत्राचार गरेको हो। केही विद्यालयमा शिक्षक अभाव हुने अवस्था आउन लागेका कारण यस्तो निर्देशन दिइएको केन्द्रले जनाएको छ। तर अहिले रिक्त रहेको दरबन्दीमा अस्थायी शिक्षक नियुक्त गर्दा स्थायी दरबन्दीका शिक्षक आउनेबित्तिकै अस्थायी शिक्षकले स्वतः अवकाश पाउने व्यवस्था मिलाउन पनि केन्द्रले पत्रमार्फत भनेको छ। अस्थायी दरबन्दीमा कार्यरत शिक्षकलाई आन्तरिक प्रतिस्पर्धा गराएर आयोगले केहीबाहेक अधिकांशको नतिजा प्रकाशन गरिसकेको छ। स्थायी भएका शिक्षहरुको पद स्थापना पनि भइसकेको छ। स्थायी भएकाहरु अधिकांस पहिला कार्यरत विद्यालयमै हाजिर भएका छन्। खुला प्रतिस्पर्धाबाट परीक्षा दिएकाहरुको उत्तरपुस्तिका परीक्षण भइरहेकाले तत्काल नतिजा आउने अवस्था छैन।"
पाल्दोर हिमालको सफल आरोहण,धादिङ : उत्तरी धादिङमा रहेको ५ हजार ९ सय ३ मिटर उचाइको पाल्दोर हिमालको सफल आरोहण भएको छ। ७ जना कोरियन र २ जना मंगोलियन र ५ जना नेपाली आरोहीले गणेश हिमाल छेउमा रहेको पाल्दोर (पाविल) हिमालको सफल आरोहण गरेका हुन्। १६ जनाको टोली आरोहणको लागि गएपनि २ जना कोरियन नागरिक भने हाइक्याम्पबाट माथि जान सकेनन्। एशिया पर्वतारोहण महासंघले आफ्नो २५ औं स्थापना दिवसको अवसरमा यस पटक नेपालका हिमाल आरोहण गर्ने गत वर्ष नै गरेको निर्णयका आधारमा प्याल्दोर हिमाल छनोट गरी आरोहणको निर्णय गरेको गणेश हिमाल पर्यटन विकास समितिका पूर्वअध्यक्ष एवं उत्तरी धादिङका स्थानीय कुलबहादुर गुरुङले जानकारी दिए। आरोहण टोलीले पाल्दोर हिमाल चुचुरोमा पर्यटन वर्ष २०२० को लोगो अंकित झन्डा र युनियन अफ एसियन अल्पाइन एसोसियसन (यूएएए) को झन्डा फहराएका हुन्। यूएएए टोलीले संयूक्त रूपमा आरोहण गरेको यो दोस्रो पटक हो। यसअघि सन् २०१० मा पाल्दोरमै संयुक्त आरोहण गरिएको थियो। हिमाल आरोहणका क्रममा आरोहीहरुले तीन सय किलो फोहोर पनि संकलन गरेका थिए।

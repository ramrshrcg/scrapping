शीर्षक,विवरण
प्रधानमन्त्री नै अनभिज्ञ ?,"एक पछि अर्का ठूला विवादित विषयमा प्रधानमन्त्रीलाई झुक्याउने र अनभिज्ञ राख्ने खेलले शासकीय संशय बढाएको छ । मेलम्ची खानेपानी आयोजना ठेक्का प्रकरणमा सचिवले प्रधानमन्त्रीलाई झुक्याएको अभिव्यक्तिको राप सकिएको थिएन । फेरि विषादी प्रकरणमा पनि त्यही स्थिति देखापयो, प्रधानमन्त्री केपी शर्माका ओलीका अभिव्यक्ति सुन्दा । विषादीयुक्त तरकारी परीक्षणबेगर निर्वाध खुला गर्न भारतीय दूतावासको पत्रबारे सरकारी संयन्त्रले आफूलाई जानकारी नदिएको प्रधानमन्त्री ओलीको अभिव्यक्तिले मुलुक छाडातन्त्र तिर त मोडिएको होइन ? प्रश्न गर्नेलाई मैदान उपलब्ध भएको छ । प्रधानमन्त्री मात्र होइन, विषादी प्रकरणमै मन्त्री मातृकाप्रसाद यादवले आफूलाई सचिवले डुबाएको अभिव्यक्ति दिए । प्रधानमन्त्री पटकपटक झुक्किनु, मन्त्रीलाई सचिवले डुबाएको दुर्भाग्यपूर्ण दृश्य मडारिनु दुईतिहाइको बलशाली सरकारका निम्ति शुभ संकेत होइन । केही समयअघि प्रधानमन्त्री ओलीले मेलम्चीको ठेक्का रद्द हुँदाका बखत तत्कालीन सचिव गजेन्द्र ठाकुरले झुक्याएको तथ्य सात महिनापछि मात्र चाल पाएको सार्वजनिक टिप्पणी गरेका थिए । उतिबेला मेलम्ची परियोजनाका इटालियन ठेकेदारले छाडे पनि समयमै पानी आउने विषयमा दुविधाग्रस्त नहुन ठाकुरले प्रधानमन्त्रीलाई मात्र आश्वस्त तुल्याएका थिएनन्, प्रेस विज्ञप्ति नै जारी गरेर मेलम्ची निर्धारित समय (२७ माघ २०७५) मै आउने आश्वासन दिएका थिए । तर सचिवले भने जसरी मेलम्ची नआएपछि बल्ल प्रधानमन्त्रीले आफू झुक्किएको चाल पाए । दुर्भाग्य, प्रधानमन्त्री यसरी संकटमा पार्ने न सचिव कारबाही भए न त परियोजनाका हर्ताकर्ता नै । बरु उल्टो परियोजनाको लागत ह्वात्तै बढाउँदै र विना प्रतिस्पर्धा मन्त्रिपरिषद्बाटै ठेक्का दिँदै लुट्ने खेल जागृत भएको छ । अनुचित तवरले कमाउने दाउ मा रहेका परियोजनाका विज्ञसल्लाहकार, उपल्ला कर्मचारीले मेलम्ची समस्याग्रस्त तुल्याउन कुनै कसर बाँकी राख्ने छैनन् । किन प्रधानमन्त्रीमन्त्रीलाई अनभिज्ञ राखिन्छ ? अनभिज्ञ राख्ने र झुक्याउनेहरू किन सजायका भागीदार हुँदैनन् ? सल्लाहकारविज्ञहरू कतातिर लिप्त छन् ? यतिखेर यस्ता अनगिन्ती प्रश्न सिर्जित भएका छन् प्रधानमन्त्री र मन्त्रीका अभिव्यक्तिसँगै । कसले, कसलाई, कसरी र किन झुक्याउँदैछ र डुबाउँदैछ भन्ने जवाफ खोजिएको देखिन्न । यस्ता संवेदनशील विषयमा समयमै निश्कर्ष खोज्नुपर्छ । प्रधानमन्त्रीमन्त्रीले कर्मचारीलाई दोष या आरोप लगाएर मात्र पुग्दैन । यस्ता गम्भीर प्रकृतिका विषय निश्कर्ष खोजिएन भने अझ खतरानक प्रवृत्तिले निम्ता पाउनेछ । प्रधानमन्त्रीमन्त्रीका निम्ति सल्लाहकारविज्ञ, सहयोगी (पिए) हरू नियुक्ति भइरहेका छन् । त्यो पनि सीमित संख्यामा होइन, जथाभावी ढंगले हरेक ठाउँमा नियुक्त गर्ने होडबाजी चलेको छ । प्रधानममन्त्रीका हकमा विधिवत् रूपमै मन्त्रीराज्यमन्त्री सरहकै सुविधामा सल्लाहकार क्रियाशील छन् । तिनका सुखसुविधा भोगका निम्ति नागरिकको कर राम्रैसँग खर्चिएको छ । तिनको दायित्व हो प्रधानमन्त्री र मन्त्रीहरूलाई उचित सल्लाह दिँदै गलत निर्णय हुनबाट जोगाउनु । तिनीहरू सत्ताका वरिपरि निर्धक्क भुनभुनाइरहेका देखिन्छन्, सरकारको आलोचना गर्नेहरूलाई अरिंगाल पनि लगाइरहेका छन् । सरकारलाई संकटमा पार्दै तिनीहरू केवल शासकीय वृत्त प्रयोग गरी लुट्ने दाउमा मात्र उद्यत भएको आभास गराउँछ । तिनीहरू केवल प्रधानमन्त्री र मन्त्रीका चाटुकार मा मात्र सीमित भएको देखाउँछ । त्यस्ता चाटुकार मनोवृत्तिका पात्रहरूले योग्यइमान्दार विज्ञ व्यक्तिलाई प्रधानमन्त्रीमन्त्री सामु पुग्नबाटै रोक लगाउँछन् । त्यतिमात्र होइन, तिनले अझ बद्मास र भ्रष्टाचारी मनोवृत्तिका पात्रहरूलाई सम्बन्ध गाँस्ने अवसर दिलाउँदै आफू अनुचित लाभ लिन्छन् । शासकीय दृश्य र क्रियाकलाप मूल्यांकन गर्ने हो भने यस्तै निश्कर्षतिर पुर्याउँदैछ । अब झुक्याएको या डुबाएको तर्क नियमित भइरहँदा शासनकर्ताकै क्षमतामा प्रश्न उठ्नेछ । तर यसरी शासनकर्ताले आफूलाई अनभिज्ञ राखिएको तर्क छुटकरा पाउँदैनन् । यसमा दुई सवाल तेर्सिन्छ, पहिलो त आफूलाई झुक्याउने, छक्याउने र अनभिज्ञ राख्नेहरूलाई कारबाही दायरामा पुयाउन सक्नुपर्छ । त्यसो नगर्ने हो भने दोस्रो विकल्प रोज्नुपर्छ नैतिकताका आधारमा आफैंले पद छाड्नु । शासकीय वृत्तका पात्रहरूले यी दुईमध्ये एउटा पनि बाटो अवलम्बन नगर्नु भनेको गैरजिम्मेवार ठानिन्छ । कसैमाथि कुनै कारबाही नहुने र हरेक प्रकरणमा आउदा आपूलाई अनभिज्ञ राखेको मन्तव्य या टिप्पणी दिँदै उम्किने खेल चलिरह्यो भने शासकीय संयन्त्रमा अराजकता छाउनेछ । लोकतन्त्र भनेको उत्तरदायी र जवाफदेही शासन पद्धति हो । हरेक विवादित सवालमा जवाफ दिनु र जवाफदेही तुल्याइनु शासकीय दायित्व हो । त्यसकारण मेलम्ची होस् या विषादी प्रकरण, दोषी खोज्नैपर्छ र सजायको फन्दामा पुयाउनैपर्छ । नत्र मुलुकलाई डुबाउने शैलीका क्रियाकलापले नियमितता पाउनेछन् ।"
"कोलोनी र हाउजिङमा खोला, डुंगाबाट उद्धार",काठमाडौं : बल्खु खोलामा आएको बाढी त्यस आसपासका बस्तीमा पस्दा स्थानीयलाई सास्ती भएको छ । काठमाडौंको कुलेश्वर र आसपासको क्षेत्र डुबानको चपेटामा परेको छ। यही खोलाको पानी पसेपछि कुलेश्वरमा रहेको ओरिन्टल कोलोनी र मेट्रो हाउजिङ पनि डुबानमा परे । कोलोनी र हाउजिङमा बाढी पसेपछि नेपाली सेना र सशस्त्र प्रहरीले र्याफ्टिङ बोटको सहायताले उद्धार गरेको थियो । तस्बिरहरू : दिपेन श्रेष्ठ
नालीमा डुबेर दुईको मृत्यु,विराटनगर : मोरङका अलगअलग स्थानमा नालीमा डुबेर शुक्रबार दुई जनाको मृत्यु भएको छ। मिक्लाजुङ गाउँपालिका७ का ६५ वर्षीय रणबहादुर लुङ्गेली मगरको घरबाट एक किलोमिटर पर रहेको नालीमा डुबेर मृत्यु भएको हो। मोरङ प्रहरीका डीएसपी राजकुमार खिउजुका अनुसार मादक पदार्थ सेवन गरेर बाटोमा हिँडिरहेका मगर बाटो छेउमै रहेको नालीमा खसेका थिए। गम्भीर घाइते भएका मगरको मंगलबारे अस्पतालमा उपचारका क्रममा मृत्यु भएको प्रहरीले जनाएको छ। स्थानीय बासिन्दाले नालीबाट बाहिर निकालेर अस्पताल पुर्याएका थिए। अत्याधिक मादक पदार्थ सेवन गरेका कारण उनी पानी बगिरहेको नालीबाट उठ्न नसकेको प्रहरीको भनाइ छ। यस्तै बेलबारी नगरपालिका४ काकुमका ४८ वर्षीय पर्शुराम राईको नालीमा डुबेर मृत्यु भएको छ। बेलबारी८ नारायण चोकस्थित नालीमा उनलाई मृत अवस्थामा फेला पारिएको इलाका प्रहरी कार्यालय बेलबारीका प्रहरी निरीक्षक रामकुमार राईले बताए। नालीमा डुबेर मृत्यु भएको अवस्थामा देखेपछि स्थानीयले प्रहरीलाई खबर गरेका थिए। प्रहरीले शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठानमा लगेर घटनाका बारेमा अनुसन्धान सुरु गरिएको छ।
घाँस काट्न जाँदा ढुंगाले लागेर महिलाको मृत्यु,"बैतडी : ढुंगाले लागेर शुक्रबार बैतडीमा एक महिलाको मृत्यु भएको छ । मृत्यु हुनेमा सिगास गाउँपालिका५ ढुङगाडकी २९ वर्षीया कित्थी चुनारा रहेकी छिन्। शुक्रबार बिहान स्थानीय जिनजेनी भीरमा घाँस काट्ने क्रममा माथिबाट आएको ढुंगाले लागेर चुनाराको घटनास्थलमै मृत्यु भएको स्थानीय राजेन्द्र साउँदले जानकारी दिए। चुनारा बिहान ८ बजे घाँस काट्न जिनजेनी भीरमा गएकी थिइन्। मृतकका महिलाका श्रीमान, दुई छोरा र दुई छोरी छन्। लगातारको वर्षाका कारण ढुंगा खसेको बताइएको छ ।"
"बाढीपहिरो : १६ जनाको मृत्यु, ८ घाइते, ५ बेपत्ता","काठमाडौं : दुईदिन देखिको लगातार वर्षाका कारण देशका विभिन्न भाग बाढी पहिरोको मारमा पहिरहेका छन्। नेपाल प्रहरीले शुक्रबार साँझ जारी गरेका सूचनाअनुसार हालसम्म बाढी पहिरोमा परी देशभर १६ जनाको मृत्यु भएको छ । प्रहरीकाअनुसार पहिरोमा परी काठमाडौंमा र खोटाङमा ३३ जनाको मृत्यु भएको छ । काभ्रेमा २, भोजपुरमा २ जनाले ज्यान गुमाएका छन् । त्यसैगरी रामेछाप, ललितपुर, पर्सा, धादिङ, मकवानपुर र सिन्धुलीमा एकएक जनाको मृत्यु भएको हो । विभिन्न घटनामा परी ८ जना घाइते भएका छन् । खोलामा आएको बाढीले बगाएर तथा पहिरोमा परी ५ जना वेपत्ता भएका छन् । घरको पर्खाल भत्किँदा राजधानीमा एकै परिवारका तीनको मृत्यु बाढी आएपछि गाईवस्तु हेर्न टापुमा गएका चार जना अलपत्र घर भत्किँदा छोरीको मृत्यु, छोरा घाइते आइतबारसम्म पानी पर्ने : कहाँ कति वर्षा ? तिलाठीमा बाँध भत्कियो, सप्तकोशीमा खतराको संकेत कमलाको कहर (फोटो फिचर) वीरगन्जसहित दर्जनौ गाउँ डुबानमा : एकको मृत्यु, ५० परिवार विस्थापित बाढी पहिरोबाट क्षतिको विवरण (स्रोत : नेपाल प्रहरी)"
"वीरगन्जसहित दर्जनौ गाउँ डुबानमा : एकको मृत्यु, ५० परिवार विस्थापित","वीरगन्ज : चार दिनदेखि लगातार परिरहेको वर्षाको कारण पर्साको सदरमुकाम वीरगन्ज र ग्रामीण भेगका दर्जनभन्दा बढी गाउँहरु डुबानमा परेका छन्। निरन्तर परिरहेको वर्षाको पानीको सहज निकास नभएका कारण वीरगंज महानगरको रानीघाट, श्रीपुर, राधेमाइ, रामगढवा, आदर्शनगर, चिनी मिल आवास क्षेत्र, नगवालगायतका क्षेत्र डुबानमा परेका छन्। वर्षाको पानी नालाबाट राम्रोसँग निकास नभएपछि कतिपयको घर तथा पसलहरुमा पनि पानी छिरेको छ। प्लाष्टिकजन्य फोहोरहरु सडक र नालामा फाल्ने गरिएको कारण नाला जाम हुने गरेको छ। अविरल वर्षाले पर्साको ग्रामीण क्षेत्रका नदि र खोलाहरूमा पानीको सतह बढेर बस्ती डुबानमा परेका छन्। नदि र खोलाको बाढीले केही स्थानमा खेतीयोग्य जमीनसमेत कटान गरेको छ। जानकीटोलमा रहेको ओरिया नदीको पानीको सतह बढेर बाढी पस्दा दसौता गाउँ डुबानमा परेको छ। पर्साकै भिस्वा, मुडली, लङ्गडी, धोबिनी, आशवारी, गुलरिया, जयमङ्गलापुर, सबैठवा, धोरे, हस्वा, मसिहानी, प्रसौनीभाटा, अमरपट्टि, गर्दौललगायतका अधिकांश गाउँ पनि डुबानमा परेका छन्। पर्सामा रहेका ओरिया, सिक्टा, गङ्गोल, तिलावे नदीमा आएको बाढीले खेतीयोग्य जमीन र मानवबस्तीमा क्षति पुर्याएको छ। अबिरल वर्षाका कारण सिक्टा नदिमा बाढी आउँदा पर्साको पकाहामैनपुर गाउँपालिका वडा नम्बर ४ र ५ का विभिन्न गाउँ डुबानमा परेका छन्। गाउँमा बाढी पसेपछि पकाहा मैनपुर गाउँपालिकाको खेस्रहा, लहावरथकरी, धोबिया टोल डुबानमा परेको हो। गाउँमा बाढी पसेपछि धोबियाटोलाका ५० परिवारलाई गाउँ बाहरीको सामुदायिक विद्यालयमा स्थानान्तरण गरिएको प्रहरी चौकी खेस्रहाका प्रहरी सहायक निरीक्षक रामदरेश यादवले जानकारी दिए। सदरमुकामसँग सडक सम्पर्क बिच्छेद अविरल वर्षापछि खहरेखोलाहरुमा आएको बाढीका कारण जिल्ला सदरमुकाम वीरगंज र चितवनको भरतपुरसँग ठोरीको सडक सम्पर्क टुटेको छ। अविरल वर्षाका कारण सडक हिलाम्य हुनुका साथै खहरे खोलाहरुमा आएको बाढीका कारण तीन दिनदेखि वीरगंजसँग ठोरीको सडक सम्पर्क विच्छेद भएको सशस्त्र प्रहरी ठोरीका प्रहरी निरीक्षक अमरबहादुर विकले जानकारी दिए। वीरगंज ठोरी सडकखण्डको ढेडु, ठुटे, ओडारलगायतका खोलामा आएको बाढीका कारण सडक अवरुद्ध भएको हो। वीरगंज ठोरी सडकखण्डको झिंगे, सरस्वती, ढेडु लगायतका खहरेखोलामा अहिलेसम्म पुल बन्न सकेको छैन। ठुटे, रामनगरखोला र ओडारखोलामा पुल निर्माण भइसके पनि प्रयोगमा आउन नसक्दा वर्षातको समयमा स्थानीयले समस्या भोग्दै आउनु परेको छ। खोलामा डुबेर एक बालकको मृत्यु पर्साको पर्सागाढी नगरपालिका वडा १ बागवना नजिकै रहेको सिङ्याही खोलामा शुक्रबार डुबेर एक बालकको मृत्यु भएको छ। खोलाको बाढीले बगाएर ल्याएको काठ छोप्न खोलामा पसेका बालकको मृत्यु भएको हो। मृत्यु हुनेमा पर्सागढी नगरपालिका वडा नम्बर १ का मेघराज पटेलका १२ वर्षीय छोरा निखल पटेलको डुबेर मृत्यु भएको हो। खोलामा डुबेर घाइते भएका बालक निखिललाई उद्धार गरि उपचारका लागि वीरगन्जमा ल्याइएपनि उपचारकै क्रममा उनको मृत्यु भएको पर्साका प्रमुख जिल्ला अधिकारी नारायणप्रसाद भट्टराईले जानकारी दिए। सावधानी अपनाउन स्थानीय प्रशासनको आग्रह जिल्ला प्रशासन कार्यालय पर्साले चार दिनदेखि लगातार वर्षा भइरहेकाले बाढी आउने र डुबानको समस्या भएका स्थानका वासीन्दालाई सतर्क रहन आग्रह गरेको छ। डुबान र बाढीको जोखीमलाई मध्यनजर गर्दै जिल्ला विपद व्यवस्थापन समिति पूर्व तयारीमा जुटिसकेको बताउँदै पर्साका प्रमुख जिल्ला अधिकारी नारायण प्रसाद भट्टराईले आफ्नो गाउँ ठाँउमा डुबान वा बाढीको जोखिमको संकेत देखा पर्ने बित्तिक्कै नजिकको प्रहरी चौकी वा स्थानीय तहका जनप्रतिनिधिलाई खबर गर्न जिल्लाबासीसँग अपिल गरेका छन् । जिल्ला विपद् व्यवस्थापन समितिले स्थानीय तहहरुको समन्वयमा डुबान र बाढीको जोखिम रहेका स्थानहरुको पहिचानका लागि विवरण संकलनको काम गरिरहेको बताए। उनले डुबान र बाढी आएको अवस्थामा उद्धारका लागि सुरक्षाकर्मीहरुलाई पठाउन तयारी अवस्थामा राखिएको जानकारी दिए। उद्धारका लागि १५ लाखमा ५ वटा डुङगा खरिद प्रजिअ भट्टराईका अनुसार वर्षायाममा हुने डुबानबाट सर्वसाधरणको उद्धारका लागि पर्सामा १५ लाख रुपैयाँको लागतमा पाँच वटा डुङगा खरिद गरिएको छ। जिल्ला दैवीप्रकोप उद्धार समितिको पहल र जिल्ला विपद् व्यवस्थापन समितिको निर्णयबाट पाइडलबाट चलाउने खालको प्लास्टिकको डुङगा खरिद गरिएको पर्साका प्रमुख जिल्ला अधिकारी भट्टराईले जानकारी दिए। यसका लागि वीरगंज महानगरपालिकाबाट दश लाख रुपैयाँ, तीनवटै नगरपालिकाहरूबाट ५५ लाख र १० गाउँपालिकाहरूबाट ३३ लाख रुपैयाँ निकासा गराएर १५ लाखमा ५ वटा डुङगा खरिद गरिएको जानकारी दिँदै प्रमुख जिल्ला अधिकारी भटटराइले भने , बाँकी रकम जिल्ला विपद् व्यवस्थापन समिति पर्साको खातामा सुरक्षित छ। पर्साका लागि खरिद गरिएको डुङगा आवश्यक परे छिमेकी जिल्लामा समेत पठाउन सकिने स्थानीय प्रशासनले जनाएको छ।"
अविरल वर्षाले हुरीपीडितको बिजोग,"बारा : अविरल वर्षाले बारा र पर्साका हुरी प्रभावित सयौं परिवार थप बिचल्लीमा परेको छ। टेन्टभित्र पानी भरिएपछि नातिनातिनालाई टहरामा राखेर ओत लागेको छु, शुक्रबार छिमेकीको गोठमा बाँधिएका चौपाया छेउमै रहेको खाटमा काखे नातिनी स्याहार्दै बसेकी भरवलियाकी वृद्धा सूर्यज्योतिदेवी कुर्मीले भनिन्, वर्षाको पानी टेन्टभित्रै पसेर घुँडासम्म आएपछि नातिनातिना र छोराबुहारी सातजनाको परिवार ३ दिनदेखि छिमेकीको गोठमा शरण लिएर बसिरहेका छौं। चैत १७ को हुरीपछि यहाँका बासिन्दा नेपाली सेनाले बनाइदिएको अस्थायी टेन्ट र त्रिपालमा चार महिन देखि ओत लागेर बस्दै आएका छन्। उनीहरूका लागि सरकारले सेनामार्फत वैशाख तेस्रो सातादेखि घर पुनर्निर्माण भइरहेको छ। वर्षाअगावै घर निर्माण गरी प्रभावित परिवारलाई हस्तान्तरण गरिदिने सरकारको घोषणा पनि थियो। तर, घर निर्माण थालिएको तीन महिना बितिसक्दा पनि दुवै जिल्लामा एउटा घरको पनि निर्माण कार्य सम्पन्न हुन सकेको छैन। जसका कारण प्रभावित परिवार अस्थायी टेन्ट र त्रिपालकै ओतमा बस्न विवश छन्। चार दिनयता निरन्तर भइरहेको वर्षाको पानी टेन्ट र त्रिपालभित्र छिरेका कारण प्रभावित परिवारको थप बिजोग भएको भरवलियाकै अंकिता पटेलले बताइन्। वर्षाअघि घर पाउने सम्भावना न्यून सेनाले घर बनाउन थालेको तीन महिना भइसक्यो तर अहिलेसम्म जगको काम मात्रै सकिएको छ, भरवलियाकी सूर्यज्योति देवीले भनिन्, चार महिनादेखि अस्थायी टेन्टमा बस्दै आएका भलुहीका जंगबहादुर शर्मा ठाकुरको व्यथा भने बेग्लै छ। वैशाख २१ को शिलान्यासका दिन घर निर्माणका लागि सेनालाई प्राप्त सूचीमा आफे नाम भए पनि पछि अध्यावधिक भइआएको अर्को सूचीबाट भने आफनो नाम हटाइएको ठाकुरले बताए। ठाकुरकै जस्तै दुःखेसो उनका छिमेकी रिङकु देवीको पनि छ। शुक्रबार वर्षा भइरहेका बेला त्रिपालमुनिको खाटमा काखे नानीलाई खेलाउँदै गरेको अवस्थामा भेटिएकी रिङकुले भनिन्, मेरो नाम पनि पहिलो सूचीबाट हटाइयो। अहिले सेनाका मान्छेले तिम्रो घरमा कोही बन्दैन भनिरहेका छन्। त्यसमा झन् अहिले यो वर्षाको पानीले पूरै टेन्ट भिजेर बेहाल भएको छ। बाराकै पुरैनिया गाउँमा सेनाले निर्माण गरिरहेको आफ्नो घर अगाडि शुक्रबार भेटिएका असरफ अन्सारीले १५ दिनदेखि घर निर्माण रोकिएको बताए। सेनाले साउन २ गते सबै काम सकेर घर हस्तान्तरण गरिदिन्छौं भनेका छन्, उनले भने, तर अहिलेसम्म न त झ्यालढोका हालेका छन्, न त भुइँ लान नै भएको छ। फेटा गाउँपालिकाका प्रमुख अमिरीलालप्रसाद कलवारले पनि हुरी प्रभावितका लागि भइरहेको घर निर्माण कार्य सुस्त रहेको बताए। नेपाली सेनाका प्रवक्ता सहायकरथी विज्ञानदेव पाण्डले भने घर निर्माण कार्य तीव्र गतिमा भइरहेको जिकिर गरे। सरकारबाट अध्यावधिक गरी पछिल्लो पटक प्राप्त सूचीअनुसार बारा र पर्सामा गरी ८ सय ८४ घर निर्माणको काम सेनाले गरिरहेको जानकारी दिए। साउन २६ गतेभित्र सबै ८ सय ८४ घरको निर्माण कार्य सकेर सम्बन्धित परिवारलाई हस्तान्तरण गरिने जानकारी पाण्डले दिए।"
ललितपुरमा एक बालकको मृत्यु,काठमाडौं : ललितपुरको बागमती गाउँपालिकाको बगुवामा घर भत्किँदा एक बालकको मृत्यु भएको छ। शुक्रबार दिउँसो १३ वर्षीय बालक सरोज जिम्मा घरले किँचेर मृत्यु भएको गाउँपालिका अध्यक्ष वीरबहादुर लोप्चनले जानकारी दिए। त्यस्तै महाङकाल गाउँपालिकाको गोटीखेल र कालेश्वोरज बागमतीको बगुवा र आश्राङ मा गरेर ४ वटा घर भत्एिको प्रमुख जिल्ला अधिकारी प्रेमराज जोशीले जानकारी दिए। उनका अनुसार भर्खरै सुनाकोठीमा रहेको हिमाल हाइड्रोको कार्यलयमा फसेका ८ जनाको उद्धार भएको छ। नख्खु खोलाले दुई तिरबाट छेकेपछि उनीहरुको फसेका थिए। महानगरीय प्रहरी परिसर जावलाखेलका टोलीले उनीहरुको उद्दार गरेको डीएसपी नारायण चिमोरियाले जानकारी दिए। फसेका नख्खु खोला किनाकार ५० सुकुम्बासीकोसमेत उद्धार भएको प्रजिअ जोशीले बताए। पहिरोले कान्ति लोकपथलागायत दक्षिण ललितपुर जाने सडक अवरुद्ध भएका छन। नख्खु खोलामा आएको बाढी । तस्बिर : अन्नपूर्ण
ललितपुरको इमाडोलमा बाढी : डोजरमा राखेर उद्धार (फोटो फिचर),काठमाडौं : लगातारको वर्षाले ललितपुरका विभिन्न ठाउँमा बाढी आएको छ । इमाडोलस्थित किस्ट अस्पतालमा बिहानदेखि थुनिएका डाक्टर र नर्सलाई डोजरको सहायतामा उद्धार गरिएको छ । ललितपुरका अन्य विभिन्न स्थान डुबानामा परेका छन् । तस्बिर : सुनिता डंगोल
कलंकीमा बाढीको बितण्डा : प्रहरी प्रभाग पनि डुब्यो (फाेटाे र भिडियो),"काठमाडौं : बल्खु खोला कलंकी मालपोत आसपासको क्षेत्रमा पस्दा बस्ती डुबानमा परेको छ। खोलाले मालपोत, खसी बजार तथा बल्खुसम्मका आसपासका बस्ती डुबाएको हो। अव्यवस्थित बस्ती विस्तारका कारण नदीको पाँच सय मिटर असपासका क्षेत्रमा खोला पसेको थियो। खोलाले त्यस क्षेत्रका घरको भूइँ तला डुबाएको स्थानीयले बताएका छन्। खोलाले मालपोत कार्यालय, महानगरीय प्रहरी प्रभाग कलंकी र ट्राफिक प्रहरीको भवनसमेत डुबाएको थियो। खोलाको दुई छेउमै बाटो बनाउँदा खोला साँघुरो भएका कारण बस्ती पसेको स्थानीयको भनाइ छ। तस्बिर : विकास कार्की"
धरहरा र रानीपोखरी अनुगमनमा गएका सांसदलाई पानीले चुट्यो (फोटो र भिडियो),"काठमाडौं : वर्षाका बीच राष्ट्रियसभा अन्तर्गतको दिगो विकास तथा सुशासन समितिले धरहरा र रानीपोखरीको अनुगमन गरेको छ। समितिले भूकम्पपछि पुनर्निर्माण भइरहेको धरहरा र रानीपोखरीको स्थलगत निरीक्षण गरेको हो। पुनर्निर्माण प्राधिकरणका विज्ञ राजुमान मानन्धरले धरहराको कामबारे जानकारी गराए। ५ अक्टोबर २०२० मा धरहरा पुनर्निर्माण गरिसक्ने लक्ष्य भए पनि समयमा काम सक्न समस्या देखिएको बताए। हामीले धरहरा पुनर्निर्माण गर्दा परापूर्वकालदेखिका तीनवटा बाटो बन्द गर्यौँ, उनले भने, यसमा स्थानीयले अवरोध पनि गरे। यसको विकल्पमा बाटो दिने पनि निर्णय भएको छ। तर, काठमाडौं महलले बाटो छेकेका कारण समस्या भएको छ। ९ तले धरहरा भूकम्पले भत्काएपछि २२ तले आधुनिक धरहरा बन्नेछ। २२ तले बने पनि उचाईमा धेरै फरक नपर्ने उनको भनाइ छ। मानन्धरले ४८ करोड खर्च भइसक्दा धरहराको १६ प्रतिशत काम भएको सभापति तारादेवी भट्ट नेतृत्वको संसदीय समितिलाई जानकारी गराए। यस्तै, रानीपोखरीको पनि काम धमाधम भइरहेको अनुगमनका क्रममा पाइएको छ। पानी अड्याउन समस्या भएको रानीपोखरी उपभोक्ता समिति सचिव रोशन तुलाधरले बताए। उनले अहिले विभिन्न ठाउँबाट ल्याएको कालोमाटो राखेर पानी जमाउने प्रयास भइरहेको बताए। सुन्दर बनाउने नाममा महानगरपालिकाले बिगार्यो, उनले भने, त्यसपछि अहिले पानी जमाउन समस्या भएको छ। समिति सभापति भट्टले निरन्तरको वर्षाले अनुगमनका क्रममा केही समस्या भएको बताइन्। पूर्वनिर्धारित कार्यक्रम भएका कारण अनुगमन गरिएको बताइन्। हामीले यहाँ काम गरिरहेका मजदुरसँग कुरा गर्ने भनेका थियौँ, उनले भननिन्, तर पानी परेकाले समस्या भयो। फेरि यो कार्यक्रम पूर्वनिर्धारित थियो।"
"कमलामा पानीको बहाब बढ्यो, खतराको संकेत",सिन्धुली : सिन्धुलीको कमला नदीमो पानीको बहाब वार्निङ प्वाइन्टभन्दामाथि पुगेको छ । बाढी मापन केन्द्र रानीबासकाअनुसार कमला नदीमा शुक्रबार दिउँसोसम्ममा ३४७ मिटर पानीको बहाब रहेको छ । यो वार्नीङ प्वाइन्ट भन्दामाथि हो । केन्द्रकाअनुसार ३५ मिटर बाढीको बहबव हुँदा कमलानदीकमा बाढी खतरा हुन्छ। बाढीको खतरा भएकाले बाढी मापन केन्दले तटीय क्षेत्रमा रहेकाहरुलाई सतर्क रहन भनेको दुधौली नगरपालिकाका प्रमुख घनश्याम राउतले जानकारी दिए । बाढीले कमला नदी आसपासका खेती योग्य जमिन समेत कटान गर्न थालेको छ। नगरप्रमुख राउतले भनेअझै पानीको बहाब बढे बस्ती नै डुबानमा पर्नसक्ने खतरा बढेकाले सबैलाई सजग रहन भनिएको छ। नदीमा आएको बाढीका कारण स्थानीयमा त्रास फैलिएको छ । कमला नदीमा आउँने बाढीका कारण वर्षेनी तटीय क्षेत्रका बस्तिहरु डुवानमा पर्ने गरेपछि गत वर्षबाट बाढी मापनका लागि प्रविधिको जडान गरिएको छ। अहिले खतराको विन्दुमा रहेको र उच्च खतराको बिन्दुमा पुगे तटीय क्षेत्रका बासिन्दाको मोबाइलमा जानकारी दिइने प्रविधि जडान गरिएको मेयर राउतले जनाए ।
"घर भत्किँदा छोरीको मृत्यु, छोरा घाइते",धादिङ : अविरल वर्षाको कारण धादिङको गजुरी गाउँपालिका ४ दरियाँल बालुवाडाँडामा पहिरोले कच्ची घर भत्किँदा बालिकाको मृत्यु भएको छ। उनका दाजु घाइते छन्। स्थानीय कृष्ण तामाङको ८ वर्षीया छोरी अस्मिता तामाङको मृत्यु भएको हो। भने उनकै १२ वर्षीया छोरा जयराम तामाङ घाइते भएका छन्। घाइतेलाई उपचारको लागि गजुरी अस्पतालमा ल्याइएको छ। कच्ची घरमै बसिरहेका बेला घरमाथीबाट पहिरो आएको थियो। घरले छोरा छोरीलाई च्यापेको हो। घटनापछि राहत सामाग्री लिएर तत्काल मान्छे खटाइएको गजुरी गाउँपालिकाकी उपाध्यक्ष सीता ढुङगानाले जानकारी दिइन्।
घरको पर्खाल भत्किँदा राजधानीमा एकै परिवारका तीनको मृत्यु,"काठमाडौं : काठमाडौंको मूलपानीस्थित बाबा चोकमा घरको पर्खाल भत्किँदा एकै परिवारको तीनजनाको मृत्यु भएको छ। महानगरीय प्रहरी वृत्त बौद्धका प्रमुख डिएसपी नरेन्द्र चन्दका अनुसार मृत्यु हुनेमा शर्मिला यादव, उनको छोरा कुन्दन यादव र देवरानी निलु यादव छन्। स्थानीय बलराम खत्रीको पक्की घरको पर्खाल भत्किँदा यादव परिवार बस्ने टहरा पुरेको थियो।डिएसपी चन्दका अनुसार टहराभित्र बसेका यादवको परिवारको घटनास्थलमै मृत्यु भएको हो। लगातार परेको वर्षाले उपत्यकालगायत देशभरिका विभिन्न ठाउँ डुबानमा परेका छन्।"
"काभ्रे भीरमा सडक कटान, बेनीजोमसोम सडक अवरुद्ध","बेनीजोमसोम : म्याग्दी र मुस्ताङको सीमा क्षेत्रमा पर्ने काभ्रे भीरमा कालीगण्डकी नदीले सडक कटान गरेपछि म्याग्दीको उत्तरी क्षेत्र हुदै मुस्ताङ जोड्ने बेनीजोमसोम सडक अवरुद्ध भएको छ। शुक्रबार दिउँसो थासाङ गाउँपालिका४ मा कालीगण्डकीले करिब दश मिटर सडक कटान गरेपछि ७६ किलोमिटर दुरीको बेनीजोमसोम सडक अवरुद्ध भएको हो । बेनीजोमसोमकोरला सडक आयोजनाका सुपरभाइजर इन्द्रशिङ शेरचनले कालीगण्डकीमा आएको बाढीले सडक कटान गरेर बगाएको जानकारी दिए । सडक अवरुद्ध हुँदा बेनीबाट जोमसोमतर्फ र जोमसोमबाट बेनीतर्फ हिडेका सबै सवारी साधन रोकिएका छन्। यात्रामा रहेका तीर्थयात्री, पर्यटकहरु अलपत्र परेका छन् । ढुवानी समेत प्रभावित भएको छ । पहाडको फेदीमा रहेको सडक कटान भएकाल कालीगण्डकीको बहाव नघटेसम्म मर्मत गरी यातायात सञ्चालन गर्न चुनौली रहेको शेरचनले बताए । म्याग्दीको रघुगंगा गाउँपालिका १ र अन्नपूर्ण गाउँपालिका ७ को सिमानास्थित कालीगण्डकी नदीमाथि रहेको बेलिब्रिज कटानका कारण भत्कने अवस्थामा पुगेको छ । गलेश्वरस्थित रघुगंगा नदीमाथिको बेलिब्रिज र बस्ती कटानको चपेटामा परेको छ । बेगखोला, घट्टेखोला लगायतका खोल्सामा आउने बाढीले सडक अवरुद्ध गराउन थालेको छ । स्तरोन्नतिको क्रममा रहेको सडकको धेरै ठाउँमा हिलो जमेर गाडी फस्ने समस्या छ । बैसरी, चमेरे, तितर, जलथले र काभ्रेभिरमा पहिरोले सताउन थालेको छ । बेनीजोमसोमकोरला सडक आयोजनाको काम समेत प्रभावित भएको छ । सामान्य अवस्थामा पाँच घण्टामा पार गर्न सकिने ७६ किलोमिटर दुरीको यो सडक पार गर्न अहिले पुरै दिन लाग्ने गरेको छ ।"
"बाढीले एकको मृत्यु, काठमाडौं जोड्ने सबै राजमार्ग अवरुद्ध","हेटौंडा : मकवानपुरमा निरन्तर वर्षा र बाढीका कारण एक बालिकाको ज्यान गएको छ। एकजना बेपत्ता भएका छन्। मकवानपुर हुँदै काठमाडौं जोड्ने सबै राजमार्ग अवरुद्ध भएको मकवानपुर प्रहरीले जनाएको छ। मकवानपुरको थाहा नगरपालिकामा खोलाले बगाउँदा स्थानीय शिवराम बलामीकी १४ वर्षीय छोरी सन्तमाया बलामीको मृत्यु भएको मकवानपुर प्रहरी प्रमुख एसपी मुकेश सिंहले बताए। खोलाले बगाएर घाइते भएकी उनको उपचारका क्रममा पालुङस्थित प्राथमिक स्वास्थ्य केन्द्रमा मृत्यु भएको हो। मकवानपुरको कैलाश गाउँपालिका ५ कालिखोलामा आएको पहिरोमा परी एक महिला बेपत्ता भएका छन्। स्थानीय तारामाया पाख्रिन पहिरोमा परी हराइरहेको कैलाश गाउँपालिका ५ का वडाध्यक्ष छेकु लामाले बताए। यसबैची निरन्तर वर्षाका कारण आएको बाढी र पहिरोले मकवानपुरबाट काठमाडौं जोड्ने चार सडकअबरुद्ध भएको मकवानपुर प्रहरीले जनाएको छ। कुलेखानीसिस्नेरी, फाखेल, त्रिभुवन राजपथ र कान्तिलोकपथ अबरुद्ध भएको हो। हेटौंडा नजिकै भीमफेदीको भैँसेस्थित बागझोरा खोलामा आएको बाढीले त्रिभुवन राजपथ र हेटौंडा कुलेखानी सिस्नेरी सडक अबरुद्ध हुँदा सयौं यात्रु सास्ती ब्यहोर्न बाध्य छन्। केही बेहर पानी रोकिएर खहरे खोला सानो हुँदा यात्रुले खहरे खोला तरेपनि बागझोराको बाढीले बिहीबार साँझदेखि नै यातायात प्रभावित गरिरहेको मकवानपुर प्रहरी प्रमुख सिंहले बताए। कान्तिलोकपथ अन्तर्गत भिमफेदी गाउँपालिका८ गगटे, कालोपहिरो, लेनडाँडा सिमात खोला नजिकै पहिरो खस्दा राजपथ अवरुद्ध बनेको छ। यता, बाढी र पहिरोका कारण मकवानपुरको पश्चिमी र पूर्वी क्षेत्रसँग यातायात सम्पर्क टुटेको छ।"
वर्षासँगै मोरङमा सात सय ५५ परिवार प्रभावित,"विराटनगर : डुबानले मोरङका सात सय ५५ परिवार प्रभावित भएका छन् । शुक्रबार साँझसम्ममा सात सय ५५ परिवारका ३५ सय बढी जनसंख्या पूर्ण रुपमा प्रभावित भएका हुन् । विशेष गरेर विराटनगर महानगरपालिका, बुढीगंगा, कटहरी, धनपालथान र जहदा गाउँपालिका बढी प्रभावित भएको मोरङका प्रमुख जिल्ला अधिकारी रमेशकुमार केसीले जानकारी दिए । उनका अनुसार लोहन्द्र खोला भरिएर बाढी गाउँ पस्दा कटहरीका धेरै बस्ती डुबानमा परेका छन्। डुबानबाट पीडित भएका घरमा बस्न सक्ने अवस्था नभएपछि विस्थापित नै भएका छन्, प्रजिअ केसीले भने, उनीहरुलाई स्कुल, अग्ला स्थान, सामुदायिक भवन, मन्दिर, सार्वजनिक र सुरक्षित स्थलमा राखिएको छ । अहिलेसम्म मानवीय क्षति भने भएको छैन । विराटनगर महानगरपालिकाको १, ६, ८ र १६ नम्बर सबै भन्दा बढी प्रभावित बनेका छन् । विशेष गरेर सुकुम्बासी बस्ती बढी प्रभावित बनेको र सबै जसो घरमा बाढी पसेर डुबान भएको केसीले बताए । कटहरीको १, २, ३, ४ नम्बर वडाका अधिकांश बस्ती डुबानमा परेको गाउँपालिका अध्यक्ष रामकुमार कामतले बताए । कटहरी र धनपालथानको सीमाना भएर बग्ने लोहन्द्रा खोलामा आएको बाढी बस्तीतिर पसेपछि धेरै घर डुबानमा परेको उनले बताए । कामतले वडा नम्बर ६ मा पनि पाँचवटा घर कटानमा परेको बताए । कटहरी ४ स्थित गन्नु टोल चौतर्फी पानीले घेरिदाँ केहीमा मानिस घरभित्रै फसेको र उनीहरुको उद्धार गरिएको कामतको भनाइ छ । पानीको सहत बढेसँगै लोहन्द्रा खोलो गाउँ पसेपछि सयौं परिवार असुुरक्षित बनेका छन् । खोलाले बगाएर ल्याएको झ्यासले कटहरी र धनपालथन जोड्ने पक्की पुल थुनिने सम्भावना बढेपछि एक्साभेटरसहितको प्रहरी टोली परिचालन गरिएको मोरङ प्रहरी प्रमुख एसपी विश्व अधिकारीले बताए । कटहरी३ का अशोक भगतले बिहान ७ बजे आफ्नो घरमा बाढीसहितको पानी पस्न थालेको बताए । कटहरी३ का उमेशकुमार साहले खोला जस्तै बनेर पसेको बाढीले घर नै बगाउन लागेको बताए । कटहरी३ का वडा अध्यक्ष जदुलाल कामतले वर्षाले धेरै समस्या बनाएपछि पानीको निकासका लागि आफू बिहानैदेखि एक्सभेटरसहित निस्किएको बताए ।"
खोलाले बगाएर एकको मृत्यु,ओखलढुंगा : मोलुङ खोलाले बगाएर गम्भीर घाइते भएका एक जनाको शुक्रबार मृत्यु भएको छ। सुनकोसी गाउँपालिका वडा नम्बर ४ चिउरीबोटका ५५ वर्षीय कुमार राई खोला तर्ने क्रममा बगेका थिए। लगातारको वर्षापछि अचानक बढेको खोलाले बगाएको देखेपछि स्थानीयले उपचार गर्न लैजाने क्रममा उनको बाटोमै मृत्यु भएको स्थानीय नरेन्द्र श्रेष्ठले जानकारी दिए।
"वीरगन्जसहित दर्जनौ गाउँ डुबानमा : एकको मृत्यु, ५० परिवार विस्थापित","वीरगन्ज : चार दिनदेखि लगातार परिरहेको वर्षाको कारण पर्साको सदरमुकाम वीरगन्ज र ग्रामीण भेगका दर्जनभन्दा बढी गाउँहरु डुबानमा परेका छन्। निरन्तर परिरहेको वर्षाको पानीको सहज निकास नभएका कारण वीरगंज महानगरको रानीघाट, श्रीपुर, राधेमाइ, रामगढवा, आदर्शनगर, चिनी मिल आवास क्षेत्र, नगवालगायतका क्षेत्र डुबानमा परेका छन्। वर्षाको पानी नालाबाट राम्रोसँग निकास नभएपछि कतिपयको घर तथा पसलहरुमा पनि पानी छिरेको छ। प्लाष्टिकजन्य फोहोरहरु सडक र नालामा फाल्ने गरिएको कारण नाला जाम हुने गरेको छ। अविरल वर्षाले पर्साको ग्रामीण क्षेत्रका नदि र खोलाहरूमा पानीको सतह बढेर बस्ती डुबानमा परेका छन्। नदि र खोलाको बाढीले केही स्थानमा खेतीयोग्य जमीनसमेत कटान गरेको छ। जानकीटोलमा रहेको ओरिया नदीको पानीको सतह बढेर बाढी पस्दा दसौता गाउँ डुबानमा परेको छ। पर्साकै भिस्वा, मुडली, लङ्गडी, धोबिनी, आशवारी, गुलरिया, जयमङ्गलापुर, सबैठवा, धोरे, हस्वा, मसिहानी, प्रसौनीभाटा, अमरपट्टि, गर्दौललगायतका अधिकांश गाउँ पनि डुबानमा परेका छन्। पर्सामा रहेका ओरिया, सिक्टा, गङ्गोल, तिलावे नदीमा आएको बाढीले खेतीयोग्य जमीन र मानवबस्तीमा क्षति पुर्याएको छ। अबिरल वर्षाका कारण सिक्टा नदिमा बाढी आउँदा पर्साको पकाहामैनपुर गाउँपालिका वडा नम्बर ४ र ५ का विभिन्न गाउँ डुबानमा परेका छन्। गाउँमा बाढी पसेपछि पकाहा मैनपुर गाउँपालिकाको खेस्रहा, लहावरथकरी, धोबिया टोल डुबानमा परेको हो। गाउँमा बाढी पसेपछि धोबियाटोलाका ५० परिवारलाई गाउँ बाहरीको सामुदायिक विद्यालयमा स्थानान्तरण गरिएको प्रहरी चौकी खेस्रहाका प्रहरी सहायक निरीक्षक रामदरेश यादवले जानकारी दिए। सदरमुकामसँग सडक सम्पर्क बिच्छेद अविरल वर्षापछि खहरेखोलाहरुमा आएको बाढीका कारण जिल्ला सदरमुकाम वीरगंज र चितवनको भरतपुरसँग ठोरीको सडक सम्पर्क टुटेको छ। अविरल वर्षाका कारण सडक हिलाम्य हुनुका साथै खहरे खोलाहरुमा आएको बाढीका कारण तीन दिनदेखि वीरगंजसँग ठोरीको सडक सम्पर्क विच्छेद भएको सशस्त्र प्रहरी ठोरीका प्रहरी निरीक्षक अमरबहादुर विकले जानकारी दिए। वीरगंज ठोरी सडकखण्डको ढेडु, ठुटे, ओडारलगायतका खोलामा आएको बाढीका कारण सडक अवरुद्ध भएको हो। वीरगंज ठोरी सडकखण्डको झिंगे, सरस्वती, ढेडु लगायतका खहरेखोलामा अहिलेसम्म पुल बन्न सकेको छैन। ठुटे, रामनगरखोला र ओडारखोलामा पुल निर्माण भइसके पनि प्रयोगमा आउन नसक्दा वर्षातको समयमा स्थानीयले समस्या भोग्दै आउनु परेको छ। खोलामा डुबेर एक बालकको मृत्यु पर्साको पर्सागाढी नगरपालिका वडा १ बागवना नजिकै रहेको सिङ्याही खोलामा शुक्रबार डुबेर एक बालकको मृत्यु भएको छ। खोलाको बाढीले बगाएर ल्याएको काठ छोप्न खोलामा पसेका बालकको मृत्यु भएको हो। मृत्यु हुनेमा पर्सागढी नगरपालिका वडा नम्बर १ का मेघराज पटेलका १२ वर्षीय छोरा निखल पटेलको डुबेर मृत्यु भएको हो। खोलामा डुबेर घाइते भएका बालक निखिललाई उद्धार गरि उपचारका लागि वीरगन्जमा ल्याइएपनि उपचारकै क्रममा उनको मृत्यु भएको पर्साका प्रमुख जिल्ला अधिकारी नारायणप्रसाद भट्टराईले जानकारी दिए। सावधानी अपनाउन स्थानीय प्रशासनको आग्रह जिल्ला प्रशासन कार्यालय पर्साले चार दिनदेखि लगातार वर्षा भइरहेकाले बाढी आउने र डुबानको समस्या भएका स्थानका वासीन्दालाई सतर्क रहन आग्रह गरेको छ। डुबान र बाढीको जोखीमलाई मध्यनजर गर्दै जिल्ला विपद व्यवस्थापन समिति पूर्व तयारीमा जुटिसकेको बताउँदै पर्साका प्रमुख जिल्ला अधिकारी नारायण प्रसाद भट्टराईले आफ्नो गाउँ ठाँउमा डुबान वा बाढीको जोखिमको संकेत देखा पर्ने बित्तिक्कै नजिकको प्रहरी चौकी वा स्थानीय तहका जनप्रतिनिधिलाई खबर गर्न जिल्लाबासीसँग अपिल गरेका छन् । जिल्ला विपद् व्यवस्थापन समितिले स्थानीय तहहरुको समन्वयमा डुबान र बाढीको जोखिम रहेका स्थानहरुको पहिचानका लागि विवरण संकलनको काम गरिरहेको बताए। उनले डुबान र बाढी आएको अवस्थामा उद्धारका लागि सुरक्षाकर्मीहरुलाई पठाउन तयारी अवस्थामा राखिएको जानकारी दिए। उद्धारका लागि १५ लाखमा ५ वटा डुङगा खरिद प्रजिअ भट्टराईका अनुसार वर्षायाममा हुने डुबानबाट सर्वसाधरणको उद्धारका लागि पर्सामा १५ लाख रुपैयाँको लागतमा पाँच वटा डुङगा खरिद गरिएको छ। जिल्ला दैवीप्रकोप उद्धार समितिको पहल र जिल्ला विपद् व्यवस्थापन समितिको निर्णयबाट पाइडलबाट चलाउने खालको प्लास्टिकको डुङगा खरिद गरिएको पर्साका प्रमुख जिल्ला अधिकारी भट्टराईले जानकारी दिए। यसका लागि वीरगंज महानगरपालिकाबाट दश लाख रुपैयाँ, तीनवटै नगरपालिकाहरूबाट ५५ लाख र १० गाउँपालिकाहरूबाट ३३ लाख रुपैयाँ निकासा गराएर १५ लाखमा ५ वटा डुङगा खरिद गरिएको जानकारी दिँदै प्रमुख जिल्ला अधिकारी भटटराइले भने , बाँकी रकम जिल्ला विपद् व्यवस्थापन समिति पर्साको खातामा सुरक्षित छ। पर्साका लागि खरिद गरिएको डुङगा आवश्यक परे छिमेकी जिल्लामा समेत पठाउन सकिने स्थानीय प्रशासनले जनाएको छ।"
खोटाङमा पहिरोले पुरिएर एकै परिवारका तीन बेपत्ता,ओखलढुंगा : खोटाङमा पहिरोले घर पुरिँदा एकै परिवारका तीन जना बेपत्ता भएका छन्। खोटेहाङ गाउँपालिका वडा नं २ का विष्णु राईको घर पुरिँदा विष्णुकी पत्नी रेखा राई र दुई नाबालक छोरा हराएका हुन्। पहिरोले पुरिएर एकै परिवारका तीन जना बेपत्ता भएको प्रहरीले जनाएको छ। जिल्ला प्रहरी कार्यालय खोटाङका अनुसार पहिरो आएपछि भागेर ज्यान बचाएका विष्णुको हातमा चोट लागेको छ। हराइरहेका तीन जनाको खोजी भइरहेको छ।
तस्बिरमा कलंकी डुबान,काठमाडौं : दुई दिनदेखिको लगातार वर्षाले राजधानीका विभिन्न स्थानमा डुबान भएको छ। पानी निकास नहुँदा कलंकीका विभिन्न क्षेत्र डुबानमा परेका हुन्। शुक्रबार दिउँसोदेखि डुबान भएपछि सशस्त्र प्रहरीको विशेष टोलीले स्थानीयको उद्धार गरेको छ। सशस्त्र प्रहरी बलम्बु ९ नम्बर बाहिनीको टोलीले कलंकीको मैत्रिनगर पुगेर उद्धार गरेको हो। डीआईजी चन्द्रप्रकाश गौतम नेतृत्वको टोली उद्धारका लागि डुबान भएको क्षेत्रमा पुगेको थियो। तस्बिर : धुव्र सिंह
"चार दिनदेखि जुफाल विमानस्थल बन्द, औषधि नेपालगञ्जमै थन्कियो","दुनै,डोल्पा : जुफाल विमानस्थल चार दिनदेखि खुलेको छैन।मौसममा खराबि आएर जहाजले उडान भर्न नसकेपछि बिमानस्थल बन्द भएको हो। खराब मौसमका कारणले जहाजले उडान भर्न नसकेपछि जिल्ला अस्पताल डोल्पामा आउने औषधि समेत नेपालगञ्ज बिमानस्थलमा नै थन्किएको छ। दुई सातादेखि अस्पतालमा ३० जनाभन्दा धेरै बिरामी भर्ना गरिएका छन्। औषधि अभाव हुन थालेपछि माथिल्लो निकायमा माग गरिएको औषधि नेपालगञ्जमै थन्किएको निमित्त अस्पताल प्रमुख डक्टर सिजन रावलले जानकारी दिए। 'हरेक दिन बिरामी थपिरहेका छन्, भुँइमा राखेका छौं, बिरामी तर औषधिको पिरलो भइरहेको छ,' डक्टर रावलले भने। यदि औषधि सकियो भने अन्य कुनैपनि विकल्प डोल्पामा छैन, निकै चिन्तित भएका छौं,' रावलले थपे। यता जिल्ला अस्पतालमा बिरामी बढिरहेका छन्। मौजात औषधि सकिदै गएको अस्पतालले जनाएको छ। बिमानस्थलमा चार दिनदेखि बाग्लो हुस्सुले ढाकेको र धावनमार्ग नदेखिनुका साथै रातदिन पानी परेपछि नेपालगञ्ज डोल्पा जहाज अवरुद्ध हुँदा जुफाल विमानस्थल बन्द भएको नागरिक उड्यन कार्यालय जुफालले जानकारी दिएको छ। बादलले बिमानस्थल मात्रै नभएर डोल्पाको ८० प्रतिशत भूभाग ढपक्कै छोपेको छ। दैनिक उडानको आसमा बसेका यात्रुहरु समेत मर्कामा परेका छन्। मौसममा खराबी आएपछि नेपालगञ्जबाट उडान भर्दै आएका तारा,गोमा,नेपाल एयरलाइन्सलगायतका सरकारी तथा नीजि बिमान कम्पनीले उडान भर्न नसकेको समिट एयरका स्टेसन इन्चार्ज पूर्णजँग शाहीले जानकारी दिए। चार दिनदेखि जहाज नउडेपछि यात्रुहरु पैदल मार्गबाट यात्रा गर्न थालेका छन्। अझैं पनि मौसमा सुधार आउने सम्भावना नरहेकाले शुक्रबार पनि उडान हुने सम्भावना न्युन रहेको तारा एयर जुफालका कर्मचारी देवेन्द्र शाहीले बताए।"
आइतबारसम्म पानी पर्ने : कहाँ कति वर्षा ?,"काठमाडौं : सशक्त न्युनचापीय क्षेत्रमा जलवाष्पयुक्त मौसम प्रणालीले फन्को (सर्कुलेसन) मार्दा हावासहित देशभर अविरल वर्षा भइरहेको छ। पूर्वदेखि पश्चिमसम्म अहिले सशक्त न्युनचापीय क्षेत्रमा यो प्रणाली घुमिरहँदा हावासहित वर्षा भइरहेको मौसमविद् मीनकुमार अर्यालले जानकारी दिए। यो प्रणाली विस्तारै पश्चिम क्षेत्रमा सिफ्ट हुँदै गएको र पश्चिप क्षेत्रमा वर्षाको सम्भावना रहेको अर्यालको भनाइ छ। अर्यालका अनुसार कालो बादलसहित हल्का छड्के पानी परेको छ। विगत केही दिनअघिबाट मनसुन सक्रिए भए पनि बिहीबारबाट मनसुन थप सक्रिए भएको मौसम पूर्वानुमान महाशाखाले जनाएको छ। शनिबार दिउँसोदेखि आइतबारसम्म देशभर वर्षा जारी रहने महाशाखाले जनाएको छ। खासगरी पूर्व र मध्य क्षेत्रका केही स्थानहरुमा भारी वर्षा हुने अनुमान गरिएको छ। साथै पूर्व र मध्य क्षेत्रका मध्य पहाड र तराईका थोरै ठाउँहरुमा धेरै वर्षा हुने महाशाखाले जनाएको छ। केही स्थानमा हावाहुरीको समेत सम्भावना छ। यसैगरी आइतबार रातिसम्म पूर्व र मध्य क्षेत्रका केही स्थानमा भारी वर्षा हुने अनुमान गरिएको छ। पूर्व र मध्य क्षेत्रका मध्य पहाड, तराईका थोरै ठाउँहरुमा धेरै भारी वर्षा हुने महाशाखाले जनाएको छ। कहाँ कति पानी पर्यो ? बिहीबारबाट थप मनसुन सक्रिय हुँदा पूर्व र मध्ये क्षेत्रमा अविरल पानी परिरहेको छ। २४ घण्टामा सबैभन्दा बढी पानी सिमरामा ३३१९ मिलिमिटर परेको छ। त्यस्तै काठमाडौंमा ११५२ मिलिमिटर, ओखलढुंगा १०१३, धनकुटा ७५५, भैरहवा ४३५, ताप्लेजुङ ३२९, दाङ २१३ मिलिमिटर परेको छ।"
दुलेगौंडा बजारमा पुरुष मृत भेटिए,दमौली : शुक्लागण्डकी नगरपालिका वडा नम्बर ४ दुलेगौँडाको गेट अगाडि शुक्रबार बिहान एक पुरुष मृत भेटिएका छन्। शुक्लागण्डकी नगरपालिका वडा नं १० छब्दी घर भई बेलचौतारास्थित ब्राइट चोक बस्दै आएका करिब ५० वर्षीय रामबहादुर खत्री मृत अवस्थामा भेटिएको जिल्ला प्रहरी कार्यालय तनहुँका डीएसपी लिलाराज लामिछानेले जानकारी दिए। रातको समयमा खत्रीको अत्यधिक मदिरा सेवन गरेको र चिसोको कारणले ज्यान गएको हुन सक्ने प्रहरीले अनुमान गरेको छ। प्रत्यक्षदर्शीका अनुसार बिहीबार साँझ करिब ७ बजेतिर खत्री नगरपालिका अगाडि देखिएका थिए। उनलाई अत्यधिक रक्सी पिएको अवस्थामा स्थानीयले भेटेका थिए। स्थानीयले अस्पतालमा लैजान र आफन्त बोलाउन खोज्दा नमानेको प्रत्यक्षदर्शीको भनाई छ। कपुरको रुखमुनि चौतारामा सुतेका उनी बिहान मृत भेटिएका हुन्।
सडक भाँसिदा सदरमुकामको बस्ती जोखिममा,"धादिङ : अविरल वर्षाका कारण निर्माणकार्य सम्पन्न हुन नपाउँदै नीलकण्ठ नगरपालिका३ स्थित शीतल बजारको मुख्य सडक भासिन सुरु भएपछि स्थानीयबासीका घर जोखिममा परेका छन्। सडक भाँसिएसँगै स्थानीयका घरहरु चर्किएका छन् । ६ वटा घरहरु पहिरोको जोखिममा परेका छन्।सडकसँगै घरहरु भाँसिन थालेपछि स्थानीयले घर नै छाडेका छन्। २०७२ सालको भूकम्पको बेला भत्किएको उक्त सडक लामो समयसम्म निर्माण हुन सकेको थिएन। नीलकण्ठ नगरपालिकाको पहलमा सडक विभागले भाँसिएको सडक उकास्ने काम गरिरहेको बेला निर्माण कार्य नसकिदै पुनः सडक भाँसिएको हो।यसपटक भाँसिएको सडकले स्थानीयबासीका घरलाई समेत क्षति पुर्याएपछि निर्माण कार्यमा लापरवाही भएको भन्दै स्थानीयहरु आक्रोशित भएका छन्। बिहीबार रातिदेखि परेको अविरल वर्षाका कारण चर्किएको ठाउँमा पानी पसेपछि सडक पुनः भाँसिन थालेको हो। पानीले गर्दा सडक१ फिटभन्दा तल भाँसियर पहिरो जान थालेको छ। ४ वटा घरमा बस्न नमिल्ने गरी चर्किएको छ। भाँसिएको सडक उकास्ने क्रममा गुणस्तरहीन काम गरेको, जग बलियो नबनाएको र पानीको निकास गराउने नाला समेत नबनाएपछि सडक भाँसिन थालेको भन्दै स्थानीयले गुनासो गरेका छन्। विगतमा पनि पटक पटक भाँसिदै आएको सडकको प्राविधिक मुल्याङ्क गर्ने बेलामा नै लापरवाही भएकाले अहिले स्थानीयको समेत उठिवास लागेको नीलकण्ठ ३ शिरानबजारका स्थानीय पदम तामाङले बताए। पृथ्वीराजमार्ग अवरुद्ध अविरल वर्षासँगै लेदो आएर पृथ्वीराजमार्गमा थुप्रिदा बेनिघाट रोराङ गाउँपालिकाको १० बाँदरे मोडमा राजमार्ग ३ घण्टा अवरुद्ध बन्यो। बिहीबार दिउँसो १ बजे सडकमाथि घडेरी खारेको ढिस्कोसँगै लेदो माटो राजमार्गमा थुप्रिएपछि प्रहरी स्थानीयबासी र डोजरको सहयताले १ घण्टापछि राजमार्ग एकतर्फी खुलेको थियो। डोजर परिचालन गरेर अवरुद्ध भएको ३ घण्टापछि दुवैतफी रुपमा राजमार्ग सूचारु गराइएको जिल्ला प्रहरी कार्यलय धादिङका प्रमुख राजकुमार बैदवारले जानकारी दिए।त्यस्तै, बेनिघाट रोराङको १० जवाङ खोलामा पनि राजमार्गमा लेदो थुप्रिएपछि अवरुद्ध भएको राजमार्ग डोजरको सहायताले खुलाइएको छ।"
कमलाको कहर (फोटो फिचर),"सिरहा : कमला नदीको पूर्वी बाँधबाट सिरहा नगरपालिका ६ बसपिटा र वडा नम्बर १२ सारश्वर गाउँमा पानी पसेको छ। गाउँमा बाढीआएपछि सर्वसधारणलाई आवतजावतमा कठिनाई भएको छ। बाढीले छोपिएको सडकमा यातायातको सवारी चल्न सकेको छैन्। घरघरमा पानी पसेको छ। स्थानीयवासीलाई रात कटाउने चिन्ताले सताएको छ। गाउँमा बाढी पसेपछि खाना बस्न समस्या भएको छ। तत्कालका लागि स्थानीय प्रशासनले पानी ठाउँमा फलामको तारजाली, ढुँगा र प्लाष्टिकको बोरामा माटो हालेर पुरेका छन्।"
बालविवाह गर्ने दुलाहादुलहीसहित चार पक्राउ,"मिना बुढाथोकी । सल्यान : सल्यानमा बालविवाह गरेको भन्दै प्रहरीले दुलाहा र दुलहीसहित चार जनालाई पक्राउ गरेको छ। शारदा नगरपालिका४ पिपलनेटा निवासी १८ वर्षीया दुलाही र १७ वर्षीय दुलाहा, दुलाहाकी आमा र विवाहमा सहभागी पण्डितलाई पनि पक्राउ गरिएको जिल्ला प्रहरी कार्यालय सल्यानका प्रहरी प्रमुख डीएसपी वीरेन्द्रबहादुर शाहीले जानकारी दिए। शाहीका अनुसार बिहीबार बालविवाह हुन लागेको सूचना पाएपछि उनीहरुलाई पक्राउ गरिएको हो। घटनामा संलग्न ६६ वर्षीय पण्डित अशोक गौतमलाई पनि नियन्त्रणमा लिइएको उनले बताए। आरोपित सबैलाइ प्रहरीको हिरासतमा राखेर अनुसन्धान भइरहेको डीएसपी शाहीले जानकारी दिए। बालविवाह न्यूनिकरण गर्ने अभियान अन्तरगत जिल्लामा अहिले बालविवाह भएको थाहा पाएपछि स्थानीय आफैँले बालविवाह हुन लागेको खबर प्रहरीलाई दिने गरेका छन्। यसअघि पनि स्थानीयको सहयोग र प्रहरीको सक्रियतामा बालविवाह रोकिएको थियो। मुलुकी अपराधसंहिता २०७४ को परिच्छेद ११ को उपदफा १ मा बालविवाह सम्बन्धी कसुर अन्तरगत २० वर्ष उमेर नपुगी बालविवाह गर्ने गर्नेलाई तीन वर्ष कैद र तीस हजार रुपौयाँ जरिवाना हुने उल्लेख छ।"
बाढी आएपछि गाईवस्तु हेर्न टापुमा गएका चार जना अलपत्र,"सिरहा : सिरहाको कल्याणपुर नगरपालिका५ स्थित कमला नदीको टापुमा रहेको गाईवस्तुको गोठमा गएका चार जना अलपत्र परेका छन् । बिहीबार साँझ गाईवस्तुको हेरचाहा गर्न गोठ पुगेका उनीहरु बाढी आएपछि अलपत्र परेका हुन्। निर्दना गाउँका रसिन्द्र दास, सुकदेव दास, कन्चन मण्डल, कुनमा महतो र उनकी श्रीमती गाईवस्तु हेर्न कमला नदीको टापुमा बनाएको गोठमा पुगेका थिए । बाढी आएपछि उनीहरु बाहिर आउन नसकेको सिरहाका प्रहरी प्रवक्ता डीएसपी अपिलराज बोहराले जानकारी दिए । पाँच जनामध्ये एक जनालाई उद्धार गरिएको उनले उनले बताए । उद्धार टोली तयारी अवस्थामा त्यहाँ पुगिसेको जानकारी गराउँदै । नदीमा बाढीको बहाब अत्याधिक भएकाले उद्धार गर्नमा कठिनाई भएको बोहराले बताए। उनीहरुको उद्धारका लागि हेलिकोप्टर चाहिन्छ, बोहराले भने,तर, मौसमका कारण हेलिकोप्टरको उडान गर्न पनि सकिएको छैन् ।"
"तिलाठीमा बाँध भत्कियो, सप्तकोशीमा खतराको संकेत","राजविराज : दुई दिनदेखिको अविरल वर्षाका कारण खाँडो खोलामा आएको बाढीले सप्तरीको तिलाठी कोइलाडी गाउँपालिकाको बाँध भत्काएको छ । निरन्तर वर्षाका कारण तिलाठी गाउँ जोगाउन बनाइएको बाँध दुई ठाउँमा भत्किएको तिलाठी कोइलाडी गाउँपालिका१ वडाध्यक्ष दिनेश्वर मिश्रले जानकारी दिए । खाँडो खोलाको बाढीले पुरानो बाँध दुई स्थानमा पाँचपाँच फिट भत्काउँदै बाढी बस्ती पस्दा पाँच घर डुबानमा परेका छन् । दिउँसो पानीको बहाब केही कम भएपछि बस्तीमा पसेको पानी कम भएको मिश्रले बताए । कटान भएको बाँध मर्मत सम्भारका लागि गाउँपालिकाले तीन सय बोरा र दुई वटा जाली उपलब्ध गराएको प्रमुख राजेश झाले जानकारी दिए । कटान भएको बाँधको मर्मतका लागि स्थानीयबासी र प्रहरी जुटेका छन् । साँझ वर्षा रोकिएपछि खाँडोमा पानी कम हुँदै गएकोले भयावह अवस्था नरहेको जनाउँदै सतर्क भने भइरहनु पर्ने झाले बताए । खाँडो खोलाको बाढीले भत्काएको बाँधको पानी बस्तीतर्फ जानबाट रोक्न घाँसपात हालेर अस्थायी रोकथाम गर्न खोज्दै स्थानीय । तस्बिर मनोहर : पोखरेल बिहीबार रातिदेखि शुक्रबार दिउँसोसम्मको निरन्तर वर्षाले सदरमुकाम राजविराजका विभिन्न वडाकासाथै हनुमाननगर, कंकालिनी, नगरपालिकाका दुई वटा वडा जलमग्न भएका छन् । राजविराज नगरपालिकाको वडा नं १, ९ र १० का साथै तिलाठी, लौनियाँ, सकरपुरा, पकरी, मैनाकडेरी, लोहजरा, मलेठ, रम्पुरा मल्हनियाँ, रायपुर, बसविट्टी, तेरहौता, सीतापुर, हरीहरपुर, भारदह, पोर्ताहा, लोखरमलगायतका भूभागमा पानी जमेको छ । वर्षाले शुक्रबार पनि निरन्तरता पाउँदा खाँडो, जीता, बलान, महुली, दुधैलालगायतका खोलामा पानीको स्तर बढेको छ । दुई दिन यता निरन्तरको वर्षासँगै सप्तकोशी नदीमासमेत पानीको बहाव उच्च भएको छ । पानीको वहाव बढेसँगै कोशी व्यारेजका ५६ ढोका मध्ये अहिले २३ वटा ढोका खुल्ला राखिएको छ भने खतरा सम्बन्धी संकेतस्वरुप कोशी ब्यारेजमा रातो झण्डासँगै रातो बत्ती बालिएको छ । शुक्रबार दिउँसो ४ बजेसम्म सप्तकोशी नदीमा पानीको वहाव एक लाख ७२ हजार ६२५ क्युसेक प्रतिसेकेण्ड रेकर्ड गरिएको कोशी ब्यारेज कन्ट्रोल रुमले जनाएको छ । कोशी ब्यारेजमा पानीको बहाव एक लाख ५० हजार कट्ने बित्तिकै सर्वसाधारणलाई सचेत गर्नका निम्ति खतराको संकेत रातो झण्डा र रातो बत्ति बाल्ने गरिन्छ । पानीको बहाव बढ्दै गएपछि प्रशासनले नदी किनार आसपासका स्थानीयहरुलाई सतर्क रहन आग्रह गरेको छ ।"
पहिरो खसेपछि दोभान बजारका तीन घर जोखिममा,ताप्लेजुङ : तमोर र मैवा नदीको किनारमा रहेको ताप्लेजुङको दोभान बजारका तीन घर पहिरोको जोखिममा परेका छन्। घरको मुनिबाट पहिरो खसेपछि जोखिम भएको प्रमुख जिल्ला अधिकारी अनुज भण्डारीले जानकारी दिए। मेरिङ्देन गाउँपालिका३ स्थित उक्त बजारका सुकविर लिम्बुको घरको पाली पहिरोले बगाएपछि अन्यत्र सारिएको छ। मैवा नदी २०७२ सालमा आएको बाढीले खोलाको धार बजारतर्फ सारेको थियो। खोला किनारको डिलसम्मै घर रहेकाले बढी जोखिम रहेको गाउँपालिका अध्यक्ष गणेश लिम्बुले जानकारी दिए।
उपत्यकाका विभिन्न स्थान डुबानमा (तस्बिरसहित),"काठमाडौं : तीनदिनदेखिको अविरल वर्षाका कारण काठमाडौंका विभिन्न स्थान डुबानमा परेको छ । कलंकीको मैत्रीनगर र खसीबजार क्षेत्रका घरहरु डुबानमा परेका छन् । बाढीको कारण कलंकीमा रहेका मालपोत कार्यलय, ट्राफिक कार्यलय तथा प्रहरी कार्यलय पनि डुबानमा परेको छ । सडक, घर जलमग्न भएपछि जनजीवन कष्टकर बनेको छ । खसीबजार र मैत्रीनगरका घरहरुको लगभग एकतल्ला डुबेको छ । सिंहदरबारको पर्खाल भत्कियो अविरल वर्षाको कारण शुक्रबार बिहान करिब १० बजेतिर सिंहदरबारको पर्खाल भत्किएको छ। वर्षाको कारण सिंहदरबार पूर्वी गेट (अनामनगर) पट्टि रहेको पर्खाल भत्किएको हो । वर्षाले भत्काएको सिंहदरवारको पर्खाल। तस्बिर : उमा विष्ट वर्षाले भत्काएको सिंहदरवारको पर्खाल पन्छ्याइँदै। तस्बिर : उमा विष्ट वर्षाले भत्काएको सिंहदरवारको पर्खालअगाडी पैदल हिँड्दै गरेका यात्रु : उमा विष्ट पाटनमा वर्षातको कहर वर्षाका कारण पाटक क्षेत्रका विभिन्न स्थानमा बाढी आएको छ । पाटन क्षेत्रका बाटोहरुमा पानीको बहाव बढेपछि गाडी तथा पैदल हिड्ने यात्रुलाई सकस भएको छ। पाटनको दरबार स्क्वयार क्षेत्रको सडकमा आएको बाढी।तस्बिर : सुनिता डंगोल प्लाष्टिकको ओत लागेर हिँड्दै गरेका पैदलयात्रु। तस्बिर : सुनिता डंगोल"
चार महिनामा २ सय ६३ थान बन्दुक संकलन,"ताप्लेजुङ : ताप्लेजुङ प्रहरीले २ सय ६३ थान बन्दुक संकलन गरेको छ। गत चैत्र यता अभियाननै चलाएर उक्त परिमाणको हतियार संकलन गरिएको जिल्ला प्रहरी कार्यालय ताप्लेजुङका प्रमुख संञ्जयसिंह थापाले बताए। डिएसपी थापाका अनुसार वन जंगल तथा पहरामा लुकाएको अवस्थामा १ सय ३८ थान हतियार बरामद गरिएको हो। अन्य स्थानीयले बुझाएका हुन्। 'त्यसमध्ये तीन राउण्ड गोलीसहित २ सय ५ नाल अवैध र ५ राउण्ड गोलीसहित ५८ नाल इजाजत प्राप्त हतियार संकलन गर्न सफल भयौं,' थापाले भने। अधिकांश हतियार भरुवा बन्दुक हुन्। भरुवा बन्दुक २ सय ५३ नाल, सर्ट गन २ नाल, जोर नाले ५ नाल, टुटु १ नाल, म्याग्नाम १ नाल, रिवलभल १ थान रहेको छन्। जिल्लाका सबै सुरक्षा निकाय र गाउँका सबै प्रहरी यनिटलाई लाई विशेष परिचालन गरिएकाले संकलनमा सफलाता मिलेको थापाले बताए। गृह मन्त्रालयले वैशाख ६ गतेसम्म आफूसँग भएका हतियार नजिकको प्रहरी कार्यालयमा बुझाउन चैत्र १ गते सार्वजनिक सूचनामार्फत् अनुरोध गरेको थियो। यो अवधिमा १ सय २५ थान र त्यसयता बाँकी संकलन भएको हो। समुदाय प्रहरी साझेदारी कार्यक्रमअन्तर्गत नागरिकका घरघरमा पुगेर सचेतना फैलाएपछि धेरैले स्वतस्फूर्त आफूसँग भएको हतियार बुझाएको प्रहरीले जनाएको छ। सम्भवतः मुलुकमै बढी हतियार ताप्लेजुङमा संकलन भएको प्रमुख जिल्ला अधिकारी अनुज भण्डारीले बताए। जिल्लामा घरेलु हतियारको प्रयोगले हुने अपराधको संख्या उल्लेख्य रहेको प्रहरीको तथ्याङ्क छ। 'यति ठूलो मात्रामा हतियार गाउँबाट निस्किएपछि अब अपराध पनि कम हुने विश्वास छ,' डिएसपी थापा भन्छन्, 'दुर्लभ र संरक्षित वन्यजन्तुको चोरी सिकारी पनि घट्छ।' पहिले गाउँमा हतियार शौखकै कारण राख्ने परिपाटी भएपनि अहिले त्यो मोह घटेको थापाले बताए। लिम्बू जातिको बाहुल्य रहेको ताप्लेजुङमा विभिन्न धार्मिक संस्कारमा बन्दुकको प्रयोग गर्ने चलन भने यथावत् छ।"
पाँचथरमा स्कुल जाँदै गरेका बालक खोलाले बगाएर बेपत्ता,फिदिम : पाँचथरको मिक्लाजुङ गाउँपालिका ४ रबिमा एक बालकलाई खोलाले बगाएर बेपत्ता बनाएको छ। मिक्लाजुङ ४ खेसङखोपाका लोकबहादुर राईका १० वर्षीय छोरा दियान राईलाई खोलाले बगाएर बेपत्ता बनाएको हो। बेपत्ता बालकको खोजी भइरहेको गाउँपालिका अध्यक्ष अमर माखिमले जानकारी दिए। बेपत्ता बालक रबिस्थित होलिचाइल्ड इङ्लिस स्कुलको कक्षा चारका विद्यार्थी हुन्। दाइसँगै विद्यालय आउने क्रममा दियानलाई खोलाले बगाएको स्थानीय जयकुमार ढकालले जानकारी दिए। अबिरल वर्षातका कारण खोलामा बाढी आएपछि विद्यालय जाँदै गरेका दियाललाई खोलाले बगाएर बेपत्ता बनाएको प्रहरीको भनाई छ। अहिले पानी पर्न रोकिएको र खोलाको बाढी केही कम भएकाले खोजी कार्यलार्य तीब्र बनाइएको प्रहरीले जनाएको छ।
सहकारी पारदर्शी बनाउन छुट्टै बचत ऐन,"काठमाडौं : सरकारीलाई पारदर्शी बनाउन छुट्टै बचत तथा ऋण ऐन बनाउने सरकारले तयारी गरेको छ।भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले बचत सहकारी व्यवस्थित गर्न बचत तथा ऋण ऐन बनाउन सकिने बताइन्। छुट्टै बचत तथा ऋण ऐन बनाउन नेपाल बचत तथा ऋण केन्द्रीय संघ (नेफ्स्कुन)ले लबिङ गर्दै आएको छ। देशभर करिब ३५ हजार सहकारी सञ्चालनमा हुदाँ आधाभन्दा बढी सहकारी बचत तथा ऋणको कारोबार गर्छन्। नेफ्स्कुनले छुट्टै ऐनका लागि मस्यौदा तयार गरेर मन्त्रालयमा बुझाएको छ। मन्त्री अर्यालले संविधान, ऐन कानुन र अन्तराष्ट्रिय अभ्यास अध्ययन गरेर मात्रै बचत तथा ऋण सहकारी संस्थासम्बन्धी छुट्टै कानुन निर्माण गर्ने बताएकी छन्। मन्त्री अर्यालले बचत तथा ऋण सहकारीलाई ब्यवस्थित गर्न कुनै कसर बाँकी नराख्ने बताइन्। 'हाम्रो संविधान तथा ऐनकानुनलाई मध्यनजर गरेर काम अगाडी बढाउँछौ,' उनले भनिन्। बचत तथा ऋण सहकारी आवश्यकताभन्दा बढी भएको भन्दै सहकारी मर्जर अभियान चलाउनुपर्ने मन्त्री आर्यालको भनाइ छ । सहकारीको प्रभावकारी अनुगमनका लागि नेफ्स्कुनले समेत सहयोग गर्नुपर्ने उनले बताइन्। नेफ्स्कुनका अध्यक्ष डिबी बस्नेतले बचत सहकारी व्यवस्थित गर्न छुट्टै ऐन आवश्यक भएको बताए। 'छुट्टै ऐन आउन सके मात्र सहकारी व्यवस्थित गर्न सकिन्छ,' उनले भने। बस्नेतले २०६९ मा पनि छुट्टै बचत तथा ऋण ऐन बनाउन सरकारलाई सुझाव दिएको बताए। मन्त्रालयका सचिव गोपिनाथ मैनालीले ऐन बनाउने सन्दर्भमा मन्त्रालय अगाडी बढेको बताए। नेपालको संविधान, सहकारी ऐन २०७४ का व्यवस्था तथा अन्तराष्ट्रिय अभ्यास हेरेर छुट्टै बचत ऐन निर्माण गरिने उनले बताए। सरकारले सहकारी ऐन २०७४ र सहकारी नियमावली २०७५ जारी गरी कार्यान्वयनमा ल्याएको छ। सहकारी ऐनले बचतको सबै भावना समेट्न नसकेको भन्दै छुट्टै बचत ऐनको पक्षमा नेफ्स्कुनले लबिङ गर्दै आएको हो।"
"पहिरोले पुरिएर काभ्रेमा २ को मृत्यु, ३ घाइते",रोजन तामाङ काभ्रे : काभ्रेको बनेपा नगरपालिका३ नालामा पहिरोले पुरिएर २ जनाको मृत्यु भएको प्रहरीले जनाएको छ। पहिरोले पुरिँदा स्थानीय रामप्रसाद दङगालको श्रीमती ५५ वर्षीया गोमा दंगाल र ७ वर्षीया नातिनी सोहनी दंगालको मृत्यु भएको जिल्ला प्रहरी कार्यालय काभ्रेका प्रमुख एसपी जयराज सापकोटाले जानकारी दिए। घरमाथिबाट आएको पहिरोले पुरिँदा थप ३ जना घाइते भएको घाइत भएका छन्। घाइतेको बनेपामा उपचार भइरहेको एसपी सापकोटाले बताए।
"झापाका नदीमा पानीको बहाव खतरा नजिक, सुरक्षित रहन आग्रह",झापा : अबिरल वर्षासँगै झापाका नदीमा पानीको बहाव बढ्न थालेको छ। दुई दिनदेखि परेको लगातार वर्षाले झापाका नदीमा पानीको बहाव बढेको हो। शुक्रबार कन्काई नदीमा बहाव सर्तकता तह नजिक पुगेको छ। यो क्रम बढ्दो रुपमा रहेको झापा रेडक्रसका फोकल पर्सन हरिशरण खड्काले जनाए। कन्काई नदीको मैनाचुलीदेखि भाकुरमारीसम्मको क्षेत्रमा उच्च जोखिमममा १८ सय ५६ परिवार छन्। वर्षा रोकिने क्रम छैन। जोखिम परिवारलाई सचेत रहन आग्रह गरिएको खड्काले बताए। इलाममा पानी रोकियो भने झापाका नदीको बहावमा कमी आउने हो।तर पानी रोकिने कुनै छाटकाट छैन। नदीको तह बढ्दो छ त्यसैले सबै आआफ्नो ठाउँमा सुरक्षित रहन झापाका प्रमुख जिल्ला अधिकारी जनकराज दाहालले बताए। झापा गाउँपालिकाका १ र २ नम्बर वडाका केही बस्तीमा पानी पसेको भन्ने जानकारी आएको छ। तर पनि हालसम्म झापामा बाढीका कारण जनधनको क्षति नभएको दाहालले जानकारी दिए। झापाका २८ मध्ये ८ नदी बाढी संवेदनशिल मानिन्छन्। तीमध्ये कन्काई नदीमा अहिले पानीको बहाव ३१६ मिटर रहेको छ।
कमलाको बाढी गाउँ पस्यो,"सिरहा : कमला नदीमा आएको बाढी सिरहा नगरपालिका ६ स्थित बसपिट्टा गाउँ पसेको छ। सिँचाईका लागि निर्माण गरिएका 'एन्टी फल्ड सुलुस' अधुरै छोड्दा त्यहीबाट बाढी गाउँमा आएको हो।बाढी गाउँमा पस्न थालेपछि स्थानीय प्रशासनले रोक्नका लागि प्लाष्टिक बोरामा माटो हालेर पानी बन्द गराउने काम गरिरहेका छन्। लगातार चार दिनदेखिको वर्षाले कमला नदीमा बाढीको बहाव बढ्दै गएको छ। स्थानीय इन्द्रजीत यादवका अनुसार शुक्रबार बिहानदेखि कमला नदीको बाढी गाउँ पस्न थालेको हो।सयौं बिघाह जग्गा डुबानमा परेको छ।बाढीबाट त्रसित स्थानीयले प्रहरी प्रशासनलाई खबर गरेपछि कमलाको पानी आउने मुहान प्लाष्टिक बोरामा माटो हालेर पुर्ने कार्य भइरहेको उनले बताए। बाढी नरोकिए घरघरमा पानी पस्ने खतरा बढ्दै गएको उनले सुनाए। कमला नदी नियन्त्रण योजना कार्यालय जनकपुरले उक्ता एन्टी फल्ट सुलुस निर्माण गरिरहेका थिए। सिरहा प्रहरी प्रवक्ता डिएसपी अपिलराज बोहराका अनुसार बाढी गाउँ पस्न लागेको खबर पाउनासाथ बाढी रोक्ने कार्यमा स्थानीयवासी, सशस्त्र प्रहरी, नेपाली सेना खटिएका छन्। अहिले बोरामा माटो हालेर कमला नदीबाट पानी रोक्ने कार्य भइरहेको उनले जानकारी गराए। बाढीले अहिलेसम्म धेरै क्षति नपुर्याएको उनले बताए।"
"सिन्धुलीका दुई बस्तीमा पस्यो बाढी, चार घर बगे, दर्जनौं घर डुबानमा","सिन्धुली : लगातार परेको पानीका कारण बागमती र मरिण नदीमा आएको बाढी बस्तीमा पस्दा सिन्धुलीका दुई बस्ती डुबानमा परेका छन्। बागमती नदीले चार घर बगाएको छ। ६० घरबढी उच्च जोखिममा परेका छन्। सिन्धुलीको हरिहरपुरगढी गाउँपालिका ३ को बसपार्कमा बागमती नदी पस्दा त्यहाँका चार घर बगाएको हो। उक्त गाउँपालिकाका अध्यक्ष कार्साङ लामाका अनुसार बागमती नदीले बसपार्कमा रहेका राशरण् राई, खड्ग वाइवा, पूर्णबहादुर घलान र ज्ञानबहादुर घलानको घर गोठ बागमती नदीले बगाएको छ। '८ घर उच्च जोखिममा परेका छन्।उद्धार गर्न जान सक्ने अवस्था छैन्,' अध्यक्ष लामाले भने।सोही ठाउँका स्थानीय ६० जनाको घर डुबानमा परेका छन्। उनीहरु घर छाडेर सुरक्षित स्थानमा सरे पनि गाईवस्तु, अन्नपात, लत्ताकपडा सबै घरसँगै डुबाएको छ।स्थानीय सत्यमान तामाङका अनुसार बस्ती नजिकै प्रहरी चौकी भएपनि ठूलो बाढीका कारण त्यस स्थानमा प्रहरी पुग्न सकेको छैन। शुक्रबार बिहानबाट नदीले बाहव परिवर्तन गरी बस्तीमा पसेको मुक्तानले जनाए। कालिका कन्स्ट्रक्सनले मदन भण्डारी लोकमार्ग निर्माणका लागि बागमती नदीबाट ढुंगा, गिट्टी र बालुवा उत्खनन गर्दा थुपारिएको बालुवाको थुप्रोका कारण नदीले धार परिवर्तन गर्दा बस्ती बगाएको हो। बागमती नदी २०५० सालको बाढी भन्दा ठूलो आएकाले त्यस आसपासको ठूलो बस्ती नै बगाउने खतरा रहेको गाउँपालिकाका अध्यक्ष लामाले बताए। 'बागमतीको बाढीमा फसेकाको उद्धार गर्न जानै सकिएको छैन्,' उनले थपे। बागमती नदीमा आएको बाढीले खेतियोग्य जमिनसमेत कठान गरेको छ। उता मरिण नदीले सिन्धुलीकै मरिण गाउँपालिकामा बाढीका कारण एक दर्जनबढी घर जोखिममा परेका छन्। चार पाँच घर डुबानमा परेको स्थानीयले जानकारी दिएको मरिण गाउँपालिकाका अध्यक्ष पानीराज बम्जनले जानकारी दिए। बम्जनका अनुसार मरिण गाउँपालिका ७ को बाह्रविसे डुबानमा परेको छ। 'त्यहाँका केही घर समेत डुबानमा परेको भन्ने सुन्नमा आएको छ, हामी त्यस क्षेत्रमा जाँदै छौं,' बम्जनले भने। मरिण नदी अहिलेसम्मकै ठूलो बाढी आएकाले सयौं रोपनी धान खेत डुबानमा परेको छ।नदीले धार परिवर्तन गरी खेतियोग्य जमिन कटान गर्दै बस्तीतर्फ पस्न थालेकाले सतर्क रहन भनिएको उनले जनाए।मरिण गाउँपालिकाकै ६ को भट्टीडाँडा र सारुभन्ञ्याङको बस्ती पहिरोको जोखिममा परेको अध्यक्ष बम्जनले जनाए।"
"गाईवस्तुलाई घाँस हाल्न गोठमा गएकी महिलालाई पहिरोले बगायो, दर्जन बढी घरमा क्षति","सिन्धुली : लगातारको वर्षाका कारण पहिरोले गोठ बगाउँदा सिन्धुलीमा एकजनाको मृत्यु भएको छ भने दर्जनौं घरमा क्षति पुगेको छ। मंगलबार साँझबाट परेको अविरल वर्षासँगै आएको पहिरोले गोठ बगाउँदा सिन्धुलीको फिक्कल गाउँपालिका १ महादेवडाँडामा एक ३५ वर्षीया महिलाको मृत्यु भएको छ। गोठमाथिबाट आएको पहिरोले बगाउँदा स्थानीय ३५ वर्षकी हेमकुमारी सुनुवारको मृत्यु भएको फिक्कल गाउँपालिकाकी उपाध्यक्ष पार्वती सुनुवारले जानकारी दिइन्। गोठमा रहेका गाईवस्तुलाई घाँस हाल्न गएकी सुनुवारलाई पहिरोले पुरेको उनको भनाई छ। पहिरोले सुनुवारको गाई तथा बाख्राहरु समेत पुरेको उपाध्यक्ष सुनुवारले बताइन्। घटनास्थमा प्रहरी र गाउँपालिकाको टोली जाँदै गरेको उनले जानकारी दिइन्। यस्तै, गोलन्जोर गाउँपालिका ३ भुवनेश्वरीमा पनि पहिरोले गोठ भत्काउँदा निरबहादुर मगरको एउटा बाख्रो मरेको छ। सोही ठाउँमा जनता ग्यारेजको तीनकोठे घरमा वर्षातले क्षती पुर्याएको स्थानीय गौरव कार्कीले जनाकारी दिए। उता जिल्लाको कमलामाई नगरपालिका ३ चपौलीका इन्द्रबहादुर विकको दुई घरमा पहिरोले क्षती पुर्याएको विकले जनाकारी दिए। जिल्लाकै सुनकोसी गाउँपालिका ७ मझुवाको ट्याङट्याङमा गोकुल भुजेलको घरपनि पहिरोले क्षति पुर्याएको उनले जनाए। यो संगै जिल्लाका कमलाखोंच, तिनपाटन, मरिणमा आधा दर्जनबढी घरमा क्षति पुगेको बताइएको छ। लगातारको वर्षातका कारण जिल्लाका दर्जनौं बस्ती जोखिममा परेका छन्। भूकम्पले चर्किएका बस्तीमा लगातारको पानीले पहिरो बग्न थालेपछि बस्ति जोखिममा परेका हुन्।"
"त्रिभुवन अन्तर्राष्ट्रिय विमानस्थल बन्द, चार उडान डाइभर्ट गरियो","काठमाडौं : यति एयरलाइन्सको जहाज त्रिभुवन अन्तर्राष्ट्रय विमानस्थलको धावन मार्गमा चिप्लिएपछि विमानस्थल बन्द गरिएको छ। विमान हटाउन लगायतका कामका लागि १ घन्टा विमानस्थल बन्द गरिएको विमानस्थलका प्रवक्ता प्रतापबाबु तिवारीले जानकारी दिए। विमानस्थलबाट सबै राष्ट्रिय तथा अन्तर्राष्ट्रय उडानहरु रद्द गरिएका छन्। विमानस्थलमा अवतरण गर्ने तयारीमा रहेका चारवटा उडान डाइभर्ट गरिएका छन्। नेपाल एअरलाइन्स, हिमालय एअरलाइन्स, एअर अरेबिया, चाइना साउदर्नका जहाज अन्यत्र डाइभर्ट गरिएको हो। विमानस्थल वेबसाइटका अनुसार ती विमानहरू ल्हासा, दिल्ली, बनारस तथा कोलकाता डाइभर्ट गरिएका छन्। ६६ यात्रु लिएर नेपालगञ्जबाट काठमाडौं आएको एएम्एम् एटीआर ७२ जहाज अवतरणका क्रममा धानवमार्गबाट चिप्लिएको थियो। जहाजका सबै यात्रुहरु सकुशल छन्।"
बाढीमा फसेका वृद्धको हेलिकप्टरबिना उद्धार हुँदैन : प्रजिअ अधिकारी,"सिरहा : सिरहाको कर्जन्हा नगरपालिका२ बन्दीपुरस्थित कमला नदीको बाढीमा फसेका वृद्धलाई हेलिकप्टरबिना उद्धार गर्न नसकिने भएको छ। ६० वर्षीय वृद्ध बेत्रु मुखिया कमला पुलको उतरपट्टी बाढीमा शुक्रबार बिहानदेखि फसेका छन्। नेपाली सेना, प्रहरी, सशस्त्र प्रहरी र स्थानीयको उद्धार टोली तयारी अवस्थामा त्यहाँ पुगेका छन्। तर, वर्षा र नदीमा आएको अध्यधिक बाढीका कारण उनीहरु ती वृद्धलाई उद्धार गर्न सकेको छैन्। घटनास्थल पुगेका प्रमुख जिल्ला अधिकारी गोपाल कुमार अधिकारीका अनुसार हेलिकप्टरबिना उद्धार हुने सम्भवना कम देखिएको छ। 'अविरल वर्षाका कारण नदीमा बाढीको बहाव बढ्दोछ, ' उनले भने, 'उद्धारका लागि हेलिकप्टर माग गरेका छौँ।' वर्षाले गर्दा काठमाडौंबाट हेलिकप्टर उडान हुन नसकेको जानकारी आएको उनले बताए।"
बाढीले घर बगाएपछि रुख चढेर उद्धारका लागि हारगुहार गर्दै,"सिरहा : सिरहाको कर्जन्हा नगरपालिका २ स्थित कमला नदीको बाढीमा एकजना फसेका छन्। नदीमा पानीको बहाव बढेकाले उनलाई उद्धार गर्न स्थानीय प्रहरी प्रशासनलाई कठिनाई भएको छ। उद्धार गर्न पुगेका टोली नदी किनारामै उभिएका छन्। भारी वर्षा भइरहेको छ। स्थानीय प्रत्यक्षदर्शी सरोजकुमार पासमानकाअनुसार गुद्रु मुखिया कमला नदीको बगरमा पहिलेदेखि बस्दै आएका थिए। बिहीबार रातिदेखि आएको बाढीले उनको घर बगाइसकेको छ। उनी रुखको हाँगा समातेर बसिरहेको उनले सुनाए। उद्धार गर्न पुगेका प्रहरीको टोली नदीको डिलमै उभिएका छन्। वर्षा र अत्यधिक बाढीका कारण उद्धार गर्न कठिनाई भएको सिरहा प्रहरी प्रवक्ता डिएसपी अपिलराज बोहराले बताए। 'उद्धार गर्ने टोली परिचालन भएको छ।नदीमा अत्यधिक बाढी छ,' पानी परिरहेको छ,' उनले भने, 'हेलिकप्टर मगाएर उद्धार गरिने तयारीमा छौँ।'"
चार लाख घुससहित वन अधिकृत पक्राउ,सुर्खेतः चार लाख रुपैयाँ घुससहित सुर्खेतमा वन अधिकृत पक्राउ परेका छन्। डिभिजन वन कार्यालय सुर्खेतका प्रमुख भक्तबहादुर लामा घुससहित पक्राउ परेका हुन्। उनलाई शुक्रबार दिउँसो अख्तियार दुरुपयोग अनुसन्धान आयोगको टोलीले घुस रकमसहित पक्राउ गरेको हो। अख्तियारको सुर्खेत कार्यालयका सूचना अधिकारी मेघनाथ सापकोटाले वन अधिकृत लामालाई घुससहित पक्राउ गरिएको जानकारी दिए। वन अधिकृत लामालाई सेवाग्राहीसँग घुस लिंदै गर्दा उनकै कार्यकक्षबाट पक्राउ गरिएको अख्तियारको सुर्खेत कार्यालयले जनाएको छ। यसबारे थप अनुसन्धान भइरहेको अख्तियारले जनाएको छ।
"सिन्धुलीमा वीपी र मध्य पहाडी राजमार्ग अवरुद्ध, खुलाउने प्रयास जारी","सिन्धुली : तीन दिनदेखि लगातार परेको वर्षाका कारण सिन्धुलीको वीपी राजमार्ग र मध्य पहाडी लोकमार्ग अवरुद्ध भएका छन्। पानीसँगै पहिरो आउन थालेपछि वीपी राजमार्गको नेपालथोक सिन्धुली खण्ड र मध्ये पहाडी लोकमार्गको खुर्कोट घुर्मी खण्डको ठाउँठाउमा पहिरो खसेपछि सडक अवरुद्ध भएको जिल्ला प्रहरी कार्यालय सिन्धुलीले जनाएको छ। विपी राजमार्गअन्तरगत सिन्धुलीको गोलन्जोर गाउँपालिका ५ स्थित सोलाभन्ञ्याङ्गखनियाखर्क खण्डको चार बढी स्थानमा पहिरो गएको छ। गोलन्जोर गाउँपालिकाको बजेटमा सोलान्ञ्याङ्गबाट वीपी राजमार्गमाथि जंगलमा साइकल जोनका नाममा जंगलमा डोजर चलाएर खनिएको पहाड बग्न थालेपछि सडक नै अवरुद्ध भएको हो। यस्तै सुनकोसी गाउँपालिका १ स्थित कमारेमा सडकमा खसेको पहिरोले पनि आवतजावत छेकेको जिल्ला प्रहरी कार्यालय सिन्धुलीका प्रमुख चक्रबहादुर सिंहले जानकारी दिए। अवरुद्ध सडक खुलाउने प्रयास गरिए पनि वर्षा नरोकिँदा पहिरो निरन्तर खसिरहेकाले सम्भावना कम भएको उनको भनाई छ । 'सोलाभन्ञ्याङ्गखनियाखर्कमा खण्डमा एक तर्फी सडक खुलाउने प्रयास भएपनि कमारेमा पहिरो निरन्तर खसेकाले सम्भावन भएको छैन्,' उनले भने। सडकमा पहिरो खसेपछि सयौं सवारी साधन र यात्रु अलपत्र परेका छन्। दुबै गाउँपालिकाका अध्यक्षसँग समन्वय गरी अवरुद्ध सडक खुलाउन जेसिवी मगाइएको उनले जनाए। मध्यपहाडी लोकमार्ग पनि अवरुद्ध यसैबीच लगातार परेको वर्षाका कारण मध्य पहाडी लोकमार्ग पनि अवरुद्ध भएको छ। उक्त लोकमार्गअन्तर्गत सिन्धुलीको खुर्कोटग्वाल्टार र डुडभन्ञ्याङघुर्मी खण्ड अवरुद्ध भएको हो। मध्य पहाडी लोकमार्गअन्तर्गत गोलन्जोर गाउँपालिकाभित्र पर्ने कुहीभिर, सुगुरे, बलेनी, हैबार लगायतका ठाउँमा पहिरो खसेको छ भने फिक्कल गाउँपालिकाको बाँदरे खोलामा पहिरोसहित आएको बाढीले सडक अवरुद्ध गरेको छ। बाँदरे खोलाले दुईवटा गाडी बगाएको भन्ने अपुष्ट खबर आएको र प्रहरीको टोली त्यसतर्फ हिँडेपनि ठाउँठाउँमा खसेको पहिरोका कारण पुग्न नसकेको प्रहरी प्रमुख सिंहले जनाए। मन्थलीखुर्कोट सडक पनि अवरुद्ध यस्तै लगातारको वर्षाका कारण सिन्धुलीको खुर्कोट र रामेछापको मन्थली सदरमुकाम जोड्ने सडक पनि अवरुद्ध भएको छ । सेलेघाटखुर्कोट जोड्ने सुनकोसी पुल नजिकै ठूलो पहिरो खसेको छ। यस्तै उक्त सडकको कुनौरी लगाएतका विभिन्न स्थानमा पहिरो खस्दा सडक अवरुद्ध भएको जिल्ला प्रहरी कार्यालय रामेछापले जनाएको छ। रामेछापका ग्रामीण भेगबाट काठमाडौं आउने सवारी साधनपनि वर्षादले सडक अवरुद्ध हुँदा यात्रु अलपत्र परेका छन् । वर्षाका कारण सिन्धुली जिल्ला सदरमुकाम हुँदै ग्रामीण क्षेत्रमा संचालन हुनै सबै यातायातका साधन संचालनमा आउन सकेका छैनन्।"
"दोलखामा पहिरोले पुरिएर ३ घाइते, टिपर पल्टियो","दोलखा : दोलखामा बिहीबार साँझदेखि लगातार वर्षा हुँदा जनजीवन कष्टकर हुँदै गएको छ।जिल्लाको मेलुङ गाउँपालिकास्थित ७६२ मिटरको उचाई भएको सितलीदेखि गौरीशंकर गाउँपालिका८ मा पर्ने ७१४५ मिटरको गौरीशंकर हिमालसम्म बिहीबार साँझ ५ बजेदेखि लगातार वर्षा भइरहेको दोलखा प्रहरीले जनाएको छ। वर्षाका कारण सडक अवरुद्ध भएका छन्।जताततै पहिरो जाँदा घाइतेको संख्या बढिरहेको प्रहरीले जनाएको छ। भीमेश्वर नगरपालिका३ चरिकोट क्याम्पस नजिकै अविरल वर्षाका कारण चरिकोटबाट अपर तामाकोशी जाने सडकखण्डमा पहिरोले बाटोमा हिंडिरहेकी ४६ वर्षीया जलमाया थामी घाइते भएको दोलखाका प्रहरी प्रवक्ता प्रहरी निरीक्षक रेशम बोहराले जानकारी दिए। थामीको चरिकोट प्राथमिक स्वास्थ्य केन्द्रमा उपचार भइरहेको छ। सोही पहिरोमा परेर बा ४ ख २१२५ नम्बरको टिपर पल्टिएको छ। यस्तै स्थानीय गंगालाल थामी र मंजित थामी समेत सामान्य घाइते भएको प्रहरीले जनाएको छ। भीमेश्वर नगरपालिका९ हलहलेमा पनि पहिरो खसेर बाटो अवरुद्ध भएको छ। बाटो अवरुद्ध हुँदा यात्रुहरु बीच बाटोमा अलपत्र परेका छन्। त्यसैगरी चरिकोटजिरीको अनाथलय सडकखण्डमा अवरुद्ध भएको सडक भने सूचारु भइसकेको छ। शैलुङ गाउँपालिकाका अध्यक्ष भरत दुलालले फेसबुकमार्फत निरन्तर भारी वर्षाका कारण बाढी, पहिरोलगायत अन्य विपद्को जोखिम बढी हुने भन्दै आआफ्नो घर, टोल, छिमेकका बासिन्दालाई सजग रहन सूचित गरेका छन्।"
असुरक्षा भएको भन्दै रातारात भागे इन्जिनियर,"कालिकोट : जिल्लाको नरहरीनाथ गाउँपालिकाका इन्जिनियर महेश धिताल र सबओभरसियर सतल बटाला बिहीबार राति भागेका छन्। उनीहरु असुरक्षा भएको भन्दै गाउँपालिकाबाट भागेका हुन्। स्थानीय उपभोक्ता समितिबाट प्राविधिक स्टमेट नियमविपरित बनाउन दबाब दिएपछि असुरक्षा भएको भएको भन्दै उनीहरु भागेर सदुरमुकाम आएका हुन्। गाउँपालिका अध्यक्षले प्रहरी लगाएर आफूलाई गाउँपालिकामा आउन भनेको तर, गाउँपालिकामा सुरक्षा नहुने भएपछि प्रमुख जिल्ला अधिकारीलाई खबर गरेर सदरमुकाम आइपुगेको इन्जिनियर धितालले बताए। नरहरीनाथ गाउँपालिका अध्यक्ष धीरबहादुर बिष्टले योजना प्राविधिक स्टमेट नबनाएर प्राविधिक भागेपछि प्रहरीमार्फत खबर गरेर आफ्नो काम पूरा गरेर जान आग्रह गरेको बताए। उनले शुक्रबार कामहरु सकाएर शनिबार घर जानु होला भन्दा अटेर गरी बिहीबार राति नै भागेकाले प्रहरीलाई खबर गरेको बताए। कालिकोटका प्रमुख जिल्ला अधिकारी चन्द्रबहादुर कार्कीले नरहरीनाथ गाउँपालिकाको विषयबारे सोधपुछ गरिरहेको बताए। उनले गाउँपालिकाका प्राविधिक सुरक्षाका लागि आफ्नो सम्पर्कमा आएको र गाउँपालिका अध्यक्षले भागेको भनेर प्रहरी खबर गरेको बारे छलफल भइरहेको उनले बताए। उनले भने,' जिल्ला प्रशासन कार्यालयमा सामान्य जानकारी लिँदा गर्न मिल्ने जति काम सम्पन्न गरी आफूहरु घर जान लागेको प्राविधिकले बताएका छन्। हामी वास्तविक कुरा सबै पक्षसँग बुझ्दैछौँ।"
कालोपत्रे गरिएको लुइँटेलभञ्ज्याङ भच्चेक सडक भत्कियो,"गोरखा : हालै कालोपत्रे गरिएको लुइँटेलभञ्ज्याङ भच्चेक सडकको पहिलो खण्डको विभिन्न ठाउँमा सडक भत्किएको छ। पानी पर्न थालेपछि सडक भत्किन र तारजालीको पर्खाल पल्टिन थालेको स्थानीयबासीले बताएका छन्। केही दिनदेखिको लगातार वर्षाले सिरानचोक गाउँपालिका ४ को चिउरीबोट भन्ने ठाउँमा कालोपत्रे गरिएको सडक भत्किएको स्थानीय रमित ढकालले जानकारी दिए। 'दुई चार दिनअघि सडकमा चिरा परेको थियो,' उनले भने, 'करिब सात मिटर जति भास्सिएको छ।' उनका अनुसार सिरानचोक गाउँपालिका ३ हर्मीभञ्ज्याङनेर राखिएको तारजालीको पर्खाल पनि पल्टिएको छ। 'छवटा ग्याभिन भरेको थियो। सडकबाट बगेको बर्खे भेलाले चारवटा ग्याभिन पल्टाइ दिएको छ।एउटा त बगाएर तल खोलासम्म पुर्याएको छ।' ठेकेदारले कच्ची संरचना बनाएकाले सामान्य वर्षामा सडक भत्किन थालेको हो।'जग बलियो गरेर बनाएको भए यस्तो हुने थिएन। चाँडो काम सक्ने उद्देश्यले हतार गर्यो।सडक कच्ची बन्यो,' उनले भने। सडक भत्किएको बारे कार्यालयलाई जानकारी गराएको राष्ट्रिय पुनर्निर्माण प्राधिकरणअन्तर्गत अनुदान व्यवस्थापन तथा स्थानीय पूर्वाधार एकाइ(जिमाली)का प्रमुख रामशरण आचार्यले बताए। सो सडक निर्माण कम्पनीलाई भत्किएको खण्ड मर्मतका लागि आग्रह गरेको पनि उनले बताए। भूकम्पीय आपतकालीन सहायता परियोजनाले सो सडक कालोपत्रे गरेको हो। एशियाली विकास बैंकको ७० करोड रुपैंयाँ सहयोग र स्वीस सरकारको प्राविधिक सहयोगमा लुइँटेलभञ्ज्याङदेखि तार्केडाँडासम्म पहिलो प्याकेजको १८५ किलोमिटर सडक लामा अमर जेभी कन्स्ट्रक्सनले र दोस्रो प्याकेजअन्तर्गत तार्केडाँडादेखि नयाँ गाउँसम्मको १३ किलोमिटर सडक लामा कन्स्ट्रक्सनले एक महिनाअघि निर्माण सम्पन्न गरेका थिए।"
रातु खोलाले बगाउँदा महोत्तरीमा १ बेपत्ता,महोत्तरी : महोत्तरीको रातु खोलाले बलवा नगरपालिका२ का ७० वर्षीय हनिफ बैठालाई बगाएर बेपत्ता बनाएको छ। घाँस काट्न गएका उनलाई बाढीले बगाएर बेपत्ता बनाएको जिल्ला प्रहरी कार्यालय महोत्तरीको एसपी स्याम अधिकारिले जानकारी दिए। नेपाल प्रहरी र सशस्त्र प्रहरीले रातो खोलाको किनारामा पर्ने विभिन्न स्थानमा बैठाको खोजतलास गरिरहेका छन्।
महोत्तरीका करिब ५० गाउँ डुबानको जोखिममा,"महोत्तरी : अबिरल वर्षाले महोत्तरीका चालीस बढी गाउँ डुबानको जोखिममा परेका छन्। रातु, जङ्हा, औक्सी खोलामा आएको बाढीले गाउँ डुबानमा पर्ने खतरा बढेको छ। बलवा नगरपालिका ११ स्थित भल्निमा रातु खोलाको बाँध भत्किन लागेको छ। त्यहाँको बाँधा बनाउन नेपाली सेना, सशस्त्र प्रहरी र नेपाल प्रहरी परिचालन गरिएको महोत्तरीका सीडीओ उमेसकुमार ढकालले जानकारी दिए।"
जनकपुर जलमग्न (फोटोसहित),"जनकपुरधाम : पछिल्लो तीन दिनदेखिको अविरल वर्षाका कारण प्रदेश २ को अस्थायी राजधानी जनकपुर डुबानमा परेको छ । जनकपुरधाम उपमहानगरपालिकाको २५ वटै वडा जलमग्न भएका छन्। वाडमा पानीको निकास नहुँदा सर्वसाधारणको घरमा पानी पसेर विजोग भएको छ। मुख्यमन्त्री कार्यालय, जनकपुर अञ्चल अस्पताल, जिल्ला प्रहरी कार्यालय, लगायतका प्रशासनिक निकायहरु जलमग्न भएका छन्। घर तथा पसलमा पानी पस्दा सर्वसाधारणको दैनिकी प्रभावित भएको छ।"
यतिको जहाज त्रिभुवन विमानस्थलको धावनमार्गबाट चिप्लियो,काठमाडौं : यति एअरलाइन्सको विमान त्रिभुवन अन्तर्राष्ट्रिय विमानस्थलको धावनमार्गबाट चिप्लिएको छ। नेपालगन्जबाट आएको यति एअरलाइन्सको एएमएम एटीआर ७२ विमान अवतरणका क्रममा धावनमार्गबाट चिप्लिएको विमानस्थलका प्रवक्ता प्रतावबाबु तिवारीले जानकारी दिए। तिवारीका अनुसार सबै यात्रुहरू सकुशल छन्। विमान हटाउने लगायतका कामका लागि अहिले विमानस्थल बन्द छ। रनवे मा दमकल तथा एम्बुलेन्स देखिएको छ। प्रवक्ता तिवारीले जहाजमा भएको क्षति अनुगमनको काम भइरहेको छ। त्यसपछि मात्र विमानस्थल खुल्ने उनले बताए। थप विवरण आउन बाँकी छ।
घुससहित पक्राउ परेका उपकुलपति रौनियारलाई लगियो काठमाडौं,धरान : ८ लाख घुससहित पक्राउ परेका विपी कोइराला स्वास्थ्य विज्ञान प्रतिष्ठान धरानका उपकुलपति प्राडा राजकमार रौनियार र उनका भतिज डा रामहरि रौनियारलाई अख्तियारले आवश्यक कारवाहीका लागि काठमाडौं लगेको छ । बिहीबार प्रतिष्ठानको भवन निर्माणको ठेक्का पाएका ठेकेदारसँग ठेक्का लिए वापतको ८ लाख रुपैयाँ नगद सहित रौनियार प्रतिष्ठानको निवासबाट रंगेहात पक्राउ परेका थिए । रौनियारलाई अख्तियार दुरुपयोग अनुसन्धान केन्द्रीय कार्यालयका प्रहरी उपरीक्षक हेम थापाको नेतृत्वमा खटिएको टोलीले सेवाग्राहीबाट घुस रकम लिए लगत्तै पक्राउ गरेको थियो । रौनियारलाई कार्यकक्षमा रकम लिएर निवासमा राख्न जाने वित्तिकै पक्राउ गरिएको थियो । ठूलो परिमाणको रकमसहित पक्राउ परेका रौनियार विरुद्ध मुचुल्का तयार पार्न अख्तियारको टोलीलाई रातभर समय लागेको थियो । रौनियारलाई टोलीले शुक्रबार बिहानै गाडीमा राखेर काठमाडौं लगिएको अनुसन्धानमा खटिएका प्रहरी उपरीक्षक हेम थापाले बताए । रौनियारले प्रतिष्ठानमा निर्माण र विभिन्न उपकरण खरिदमा ठेकेदारसँग रकम माग गरेको उजुरी परेको थियो । उजुरीपछि पीडित पक्षसँग रकम माग गरेको फोन रेर्कड अख्तियारमा पुगेपछि अख्तियार दुरुपयोग अनुसन्धान आयोगले पीडितलाई ८ लाख रकम दिएर रौनियारलाई पक्राउ गर्न टोली परिचालन गरेको बुझिएको छ । रौनयारले प्रतिष्ठानको नेतृत्व राम्रोसँग सम्हाल्न नसकेको भन्दै गत फागुनमा सरकारले पदबाट बर्खास्त गरेको थियो । बर्खास्तपछि रौनियारले सर्वोच्च अदालतमा रिट दायर गरेपछि प्रधानन्यायाधीश चोलेन्द्र शमशेर जवरा र न्यायाधीश मिरा खड्काको संयुक्त इजलासले अल्पकालिन अन्तरिम आदेश गरेपछि उनी पुर्नवाहली भएका थिए ।
आन्दोलन गर्दा पनि सुध्रिएन चावहिलजोरपाटी सडक,"काठमाडौं : चावहिलजोरपाटी सडक सामान्य वर्षामै हिलाम्मे भएको छ । बुधबार र बिहीबार वर्षा भएपछि यात्रुलाई आवतजावतमा कठिनाइ भएको हो । समयमा सडक निर्माण सम्पन्न नहुँदा यो सडकमा यात्रुलाई सास्ती हुने गरेको छ । सडकका खाल्डाखुल्डीमा पानी जमेको छ । ढलका पाइप फुटेर फोहोर सडकमा बगिरहेको देख्न सकिन्छ । सडकपेटी भत्किएर पैदल यात्री हिँड्ने ठाउँ छैन । त्यति मात्रै होइन, सवारी साधनमा गुड्नलाई पनि उत्तिकै असहज छ । आफ्नो साधन कति बेला पानी भरिएको खाल्डोमा परेर दुर्घटना होला भन्ने त्रास चालकमा देखिन्छ । स्थानीयले पानी पर्दा हिलो र घाम लाग्दा धुलोको समस्या झेल्दै आएको धेरै समय भयो । चाँडो सडकको काम सकेर समस्याबाट मुक्त गरिदिन उनीहरूले माग गरेका छन् । समस्या सधंै यस्तै हो, व्यापारी हितेष चौलागाईंले भने, पानी पर्दा हिलोले समस्या हुन्छ । घाम लाग्दा धुलोले बस्न सकिँदैन । सडक निर्माण समयमा नगर्दा समस्या भएको हो । चाँडै समस्या समाधान गर्नुपर्याे । बेहाल सडकले गर्दा व्यापार घटेको छ । हिलोका कारण ग्राहक आउन सक्ने अवस्था छैन, व्यापारी कृष्ण पौडेलले भने, व्यापार नभएको वर्ष दिनभन्दा बढी भयो । सम्बन्धित निकायले समयमा काम सम्पन्न नगर्दा हातमुख जोर्न गाह्रो भइसक्यो । उपत्यका सडक विस्तार आयोजनाले चावहिलसाँखु सडक विस्तारको काम एक वर्षमै सक्ने गरी २०७२ मा थालेको थियो । चार वर्ष बितिसक्दा पनि काम सम्पन्न भएको छैन । काममा ढिलासुस्ती देखेर छिटो गर्नुपर्ने मागसहित स्थानीयवासी वैशाखमा आन्दोलनमा उत्रिएका थिए । त्यसपछि काम केही छिटो भएजस्तो देखिएको स्थानीयको भनाइ छ । फेरि आन्दोलनमा उत्रिनुपर्ने अवस्था आउन लागेको एक स्थानीयले बताए । विभिन्न खण्डमा सडक विस्तार भइरहेको छ । चाबहिलचुच्चेपाटी खण्ड सबैभन्दा खराब छ । हिलोको प्रभाव सबैभन्दा बढी यहाँबाट आवतजावत गर्ने यात्रु र स्थानीयलाई परेको छ । उपत्यका सडक विस्तार आयोजनाका प्रवक्ता विश्वविजयलाल श्रेष्ठका अनुसार वर्षाका कारण कालोपत्रको काम रोकिएको छ । भने, तत्कालको समस्या समाधान गर्न खाल्डाखुल्डी पुर्ने कार्य भइरहेको छ । फुटेका ढल व्यवस्थापन गर्नुपरेकाले काममा ढिलाइ भएको जिकिर उनले गरे । हाम्रो काम सडक निर्माण मात्र थियो, उनले भने, तर, सडकमा फुटेका ढलको मर्मतसमेत गर्नुपरेकाले पनि निर्धारित समयमा काम सिध्याउन सकेनौं । आयोजनाले २२ मिटर चौडाइमा सडक विस्तार गर्ने सहमतिमा काम थालेको थियो । स्थानीयवासीले सडकमा परेका संरचना नभत्काउँदा काममा ढिला भएको उनले बताए । सडक विस्तारका लागि २२ मिटर क्लियर भएको ठाउँमा काम छिटो भयो, उनले भने, चावहिल चुच्चेपाटीको हकमा उपत्यका विकास प्राधिकरणले सडक क्लियर नगरेका कारणले समस्या आएको हो ।"
मलका गोदाम रित्तै,"नेपालगन्ज : राप्ती सोनारी६ को जनउद्धार कृषि सहकारीका व्यवस्थापक छल्लुप्रसाद चौधरी नेपालगञ्जमा मल लिन आउँदा रित्तै फर्किए। कृषि सामग्री कम्पनी लिमिटेड क्षेत्रीय कार्यालयमा पुगेका चौधरीले क्षेत्रीय प्रबन्धक रमेश पौडेलसँग एकसय बोरा युरिया, २० बोरा डीएपी र ६ बोरा माग गरे। नाम टिपाएर जानु होला। साउनको दोस्रो हप्तातिर आयो भने दिउँला, पौडेलले जवाफ फर्काए, भैरहवा लिन जानुस्। सिफारिस गरिदिन्छु भन्दा मान्नु भएन। गोदाम पूरै खाली भएको छ। अब म कहाँबाट दिउँ ? जिल्लामा रासायनिक मलको अभाव हुँदा धेरै सहकारी नेपालगञ्जमा पुगेर रित्तो हात फर्किरहेका छन्। लगातार वर्षा भइरहेकाले रोपाइँ गर्ने किसानले मल पाएका छैनन्। अनुदानको मलको ७० प्रतिशत कृषि सामग्रीले र ३० प्रतिशत साल्ट ट्रेडिङले पाउँछ। कृषि सामग्रीका १५३ वटा र साल्ट ट्रेडिङका ६० वटा गरी दुई सय १३ वटा सहकारीले मल बेचिरहेका छन्। कृषि सामग्रीको नेपालगञ्जस्थित क्षेत्रीय कार्यालयको गोदाम पहिलो पटक रित्तिएको छ। कार्यालयको गोदाममा युरिया सकिएको चारदिन भयो। डीएपी १२ दिनदेखि र पोटास एक सातादेखि सकिएको छ। नयाँ मल छिटोमा साउनको दोस्रो साताभन्दा पहिले नआउने कार्यालयले जनाएको छ। साल्ट टेडिङको गोदाममा केही मल बाँकी छ। १५ टन युरिया, चार सय ५५ टन डीएपी र साढे ८ टन पोटास भएको कार्यालय प्रमुख मनोज चौधरीले बताए। साल्ट ट्रेडिङले डीएपीको सट्टामा गैर अनुदानको एसएसपी नामको अर्को मल पनि बेचिरहेको छ। जुन डीएपी भन्दा अलि महंगो छ। किन्दा महंगो हो। डीएपी भन्दा पनि राम्रो काम गर्छ। उब्जनी बढी हुने भएकाले किसानलाई घाटा हुँदैन, चौधरीले दाबी गरे। जिल्ला मल आपूर्ति समितिको बैठकले बाँकेका सहकारीलाई भैरहवाबाट मल ल्याउन सिफारिस दिने निर्णय गरेको थियो। यो व्यवस्थापछि कृषि सामग्रीको सिफारिसमा बाँकेबाट २२ असारदेखि २४ सम्म ३७ वटा सहकारीले ६ हजार ६ सय ५० बोरा मल भैरहवाबाट ल्याएका छन्। कृषि सामग्री कम्पनी लिमिटेड भैरहवाले पनि माथिको आदेश अनुसार सहकारीलाई मल नदिने निर्देशन अनुसार अब बाँकेलाई मल नदिने जानकारी दिइसकेको छ। जिल्ला कृषि सहकारी संघका अध्यक्ष प्रेम सुवेदी भैरहवाबाट मल ल्याउँदा घाटा नभए पनि झन्झटिलो भएको बताउँछन्।"
"सप्तकोशीमा पानीको बहाव यो वर्षकै उच्च, खतराको बत्ति बालियो","इटहरी : पूर्वमा अविरल वर्षासँगै सप्तकोशी नदीमा पानीको बहाव बढेको छ । सप्तकोशीमा शुक्रबार बिहान ८ बजे पानीको बहाव १ लाख ७९ हजार ६१५ क्युसेक पुगेको ब्यारेज प्रहरीले जानकारी दिएको छ। पानी निकासीको लागि ५६ मध्ये २३ वटा ढोका खोलिएको छ । सप्तकोशीको पानीको बहाव कोशी ब्यारेजमा मापन गरिन्छ । पानीको बहाव निरन्तर बढ्दै आएको ब्यारेजमा कार्यरत प्रहरी असइ ईश्वरी दाहालले जानकारी दिए । दाहालका अनुसार बिहीबार राती पानीको बहाव १७८११० क्युसेकपुगेको थियो । बिहान ४ बजे केही घटेर १६८८२० पुगे पनि ८ बजेदेखि फेरि बढ्न थालेको हो । पानीको बहाव डेढ लाख क्युसेक नाघेसँगै खतराको संकेत स्वरुप रातो बत्ती बालिएको छ भने रातो झण्डा फहराइएको छ । स्थानीय प्रशासनले नदीको किनारमा रहेका स्थानीयहरुलाई सतर्क रहन सुचना जारी गरेको छ । कोशीमा पानीको बहाव १५०००० क्युसेक पुगेपछि रातो बत्ति बाल्ने र रातो झण्डा फहराउने गरिन्छ । ६ लाख क्युसेक भार बहन क्षमता रहेको कोशीमा बालुवाका कारण पानीको सतह बढेकोले थोरै बहावमै कोशी ब्यारेजमा दबाब पर्ने गर्छ। २०६५ भदौ २ गते एक लाख ६८ हजार क्यूसेक पानीको वहाव हुँदा नै सप्तकोसी नदीले पूर्वी तटबन्ध भत्काएर साबिक हरिपुर, श्रीपुर, पश्चिम कुशाहा र लौकही गाविस डुबानमा पारेको थियो । त्यसपछिका वर्षहरुमा अढाई लाख क्युसेकसम्म पुगेको थियो । सप्तकोशी पूर्वी तटबन्ध भत्काएर गाउँ पसेपछि हजारौं मानिस विस्थापित भएका थिए । राजमार्ग भत्काउँदा लामो समयसम्म पूर्वी नेपाल पश्चिमसँग सम्पर्क विच्छेद् भएको थियो भने हजारौं विगाहा खेती योग्य जमिन वर्षौंसम्म बालुवाले पुरिएको थियो । अहिले पनि धेरै पानी पर्ने बित्तिकै सो क्षेत्रका स्थानीयहरु डरले त्रसित हुने गरेका छन् ।"
तरकारी बोकेका गाडी नाकामै,"भैरहवा : भारतबाट आयात भएका तरकारी र फलफूल बोकेका ट्रक सीमा नाकामा रोकिएका छन्। तरकारी र फलफूलमा विषादी परीक्षण नगर्ने सरकारी निर्णय कार्यान्वयन नगर्न सर्वोच्च अदालतले आदेश जारी गरेपछि मालवाहक गाडी सीमामा रोकिएका हुन्। सर्वोच्चले मन्त्रिपरिषद्को निर्णय कार्यान्वयन नगर्न अन्तरिम आदेश जारी गरेपछि विषादी परीक्षण नभएका तरकारी र फलफूलका गाडी नाकामा रोकिएको भैरहवा भन्सार कार्यालयका सूचना अधिकारी कलिराम पौडेलले बताए। सर्वोच्चका न्यायाधीश डा आनन्दमोहन भट्टराईको एकल इजलासले बुधबार मन्त्रिरिषद्को असार १८ गतेको निर्णय कार्यान्वयन नगर्न आदेश जारी गरेको थियो। सर्वोच्चको आदेशपछि भन्सार विभागको तत्कालको मौखिक निर्देशनमा विषादी परीक्षण विना तरकारी र फलफूलका गाडी छाडेका छैनौं, पौडेलले भने। उनले विषादी परीक्षण नभएकाले बिहीबार भारतबाट आएको कुनै पनि तरकारी र फलफूलका गाडी नछाडिएको जानकारी दिए। भारतबाट भैरहवा नाका हुँदै दैनिक ५०६० ट्रक तरकारी र फलफूल भित्रिन्छन्। उनले अब भारतबाट आयात हुने तरकारी र फलफूलको विषादी परीक्षण गरेर विषादी नभएको तरकारी र फलफूल मात्रै बजारमा पर्याइने बताए। तरकारी र फलपूलमा विषादी परीक्षणका लागि यसअघि यहाँबाट नमुना संकलन गरेर काठमाडौं पठाइन्थ्यो। यसले गर्दा व्यवसायीलाई समस्या परेको थियो। अब भने बुटवलमै परीक्षण गर्न सकिनेछ। दुई दिनअघि मात्रै बुटवलको विषादी द्रुत विश्लेषण प्रयोगशालामा कर्मचारी खटिएका छन्। बुटवलमा विषादी जाँच गर्ने प्रयोगशाला सञ्चालनमा आएको छ, पौडेलले भने, प्रयोगशाला सञ्चालनमा आएको हो भने विषादी परीक्षणका लागि बुटवलमा पठाउनेछौं नभए काठमाडौं नै पठाउँछौं। बुटवलमा प्रयोगशाला भएपछि भैरहवा हुँदै आउने तरकारी तथा फलफूलका गाडी धेरै दिन नाकामा रोकिने छैनन्। यसअघि काठमाण्डौंमा पुर्याउँदा तीनचार दिन लाग्ने गरेको थियो।"
इटहरीमा खोलाले बगाएका युवक अझै भेटिएनन्,"इटहरी : इटहरी ५ स्थित सुकुमारी खोलाले बगाएर बेपत्ता युवा अझै भेटिएका छैनन् । सोही स्थानमा ग्रील पसलमा काम गर्ने अन्दाजी ३६ वर्षका सागर थापालाई माछा मार्ने क्रममा बिहीबार बाढीले बगाएको थियो । स्थानीयका अनुसार बिहान ११ बजे घर नजिकको खोलामा बाढी आएपछि युवक माछा मार्न जाल लिएर निस्केका थिए । उनको खोजीका लागि प्रहरी परिचालन गरिए पनि हालसम्म नभेटिएको इलाका प्रहरी कार्यालय इटहरीका डीएसपी समीरचन्द्र खरेलले जानकारी दिएका छन् । इटहरीका विभिन्न खोला, नालामा पानीको बहाव बढेको छ । टेंग्रा खोलामा पानीको सतह बढेसँगै इटहरी अघिल्ला वर्षझै डुबानमा हुने खतरा बढेको छ । दुई वर्षअघि इटहरीकै बुढी खोलामा आएको बाढीले नजिकैको बस्ती बगाउँदा ६ जनाको ज्यान गएको थियो भने दर्जनौं विस्थापित भएका थिए । हरिनगराका ३५ परिवार विस्थापित भारी वर्षापछि पानी जमेर सुनसरीको हरिनगर गाउँपालिका ५ वसन्तपुरका ३५ घरपरिवार विस्थापित भएका छन् । सुकसेना टोलमा घुँडासम्म पानी जमेपछि ती परिवार विस्थापित भएका हुन् । उनीहरुलाई प्रहरीले उद्धार गरेर विद्यालयमा सुरक्षित राखेको छ । जिल्ला प्रहरी कार्यालय सुनसरीका अनुसार सो स्थानमा नयाँ बाटो निर्माण गर्दा पानीको निकास नभएर बस्ती डुबानमा परेको बताइएको छ ।"
"बाढीले पूर्वपश्चिम राजमार्ग अवरुद्ध, रौतहटका एक दर्जन बस्ती डुवानमा","रौतहट : पूर्वपश्चिम राजमार्गको चन्द्रपुर बागमती खण्डको लच्कामा बाढी आएकाले बिहीबार रातिदेखि राजमार्ग अवरुद्ध भएको छ। चन्द्रनिगाहपुरदेखि तीन किलोमिटर पश्चिम लच्कामा बाढी आएर राजमार्ग अवरुद्ध हुदा करीव ५ सय सवारी साधन रोकिएका छन्। रातिबाट नै सवारी साधन आवतजावतमा समस्या भएको इलाका प्रहरी कार्यालय चन्द्रनिगाहपुरका डीएसपी कवित कटवालले बताए। राजमार्गको लच्कामा पानीको बहाव घटेको छैन। केही सवारी साधन बाढीमा पसेका थिए। प्रहरीले ती गाडीलाई निकालेका छन्। तीन दिनदेखि भएको अविरल वर्षाका कारण रौतहट जिल्लाको जनजीवन प्रभावित भएको छ। जिल्लाका एक दर्जनभन्दा बढी बस्तिमा पानी पस्न थालेको छ। बन्जरहा, औरैया, बेलबिछवा, बडहर्वा , गौर, गढौ लगाएतका बस्तीहरु डुवानको जोखिममा छन्। बागमती र लाल बकैया, चादी, लमाहा, झांझ नदिमा पानीको बहाव उच्च हुँदै गएको छ। स्थानीय प्रशासनले नदी छेउका बासिन्दालाई अवस्था हेरी बस्तिमा नदी पस्ने सक्ने संभावना भएमा सुरक्षित स्थानमा जान आग्रह गरेको छ। नदीले बाँध कटान गरे सुरक्षा निकालाई खवर गर्न, तयारी खाना जस्तो(चिउरा, दाल्मोठ, चाउचाउ, बिस्कुट आदि छुट्टै प्याक गरी सुरक्षित स्थानमा राख्न, बालबालिकालाई अभिभावकको साथबिना बाहिर निस्कन नदिन पनि स्थानीयलाई आग्रह गरिएको छ। सवारी साधन डुब्ने स्थिति भएमा समयमा सुरक्षित स्थानमा लैजान, महत्वपूर्ण कागजात, पैसा पानीले नभिज्ने गरी राख्न , जीर्ण कच्ची वा पक्की घरमा नबस्न, आपतमा तथा उद्धारको आवश्यक्ता परेमा तत्कल प्रहरीको १०० नम्वरमा खबर खर्न प्रहरीले आग्रह गरेको छ।"
"त्रिभुवन अन्तर्राष्ट्रिय विमानस्थल बन्द, चार उडान डाइभर्ट गरियो","काठमाडौं : यति एयरलाइन्सको जहाज त्रिभुवन अन्तर्राष्ट्रय विमानस्थलको धावन मार्गमा चिप्लिएपछि विमानस्थल बन्द गरिएको छ। विमान हटाउन लगायतका कामका लागि १ घन्टा विमानस्थल बन्द गरिएको विमानस्थलका प्रवक्ता प्रतापबाबु तिवारीले जानकारी दिए। विमानस्थलबाट सबै राष्ट्रिय तथा अन्तर्राष्ट्रय उडानहरु रद्द गरिएका छन्। विमानस्थलमा अवतरण गर्ने तयारीमा रहेका चारवटा उडान डाइभर्ट गरिएका छन्। नेपाल एअरलाइन्स, हिमालय एअरलाइन्स, एअर अरेबिया, चाइना साउदर्नका जहाज अन्यत्र डाइभर्ट गरिएको हो। विमानस्थल वेबसाइटका अनुसार ती विमानहरू ल्हासा, दिल्ली, बनारस तथा कोलकाता डाइभर्ट गरिएका छन्। ६६ यात्रु लिएर नेपालगञ्जबाट काठमाडौं आएको एएम्एम् एटीआर ७२ जहाज अवतरणका क्रममा धानवमार्गबाट चिप्लिएको थियो। जहाजका सबै यात्रुहरु सकुशल छन्।"
पहिरोले पुरिएर भोजपुरमा दुईको मृत्यु,"भोजपुर : विगत ५ दिनदेखि लगातार परेको अविरल वर्षासँगै आएको पहिरोले पुरिएर भोजपुरमा २ जनाको मृत्यु भएको छ । पहिरोले पुरिएर रामप्रसाद राई गाउँपालिका७ बासिखोराका ६६ वर्षीय जगतबहादुर राई र टेम्केमैयुङ गाउँपालिका ९, लेखर्कका १४ वर्षीय जनक विकको घटनास्थलमै मृत्यु भएको प्रहरी जनाएको छ। बासिखोरा राई गत २६ गते घरको पिँढीमा सुतिरहेका बेला फुसको छानोले बनेको एकतले घरको चुली भत्किए उनको ज्यान गएको इन्स्पेक्टर पाण्डव राजवंशीले बताए। घरमा अन्य सदस्य घरबाहिर रहेकाले उनीहरु सुरक्षित रहेको राजवंशीले जानकारी दिए। बिहीबार राई शव स्थानीयले देखेपछि अस्थायी प्रहरी चौकी बैकुण्ठेमा खबर गरेका थिए। घटनास्थलमा पुगेर प्रहरी टोलीले उनको शव निकाल्दै गरेको प्रहरीले जनाएको छ।यस्तै लेखर्कका विकको पनि चर्पीमा बस्दाबस्दै पहिरोले पुरेको थियो। शुक्रबार बिहान करिब ८ बजेतिर चर्पी बस्ने क्रममा पहिरोले चर्पी नै बगाएपछि उनको मृत्यु भएको स्थानीय अनिलकुमार राईले बताए।"
खोला किनारका दर्जनाैँ बस्ती जोखिममा,"सीताराम गुरागाईंभीमकुमार बाँस्कोटा ताप्लेजुङ : तीन वर्षअघि ताप्लेजुङको फत्ताङलुङ गाउँपालिकाको नाक्ला भिरमा पहिरो जाँदा तमोर नदी थुनियो । ताल फुट्ने डरले ताप्लेजुङ, पाँचथर, तेह्रथुम र धनकुटासम्म नदी किनारका बासिन्दा पाँच दिनसम्म जाग्राम बसे । छैटौं दिन ताल बिस्तारै खुलेर बग्न थालेपछि त्रास हट्यो । एक वर्षअघि जिल्लाकै लिवाङ, खोक्लिङलगायतका स्थानमा गएको पहिरोपछि मेवाखोलामा बाढी आउँदा रामदुवाली बजार बगायो । बाढी आउन लागेको सूचनापछि ११ घर परिवारले भागेर ज्यान जोगाए । बाढीले पुरानो बस्ती नै बगर बनायो । वर्खा लागेपछि दोभान बजारका प्रेम न्यौपानेको निन्द्रा हराउँछ । छैवैका तमोर र मैवा नदीमा बाढी आएर कतिखेर डुबाउने हो भन्ने चिन्ताले उनलाई सताइरहन्छ । दुई ठूला नदीको किनारमा बस्ती रहेकाले बर्खामा ढुक्कले बस्न सक्दैनौं, उनले भने, वर्षौंदेखि वर्सातमा बाढी आएर बगाउने चिन्ताले सताइरहन्छ । ताप्लेजुङ र पाँचथर भएर बग्ने नदी किनारमा दर्जनौं बस्ती छन् । पुराना बजार पनि त्यही नदी किनार मै छन् । दोभानजस्ता पूर्वी पहाडका नदीनाला आसपास दर्जनौं बस्ती बाढीको उच्च जोखिममा छन् । यो क्षेत्रमा तीब्बतसँगको सीमावर्ती गाउँ ओलाङचुङगोलादेखि सुनसरीको चतारासम्मका गाउँ र उब्जनीयोग्य जमिन पनि पर्छन् । जल तथा मौसम विज्ञान विभागको बाढी पूर्वानुमान महाशाखाले तटीय क्षेत्रमा रहेका अन्नबाली असार २८ गतेसम्म थन्क्याउन सूचना गरेपछि तटीय क्षेत्रका स्थानीय थप त्रसित छन् । तमोर, मेवा र काबेली नदीमा जडान गरिएका बाढी पहिरोको पूर्वसूचना दिने संयन्त्रका अनुसार बुधबारदेखि नदीमा पानीको बहाव बढ्न थालेको ताप्लेजुङका प्रमुख जिल्ला अधिकारी अनुज भण्डारीले जानकारी दिए । फक्ताङलुङ गाउँपालिका अध्यक्ष सरोज लिम्बु जोखिमका बेला माथिल्लो भेगका बासिन्दाले दिने सूचना नै भरपर्दो मान्नुपर्ने अवस्था रहेका बताउँछन् । तमोर नदी किनारका ओलाङचुङगोला, सिँवा, छिरुवा, मित्लुङ, तापेथोक, हान्द्रुङ, दोभान, मेवाखोला किनारको संक्रान्ते, काबेली किनारको थुङ्गिम, काबेलीलगायतका बस्ती बाढीको उच्च जोखिममा छन् । धनकुटाका कुरुलेतेनुपा, तांखुवा, खुवाफोक, बेलहारा, आँखीसल्ला, आहाले, महाभारत, मुलघाटलगायत तमोर किनारका बस्ती समेत जोखिममा छन् । वर्षा सुरु भएपछि हिलिहाङ७ माझीटारका जसबहादुर माझी रातमा निदाउन सक्दैनन् । हेंवा खोला र तमोर नदीको बीचमा रहेको माझी बस्तीमा पटक पटक बाढी आउने गर्छ । दुई खोलामा एकैसाथ बाढी आयो भने बस्ती उठाउने सम्भावना छ, जसबहादुरले भने, पछिल्लो समयमा खोलामा असन्तुलित रूपमा बाढी आउने क्रम बढिरहेको छ । पाँचथरको कुम्मायक गाउँपालिकाको लुमुघाटमा पनि केही घर खोला किनारमै छन् । फिदिम नगरपालिका४ को हेंवा खोलाका घर पनि खोला किनारमै निर्माण गरिएका छन् ।"
पहिरोको जोखिमले २२ परिवार विस्थापित,"रोल्पा : सुनछहरी गाउँपालिका२ भित्री गामको चालवाङ बस्ती दुई साताअघिदेखि सुनसान छ। बस्तीमा घर छन्। तर, मानिस छैनन्। बर्खा लागेपछि गाउँ छाडेर जंगल नजिक गोठमा सरेका छौं, चालवाङका ४९ वर्षीय थमन बुढामगर भन्छन्, गाउँमा सबैको घरमा तालाचाबी लागेको छ। २२ घरधुरी रहेको यो गाउँ ६ महिना रित्तो हुन्छ। बस्तीमुनि चालवाङ खोला सुसाइरहेको छ। गाउँलेका अनुसार ठाडो खोलामा आउने भेलले बर्सेनि बस्तीको तल्लो भूभाग कटान गर्दै आएको छ। २०४५ सालयता बस्तीको पुछारमा पहिरो जान थालेको सुनछहरी गाउँपालिका२ का वडाध्यक्ष टेमन घर्तीमगर बताउँछन्। पहिरोपीडित थमन बुढाका अनुसार पटकपटक वर्षात्मा गरी चालवाङका १० वटा घर पुरिएका छन्। बर्खामा बस्ती छाड्नाले मानवीय क्षति भएको छैन। गाउँमा पहिरो जान थाल्दा देशमा पञ्चायती व्यवस्था थियो। बहुदल आयो। गणतन्त्रसमेत आयो। तर, चालवाङवासीको दुःख हटेको छैन। बस्ती पहिरोको जोखिममा परेपछि गाउँले घरबारी माया मारेर गोठतिर बसाइँ सर्छन्। यस वर्ष पनि मकैबाली लगाएर गाउँले अग्ला डाँडाका गोठतिर उक्लिसकेका छन्, स्थानीय स्वास्थ्यकर्मी दिया घर्तीमगर भन्छिन्। पहिरो जानुअघि चालवाङमा ६२ घरपरिवार थिए। तीमध्ये ४० घरपरिवार विस्थापित भइसकेका छन्। पहिरोको डरले धेरैजसो बासिन्दा गावैं छाडेर तराईतिर झरिसके। थोरै घरपरिवार मात्र हिउँदमा चालवाङमा बस्छौं, थमन भन्छन्। वडाध्यक्ष घर्तीमगरका अनुसार वर्षात्मा विस्थापित हुने चालवाङी भित्री गामकै विबाङ, सल्कबाङ र झ्यालकुङ गाउँका गोठमा बस्छन्। गाई, भैंसी, भेडा, बाख्रासहित उनीहरू गोठमा कहर काटिरहेका छन्। गोठमा बसेका बेला बालबालिकालाई विद्यालय जान कठिन हुने गरेको छ। झमझम पानी परेका बेला घण्टांै हिँडेर सानासाना नानीबाबु विद्यालय आउजाउ गर्न कठिन हुन्छ, विस्थापित गाउँले गुनासो गर्छन्, तटबन्ध निर्माण भयो भने समस्या समाधान हुने थियो। थमनका अनुसार पहिरो जान थालेको वर्षौंपछि बल्ल यस वर्ष तटबन्ध निर्माणका लागि तारजाली उपलब्ध भएको छ। ५ नम्बर प्रदेशबाट प्राप्त २० लाख बजेटले बर्सेनि कटान हुने खोला किनारको थोरै भागमा तारजाली लगाइएको छ। कटान रोक्न पर्याप्त बजेट चाहिने सुनछहरी गाउँपालिका अध्यक्ष आसबहादुर पुनमगर बताउँछन्। पहिरोपीडित गाउँलेले गाउँपालिका, प्रदेश र संघीय सरकारबाटै पहिरो रोकथामका लागि ठूलै रकमसहितको योजनाको अपेक्षा गरेका छन्। तर, उनीहरूको पीडा संघीय सरकारसम्म पुग्न सकेको छैन। गाउँपालिकाका अध्यक्ष पुनले प्रदेश र संघीय सरकारसमक्ष पहिरो रोकथामका लागि योजना माग गरिएको सुनाए। गाउँबस्ती नै छाड्नुपरेपछि बालबालिका र वृद्धवृद्धा बढी जोखिममा छन्।"
कुशेका सबै वडामा सडक,"जाजरकोट : कुशेताँगाचौरका वृद्ध रंगबहादुर कामीले गाउँमा मोटर आउला भन्ने कल्पना पनि गरेका थिएनन्। तर, घर अगाडिबाट गाडी गुड्न थालेपछि उनी दंग छन्। हाम्रो पालामा महिनौं हिँडेर हाटबजारबाट घरमा नुन बोकेर ल्याउनुपर्थ्यो उनले भने, साँघुरो र भिरालो बाटो, नुनको भारीले थिचिएको शरीर, निकै कष्ट हुन्थ्यो, अहिले घर आँगनमै गाडीले सामान ढुवानी गर्छ। ताँगाचौरसँगै कुशे गाउँपालिकाका सबै वडामा सडक पुगेपछि अहिले सवारी साधनले घर नजिकै खाद्यान्न, नुन, तेल ढुवानी गर्न थालेका छन्। सडक पुगेपछि स्थानीयले थाप्लोमा भारी बोकेर पैदल हिँड्नुपर्ने बाध्यता हटेको छ। गाउँपालिकाले सडक निर्माण र विस्तारलाई पहिलो प्राथमिकतामा राखेर काम गरेपछि दुई वर्षमै सबै वडामा सडक पुगेको हो। कुशे गाउँपालिकाले अघिल्लो आर्थिक वर्षमा मात्रै सानाठूला गरी १२ वटा सडकको ट्र्याक खोलेको छ। यसअघि जाजरकोटब्युलीढुंगा जुम्ला सडकमा पर्ने पाँचकाटिया, दम्दोला, ढिमे, खुर्पालगायत गाउँ मात्रै सडकको पहुँचमा थिए। गाउँपालिका अध्यक्ष हरिचन्द्र बस्नेतले भने, ट्र्याक खोल्ने काम सकिएर गाउँमा गाडी चल्न थालेका छन्, अब सडकको बाँकी स्तरोन्नति गर्ने काम हुन्छ। गाउँपालिकाले सबै वडामा सडक पुर्याउन दुई वर्षमा १० करोडभन्दा बढी बजेट खर्च गरेको छ। सडकलाई मुख्य आधार मानेर ग्रामीण सडक निर्माण हुँदै छन्। कुशे गाउँपालिकामा पर्यटन प्रवद्र्धन तथा कृषि उपज, खनिज, जडीबुटीलगायतलाई बजारीकरण गर्न सडक पूर्वाधार निर्माणलाई प्राथमिकता दिइएको हो। पहिले हिँड्ने बाटो पनि साँघुरो थियो, भारी बोकेर हिँड्न पनि असहज हुन्थ्यो, कुशे५ का दलबहादुर खत्रीले भने, दुई वर्षमै गाउँपालिकाभर सडक पुगेपछि थाप्लोमा भारी बोक्ने दिन गए। कुशे९ की वडाध्यक्ष देविका सिंहले सडक निर्माणसँगै दुर्गम क्षेत्रको कृषि उत्पादनले बजार पाउने बताइन्। कुशेका विकट र ग्रामीण बस्तीमा सडकको पहुँच पुगेपछि सर्वसाधारण पनि कृषि उत्पादन र व्यवसायतर्फ उन्मुख देखिएका छन्। दमदाला गाउँका डिल्लीबहादुर थापाले भने, कुशेको विकटता सडकले हटाउँदै छ, घर छेउमै गाडी चलेपछि परिवर्तनको अनुभूति भयो। सडक स्तरोन्नतिसँगै खोलामा पुल निर्माणका लागि संघीय तथा प्रदेश सरकारसँग बजेट माग गरिएको कुशे गाउँपालिकाले जनाएको छ।"
बाल विवाह गर्ने जोडीलाई २० वर्ष नपुगेसम्म अलग्याइने,"रोल्पा : बाल विवाह अन्त्य गर्न रोल्पाको माडी गाउँपालिका२ वडा कार्यालयले बाल विवाह गर्ने जोडीलाई अलग्याउने रणनीति अपनाएको छ। बाल विवाह गरेका चार जोडीलाई २० वर्ष नपुगेसम्म सँगै बस्न नपाउने गरी आआफ्नो घर पठाइएको छ। वडाध्यक्ष एवं माडी गाउँपालिका प्रवक्तासमेत रहेका ललित घर्तीमगरका अनुसार बाल विवाह गरेका चार जोडीलाई उमेर नपुग्दासम्म छुट्टाछुट्टै बस्ने गरी अलग्याइएको छ। भदौ १ गतेदेखि बाल विवाह स्वतः बदर हुने प्रावधान लागू भएयता बालविवाह गरेका जोडीलाई अलग्याउन थालिएको हो।, वडाध्यक्ष घर्तीमगर भन्छन्, बाल विवाह कानुनतः अपराध भएकाले बाल विवाह गर्ने बालबालिकालाई आआफ्ना अभिभावकको जिम्मा लगाएका हौं। बाल विवाह गरेर केटा पक्षको घरमा गएर बसिरहेकी चार बालिकालाई असार तेस्रो हप्ता बुवा आमाले घर फिर्ता लगेका छन्। वडा कार्यालयले बाल विवाह स्वतः बदर हुने भन्दै बाल विवाह नगर्न अभिमुखीकरण गर्दै आए पनि केही बालबालिका र अभिभावकले अटेरी गरेका हुन्। कानुनको बेवास्ता गर्दै बाल विवाह गरेका चार जोडीविरुद्ध वडा कार्यालयमा समुदायले सूचना दिएका थिए। विवाह गर्ने जोडीको अभिभावकलाई जोडीको उमेर पुगेनपुगेको प्रमाणसहित कार्यालयमा उपस्थित हुन वडा कार्यालयले लिखित पत्राचार गरेको थियो। पेस गरिएको प्रमाणमा उनीहरूको उमेर नपुगेका कारण अलग्गिनुपरेको हो। बाल विवाहित जोडी १७ वर्षीया पूर्णिमा विक र १९ वर्षीय नवीन नेपाली, १६ वर्षीया अञ्जु बुढामगर र २२ वर्षीय भूपेन्द्र घर्तीमगर, १९ वर्षीया विमला घर्तीमगर र २१ वर्षीय कमल खड्का तथा १९ वर्षीय गौमाया पुनको जोडीलाई अलग पारिएको वडा कार्यालयले जनाएको छ। सूचना दिँदादिँदै बाल विवाह गरे पहिलो पटक अलग्याउने र अटेरी गरे मुद्दा चलाइने वडा कार्यालयले जनाएको छ। कानुनतः बाल विवाह स्वतः बदर हुने र अपराध ठहरिए ३ वर्षसम्म जेल र ३० हजारसम्म जरिवाना हुने व्यवस्था छ। ६ जोडीले बाल विवाह गरेको वडा कार्यालयमा सूचना आएको वडासदस्य खडक घर्तीमगर बताउँछन्। दुई जोडीको उमेर पुगेको पाइयो। गाउँपालिकाकी उपाध्यक्ष एवं न्यायिक समितिकी संयोजक धनिकला बुढाको उपस्थितिमा बाल विवाह जोडी र अभिभावकलाई सम्झाईबुझाई गरी अलग बस्न लगाइएको हो। छलफलमा बाल विवाहित जोडी र अभिभावकले गल्ती बोध गरेको बताइएको छ। अलग पारिएका जोडी २० वर्ष पुगेपछि मात्र दम्पतीका रूपमा सँगै बस्न पाउने छन्। बाल विवाहले समाज र स्वास्थ्यमा समस्या देखिने गरेको छ। सानै उमेरमा विवाह गरेर गर्भवती हुनाले आमा र बच्चाको स्वास्थ्य खतरामा पर्ने गरेको गाउँपालिका स्वास्थ्य संयोजक डिल्ली आचार्य बताउँछन्। बाल विवाहले बालबालिकाको पढाइसमेत प्रभावित हुने गरेको छ। पढ्दा पढ्दै बाल विवाह गर्ने भएकाले समाजमा उच्च शिक्षा आर्जन नगर्नेहरू बढी छन्, वडाध्यक्ष घर्तीमगर भन्छन्, बाल विवाहले समाज विकासमा बाधा पुगेकाले गाउँपालिकाले बाल विवाह अन्त्य गर्ने निर्णयसमेत गरेको छ। बाल विवाहमुक्त गाउँपालिका बनाउन सबै वडास्तरमा बाल विवाहविरुद्ध सचेतना फैलाउन थालिएको छ। २ नम्बर वडा कार्यालय घर्तीगाउँले विद्यालयमा शिक्षक, विद्यार्थी र अभिभावकबीच बाल विवाह अन्त्य गर्नेबारे सचेतना अभियान चलाइरहेको छ। वडा कार्यालयका अनुसार कृष्णमा माध्यमिक विद्यालय घर्तीगाउँ, साझा आधारभूत विद्यालय ब्याङखोला र भगवती आधारभूत विद्यालय पारिबाङ दहमा केही साताअघि अभिमुखीकरण गरिएको छ। बाल विवाहविरुद्ध बाल क्लब र आमा समूहलाई समेत परिचालित गरिएको छ।"

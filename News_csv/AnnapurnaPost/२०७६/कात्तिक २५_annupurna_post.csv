शीर्षक,विवरण
छड बजारमा मन्दीको अर्थ,"संविधान जारी भएसँगै निर्वाचनबाट दुईतिहाइ बहुमतको सरकार बनेपछि आम नेपालीले विकासले गति लिने अपेक्षा गरेका थिए। राजनीतिक अस्थिरता विकासको बाधकमध्येको प्रमुख कारण रहेको बुझाइले विकासका अवरोधको गाँठो फुक्ने अपेक्षा स्वाभाविक हो। विकास निर्माणले गति लिन आशामा मुलुकमा स्टिल तथा फलामका डण्डीका उद्योग थपिने क्रममा थिए भने सञ्चालनमा रहेकाले क्षमता विस्तार गरे। स्टिल र फलामका डण्डी उद्योगमा मन्दी देखिएको छ। त्यसमा मन्दीको मुख्य कारण हो विकास निर्माणका कामले गति लिन नसक्नु। विकासका परियोजना र भूकम्पपछि पुनर्निर्माणले विगत वर्ष मा डण्डीको माग बढेको थियो। पुनर्निर्माणका काम सम्पन्न हुने क्रममा छन्। विकास निर्माणका काम धीमा गतिमा अघि बढेका छन्, जसका कारण तिनका उत्पादन खपतमा स्वतः असर पर्ने नै भयो। स्टिल र फलामका डण्डी उद्योग बैंकको बृहत् मात्रामा लगानी परेको छ। उत्पादित वस्तुले बजार नपाएपछि लगानीकर्ता ऋण तिर्नसमेत नसक्ने अवस्थामा पुगेका हुन्। स्टिल र फलामका डण्डी उद्योगमा भदौ महिनासम्म बैंकहरूको एक खर्ब पाँच अर्ब रुपैयाँ कर्जा लगानी भएको छ। मागभन्दा उत्पादन अधिक भएपछि उद्योगबीच मूल्यमा प्रतिस्पर्धा (प्राइस वार) चलेको पनि देखिन्छ। उत्पादन र मागबीच वार्षिक २० लाख टनको खाडल रहेकाले मूल्यको प्रतिस्पर्धाले पनि समस्याको समाधान नहुने भएको छ। हाल छड उत्पादनमा २२ उद्योग सञ्चालनमा छन्। स्टिल र डण्डीका निम्ति खुल्ने क्रममा रहेका थप चार उद्योगले भने बजारको अवस्था हेरेर प्रक्रिया स्थगित गरेका छन्। स्टिल उद्योगमा आएको असरको प्रत्यक्ष प्रभाव बैंकको कर्जा असुलीमा पर्ने देखिन्छ। समयमै समस्या समाधान नगर्ने हो भने यसले सिंगो वित्तीय क्षेत्रको स्थायित्वमा खलल पुर्याउन सक्छ। खासगरी कर्जा लगानीका सवालमा बैंक तथा वित्तीय संस्थामा पनि लहडले काम गरिरहेको देखिन्छ। कुनै समय बैंकहरूको कर्जा घरजग्गामा केन्द्रित देखिन्थ्यो भने त्यसको जोखिमलाई औंल्याएर राष्ट्र बैंकले क्रमशः लगानी विविधीकरण गराएको हो। कुनै उद्योग अगाडि आउनेबित्तिकै त्यसको दीर्घकालीन स्थायित्व नहेरी नाफालाई हेरेर बैंकहरूले अन्धाधुन्ध कर्जा प्रवाह गर्दा बैंक तथा वित्तीय संस्थाहरू समस्यामा परेका उदाहरण पनि छन्। छड उद्योगको लगानीका सवालमा पनि बैंकले संयमता अपनाउनुपर्ने देखिन्छ। छड, सिमेन्टजस्ता निर्माण सामग्रीको बिक्री बढ्नुले पूर्वाधार र विकास निर्माणका काम भइरहेको संकेत गर्छ। पछिल्लो समय सिमेन्ट उद्योगमा पनि त्यही हिसाबले लगानी बढिरहेको छ। सरकारी परिभाषामा यी उत्पादनमूलक उद्योग हुन्। पुजीलाई उत्पादनमूलक क्षेत्रमा लगानी प्रोत्साहित गर्ने सरकारको नीति पनि छ। तर वस्तु उत्पादन गरेर मात्र हुँदैन, त्यसको स्वदेशमा उपयोग या निर्यात पनि त्यत्तिकै जरुरी छ। भारत वा तेस्रो मुलुकबाट कच्चा वस्तु ल्याएर उत्पादन गरिने हुनाले निर्यातका लागि हाम्रा उत्पादन प्रतिस्पर्धी पनि बन्न सकेका छैनन्। बाह्य बजारमा प्रतिस्पर्धा गर्न नसक्दा यसको उपयुक्त विकल्प भनेको स्वदेशमा खपत बढाउनु हो। किनकि कुनै एउटा क्षेत्र राम्ररी चल्न नसक्ने (प्यारालाइज्ड) हुँदा त्यसको असर क्रमशः सिंगो अर्थतन्त्रमा फैलिन्छ। छड उद्योगको मन्दीको असर क्रमशः बैंकिङ क्षेत्रमा सर्नुअघि नै सरकारले विकास निर्माणलाई गति दिन पहल गर्नुपर्छ। चालु आर्थिक वर्षको चौथो महिना बित्न एक साता बाँकी छ। यो अवधिमा सरकारको विकास खर्च चार खर्ब ८ अर्ब रुपैयाँमध्ये २२ अर्ब ७८ करोड रुपैयाँ छ, जुन कुल विनियोजनको ५५९ प्रतिशत हुन्छ। यसले विकास खर्चमा रहँदै आएको समस्या ज्यूँका त्यूँ रहेको देखिन्छ। यसमा संरचनागत सुधार आवश्यक छ। विकास आयोजनाको पूर्वतयारी, ठेक्का र अनुगमन प्रणालीमा सुधार नगरी हामीले विकास बजेट कार्यान्वयनमा रहेका समस्या समाधान गर्न सक्दैनौं।"
सीमा सुरक्षा थप मजबुत बनाइँदै,"काठमाडौं : अतिक्रमण बढेपछि सरकारले सीमामा सुरक्षा बढाएको छ। सशस्त्र प्रहरीले बोर्डर अब्जरभेसन पोस्ट (बीओपी) थप गरेको हो। सशस्त्रलाई सीमा सुरक्षाको जिम्मेवारी दिइएको छ। सुरक्षा बलको उपस्थिति कमजोर भएपछि अतिक्रमण बढ्दै गएको थियो। भारतले सीमामा सुरक्षा उपस्थिति बाक्लो बनाएपछि नेपालको पनि चासो बढेको हो। सीमा निगरानी थप मजबुत बनाउँदै लगिएको सशस्त्रका प्रवक्ता एवं सशस्त्र डीआईजी सुरजकुमार श्रेष्ठको भनाइ छ। उनका अनुसार नेपालभारत सीमामा १ सय ७ वटा बीओपी छन्। एक वर्षमा २० वटा थप गरिएको हो। पूर्व, पश्चिम र दक्षिणी सीमामा गत वर्षसम्म ८७ वटा मात्रै बीओपी थिए। १५ हजार हाराहारीमा जनशक्ति सीमामा तैनाथ छन्। भारतसँग सीमा जोडिएका २२ जिल्लामा बीओपी छन्। लिम्पियाधुरालिपुलेककालापानीको विवाद भएको जिल्ला दार्चुलामा भने छैन। पश्चिम पहाडका बैतडी, डडेलधुरा र पूर्वका पाँचथर र ताप्लेजुङमा बीओपी छैन। चालू वर्ष २५ बीओपी थप्ने योजना छ। भारतसँग १ हजार ८ सय ८० किलोमिटर सीमामा १८२० किलोमिटर दूरीमा बीओपी छन्। त्यसलाई घटाएर ५७ किलोमिटरमा बीओपी राख्ने तयारी छ। दसगजाको एक किलोमिटरभित्रै बीओपी राखिने उनले बताए। सीमानजिकै सकेसम्म ५ सय मिटरभित्र बीओपी बनाउने तयारी छ। हाल दसगजाबाट ४५ किलोमिटर टाढा छन्। सशस्त्रले बीओपी थपेर २ सयभन्दा बढी पुर्याउने योजना बनाएको छ। एउटा बीओपीमा इन्स्पेक्टर नेतृत्वमा ३५ जना खटिएका छन्। सरकारले २१ वटा सशस्त्र प्रहरी बल सीमा सुरक्षा कार्यालय हटाएको छ। सीमा कार्यालयमा एसपीको नेतृत्वमा ६ सय ५० सशस्त्र प्रहरी परिचालित थिए। सशस्त्र एआईजीको कमान्डमा सीमा सुरक्षा फौज परिचालित थियो। जिल्ला तहमा बीओपी हुने र त्यो केन्द्रको मातहतमा हुँदा काम गर्न समस्या भएपछि जिल्लाका सम्बन्धित गणअन्तर्गत बीओपी राखिएको सशस्त्रका प्रवक्ता श्रेष्ठले बताए। पहिला बीओपीको छुट्टै दरबन्दी थियो, केन्द्रबाटै परिचालित थियो, उनले भने, पोस्ट थप्न पनि अर्थ मन्त्रालयको सहमति चाहिन्थ्यो। अहिले गणको मातहतमा राखिएको छ। बीओपी स्थापना गर्न, परिचालन गर्न सजिलो भएको छ। बीओपी चेन अफ कमान्डमा आएको उनले सुनाए। बीओपी प्लाटुन हो, यो आश्रित हुनुहुँदैन, उनले भने, त्यसको सानो निर्णय पनि मन्त्रिपरिषद्ले गर्ने कुरा होइन। बीओपी राख्न अब मन्त्रालयको स्वीकृति लिनुपर्दैन। जिल्ला सुरक्षा समितिले आवश्यक ठाने राख्न सक्छ। सशस्त्र पहिला सीमा कार्यालय हुँदा एउटा जिल्लामा २३७ मात्रै सशस्त्र थिए, सशस्त्रका एक अधिकृतले भने, अहिले एउटा जिल्लामा ६२१ जना छन्। प्रवक्ता श्रेष्ठका अनुसार सशस्त्रले दसगजा अतिक्रमण नियन्त्रण, सीमास्तम्भ निगरानी, रेखदेख र अभिलेख राख्नेलगायत काम गर्दै आएको छ। भारतीय सीमा सुरक्षा बल (एसएसबी)सँग मिलेर नियमित संयुक्त गस्तीसमेत गरिरहेको उनले सुनाए। नेपालको तुलनामा भारततर्फ धेरै संख्यामा सीमा पोस्ट र एसएसबी छन्। भारततर्फ ३ सय ३० भन्दा बढी पोस्ट छन्। भारततर्फ २ देखि अढाई किलोमिटर दूरीमा एसएसबीका चेकपोस्ट छन्। भारतले नेपालसँगको सीमामा ४५ हजारभन्दा बढी एसएसबी तैनाथ गरेको छ। भारतकै बराबर सीमा जनशक्ति पुर्याउने उद्देश्य रहेको उनको भनाइ छ। सशस्त्र प्रहरी बल भने ३७ हजार मात्रै छ। दरबन्दी बढाउनुको विकल्प छैन, उनले भने, त्यो जनशक्ति बढाएर भारतबराबर बनाउने उद्देश्य छ। सीमामा सुरक्षा चुस्त र मजबुत बनाउन ५० हजारभन्दा बढी सुरक्षाकर्मी परिचालन गर्नुपर्ने सीमा सुरक्षाका विज्ञ बताउँछन्। सशस्त्रले २०५८ सालदेखि सीमा सुरक्षा गर्न थालेको हो। व्यवस्थित रूपमा २०६३६४ देखि कार्यालय स्थापना गरेर सीमा सुरक्षा गरिरहेको उनले बताए। सशस्त्रभन्दा पहिले सेनालाई सीमा सुरक्षामा खटाइएको थियो। गृह मन्त्रालयका प्रवक्ता एवं सहसचिव केदारनाथ शर्माले सीमा सुरक्षालाई सरकारले प्राथमिकता राखेको बताए। ११४ बीओपी थप्ने योजना मन्त्रालयको छ। जनशक्ति तत्काल थपिने अवस्था छैन, उनले भने, भएको जनशक्ति नै व्यवस्थापन गर्छौं। सीमा सुरक्षा अझ मजबुद बनाउन सरकारले कूटनीतिक पहल थाल्ने उनले बताए। सीमासम्बन्धी अनुसन्धानकर्ता द्वारिकानाथ ढुंगेलले सिमानामा सुरक्षा उपस्थिति कमजोर रहेको बताए। सीमामा फौज थोरै भएकै कारण नेपालको जग्गा मिच्ने काम भइरहेको छ, उनले भने, सीमा सुरक्षाका लागि चौकी थप्नुपर्छ। लिम्पियाधुरा, लिपुलेक, कालापानीसहित २३ जिल्लाको ७१ स्थानमा भारतले सीमा मिचेको छ। उत्तरी सीमा सुरक्षाविहीन नेपालको उत्तरी सिमानामा एउटा सुरक्षा चेकपोस्ट छैन। दार्चुलाबाट ताप्लेजुङसम्मका १ हजार ४ सय ४० किलोमिटरमा सीमा सुरक्षा भगवान् भरोसेकै भरमा छ। सशस्त्रका प्रवक्ता श्रेष्ठले उत्तरमा बीओपी नरहेको स्वीकार गरे। उत्तरी सिमानाको निगरानी जिल्ला सदरमुकाममा रहेका गुल्मले गरिरहेको उनले बताए। उत्तरमा बीओपी छैन, सबै सदरमुकाममा सशस्त्र गुल्म छन्, उनले भने, त्यसले नै उत्तरी सीमाको निगरानी गर्छ। दार्चुला, हुम्ला, मुस्ताङ र संखुवासभामा बीओपी राख्ने तयारी छ। उपल्लो मुस्ताङ लोमान्थाङमा बीओपी राख्ने भनिए पनि त्यो स्थापना भएको छैन। उत्तरी सीमामा बीओपी राख्न सहज नरहेको उनको भनाइ छ। भौगोलिक विकटता र मौसम प्रतिकूलताका कारण चीनतर्फको सीमामा बीओपी स्थापना गर्न समस्या छ। सडक सुविधा नभएका कारण पोस्ट राखिसकेपछि गल्ती गर्न, सीमा निगरानी गर्न अप्ठ्यारो छ। सशस्त्रका प्रवक्ता श्रेष्ठले पर्वतीय उद्धार तालिम केन्द्र स्थापनाको तयारी भइरहेको बताए। कार्यालय सञ्चालन गर्न सशस्त्रका एसपी खटाइएको छ। मनाङ वा मुस्ताङमा कार्यालय राख्ने गरी जग्गा खोज्ने काम भइरहेको छ। चीनतर्फ चार जिल्लामा सीमा मिचिएको छ। ५७ नम्बर पिलर र सगरमाथाको उचाइमा विवाद छ।"
व्यवसायी ज्योतिविरुद्ध जारी पक्राउ पुर्जी नै आधारहीन,"काठमाडौं : काठमाडौं जिल्ला अदालतले आइतबार व्यवसायी रूप ज्योतिलाई थप पाँच दिन थुनामा राखेर अनुसन्धान गर्न आदेश दिएको छ। न्यायाधीश ओमप्रसाद अर्यालको इजलासले ज्योतिलाई अनुसन्धानका लागि थुनामा राख्न आदेश दिएको हो। सिंगापुरबाट फर्कने क्रममा ज्योतिलाई प्रहरीले बिहीबार विमानस्थलबाट पक्राउ गरेपछि पहिलोपटक अदालतमा उपस्थित गराएको हो। ज्योतिले अदालतमा आफ्नो परिवारको विराशतमाथि बलात्कार गर्न खोजिएको दाबी गरे। उनले कसैको नाम नलिइ विवाद समाधान गर्न आफूसँग ५ करोड रुपैयाँ मागिएको इजलाश समक्ष बताएका छन्। उनले पटकपटक आफूलाई हिरासतमा राख्नुपर्ने कारण न्यायाधिशलाई सोधेका थिए। आफू ल्यान्डमार्क कम्पनीको सञ्चालक र प्रत्यक्ष सेयधनीसमेत नभएको अवस्थामा षडयन्त्रपूर्वक फसाउन खोजिएको उनले बताए। हाउजिङमा ठगीको आरोप लागेका ज्योतिले प्रहरीमा रेकर्ड गराएको बयानमा आफू दोषी नरहेको बताएका छन्। ज्योतिलाई प्रहरीले ल्यान्डमार्क डेभलपर्सको सञ्चालकका रूपमा पक्राउ पुर्जी जारी गरेको छ। बयानमा उनले आफू उक्त कम्पनीको सञ्चालक नरहेको भन्दै गलत पक्राउपूर्जीको आधारमा हिरासतमा राख्नु गलतभएको दलील गरेका छन्। काठमाडौं बासबारीस्थित ल्यान्डमार्क डेभलपर्सको साझेदार सीई कन्स्ट्रक्सनले विकास गरेको प्लट बुकिङ गर्ने विज्ञेन्द्रकृष्ण मल्लले महानगरीय प्रहरी परिसरमा ज्योतिले ठगी गरेको भनेर दिएको निवेदनका आधारमा काठमाडौं जिल्ला अदालतले पक्राउ पुर्जी जारी गरेपछि प्रहरीले उनलाई प्रक्राउ गरेको हो। यस्तो थियो पृष्ठभूमि ल्यान्डमार्क डेभलपर्सका सेयरधनीमध्ये ज्योति एन्ड कम्पनीका सञ्चालक हुन्, रुपज्योति। ज्योति एन्ड कम्पनीले ल्यान्डमार्कको स्वामित्व ग्रहण गर्छ। २०७१ सालमा ल्यान्डमार्क डेभलपर्सले बाँसबारी कोलोनीका रूपमा बाँसबारीस्थित उक्त जग्गा विकासका लागि सीई कन्स्ट्रक्सनलाई साझेदार छनोट गरेको थियो। सीईले प्लटिङ गरेर बाँसबारी कोलोनीको जमीन बिक्री गर्ने परियोजनाव्यवस्थापनको जिम्मा लिएको थियो। आफूले बुकिङ लिएका प्लटको मूल्य बराबर रकम सीईले ल्यान्डमार्कमा जम्मा गर्नुपर्ने थियो। काठमाडौं२६ गल्कोपाखाका विज्ञेन्द्रकृष्ण मल्लले बुकिङ गरेको प्लट नं १९ को रकम एक करोड २६ लाख सात सय ५० रुपैयाँ सीईले ल्यान्डमार्क डेभलपर्सको नाममा जम्मा गर्न सकेको थिएन। ल्यान्डमार्कले उक्त प्लट आफ्नै स्वामित्वमा राख्न चाहेपछि साझेदार सीईले बुकिङकर्तासँग रकम लिएर पनि जग्गाको स्वामित्वकर्ता कम्पनीको नाममा जम्मा गर्न नसकेपछि सीईले उक्त रकम बुकिङकर्तालाई नै फिर्ता दिन पहल गर्यो। लेनदेनको विषयभन्दै महानगरीय प्रहरी अपराध अनुसन्धान महाशाखा टेकुले विपक्षी मल्लको जाहेरीमा सीई र मल्ललाई आपसी सहमति गर्न आग्रह गरेको थियो। मल्लले सीई कन्स्ट्रक्सनका नाममा जम्मा गरेको रकमको साँवा, ब्याज तथा हर्जाना तिर्न सीई कन्स्ट्रक्सन तयार थियो। तर मल्लले उक्त रकम स्वीकार नगरी दुई वर्षभित्र घर दिन सीईले गरेको सहमतिविीईसहित ल्यान्डमार्क डेभलपर्सको विरुद्ध मुद्दा दायर गरे। २०७१ भदौमा प्लट बुकिङको रकम मल्लले सीई कन्स्ट्रक्सनका महाप्रबन्धक शम्भुप्रसाद फुयाँललाई बुझाएका थिए। विवादकैबीच सीईका महाप्रबन्धक फुँयालले मल्ललाई रकम दिलाइ पाऊँ भनी २०७४ मंसिरमा अदालतमा रकम जम्मा गराएका थिए। मल्लसँग विवाद चर्कदैं गएपछि ल्यान्डमार्कका सञ्चालक रुप ज्योतिले निषेधाज्ञा माग गर्दै २०७५ असार ४ मा काठमाडौं जिल्ला अदालतमा मुद्दा दायर गरेका थिए। उक्त मुद्दा २०७५ असोज २ मा फैसला हुँदा सीईलाई बुझाएको बुकिङ रकम ल्यान्डमार्क डेभलपर्समा नपुगेकाले उक्त रकमको जिम्मा ज्योति एन्ड कम्पनीलाई नभएको फैसला गरेको थियो। न्यायाधीश कविप्रसाद न्यौपानेले गरेको फैसलामा उक्त विषय देवानी दायित्वको रहेको उल्लेख गरेको छ। जिल्ला अदालतले निषेधाज्ञासहितको अन्तरिम आदेश जारी गर्नु नपर्ने फैसला गरेपछि ज्योतिले २०७५ मंसिर १३ मा चलनचल्तीको ब्याजसहित मल्लको पैसा फिर्ता गर्न पाउनुपर्ने माग गर्दै जिल्ला अदालत पुगेका थिए। तर मल्लले भने १६ गते ज्योतिले ठगी गरेको भन्दै महानगरीय प्रहरी परिसरमा निवेदन दर्ता गराए। उनको निवेदनका आधारमा जिल्ला अदालत काठमाडौंले ज्योतिलाई पक्राउ पूर्जी जारी गरेको थियो। जिल्ला अदालतको पक्राउ पूर्जी विरुद्ध ज्योतिले २०७५ मंसीर २४ मा सर्वोच्चमा अन्तरिम आदेश माग गर्दै रिट दायर गरेका थिए। मुद्दाको अन्तिम फैसला नभएसम्म ज्योतिलाई पक्राउ नगर्न सर्वोच्चले अन्तरिम आदेश जारी गरेको थियो। कात्तिक १८ मा उक्त रिटमा अन्तिम सुनुवाइ गर्दै सर्वोच्चले अन्तरिम आदेश खारेज गरिदियो। पक्राउ पूर्जी विरुद्धको अन्तरिम आदेश खारेज भएपछि काठमाडौं जिल्ला अदालतले दिएको पक्राउ पूर्जीका आधारमा प्रहरीले ज्योतिलाई पक्राउ गरेको हो। व्यावसायिक संघसंस्थाको विरोध व्यवसायी रूप ज्योति पक्राउ परेपछि नेपाल उद्योग वाणिज्य महासंघ र नेपाल चेम्बर अफ कमर्सले बिरोध गरेका छन्। महासंघले एक प्रतिबद्ध र प्रतिष्ठित व्यवसायीलाई बिना सोचविचार पक्राउ गर्नु गलत भएको उल्लेख गरेको छ। यस्तै नेपाल चेम्बर अफ कमर्सले व्यवसायी रूप ज्योतिको विगत, व्यवासायिक क्षेत्रमा रहेको ख्याति तथा मुलुकमा व्यावसायिक विकास र रोजगारी सिर्जनामा गरेको इमान्दार प्रयासलाई अवमूल्यन गरेको उल्लेख गरेको छ। रूप ज्योतिको पक्राउको विरोधमा व्यवसायीले आइतबार माइतीघरमा विरोध प्रदर्शनसमेत गरेका छन्।"
"बलात्कृत बालिकाको गर्भपतन, मन्त्रीले भेटिन् पीडित","काठमाडौं : महिला, बालबालिका तथा ज्येष्ठ नागरिकमन्त्री थममाया थापा अछामकी १२ वर्षीया बालिका भेट्न थापाथलीस्थित प्रसूतिगृह पुगेकी छन्। अविवाहित बालिका पाँच महिनाकी गर्भवती थिइन्। बौद्धिक अपांगसमेत रहेकी बालिकाको शुक्रबार गर्भपतन गरिएको छ। भर्खरै गर्भपात गराएकी बालिका तंग्रिन बाँकी छ। उनी हाँस्छिन् र भेट्न आएकाको कुरा सुनिरहन्छिन्। जंगलमा खेल्न जाँदा गत महिना उनलाई कुकुरले टोकेको थियो। उपचारका लागि गाउँलेले नजिकैको बयलगाडा अस्पताल पुर्याए। रेबिजको सुई तीन दिन लगाएपछि उनको पेट सुनिन थाल्यो। पछि उनको स्वाथ्य जाँच गर्दा पाँच महिनाको गर्भ रहेको पत्ता लाग्यो। बालिकाको बलात्कार भएको हुनसक्ने भन्दै उनैले पहिचान गराएका दुई जनालाई प्रहरीले पक्राउ गरेको छ। प्रसुती गृहमा रहेको लैिक हिंसा सम्बन्धी एकद्वर संकट व्यवस्थापन केन्द्र (ओसीएमसी) का निर्देशक प्राडा जागेश्वर गौतमले बालिका अहिले स्वस्थ रहेको जानकारी मन्त्री थापालाई दिएका छन्। गर्भपात गराउँदा ज्यानको जोखिम हुने भए पनि बालिकाको हकमा त्यस्तो भएन उनको स्वास्थ्य ठीक छ, उनले भने। बालिकाको स्वास्थ्य अवस्था हेरेपछि मन्त्री थापाले बालिकालाई पुनस्र्थापित गर्न र उपचारमा लाग्ने खर्च मन्त्रालयले नै बेहोर्ने बताइन्। बालिका पूर्ण स्वस्थ्य हुन लाग्ने खर्च र उनलाई कसको जिम्मा लगाउने भन्ने विषयमा हामी छलफल गर्दैछौं मन्त्री थापाले भनिन्। पीडित बालिकाका आमा बुबा पनि बौद्धिक अपांग छन्। थप उपचार र हेरचाहको लागि आशा नेपाल गोदावरी नामक संस्थाले उनलाई आ श्रय दिने भएको छ। आइतबार प्रसूतिगृहसँग र सम्बन्धित मन्त्रालयको अनुमति लिएर बालिकालाई आशा नेपालको जिम्मा लगाइएको इन्चार्ज सुकुमाया लामाले बताइन्। बालिकाका ठूलोबुबा कृष्णबहादुर बोहराको आर्थिक अवस्था निकै कमजोर छ। काठमाडौंसम्म आउन गाउँको वडा कार्यालयले दिएको २० हजार पनि सकिइसकेको छ, उनी भन्छन्, नानीको थप उपचार गराउन हामी सक्दैनौं। सम्भव भए उनलाई कसैको जिम्मा लगाउन चाहन्छौं। पीडित बालिका बौद्धिक अपांग भएकीले गाउँको स्कुलमा पढ्न सकिनन्। पढ्ने वातावरण पनि कसैले मिलाइ दिएन। उनलाई स्कुल भर्ना गर्न चाहेको समेत बोहराले बताए। प्रसूतिगृहमा वार्षिक ३० हजार गर्भवती भर्ना हुन्छन्। डेलिभरी नै २२ हजार हुन्छ। लैंगिक हिंसाबाट गर्भवती भएका मात्र प्रसूतिगृहमा वार्षिक ४० जनाको हाराहारीमा आउने गरेका छन्। अपराध अनुसन्धान विभागअन्तर्गत महिला तथा बालबालिका सेवा निर्देशनालयको तथ्यांकअनुसार आर्थिक वर्ष ०७४७५ मा घरेलु हिंसा पछि सबैभन्दा बढी जबर्जस्ती करणको संख्या बढी छ। ०७४७५ मा जबर्जस्ती करणीको संख्या १ हजार ४ सय ५३ छ। विभागको तथ्यांकअनुसार जबर्जस्ती करणीमा महिला तथा बालिका परेका छन्। ११ वर्षदेखि १६ वर्ष उमेर समूहका पीडित ५ सय ९० छन्। सातै प्रदेश र उपत्यकाको पीडितको तथ्यांक हेर्ने हो भने बालिका ८ सय ५१ र महिला ६ सय १२ छन्। जसमा प्रदेश १ बाट सबैभन्दा धेरै २ सय २१ बालिका र १ सय ६३ महिला पीडित छन्।"
मृत्यु भएका भारतीयलाई नेपाली नागरिकता माग,"मलंगवा : लुडो खेलमा विवाद हुँदा बिहीबार राति रड हानाहान भयो। त्यसमा सख्त घाइते भएका ३० वर्षीय बिकाउ साहको उपचारका क्रममा शुक्रबार वीरगन्जमा मृत्यु भयो। घाटमा पुर्याइएको उनको शव आफन्तले फर्काएर वडा कार्यालयमा ल्याए। अनि उनीहरूले विरोध प्रदर्शन गरे। दाहसंस्कारअघि उनीहरूका माग छन्मृतक साहलाई नेपाली नागरिकता दिनुपर्ने, सबै दोषीलाई पक्राउ गरी मुद्दा चलाउनुपर्ने, मृतकका दुई छोराको पालनपोषणको व्यवस्था गर्नुपर्ने। भारतीय नागरिक साह लामो समयदेखि पकडी गोठमा बस्दै आएका थिए। सर्लाहीको विष्णु गाउँपालिकामा घटना भएको थियो। घाटमा पुर्याइसकिएको शव राजनीति गर्ने उद्देश्यले वडा कार्यालयमा ल्याइएको गाउँपालिका अध्यक्ष जवाहरलाल राय यादवको भनाइ छ। व्यक्तिव्यक्तिबीचको विवादमा भएको घटना वडा कार्यालयमा पुर्याउनु नियोजित हो, उनले भने। घटनाबारे छलफल गर्न पीडित पक्षलाई प्रहरी कार्यालयमा बोलाउँदा आइतबारसम्म नआएको एसपी गोपालचन्द्र भट्टराईले बताए। घटनामा संलग्न आरोपित स्थानीय सन्तोष झालाई प्रहरीले नियन्त्रणमा लिएको छ।"
सभामुख निर्वाचनका जटिलता,"काठमाडौं : प्रतिनिधिसभा नियमावलीमा सभामुखले बैठकको आरम्भ र अन्त्य गर्ने व्यवस्था छ। नियमावलीको यो प्रावधानले आगामी अधिवेशनको अध्यक्षता उपसभामुखले गर्न पाउने कि नपाउने भन्ने जटिलता उत्पन्न हुने देखिन्छ। सभामुख र उपसभामुख चयन नभएको अवस्थामा ज्येष्ठ सदस्यले भने बैठकको अध्यक्षता गर्ने नियमावलीमा स्पष्ट व्यवस्था छ। यौन दुव्र्यवहारको आरोपमा सभामुखबाट कृष्णबहादुर महराले राजीनामा दिएपछि संसद् सचिवालयले नयाँ सभामुख निर्वाचन प्रक्रिया सुरु गर्नुपर्ने हुन्छ। संसद् बैठकले मात्र सभामुख चयन गर्ने भएकाले उक्त बैठकको अध्यक्षता उपसभामुखले गर्ने कि नगर्ने भन्ने जटिलता देखिन्छ। प्रतिनिधिसभा नियमावलीमा बैठक सञ्चालन र स्थगनसम्बन्धी व्यवस्था छ। नियमावलीको नियम ६ को उपनियम (४) मा भनिएको छ, सभामुखले प्रत्येक बैठकको प्रारम्भ र स्थगनको घोषणा गर्नेछ। सुवास नेम्बाङ सभामुख बनेदेखि प्रतिनिधिसभाको प्रारम्भ र अन्त्य सभामुखबाट मात्र गर्ने प्रचलन स्थापित छ। सभामुखले प्रारम्भ गरेर लामो समय बैठक चल्ने अवस्था भए बीचमा उपसभामुखलाई अध्यक्षताको (पालो) दिने गरिन्थ्यो। मूल कार्यसूचीलाई निर्णयार्थ पेस गर्नेदेखि स्थगनसम्म सभामुखले नै बैठकको अध्यक्षता गर्ने चलन छ। नियमावलीले पनि सभामुखले नै बैठकको प्रारम्भ र स्थगन गर्ने स्पष्ट व्यवस्था गरेकाले अबको बैठकको प्रारम्भ उपसभामुखले गर्न मिल्ने कि नमिल्ने भन्ने प्रश्न उठ्न सक्छ। सभामुख नभएको अवस्थामा सभामुखको अधिकार उपसभामुखले प्रयोग गर्न पाउने तर्क पनि छन्। तर, सभामुखबाट महराले राजीनामा दिएपछि उपसभामुख डा शिवमाया तुम्बाहाम्फेले सभामुखका सबै अधिकार प्रयोग गरेकी छैनन्। उपसभामुख तुम्बाहाम्फेले अघिल्लो अधिवेशनबाट पारित भएका विधेयक प्रमाणित गरेकी छैनन्। अधिवेशनको अन्तिम दिन हतार हतार पारित गरिएका ५ वटा विधेयक प्रमाणित हुन बाँकी छन्। संविधानले प्रतिनिधिसभामा उत्पत्ति भएको विधेयक सभामुख र राष्ट्रियसभामा उत्पत्ति भएको विधेयक अध्यक्षले प्रमाणित गर्ने व्यवस्था गरेको छ। संविधानको धारा ११३ मा भनिएको छ, धारा १११ बमोजिम प्रमाणीकरणका लागि राष्ट्रपतिसमक्ष पेस गरिने विधेयक उत्पत्ति भएको सदनको सभामुख वा अध्यक्षले प्रमाणित गरी पेस गर्नु पर्नेछ। संसद् सचिवालयका अनुसार भूमिसम्बन्धी, प्रहरी समायोजन, राष्ट्रिय परिचयपत्र, औद्योगिक व्यवस्थासम्बन्धी र नेपाल प्रहरी र प्रदेश प्रहरीले सम्पादन गर्ने कामको सञ्चालनसम्बन्धी विधेयक प्रमाणित हुन बाँकी छ। सभामुखले प्रमाणित गरेर पठाएपछि मात्र राष्ट्रपतिले प्रमाणीकरण गरी विधेयकले ऐनको रूप लिनेछ। सभामुख नभएको अवथामा उपसभामुखले बैठकको अध्यक्षता गर्न बाधा पर्दैन, पूर्वसभामुख सुवास नेम्बाङ भन्छन्। तर, सत्तासीन नेकपाकै केही नेता भने नियमावली कार्यान्वयनमा जटिलता आउन नदिन उपसभामुखले संसद् अधिवेशनअघि नै राजीनामा दिनुपर्ने तर्क गर्छन्। राजीनामा दिनु नै छ भने अधिवेशनअगावै दिँदा राम्रो हुन्छ, नेकपाका एक सांसदले भने, ज्येष्ठ सदस्यले बैठकको अध्यक्षता गर्ने अनि सभामुखउपसभामुखको निर्वाचन प्रक्रिया सुरु गरे हुन्छ। सत्तासीन नेकपाले पनि सभामुख पद लिन उपसभामुख तुम्बाहाम्फेलाई राजीनामा गराउने तयारी गरेको छ। नियमावलीका जटिलताका कारण संसद्को आगामी अधिवेशनअगावै उपसभामुखले राजीनामा दिनुपर्ने हुन्छ। संविधानले सभामुख र उपसभामुखमध्ये एक जना महिला र फरकफरक दलको हुनुपर्ने व्यवस्था गरेको छ। तत्कालीन एमाले र माओवादी केन्द्रबाट सभामुख र उपसभामुख चयन भए पनि पार्टी एकतापछि एक पद छाड्नुपर्ने संवैधानिक व्यवस्था पालना गर्नुपर्ने अवस्थामा नेकपा छ। अर्कोतर्फ सभामुख नभएको अवस्थामा उपसभामुखले कसलाई राजीनामा दिने भन्नेमा पनि अन्योल छ। प्रतिनिधिसभा नियमावलीले सभामुखले उपसभामुख र उपसभामुखले सभामुखलाई सम्बोधन गरेर राजीनामा दिनुपर्ने व्यवस्था छ। नयाँ संविधान जारीपछि तत्कालीन सभामुख सुवास नेम्बाङ र उपसभामुख ओनसरी घर्तीमगरले एकसाथ राजीनामा साटासाट गरेका थिए। अहिले पनि उपसभामुखले कसलाई राजीनामा दिने अन्योल छ। तर, संविधानविद् राधेश्याम अधिकारी राजीनामा दिने व्यक्तिगत अधिकार भएकाले उपसभामुखको राजीनामामा समस्या नहुने तर्क गर्छन्।"
भारतीय नक्सामा नेपाली भूमि : महावाणिज्य दुतावास घेराउ,"वीरगन्ज : नेपाली भूमि भारतले आफ्नो नक्सामा राखेको भन्दै वीरगन्जमा आइतबार छुट्टाछुटटै संगठनले विरोध प्रदर्शन गरेका छन्। नेकपा निकटको विधार्थी संगठन अनेरास्ववियु र देश बनाउन संघर्ष समितिले भारतको विरोधमा प्रदर्शन गरेको हो। उनीहरूले वीरगन्जमा रहेको भारतीय महावाणिज्य दुतावास घेराउ गर्दै भारतीय प्रधानमन्त्री नरेन्द्र मोदीको तस्वीर जलाएका छन्। दुतावासकै मुल प्रवेशद्वारमा धर्ना दिएका युवाले मोदीको विरोध गर्दै तस्वीर पनि जलाए। उनीहरूले गो ब्याक इण्डिया, भारतीय विस्तारवाद मुर्दावाद, कालापानी, लिपुलेक र लिम्पियाधुरा हाम्रै हो, नेपाली सीमा मिच्न पाइँदैन, छिमेकीले नेपाललाई हेप्न पाइदैन, मिचिएको भूमि फिर्ता गर लगायतका नारा लगाएका थिए। दुतावास घेराउका क्रममा प्रदशकारीमाथि प्रहरीले हस्तक्षेप गरेको थियो। अनेरास्ववियुका नेता हेमन्त तमाङले रोटीबेटीको सम्बन्धको बाहनामा भारतले नेपालमाथि गिद्धेनजर राखेर हेप्दै आएको बताए। उनले भने, नेपाल र भारतबिच रोटीबेटीको सम्बन्ध छ यो हामी पनि मान्छौ, तर यहि बाहनामा हामीले हाम्रो भूमि गुम्न दिँदैनौं। सत्तारुढ नेकपाका युवा नेता उमेश गुप्ताले मिभिएको भूमि फिर्ता गराउन संघीय सरकारले प्रभावकारी कदम चाल्न नसकेको आरोप लगाए। यस्तै, देश बनाउन संघर्ष समितिको अगुवाइ गरेका युवा नेता महमुद अन्सारीले नेपालको सार्वभौमसत्ता र राष्ट्रियतामाथि धावा बोल्ने छिमेकी मुलुकको हेपाहा प्रवृति नेपाली युवाहरूलाई सह्य नभएको बताए।"
लाइसेन्स लिन छिमेकी प्रदेश,"सुर्खेत : कर्णालीमा सवारी चालक अनुमति पत्र (लाइसेन्स) जारी नहुँदा सेवाग्राहीलाई सास्ती भइरहेको छ। संघीयताले आँगनमै सेवा उपलब्ध हुने अपेक्षा गरेका कर्णालीबासी अहिले पनि लाइसेन्सका लागि छिमेकी प्रदेशमा धाउन बाध्य छन्। अघिल्लो वर्ष नै यो सेवाको सरुवात गर्ने घोषणा गरेको प्रदेश सरकारले हालसम्म आवश्यक प्रक्रिया अगाडि बढाएको नै छैन। प्रदेश सरकारले प्राथमिकता नदिएकै कारण हाल कर्णालीबाट सवारी संचालनका लागि आवश्यक पर्ने नयाँ लाइसेन्स जारी हुन सकिरहेको छैन। बरु यसबाट प्राप्त हुने करोडौं राजस्वसमेत कर्णाली सरकारले गुमाइरहेको छ। प्रदेश सरकारले कर्णालीबाटै लाइसेन्स वितरण प्रतिवद्धता जनाए पनि दक्ष जनशक्ति र भौतिक पुर्वाधार व्यवस्थापन गर्न सकिरहेको छैन। परिणाम सर्वसाधारणहरु लाइसेन्स लिनका लागि प्रदेश नम्बर ५ र अन्य जिल्ला जान बाध्य छन्। प्रदेश सरकारले लाइसेन्स वितरणका लागि हालसम्म आफ्नै ट्रायल सेन्टर निर्माणको योजनासमेत बनाएको छैन। प्रदेश सरकारका अधिकारीहरु नै तत्काल कर्णालीमा लाइसेन्स वितरण सम्भव नभएको बताउँछन्। आवश्यक प्राविधिक कर्मचारीको व्यवस्थापन गर्न समय लाग्ने भएकाले तत्कालै लाइसेन्स वितरणको काम सम्भव नभएको भौतिक पूर्वाधार विकास मन्त्रालयका सचिव रामआधार साहले बताए। हाल सुर्खेतमा रहेको यातायात व्यवस्था कार्यालयबाट सवारी साधनको कर, रुटपरमिट, सवारी दर्ता, नवीकरण, नामसारी र सवारी जाँचपासको मात्र काम हुँदै आएको छ। नयाँ लाइसेन्स वितरण हुन नसक्दा सेवाग्राही मर्कामा परेका हुन्। प्राविधिकतर्फका कर्मचारीबिना नयाँ लाइसेन्स जारी गर्न नसकिने भन्दै मन्त्रालयले अब कर्मचारी व्यवस्थापन गर्न लागिएको जानकारी दिएको छ। यातायात व्यवस्था कार्यालय सुर्खेतका प्रमुख सुनिल लिम्बुले तत्काल लाइसेन्स वितरण गर्न सक्ने अवस्था नरहेको बताए। उनले भने,हामीसँग कर्मचारी छैनन्, कर्मचारीबिना कसरी लाइसेन्स वितरण गर्ने ? हामीसँग आफ्नै ट्रायल सेन्टर र परीक्षा हल पनि छैन, त्यसको लागि आवश्यक पूर्वाधार नहुँदा पनि तत्काल यहाँबाट लाइसेन्स वितरण गर्न कठिन छ। जुम्लामा एक वर्षदेखि वितरण बन्द कर्णाली प्रदेशमा जुम्लामा रहेको यातायात व्यवस्था सेवा कार्यालयले मात्रै सवारी चालक अनुमति पत्र वितरण गर्दै आएको थियो। बाँकी नागरिकले नेपालगंज र अन्य जिल्लामा रहेका यातायात व्यवस्था कार्यालयबाट लाइसेन्स सम्बन्धी काम गर्नुपर्ने बाध्यता थियो। तर जुम्लामा पनि प्राविधिकतर्फका मेकानिकल सुपरभाइजर इन्जिनियर नहुँदा नयाँ लाइसेन्स वितरणको काम एक वर्षदेखि बन्द छ। प्रदेश सरकारले प्राविधिक कर्मचारीको व्यवस्था गरिदिने र काम सुरु गर्ने भने पनि हालसम्म कुनै कर्मचारी नआएको यातायात व्यवस्था सेवा कार्यालय जुम्लाका प्रमुख निरजंग शाहीले बताए। कर्मचारी अभावका कारण सेवा प्रवाह नै बन्द गर्नु परेको उनको भनाइ छ। लाइसेन्स वितरण बन्द भएपछि सेवाग्राहीलाई प्रदेश नम्बर ५ को नेपालगंज लगायतका स्थानमा पुग्नुपर्ने बाध्यता आइलागेको हो।"
आक्रमणको उजुरीमा मिल्न प्रहरीको दबाव,"विराटनगर : बाली भित्र्याउन जाँदा सांघातिक आक्रमण गर्नेलाई प्रहरीले उन्मुक्ति दिएको पीडितले आरोप लगाएका छन्। विराटनगर १२ मलहनमा रहेको आफ्नो ४ विगहा जग्गामा लगाएको मासको दाल भित्र्याउन जाँदा स्थानीय मन्जे रिसिदेवका परिवारले सांघातिक आक्रमण गरेको पीडितले बताएका छन्। प्रहरीमा उजुरी दिंदा कारवाही गर्नुको साटो छोडेको आरोप पीडितको छ। विराटनगरमा पत्रकार सम्मेलन गरेर मोरङको बुढीगंगा गाउँपालिका २ टंकीसिनवारीका दशै रिसिदेवका परिवारले प्रहरीले आक्रमणकारीलाई कारवाही गर्नूको साटो मिल्न दवाव दिएको आरोप लगाए। दशैका बुवा लटुरन मुसहर (रिसिदेव) ले २०२२ सालमा ४ विगहा जमिन मोहियानी पाएका थिए। लटुरनका छोराहरुले नियमित मोहियानीबापत लाग्ने लागत बुझाउँदै खेती गर्दे आएका छन्। लटुरनका छोरीको परिवारले पनि आधा जग्गा दिनु पर्ने भन्दै आक्रमण गरेका हुन् । लटुरनले दुईवटा श्रीमतीमध्ये जेठी श्रीमतीबाट जन्म भएकी एक मात्र छोरी हुन् पानो देवी। पानो देवीका छोरा मन्जे रिसिदेव, सन्जय रिसिदेव सहित छोरी आशा र बुहारी सुनिताले दशै रिसिदेव सहित उनका छोरा छोरीलाई शनिबार खेतमा बाली भित्र्याउन लागेको बेला आक्रमण गरेका थिए। दशैले भने, हामी सपरिवार खेतमा काम गरिरहेको बेला उनीहरु आएर एक्कासी आक्रमण गरे।' उनका अनुसार बहिनीका छोरा(भान्जा) मन्जेले आधा मोहियानी जग्गा आमाको नाममा दिनु पर्ने भन्दै कुटपिट गरेका हुन् । लटुरनले जेठी श्रीमती वुदनी रिसिदेवको मृत्यु भएपछि कान्छी श्रीमति सुकरतीय विवाह गरेका थिए। कान्छीबाट अनुरागी रिसिदेव, राजे रिसिदेव, दशै रिसिदेव गरी तीन छोरा छन्। आफु हुँदै बुवाले छोरीलाई १ कठ्ठा जग्गा दिएर तीन दाजुभाईलाई कानुनी प्रक्रिया पुर्याएर दिएको जग्गामा आधा जग्गा दिनुपर्ने भन्दै कुटपिट गरेको आरोप पीडित परिवारले लगाएको छ। शनिबार कुटपीटले घाइते भएकालाई उपचार गर्न विराटनगरस्थित कोशी अस्पतालमा लगिएको थियो। उपचाररतलाई मन्जेले अस्पताल परिसरमा नै पसेर फेरि कुटपिट गरेको दशैले आरोप लगाएका छन्। घाइते ममता रिसिदेव, ध्रुवनारायण रिसिदेव, रामस्वरुप रिसिदेव र दशै रिसिदेवको टाउकोसहित हात र जिउभरि निलडाम छ। चारै जनाको टाउकोमा टाका लगाइएको छ। कुसमादेवी रिसिदेव, गुलादेवी रिसिदेव, मुसमा, लक्ष्मण रिसिदेव गम्भीर घाइते भएका छन्। दशैका अनुसार उपचार गराएर जिल्ला प्रहरी कार्यालयमा तत्काल उजुरी दिइएको थियो। भोलिपल्ट प्रहरीले मिल्न दवाव दिएको उनले बताए। दशैले आक्रमण नरोकिए पनि प्रहरीले कारवाही नगरेको बताए। प्रत्येक वर्ष मन्जे र उनका परिवारले खेतमा लगाएको बाली गुन्डागर्दी शैलीमा क्षति पुर्याउँदै आएको स्थानीयको भनाइ छ। स्थानीय रामेश्वर कामतले आफूहरुले नै प्रहरी बोलाएर दशै रिसिदेवको परिवारलाई जोगाएको बताए। मोरङ प्रहरीका प्रमुख विश्व अधिकारीले दुवैपक्ष घाइते भएकाले घाउ चेकजाँच गरेर कानुनी प्रक्रिया अनुसार कारवाही अघि बढाउने तयारी भएको बताए। उनले भने, ठाडो उजुरी आएपछि कुटपिट गर्नेलाई नियन्त्रणमा लियौं, तर अर्को पक्ष पनि घाइते भएकाले उचपार गर्न पठाएका हौं।' कुटपिटमा दुवै पक्षका घाइते भएकाले बुझेर प्रक्रिया बढाउने उनले बताए।"
"रगत बगायौं, सीमा जोगायौं","राजविराज : सीमास्तम्भहरू भत्केर जीर्ण भई नदीले बगाएर बेपत्ता छन्। मुख्य १२ वटा जंगे पिलरसहित सप्तरीमा ४५० वटा सीमास्तम्भ हराएपछि सप्तरीबारी सजीव जंगे पिलर बनेका छन्। छिन्नमस्ता गाउँपालिका ४ का ७१ वर्षीय आनन्दी यादवले भने, धेरै सीमा स्तम्भहरू हरायो, बगायो, कतिपय गायब पारियो तर हामीलाई पुरानो सीमा सबै थाहा छ। माथिको आदेश भन्दै भारतीय सीमा सुरक्षा बलले पछि सार्दै आएको बताएका उनले छातीमा मुड्की राख्दै भने, हाम्रो नेपाललाई भारतले धकेल्दै आएको छ, हामी पनि खडा छौं, रगत बगाउन तयार छौं। यो उनले त्यसै भनेका होइनन्। दक्षिण सीमावर्ती क्षेत्रका नेपालीले सीमाको रक्षाका लागि रगत बगाउँदै आएको इतिहास कोट्याउँदै यादवले थपे, २५ वर्ष अघि सीमा मिचेको विरोधमा उत्रिँदा लालापट्टीका किसुनदेव यादवको गोली लागेर मृत्यु भयो। सोही घटनामा धनपैत यादवको हातमा गोली लाग्यो, अरू पनि घाइते भए। नेपाली सीमामा आएर गोली प्रहार गरेर हत्या गरेको आरोपमा धेरै पछि पक्राउ परेका भारत बिहार सुपौल जिल्लाको कमलपुरका कैला यादव हाल राजविराज कारागारमा कैद छन्। पानीको धारभित्र मुख्य स्तम्भ नम्बर २२६ रहेको बताउँदै सप्तरीको छिन्नमस्ताका ७३ वर्षीय बमभोली राउत। तस्बिर : मनोहर पोखरेल तीन वर्षअघि भारतीय पक्षले गरेको लाठी एवं ढुंगा प्रहारबाट सप्तरीको तिलाठीका देवनारायण यादव, हर्षवद्र्धन कर्ण, सञ्जीव झा, रोशन झा, सुशील यादव र शंकरप्रसाद यादवलगायत घाइते भए। भारत बिहार सुपौल जिल्लाका कुनौलीवासीले घरखेत जोगाउने नाममा नेपाली भूमि तिलाठी डुबानमा पार्ने गरी २२३ नम्बरको मुख्य स्तम्भमै बाँध निर्माण गर्न थालेपछि रोक्न गएका तिलाठीवासीमाथि आक्रमण भएको थियो। एकतर्फी ढंगले ०७३ साउन १३ गते खाँडो नदीमा निर्माण गरिरहेको बाँध तिलाठीवासीले भत्काएपछि आक्रमणमा उत्रिएका भारतीयलाई रगत बगाएर पनि नेपालीले पछि हट्न बाध्य बनायो। सप्तरी मात्र नभई बाँकेको लक्ष्मणपुर बाँध र कलकलवा तटबन्ध, कपिलवस्तुको महलीसागर, रूपन्देहीको रसियावल, खुर्द र लोटन, नवलपरासीको लिटिल गण्डक, रौतहटको बागमतीलालबकैया लगायतका बाँध तथा तटबन्धका कारण नेपाली सीमावर्ती बस्ती र खेती हरेक वर्षायाममा डुबानमा पर्दै आएका छन्। सप्तरीको छिन्नमस्ता गाउँपालिका ४ र भारतको कमलपुर सीमामा नयाँ बनाएर राखिएको २२६ नम्बरको मुख्य स्तम्भ। तस्बिर : मनोहर पोखरेल भारतले बनाएको बाँधका कारण डुबानको विरोधमा दक्षिणवर्ती सीमामा बसेका नेपालीले सीमाक्षेत्रमा निरन्तर प्रदर्शन गर्दै आएका छन्। दसगजा क्षेत्रमा घरटहरा बनाउन नपाइने अन्तर्राष्ट्रिय नियमविपरित भारतले सप्तरीमा पर्ने दसगजामै बनाएको सुरक्षा चेकपोस्ट र टहरा नेपालीको विरोधपछि ०७२ मंसिर १६ गते हटायो। साविक बेल्ही गाविस ६ स्थित नेपालभारत सीमाको दसगजामा खडा भएको भारतीय सुरक्षा चेकपोस्टको दशगजामै गएर नेपालीले विरोध गरेपछि भारतीय सीमा सुरक्षा बल हटाउन बाध्य बन्यो। चेकपोष्ट भत्काउँदै एसएसबीका अधिकृत राजेन्द्र रायले गल्ती स्वीकारे। स्थानीय ७३ वर्षीय बमभोलि राउतले आफूले हेर्दाहेर्दै भारतीय पक्षले पिलर सारेर नेपालको जमिन मिचेको दाबी गरे। हेर्दा हेर्दै त्रियुगा खोला पारी रहेको तीनकुने स्तम्भ र २२६ नम्बरको स्तम्भ उखेलेर नेपालतर्फ सारिएको उनको भनाइ छ। भारतीय नागरिक राति आएर हाम्रो भागमा स्तम्भहरू गाड्थे, हामी दिउँसो उखेलेर पुरानै ठाउँमा राख्थ्यौं, राउत भन्छन्, लालापट्टी गाउँलाई भारतले घेरेर निल्न खोजेकै हो तर हामी रहुञ्जेल सम्भव छैन।"
भ्रमण वर्ष सफल बनाउन बैतडीमा राष्ट्रनिर्माण महोत्सव,"बैतडी : जिल्लाको पञ्चेश्वर गाउँपालिकाले भ्रमण २०२० लाई लक्षित गरेर राष्ट्रनिर्माण महोत्सव सञ्चालन गरेको छ । यही कार्तिक २१ गतदेखि सुरु भएको महोत्सवमा विभिन्न स्टल राखिएको गाउँपालिकाका प्रवक्ता दशरथ मंगोलाले बताए । उनले पञ्चेश्वर क्षेत्रका मात्रै नभएर जिल्लाका विभिन्न धार्मिक पर्यटकीय क्षेत्रको प्रचारप्रसारका लागि महोत्सव आयोजना गरेको बताए। सरकारले घोषणा गरेको भ्रमण वर्ष २०२० लाई सफल पार्न जिल्लाको दुर्गम क्षेत्रमा रहेका धार्मिक पर्यटकीय क्षेत्रको बारेमा सरोकारवालालाई जानकारी गराउन महोत्सवको आयोजना गरिएको गाउँपालिका अध्यक्ष गोरखबहादुर चन्दले बताए । उनले भने, 'हामीले बैतडीका धार्मिक तथा पर्यटकीय क्षेत्रको बारेमा स्थानीय सरोकारवाला, सरकारका मन्त्रीलाई जानकारी गराउन महोत्सवको आयोजना गरेका हौं।' महोत्सवको कार्तिक २१ गते परराष्ट्रमन्त्री प्रदीप ज्ञवालीले उद्दघाटन गरेका थिए । मन्त्री ज्ञवालीले उद्घाटन गरेको महोत्सवमा प्रत्येक दिन प्रदेश सरकारका मन्त्री पनि सहभागी हुँदै आएका छन् । महोत्सव केही दिनअघि सहभागी भएका सुदूरपश्चिम प्रदेश सरकारका उद्योग,पर्यटन, वन तथा वातावरण मन्त्री माया भट्टले महोत्सवले धार्मिक पर्यटकीय क्षेत्रको विकासमा सहयोग पुर्याउने विश्वास व्यक्त गरिन् । उनले भनिन्, 'सुदूरपश्चिम प्रदेश पर्यटकीय सम्भावना बोकेको क्षेत्र हो । यो क्षेत्रमा भएका धार्मिक पर्यटकीय क्षेत्रको प्रचारप्रसार गर्न सके यो प्रदेश आर्थिक हिसाबले सबल प्रदेश बन्ने छ।' महोत्सवमै आइतबार पुगेका सुदूपश्चिम प्रदेशका भौतिक पूर्वाधार मन्त्री पठानसिंह बोहराले महोत्सवले भौतिक क्षेत्रको विकासमा टेवा पुर्याउने । उनले भने, 'महोत्सवका कारण यो क्षेत्रमा भएका समस्याका बारेमा जानकारी लिन पाइएको छ । समस्या समाधानका लागि प्रदेश सरकारले पहल गर्नेछ।' मंसीर २ गते सम्म चल्ने महोत्सवमा हरिशशरण महाराजले प्रवचन दिइरहेका छन् । पञ्चेश्वर क्षेत्रमा रहेका पञ्चेश्वर, गणमेश्वर, देवताल लगायतका प्रसिद्ध धार्मिक पर्यटकीय क्षेत्रको प्रचारमा महोत्सवले टेवा पुग्ने गाउँपालिकाले जनाएको छ।"
जाडो छल्न उपल्लो मुस्ताङका स्कुल बेसी झरे,"जोमसोम : समुन्द्री सतहदेखि करिव ५ हजार मिटरको उचाइमा अवस्थित उपल्लो मुस्ताङमा सञ्चालित शैक्षिक संस्थाहरु घुम्ती कक्षा सञ्चालन गर्न बेसी झरेका छन् ।हिउँदसँगै उपल्लो मुस्ताङमा चिसो ह्वात्तै बढेकाले जाडो छल्न यी सामुदायिक तथा गुम्बा स्कुल बेसी झर्न बाध्य भएका हुन् । उपल्लो मुस्ताङको उत्तरी लोमान्थाङमा १० वटा सामुदायिक स्कुल र ४ वटा गुम्बा स्कुल छन् । शिक्षा विकास तथा समन्वय ईकाई कार्यालय मुस्ताङका अनुसार लोमान्थाङ गाउँपालिकाका पूरै स्कुल कार्तिक १३ गते घुम्तीका लागि बेसी झरेका हुन् । लोमान्थाङबाट झरेका स्कुलले २ समूह बनाएर विद्यार्थी अस्थायी मर्ज गरी घुम्ती कक्षाको व्यवस्थापन गरेका हुन् । जसअन्तर्गत दिव्यदीप मावि छोसेर, बालकल्याण आबि न्यानोल र सम्जुङ आबि सम्जुङ गरी ३ वटा स्कुलले कार्तिक १४ गतेबाट संयुक्त घुम्ती कक्षा सुरु गर्न पोखरा झरेका छन् । यस्तै, सोही पालिकाको दिव्यज्ञान आबि चुम्जुङ, सरस्वती न्याम्डो, भकृटी किम्लिङ, बिरेन्द ठिङ्गर, जनप्रभात फुवा र बुद्ध आबि न्याङडोल गरी ६ स्कुलले विद्यार्थी मर्ज गरी पोखराको हेम्जामा घुम्ती कक्षाको पढाइ सुरु गरेको शिक्षा विकास तथा समन्वय इकाइ प्रमुख टंकराज बरालले जानकारी दिए । उनका अनुसार लोमान्थाङबाट झरेका २ घुम्ती समूह स्कुलले हिउँदे कक्षा सञ्चालन गर्न पोखरामा भवन समेत बनाइसकेका छन् । यस्तै, लोमान्थाङ पालिकामा रहेका मञ्जुश्री गुम्बा, निफुक नाम्डोल गुम्बा, पाल नाम्ग्याल गुम्बा र महाकरुणा शाक्यापा गुम्बा गरी ४ वटा गुम्बा स्कुल पनि घुम्तीका लागि बेसी झरेको बरालले जानकारी दिए । उपल्लो मुस्ताङकै लोघेकर दामोदरकुण्ड गाउँपालिकाका ८ सामुदायिक स्कुलमध्ये ६ वटा स्कुल घुम्तीमा झरेका छन् । चराङ आबि चराङ, मराङ आबि मराङ, ढाक्मर आबि ढाक्मर, शालिग्राम आबि ताङ्ग्या, यारा आबि यारा र घारा आबि घारा गरी ६ वटा स्कुलका विद्यार्थी एकै ठाउँमा मर्ज गरी घुम्ती कक्षा सञ्चालन गर्न बेसी झरेका हुन् । संयुक्त घुम्ती कक्षा सुरु गर्न कार्तिक १३ गते ६ वटा स्कुल बेसी झरेका हुन् भने जनज्योति आबि घिलिङ र घमी आबि भने मंसिर १२ गते बेसी झर्ने घमी आविका प्रअ अमन धितालले जानकारी दिए । घुम्तीमा रहेका सबै स्कुलले पुस १ गते नयाँ शैक्षिक सत्रको पढाइ सुरु गर्ने जनाएका छन् । मुस्ताङका घुम्ती कक्षा सञ्चालन गर्ने स्कुललाई स्थानीय तहले समेत आवश्यक रकम छुट्याउने गरेको छ । नेपाल सरकारबाट स्वीकृति प्राप्त गरेका गुम्बा स्कुललाई सरकारले अनुदान वापत बर्सेनि बजेट बिनियोजन गर्ने गरेको छ । यी गुम्बा स्कुललाई पाठ्यपुस्तक खरिद तथा शिक्षक व्यवस्थापन गराउन सरकारले रकम उपलब्ध गर्ने गरेको हो । जिल्लाका ८ गुम्बा स्कुलले सरकारी मान्यता प्राप्त गरेका छन् । यी स्कुलले सरकारले निर्धारण गरेको ५ वटा पाठ्यक्रम समावेश गर्नुपर्ने मापदण्ड तोकिएको छ । मुस्ताङमा ५४ वटा सामुदायिक स्कुल छन् । जसमा हिउँदयामको जाडो छल्न उपल्लो मुस्ताङका शैक्षिक संस्था बेसी झरे पनि बाँकी स्कुल पुसदेखि माघ मसान्तसम्म बन्द हुन्छन् । थासाङ र घरपझोङ र वारागुङ गाउँपालिकाका स्कुललाई हिउँदे बिदा दिने गरिएको कार्यालयले जनाएको छ ।"
डा केसीलाई लैजान खोज्दा डडेलधुरामा तनाव,"धन भण्डारी डडेल्धुरा : डडेल्धुरामा १८ गत्ते देखि अनसनरत डा गोविन्द केसीलाई स्वास्थ्यमा समस्या भएको भन्दै भएको भन्दै प्रहरीले जवरजस्ती लैजान खोजेको छ। जिल्ला प्रहरी कार्यालय डडेल्धुराबाट प्रहरी नायब उपरीक्षक दधिराम न्यौपानेको नेतृत्वमा खटिएको टोलीले माथिको आदेश भन्दै केसीलाई अन्यत्र लाजे खोजेको हो। आफूसँग कुनै सल्लाह नगरी प्रहरी परिचालन गरी लैजान खोज्नु गुण्डागर्दी प्रवृत्ति भएको डा केसीले आरोप लगाएका छन्। उनले भने म जनताका लागि अनशन बस्न आएको हुँ मेरा माग पुरा गर अनशन तोड्छु। डा केसीको अवस्था नाजुक भएको चिकित्सकहरुले जानकारी दिएका छन्। उनलाई आईसीयूमा नराखे जतिबेला जे पनि हुनसक्छ उनको सहयोगका लागि आएकी डासुस्मा कार्कीले भनिन्। डा गोविन्द केसिको शरीरमा चिनी र नुनको मात्रा घट्दै गएको र मुटुको धडकन बढिरहेकाले हृदयधातको खतरा रहेको कार्कीले जानकारी दिइन्। डा केसीको सहयोगका लागि काठमाडौंबाट डाक्टरको टोली आएको भएपनि उपकरण अभावमा यहाँ राख्न उचित नभएको उनीहरुको भनाइ छ। केही अनशन बसेको सोमबार ८औं दिन हो मेरो स्वास्थ्यका बारेमा मलाई थाहा हुन्छ, कुन स्थानमा लैजाले केका लागि लैजाने कुरा सार्वजनिक नगरी निरंकुस पारा देखाउने। कुसीले आक्रोश पोखे। म जनताको सेवक हुँ, प्रहरी पनि सेवक हो भन्दै केसीले प्रहरीलाई प्रधानमन्त्री ओलीको दासत्व जीवन नबिताउनु भनी आग्रह गरे। डाकेसीलाई लैजान खोज्दा उनका समर्थकले अवरोध गरिरहेका छन्। केसीका समर्थकले सडकमा टायर बालेर चक्काजाम गरेका छन्।"
चुरे क्षेत्रमा बाह्रै मास अवैध उत्खनन्,"विराटनगर : मोरङको केराबारी गाउँपालिका ८ स्थित वन क्षेत्र भएर बग्ने खदम खोलामा अवैध उत्खनन् गरिरहेको फेला परेपछि प्रहरीले गत शनिबार तीनवटा जेसिबी नियन्त्रणमा लियो। निषेधित क्षेत्रमा उत्खनन् गरिरहेको अवस्थामा चालक केराबारी ३ का २५ वर्षीय विक्रम याक्खा, उदयपुरको त्रियुगा नगरपालिका १ का १९ वर्षीय भीमराज विष्ट र दाङ तुलसीपुर नगरपालिका ५ का २८ वर्षीय भूपेन्द्र डाँगी पनि पक्राउ परे । एकैपटक नियन्त्रणमा लिइएका को १ क १७४०, को १ क १४६६ र को १ क ३१५९ नम्बरका जेसिबी स्थानीय स्तरमा गुण्डागर्दी र असुलीको धन्दा चलाउँदै आएका मखन तामाङ, प्रकाश घिमिरे र मोहन लिम्बूको रहेको प्रहरीले जनाएको छ । नियन्त्रणमा लिइएका जेसिबीसहित चालकविरुद्ध सोमबार वन ऐन २०७६ को दफा ४९ को कसुरमा कारबाहीका लागि म्याद थप गरेर अनुसन्धान अघि बढाइएको शव डिभिजन वन कार्यालय केराबारीका प्रमुख विक्रम अमात्यले बताए । 'पक्राउ परेका जेसिबीलाई तत्काल छाड्नका लागि ठूलै राजनैतिक दबाव आएको थियो, 'स्रोतले भन्यो, 'दबावका बाबजुत कारबाही अघि बढाइएको छ ।' एक प्रहरीकाअनुसार कारबाही गर्ने भएपनि जिल्ला समन्वय समितिमा बुझाउनु पर्ने दबाव पनि आएको थियो । तर वन कार्यालयले वन ऐनअन्तर्गत मुद्दा चलाउन अनुसन्धान अघि बढाएको अमात्मको भनाइ छ । त्यस्तै वन क्षेत्रबाट अवैध रुपमा उत्खनन् गरिएका ढुंगा लोड गर्दै गर्दा लेटाङ नगरपालिका ६ स्थित चिसाङ खोलाबाट प्रहरीले शुक्रबार को २ त ३०१७, को २ त ६९०० र को ३ त ८६ नम्बरका ट्याक्टरलाई नियन्त्रणमा लियो । वन क्षेत्रबाट नियन्त्रणमा लिइएका ट्याक्टरलाई १५ हजार रुपैयाँका दरले जरिवाना गर्दै जिल्ला समन्वय समिति मोरङले छाडिदिएको इलाका प्रहरी कार्यालय लेटाङका प्रहरी निरीक्षक अशोककुमार जवेगुले बताए । उनले वन एवं चुरे क्षेत्रका खोलामा हुने अवैध उत्खनन् नियन्त्रणका लागि निगरानी बढाएर उत्खनन् गर्नेलाई कारबाहीको दायरामा ल्याउने काम भइरहेको बताए। मोरङको केराबारी गाउँपालिका र लेटाङ नगरपालिकामा वन क्षेत्र भएर बग्ने खोलामा बाह्रैमास अवैध उत्खनन् हुने गरेको पाइएको छ । वन तथा चुरे उत्खनन्का लागि निषेधित क्षेत्र हुन् । राष्ट्रिय वन क्षेत्र भएर बग्ने खदम, मुगु, हुर्हुरे, भलुवा, चिसाङ लगायतका खोलाबाट सबैभन्दा बढी अवैध उत्खनन् हुने गरेको स्थानीय बासिन्दाले बताए । प्राय सबैजसो खोलामा रातको समयमा जेसिबी, टिपर र ट्याक्टर प्रयोग गरेर उत्खनन् हुने गरे पनि नियन्त्रणमा आउन सकेको छैन । उत्खनन्मा प्रयोग गरिएका साधनलाई प्रहरीले पक्राउ गरेर कारबाहीका लागि बुझाउने गरे पनि सम्बन्धित स्थानीय तह वा जिल्ला समन्वय समितिले सामान्य जरिवाना मात्रै गरेर छाडिदिँदा समस्या भइरहेको चुरे संरक्षण समिति केराबारीका अध्यक्ष बलबहादुर भुजेलले बताए । उनकाअनुसार चुरे क्षेत्रमा पनि उत्तिकै उत्खनन् भइरहेको छ । 'अवैध उत्खनन् गर्ने सवारी साधन जफतसम्म गर्ने अधिकार हुँदा हुँदै सामान्य जरिवाना मात्रै गरेर छाड्ने गरिएको छ,' उनले भने, 'सहजै उत्मुक्ती पाउने गरेका कारण वन एवं चुरे क्षेत्रमा हुने अवैध उत्खनन् र दोहन रोकिएका छैनन् ।' भुजेलले गुण्डागर्दी र राजनैतिक आडमा अवैध उत्खनन्ले सीमा नाघ्दा बाढी, पहिरो र भूक्षययको जोखिम बढेको बताए । उनकाअनुसार ढुंगा, बालुवा र माटोको अवैध उत्खनन्ले सीमा नाघेको छ । चोरी गरेर उत्खनन् गर्दै स्टकमा राखिएका ढुंगा, बालुवा र माटो बिक्रीका लागि अन्यत्र लैजानलाई स्थानीय तहले नै अनुमति दिने गरेको उनको भनाइ छ । 'यहाँ जनप्रतिनिधि नै टिपर र ट्याक्टर व्यवसायी छन्,' भुजेलले भने, 'अनि बाह्रैमास हुने अवैध उत्खनन् नियन्त्रण गर्न कसले चासो दिने ?' उनले अवैध उत्खनन्को सहयोगीका रुपमा चुरे क्षेत्रका स्थानीय तह देखिएको बताए । वन ऐन २०७६ को दफा ४९ को 'झ' बमोजिम वन क्षेत्रबाट बग्ने नदीबाट ढुँगा, गिट्टी, बालुवा र माटो झिक्ने, गोल वा चुन पेल्ने तथा यी वस्तुबाट अरु तयारी माल बनाउने वा संकलन गर्ने र खनिज पदार्थ निकाल्ने तथा संकलन गर्ने कार्य गर्न प्रतिबन्ध लगाइएको छ । यदि गरेमा यही ऐनको दफा ५० को उपदफा ६ मा विगो अनुसार फरकफरक मागदावी गर्न सकिने व्यवस्था छ । वन प्रमुख अमात्यकाअनुसार न्यूनतम एक हजारदेखि अधिकतम पाँच लाखसम्म विगो मागदावी गर्न सकिने छ । पाँच लाखभन्दा बढी जतिसुकै विगो भए पनि दुई वर्षसम्म कैद अथवा विगोको दोब्बर जरिवाना वा दुवै सजाय हुन सक्ने कानुनी व्यवस्था रहेको उनले बताए । त्यस्तै उत्खनन्मा प्रयोग गरिएका साधन पनि जफत गर्न सकिने व्यवस्था छ । तर स्थानीय तहले साधन जफत र अरु कारबाही नगरिकन सामान्य जरिवाना मात्रै गरेर छाडिदिने गरेका कारण अवैध उत्खनन्ले प्रसय पाउने गरेको भुजेलको भनाइ छ । 'कतिपयलाई पहुँचका भरमा बिना कारबाही छाड्ने गरिन्छ,' उनले भने, 'कारबाही गरिहाले पनि सामान्य जरिवाना भन्दामाथि हुँदैन ।' उनले अवैध उत्खनन् र प्रकृतिक स्रोतमाथिको दोहन रोक्न पटकपटक आग्रह गरिए पनि सम्बन्धित पक्षले वास्ता नगरेको बताए । त्यही भएर तस्करीमा संलग्न गिरोहको मनोवल बढेर पुनः अवैध उत्खनन्मा लाग्ने गरेको अध्यक्ष भुजेलको भनाइ छ । सम्बन्धित स्थानीय तहहरूले ठेक्का लगाएपछि मात्र निर्धारित मापदण्ड अनुसार खोलाजन्य पदार्थ निकाल्न पाउने नियम रहे पनि त्यसको उल्लंघन गर्दै अवैध उत्खनन् हुने गरेको हो । खोला क्षेत्र ठेक्का लागे पनि वन र चुरे क्षेत्रमा उत्खनन् गर्नै नपाइने वन प्रमुख अमात्यले बताए । केराबारी७ का वडाध्यक्ष नारायणकुमार लिम्बूले गाउँपालिका भएर बग्ने खोलाहरु एक महिनाअघि ठेक्का लागे पनि उत्खनन् क्षेत्र भने छुट्याइनसकेको बताए । 'खोला ठेक्का लागे पनि क्षेत्र छुट्याइसकेपछि अनुमति लिएर मात्रै उत्खनन् गर्न पाइन्छ,' उनले भने, 'तर त्यत्तिकै वन तथा चुरे क्षेत्रबाट ढुंगा, गिट्टी, माटो र बालुवाको अवैध उत्खनन् एवं चोरी तस्करी भइरहेको पाइयो ।'उत्खनन् गर्ने कोही कसैले पनि गाउँपालिकासँग उत्खनन्को अनुमति नलिएको लिम्बूले बताए ।"
ठगी आरोपमा अघोरी बाबाकी श्रीमती पक्राउ,"काठमाडौं : सामाजिक सञ्जलामा अघोरी बाबा भनेर चर्चित विजय केसीकी श्रीमती शारदा पाण्डेलाई प्रहरीले नियन्त्रणमा लिएको छ।ठगी गरेको आरोपमा उजुरी परेपछि बाबाकी श्रीमतीलाई प्रहरीले नियन्त्रणमा लिएको हो। उजुरीका आधारमा बाबकी श्रीमतीलाई सोमबार नियन्त्रणमा लिएको महानगरीय प्रहरी परिसर काठमाडौंका प्रहरी प्रवक्ता होविन्द्र बोगटीले जानकारी दिए । 'ठगी गरेको आरोपमा बाबाकी श्रीमतीविरूद्ध उजुरी परेको थियो । उजुरीकै आधारमा छलफलका लागि यहाँ ल्याइएको हो', प्रहरी प्रवक्ता होविन्द्र बोगटीले भने।"
सिन्धु धानमा पनि लागेन बाला,"गुलरिया : नेपाल सरकारबाट सूचिकृत गरीमा वर्णशंकर जातको गरिमा धानसँगै सिन्दुर जातको धानमा पनि बर्दियाका किसान ठगिएका छन् । बीउ वितरक कम्पनीले प्याकेजिङ्गमा बदमासी गरेपछि राजापुरका किसान सिन्दुर जातको धानमा समेत ठगिएका हुन् । राजापुर क्षेत्रमा गरिमा जातसँग मेलखाने सिन्दुर जातको धान लगाएका किसान समयमै नपसाएपछि पीडित बनेको प्रधानमन्त्री कृषि आधुनिकिकरण परियोजना कार्यान्वय ईकाई धान सुपरजोन राजापुरका वरिष्ठ कृषि अधिकृत डाक्टर तपेन्द्रबहादुर शाहले बताए । उनले भने,' गरिमाको जस्तै सिन्दुर धान लगाउने किसान मर्कामा परेका छन् ।' परियोजनाले पीडित किसानबाट तथ्यांक लिइरहेको छ । 'हालसम्मको तथ्यांकअनुसार राजापुर क्षेत्रमा ९६ हेक्टर क्षेत्रफलमा सिन्दुर जात र ४४ हेक्टरमा गरिमा गरी १ सय ४० हेक्टर क्षेत्रफलमा बीउले धोका दिएको पाएका छौं। उनले थपे,' १ सय २४ जना सिन्दुर रोप्ने किसान र ६० जना गरिमा रोप्ने किसान गरी १ सय ८४ जना किसानले हामीलाई तथ्यांक बुझाउनु भएको छ । तथ्यांक आउने क्रम जारी छ ।' बर्दियाको ठाकुरबाबा क्षेत्रका किसान पनि गरिमा जातको धानबाट पीडित बनेका छन् । जसअनुसार करिब २५ विगाहा क्षेत्रफलमा लगाइएको गरिमा जातको धान नपसाएपछि ठाकुरबाबा क्षेत्रका किसान पनि मर्कामा छन् । अधिकृत शाहले भने,' धानको डीएनए परिक्षणको रिपोर्टसँग गरिमाको मेल खाएन । जसबाट प्याकेजिङ्ग अनुसारको बीउ नभई अन्यजातको (नक्कली बीउ) राखिएको प्रमाणित हुन्छ। उनले थपे, ' यस्तो अवस्थामा पीडित किसानले क्षतीपूर्ति पाउनुपर्छ । बीउ खरिद गरेका किसान चनाखो बन्नुपर्ने उनको भनाई छ । बीउ खरिद गरेर धान छरेपछि त्यसको प्याकेट, बिललगायत थोरै बीउ पनि धान नकाटुन्जेलसम्म सुरक्षित राख्नुपर्ने शाहले बताए । व्यापारीको बदमासीले गरिमा र सिन्दुर धान लगाउने किसान ठगिएको उनको दावी छ । बीउ विजन नियमावली ०५९ को दफा ३६ अनुसार कसैले बिक्री गरेको बीउ विजनको गुणस्तर र गलत सूचनाका कारण कसैलाई आर्थिक नोक्सानी भए मूल्यांकन समितिको मूल्यांकन सिफारिसका आधारमा सम्बन्धित पक्षले कृषकलाई क्षतिपूर्ति दिनुपर्ने प्रावधान छ। देशकै धान सुपरजोन क्षेत्र राजापुरमा १६ हजार हेक्टर क्षेत्रफलमा गरिने धानखेतीबाट ६३ हजार मेट्रिक टन धान उत्पादन हुन्छ । यस वर्ष बीउले धोका दिएपछि २ दशमलव ०३ प्रतिशत उत्पादकत्व घट्ने अनुमान जोन कार्यालयको छ। यसवर्ष बर्दियामा धान उत्पादन घट्ने निश्चित छ । प्राकृतिक रुपमा गवारो किराको प्रकोप झेलिरहेका किसान व्यापारीबाट ठगिएपछि दोहोरो पीडामा रहेको अधिकृत शाहको भनाई छ। बर्दियाको राजापुर क्षेत्रमा मकवानपुर जातको धान लगाउने गरिएता पनि किसानको छिटो तयार हुने धान खेतीतर्फ आर्कषण बढ्दा यस्तो स्थिति आएको हो । चाँडै धान काटेर अन्य खेती गर्ने मनसायले राजापुर क्षेत्रका किसान अन्य जाततर्फ आर्कषित भएका हुन् ।"
"सुनको भाउ फेरि बढ्यो, कति पुग्यो तोलाको?",काठमाडौं : नेपाली बजारमा सुनको मूल्य २ सय रुपैयाँले बढेको छ। सोमबार तोलामा २ सयले बढेर ७१ हजार २ सय रुपैयाँमा कारोवार भइरहेको नेपाल सुन चाँदी महासंघले जनाएको छ। आइतबार तोलामा ४ सय बढेर ७१ हजार रुपैयाँमा कारोबार भएको थियो। आज तेजावी सुनको मूल्य ७० हजार ९ सय रुपैयाँ कायम गरिएको छ। यस्तै चाँदीको मूल्यमा पनि वृद्धि भएको छ। चाँदी तोलाको ८४५ रुपैयाँमा कारोबार भइरहेको छ।आइतबार चाँदी ८४० रुपैयाँमा किचबेच भएको थियो।
आज किरात धर्मगुरु फाल्गुनन्दको जन्मजयन्ती : विभिन्न कार्यक्रम गरी मनाइँदै,"ताप्लेजुङ : किरात धर्माबलम्वीले सोमबार धुमधामका साथ धर्मगुरु फाल्गुनन्द लिङ्देनको जन्मजयन्ती मनाइरहेका छन् । ताप्लेजुङ, पाँचथर, इलाम, झापा, तेह्रथुमसहित प्रदेश १ का अघिकांश जिल्लामा कार्यक्रम भइरहेको छ। सोमबार विभिन्न जिल्लामा किरात धर्म तथा साहित्य उत्थान संघको आयोजनामा विभिन्न कार्यक्रम भइरहेका छन् । संघका ताप्लेजुङ सचिव ज्ञानु फुरुम्बो लिम्बूका अनुसार फुङलिङ नगरपालिकाको काहुलेस्थित किराँत हाङसाम माङहिममा (मन्दिर) शुभकामना आदानप्रदान तथा महागुरुको जीवनीबारे अन्तरक्रियाको आयोजना गरिएको छ । त्यसअघि फुङलिङ बजारमा जातिय झाँकीसहितको र्याली निकालिएको छ। संघले आइतबार कविता प्रतियोगिता गरेको थियो । इलामको माङसेवुङसहित विभिन्न स्थानमा कार्यक्रम भइरहेका छन् । तेह्रथुममा पनि कार्यक्रम भइरहेको छ। १९ स्थानीय तहमा विदा नेपालका १६ औं राष्ट्रिय विभूति तथा समाज सुधार महागुरु फाल्गुनन्द लिङ्देनको जन्मजयन्तीको अवसर पारेर प्रदेश १ का १९ तहले विदा दिएका छन् । फाल्गुनन्दको १ सय ३५ औं जन्मजयन्तीमा लिम्बू जातिको बाहुल्य रहेका तहले सोमबार सार्वजनिक विदा दिएका हुन् । ताप्लेजुङको फुङलिङ नगरपालिकासहित मेरिङ्देन, फक्ताङलुङ, सिदिङ्वा र आठराई त्रिवेणी गाउँपालिका, पाँचथरको फिदिम नगरपालिका, फल्गुनन्द, हिालिहाङ र मिक्लाजुङ गाउँपालिकाले सार्वजनिक विदा दिएको बताएका छन् । त्यस्तै विदा दिनेमा झापाको दमक र सिवसतासी नगरपालिका, कमल गाउँपालिका र बुद्धशान्ती गाउँपालिका पनि छन् । उता इलामका पनि ४ तहले विदा दिने निर्णय गरेका छन् । चुलाचुली, फाकफोकथुम र फाल्गुनन्दको जन्मस्थान रहेको माङ्सेवुङ गाउँपालिका तथा माई नगरपालिकामा सोमबार सार्वजनिक विदा छ । गाउँ कार्यपालिकाको बैठकले बिदा दिने निर्णय गरेको गाउँपालिका प्रमुख सरोज एभेङ लिम्बुले बताए । 'विसं १९९३ मा महागुरु फाल्गुनन्दले तपस्या गरेको ठाउँ फक्ताङलुङ हाम्रै गाउँपालिकामा पर्छ, सोहि अनुसार गाउँपालिकाको नाम पनि राखेका छौं, एभेङले भने, 'गत वर्षदेखि विदा दिन थालेका हौं ।' आफ्नो अधिकारको प्रयोग गर्दै नगरपालिकाले दुई वर्षअघिदेखि नै फाल्गुनन्द जयन्तीको दिन विदा दिन थालेको फुङलिङ नगरपालिकाका मेयर छत्रपति प्याकुरेलले बताए । 'यो सबै धर्मको सम्मान हो,' मेयर प्याकुरेलले भने, 'स्थानीय सरकारले सबै धर्म र जातिको सम्मानका लागि सार्वजनिक विदा दिने निर्णय गरेको हो।' गत वर्षको नगरसभाबाटै सार्वजनिक बिदा दिने निर्णय गरिएको दमक नगरपालिकाका प्रमुख रोमनाथ ओलीले जानकारी दिए । 'फाल्गुनन्दले विकास गरेको किराँती संस्कृति हाम्रो सम्पति हो,' ओलीले भने, 'त्यसैले प्रत्येक वर्ष विदा दिन्छौं।' संविधानको संविधानको अनुसूची ८ बमोजिम प्राप्त एकल अधिकारको प्रयोग गर्दै विदा दिएको फल्गुनन्द गाउँपालिकाका निमित्त अध्यक्ष दवित्रादेवी आङ्देम्बेले बताइन् । तेह्रथुमको फेदाप गाउँपालिकाले पनि आइतबार सार्वजनिक विदा दियो । सभ्यता र संस्कृतिको सम्मानमा प्रदेश सरकारले नै विदा दिनुपर्ने किराँत धर्म तथा साहित्य उत्थान संघ तेह्रथुमका अध्यक्ष राजकुमार लिम्बुको भनाई छ । 'प्रदेश सरकारले आफ्नो भाषा, संस्कृतिको संरक्षण र विकासमा चासो नदिनु दुःखद हो,' उनले भने । स्थानीय सरकार संचालन ऐन २०७४ मा भाषा, संस्कृति र ललित कलाको संरक्षण र विकासका लागि स्थानीय सरकारले विभिन्न कार्यक्रमहरु गर्न सक्ने व्यवस्था छ । सोहि अनुसार स्थानीय स्तरमा प्रचलित किराँत धर्मका धर्म गुरुको जन्मजवन्तिका दिन विदा दिइएको आठराई त्रिवेणी गाउँपालिका अध्यक्ष विश्वनाथ सिटौलाले बताए। इलामको माङसेवुङ गाउँपालिका फाल्गुनन्दको जन्मस्थान, फाकफोकथुम आश्रम बनाएर बसेको र देउमाई नगरपालिका ज्ञान हासिल गरेको स्थान हुन् । पूर्वको लिम्बुवानी समाजकका सुधारक, मुन्धुम (किराँत वेद) को संरक्षण कर्ता तथा धार्मिक अगुवाका रुपमा फाल्गुनन्द लिङ्देनलाई चिनिन्छ । विंस १९४२ साल कातिक २५ गते इलामको माङ्स्वुङमा फाल्गुनन्दको जन्म भएको थियो । किराँती संस्कृतिको सुधारका लागि महत्वपूर्ण भूमिका खेलेको भन्दै नेपाल सरकारले २०६६ साल मंसिर १६ गते उनलाई विभूति घोषणा गरेको थियो । फुल्गुनन्दको मृत्यु २००५ साल चैत २२ गते ६६ वर्षको उमेरमा पाँचथरको इम्वुङमा भएको थियो।"
"बलात्कृत बालिकाको गर्भपतन, मन्त्रीले भेटिन् पीडित","काठमाडौं : महिला, बालबालिका तथा ज्येष्ठ नागरिकमन्त्री थममाया थापा अछामकी १२ वर्षीया बालिका भेट्न थापाथलीस्थित प्रसूतिगृह पुगेकी छन्। अविवाहित बालिका पाँच महिनाकी गर्भवती थिइन्। बौद्धिक अपांगसमेत रहेकी बालिकाको शुक्रबार गर्भपतन गरिएको छ। भर्खरै गर्भपात गराएकी बालिका तंग्रिन बाँकी छ। उनी हाँस्छिन् र भेट्न आएकाको कुरा सुनिरहन्छिन्। जंगलमा खेल्न जाँदा गत महिना उनलाई कुकुरले टोकेको थियो। उपचारका लागि गाउँलेले नजिकैको बयलगाडा अस्पताल पुर्याए। रेबिजको सुई तीन दिन लगाएपछि उनको पेट सुनिन थाल्यो। पछि उनको स्वाथ्य जाँच गर्दा पाँच महिनाको गर्भ रहेको पत्ता लाग्यो। बालिकाको बलात्कार भएको हुनसक्ने भन्दै उनैले पहिचान गराएका दुई जनालाई प्रहरीले पक्राउ गरेको छ। प्रसुती गृहमा रहेको लैिक हिंसा सम्बन्धी एकद्वर संकट व्यवस्थापन केन्द्र (ओसीएमसी) का निर्देशक प्राडा जागेश्वर गौतमले बालिका अहिले स्वस्थ रहेको जानकारी मन्त्री थापालाई दिएका छन्। गर्भपात गराउँदा ज्यानको जोखिम हुने भए पनि बालिकाको हकमा त्यस्तो भएन उनको स्वास्थ्य ठीक छ, उनले भने। बालिकाको स्वास्थ्य अवस्था हेरेपछि मन्त्री थापाले बालिकालाई पुनस्र्थापित गर्न र उपचारमा लाग्ने खर्च मन्त्रालयले नै बेहोर्ने बताइन्। बालिका पूर्ण स्वस्थ्य हुन लाग्ने खर्च र उनलाई कसको जिम्मा लगाउने भन्ने विषयमा हामी छलफल गर्दैछौं मन्त्री थापाले भनिन्। पीडित बालिकाका आमा बुबा पनि बौद्धिक अपांग छन्। थप उपचार र हेरचाहको लागि आशा नेपाल गोदावरी नामक संस्थाले उनलाई आ श्रय दिने भएको छ। आइतबार प्रसूतिगृहसँग र सम्बन्धित मन्त्रालयको अनुमति लिएर बालिकालाई आशा नेपालको जिम्मा लगाइएको इन्चार्ज सुकुमाया लामाले बताइन्। बालिकाका ठूलोबुबा कृष्णबहादुर बोहराको आर्थिक अवस्था निकै कमजोर छ। काठमाडौंसम्म आउन गाउँको वडा कार्यालयले दिएको २० हजार पनि सकिइसकेको छ, उनी भन्छन्, नानीको थप उपचार गराउन हामी सक्दैनौं। सम्भव भए उनलाई कसैको जिम्मा लगाउन चाहन्छौं। पीडित बालिका बौद्धिक अपांग भएकीले गाउँको स्कुलमा पढ्न सकिनन्। पढ्ने वातावरण पनि कसैले मिलाइ दिएन। उनलाई स्कुल भर्ना गर्न चाहेको समेत बोहराले बताए। प्रसूतिगृहमा वार्षिक ३० हजार गर्भवती भर्ना हुन्छन्। डेलिभरी नै २२ हजार हुन्छ। लैंगिक हिंसाबाट गर्भवती भएका मात्र प्रसूतिगृहमा वार्षिक ४० जनाको हाराहारीमा आउने गरेका छन्। अपराध अनुसन्धान विभागअन्तर्गत महिला तथा बालबालिका सेवा निर्देशनालयको तथ्यांकअनुसार आर्थिक वर्ष ०७४७५ मा घरेलु हिंसा पछि सबैभन्दा बढी जबर्जस्ती करणको संख्या बढी छ। ०७४७५ मा जबर्जस्ती करणीको संख्या १ हजार ४ सय ५३ छ। विभागको तथ्यांकअनुसार जबर्जस्ती करणीमा महिला तथा बालिका परेका छन्। ११ वर्षदेखि १६ वर्ष उमेर समूहका पीडित ५ सय ९० छन्। सातै प्रदेश र उपत्यकाको पीडितको तथ्यांक हेर्ने हो भने बालिका ८ सय ५१ र महिला ६ सय १२ छन्। जसमा प्रदेश १ बाट सबैभन्दा धेरै २ सय २१ बालिका र १ सय ६३ महिला पीडित छन्।"
जापान गएपछि अड्डा नफर्किने सेनाका मेजर बर्खास्त,काठमाडौं : दुई वर्षे अध्ययन बिदामा जापान गएका नेपाली सेनाका प्राविधिक मेजर रामचन्द्र तिवारी तोकिएको समयमा कार्यालयमा हाजिर नभई भागेपछि जागिर खोसिएको छ । सैनिक अदालतले भगौडा र अनुशासन तथा आचरणसम्बन्धी कसुर गरेको ठहर गर्दै उनलाई जागिरबाट बर्खास्त गर्ने निर्णय गरेको हो । उनी २०७३ चैत १८ गते दुई वर्षका लागि पोस्ट डक्ट्रल को अध्ययन गर्न बेतलबी बिदामा जापान गएका थिए । दुई वर्षपछि कार्यलयमा हाजिर हुनुपर्ने सर्त भए पनि आफूखुसी बसेको भन्दै सेनाले गत असोज ८ गते पक्राउ गरेको थियो । पक्राउ परेका तिवारीलाई सैनिक ऐनबमोजिम अनुसन्धान गरी कारवाही गरिएको सैनिक जनसम्पर्क निर्देशनालयले विज्ञप्तिमार्फत जानकारी गराएको छ। उनी सेनामा कार्यरत रहेको अवस्थामै थापाथली ईन्जिनियरीङ्ग क्याम्पसमा विभागीय स्विकृती नलिई कार्य गरेको भन्दै जंगी अड्डामा गठित समरी जनरल सैनिक अदालतले दोषी ठहर गरेको हो । उनलाई सैनिक ऐनअनुसार ६ महिना कैद र भगौडा भएको मितिबाट लागू हुने गरी भविष्यमा सरकारी सेवाको लागि अयोग्य नठहरिने गरी सेवाबाट हटाउने निर्णय गरेको जंगी अड्डाले जनाएको छ ।
"दाङमा गोली चल्यो, तीन लुटेरा पक्राउ","दाङ : लुटेरालाई पक्राउ गर्न दाङ प्रहरीले गोली चलाएको छ। इलाका प्रहरी कार्यालय तुलसीपुरले तीन जना लुटेरा पक्राउ गर्न सोमबार बिहान दुई राउण्ड गोली चलाएको हो। व्यक्तिहरुलाई तर्साउने, धम्काउने र लुट्ने काम गरिरहेका तीनजनाई नियन्त्रणनमा लिइएको इलाका प्रहरी कार्यालय तुलसीपुरमा प्रमुख हरिहर नाथ योगीले बताए। एक व्यक्तिलाई लुटिरहेका बेला गोली चलाउनु परेको उनले बताए। ब्ल्याकमेलिङ गरेका लुटेराको समूहलाई ५ लाख रुपैयाँ बुझाउने क्रममा तुलसीपुर३ खमारीको जंगलमा प्रहरीले गोली चलाएको हो। घटनामा संलग्न लुइटेरा समूहको नाइके फरार रहेको र खोजी भइरहेको योगीले जानकारी दिए। पक्राउ पर्नेहरुमा तुलसीपुर३ खमारीका विमल वली, नविन नेपाली र दुजबहादुर खत्री रहेका छन्। घटनामा संलग्न अन्य सोही ठाउँका ईश्वर पुन र अर्जुन पुन फरार रहेको डीएसपी योगीले जानकारी दिए। उक्त समूहले गत शनिबार युवतीसँग रहेका एक व्यक्तिलाई कुटपिट र लुटपाट गरी नाङ्गो भिडियो बनाएर ब्ल्याकमेलिङसमेत गरेको प्रहरीले जनाएको छ।"
चन्द्रगढी विमानस्थल १० दिन बन्द हुने,"झापा : धावनमार्ग मर्मतका लागि झापाको चन्द्रगढी विमानस्थल कार्तिक २६ गतेदेखि १० दिनका लागि बन्द हुने भएको छ । चन्द्रगढी नागरिक उड्डयन कार्यालयले विमानस्थलको १० दिनसम्म विमानस्थल पूर्ण बन्द हुने जनाएको हो । विमानस्थल धावनमार्ग मर्मतसँगै स्तरोन्नति गर्न लागेका छौँ, विमानस्थल प्रमुख पूर्ण चुडालले भने, भदौ २० देखि असोज ११ गतेसम्म यसअघि १८ घण्टा विमानस्थल बन्द गरेर काम गरेका थियौँ । त्यस बेला पानी परेकोले काम प्रभावित बनेको थियो । काम गर्नका लागि सहजता नभएकोले यसपटक पूर्णरूपमा बन्द गरिएको उनले जानकारी दिए । चन्द्रगढी विमानस्थलमा बुद्ध, यति, नेपाल, सौर्य, र श्री एयरलाइन्सले नियमित उडान भर्दै आएका छन् ।"
विप्लव समूहले कब्जा गर्यो विवादित जग्गा,"दमौली : नेत्रविक्रम चन्दको नेतृत्वमा रहेको नेकपाको जनपरिषदले व्यास १२ घाँसीकुवामा जग्गा कब्जामा लिएको घोषणा गरेको छ । पार्टीले घोषणा गरेको जनपरिषदको व्यास नगर कमिटीले जग्गा लेनदेनको मामिलामा गुमराहमा पारेर गलत व्यक्तिको नाममा राखिएको भन्दै विवाद समाधान नहुँदासम्म जग्गा कब्जामा लिइएको घोषणा गरेको छ। व्यास १२ घाँसिकुवामा कर्लुङ ८ङ कित्ता नं १२ को ३३ रोपनी जग्गा १३ वर्ष पहिल्यै स्वर्गीय धनबहादुर मगरको जग्गा उनकी श्रीमतीलाई झुक्याएर राजिनामा पास गरिए पनि मोलिएको रकम एक करोड रुपैयाँ नदिइएको आरोप परिषदका व्यास नगर प्रमुख बताउने दीक्षितले आरोप लगाएका छन् । उनले जालसाँजीमार्फत भूमाफियाको चलखेलमा परेर धनी नै पीडित भएको आरोप लगाए । जग्गा १३ वर्ष अघि नै अमरसिंह खातीबाट प्रतापसिं गुरुङहुँदै हाल धादिङ घर भई पोखरा बस्ने राम नेपालीको नाममा पुगेको विज्ञप्तिमा उल्लेख छ । एक करोड रुपैयाँ मूल्यमा टुङ्याएर राजिनामा गरेको भए पनि पीडित धनबहादुरको परिवारले रकम नपाएको भन्दै परिषदले जग्गा एक महिनाभित्र फिर्ता गर्न वा हालसम्मको ब्याजसहित रकम तिर्न माग गरेको छ। सिधा, सोझा र इमान्दार व्यक्तिलाई षडयन्त्रपूर्ण रुपमा पीडित बनाइएको भन्दै विज्ञप्तिमा विवादित जग्गा दुई पक्षबीच निर्णायक सहमति नहुँदासम्म किनबेच नगर्न चेतावनी दिइएको छ । परिषदले सहमतिबीना किनबेच भएमा आउने अवस्थाको जिम्मेवार बन्न समेत सम्बन्धित पक्षलाई चेतावनी दिएको छ । परिषदले विवादित भनिएको जग्गामा पार्टीको ब्यानर टाँगेको छ । ब्यानरमा पनि उचित मूल्य नतिर्दासम्म किनबेच गर्न रोक लगाइएको भन्दै किनबेच भएमा आउने अवस्थाको जिम्मेवारी सम्बन्धित पक्षले लिनुपर्ने चेतावनी दिइएको छ।"
"सीमामा भारतीय अतिक्रमण : आफ्नै खेतमा जान निषेध, घर निर्माणमा अवरोध","महेन्द्रनगर :२०५८ सालको कुरा हो खेतमा लामालामा धानका बाला झुलेका थिए। भारतीय सीमा सुरक्षा बल (एसएसबी) आएर पूरै काटिदियो, जग्गाधनी करन सुनारले विगत सम्झँदै भने, त्यो बेलादेखि त्यहाँ खेती त के हेर्नसमेत पाएका छैनौँ। कञ्चनपुरको पुनर्वास नगरपालिका४ का करनबहादुर सुनारको हातमा नेपाल सरकारको लालपुर्जा छ, जग्गा पनि छ तर उपभोग गर्न नपाएको १८ वर्ष भइसक्यो। सुनारको करिब एक बिघा जग्गा भारतीयको कब्जामा छ। अहिले भारतीय सीमा सुरक्षा बल (एसएसबीले) सो जग्गामा जान पनि निषेध गरेको छ। खेतमा जाँदा एसएसबी आएर पक्राउ गरेर लग्ने गरेको सुनारले बताए। सुनारले भारतको कब्जामा रहेको जग्गा छुटाइदिन विभिन्न निकायसामु हारगुहार गर्दा पनि कतैबाट सुनुवाइ नभएको गुनासो गरे। हामीले नेपाल सरकारलाई कर तिरिरहेका छौं, लालपुर्जा हातमा छ, सुनारले भने, २०५८ सालमा राजा धनगढीमा आएको बेला लिखित कागज राजाको हातमा दिएको हुँ केही सुनुवाइ भएन। २०३१ सालदेखि पुर्नवासमा बसोबास गरिरहेका ६९ वर्षीय मानबहादुर सुनारले पिल्लर गायब हुँदा सीमामा किचलो भइरहेको बताए। एसएसबीले धान काटेर लग्यो हामी खुकुरी लिएर पुग्यौं, गोली ठोक्ने डरले हामी पारि जानै सकेनौं उनले भने। सीमा विवादकै कारण नेपालभारत सीमा क्षेत्रमा पर्ने आनन्द बजार नजिक कल्भर्ट निर्माणको विषयमा विवाद हुँदा भारतीय सुरक्षाकर्मीको गोली लागेर गोविन्द गौतमको ज्यान गएको थियो। सीमास्तम्भ नभए पनि भारतले कल्भर्ट नजिक रहेको सिमलको रुख सीमास्तम्भको रूपमा लिने गरेको स्थानीयको भनाइ छ। अहिले एसएसबीले बनाएको क्याम्पबाट दुई सय मिटर दक्षिणतर्फ पुरानो बाटो रहेको दाबी गर्दै नेपालको भूमिमा एसएसबीको क्याम्प रहेको स्थानीयको दाबी छ। घर निर्माणमा अवरोध कञ्चनपुरको भीमदत्त नगरपालिका९ ब्रम्हदेवका मुक्तहलिया परिवारलाई भारतीय सीमा सुरक्षा बल (एसएसबी)ले घर निर्माणमासमेत रोक लगाएको छ। मुक्तहलिया परिवारले २०५१ सालदेखि भोगचलन गर्दै आएको जग्गा भारतले आफ्नो भूमि भन्दै घर निमार्णमा रोक लगाएको लक्ष्मी सार्कीले बताइन्। गत असारमा भारतीय सीमा सुरक्षा बल (एसएसबी)ले घर बनाउन नदिँदा अहिलेसम्म घर अधुरै भएको दुखेसो उनले पोखिन्। हामी यहाँ बसेको २५ वर्ष भैसक्यो, सार्कीले भनिन्, अहिले आएर भारतले हाम्रो हो भनेर घरै बनाउन दिँदैन। उनीजस्तै खडक सार्की, बाली सार्की, मदन सार्की र परदेशी दमाइलाई पनि घर निर्माण गर्नबाट रोकिरहेको छ। घरको छत राख्न नपाएपछि उनीहरु छतमा त्रिपालहालेर बस्न बाध्य छन्।"
अनशनरत डा केसीलाई स्थानान्तरण गर्न व्यापक सुरक्षाकर्मी परिचालन,"काठमाडौं : ६ दिनदेखि डडेलधुरामा अनशनरत डा गोविन्द केसीलाई अनशनस्थल छोड्न प्रहरीले दबाबदिएको छ । सोमबार बिहानैदेखि सादा पोशाकका प्रहरीहरु आई केसीलाई अनशन छोडाउन र काठमाडौं लैजानका दबाब दिएको अनशनस्थलमा रहेका डा केसीका भाइ किशोर केसीले जानकारी दिए । किशोरका अनुसार अस्पतालमा व्यापक सुरक्षाकर्मी परिचालन गरी केसीलाई स्थानान्तरणको प्रयास गरिएको छ । केसीका समर्थकले प्रहरी हस्तक्षेपको विरोध गर्दै उनलाई स्थानान्तरण नगर्न आग्रह गरेका छन् । अहिले डडेलधुरा अस्पताल तनावग्रस्त छ। चिकित्सा शिक्षामा सुधारको माग राख्दै १६औं पटक अनशन बसेका केसीको सोमबार छैटौं दिन हो । चिकित्सकका अनुसार केसीको स्वास्थ्यअवस्था नाजुक भएको छ । केसीको पिसाबबाट प्रोटिन गएकाले मिर्गौलामा असर पर्ने डडेलधुरा अस्पतालका निमित्त प्रमुख तथा मेडिकल सुपरिटेन्डेन्ड डा जितेन्द्र कँडेलले बताए । डडेलधुरा अस्पतालले केसीको स्वास्थ्यअवस्था निकै गम्भीर रहेको भनी जिल्ला प्रशासन कार्यालय, स्वास्थ्य मन्त्रालय लगायतका सरकारी निकायलाई लिखित जानकारी दिइसकेको छ। केसीलाई सुविधासम्पन्न अस्पतालमा उपचार गराउनु पर्ने अवस्था रहेको जानकारी सम्बन्धित निकायमा गराइएको डडेलधुरा अस्पतालले जनाएको छ । केसीको रक्तचाप र मुटुको धड्कन अनियमित भएको चिकित्सकले जनाएका छन् ।"
रोकिएन मैत्रीपूर्ण बसमा तस्करी,"भैरहवा : नेपालभारतको मैत्रीपूर्ण सम्बन्ध अझ प्रगढ बनाउने उद्देश्यले नेपाल भारत बस सेवा संचालन गरिएपनि उक्त बस तस्करीका लागि सुरक्षित माध्यम बन्दै गएको छ । पटकपटक नेपाल भारत चल्ने बसमा तस्करीका विभिन्न सामग्रीको बराम गरिएका सामग्रीले यसको पुष्टि गरेको छ। सरकारी स्तरबाट नेपाल भारत मैत्री बस र नीजि स्तरबाट गरी नेपाल भारतमा बस्ने चल्ने गर्दछ । यस पटक नीजि स्तरमा संचालित बुटवल दिल्ली बसमा प्रहरीले मोटर पार्टसको समान बरामद गरेको छ । प्रहरीले भारतबाटै विशेष सूचनाको आधारमा उक्त बसलाई पछाइरहेको थियो । सोमबार लु १ ख ८४७४ नम्बरको बस नेपाल भित्रिएर चेकजाँचका लागि भैरहवा भन्सार कार्यालयमा छिरेर निस्किएपछि प्रहरीले सीमा क्षेत्र बेलहिया बाइपासमा नियन्त्रणमा लिएर चेकजाँच गर्दा लाखौँ रुपैयाँ बराबरको मोटरपार्टस बरामद गरेको हो । साथै प्रहरीले तस्करीमा प्रयोग भएको बस पनि नियन्त्रणमा लिएको छ ।सामग्रीसँगै बसका चालक बुटवल उपमनपा १३ का ३४ वर्षीय यमबहादुर परियार र सहचालक बुटवल उपमनपा १५ का २६ वर्षीय कृष्णबहादुर रोकालाई पक्राउ गरिएको रुपन्देहीको इलाका प्रहरी कार्यालय बेलहियाका प्रहरी निरीक्षक कमल बेल्वासेले बताए । बसलाई 'मोडीफाइड' गरी डिक्कीभित्र 'फल्स बटम' बनाई भन्सार छलेर मोटरसाइकलको स्पेर पार्टस भित्र्याएको अवस्थामा बससहित ३४ लाख बढी मूल्य बराबरको साम्रगी बरामद गरिएको उनले बताए । तस्करले बसलाई 'मोडिफाइड' अर्थात् बसमा 'फल्स बटम' बनाएर तस्करी गर्ने गर्छन्। जुन सहजै थाहा हुँदैन । त्यसो त विना गोप्य सूचना नियमित चेकजाँचका क्रममा पनि भन्सार छलेर थोरैथोरै परिमाणमा भित्र्याइएका विभिन्न साम्रगी पनि यस्ता बसबाट प्राय बरामद भइरहेका हुन्छन्। 'गाडी धनीको संग्लनता विना डिक्कीभित्र 'फल्स बटम' बनाउन सकिदैन, प्रहरी निरीक्षक बेल्वासेले भने, 'कुनै साम्रगी लुकाएर ल्याउनकै लागि बसमा 'फल्स बटम' बनाएको पाइएको छ । यो बसमा पनि विगत अढाई महिनादेखि तस्करी गरिँदै आएको खुलेको छ।' पक्राउ परेका चालक र सहचालकले बरामद २८ प्रकारका विभिन्न मोटरपार्टस साम्रगी गाडी धनीकै घरमा पुर्याउनका लागि ल्याएको प्रहरीलाई प्रराम्भिक बयान दिएको बुझिएको छ। चार लाख बढी मूल्य बराबरका साम्रगी, तस्करीमा प्रयोग भएको बस, चालक र सहचालकलाई आवश्यक अनुसन्धान र कारवाहीका लागि भैरहवा भन्सार कार्यालयमा बुझाइएको प्रहरीले जनाएको छ। भैरहवा नाकाबाट मात्र प्राय दिल्ली काठमाडौं, पोखरा, नारायणघाट, बुटवल गरी दैनिक करिब १० वटा बस चल्ने गर्दछ । यी बस विरगंज, नेपालगंज, विराटनगर, कैलाली, कपिलवस्तु जिल्लालगायतका अन्य नाकाबाट पनि चल्ने गर्दछ।"
मृत्यु भएका भारतीयलाई नेपाली नागरिकता माग,"मलंगवा : लुडो खेलमा विवाद हुँदा बिहीबार राति रड हानाहान भयो। त्यसमा सख्त घाइते भएका ३० वर्षीय बिकाउ साहको उपचारका क्रममा शुक्रबार वीरगन्जमा मृत्यु भयो। घाटमा पुर्याइएको उनको शव आफन्तले फर्काएर वडा कार्यालयमा ल्याए। अनि उनीहरूले विरोध प्रदर्शन गरे। दाहसंस्कारअघि उनीहरूका माग छन्मृतक साहलाई नेपाली नागरिकता दिनुपर्ने, सबै दोषीलाई पक्राउ गरी मुद्दा चलाउनुपर्ने, मृतकका दुई छोराको पालनपोषणको व्यवस्था गर्नुपर्ने। भारतीय नागरिक साह लामो समयदेखि पकडी गोठमा बस्दै आएका थिए। सर्लाहीको विष्णु गाउँपालिकामा घटना भएको थियो। घाटमा पुर्याइसकिएको शव राजनीति गर्ने उद्देश्यले वडा कार्यालयमा ल्याइएको गाउँपालिका अध्यक्ष जवाहरलाल राय यादवको भनाइ छ। व्यक्तिव्यक्तिबीचको विवादमा भएको घटना वडा कार्यालयमा पुर्याउनु नियोजित हो, उनले भने। घटनाबारे छलफल गर्न पीडित पक्षलाई प्रहरी कार्यालयमा बोलाउँदा आइतबारसम्म नआएको एसपी गोपालचन्द्र भट्टराईले बताए। घटनामा संलग्न आरोपित स्थानीय सन्तोष झालाई प्रहरीले नियन्त्रणमा लिएको छ।"

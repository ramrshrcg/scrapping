शीर्षक,विवरण
कर छली अपराध,"सर्वोच्च अदालतले मूल्य अभिवृद्धि कर (भ्याट) तथा आयकर छलीका मुद्दामा राजस्व प्रशासनका पक्षमा फैसला गरेको छ। यसले आन्तरिक राजस्व विभागले १० वर्षअघि सुरु गरेको भ्याट छलीको अनुसन्धानबाट निर्धारित कर असुलीको बाटो खुलेको छ। विभागले २०६८ सालमा गरेको भ्याट छलीको अनुसन्धान मुलुकको राजस्व प्रशासनमा अहिलेसम्मकै सबैभन्दा महत्त्वपूर्ण कदमका रूपमा लिइएको छ। झन्डै असफलताको चरणमा पुगेको भ्याटमा यसले प्रशस्त सुधारका लागि मार्ग प्रशस्त गरेको छ। यद्यपि आन्तरिक राजस्व विभागले यो प्रणालीलाई सशक्त बनाउन नचाहेको देखिन्छ। कारोबार गर्नेहरूबीचमा देखिएको बेमेल (मिसम्याच) का आधारमा अघि बढाइएको अनुसन्धानपछि भ्याटको अनुपालनामा सुधार भएको थियो। ५१८ फर्मबाट त्यतिबेला ६ अर्ब ५९ करोड राजस्व निर्धारण भएको थियो। यो अनुसन्धान अघि बढाउन अर्थ मन्त्रालयको तत्कालीन नेतृत्व र अनुसन्धानमा सहभागी अधिकृतहरू धन्यवादका पात्र हुन्; जसले नेपालको कर प्रणालीमा रहेको ठूलो जोखिम पहिचान गरेर सही ट्र्याकमा ल्याउन विभिन्न समयमा भूमिका निर्वाह गरेका छन्। अनुसन्धानबाट नक्कली भ्याट बिल बनाएर वस्तु आयात गर्दा राखेको भ्याट क्रेडिट मिलान गरी व्यापारीले उल्टै सरकारलाई ठगेको पाइएको थियो। कतिपयले उपभोक्ताबाट भ्याट उठाएर सरकारलाई बुझाएका थिएनन्। नक्कली बिजक बनाएर आफूले वस्तु खरिद गरेका कम्पनीहरूसँग लागत बढाएर आफ्नो सञ्चालन खर्च उच्च देखाई आयकरसमेत ठगेका थिए। ठेक्कापट्टाको भ्याट असुली न्यून थियो। भ्याटमा दर्ता भएका दुई लाख १३ हजार सात सय ७० करदातामध्ये १५ प्रतिशतले मात्र भ्याट दाखिला गर्दै आएका छन्। ४० प्रतिशत क्रेडिट फाइलर (भ्याटको दायित्व भएका तर दाखिला गर्न बाँकी रहेका) छन्। वस्तु आयात गरेर बिक्री नभएसम्म भ्याट दाखिला गर्नु पर्दैन। तर कतिपय फर्मले नक्कली फर्मसँग कारोबार देखाएर त्यहाँ वस्तु स्टक रहेको भन्दै भ्याट तिरेका थिएनन्। भ्याटमा दर्तामध्ये ३५ प्रतिशतले त कर विवरण बुझाउँदैनन्; जसलाई कर प्रशासनको भाषामा ननफाइलर भनिन्छ। भ्याटमा दर्तामध्ये १० प्रतिशत कारोबारको भ्याट लाग्ने सीमाभन्दा कारोबार कम हुने भएकाले उनीहरूले विवरण मात्र बुझाए हुन्छ। भ्याट दाखिला गर्नु पर्दैन। भ्याट मूलतः अन्तिम उपभोगमा लाग्ने कर हो। वस्तु तथा सेवाको अन्तिम उपभोग गर्ने उपभोक्ताबाट उठाएको कर राज्यकोषमा दाखिला नगरेर भ्याटमा लुट मच्चाउनेहरू ढिलोचाँडो कर तिर्न बाध्य भएका छन्। कर छली गम्भीर र अक्षम्य अपराध हो। यो वास्तवमा ठूलो लुट पनि हो। दुर्गम भूभागमा बसोबास गर्ने कतिपय मानिसमा सिटामोल र जीवनजलको समेत पहुँच छैन। उनीहरूको जनजीवन कष्टकर छ। राज्यले प्रवाह गर्ने वस्तु र सेवाको गुणस्तर तथा पूर्वाधार विकासमा लगानी गर्नुपर्ने कर छल्न उद्यत हुनेलाई कारबाहीको दायरामा ल्याउनैपर्छ। आन्तरिक राजस्व विभागले कारोबारको मिसम्याच पत्ता लगाउने प्रणालीलाई प्रभावकारी रूपमा लागू गर्न सकेन। बरु राजस्व अनुसन्धान विभागले राजस्व चुहावट नियन्त्रणका लागि कारोबारको मिसम्याच हेरेर विभिन्न फर्मलाई अनुसन्धानको दायरामा ल्याउनुका साथै मुद्दासमेत दायर गरिरहेको छ। तर आफैंमा स्रोतसम्पन्न आन्तरिक राजस्व विभागले पनि त्यसरी अनुसन्धान अघि बढाउन आनाकानी गर्नुले विगतमा सुरु गरिएका अनुसन्धानसमेत फितलो बनाउने प्रयासको निरन्तरताकै उपजका रूपमा लिनुपर्छ। जबसम्म राजनीतिक नेतृत्वमा कर प्रणाली सशक्त बनाउनुपर्छ भन्ने आत्मानुभूति हुन सक्दैन तबसम्म यस्ता समस्या देखा परिरहन सक्छन्। यस्तो अवस्थामा सशक्त आम सञ्चारमाध्यम र न्यायालयको भूमिका अपेक्षित छ। राजनीतिक दलहरूले चन्दा र घुसको पृथकता नछुट्याउँदासम्म, सरकारसँग काम बनाउन मन्त्री र कर्मचारीलाई घुस दिनुपर्ने बाध्यता रहिरहेसम्म यस्ता समस्या रहिरहन्छन्। यसका लागि राजनीतिक नेतृत्वदेखि कर्मचारीसम्मको आचरण सुधार हुन आवश्यक छ। कर छलीजस्तो जघन्य अपराधमा कहीँ कसैलाई जोगाउने, बचाउने या सहानुभूति राख्ने काम स्वीकार्य छैन।"
ओली र प्रचण्डको असमझदारीले पार्टीमा सन्नाटा : दाउ पर्खदै दुई अध्यक्ष,"काठमाडौं : नेकपाका दुई अध्यक्ष प्रधानमन्त्री केपी ओली र पुष्पकमल दाहालबीचको असमझदारीले सत्तारुढ दलमा सन्नाटा छाएको छ। आइतबार तेस्रो पटक ६ माघसम्मका लागि संसद् बैठक स्थगित भएयताका दुई दिन नेकपाका दुई अध्यक्षबीच संवाद छैन। प्रधानमन्त्री ओली सरकारी निवास बालुवाटारमा व्यस्त छन् भने अर्का अध्यक्ष दाहाल खुमलटारचितवन आउजाउ गरिरहेका छन्। मंगलबार प्रधानमन्त्री ओली बालुवाटारमै चेम्बर अफ कमर्सका प्रतिनिधिसँगको भेटघाटदेखि उच्चस्तरीय प्रशासन सुधार कार्यान्वयन तथा अनुगमन समितिको प्रतिवेदन बुझ्ने कार्यक्रममा व्यस्त देखिए। दाहाल भने बिहान पार्टीका नेता भीम रावल, अग्नि सापकोटालगायतसँग अलगअलग छलफल गरी चितवन पुगेर फर्केिए । नेकपाभित्र सभामुख चयन, विकास र सहयोगसम्बन्धी अमेरिकी नियोग मिलेनियम च्यालेन्स कर्पाेरेसन (एमसीसी)का विषयमा पार्टी नेताहरूकै बीचमा तीव्र धु्रवीकरण भइरहेको छ। दाहालले चितवन पुगेर मंगलबार साँझ थुप्रै मिटिङ गर्नुपर्ने भएकाले आफू दुई घण्टाका लागि मात्र माडी आएको बताए पनि त्यस्तो छलफल दाहाल फर्केपछि पनि भएको छैन। संसद्मा झन्डै दुई तिहाइ मतका साथ बलियो उपस्थिति रहेको नेकपाले सभामुख उम्मेदवार चयन गर्न नसक्दा संसद् एक महिना बन्धक बनिसकेको छ। तर, बन्धक संसद् खुलाउने र पार्टीभित्रको धु्रवीकरण तोड्न नेकपाका दुई अध्यक्षलाई तीव्र दबाब भए पनि ओलीदाहाल संवादमा छैनन्। दुवै अध्यक्ष दुई दिनयता एकअर्काे अध्यक्षले चाल्ने कदम को सूक्ष्म अध्ययन गर्दै बसेका छन्। दुवै अध्यक्ष केही दिन पर्ख र हेरको नीतिमा देखिनुभएको छ, नेकपाका एक स्थायी समिति सदस्यले भने, प्रधानमन्त्री आफू अनुपस्थित बैठकको निर्णय दाहालले कसरी कार्यान्वयन गर्न सक्छन् भनेर हेर्न थाल्नुभएको छ, दाहाल पनि प्रधानमन्त्री ओलीको अबको स्टेप के हुन सक्छ भनेर बसिरहेको देखिनुहुन्छ। प्रधानमन्त्री ओली र कार्यकारी अध्यक्ष प्रचण्ड दुई दिनयता एकअर्कोले चाल्ने रणनीतिको सूक्ष्म अध्ययनमा छन् । नेकपाभित्रको गाँठो फुकाउन संवादमा बस्नुपर्ने दुवै अध्यक्ष आफूनिकट नेतासँगको संवादमा छन्। दाहाल सचिवालयका एक सदस्यले मंगलबार चितवनबाट साँझ काठमाडौं फर्केर अन्नपूर्णसँग भने, दुई दिनयता संवादमा गतिरोध छ, राजनीति चकमन्न छ। सभामुखका लागि ओली र दाहालका आआफ्नै रुचिका पात्र छन्। सभामुखको पात्र चयनमा सकस परिरहेका बेला २३ पुसमा नेता वामदेव गौतमको भैंसेपाटी निवासमा बसेको बहुमत सचिवालय सदस्यको प्यानल बैठक ले ओलीदाहालबीच झन् असमझदारी बढेको छ। अध्यक्षद्वयमा बढेको असमझदारीका कारण उपसभामुख शिवमाया तुम्बाहाङफेको राजीनामा अड्किएको नेकपाका नेता बताउँछन्। उपसभामुखलाई पार्टीभित्रैबाट ब्याकफोर्स रहेका कारण राजीनामा दिनुभएको छैन, यो देखिँदो कुरा हो, नेकपा स्थायी समिति सदस्य देवेन्द्र्र पौडेलले अन्नपूर्णसँग भने। उपसभामुख तुम्बाहाङफेलाई पार्टी सचिवालयले शनिबार राजीनामा दिन आग्रह गरेको थियो। तर, उनले राजीनामा दिएकी छैनन्। राजीनामा नदिँदा नेकपा सचिवालयकै निर्णय कार्यान्वयनमा जटिलता पैदा भएको छ। दाहाल स्वयंले पनि पार्टीभित्र देखा परेको राजनीतिक जटिलता चितवनको एक कार्यक्रममा मंगलबार स्विकारे। म आउने समय भएर माडी आएको होइन। निकै दबाब थियो, नजा भन्ने साथीहरू पनि थिए काठमाडौंमा। तपाईंहरूले देख्नुभएको छ, केन्द्रीय राजनीतिमा अलिअलि जटिलता देखा पर्छन्। तिनलाई समाधान गर्न लगातार छलफल गर्नु थियो। मलाई नेताहरूले अहिले यस्तो बेला बाहिर नजान भनिरहनुभएको थियो। म माडी जाने भएँ भनेर दुई घण्टाका लागि आएको हुँ, दाहालले मंगलबार माडीको खिचरा महोत्सव उद्घाटनमा भने। दाहाल मंगलबार नै चितवन पुगेर काठमाडौं फर्केका हुन्। प्रधानमन्त्रीका निजी सचिवालयका अनुसार आइतबारयता दाहाल बालुवाटार आएका छैनन्। शनिबारको सचिवालय निर्णय कार्यान्वयनका सवालमा बालुवाटारमा तुम्बाहाङफेसँग ओली, दाहाल, महासचिव विष्णु पौडेल र सचिवालय सदस्य ईश्वर पोखरेलले छलफल गरेका थिए। छलफलमा तुम्बाहाङफे आफ्नो अडानबाट नगलेपछि उनलाई प्रधानमन्त्रीकै ढाडस रहेको आशंका इतर पक्षका नेताले गरेका छन्। सभामुख चयनका विषयमा दाहालले वरिष्ठ नेता माधव नेपाल, मात्रिका यादव, देव गुरुङलगायत नेतासँग अनौपचारिक संवाद गरेका छन्। प्रधानमन्त्री ओलीले पनि महासचिव विष्णु पौडेल, ईश्वर पोखरेललगायतसँग संवाद गरिरहेका छन्।"
दर्ता नगरी क्रसर उद्योग सञ्चालन,"गोरखा : गोरखाको दरौंदी नदी किनारमा दर्ता नगरी क्रसर उद्योग सञ्चालन गरिएको छ। सिरानचोक गाउँपालिका६ खहरेमा तीन महिनादेखि दरौंदी क्रसर उद्योग दर्ताबिनै सञ्चालन गरिएको हो। सम्बन्धित स्थानीय तहको सिफारिसमा घरेलु तथा साना उद्योग विकास समितिको कार्यालयमा दर्ता गरी क्रसर उद्योग चलाउनुपर्ने कानुनी व्यवस्था छ। तर, दरौंदी क्रसर उद्योग स्थानीय तहलाई जानकारी नै नदिई सम्बन्धित कार्यालयमा दर्ता नगरी सञ्चालनमा छ। उद्योग स्थानीय भीमकुमार श्रेष्ठको २३ रोपनी जग्गा १० वर्षका लागि भाडामा लिएर कात्तिकदेखि सञ्चालन गरिएको स्थानीय बताउँछन्। औद्योगिक व्यवसाय ऐन २०७३ को परिच्छेद २ मा उद्योग दर्ता तथा नियमसम्बन्धी व्यवस्थामा कसैले पनि यो ऐनबमोजिम दर्ता नगराई उद्योग स्थापना वा सञ्चालन गर्न वा गराउन हँुदैन, उल्लेख छ। तर, गोरखाका पाँच जना व्यवसायीले दर्ता नगरी करिब ६ करोड रुपैयाँ खर्च गरेर क्रसर उद्योग सञ्चालन गरेका छन्। क्रसर उद्योगमा हरि सिंखडा, मोहन भट्टराई, सुरेश श्रेष्ठ, शैलेश लामिछाने र हरिश्चन्द्र श्रेष्ठको लगानी रहेको छ। क्रसर उद्योग सञ्चालन गर्न चाहने व्यक्ति वा संस्थाले ढुंगा, गिट्टी, बालुवा उत्खनन सञ्चालन, क्रसिङ र बिक्रीवितरण तथा क्रसर उद्योग स्थापना र सञ्चालन व्यवस्थित गर्ने कार्यविधि २०७५ को अनुसूची १ बमोजिम निर्दिष्ट ढाँचामा सम्बन्धित स्थानीय तहमा आवेदन गरी अनुमति माग गरी दर्ता गर्नुपर्ने उल्लेख छ। तर, सो उद्योगले गाउँपालिकामा कुनै खालको सिफारिस नलगेको सिरानचोक गाउँपालिकाका प्रमुख राजु गुरुङले जानकारी दिए। गाउँपालिकाको कार्यालयबाट दर्तासम्बन्धी सिफारिस त लानुपर्ने हो तर अहिलेसम्म सिफारिस माग भएको छैन, अध्यक्ष गुरुङले भने। उद्योग दर्ता गर्दा कानुनबमोजिम उद्योगको वातावरणीय प्रभाव मूल्यांकन(ईआईए) वा प्रारम्भिक वातावरण परीक्षण (आईईई) गर्नुपर्ने, जीपीएस प्वाइन्ट निर्दिष्ट गरी, खोलाभन्दा पाँच सय मिटर पर सञ्चालन गर्नुुपर्ने व्यवस्था छ। तर, दरौंदी क्रसर उद्योगले सबै ऐन, कानुनको पर्वाह नगरी खोला किनारमा उत्पादन सुरु गरिसकेको छ। दरौंदी क्रसर उद्योग नामको कुनै पनि फाइल आफ्नो कार्यालयमा नआएको घरेलु तथा साना उद्योग विकास समितिको कार्यालय प्रमुख दिनेश पौडेल बताउँछन्। कम्पनी ऐन २०६३ को नियमावली २०६४ मा कम्पनी रजिस्ट्रारको कार्यालयमा दर्ता भएका कम्पनी पनि सञ्चालनका लागि सम्बन्धित जिल्लाको घरेलु तथा साना उद्योग विकास समितिको कार्यालयमा दर्ता गर्नुपर्ने कार्यालयका प्रमुख पौडेल बताउँछन्। दर्ता नभएको क्रसर सञ्चालनमा रहेकोबारे कुनै जानकारी नभएको जिल्ला अनुगमन समितिका संयोजक तथा जिल्ला समन्वय समितिका प्रमुख अशोक गुरुङ बताउँछन्। यसबारे कसैले सूचना नदिएको, उजुरी पनि नगरेको भन्दै उनले अनुगमनमा जान नसकिएको बताए। दरौंदी क्रसर उद्योग सञ्चालक मोहन भट्टराईले भने उद्योग मध्यपहाडी राजमार्गको एउटा प्याकेजलाई ढुंगा, गिट्टी, बालुवा उपलब्ध गराउने उद्देश्यले मात्र स्थापना गरिएको दाबी गरेका छन्। मध्यपहाडी राजमार्गको १८ किलोमिटरको एउटा खण्ड कालोपत्रे गर्ने निर्माण कम्पनी एमपीएससीएफसँग सम्झौता गरी क्रसर सञ्चालन गरिएको हो, उनले भने, सो आयोजनालाई १५ हजार घनमिटर गिट्टी, बालुवा उपलब्ध गराइसकेपछि उद्योग पनि बन्द हुनेछ। कम्पनी रजिस्ट्रारको कार्यालयमा दर्ता गरिएको उनले दाबी गरे। सञ्चालकले आयोजनाको काम सकिएपछि क्रसर उद्योग बन्द हुने जनाए पनि स्थानीय भीमकुमार श्रेष्ठसँग १० वर्षसम्म सञ्चालन गर्ने गरी जग्गाको भाडा सम्झौता गरेका छन्। मासिक २० हजार रुपैयाँका दरले १० वर्षका लागि सम्झौता भएको छ, श्रेष्ठले भने, पाँच वर्षको अग्रिम भुक्तानी दिइसक्नुभएको छ। लोकमार्ग कालोपत्रे गर्ने सम्झौता गरी सञ्चालन गरिएको दाबी गरे पनि सो क्रसर उद्योगबाट उत्पादित गिट्टी, बालुवा गोरखा अस्पतालको भवन निर्माण, दरौंदी लिफ्टिङ खानेपानी आयोजनालगायत ठूला आयोजनामा समेत बेच्ने गरिएको छ।"
ल्यान्ड पुलिङबाट सहर,"काठमाडौं : काठमाडौं उपत्यकामा निर्माण हुने नयाँ सहर (स्मार्ट सिटी)को विस्तृत परियोजना प्रतिवेदन (डीपीआर) तयार भएको छ। काठ क्षेत्रका चार स्थानको एक लाख ३० हजार रोपनी जग्गामा नयाँ सहर बनाउन काठमाडौं उपत्यका विस्तार प्रधिकरणले डीपीआर तयार गरेको हो। प्राधिकरणका सहरी योजना विद् भागवत खोखालीले नयाँ सहरको डीपीआर तयार भएको जानकारी दिएका हुन्। चार स्थानमा नयाँ सहर बनाउन प्राधिकरणले २०७४ मा डीपीआर तयार गर्न आशयपत्र माग गरेको थियो। यसको करिब ढेड वर्षपछि डीपीआर तयार भएको हो। नयाँ सहर निर्माण प्रक्रिया अघि बढाउन मन्त्रिपरिषद्ले डीपीआर स्वीकृति गर्नुपर्ने हुन्छ। भौतिक विकास समितिको अध्यक्ष सहरी विकासमन्त्री हुने प्रावधान छ। मन्त्री नहुँदा समितिले डीपीआर अनुमोदन गरी स्वीकृतिका लागि मन्त्रिपरिषद् पठाउन सकिरहेको छैन। मन्त्री नियुक्त भएपछि नयाँ सहर निर्माण प्रक्रियाले तीव्रता पाउने प्राधिकरणले विश्वास लिएको छ। नयाँ सहर काठमाडौं र भक्तपुरको पूर्वउत्तर क्षेत्रको एक लाख रोपनी तथा भक्तपुरको पूर्वदक्षिण क्षेत्र, काठमाडौंको उत्तर क्षेत्र र ललितपुरको दक्षिण पश्चिम क्षेत्रको १०१० हजार रोपनी जग्गामा नयाँ सहर बनाइनेछ। डीपीआरअनुसार यी नयाँ चार सहर निर्माण गर्न करिब करिब चार खर्ब ५५ रुपैयाँ लाग्ने अनुमान छ। काठमाडौं र भक्तपुरको पूर्वउत्तर क्षेत्रको एक लाख रोपनीमा चार खर्ब, भक्तपुरको पूर्वदक्षिण क्षेत्र र ललितपुरको दक्षिण पश्चिम क्षेत्रमा २० अर्ब र काठमाडौंको उत्तर क्षेत्रमा १५ अर्ब रुपैयाँ लाग्ने प्राधिकरणले जानकारी दिएको छ। एक लाख रोपनी जग्गाको डीपीआर फिनल्यान्डको हेलेन एन्ड कोआर्किटेक जेभीले तयार गरेको हो। अन्य स्थानको डीपीआर स्वदेशी परामर्शदाताले तयार परेका हुन्। ललितपुर र भक्तपुरको ईआरएमसीएईएसटीएडीए जेभी र काठमाडौंको टेक फुल ब्राइटले तयार गरेको हो। व्यवस्थित सहर योजना विद् खोखालीका अनुसार उपत्यकाको खुला क्षेत्रमा व्यवस्थित सहर निर्माण गर्न नयाँ सहरको अवधारणा अघि सारिएको हो। व्यवस्थित र सुरक्षित सहरका लागि आवश्यक पूर्वाधार विकास गरी नयाँ सहर बनाइनेछ। उपत्यकामा सहरका लागि आवश्यक न्यूनतम् सुविधा बिना बस्ती बनेका छन्। साँघुरा बस्तीमा एम्बुलेस, दमल गुड्न योग्य सडक छैन, खोखाली भने, प्राकृति प्रकोपसँग जुध्ने पूर्वाधार छैन। भवन नै भवनले भरिएका बस्ती मात्र छन्। प्राधिकरणले मानिस बस्नयोग्य बस्ती बसाल्न नयाँ सहरको अवधारण ल्याइएको हो। उपत्यकाको भित्री सहर कंक्रिटको जंगल भइसकेको छ। यहाँ सुरक्षित सहर बसाल्न आर्थिक तथा प्राविधिक रूपमा सम्भव छैन। उपत्यकाका काँठ क्षेत्रमा पर्याप्त खुला जग्गा छ। अहिले सुरुवात नगरिए निकट भविष्यमा खाली जग्गा भेट्न मुस्किल हुन्छ। काठमाडौंका भित्री स्थानमा खुला जमिन छैन। काठ क्षेत्रमा पनि बस्ती बढ्दो क्रममा छ। बस्तीका लागि आवश्यक पर्ने शैक्षिक संस्था, हस्पिटल, बजार, चौडा सडक, खानेपानी, ढल तथा मनोरञ्जनका लागि खुला मैदान, खेल मैदान, चलचित्र हललगायत संरचनासहित नयाँ सहर हुनेछ। सम्पदा बस्ती काठमाडौं उपत्यकामा साँस्कृतिक तथा धार्मिक विविधता छ। बढ्दो सहरीकरणसँगै मौलिक संस्कृति लोप हुने क्रममा छ। नयाँ सहरका बस्ती परम्परागत संस्कृति झल्किने गरी निर्माण गरिने विद् खोखालीको भनाइ छ। अन्तर्राष्ट्रिय शैलीमा बस्ती विकास गर्दा स्थानीय संस्कृति नास हुन सक्छ। भौतिक संरचना निर्माणको नाममा संस्कृति र पराम्परा मास्नु हुँदैन, उनले भने, नयाँ सहर बन्ने स्थानमा सानासान मन्दिर छन्। सम्पदा जोगाउनु पर्छ। सम्पदा र साँस्कृतिक विविधता नै नेपालको पहिचान हो। त्यस्ता संरचना बचाएर नयाँ सहरमा पर्यटन प्रवद्धर्न गर्न सकिने उनले औंल्याए। जग्गा विकासबाट नयाँ सहर प्राधिकरणले जग्गा विकास (ल्यान्ड पुलिङ) को अवधारणामा नयाँ सहर बनाउन लागेको हो। यो अवधारणामा नयाँ सहर बन्ने क्षेत्रको सम्पूर्ण जग्गा सरकारले आफ्नो स्वामित्वमा ल्याउँछ। उक्त जग्गामा बस्ती बस्नयोग्य पूर्वाधार तयार गरिन्छ। पूर्वाधार निर्माण गर्न लागेको खर्चबापत सरकारले केही जग्गा आफैं राखेर धनीलाई फिर्ता गर्छ। डीपीआरअनुसार नयाँ सहरको खर्च निकाल्न ३० देखि ३५ प्रतिशत जग्गा सरकारले लिनुपर्ने हुन्छ। सरकारसँग भएको जग्गा लिलाम बिक्रीबाट खर्च निकालिन्छ। यसरी सहर निर्माण गर्दा आयोजनाका लागि रकम जोहो हुने प्राधिकरणको भनाइ छ। अहिले ती क्षेत्रमा अवस्थित जग्गा छन, ती जग्गालाई बस्ती बस्नयोग्य बनाइन्छ, विद् खोखालीले भने, ती जग्गलाई व्यवस्थित बनाउने हो। त्यसका लागि ठूलो खर्च लाग्छ। विकास भएको जग्गाको हालको भन्दा ५ देखि ६ गुणा मूल्य अभिवृद्धि हुने उनको दाबी छ। जग्गा विकासबाट नयाँ सहर बनाउने भएकाले पूर्वाधार निर्माण गर्न सरकारले लगानी गर्नुपर्ने हुन्छ। नयाँ सहर बनाउन पाँच वर्ष लाग्ने अनुमान छ। पहिलो दुई वर्ष नक्साको काम गर्नुपर्ने भएकाले धेरै खर्च लाग्दैन। पछिल्ला तीन वर्ष पूर्वाधार बनाउनुपर्ने भएकाले खर्च धेरै लाग्छ। त्यसका लागि सरकारले लगानीको सुनिश्चितता गर्नुपर्ने हुन्छ। सहर विकास भएपछि भने सरकारको स्वामित्वमा रहेको जग्गा बिक्री गरेर लगानी उठाउन सकिन्छ। कित्ता काटमा रोक प्राधिकरणले २०७४ गत असार ५ गते राजपत्रमा सूचना प्रकाशित गरी ३ वर्षका नयाँ सहर बन्ने क्षेत्रमा कित्ताकाट र भौतिक संरचना निर्माणमा रोक लगाएको छ। २०७४ असार ५ गते राजपत्रमा सूचना प्रकाशन हुनुपूर्व अदालतमा अंशमुद्दा परी अदालतबाट भएको निर्णय आदेश र मिलापत्र बमोजिम कित्ताकाट गर्न स्वीकृति दिने गरिएको छ। भूकम्पपीडितको हकमा काठमाडौं उपत्यकाभित्रका नगरपालिका गरिने निर्माण सम्बन्धी मापदण्ड २०६४ र बस्ती विकास, सहरी योजना तथा भवन निर्माणसम्बन्धी आधारभूत निर्माण मापदण्ड २०७२ बमोजिम नक्सा स्वीकृत गरी घर बनाउन स्वीकृति दिने। सम्बन्धित जिल्लाको भूमिसुधार कार्यालयको निर्णयअनुसार जग्गाधनी मोहीको जग्गा बाँडफाँट गर्न स्वीकृति दिने। अंशबण्डा तथा खरिद बिक्रीका लागि ८ आना क्षेत्रफलमा नघट्ने गरी कित्ता काट र प्लट मिलानमा स्वीकृति दिने। बाटोको लागि कित्ताकाट गर्दा न्यूनतम चौडाइ ६ मिटर हुनुपर्नेछ। नयाँ सहर बन्ने स्थान (क) काठमाडौं इसान (पूर्वउत्तर) नयाँ सहर विस्तार क्षेत्र पूर्व: भक्तपुरको नगरकोट जाने सडक, तेलकोट भन्ज्याङसम्म। पश्चिम: जोरपाटी क्रिकेट स्टेडियम, मूलपानी, गोठाटर हुँदै मनोहरा पुल भक्तपुर जाने पुरानो बाटो। उत्तर: साँखु बजार र साँखु जाने मूल सडक। दक्षिण: भक्तपुर पुरानो बाटो (नेपाल सैनिक प्रतिष्ठानखरिपाटी, देवोमिबा इतापाके जग्गा एकीकरण आयोजना, सिन्टिटार जग्गा एकीकरण आयोजना र दिव्यश्वरी जग्गा एकीकरण आयोजनाबाहेकको क्षेत्र मात्र) भित्रको करिब १ लाख रोपनी क्षेत्रफल जग्गामा नयाँ नगरको भौतिक विकास योजना तर्जुमा गर्ने। (ख) काठमाडौं आग्नेय: (पूर्वदक्षिण) काठमाडौं उपत्यकाभित्र भक्तपुर जिल्लाको नयाँ सहर विस्तार क्षेत्र। निम्न सिमानाभित्रको कटुन्जे, गुण्डु, दधिकोट, शिरुटार, बालकोटभित्रको जग्गा। पूर्व: अरनिको राजमार्गको सूर्यविनायक चोकदेखि सूर्यविनायक मन्दिर अगाडि वनलाई बाहिर पार्दै फेदको बाटो। पश्चिम: खहरे खोला, बालकोट विरुवा सडक, पानी ट्याकी, बालकोट अमरनगर थिमी हुँदै अरनिको राजमार्ग सिमाना। उत्तर: अरनिको राजमार्गको सिमाना। दक्षिण: भक्तपुर जिल्लाको सिनामंगल, रानीकोट जंगल छेउ, अनन्तलिगेश्वर फेदी, तर्खगाल, पात्लेटार, विरुवा हुँदै खहरेसम्म करिब १० हजार रोपनी क्षेत्रफल। (ग) काठमाडौं नैऋत्य: (दक्षिणपश्चिम) ललितपुर जिल्लाको नयाँ सहर विस्तार क्षेत्र। निम्न सिमानाभित्रको साविको खोकना (१, २, ३, ४, ५, ६, ७, ८) र बुङमती (१ नम्बर वडाको भैंसिपाटी छम्पी जाने मुख्य बाटोबाट बस्तीतर्फ मात्र, र २, ३, ४, ५, ६ को सबै) नगरपालिकाका जग्गा। पूर्व: छ्यासीकोटदेखि साविक सैंबु गाविसको सिमाना हुँदै फसिडोल, वाग्मती नदीको झोलुंगे पुलसम्म। पश्चिम: बागमती नदी सिमाना। उत्तर: साविक सैंबु गाविसको सिमाना। दक्षिण: वागमती नदीसम्म करिब १० हजार रोपनी क्षेत्रफल। (घ) काठमाडौं उत्तर: काठमाडौ जिल्लाको नयाँ हरित सहर विस्तार क्षेत्र। पूर्व: सामाकोसी, टोखा रोड हुँदै बाइपास। पश्चिम: काभ्रेस्थली बाइपास जाने मूल सडक। उत्तर: सपनतीर्थ मैलुङ हुँदै काभ्रेस्थली। दक्षिण: ग्रिनल्यान्ड चोकदेखि मनोरथ हुँदै महादेव खोला काभ्रेस्थलीको मूल सडक पुलसम्म करिब १० हजार रोपनी क्षेत्रफल।"
रेफर सेन्टर बन्दै सरकारी अस्पताल,"काठमाडौं : काठमाडौं महानगरपालिका३ मा खुलेका सरकारीसामुदायिक अस्पताल रेफर सेन्टर बनेका छन्। यो वडामा सरकारी, सामुदायिक र निजी गरी दुई दर्जनभन्दा बढी अस्पताल सञ्चालित छन्। यो वडामा त्रिभुवन विश्वविद्यालय शिक्षण अस्पताल, मनमोहन कार्डियोथोरासिक भास्कुलर एन्ड ट्रान्सप्लान्ट सेन्टर, सहिद गंगालाल हृदय रोग केन्द्र, कान्ति बाल अस्पताललगायत सरकारी अस्पताल छन्। बिरामीको भीड हुने यी अस्पतालनजिकै सामुदायिक र निजी अस्पतालको पनि बाढी छ। सामुदायिक अस्पतालका रूपमा महेन्द्रनारायण निधि अस्पताल, बीपी स्मृति अस्पताल र सहारा सामुदायिक अस्पताल छन्। त्यस्तै, निजीतर्फ ग्रिनसिटी अस्पताल, कान्तिपुर डेन्टल अस्पताल, बीपी स्मृति हस्पिटल, वेलनेश अस्पताल, इसान बाल तथा महिला अस्पताल, चिरायू हस्पिटल, मेट्रो हस्पिटल, अन्तर्राष्ट्रिय बालमैत्री अस्पताल खुलेका छन्। करिब ५५ हजार जनसंख्या रहेको यो वडामा सबै अस्पतालको शड्ढया २५ सयभन्दा बढी छ। निजी अस्पतालमा विशेषज्ञ चिकित्सक र लगानीकर्ताका रूपमा सरकारी चिकित्सक संलग्न छन्। वडामा अर्बौं लगानीका १९ वटा ठूला अस्पताल सञ्चालनमा रहेको काठमाडौं महानगर३ का वडाध्यक्ष दीपक केसीले जानकारी दिए। करोडौं लगानी गरी अस्पताल सञ्चालन भइरहेको जानकारी दिँदै वडाध्यक्ष केसीले भने, सरकारी अस्पताल हुँदाहुँदै निजी क्षेत्रबाट पनि करोडौं लगानी भइरहेको छ। उपचारका लागि अन्यत्र जानु पर्दैन। रेफरै रेफर सरकारी अस्पतालको वरिपरि अर्बौं लगानी गरी निजी र सामुदायिक अस्पताल खोल्नुको उद्देश्य बिरामी रेफर गर्नु हो। सुत्केरी अवस्थादेखि शल्यक्रियाको चरणमा पनि भरसक चिकित्सकले निजी अस्पतालमा रेफर गरेको पाइएको छ। अन्नपूर्ण पोस्ट्ले गरेको अध्ययनमा सरकारी अस्पतालले रेफर गरेका कारण निजी अस्पतालमा भर्ना हुन बाध्य भएको बिरामीले बताएका छन्। सरकारी अस्पतालमा शड्ढया अभाव र स्वास्थ्य जाँच गर्ने उपकरण बिग्रेको समस्या दर्शाउँदै निजी अस्पतालमा रेफर गर्ने क्रम बढेको छ। निजी अस्पतालमा लगानी पनि गरेका कारण सरकारी चिकित्सकले रेफर गरिरहेको वडा अध्यक्ष केसी बताउँछन्। शिक्षण अस्पतालमा भेन्टिलेटरसहित ११ वटा मात्र सघन उपचार कक्ष (आईसीयू) छ। आईसीयू आवश्यक पर्ने बिरामी औसतमा ५० जना आउने गरेको अस्पतालका निर्देशक डा प्रेमकृष्ण खड्गा बताउँछन्। बेड नपाएपछि ती बिरामी निजी अस्पतालमै जाने गरेका छन्। त्यस्तै अवस्था कान्तिमा पनि छ। कान्तिमा शल्यक्रियाका लागि पालो कुर्नुपर्छ। पाँच जना सर्जन छन्, तैपनि महिनौंपछि किन शल्यक्रिया गर्न पर्खनुपर्ने ? यसबारे अध्ययन गरियो। शल्यक्रिया गर्न ठाउँ अभाव भएपछि पाँच वटा कक्ष थप्ने योजना बनाएका छौं, कान्ति बाल अस्पतालका निर्देशक डा रामपदारथ बिच्छाले भने। कान्ति अस्पतालका चिकित्सकहरू एक किलोमिटर टाढा रहेको इसान बाल र अन्तर्राष्ट्रिय बालमैत्री अस्पतालमा कार्यरत छन्। कान्तिमा शड्ढया अभाव देखाएर बिरामीलाई निजी अस्पतालमा रेफर गर्ने गरेको बिरामीहरू बताउँछन्। मुलुकको एक मात्र केन्द्रीय अस्पताल भएकाले बिरामी आउँछन्, बिरामीलाई रेफर गर्ने क्रम घटे पनि पूर्णरूपमा रोक्न सकिएको छैन, कान्तिका निर्देशक डा बिच्छा स्विकार्छन्। चार महिनाअघि सरुवा भएर आएका बिच्छाका अनुसार कान्तिबाट एक महिनामा ८४ वटा बिरामी बालबालिका रेफर गरिएको छ। शिक्षण अस्पतालमा कार्यरत चिकित्सकले पनि वरपरका निजी र सामुदायिक अस्पतालमा रेफर गरिरहेको पाइएको छ। सरकारी अस्पतालमा हाजिर गरेर चिकित्सकहरू आफ्नो लगानी रहेको निजीमा आबद्ध हुने गर्छन्। शिक्षण र कान्ति बाल अस्पतालमा हाजिर गरी फुत्त निस्केर दुई किलोमिटर वरपर रहेका अस्पतालमा पुग्ने प्रशासन विभागका कर्मचारी बताउँछन्। एक कर्मचारीले भने, चिकित्सकलाई जति सम्झाए पनि नहुने रैछ। सरकारी अस्पतालको नाम भजाउने गर्छन्। निजी अस्पतालमा बढी समय दिन्छन्। लगानी गरेका कारण अधिकांश समय निजी अस्पतालमै दिनुपरेको चिकित्सकको भनाइ छ। सरकारी अस्पतालको ब्रान्ड भजाएर निजी अस्पतालमा बढी समय दिने चिकित्सक प्रवृत्तिले बिरामी मारमा परेका छन्। चिकित्सक नभेटिएको र शड्ढया अभाव देखाएपछि बिरामी निजी अस्पतालमा उपचार गराउन बाध्य छन्। वडाध्यक्ष केसी भन्छन्, सरकारी चिकित्सकलाई बाहिर प्राक्टिस गर्न नपाउने व्यवस्था हुन जरुरी छ। लगानी डुब्ने डर सरकारी अस्पतालमा समयानुकूल तलबभत्ता नभएकाले चिकित्सकले अन्य व्यवसायीसँगै लाखौं रकम लगानी गरेका छन्। अवकाशपछि पनि काम गर्ने थलो भएका कारण चिकित्सकको मोह निजी अस्पतालमा बढी देखिएको हो। शिक्षण अस्पतालको प्रशासन शाखाका एक कर्मचारीका अनुसार निजी क्षेत्रको अस्पतालमा काम गर्न चिकित्सकले अनुमति लिनुपर्छ। तर, प्रशासनमा जानकारी नदिई निजी अस्पतालमा काम गरिरहेका छन्। ती कर्मचारी भन्छन्, सरकारी सेवालाई कसरी प्रभावकारी बनाउने भन्दा पनि कसरी कमाउने भन्नेतर्फ चिकित्सकको ध्यान छ। निजी अस्पतालबाट फोन आउनेबित्तिकै यहाँको काम छाडेर जान्छन्। कान्ति बाल अस्पतालका निर्देशक डा बिच्छा सरकारी संस्थाको वरिपरि निजी स्वास्थ्य संस्था खोल्न अनुमति दिन नहुने बताउँछन्। सरकारी अस्पताललाई जनताको भरोसाको केन्द्र बनाउनुपर्ने खाँचो छ। निजी अस्पतालमा गरिब बिरामीले तिर्नै सक्दैनन्, डाबिच्छा भन्छन्।"
फोन ट्रयाकिङ मेसिन भित्र्याउँदै प्रहरी,"काठमाडौं : सरकारले सर्वसाधारणको टेलिफोन ट्रयाक गर्ने प्रणाली खरिद गर्ने प्रक्रिया अघि बढाएको छ। योे प्रणाली खरिदको मुख्य उद्देश्य निश्चित भूस्थिति पत्ता लगाउनु र लक्षित मोबाइल फोन प्रयोगकर्तालाई ट्रयाक गर्नु हो। यसलाई सिम लोकेटर सिस्टम भनिएको छ। नेपाल प्रहरीअन्र्तगतको केन्द्रीय अनुसन्धान ब्युरोले गत मंसिर १६ मा टेलिफोन ट्रयाकिङ गर्ने प्रणाली खरिद गर्न विद्युतीय बोलपत्र आह्वान गरिसकेको छ। राष्ट्रिय अनुसन्धान विभागलाई फोन ट्यापिङ गर्न सक्ने प्रस्तावित व्यवस्थाको विरोध भइरहेकै पृष्ठभूमिमा टेलिफोन ट्रयाक मेसिन खरिद प्रक्रिया अघि बढेको हो। यो प्रक्रियाको दुरुपयोग हुन सक्ने आशंका गरिएको छ। सरकारले ट्रयाकिङ प्रणाली खरिद निम्ति माघ १५ गतेसम्म कागजपत्र बुझाउनु भन्दै बोलपत्र आह्वान गरेको हो। यो प्रणालीको स्थापना, वितरण, परीक्षण र कार्यसम्पन्न ९० दिनभित्र हुनुपर्ने बोलपत्रमा उल्लेख छ। यो प्रणाली सीआईबीअन्तर्गत रहने बोलपत्रमा उल्लेख छ। यो प्रणालीमा रेकर्ड गरिएको सबै प्रतिक्रिया कम्तीमा ६ महिनासम्म भण्डारण वा संरक्षित गर्न सकिन्छ। यो प्रणालीले व्यक्तिको सही अवस्था कम्तीमा ५ मिनेटको शुद्धताका साथ फेला पार्नसक्छ। नेपाल पुलिसले भौगोलिक खोजी र लक्षित मोबाइल फोन प्रयोगकर्ता ट्रयाक गर्न। यसका लागि नेपाल प्रहरीले लक्षित मोबाइल फोनको सटीक भौगोलिक स्थान निर्धारण गर्न प्रणाली प्राप्त गर्दछ (जसलाई प्रयोगकर्ता उपकरण वा यूई भनिन्छ। जुन आन्तरिक कोष प्रयोग गरेर नेपालको कुनै पनि २ जी, ३ जी, ४ जी,( जीएसएम, यूएमटीएस, भोल्टी) मोबाइल सञ्जालमा जोडिएको छ। सीआईबीका प्रमुख एवं प्रहरी नायब महानिरीक्षक निरजबहादुर शाहीले अपराधमा संलग्न मान्छे कहाँ छ भन्ने पत्ता लगाउन यो प्रविधि चाहिएको बताए। उनका अनुसार, अदालतको आदेशबाट मात्रै प्रहरीले व्यक्तिको लोकेसन ट्रयाप गर्न गर्नेछ। यो मेसिन बढी मात्रामा अपहरणमा संलग्न व्यक्ति खोज्न प्रयोग हुन्छ, अपहरणमा परेको उद्धारमा प्रयोग गर्ने उद्देश्य हो, उनले भने, त्यो पनि अदालतको आदेशमा मात्रै। हाल टेलिकमबाट मात्रै यो सुविधा उपलब्ध हुँदै आएको छ। टेलिकमबाट यो सुविधा लिँदा दुरुपयोग भएका थिए। कसैको कल डिटेल लिँदा अदालतको स्वीकृतिमा मात्र लिनु भन्ने आदेश सर्वाेच्च अदालतबाट भएको थियो। गृह मन्त्रालयका प्रवक्ता एवं सहसचिव केदारनाथ शर्माले त्यसबारे आफूलाई जानकारी नभएको बताए। सरकारले दिएको बजेटमा रहेर प्रहरीले आवश्यक उपकरण खरिद गर्न सक्ने उनले स्पष्ट पारे। मलाई त्यसबारेमा थाहा भएन, प्रहरीलाई सोध्नु होला, उनले भने। राष्ट्रियसभाका संसद् एवं अधिवक्ता राधेश्याम अधिकारीले सूचना प्रविधि विधेयकबारे व्यापक छलफल भइरहेको अवस्थामा यस्ता उपकरण खरिद गर्नु अनुचित भएको बताए। उनले उपकरणको प्रयोग गरेर व्यक्तिगत गोपनीयताको हकविरुद्ध जान नहुने बताए। उनले अदालतको आदेशविना कसैको फोन ट्रयाकिङ गर्न नपाइने बताए। साझा पार्टी सचिवालय सदस्य प्रकाशचन्द्र परियारले विधयेक पारित नहुँदै प्रविधि ल्याउन हतारिनु गम्भीर आशंका पैदा भएको बताए। उनले भने, सूचना तथा प्रविधि विधेयक नै परिमार्जनको व्यापक माग चर्किरहेका बेला व्यापक छलफल र बहस पछि ल्याउनुपर्ने प्रविधि किन अहिल्यै अत्यावश्यक पयो भन्ने कुरा पनि उत्तिकै महत्वपूर्ण छ। यसले राम्रो संकेत गरेन।"
सूचना प्रविधि विधेयकबारे बारले भन्यो अभिव्यक्तिमा कठोर सजाय हुँदैन,"काठमाडौं : सर्वोच्च अदालत बार एशोसिएसनको मानव अधिकार समितिले सूचना प्रविधिसम्बन्धी विधेयकले स्वतन्त्र न्यायपालिका सम्बन्धी नेपालको संविधान तथा अन्तराष्ट्रिय कानूनले तोकेका आधारभूत मापदण्ड पूरा गर्न नसकेको बताएको छ। बारले प्रतिनिधिसभाको पूर्ण बैठकबाट सम्बन्धित समितिमै फिर्ता गर्न माग गरेको छ। विधेयकका दफा नागरिकको विचार तथा अभिव्यक्ति स्वतन्त्रता नियन्त्रण उन्मुख देखिएको बारले जनाएको छ। विधेयकले सामाजिक सञ्जाल, सञ्चालक, सेवा प्रदायक, प्रयोगकर्ता र अनलाइन मिडियासम्बन्धी विषयहरुमा व्यापक प्रभाव पार्ने अवस्था देखिएको भन्दै सरकार र संसदको ध्यानाकर्षण गराइएको हो। विचार तथा अभिव्यक्तिको स्वतन्त्रताको प्रयोग गर्दासमेत कठोर सजायको भागी बन्नुपर्ने अवस्था सिर्जना गर्नेगरी सरकारद्वारा कानुन प्रश्ताव गरिनु गम्भीर चिन्ताको विषय हो, बारको मानव अधिकार समितिका संयोजक वरिष्ठ अधिवक्ता दामोदर खड्काद्वारा बुधबार जारी विज्ञप्तिमा भनिएको छ, विधेयकले प्रश्तावित गरेको सूचना प्रविधि अदालतले स्वतन्त्र न्यायपालिका सम्बन्धी नेपालको संविधान तथा अन्तरराष्ट्रिय कानुनले तोकेका आधारभूत मापदण्डसमेत पूरा गर्न सकेको देखिँदैन। बारले विधेयकलाई मानवअधिकारमैत्री बनाउन आग्रह गरेको छ। विधेयकलाई संघीय संसदको प्रतिनिधि सभाको पूर्ण बैठकबाट पुनः सम्बन्धित समितिमा फिर्ता पठाएर सरोकारवाला पक्ष, मानवअधिकार समुदाय तथा विषयविज्ञसँग व्यापक परामर्श गरेर मात्र अघि बढाउन समितिले माग गरेको छ।"
छिटी बनाएर परिवार धान्ने ७० वर्षे वृद्ध,"राजविराज : ७० वर्षीय हलेश्वर मरिक जिविकोपार्जनका लागि बाँसको छिटी बनाउन व्यस्त छन्। बाँसका सामाग्री बनाउने पुर्ख्याैली पेशालाई छिन्नमस्ता गाउँपालिका३ मरिकले ७० वर्षको उमेरमा पनि छाडेका छैनन्। रोगी शरीर घिसार्दै काममा भ्याईनभ्याई उनलाई चिसोको समस्याले सताएको छ। पाँच वर्षअघि जवान छोरा सन्तोषको पोखरीमा डुबेर शंकास्पद मृत्यु भएपछि दुई वर्षीय नाती रुपेशको पालनपोषणको जिम्मा पनि उनकै काँधमा छ। वृद्ध अवस्थाका आफु, बालक नाती र परिवारका अन्य सदस्यलाई ठण्डीबाट कसरी जोगाउने भन्ने चिन्ताले उनलाई पिरोलेको छ। हलेश्वरको मात्रै होइन, सोही गाउँपालिका६ का डोम (मरिक) परिवारको पनि छ। गरिबीको कारण बासको राम्रो व्यवस्था नभएको त छँदैछ अर्कोतिर चिसो मौसममा न्यानो कपडा लगाउनसमेत पाएका छैनन्। परालको घुर बालेरै पुसको ठण्डी कटाउनुपर्ने उनीहरुको बाध्यता छ। ऐलानी जग्गामा झुप्रो बारेर बसेका १२ घर डोम परिवारका ५० जना सबैको उस्तै छ। उनीहरुको एउटै चिन्ता छ यसपालीको ठण्डीमा बाँचिन्छ कि बाँचिदैन। कुनै कुनै वर्ष त यस्तो ठण्डीमा ओड्नेलगायतका राहत दिन्थे ६५ वर्षीय सिफैत मरिकले अन्नपूर्ण अनलाइसँग भने यस वर्ष त अहिलेसम्म कोही सोध्नसम्म आएनन्। ठण्डीका कारण गाउँका वृद्धा दुखनी मरिक र फुलो मरिक यतिबेला विरामी परेको सिफैतले बताए। चुनावका बेलामा हुलका हुल उम्मेदवार अनेक आश्वासन दिएर भोट माग्न आउने गरेका थिए। तर आफुहरु ठण्डीले बिचल्ली हुँदा कोही सोध्नसमेत आएनन् उनले दुःखेसो पोखे। नजिकै जनप्रतिनिधि बस्छन् अर्का स्थानीय वीरेन्द्र मरिकले भने आफुहरु ठण्डीले तड्पिरहँदा वास्तासमेत गर्दैनन्। हामी दलितहरुलाई खाली भोट बैंकको रुपमा प्रयोग गर्दैआए, हाम्रो समस्यामाथि कसैलाई चासो रहेनछ। छिन्नमस्ता गाउँपालिका अध्यक्ष सुर्यनारायण मण्डलले स्थानीय एक समूहले दुई सातादेखि गाउँपालिकामा धर्ना दिँदै काम अवरुद्ध गरेका कारण चाहेर पनि विपन्न दलित परिवारमा राहत वितरण गर्न नसकेको बताए। अवस्था सहज भएपछि पीडितहरुलाई राहत वितरण गर्छौ उनले भने। दलितहरुमा पनि डोम सबैभन्दा विपन्न र अपहेलित रहदै आएका छन् डोम उत्थान समाज सप्तरीका अध्यक्ष युक्तिलाल मरिकले भने यो ठण्डीमा जोगाउन पनि उनीहरुका लागि विशेष व्यवस्था गरिनु आवश्यक छ।"
बालुवाटार जग्गाकाण्डमा मुछिएका शोभाकान्त ढकालको घरमा बम विस्फोट,काठमाडौं : बालुवाटारस्थित ललिता निवास जग्गाकाण्डमा मुछिएका शोभाकान्त ढकालको घरमा बम विस्फोट भएको छ। बुधबार साँझ स्वयम्भू नजिकै ढुंगेधारामा रहेको ढकालको घरमा बम विस्फोट भएको हो। काठमाडौं प्रहरी प्रवक्ता डिएसपी होविन्द्र बोगटीका अनुसार नागार्जुन नगरपालिका वडा नम्बर १ को नर्सरी चोकमा रहेको ढकालको घरमा विस्फोट भएको हो। बालुवाटरको १४३ रोपनी जग्गा खरिद गर्नेमा ढकाल पनि एक हुन्। विस्फोटले घरको सिसा फुटको छ भने गेटमासमेत क्षति पुगेको छ। प्रहरीले अज्ञात समूहले बम विस्फोट गराएको बताएको छ। काठमाडौं प्रहरी प्रमुख एसएसपी उत्तमराज सुवेदीले विस्फोटको विषयमा अनुसन्धान भइरहेको जानकारी दिए। विस्फोटमा कुनै मानवीय क्षति भने भएको छैन। प्रहरीले अज्ञात समूहले विस्फोट गराएको बताए पनि नेत्रविक्रम चन्द विप्लव समूहमाथि आशंका गरेको छ। सरकारले विप्लव समूहमाथि प्रतिबन्ध लगाएपछि यो समूहका सयांै नेता तथा कार्यकर्ता पक्राउ परेका छन्। विस्फोटस्थलमा विप्लव समूहको पर्चासमेत भेटिएको छ। राजधानीको ढुंगेधारामा बम विस्फोट
गोरु जुधाइ : चन्द्रमानको तारेले शिवरामको मालेलाई धुलो चटायो (फोटोभिडियो),"(तारुका) नुवाकोट : चन्द्रमान श्रेष्ठको तारे र शिवराम ढकालको माले गोरु लगातार ३३ मिनेटसम्म जुधे। लगातार जुधेका दुई गोरुमध्ये चन्द्रमानको तारेले शिवरामको मालेलाई धुलो चटायो। नुवाकोटको तारुकास्थित चन्दनीमा चन्द्रमानको तारे गोरुले कार्यक्रमका प्रमुख अतिथि कांग्रेस महामन्त्री शशांक कोइरालासहित उपस्थित हजारौं दर्शकको ध्यान खिचेको थियो। मदन श्रेष्ठको माले गोरु र कृष्ण श्रेष्ठको काले गोरु लगातार १६ मिनेट जुधेपछि बराबरीमा छुट्याउनुपरेको थियो। सबैभन्दा पहिले जुधाइएका तारुकाकै सोविनमान श्रेष्ठको लाले र विष्णुमान श्रेष्ठको कथुरे गोरुबीच भिडन्त हुँदा सोविनमानको गोरुले विष्णुमानको गोरुलाई लखेट्न सफल भयो। स्थानीय रविन परियारको गोरुलाई जम्दार कान्छाको गोरुले मैदानमा घुँडा टेकायो। छविलाल ढकालको तारे गोरुले भोजबहादुर भण्डारीको काले गोरुलाई बारीको पाटोमै लडाएर पराजित गर्यो। यस्तै, स्थानीय श्यामसुन्दर अधिकारीको पुड्केले विकास भण्डारीको लाले, हीरालाल श्रेष्ठको बाबुले सञ्जीव श्रेष्ठको फुर्के, सञ्जीव बरालको कालेले कृष्णलाल श्रेष्ठको माले, सञ्जय श्रेष्ठको कथुरेले शिवराम अधिकारीको बादुरे गोरुलाई पराजित गरी नगद ६ हजार रुपैयाँ हात पारेको छ। हार्ने गोरुधनीलाई समेत प्रोत्साहनस्वरुप नगद चार हजार रुपैयाँ प्रदान गरिएको छ। चन्दनीमा यस वर्ष २२ हल गोरु जुधाइएको थियो। स्पेनको बुल फाइटको झल्को दिनेगरी माघे संक्रान्ति गोरु मेला बुधवार नुवाकोटको तारुकासँगै बेत्रावती र घलेभन्ज्याङमा पनि आयोजना गरिएको थियो। तीनै ठाउँमा गरी ४३ हल गोरु जुधाइएको थियो। यस वर्षदेखि गोरुपालक किसानले तारुकामा गोरु जुधाउने मेलाका लागि कोष स्थापना गरेका छन्। गोरु जुधाई मेलाका अध्यक्ष भोजबहादुर भण्डारीले किसानले पहिलो पटक यस वर्षदेखि एक लाख ११ हजार एक सय ११ रुपैयाँको कोष स्थापना गरेको जानकारी दिए। तारुका गोरु जुधाइ मेला व्यवस्थापन समितिले प्रत्येक गोरुका धनी किसानसँग एक हजार रुपैयाँ दर्ता शुल्क लिएको थियो। कांग्रेस महामन्त्री कोइरालाले गोरु जुधाइ प्रतियोगिता देशकै पहिचान बन्न सक्ने भएकाले यसको प्रचार प्रवद्र्धन गर्नुपर्ने बताए। तारुकामा गोरु जुधाइ मेलालाई राष्ट्रिय पर्व बनाउनुपर्ने स्थानीय तथा प्रतिनिधिसभा सदस्य नारायणप्रसाद खतिवडाले माग गरे। बागमती प्रदेशसभा सदस्य हीरानाथ खतिवडाले गोरु पाल्ने किसानमा आएको नैराश्यता हटाउन सक्नुपर्नेमा जोड दिए। मेलामा सहभागी हुन धुलाम्मे हुँदै सदरमुकाम विदुर, छिमेकी, धादिङ, सुवा, काठमाडौं तथा चितवन तथा आसपास गाउँका हजारौं नरनारी मेलास्थल पुगेका थिए। स्थानीय वृद्ध जनकराज ढुंगानाका अनुसार चन्दनीमा १८८७ सालमा चन्द्र शम्शेरका ज्वाइँ तत्कालीन बझांगी राजा जयपृथ्वीबहादुर सिंह मावली आएका बेलादेखि तारुकामा गोरु जुधाउन थालिएको हो।"
"३४ प्रहरी चढेको भ्यान पल्टियो, एकको मृत्यु",तनहुँ : देवघाटमा प्रहरी चढेको भ्यान दुर्घटना भएको छ। देवघाट गाउँपालिका५ स्थित कालिमाटीमा बा १ ग २११८ नम्बरको गाडी दुर्घटना भएको हो। दुर्घटनामा प्रहरी जवान सन्दीप केसीको मृत्यु भएको छ। त्यस्तै अन्य २९ जना घाइते भएका छन्। पवित्र तीर्थस्थल देवघाटधाममा सुरक्षाको लागी आएर फर्किने क्रममा दासढुङगा पुलमा ओरालो झर्दा गाडि पल्टिएको हो। दुर्घटनामा घाइते भएकाको चितवन मेडिकल कलेज र पुरानो मेडिकल कलेजमा उपचार भइरहेको छ। गाडीमा ३४ प्रहरी सवार थिए।
टुँडिखेलमा माघीको रौनक (फोटो फिचर),"तस्बिर : दिपेन श्रेष्ठ काठमाडौं : बुधबार थारु, मगरलगायत आदिवासी जनजाति समुदायले माघी पर्व मनाएका छन्। त्यसैगरी आम नेपालीले माघे संक्रान्ति मनाएका छन्। राजधानीको टुँडिखेलमा थारु र मगर समुदायले विशेष कार्यक्रम गरेर माघी मनाएका हुन्। गाउँगाउँका थारु र मगर बस्तीमा माघीपर्वको उल्लास छाइरहेका बेला राजधानीको टुँडिखेलमा विशेष कार्यक्रम भएको हो। थारु समुदायले माघीलाई वर्ष दिनको विशेष पर्वको रुपमा रमाइलो गरी मनाउने गरेको छ। माघीका अवसरमा विभिन्न मेला महोत्वसदेखि थारू बस्तीमा परम्परागत नृत्य देखाउने गरिन्छ। माघ १ गतेदेखि शुरु हुने सप्ताहव्यापी यो पर्वमा थारू समुदायले विभिन्न खानाका परिकारलाई बढी जोड दिइन्छ। माघी थारू समुदायले नयाँ वर्षका रूपमा समेत मनाउने गरेका छन्। थारू समुदायले माघीपर्वकै अवसरमा बडघर र भलमन्सा छनोट गर्ने, छोराछोरीको बिहे, अंशबन्डा र खेतीपातीको वार्षिक योजना निर्माणसमेत गर्ने अवसरका रूपमा लिने प्रचलन रहेको छ। माघीको अघिल्लो रात सुँगुर काटेर मासु खाने गरिन्छ, जसलाई थारू भाषामा जिता मरना भन्ने प्रचलन रहेको छ। माघीको अघिल्लो दिन राति थारू समुदाय मासु, जाँड र ढिकरी खाएर रातभर जाग्राम बसेर मघौटा नृत्यमा रमाउने गर्दछन्। माघीको दिन (माघ १ गते) झिसमिसेमै उठेर नदी, जलाशयमा गई लोटामा सिक्का राखिएको पानीले नुहाउने र नुहाइसकेपछि सिक्का लुटाउने प्रचलन रहेको छ। माघीका अवसरमा तिलको आगो ताप्नाले वर्षभरि अन्जानवश गरिएको पाप नास हुने धार्मिक मन्यतासमेत रहेको छ।"
राजधानीको ढुंगेधारामा बम विस्फोट,काठमाडौं : काठमाडौं स्वयम्भूस्थित ढुंगेधारामा बम विस्फोट भएको छ। बुधबार साँझ ढुंगेधारामा अज्ञात समूहले बम विस्फोट गराएको प्रहरीको भनाइ छ। काठमाडौं प्रहरी प्रमुख एसएसपी उत्तमराज सुवेदीले विस्फोट भएको खबर आएको जानकारी दिए। सुवेदीले आफू घटनास्थलमा जाँदै गरेको बताए। प्रहरीले अज्ञात समूहले विस्फोट गराएको बताए पनि नेत्रविक्रम चन्द विप्लव समूहमाथि आशंका गरेको छ। सरकारले विप्लव समूहमाथि प्रतिबन्ध लगाएपछि यो समूहका सयौ नेता पक्राउ परेका छन्।
पासपोर्ट इन्डेक्सको खराब सूचीमा नेपाल : पहिलो नम्बरमा जापान,"काठमाडौं : द हेन्ले पासपोर्ट इन्डेक्सले संसारको राम्रो र खराब पासपोर्टको सूची प्रकाशित गरेको छ। सूचीमा जापानको पासपोर्ट पहिलो नम्बरमा छ। जापान अब लिडरर्बोडको उच्च स्थानमा छ। सबै प्रक्रिया पुरा गर्ने हो भने जापानी पासपोर्टले १९१ देश सजिलै पुग्न सकिन्छ। जापानको पासपोर्टले धरै देश सजिलै जान पाउने भएको कारण यो उच्च स्थानमा पर्न सफल भएको हो। जुन पासपोर्टले अन्य धेरै देशहरुमा यात्रा गर्न सम्भव छ त्यहि आधारमा द हेन्लेले यो सूची तयार गरेको जनाइएको छ। सिंगापुरको पासपोर्ट दोस्रो नम्बर सूचीमा परेको छ। १९० देश जान मिल्ने भएको कारण सिंगापुर दोस्रो स्थानमा राखिएको हो। १८८ देश भ्रमण गर्न सकिने चौथो नम्बरमा इटाली र फिनल्यान्डको पासपोर्ट राखिएको छ। यसैगरी क्रमशः पाचौं नम्बरमा स्पेन, लक्जमर्बोग र डेनर्माक, छैंठोमा स्वीडेन, फ्रान्स (१८६), सातौं स्वीट्जरल्याण्ड, पोर्चुगल, नेदरल्याण्ड, आइरल्याण्ड र अष्ट्रिया (१८५), आठौंमा अमेरिका, युके, नरवे, ग्रीस, बेल्जियम (१८४), ९औं स्थानमा न्यूजल्याण्ड, माल्टा, सिज रिपब्लिका, क्यानडा र अष्ट्रेलिया (१८३) र दसौं नम्बरमा स्लोभाकिया, लिथुनियन र हंगेरी (१८१) छन्। सूचीमा नेपालको पासपोर्ट पनि राखिएको छ। तर नेपालको पासपोर्ट राम्रोमा नभएर नराम्रो पासपोर्टको सूचीमा गनिएको छ । संसारको ३८ देशमा मात्र जान मिल्ने कारण नेपालको पासपोर्टलाई खराब सूचीमा राखिएको हो। खराब पासपोर्टको सूचीमा नेपाल १०१ औं स्थानमा छ। सयौं स्थानमा उत्तर कोरिया र सुडानलाई (३९) राखिएको छ। यसैगरी १०२ औं नम्बरमा लिबिया (३७), १०३ औं मा यमन (३३), १०४ औं मा सोमालिया र पाकिस्तान (३२), १०५ औं मा सिरिया (२९), १०६ औं मा इराक (२८), १०७ औं मा अफ्गानिस्तान (२६) मा छन्। द हेन्ले पासपोर्ट इन्डेक्स अन्तर्राष्ट्रिय एयर ट्रान्सपोर्ट अथोरिटी (आईएटीए) ले प्रदान गरिएको डाटामा आधारित छ।"
शोभाकान्तको घरमा बम विस्फोट : बालुवाटार जग्गा कब्जा गरेको विप्लवको दाबी,"काठमाडौं : बालुवाटारस्थित ललिता निवास जग्गाकाण्डमा मुछिएका शोभाकान्त ढकालको घरमा बुधबार साँझ बम विस्फोट भएको छ। काठमाडौं प्रहरी प्रवक्ता डिएसपी होविन्द्र बोगटीका अनुसार नागार्जुन नगरपालिका वडा नम्बर १ को नर्सरी चोकमा रहेको ढकालको घरमा बम विस्फोट भएको हो। बालुवाटरको १४३ रोपनी जग्गा खरिद गर्नेमा ढकाल पनि एक हुन्। विस्फोटले घरको सिसा फुटको छ भने गेटमासमेत क्षति पुगेको छ। प्रहरीले अज्ञात समूहले बम विस्फोट गराएको बताएको छ। काठमाडौं प्रहरी प्रमुख एसएसपी उत्तमराज सुवेदीले विस्फोटको विषयमा अनुसन्धान भइरहेको जानकारी दिए। विस्फोटमा कुनै मानवीय क्षति भने भएको छैन। बिस्फोट आसपासका क्षेत्रमा नेत्रविक्रम चन्द विप्लव समूहको पर्चा भेटिएको छ। उक्त पर्चामा बालुवाटारको जग्गा कब्जा गर्नेलाई पार्टीले कारवाही गर्ने उल्लेख गरिएको छ। बालुवाटारस्थित ललिता निवासको जग्गा माफियाका नाइकेहरु भाटभटेनी सुपरमार्केटका मालिक मीनबहादुर गुरुङ, भूमाफियाहरु शोभाकान्त ढकाल र रामकुमार सुवेदीको चंगुलमा परेर राज्य सञ्चालकले सुवर्ण शम्शेरको सन्तानबाट तथाकथित मोही सिर्जना गरेको हो, पर्चामा लेखिएको छ। त्यसैगरी विप्लवको पर्चामा ललिता निवासको जग्गा आफ्नो पार्टीले कब्जा गरेको जनाएको छ। पार्टीले अर्को निर्णय नगरेसम्म ललिता निवासको जग्गा कब्जा गरेको दाबी विप्लवको छ। यो जग्गा कसैले कारोबार गर्न नपाउने दाबी पर्चामा गरिएको छ। राजधानीको ढुंगेधारामा बम विस्फोट बालुवाटार जग्गाकाण्डमा मुछिएका शोभाकान्त ढकालको घरमा बम विस्फोट मिनबहादुर गुरुङसँगको २२ रोपनी, गोयल ग्रुपसँगको २१ रोपनी, श्रद्धा ग्रुपसँगको चार रोपनी, चाचन ग्रुपसँगको तीन रोपनी, केडीया ग्रुपसँगको तीन रोपनी, शोभाकान्त ढकाल र रामकुमार सुवेदीसँग भएको २८ रोपनी, गोपाल खनाल ग्रुपसँगको चार रोपनी, नेकपाका महासचिव विष्णु पौडेलसँग भएको कित्ता नम्बर ३०९ र ३१५ सहितको आठ आना, पुरुषोत्तम पौडेलसँगको १५ रोपनी र अन्य विभिन्न व्यक्ति र समूहसँग रहेको २९ रोपनी गरी ११५ रोपनी जग्गा आजैका मितिबाट पार्टी मातहत आउनेगरी कब्जा गरिएको सूचित गराउन चाहन्छौँ।"
"ट्राफिक प्रहरीको ६ महिना : ३३ हजारलाई कारवाही, साढे २ करोड राजस्व",पोखरा : कास्कीमा ६ महिनामा सबै प्रकारका सवारी साधन गरि ३३ हजार भन्दा बढी सवारी चालक ट्राफिक कारवाहीमा परेका छन्। साउनदेखि पुससम्म ३३ हजार ३ सय ५१ जना ट्राफिक कारवाहीमा परेका हुन्। कारवाही थालेपछि सवारी दुर्घटना पनि कम भएको जिल्ला प्रहरी कार्यालय कास्कीका प्रमुख एसपी दानबहादुर कार्कीले बताए। कारवाहीबाट २ करोड ५७ लाख ७१ हजार ५ सय रुपैयाँ राजस्व संकलन गरेको ट्राफिक प्रहरीले जनाएको छ। पुस महिनामा सबैभन्दा धेरै सवारी चालक कारवाही परेका छन्। पुस महिनामा ६ हजार ३ सय जना चालक कारवाहीमा परेका थिए। जसबाट ४९ लाख ९१ हजार रुपैयाँ राजस्व पनि संकलन भएको छ। त्यस्तै भदौ महिनामा ६ हजार २ सय ५० जना कारवाहीमा परे। भदौमा ४८ लाख ६१ हजार ५ सय राजस्व संकलन भयो। त्यस्तै कात्तिकमा ५ हजार ७ सय ५० जना सवारी चालक कारवाहीमा पर्दा ४४ लाख ८९ हजार राजस्व संकलन भएको जनाएको छ।
मदिरा पिएपछि झडप हुँदा एक जनाको मृत्यु,गोरखा : आपसी कुटाकुटमा गोरखा नगरपालिका ६ का ५९ वर्षीय गोपाल उपरकोटीको मृत्यु भएको छ। गोरखा नगरपालिका८ थालकडाँडामा बुधबार दिउँसो भएको झडपमा स्थानीय ५० वर्षीय रामबहादुर सिर्मलको कुटाइबाट उपरकोटीको मृत्यु भएको प्रहरी प्रमुख एसपी ओम अधिकारीले जानकारी दिए। आपसी कुटाकुटमा उपरकोटी बेहोस भएर ढलेका र लामो समयसम्म पनि होस नखुलेपछि उपचारका लागि गोरखा अस्पताल ल्याउँदै गर्दा उनको ज्यान गएको प्रहरीले जनाएको छ। दुबै जना मदिरा सेवन गरेर बसिरहेको र एक आपसमा भनाभन हुँदा कुटपिट भएको थियो। सिर्मल अहिले प्रहरी नियन्त्रणमा रहेको र घटनबारे थप अनुसन्धान भइरहेको जिल्ला प्रहरी कार्यालयले जनाएको छ।
साइकल जोगाउन खोज्दा बस पल्टियो,चितवन : पूर्वपश्चिम राजमार्गअन्तर्गत खैरहनी नगरपालिका१ ज्यामीरेमा बुधबार दिउँसो साइकललाई जोगाउन खोज्दा यात्रुवाहक बस पल्टिएको छ। लोथरबाट नारायणगढतर्फ आउँदै गरेको बा४ख १३७० नम्बरको बसले साइकलयात्रीलाई जोगाउन खोज्दा आफैं अनियन्त्रित भई सडकबाट २० मिटर तल नालीमा पल्टिएको हो। जिल्ला प्रहरी कार्यालय चितवनले दिएको जानकारीअनुसार दुर्घटनामा परी १० जना घाइते भएका छन्। उनीहरुमध्ये दुई जनाको अवस्था गम्भीर रहेको प्रहरीले जनाएको छ। साइकलमा सवार दुई जना र बसमा सवार आठ जना घाइते भएका हुन्। घाइते सबैको पुरानो मेडिकल कलेजमा उपचार भइरहेको प्रहरीले जनाएको छ।
सिटी बसपार्क विवाद : सञ्चालनमा नहुँदै तोडफोड,"सुर्खेत : सञ्चालनमा नआउँदै वीरेन्द्रनगर सिटी बसपार्कमा विवाद चुलिइएको छ। निर्माण सम्पन्न भएको ९ महिनासम्म पनि सञ्चालनमा आउन नसकेको बसपार्कमा अज्ञात समूहले सोमबार राति ताडफोड गरेको छ। तोडफोडमा संलग्न दुई जनालाई प्रहरीले पक्राउ गरिसकेको छ। वीरेन्द्रनगर६ का लोमन थापा र वडा नम्बर १० का सुरेश बोगटीलाई पक्राउ गरिएको जिल्ला प्रहरी कार्यालय सुर्खेतका प्रहरी निरीक्षक तथा अनुसन्धान अधिकृत भरत शाहले जानकारी दिए। एक जना भने फरार छन्। उनको पहिचान खुल्न नसकेको प्रहरीले जनाएको छ। बसपार्क तोडफोड गरिएको सूचना पाएपछि मध्यराति नै प्रहरी घटनास्थल पुगेको थियो। तोडफोडकर्ता मदिरा खाएर खुट्टा टेक्ने अवस्थामा थिएनन्, अनुसन्धान अधिकृत शाहले भने, पूर्व योजनासहित उनीहरूले बसपार्कमा रहेका संरचनामा क्षति पुयाएको प्रारम्भिक अनुसन्धानबाट खुलेको छ। प्रहरीले घटनामा पक्राउ परेका संलग्नलाई मंगलबार अदालतबाट म्याद थप गरि अनुसन्धान अघि बढाएको छ। तोडफोडबाट भएको क्षति उनीहरूबाटै असुली गर्ने तयारी छ। तोडफोडबाट बसपार्कमा रहेको टिकट काउन्टर भवनको मुख्य ढोकासहित आधा दर्जन झ्यालको सिसामा क्षति पुगेको वीरेन्द्रनगर नगरपालिकाका नगर नियमनकर्ता टंकप्रसाद आचार्यले बताए। उनकानुसार तोडफोडबाट झण्डै तीन लाखको क्षति भएको छ। नगरपालिकाले तोडफोड गर्नेविरुद्ध प्रहरीमा उजुरी दर्ता गरेको छ। बसपार्कमा पुगेको क्षति उनीहरूबाटै असुलको माग गरिएको आचार्यले बताए। प्रहरीले तोडफोड गर्ने योजना व्यवसायीहरूबाट भएको हुनसक्ने आशंका गरेको छ। नगरपालिकाले बसपार्क सञ्चालनका लागि निजी कम्पनी आह्वान गरेपछि व्यवसायी र नगरपालिकाबीच विवाद बढेको छ। पुरानो बसपार्कमा व्यवसाय गर्दै आएका व्यापारीहरूले सम्झौता तोडेर निजी कम्पनीलाई दिन खोजेको भन्दै अदालतमा मुद्दा दायर गरेका थिए। जिल्ला अदालत सुर्खेतले तत्काल बसपार्क सञ्चालन नगर्न रोक लगाएको छ। बसपार्क सञ्चालनमा नगरपालिकाले बोलपत्र आह्वान गरेपछि व्यवसायी अदालत पुगेका थिए। पुरानो बसपार्क हुँदा व्यवसाय गरेर बसेकाहरूलाई पाखा लगाउन खोजिएको भन्दै ५४ व्यवसायीले उच्च अदालत सुर्खेतमा पुस १३ गते मुद्दा दर्ता गरेका थिए। दुवै पक्षको सहमतिपछि अदालतले तत्काल बसपार्क व्यवस्थापनको काम अघि नबढाउन नगरपालिकाका नाममा आदेश जारी गरेको छ। प्रदेशको एक मात्र व्यवस्थित बसपार्क भए पनि सञ्चालनमा नआउँदा अहिले पनि सडकममा सवारी पार्किङ गर्ने गरिएको छ। लामो समयदेखि व्यवसाय गर्दै आएका व्यवसायीलाई नयाँ बसपार्क बनाएपछि प्राथमिकतामा राख्ने सहमति भए पनि हाल निजी कम्पनीलाई जिम्मेवारी दिन लागेपछि विरोधमा उत्रिएका हुन्। पुराना व्यवसायीले नगरप्रमुख देवकुमार सुवेदी र प्रशासकीय अधिकृत टीकाराम ढकाललाई विपक्षी बनाएर मुद्दा दायर गरेका थिए। ३ असार, २०६८ मा नगरपालिका र व्यवसायीबीच साविकको पुरानो बसपार्कमा व्यवसाय गरेकालाई सिटी बसपार्क निर्माण गरेपछि व्यवसाय गर्न दिने सहमति भएको थियो। हाल नगरपालिकाले निजी कम्पनीमार्फत नयाँ बोलपत्र आह्वान गरेपछि व्यवसायी र नगरपालिकाबीच विवाद चर्किएको हो। नगरपालिकाले भने स्थानीय व्यवसायीहरूकै योजनामा तोडफोड भएको हुनसक्ने आशंका गरेको छ। गत २०७५ दसैंसम्म सञ्चालनमा आउने नगरपालिकाले बताएको थियो तर निर्माणमा ढिकाइ भएका कारण हालसम्म सञ्चालन हुन सकेको छैन। १५ महिनामा सम्पन्न गर्ने भनी ६ करोड ४ लाख २३ हजारमा ठेक्का सम्झौता भएको थियो।"
रोकिएन चुरे दोहन,"सुदूरपश्चिम : कैलाली र कञ्चनपुरका चुरे क्षेत्रमा हुने उत्खननले तराईका बस्ती जोखिममा परेका छन्। कैलालीको चुरे क्षेत्रबाटै निस्केका खुटिया, गौरीगंगा, पथरिया, कान्द्रा र काँडा नदीमा बर्खामा आउने बाढीले जिल्लाको दक्षिण भेगमा ठूलो उर्वरक्षेत्र बगरमा परिणत भइसकेको छ। ती नदीले बर्सेनि १५२० हेक्टर जमिन बगरमा परिणत भएको स्थानीय जोखन रानाले बताए। कैलालीमा सबैभन्दा बढी उत्खनन हुने खुटिया नदीमा गोदावरी नगरपालिकाले वार्षिक ८ करोडमा स्वाँर कन्स्ट्रक्सनलाई ठेक्कामा दिएको छ। ६ ठाउँमा ढुंगा, गिट्टी र बालुवा दिने गरी ठेक्कामा दिँदा मनलाग्दी तरिकाले उत्खनन भइरहेको स्थानीयको आरोप छ। धनगढीलगायत तराईका अधिकांश सहरमा त्यहींबाट निर्माण सामग्री ल्याउने गरिएको छ। दक्षिण पूर्व भएर १ सय २ किमि लम्बाईमा बग्ने मोहना नदीले गोदावरीदेखि भजनीसम्म दुई दर्जन बस्ती बगरमा परिणत गरिसकेको छ। कैलारी गाउँपालिका७ मा पर्ने बेलापरसुवाको ३ सय परिवारको उठिबास भएको छ। उर्वरक्षेत्र बगर बनाएको छ। अवैध रूपमा हुने उत्खननले गर्दा तराईको बस्ती नै जोखिममा रहेको डिभिजन वन कार्यालय कैलालीका प्रमुख रामचन्द्र कँडेलको भनाइ छ। जथाभावी तरिकाले सडक खनिँदा तराईको बस्ती जोखिममा छ।कञ्चनपुरको भीमदत्त नगरपालिका, बेदकोट नगरपालिका र कृष्णपुर नगरपालिकामा भइरहेको अवैध उत्खनन रोकिएको छैन। स्थानीय निकायले ठेक्का लगाएको खोला तथा नदीमा अवैध उत्खनन भइरहेको जिल्ला समन्वय समितिका प्रमुख फैरु तामाङले बताए। हामीले स्थानीय तहले ठेक्का लगाएको खोला तथा नदीमा अनुगमन गर्दा अवैध उत्खनन गरेको पायौं, प्रमुख तामाङले भने। रानी, जमरा, कुलरिया सिँचाइ आयोजना खतरामा कर्णाली नदीको तटीय क्षेत्रमा नदीजन्य पदार्थको व्यापक उत्खनन हुँदा राष्ट्रिय गौरवको रानी, जमरा, कुलरिया सिँचाइ आयोजना खतरामा पर्ने देखिएको छ। आयोजनाको मुख्य इन्टेक क्षेत्र चिसापानीबाट दक्षिणतर्फ कर्णाली नदीको दोहन हुँदा आयोजना नै खतरामा पर्ने देखिएको हो। कर्णाली नदीबाट निकालिएको ढुंगा, बालुवा, ग्राभेल कैलालीका विभिन्न स्थान तथा बर्दिया जिल्लामा निकासी भइरहेको छ। रानी, जमरा, कुलरिया सिँचाइ प्रणाली जल उपभोक्ता मूल समितिका अध्यक्ष कुमारराज शाहीले आयोजनालाई प्रभावित गर्ने गरी तटीय क्षेत्रमा नदीजन्य पदार्थ उत्खनन हुनुले किसान चिन्तित भएको बताए। ठाउँ ठाउँबाट दैनिक सयौं संख्यामा ट्र्याक्टर र टिपरले ढुंगा, बालुवा बोकिरहेका छन्, नदी नियन्त्रणका लागि स्थानीय तह, जिल्ला प्रशासन र समन्वय समितिमा पत्राचार गरिएको छ, शाहीले भने। चुरे दोहनले मधेस उजाड सांसदकै अघि कालीगण्डकी दोहन अवैध क्रसर निर्वाध सञ्चालन अवैध क्रसरले विपी राजमार्ग जोखिममा खोलामै क्रसर, हुँदैन अनुगमन अवैध क्रसर जोगाउँदै वनको दोहन रोक्न खोज्दा इन्स्पेक्टरको सरुवा प्रहरीकै सेटिङमा चुरे दोहन : मुख्यमन्त्री राउत निरन्तर नदी दोहन दर्ता नगरी क्रसर उद्योग सञ्चालन कर्णाली नदीबाट लम्की चुहा नगरपालिका, जानकी गाउँपालिका र टीकापुर नगरपालिकाले नदीजन्य पदार्थ उत्खननका लागि ठेक्का लगाएको छ। लम्कीचुहा नगरपालिकाका प्राविधिक नवीन पनेरुका अनुसार यस वर्ष कर्णाली नदीको तीन वटा ठाउँबाट ६८ हजार १ सय ६० घनमिटर ढुंगा, बालुवा, ग्राभेल निकासीका लागि ठेक्का सम्झौता भएको छ। त्यस्तै, जानकी गाउँपालिकाले कर्णाली नदीको १० वटा स्थानबाट १ लाख ३४ हजार घनमिटर ढुंगा, बालुवा, ग्राभेल निकासी गर्न टेन्डर आह्वान गरेकामा टेन्डर नै नपरेको गाउँपालिकाका अध्यक्ष प्रदीपकुमार चौधरीले बताए। यता, टीकापुर नगरपालिकाले समेत कर्णाली नदीको तीन वटा स्थानबाट २७ हजार २ सय ३० घनमिटर ढुंगा, बालुवा र ग्राभेल निकासी गर्न ठेक्का सम्झौता गरिसकेको इन्जिनियर नवराज जोशीले जानकारी दिए। स्थानीय तहले वातावरणीय प्रभाव मूल्यांकन (ईआईए) गरेर ठेक्का लगाएका हुन्। (कैलाश जोशी, धनगढी परमानन्द पाण्डे, टीकापुर महादेव अवस्थी, महेन्द्रनगर)"
नेता लुक्ने घर,"काठमाडौं : मोरङ उर्लाबारीबाट १३ किलोमिटर उत्तरमा रहेको पहाडी थुम्कोमुनि एउटा पुरानो घर छ। कुनै समय राष्ट्रपति विद्या भण्डारी, पूर्वप्रधानमन्त्री मनमोहन अधिकारी, पूर्वउपप्रधानमन्त्री भरतमोहन अधिकारीदेखि नेता मदन भण्डारीसम्मले लामो समय बिताएका थिए । पञ्चायतको अनुदार समयमा नेताहरूले भूमिगत सेल्टर बनाएको यो घर यतिबेला बेवारिस छ । यही ऐतिहासिक घरको नालीबेली र हालको अवस्थिति समेटेर साहित्यकार अनिल पौडेलले डकुमेन्ट्री फिल्म बनाएका छन् एउटा घरको कथा । मिक्लाजुङ गाउँपालिकाको टाँडी ढुम्केस्थित जंगल छेउ रहेको यो घर हो, तिलबहादुर राईको । मुलुकमा प्रजातन्त्र ल्याउन किसान आन्दोलनमार्फत सक्रिय राईको यो घरका भित्ताभित्र भूमिगत खोपाहरू देखिन्छ, जहाँ नेताहरूले पढ्ने प्रतिबन्धित पुस्तक अहिले पनि छन् । भूमिगत बस्दा पिसाब फेर्ने बाँसको ढुंग्रो, नेताहरूले प्रयोग गरेका गुन्द्री, खाटदेखि गीत गाउन प्रयोग गरिएका सारंगी र बिनायोजस्ता बाजाहरू पनि असरल्ल छन्। केही जलेका, केही च्यात्तिएका त केही माकुराको जालोमा बेरिएका पुस्तकहरू निकै ऐतिहासिक लाग्छन्। हस्तलिखित डायरीमा झलकमान गन्धर्वदेखि पुराना जनताका गीतहरू सम्म भेटिन्छन् । तीन वर्षअघि तिलबहादुरको निधन भएपछि यी सबै सामग्री अभिभावकविहीन बनेका हुन् डकुमेन्ट्रीको परिकल्पनाकार एवं निर्माता पौडेलले भने, मुलुक हाँक्ने ठूला मान्छेहरूलाई संरक्षण गरेको यो घर आज आफैंमा जीर्ण र एकान्तिक बनेको छ । काठको भरपुर प्रयोग गरेर बनाइएको घरमा अहिले कोही छैन । पति बितेपछि पत्नी मनमाया राई छोरीको घर बस्दै आएकी छन् । मदन भण्डारीकी पत्नी लामो समय यहीँ बस्नुभएको थियो, डकुमेन्ट्रीमा मनमायाले सोझो लवजमा भनेकी छन् लामो समय छोरी निशाको लालनपालन पनि यहीँ भएको थियो । आफूले पञ्चायतको सुराकी र सुरक्षाकर्मीको खतराबाट बचाउँदै खाना पकाएर दिएका नेताहरू ठूलो मान्छे भएको समाचार टीभीमा आउँदा बोलौं बोलौंझैं लाग्ने प्रतिक्रिया पनि दिएकी छन् मनमायाले । साहित्यकार पौडेलका अनुसार २०२६ सालदेखि नै मनमोहन अधिकारी र भरतमोहन अधिकारीहरूले यो घरलाई सेल्टरको रूपमा प्रयोग गर्न थालेका थिए । कालान्तरमा यो घर पार्टीघर कै रूपमा चिनियो । २०४६ को परिवर्तनसम्म यो घर चेतनाको विश्वविद्यालयजस्तै थियो, पौडेलले भने, अध्ययन, बहस र प्रशिक्षण हुन्थे । हालै मोरङको बेलबारीमा सार्वजनिक प्रदर्शनसमेत गरिएको डकुमेन्ट्रीमा नेता गुरु बरालले दक्षिणतिरको गाउँमा किसान विद्रोह हुँदा बन्दुक लुकाउने थलो पनि यही घर भएको बताएका छन्। डकुमेन्ट्री बनाउने क्रममा उक्त घर पुगेका पौडेलले घरका भित्ता कोतरेर थुप्रै पुराना पुस्तक निकालेपछि तिलबहादुरकी बुहारी चन्द्रकला राईले भनेकी छन् १६ वर्ष भयो बिहे भएर आएको, यो घरको भित्तामा पुस्तक छन् भन्ने थाहै थिएन । आफ्ना आठ सन्तानलाई पनि राजनीतिक जागरणमै लगाएका तिलबहादुरकी नातिनी सरला राई मिक्लाजुङ गाउँपालिका उपाध्यक्ष छिन् । डकुमेन्ट्रीमा साइँली छोरी विद्या चाम्लिङले गीत गाउँदै पुराना दिन सम्झेकी छन्, लाहुरे दाइले नौ डाँडा काटेको, कसले देख्छ कलेजो फाटेको। मुलुकको राजनीतिक परिवर्तनको साक्षीको रूपमा रहेको घरलाई संरक्षण र प्रवद्र्धन गर्नुपर्ने डकुमेन्ट्री निर्देशक पौडेलले बताए ।"
मापदण्ड मान्दैनन् क्रसर,"भैरहवा : रुपन्देहीका क्रसर उद्योगीले लामो समयदेखि नवीकरण नगरी मापदण्डविपरीत उद्योग सञ्चालन गर्दै आएका छन्। घरेलु कार्यालयमा दर्ता भएका यहाँका ३२ वटा उद्योग ०७१ सालदेखि नवीकरणबिनै सञ्चालन भइरहेका छन्। सरकारी पक्षबाट पटकपटक मापदण्डअनुसार क्रसर सञ्चालन गर्न ताकेता गरे पनि व्यवसायीले अटेर गर्दै आएका छन्। क्रसर उद्योग मापदण्डविपरीत चले पनि मापदण्डमा ल्याउन हामीलाई अधिकार छैन, जिल्ला समन्वय समिति रुपन्देहीका प्रमुख एवं जिल्ला अनुगमन तथा व्यवस्थापन समितिका संयोजक एकराज विश्वकर्माले भने, क्रसर व्यवसाय राज्यको नियन्त्रणमा नहुँदा समस्या उत्पन्न भएको हो। प्रदेश ५ सरकारले नदीजन्य पदार्थ कार्यविधि २०७५ जारी गरे पनि कार्यान्वयन निकै फितलो छ। कार्यविधिका अधिकांश दफा उल्लंघन भइरहे पनि तीन तहको सरकारले कुनै चासो देखिएका छैनन्। न मापदण्डअनुसार उद्योग सञ्चालनमा छन्, न सरकार मापदण्ड लागू गराउन लागेको छ। प्रदेश सरकारले ०७५ भदौ ३१ मा कार्यविधि जारी गरी क्रसर तथा बालुवा प्रशोधन उद्योग ६ महिनाभित्र सबै मापदण्ड पूरा गरी स्थानीय तहमा दर्ता गर्न भनेको थियो । तर, सरकारले समयावधि सकिए पनि तोकिएको मापदण्डअनुसार कुनै उद्योग सञ्चालनमा छैनन्। उद्योग, पर्यटन वन तथा वातावरण मन्त्रालयले जारी गरेको नदीजन्य पदार्थ व्यवस्थापन कायविधि २०७५ मा नदीजन्य पदार्थका उद्योग स्थापना गर्न सकिने क्षेत्र तोकिएको छ । कार्यविधिको अनुसूची ४ को दफा १९ को १ मा शिक्षण संस्था, स्वास्थ्य संस्था, धार्मिक सांस्कृतिक र पुरातात्विक महत्त्वका स्थान, सुरक्षा निकायबाट एक किलोमिटर टाढा हुनुपर्ने प्रावधान छ। त्यस्तै निकुञ्ज, आरक्ष क्षेत्र, संरक्षित क्षेत्र तथा चुरेको वातावरण संरक्षण क्षेत्र, घनाबस्ती, वन क्षेत्रबाट एक किमि टाढा हुनुपर्ने प्रावधान छ। नदी, ऐतिहासिक धार्मिक महत्त्वका पोखरी तथा घाटक्षेत्र, पक्की पुल, राष्ट्रिय राजमार्ग, दुई सय केभीभन्दा माथिको हाइटेन्सन लाइनबाट ५ सय मिटर टाढा हुनुपर्छ। उद्योगहरू यीलगायत मापदण्डअनुसार सञ्चालन हुनुपर्ने कार्यविधिले जनाउँछ। तर, क्रसर उद्योगी यी मापदण्डविपरीत सञ्चालन गर्दै आएका छन्। उनीहरू यो मापदण्ड मान्न तयार छैनन्। रुपन्देहीको तिनाउ, दानव, कञ्चनलगायत क्षेत्रको खोला किनारमै मापदण्डविपरीत क्रसर सञ्चालन हुँदै आएका छन्। हिजो कुशासनमा क्रसर त्यसै चलेका थिए जिसस प्रमुख विश्वकर्माले भने, अहिले सुशासनमा पनि मापदण्डमा ल्याउन सकेका छैनौं। क्रसर उद्योगीको अगाडि राज्य निरीह हुँदाको परिणाम हो यो। तीन तहका सरकार गम्भीर भएर यो विषयमा लाग्नुपर्ने उनको भनाइ छ। नेपाल रोडा, ढुंगा उद्योग व्यवसायी संघ रुपन्देहीका अध्यक्ष गोपाल ज्ञवालीले उद्योग दर्ता गर्ने समयमा मापदण्डअनुसार दर्ता भएको जानकारी दिँदै हालको मापदण्डअनुसार सञ्चालनका लागि आफूहरूलाई क्षतिपूर्ति वा जग्गासहित स्थानान्तरण गर्नुपर्ने बताए। राज्यलाई कर तिरेर कारोबार गर्दै आए पनि क्रसर उद्योगको नवीकरण नगरिएको उनको भनाइ छ। प्रदेश ५ का उद्योग, पर्यटन, वन तथा वातारणमन्त्री लीला गिरीले प्रदेशले जारी गरेको कार्यविधि कार्यान्वयन गर्न क्रसर उद्योगीले अटेर गरिरहेको बताए। उनले आफूहरू कार्यान्वयन गराउनतर्फ अग्रसर रहेको उल्लेख गरे। संघीय सरकारले संविधानविपरीत स्थानीय तहलाई सोझै कार्यान्वयन गराउने मनसायको पत्राचार गरेकाले त्यसलाई सच्याएर प्रदेशले जारी गरेको कार्यविधि नै कार्यान्वयन गराउने उनको धारणा छ। अवैध क्रसर निर्वाध सञ्चालन अवैध क्रसरले विपी राजमार्ग जोखिममा खोलामै क्रसर, हुँदैन अनुगमन अवैध क्रसर जोगाउँदै प्रहरीकै सेटिङमा चुरे दोहन : मुख्यमन्त्री राउत दर्ता नगरी क्रसर उद्योग सञ्चालन रोकिएन चुरे दोहन नदी र खोला दोहन अनियन्त्रित"
९२ खानीले ढुंगा निकाल्न पाउने,"काठमाडौं : सरकारले नदीजन्य पदार्थको दोहन रोक्न पहाडबाट निर्माण सामग्री उत्खनन गर्ने तयारी गरेको छ। उद्योग वाणिज्य तथा आपूर्ति मन्त्रालयले १४ जिल्लाका ९२ वटा खानीबाट निर्माणजन्य कच्चा पदार्थ उत्खननको तयारी गरेको हो। चुरे र चुरेभावर क्षेत्रमा नदीजन्य पदार्थ निकालिने क्रम बढ्दो छ। यसले चुरे र आसपासका क्षेत्रमा बाढी, पहिरोलगायत प्राकृतिक प्रकोपले समयसमयमा धनजनको क्षति पुर्याइरहेको छ। चुरे तथा चुरेभावर क्षेत्रको नदी दोहान रोक्न खानी तथा भूगर्भ विभागले ०७०७१ अध्ययन गरेको थियो। अध्ययनले मुलुकभर पाँच सय ८० भन्दा धेरै क्रसर उद्योग सञ्चालनमा थिए। तर, धेरै क्रसर उद्योग मापदण्डका आधारमा सञ्चालन नभएको पाइएको विभागका सहसचिव (प्राविधिक) रामप्रसाद घिमिरेले बताए। तत्कालीन समयमा ३२ वटा क्रसर उद्योग मात्र मापदण्ड सञ्चालन भएको थियो। बाँकीले अवैध रूपमा नदीबाट ढुंगा, बालुवा उत्खनन गर्दै आएका थिए। त्यस्ता अवैध धन्दालाई निरुत्साहित गर्न प्रधानमन्त्री कार्यालयको निर्देशनमा विभागले ढुंगा, गिट्टी, बालुवाजस्ता निर्माणजन्य पदार्थको नदीजन्य स्रोतमाथिको निर्भरतालाई घटाउन विभागले अध्ययन अगाडि बढाएको थियो। विभागले ९२ वातावरणलाई नकारात्मक प्रभाव नपार्ने गरी ९२ वटा क्षेत्रमा खानी सञ्चालन गर्न सकिने प्रतिवेदन तयार गरेको थियो। बस्ती क्षेत्रमा खानी सञ्चालन गर्दा मानवीय जोखिम थियो। मुआब्जाको पनि समस्या आउन सक्ने सम्भावना थियो। त्यसैले सरकारी वन क्षेत्र रोजिएको घिमिरेले बताए। प्राकृतिक स्रोतको व्यवस्थापनको जिम्मेवारी स्थानीय तहमा छ। ढुंगा, गिट्टी, बालुवाजस्ता निर्माणजन्य पदार्थ उत्खननका लागि स्थानीय तहबाट स्वीकृति लिनुपर्छ। विभागले त्यसका लागि सिफारिस मात्र गर्ने हो। तत्कालीन समयमा पाल्पाको मस्याम गाविसले मात्र खानी सञ्चालनका लागि स्वीकृति प्रदान गरेको थियो। अन्यले स्वीकृति प्रदान नगर्दा खानी उत्खनन प्रक्रिया अलमलमा परेको थियो। वन क्षेत्रमा खानी सञ्चालन गर्नुपर्ने भएकाले स्वीकृतिका लागि वन तथा वातावरण मन्त्रालय अध्ययन प्रतिवेदन पठाएको थियो। ०७१ सालमा वन मन्त्रालयमा स्वीकृतिका लागि पठाइएको फाइल थन्किएको छ। विभागले स्वीकृतिका लागि ०७५ फागुनमा पुनः वन मन्त्रालयलाई फाइल पठाएको जानकारी दिएको छ। वन मन्त्रालयका प्रवक्ता सिन्धुप्रसाद ढुंगानाका अनुसार ढुंगा, गिट्टी, बालुवाजस्ता निर्माणजन्य पदार्थ उत्खनन स्वीकृतिका लागि उद्योग वाणिज्य आपूर्ति मन्त्रालयले प्रतिवेदन पठाएको छ। वन क्षेत्र राष्ट्रिय प्राथमिकताका आधारमा प्रयोग गर्न सकिने प्रावधान छ। वन मन्त्रालयले पठाएको प्रतिवेदन विस्तृतमा अध्ययन गर्न पाइएको छैन। सोमबारको बैठकमा पनि यो विषय प्राथमिकतामा परेको छ, ढुंगानाले भने, कानुनी प्रक्रिया सबै मिलेका छन् भने उत्खननका लागि स्वीकृति प्रदान गर्न सकिन्छ। भूगर्भशास्त्रका प्राध्यापक डा तारानिधि भट्टराईका अनुसार नदीबाट निर्माणजन्य पदार्थ निकाल्दा बाढी, पहिरो तथा नदीले बाटो परिवर्तन गर्र्नलगायत वातावरणीय समस्या देखिन्छ। विकास निर्माण अगाडि बढाउन निर्माण सामग्री आवश्यक पर्छ। नदीबाटै निर्माण सामग्री निकाल्नुपर्छ भन्ने छैन। आवश्यकताका आधारमा अन्य क्षेत्र पहिचान गर्नुपर्छ, भट्टराईले भने, वातावरणलाई नकारात्मक प्रभाव नपर्ने पहाडबाट पनि निर्माण सामग्री उत्खनन गर्न सकिन्छ। उत्खनन गर्ने भन्दैमा बिनाअध्ययन स्वीकृति दिन नहुने उनको भनाइ छ। नदीबाट जति संख्यामा निर्माणजन्य पदार्थ निकालिन्छ, नदीले माथिल्लो तटीय क्षेत्रबाट वर्षातको समयमा त्यसलाई पूर्ति गर्ने गरी थुपार्छ। नदीबाट निर्माण सामग्री निकाल्दा पनि वातावरणीय प्रभावलाई न्यूनीकरण गर्ने गरी आवश्यकताका आधारमा निकाल्नुपर्ने उनले बताए। उद्योग वाणिज्य तथा आपूर्तिमन्त्री लेखराज भट्टले नदी दोहन रोक्न खानीबाट ढुंगा, गिट्टी र बालुवा निकाल्ने कार्ययोजना सार्वजनिक गरे। वन मन्त्रालयबाट स्वीकृति प्राप्त भए खानी सञ्चालन र प्रवद्र्धनमा निजी क्षेत्रलाई समेत संलग्नता गराउने गरी बोलपत्र आह्वान प्रक्रिया अगाडि बढाउने सहसचिव घिमिरेले बताए। मुलुकभर ९५ वटा ढुंगा, माटो तथा बालुवा उत्खनन उद्योग सञ्चालनमा छन्। यी सबै उद्योग खानी अध्ययन गरेर विभागबाट अनुमति लिइ सञ्चालन भएका हुन्। नयाँ ९२ वटा खानी भने विभागको अध्ययनबाट पत्ता लागेको हो। यी खानीलाई खुला प्रतिस्पर्धाका आधारमा सञ्चालन गर्ने प्रक्रिया अगाडि बढाइएको हो। चुरे दोहनले मधेस उजाड चुरे क्षेत्रमा बाह्रै मास अवैध उत्खनन् खोलामै क्रसर, हुँदैन अनुगमन अवैध क्रसर जोगाउँदै प्रहरीकै सेटिङमा चुरे दोहन : मुख्यमन्त्री राउत दर्ता नगरी क्रसर उद्योग सञ्चालन रोकिएन चुरे दोहन"
प्रशासकीय अधिकृत बस्नेतको नक्कली प्रमाणपत्र,"काठमाडौं : दक्षिण एसियाली क्षेत्रीय सहयोग संगठन (सार्क) स्तरीय क्षयरोग तथा एचआईभी एड्स सेन्टरको प्रशासकीय अधिकृतसरह जीएसएस१ मा कार्यरत कृष्णबहादुर बस्नेतको शैक्षिक प्रमाणपत्र नक्कली फेला परेको छ। दोलखा, फस्कु२ का बस्नेतले झक्तपुर सानोठिमीस्थित सेन्टरमा अढाई दशकदेखि नक्कली शैक्षिक प्रमाणपत्रका आधारमा जागिर खाइरहेको पाइएको हो। उनीविरुद्ध अख्तियार दुरुपयोग अनुसन्धान आयोग, केन्द्रीय प्रहरी अनुसन्धान ब्युरो (सीआईबी) लगायत विभिन्न निकायमा शैक्षिक प्रमाणपत्र छानबिनका लागि उजुरी परेको थियो। भारतको उत्तरबंगाल विश्वविद्यालय राजाराममोहनपुर दार्जिलिङबाट बीकम उत्तीर्ण भएको नक्कली शैक्षिक प्रमाणपत्र बनाएको स्रोतको दाबी छ। अख्तियार अनुसन्धान आयोगले पटकपटक पत्राचार गरी योग्यताको प्रमाणपत्र माग गरेको जनाइएको छ। सिआईबीका प्रमुख डीआईजी नीरज शाहीले उजुरी परेको जानकारी दिए। छानबिनका लागि सुरुमा संस्थालाई पत्राचार गरेका थियौं। उहाँलाई हाजिर गराइएन। पछि व्यक्ति किटान गरी पत्राचार गरेका छौं, उनले भने। शैक्षिक प्रमाणपत्र छानबिनका लागि सार्क सचिवालय, प्रधानमन्त्रीको कार्यालय, स्वास्थ्य मन्त्रालयमा समेत उजुरी परेको छ। ०५० सालमा बस्नेतले जीएसएस३ मा प्रशासन सहायकमा नियुक्ति लिएका थिए। त्यसपछि १९९७ मा भारतबाट ल्याएको नक्कली शैक्षिक प्रमाणपत्रका आधारमा जीएसएस २ मा बढुवा भएपछि उजुरी परेको स्रोतले जनाएको छ। उनी २००७ मा प्रशासकीय अधिकृत सरहको जीएसएस१ बढुवा भएका थिए। एक जना व्यक्ति बचाउन निर्देशकले काखी च्यापेको कर्मचारीको आरोप छ। सेन्टरका निर्देशक डा रमेशकुमार खरेलले भने बस्नेतको शैक्षिक प्रमाणपत्रको छानबिन भइरहेको बताए। शैक्षिक प्रमाणपत्र छानबिनका लागि विभिन्न ठाउँमा उजुरी परेको छ। टुंगो लागिसकेको छैन, उनले भने। सार्क अन्तर सरकारी निकाय भए पनि त्यसको सेन्टर नेपालमै रहेकाले यसमा स्थानीय कर्मचारीको हैसियतमा छानबिन गर्न मिल्ने व्यवस्था छ। कूटनीतिक उन्मुक्तिको आधारमा छानबिनमा अग्रसरता कसैले नदेखाउँदा यस्तो समस्या आएको हो। यस विषयमा सीआईबीले गम्भीर रूपमा लिएर छानबिन अगाडि बढाएको छ। सीआईबीको छानबिनमा अवरोध वा असहयोग गर्ने र यस्ता व्यक्तिलाई काखी च्यापेको अभियोगमा कारबाही गर्न आवश्यक रहेको अधिकारीहरूको सुझाव छ।"
टेलरबाट सवा चार करोड घोटाला !,"काठमाडौं : अख्तियार दुरुपयोग अनुसन्धान आयोगको छानबिनबाट कृषि विकास बैंक, न्यूरोड शाखाकी टेलर सहायक दीपिका रेग्मीले मिलेमतोमा सवा चार करोड रुपैयाँ घोटाला गरेको तथ्य खुलेको छ। तत्कालीन शाखा प्रबन्धक प्रेमहरि ढुंगेल र नेपाली सेनाका अवकाशप्राप्त सहायक रथी (कर्नेल) रमेशराज बिष्टसहितको सहमति र मिलेमतोमा बैंकबाट ४ करोड २४ लाख १३ हजार रकम निकालेर मास्ने काम गरेको अभियोगसहित अख्तियारले विशेष अदालतमा भ्रष्टाचार मुद्दा चलाएको छ। बैंककी टेलर सहायक रेग्मीसहित ८ जनाविरुद्ध विशेष अदालतमा मुद्दा दायर गरेको अख्तियार प्रवक्ता प्रदीपकुमार कोइरालाले जानकारी दिए। अवकाशप्राप्त सहायक रथी (कर्नेल) बिष्टलाई प्रतिवादी बनाइएको छ। अख्तियारले टेलर सहायक रेग्मी, शाखा प्रबन्धक ढुंगेल र कर्नेल बिष्टविरुद्ध ४ करोड २४ लाख १३ हजार बिगो माग दाबी गरिएको छ। उनीविरुद्ध १० वर्षको कैद सजायको माग गरिएको छ। अख्तियारले ऋण शाखा प्रमुख गोपाल गिरी, तत्कालीन ऋण अधिकृत अवकाशप्राप्त सलिल रेग्मी, ऋण शाखा प्रमुख महेश्वर मरहठ्ठा, तारानाथ पाण्डे र दुर्गा ज्वेलर्सका सञ्चालक प्रकाश घतानीलाई पनि प्रतिवादी बनाएको छ। यस्तै घरेलु तथा साना उद्योग कार्यालय मलंगवा, सर्लाहीमा कार्यरत कम्प्युटर अपरेटर (करार) नवीनकुमार सिंहविरुद्ध विशेष अदालतमा मुद्दा दायर भएको छ। ७० हजार बिगो माग दाबी गर्दै गरिएको मुद्दामा सिंहले उद्योग दर्ता गर्न सहजीकरण गराइदिन्छु भनी सेवाग्राहीसँग घूस लिएको उल्लेख छ। उनलाई घूससहित अख्तियारको टोलीले नियन्त्रणमा लिएको थियो। यता ललितपुर महालक्ष्मी नगरपालिकाका लेखा अधिकृत शिवकुमार घिमिरे र लेखापाल कुवेर केसीविरुद्ध ३० हजार भ्रष्टाचार बिगो कायम गरी अर्को आरोपपत्र दायर गरिएको छ।"
मुख्यमन्त्री निवासमा माघीको रौनक (तस्बिरसहित),"रुपन्देही : माघी तथा माघे संक्रान्ति पर्वको अवसरमा प्रदेश नम्बर ५ का मुख्यमन्त्री शंकर पोखरेलले मंगलबार माघी भोज तथा शुभकामना आदान प्रदान कार्यक्रम गरेका छन्। मुख्यमन्त्री निवासमा आयोजित माघी भोजमा खिचडी, घोँगी, ढिकरी, तरुल लगायत विभिन्न थारु परिकारहरु राखिएको थियो। त्यसैगरी थारु संस्कृती र झाँकीहरु प्रदर्शन गरिएको थियो। पाँच नम्बर प्रदेश थारु बाहुल्य भएको ठाउँ हो। प्रदेशका विभिन्न ठाउँमा केही दिन अघिबाटै माघी महोत्सव चलिरहेका छन्। प्रदेश सरकारले माघीको अवसरमा माघ १ र २ गते सार्वजनिक बिदा दिएको छ। हेर्नुहोस् तस्बिर"
२१ बिघा सरकारी जग्गा फिर्ता,"मलंगवा : मालपोत कार्यालय बरहथवाले वर्षौंदेखि सरकारी जग्गा अतिक्रमण गरी लालपुर्जा बनाइ जोतभोग गर्नेहरूबाट जग्गा फिर्ता लिएको छ। उसले २१ बिघा ८ कठ्ठा ६ धुर जमिन फिर्ता लिएको हो। बरहथवा छेउका गंगापुर, सीतापुर, हजरिया र मानपुरलगायत गाउँमा रहेको सरकारी जमिन व्यक्तिको नाममा थियो। मालपोतले अतिक्रमण भएका जग्गा फिर्ता अभियान चलाएको छ। बरहथवा नगरपालिका४ का जगदेव महतोले दर्ता गराएको साबिकको हजरिया गाविस७ को कित्ता नम्बर ३२८ को ७ बिघा १४ कठ्ठा र कित्ता नम्बर २१४ को ५ बिघा १० कठ्ठाको लालपुर्जा मालपोतले बदर गरेको छ। साबिकको सुन्दरपुर चोहर्बा५ की चम्पा चौधरीले दर्ता गराएको मानपुर गाविस८ को कित्ता नम्बर २२ को १८ कठ्ठा र कित्ता नम्बर २३ को १ बिघा ४ कठ्ठा १० धुर पनि मालपोतले फिर्ता लिएको छ। बरहथवा नगरपालिका८ बस्ने इनरदेवी साह सुढीको नाममा दर्ता गरेको साबिकको गंगापुरसीतापुर गाविस८ (ग) कित्ता नम्बर ७३ को ४ बिघा २ कठ्ठा ३ धुर र दोहोरो दर्ता गराएको वडा नम्बर ८ (ख) को कित्ता नम्बर १६८ को १३ कठ्ठा पनि सरकारको नाममा आएको छ। महोत्तरीको बिजलपुरा गाविस६ हाल बर्दिवास नगरपालिका१३ बस्ने दिर्घमाया दर्लामीको नाममा दर्ता गरेको गंगापुर सीतापुर वडा नम्बर ६ (क) को कित्ता नम्बर १४३ को १ बिघा १७ कठ्ठा १० धुर र कित्ता नम्बर १४२ को १२ कठ्ठा जमिनको लालपुर्जा बदर गरिएको मालपोत कार्यालय बरहथवाले जनाएको छ। अतिक्रमित जग्गाको लालपुर्जा खोसी जिल्ला प्रशासन कार्यालय सर्लाहीमा बुझाएको मालपोत कार्यालय बरहथवाका कार्यालय प्रमुख गुरुप्रसाद भट्टले जानकारी दिएका छन्। पूर्व माओवादीले सशस्त्र द्वन्द्वकालमा जिल्ला मालपोत कार्यालय मलंगवामा आक्रमण गरी कागजातमा आगजनी गरेपछि त्यतिखेरको रजिस्ट्रेसन नम्बर, मिसिल नम्बर र मिति राखेर सरकारी जमिन अतिक्रमण गरेको पाइएको छ। २०१९ सालको नाप नक्साअनुसार सरकारको नाममा रहेको जग्गा ०६० र ०६१ सालको बीचमा व्यक्तिको नाम गएको भट्टले बताए। तत्कालीन कर्मचारी र भूमाफियाको मिलेमतोमा काल्पनिक तरिकाले सरकारी जमिन व्यक्तिको नाममा गरिएको हो, उनले भने, अझै थुपै्र जग्गा अतिक्रमित अवस्थामा छ। ती पनि फिर्ता ल्याइनेछ। केही वर्षअघि नै बरहथवा मालपोतले निजी बनाइएका सरकारी जमिन फिर्ता ल्याउने योजना बनाएको थियो। लालपुर्जावालाले आन्दोलन गरेपछि फिर्ता हुन सकेको थिएन। त्यसपछि विभागले अतिक्रमित जमिनको छानबिन र दर्ता बदर गर्न पठाएकाले सरकारी जग्गा व्यक्तिको नामबाट फिर्ता ल्याइएको भट्टले बताए। जग्गा फिर्ता ल्याएपछि आफूलाई निरन्तरजस्तै धम्की आएको तर कुनै पनि हालतमा सरकारी जमिन फिर्ता ल्याएरै छाड्ने उनले बताए। जिल्लामा व्यक्तिका नाममा नामसारी भएका सबै सरकारी जग्गाको दर्ता बदर गरी सरकारको नाममा ल्याउने प्रमुख जिल्ला अधिकारी मोहनबहादुर जीसीले प्रतिबद्धता जनाएका छन्। आफ्नो खेतसँगैको सरकारी जमिन ०६२ सालमा आफ्नो नाममा आएको जगदेव महतोले जानकारी दिएका छन्। आफूले जानीजानी जग्गा अतिक्रमण नगरेको उनले दाबी गरे। खेतसँगै जोडिएको जमिन कर्मचारीले कसरी मेरो नाममा गरे मलाई केही थाहा छैन, उनले भने, अदालतमा जग्गासम्बन्धी मुद्दा चलिरहेको छ। अदालतले जे निर्णय गर्छ, त्यो मान्न म तयार छु।"
'विविधताभित्रको एकता नेपालीको मौलिक पहिचान',"काठमाडौं : माघी तथा माघे संक्रान्ति (मकर संक्रान्ति)को अवसरमा नेकपाका अध्यक्ष पुष्पकमल दाहाल 'प्रचण्ड'ले शुभकामना दिएका छन् । 'थारु, मगर लगायतका आदीवासी जनजाती एंव आम नेपालीहरुले मनाउने चाड माघे संक्रान्ति (मकर संक्रान्ति)को अवसरमा स्वदेश तथा विदेशमा रहनुभएका सम्पूर्ण नेपाली दिदीबहिनी तथा दाजुभाइहरुमा सुस्वास्थ्य, दीर्घायू एवं उत्तरोत्तर प्रगतिको हार्दिक शुभकाना व्यक्त गर्दछु,' अध्यक्ष दाहालले शुभकामना सन्देशमा उल्लेख गरेका छन् । उनले विविधताभित्रको एकता नेपालीको मौलिक पहिचान भएको बताए । 'नेपाल बहुजातीय, बहुभाषिक, बहुसाँस्कृतिक तथा बहुधार्मिक मुलुक हो', उनले भने, 'विविधता भित्रको एकता नै हामी नेपालीको मौलिक पहिचान हो । बहुभाषा, बहुधर्म र बहुसंस्कृतिले नै हाम्रो समाजलाई पारस्परिक सम्मान एवं सद्भावसहित अघि बढ्न अभिप्रेरित गरिरहेका छन् ।' यसप्रकारका पर्वहरुले विविध धर्म र संस्कृति मान्ने सम्पूर्ण नेपालीहरुका बीच आपसी सद्भाव, सामाजिक एकता र भातृत्व कायम गर्ने विश्वास अध्यक्ष दाहालले व्यक्त गरेका छन् । माघे संक्रान्तिले समस्त समुदायमा बन्धुत्व, प्रेम र एकताको भावना बढाइ शान्त, समुन्नत तथा समृद्ध नेपाल बनाउन सबैमा प्रेरणा प्रदान गरोस् भन्ने कामना पनि उनले गरेका छन् ।"
अवैध उत्खननले द्वन्द्व,"इलाम : वन तस्करीका लागि निकै चर्चामा रहेको इलामको चुरे क्षेत्रको प्राकृतिक स्रोतमा इलाम र झापाका किसानको द्वन्द्व सुरु भएको छ। इलामको रोङ गाउँपालिकाले ढुंगा, गिट्टी, बालुवा उत्खननमा रोक लगाए पनि उत्खनन नरोकिएपछि झापमा सिँचाइका लागि लगिएको सिद्धि नहर रोङ६ का स्थानीयले बन्द गराएका छन्। दसैँ अघिदेखि नै दुई स्थानीय तहमा चुरे दोहनको समस्या समाधानका लागि प्रयास भए पनि मेची नगरले चासो नदिँदा स्थानीयले नहर बन्द गरेको रोङ ६ का वडाध्यक्ष मनिकुमार तामाङले बताए। उनले भने, बन्द गर्नु गलत हो तर रोङमा चुरे दोहनले थप विपत्ति ल्याउने खतरा बढेको छ। दसैँअघि मेची नगरका ४ वटा ट्र्याक्टर सलकपुर प्रहरीले पक्राउ गरेपछि इलामको रोङ गाउँपालिका र झापाको मेचीनगर नगरपालिकाबीच चुरे क्षेत्रमा गिट्टी बालुवा ढुंगा उत्खनन तत्काललाई बन्द गर्ने, वृक्षरोपणलगायत कार्यक्रम सञ्चालन गर्ने सहमति भएको थियो। वार्तापछि पक्राउ परेका ट्र्याक्टर लिएर फर्केका मेची नगरका जनप्रतिनिधि नफर्केको वडाध्यक्ष तामाङले बताए। स्थानीयले झापाका तस्करले वनरक्षक र प्रहरीमाथि समेत दबाब दिने गरेको गुनासो गरे। उनीहरूले मेची नगर१ र २ को ट्याक्सी व्यवसायी तस्करीमा संलग्न रहेको बताए। चुरे दोहन रोक्न रोङ६ मा गठन भएको संघर्ष समितिका संयोजक निर्मल स्याङ्बोले दिगो रूपमा मुहान संरक्षणका लागि सिद्धि नहरको गेट बन्द गरेको बताए। मेची नगरले देवीगञ्ज पात्ले खण्ड को आइइइ बनाएपछि ठेक्का लगाएको छ। त्यो आइइइ रिपोर्ट देखाएर इलामको रोङ क्षेत्रमा तस्करी हुने गरेको संयोजक स्याङ्बोले बताए। संघर्ष समितिले सिँचाइ नहर बन्द गरेपछि रोङ६ को वडा कार्यालय र रोङ गाउँ पालिकालाई सूचना दिएको छ। समितिका संयोजक स्याङ्बोले दुई निकायले वार्ता गरेर चुरे दोहन नगर्ने वातावरण बनाएपछि नहर खोल्ने बताए। मेची नगरले भने समस्या समाधानका लागि चासो नदेखाएको वडाध्यक्ष तामाङले बताए। उनले भने, पानी खोलिदिनुपयो मात्र भन्ने प्रस्ताव आएको छ, दिगो समाधान नभएसम्म पानी खोल्ने अवस्था छैन। उनले संरक्षणको उपायसहित बस्दा समस्या समाधान हुने बताए। सिद्धिखोला सिँचाइ जल उपभोक्ता संस्थाका अध्यक्ष नीलकण्ठ तिवारीले चुरे दोहनले नहरलाई समेत असर गरेको बताए। समस्या समाधानका लागि पहल गर्न झापाका प्रमुख जिल्ला अधिकारीलाई ज्ञापनपत्र बुझाए पनि आफ्नो कार्यक्षत्रमा नपर्ने भन्दै इलामका प्रमुख जिल्ला अधिकारीलाई पत्र पठाइदिएको उनले जानकारी दिए।"
स्थायी बन्ध्याकरणको पासोमा महिला,"झापा : उमेर ठ्याक्कै कति भयो उनलाई थाहा छैन । बच्चा भने ४ जना छन् । शारीरिक रूपमा एकदमै कमजोर देखिने नासिफा घरमा बच्चा स्याहार्ने, घर लिपपोत गर्ने घाँसदाउरा जोहो गर्ने काम गर्छिन् । फुसको घर छ । एक दिन पोतेन भने कमिलाले सबै माटो बोक्छ । ४ जना छोराछोरी १ वर्ष फरकका छन् । १ छोरा ३ छोरी छन् । नासिफा भन्छिन्, बेटाको लागि ३ वटा बेटी जन्मियो । पछिल्ला छोराछोरी जन्मिँदा रगत बढी गयो । परिवारले घरमै जन्मिएला भन्ने आसमा ढिला मात्र बनियानी स्वास्थ्य केन्द्रमा पुर्याए । झापा कचनकवलकी नासिफाले श्रीमान्लाई अस्थायी साधन प्रयोग गर्न प्रस्ताव राख्न पनि सकिनन् । हाम्रो धर्मले दिँदैन । प्रयोग गरे पनि हामी श्रीमतीहरूले नै अस्थायी साधन प्रयोग गर्ने गरेका छौँ, उनले भनिन् । अस्थायी साधनले उनलाई स्वास्थ्यमा त्यति राम्रो नगरेपछि हाल उनी परिवार नियोजन संघ झापाले आयोजना गरेको शिविरमा स्थायी बन्ध्याकरण गरेकी छन् । ठूला २ वटा बच्चा घरमै र सानी छोरी डेढ वर्ष र अर्को कान्छो छोरा ७ महिनाको अर्को नानी काखमा लिएकी उनकी आमा रमिया खातुन नासिफाको छेउमा थिइन् । नासिफा अर्धहोसमा बोल्दै थिइन् । २ वटा साना बच्चा अर्धहोसमा बोलेकी आमासँग टाँसिरहेका थिए । बच्चा जन्माउँदा धेरै दुःख पाई छोरीले, कमजोरी छ, आमा रमियाले भनिन्, ज्वाइँ अटो चलाउँछन् । काम नगरी खान पुग्दैन । त्यत्तिकैमा नासिफाका पति आफ्ताफ आउँछन् । के गर्नु कमजोरी छ । मैले त २ वटा छोरीमै चित्त बुझाएको थिएँ, बुबाआमा मान्नु भएन । अरू बच्चा जन्माउने क्रममा नासिफा कमजोर भइन्, आफ्ताफ भन्छन्, हाम्रो समाजमा छोरा मान्छेलाई अप्रेसन गर्न दिइँदैन । झापाका अधिकांश आदिवासी समाजमा पुरुषले स्थायी बन्ध्याकरण गर्दैनन् । झापाको दक्षिण भेगका अधिकांश आदिवासी समाजमा मुस्लिम बस्ती, राजवंशी समुदाय र सन्थाल बस्तीका पुरुषले स्थायी बन्ध्याकरण गर्ने जिम्मा श्रीमतीलाई नै दिएका हुन्छन् । कचनकवल गाउँपालिका६ की स्वास्थ्य स्वयंसेविका मीरा घिमिरे नेपाल भन्छिन्, घर छेउमा राजवंशी बस्ती छ । उक्त बस्तीबाट अस्थायी परिवार नियोजनका साधन महिला आफैं स्वास्थ्य केन्द्रमा गएर लगाउने गर्छन् । स्थायी बन्ध्याकरण गर्न श्रीमान् र परिवारको सल्लाहमा श्रीमतीले नै गर्नुपर्ने उनले बताइन् । उनका अनुसार सामान्यतया घरबाहिर पैसा कमाउन जाने श्रीमान् नै भएको हुनाले उनीहरूलाई गाह्रो भयो भने घरमा आउने रासन पानी बन्द हुन्छ । बरु श्रीमती आफैंले कष्ट सहने प्रचलन छ । नेपाल भन्छिन्, गाउँमा घरमा बस्ने श्रीमतीको कामको मूल्यांकन नै हुँदैन । उनीहरूलाई पनि गाह्रो हुन्छ । घरको काम गरेर थाक्छन् भन्ने पुरुषको सोचाइ नै हुँदैन । भद्रपुर नगरपालिका३ की पूर्णिका राजवंशीका ३ वटा बच्चा भए । बच्चा पुग्यो भन्ने भएपछि श्रीमान्ले उनलाई अब स्थायी परिवार नियोजन गरौँ भनेर सल्लाह गरे । प्रश्न उठ्यो, कसले गर्ने ? पूर्णिकाका ३ वटै २ वटा जुम्ल्याहा र १ बच्चा अप्रेसन गरेर जन्मिएका थिए । वैदेशिक रोजगारीमा गएका श्रीमान्ले म अप्रेसन गर्छु भन्छन् कि भन्ने उनलाई झिनो आशा थियो । तर, उनले नै स्थायी बन्ध्याकरण गर्नुपर्यो । त्यस्तै, १५ दिनअघि मात्र स्थायी बन्ध्याकरण गरेकी सीमाका श्रीमान् अटो गाडी चलाउँछन् । सीमा भन्छिन्, अब बच्चा पुगे, । श्रीमान्लाई कामको लोड बढी छ, कमजोरी हुनुहुन्छ त्यसैले म आफैंले स्थायी बन्ध्याकरण गरेँ । मुस्लिम समुदायमा भने केही हदसम्म धर्मको पनि कुरा होला । झापाको बनियानी प्राथमिक स्वास्थ्य केन्द्रमा स्थायी बन्ध्याकरणको शिविरमा करिब डेढ सय महिला आएकामा उक्त संख्यामध्ये १ जना पनि पुरुष नआएको नेपाल परिवार नियोजन संघ झापाकी प्रमुख सुजन काफ्लेले बताइन् । काफ्लेले भनिन्, दक्षिण भेगका मुस्लिम र जनजाति समुदायमा यो समस्या पहिला पनि थियो । प्रविधिले यति फड्को मार्दा पनि उक्त समस्या ज्युँका त्युँ छ ।"
सेताम्मे हिउँमा थकाली संस्कृति,"जोमसोम : हिमाली जिल्ला मुस्ताङमा २ साताअघि भारी हिमपात भयो। हिमपातले मुस्ताङका डाँडाकाँढा सेताम्मे बने। हिउँ परेसँगै मुस्ताङको घरपझोङ गाउँपालिका५ ठिनीका युवायुवती हिउँ खेल्न बस्ती नजिकैको पाखोमा एकत्रित भए। मुस्ताङमा हिउँ पर्नु अस्वभाविक होइन तर हिउँ पर्दा स्थानीयको उत्साह बेग्लै हुन्छ। घरपझोङ५ ठिनी युवा र युवतीले केही फरक तरिकाले हिउँको मज्जा लिएका छन्। झन्डै १ सय घरधुरी रहेको ठिनी गाउँमा अधिकांश थकाली बस्ती छ। उनीहरूले थकाली कला संस्कृतिलाई हिउँसँग जोड्ने काम गरेका छन्। थकाली संस्कृतिको पहिचानलाई जिवन्तता प्रदान गर्दै पर्यटन प्रवर्द्धनमा सघाउ पुर्याउन उनीहरुले थकाली पहिरनमा नै फोटो खिचाएका छन्। ठिनी थकाली होमस्टेकी सदस्य जुमा थकालीले हिउँमाथि थकाली सभ्यताको पहिचान उजागर गर्न थकाली पोशाकमै फोटो खिचेको बताइन्। थकाली संस्कृति रहनसहन लगायतको जानकारी लिन ठिनी गाउँ उपयुक्त भएको उनको बुझाइ छ। ठिनी गाउँ थकाली समुदायको उद्गम स्थल मानिन्छ। ठिनीमा थकाली समुदायका १३ घरधुरीले होमस्टे चलाएका छन्। उनीहरुले होमस्टेमा आएका पर्यटकलाई मौलिक थकाली कला संस्कृति पस्कने गर्छन् भने थकाली परिकारसमेत पर्यटकलाई पस्किएर पर्यटकको मन जित्ने गरेका छन्। हिमाली रैथाने अर्गानिक खानाका परिकारहरु फापरको ढिडो, उवाको सातु, तिब्बतीयन चिया, फापरको, याक चौरी र भेडाच्याङ्ग्राका मासु, उवा र स्याउको रक्सी लगायतका परिकार होमस्टेको मुख्य विशेषता हो। ठिनीमा थकाली ऐतिहासिक संग्रालय, गुम्बा र स्नो लियोपार्ट र तालतलैया छन्। थकाली होमस्टे प्रवर्द्धनका लागि गण्डकी प्रदेश सरकारलेसमेत आर्थिक सहयोग गरेको छ। पछिल्लो समय ठिनी गाउँ नजिकैको ढुम्बाताल पर्यटकको रोजाइ बनेको छ।"
नदी र खोला दोहन अनियन्त्रित,"हेटौंडाधादिङ : अवैध क्रसर उद्योगले धादिङका नदी तथा खोलामा अवैध दोहन गरिरहेका छन्। नियमतः प्राकृतिक स्रोतको अवैध दोहन गर्नेगरी खोला तथा नदीमा डोजर लगाएर बालुवा, रोडा, ढुंगा निकाल्न पाइँदैन। तर, धादिङको त्रिशूली नदी, मलेखु खोला र दरियाँल खोलामा बालुवा तस्कर र क्रसर व्यवसायीले खोला दोहन गरी नदीको धार नै परिवर्तन गरेका छन्। कतिपय ठाउँमा खोला नै भासिएको छ। खोलामा पाइने जलचरप्राणीको नामोनिशाना भेटिँदैन भने ५ देखि १० मिटरसम्म्मको गहिराइमा खोला भासिइसकेको छ। खोलाछेउमै र बगरमै क्रसर उद्योग सञ्चालन गरेका ती उद्योगले प्रशासनको आँखा छलेर रातसाँझको समयमा जथाभावी डोजर प्रयोग गरी अवैध उत्खनन गरिरहेका छन्। दरियाँल खोलाबाट बाँध बाँधेर पुस्तौंदेखि खेतमा सिँचाइ गर्दै आएका स्थानीय विष्णुप्रसाद रेग्मीले भने, हामीले नियमित पानी लाउने बाँधको नामोनिशाना छैन, खोला गहिरो भएको छ, गएको सिजन मैले खेत रोप्नै पाइनँ। बालुवा निकाल्नेको विरोध गरौं भने डोजरले पेलिदिउँलाझैं गर्छन्। नियमतः क्रसर उद्योग दर्ता गर्नका लागि उद्योग स्थापना गर्नुपूर्व नियम मिचेनमिचेको हेरेर स्थानीय सरकारले सिफासिर गर्न पाउँछ। तर, स्थानीय तहले आफ्नो क्षेत्राधिकारबाहिर गएर क्रसर उद्योग नै दर्ता गरिदिएका छन्। एक साताअघि मलेखु खोलाको स्थलगत अवलोकन गरेका प्रमुख जिल्ला अधिकारी अस्मान तामाङले अटेर गरे कडा कारबाही गर्न उपकरण जफत गरिने बताए। प्रत्येक घरमा टिपर र ट्र्याक्टर पूर्वपश्चिम राजमार्गअन्तर्गत मकवानपुरको मनहरी गाउँपालिकास्थित मनहरी बजार आसपासका प्रायः घरअगाडि टिपर र ट्र्याक्टरको लाइन देखिन्छ। जिल्लाभित्र ट्र्याक्टर र टिपरको सदरमुकाम भनेर पनि चिनिने मनहरीमा बढ्दो नदी दोहनले मनहरी बजार, आसपासका गाउँ र खेतीयोग्य जमिन कटान बढ्दो छ। गिट्टी बालुवा निकाल्न बनाइएको खाल्डोमा जमेको पानीमा डुबेर ३ वर्षयता मात्र ६ जनाको ज्यान गइसकेको इलाका प्रहरी कार्यालय मनहरीको तथ्यांक छ। चालु आवमा भने १४ करोड ३१ लाख रुपैयाँमा गिट्टी बालुवा उत्खनन र बिक्रीबापतको ठेक्का लागे पनि उत्खननको काम सुरु भएको छैन। तर, यहाँ लुकिछिपी उत्खनन भने वर्षभर जारी रहने मनहरी७ का स्थानीय जगत लामाले बताए। कसले कसको विरोध गर्ने, समाज नै चोरीमा लागेपछि एकदुई जनाले भनेर केही नहुने रहेछ, उनले दुखेसो पोखे। मनहरीमा रहेको एक दर्जन अवैध क्रसर तथा स्थानीयसँग मात्र करिब ४ सय वटा ट्र्याक्टर र डेढ सयभन्दा बढी टिपर रहेको ट्र्याक्टर व्यवसायी संघ पश्चिमी क्षेत्रको अनुमान छ। यहाँ हुने अवैध उत्खननप्रति स्थानीय जनप्रतिनिधि र प्रशासन पनि मुकदर्शक बन्न बाध्य छन्। यहाँ १० वटा ट्र्याक्टर र टिपर समायो भने दुई सय वटा गाडी राजमार्गमा राखेर जाम गर्छन्, इलाका प्रहरी कार्यालयका एक प्रहरी अधिकृतले भने, हामीले देखेर पनि कतिपय समयमा नदेखेझैं गरी बस्नुपर्छ। तर, यो समस्या पहिलाको भन्दा कम हुँदै गएको मनहरी गाउँपालिका७ का वडाध्यक्ष ठाकुर तितुङको दाबी छ। खेतमा पानी लैजान बनाएको कुलो र खोला उत्खनन हुन्थ्यो, आजभोलि भने अलि कम भएको छ, उनले भने।"
सिन्धुलीमा आगलागी : १७ लाख क्षति,"सिन्धुली : सिन्धुलीको कमलामाई नगरपालिका७ स्थित माझिटारमा गएराती एक किराना पसल, होटल र मासु पसलमा आगलागी भएको छ । आगलागीबाट १७ लाख बराबर क्षति भएको जिल्ला प्रहरी कार्यालय सिन्धुलीले जनाएको छ । तीनपाटन गाउँपालिका२ का सेम श्रेष्ठको किराना, मासु पसलमा र तीनपाटन गाउँपालिका६ का निरोज थापाको होटलमा अचानक आगलागी भएको प्रहरीले जनाएको छ । आगलागीबाट श्रेष्ठको किराना तथा मासु पसलमा १० लाख बराबरको क्षति भएको छ भने थापाको होटलमा रहेको खाद्यान्न, लत्ताकपडा जली ७ लाख बराबरको क्षति भएको प्रहरीले जनाएको छ । कमलामाई नगरपालिकाको दमकलसहित नेपाली सेना र स्थानीयको सक्रियतामा आगो राती नै नियन्त्रणमा लिइएको थियो ।"
निरन्तर नदी दोहन,"काठमाडौं : धनुषाको औरही खोलामा भइरहेको अवैध उत्खननको विरोध गर्दा दिलीप (ओमप्रकाश) महतो को टिपरले किचेर हत्या भयो । शुक्रबार रातिको यो घटनाले कानुन हातमै लिएर निरन्तर नदी दोहन चलिरहेको प्रमाणित गर्छ । देशका विभिन्न नदीखोला यस्तै अतिक्रमणले चुसिँदै गएका छन् । स्थानीय सरकार र प्रहरीप्रशासन क्रसर डन सामु निरीह छन् । यसले बाढी, पहिरो, खडेरीजस्ता विपत्ति बढाउनुका साथै वातारणीय संकट निम्त्याइरहेको छ । नियमअनुसार खोलानदीमा डोजर लगाएर बालुुवा, रोडा, ढुुंगा निकाल्न पाइँदैन । तर, जताततै त्यही भइरहेको छ । कतिपय ठाउँमा नदीको धार नै परिवर्तन भएका छन् । कतिपय ठाउँमा खोला नै भासिएका छन् । जलचरप्राणी लोप हुँदै गएका छन् । यसको सबैभन्दा चपेटामा चुरे क्षेत्र परिरहेको छ । प्रहरीप्रशासन र तलदेखि माथिसम्मको सेटिङमा निरन्तर चुरे दोहन भइरहेको छ, प्रदेश २ का मुख्यमन्त्री लालबाबु राउतले भने । अधिकांश क्रसर व्यवसायी बिनाअनुमति चलेका छन् । अनुमति लिएकाले पनि प्रायः नवीकरण गरेका छैनन् ।"
आज माघे संक्रान्ति पर्व मनाइँदै,"काठमाडौं : देशभर आज माघे संक्रान्ति पर्व मनाइँदैछ। सूर्य धनु राशिबाट मकर राशिमा प्रवेश गर्ने सङ्क्रान्ति भएकाले माघ १ गतेलाई मकर (माघे) सङ्क्रान्ति भनिन्छ। माघ १ गतेदेखि उत्तरायण शुरु हुने भएकाले दिनभन्दा रात छोटो हुँदै जान्छन्। उत्तरायण शुरु हुने दिनको स्नान, जप, तप, ध्यान साधना, दान आदिलाई पुण्य दायक मानिन्छ। यसैले आजको दिन देवघाट, त्रिशुली, कालीगण्डकी, वाग्मती, इन्द्रावती, त्रिवेणी, रिडीलगायतका स्थानमा माघ स्नान गर्ने भक्तजनको भीड लाग्छ। यी ठाउँमा आज विशेष मेलासमेत लाग्ने गर्छ। तराईवासीले माघ १ लाई नहान अर्थात नुहाउने पर्वका रुपमा मनाउँछन्। वर्षभर ननुहाउने तराईवासीले आज भने अनिवार्य नुहाउनुपर्ने मान्यता राख्छन्। बिहानै तीर्थस्थलमा गई स्नान गरेर तिल दान गर्नाले सुन दान गरे सरहको पुण्य प्राप्त हुने धार्मिक विश्वास छ। धर्मसिन्धुमा माघ १ मा घ्यू, चाकु, तिलका परिकार, खिचडी नखाने, दान नगर्ने, जलाशयमा गई स्नान नगर्ने, ध्यान नगर्ने व्यक्ति जीवनभर रोगी हुने उल्लेख गरिएको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतमले जानकारी दिए । उत्तरायण भएपछि शुभकर्म गर्न उत्तम मानिन्छ। आज स्नान, दान, व्रत, ध्यान गर्ने व्यक्तिले पुण्य प्राप्त गरी मनकामना पूर्ण हुने जन विश्वास छ। माघे सङ्क्रान्तिका दिन घ्यू, चाकु, तिलका परिकार, तरुल, पालुङ्गो, खिचडी आदि खाने चलन छ। यी परिकारले जाडोमा न्यानो प्रदान गर्ने भएकाले चिसो समयमा पर्ने पर्वमा तातो परिकार खाने गरिएको हो। यी खानाले त्रिदोष नाश हुने धार्मिक विश्वास छ। आजका दिन शरीरमा तिलको तेलले मालिस गर्दा दूषित पदार्थ बाहिर निस्कन्छ भन्ने विश्वास छ। शरीरका नाडी, स्नायुमण्डल र हड्डीलाई तिलको तेल मानिसबाट सुदृढ र स्वस्थ राख्न सकिने आयुर्वेद शास्त्रीय मान्यता छ। सूर्य उत्तरायण भएपछिको मृत्युलाई उत्तम मानिन्छ। महाभारत युद्धमा मृत्यु श्ययामा पुगेका भीष्मले इच्छा मृत्युको वरदान पाएअनुसार सूर्य उत्तरायणपछि नै शरीर त्यागेका थिए। आजका दिन भक्तपुरको तिलमाधव नारायणस्थानमा पनि मेला लाग्ने गर्दछ। माघ महिनामा माघ माहात्म्यको पनि ठूलो महत्व छ। स्कन्द पुराणको माघ माहात्म्यअन्तर्गत केदारखण्डको कुमार र अगस्त्यबीच भएको संवाद अर्थात् स्वस्थानी सुन्ने सुनाउने क्रम पौष शुक्ल पूर्णिमादेखि नै शुरु भइसकेको छ। यो क्रम माघ शुक्ल पूर्णिमासम्म जारी रहन्छ।"
वीरगञ्जमा माघी (तस्बिर),वीरगञ्ज : माघी (खिचडी) पर्वको अवसरमा वीरगञ्जमा प्रभातफेरी निकालिएको छ । बुधबार बिहानै थारु जातीले प्रभातफेरी निकालेका हुन् । थारु पहिरन र सांसकृतिक झाँकीसहित प्रभातफेरी गरिएको थियो । माघीलाई थारु समुदायको विशेष पर्वको रुपमा लिइन्छ । उनीहरु आजको दिनलाई नयाँ वर्ष मान्छन् । माघी पुसको अन्तिमदेखि माघ महिनाको मध्यसम्म मनाउने गरिन्छ । थारु समुदायमा माघीलाई विशेष महत्वका साथ हेरिने गरिन्छ ।
मन्दिर नै भाडामा,"काठमाडौं : खुल्लामञ्चसँगै अस्थायी बसपार्क छ। उत्तरतर्फ छ रत्नपार्क। यी दुईबीचमा एक सानो मन्दिर छ। दुईमाजु अर्थात् तलेजु भवानीको शक्तिपीठ मानिने उक्त मन्दिरबारेमा कमैलाई थाहा छ। कारण मन्दिरभित्र लुगा कपडा पसलको लहर छ। बसपार्क आवत जावत गर्ने कयौं यात्रु लुगाजुत्ता किन्न मन्दिरभित्र प्रवेश गर्छन्। बदामको बोक्रा र चुरोटको ठुटा फाल्छन्। तान्त्रिक विधिबाट पूजा आरधना हुने उक्त मन्दिरको महत्व नत स्थानीय सरकारले नै बुझ्न सकेको छ न गुठीसंस्थानले नै संरक्षणमा ध्यान दिएको छ। मंसिर २ गते काठमाडौं जिल्ला अदालतले उक्त स्थानमा पसल राख्न नपाउने आदेश दिइसकेको छ। तर अदालतको फैसलालाई कुल्चिँदै गुठीसंस्थानले निर्वाध पसल सञ्चालन गर्न व्यापारीलाई अनुमति दिएको हो। मन्दिर ढाँकेर बनाइएको अस्थायी संरचना अदालतको आदेशपछि पनि भत्काइएको छैन। काठमाडौं२८ मा रहेको दुईमाजु गुठीको जग्गा गोरखाका भीमसेन गाउँपालिका२ तान्द्राङकी अमृता भट्टराईलाई भाडामा पसल राख्न सम्झौता भएको थियो। काठमाडौं महानगरपालिका र गुठी संस्थानको मिलेमतोमा खुलामञ्च छेउकै धार्मिक स्थल कब्जामा परेको हो। गुठी संस्थानबाट भट्टराईले अनुमति लिएर अन्य व्यापारीलाई पसल सञ्चालन गर्न दिएकी हुन्। भट्टराइले व्यवसाय सञ्चालन गर्न संस्थानसँग ५ वर्षका लागि मन्दिर क्षेत्र भाडामा लिएकी थिइन्। माघ १ गते मकर संक्रान्तिका दिन यस शक्तिपीठमा विशेष पूजा हुन्छ। २ गते पनि पूजाले निरन्तरता पाउँछ। मुख्यतयाः चैत्र मसान्तमा भव्य पूजा हुन्छ। देवीदेवताको खट जुधाएर स्थानीयले उल्लास मनाउँछन्। मन्दिरका मुल पूजारी उद्धव कर्माचार्यका अनुसार दुईमाजु तलेजु भवानीको पूर्णरुप हो। खुल्लामञ्चसँगै रहेको उक्त शक्तिपीठलाई अन्नपूर्ण अर्थात् अन्नकी देवी मानिन्छ, कर्माचार्यले भने, सांस्कृतिक र धार्मिक मर्म नै मारेर पसल सञ्चालन हुँदा हामी मर्कामा परेका छौं। ०४५ सालसम्म नित्य पूजाआरधना हुँदै आएको उक्त मन्दिरमा विकास निर्माणको प्रभावसँगै पारम्पारिक विधिविधान सहितको आरधना वर्षको दुई पटकमात्र हुन थालेको छ। कर्माचार्य भन्छन्, कुनै पनि देवीदेवतालाई वर्षको एकपटक जगाउनै पर्ने परम्परा छ। त्यसैले जात्रा निकालेर पूजाआरधना हुन्छ। मल्लकालमा आर्चायहरू यस शक्तिपीठको पूजा गर्थे। पछि तिनै आचार्य कर्माचार्यमा परिणत भए। चौधौं शताब्दीमा सिम्रौनगढका राजा हरिहरसिंहदेवले तलेजु भवानीलाई उपत्यका प्रवेश गराएको इतिहासकार योगेन्द्रमान श्रेष्ठ बताउँछन्। तलेजु भवानी मल्ल राजाहरूको इष्टदेवी हुन्। कर्नाटवंशी राजा हरिहरसिंह देवले सिम्रौनगढमा मुसलमानको आक्रमणबाट बच्न देवीसहित काठमाडौं उपत्यका प्रवेश गरेका हुन्, श्रेष्ठले बताए। उपत्यकाका नेवार समुदायले भैरव, आजु र अजिमा(कुमारी) मुख्य देवीदेवताको रूपमा मान्ने गर्छन्। तलेजु अर्थात् कुमारी शक्तिको केन्द्र भएकीले भक्तपुरलगायत काठमाडौं, किर्तिपुरका विभिन्न स्थानमा प्रतिस्थापन गरिएको छ। ऐतिहासिक, सांस्कृतिक र धार्मिक महत्वसँग जोडिएको दुईमाजुको अस्तित्व बचाउन पूजारी, स्थानीय तथा सम्पदा अभियान्ताहरू मन्दिर प्रांगणबाट अनाधिकृत भाडाको पसल हटाउन संघर्सरत छन्।"
नुवाकोटमा ४५ हल गोरु जुधाइँदै,"नुवाकोट : नुवाकोटमा गोरु जुधाइने मेला सुरु भएको छ। प्रत्येक वर्षको माघे संक्रान्तिको दिन गोरु जुधाइने मेलाको आयोजना हुँदै आएको छ। नुवाकोटको यसवर्ष तीन स्थानमा गरी ४५ हल गोरु जुधाइँदै छ। तारकेश्वर गाउँपालिका वडा नं ३ चन्दनीमा २२ हल, विदुर१० नेत्रावतिमा १५ हल र पञ्चकन्या गाउँपालिका३ मा ८ हल गोरु जुधाइने आयोजकले जानकारी दिएका छन्। नुवाकोटको मात्रै नभई सिंगो नेपालकै पहिचान बनेको ऐतिहासिक गोरु जुधाई मेलालाई सभ्य, भव्य र सुरक्षित रुपमा सम्पन्न गरिने बनाइने तारुका माघेसंक्राति गोरु जुधाई संरक्षण समितिका अध्यक्ष भोजबहादुर भण्डारीले बताए। मेलामा यस वर्ष बिहान १० बजेदेखि गोरु जुधाइ मेला सुरु भएको छ । तारकेश्वर गाउँपालिका वडा नं ३, चन्दनीमा गोरु जुधाइ मेला सफल गर्न गाउँपालिका, नेपाल पर्यटन बोर्डलगायतबाट सहयोग प्राप्त भएको आयोजकले जनाएको छ। मेलामा जित्ने गोरुका धनीलाई नगदसहित पुरस्कृत गरिने छ। नुवाकोटको तारुकामा माघेसङ्क्रान्तिको दिन सदियौदेखि गोरु जुधाइदै आएको छ। माघे सङ्क्रान्ति गोरु जुधाइ संरक्षण संस्थाको आयोजनामा सो मेला सफल बनाउनका लागि सबै क्षेत्रलाई सहयोग गर्न अध्यक्ष भण्डारीले आग्रह गरे। गोरु जुधाई मेला मौलिक संस्कृतिको रुपमा विकसित भएको छ। गोरु जुधाई मेलालाई २०६० सालदेखि एकै थलामा गाउँभरिका गोरु भेला गरी जुधाउन थालिएपछि तारुकाको गोरु जुधाइ परम्पराले अहिले मेलाको स्वरुप ग्रहण गरेको छ। नुवाकोटमा तारुकासँगै मात्रघेसंक्रान्तिका दिन बेत्रावती, पञ्चकन्याको घलेभञ्ज्याङ, तादीको सातबिसे, लिखुको कट्टीछापलगायत स्थानमा पनि गोरु जुधाइ हुने गरेको छ।"

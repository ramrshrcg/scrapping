शीर्षक,विवरण
नेपालभारत सीमा नाकामा नेपाली झण्डा फहराइयो,धनगढी : कैलालीका सीमा नाका गौरीफन्टामा नेपाली झण्डा फहारएको छ। यसअघि अस्थायी रूपमा गाडिएको झण्डा गत जेठ २३ गते आएको हावाहुरीले उडाएपछि शनिबार नयाँ झण्डा सशस्त्र प्रहरी बल ५३ नम्बर गुल्मको टोलीले स्थायी पक्की पिलर बनाएर पुनः राखेको हो। कैलालीका प्रमुख जिल्ला अधिकारी यज्ञराज बोहराले सीमामा झण्डा फहरायका हुन्। नेपाल र भारतीय अधिकारीको सहभागितामा झण्डा फहराएको सशस्त्र प्रहरी बल ५३ नम्बर गुल्म राजश्व तथा भन्सारका प्रमुख सशस्त्र प्रहरी नायव उपरीक्षक देवबहादुर चन्दले बताए। सीमामा सशस्त्र प्रहरीले सुरक्षा पोस्ट पनि स्थापना गरेको छ।
भक्तपुरका सम्पदा मर्मत गर्न घुम्ती टोली,"भक्तपुर : भक्तपुर नगरपालिकाले नगरभित्रका सम्पदाको नियमित मर्मत सम्भार तथा सरसफाइ गर्न घुम्ती टोली परिचालन गर्ने भएको छ। नियमित मर्मत सम्भारबाट सम्पदाको आयु लम्बिने तथा संरक्षणमा टेवा पुग्ने हुँदा मर्मत घुम्ती टोली परिचालन गर्ने भएको हो। २०७२ वैशाख १२ गतको महाभूकम्प र त्यसपछिका पराकम्पले नियमित मर्मत सम्भार नभएका सम्पदालाई बढी क्षति पुर्याएको निष्कर्षसहित उक्त टोलीको व्यवस्था गरिएको छ। त्यस्तै संरक्षणविद् तथा सम्पदाप्रेमीले सम्पदाको नियमित रेखदेख तथा मर्मत सम्भार हुनुपर्ने आवाज उठाउँदै आएका छन्। नपाको जारी पाँचौं नगरसभाले पारित गरेको आर्थिक वर्ष २०७६७७ को नीति तथा कार्यक्रममा भनिएको छ, मर्मत सम्भारबाट सम्पदा संरक्षणमा टेवा पुग्ने हुँदा सम्पदाको नियमित मर्मत घुम्ती टोलीको व्यवस्था गरिनेछ। नपाले आर्थिक वर्ष २०७६७७ को बजेटमा समेत सम्पदा संरक्षण तथा विकास निर्माण सर्वाधिक रकमको व्यवस्था गरेको छ। उसले कूल बजेटको सम्पदा संरक्षण तथा विकास निर्माणको लागि ७२ करोड ९१ लाख १० हजार अर्थात ३४२१ प्रतिशत रकम विनियोजन गरेको छ। हामीकहाँ जीर्ण भई भत्कने अवस्थामा पुगेपछि मात्रै सम्पदाको मर्मतसम्भार तथा जीर्णोद्धार गर्ने प्रवृत्ति रहेको छ। जसले गर्दा सम्पदा भत्किँदासम्म धेरै ढिलो हुने र मर्मतसम्भार लागत पनि बढ्ने प्राविधिकले बताउँदै आएका छन्। यस्तो अवस्थामा भक्तपुर नपाले गरेको निर्णय स्वागतयोग्य भएको प्राविधिक बताउँछन्। उनीले जसरी मानव शरीर स्वस्थ छ छैन भनेर नियमित स्वास्थ्य जाँच गरिरहनुपर्छ त्यसरी नै सम्पदाको अवस्था बुझ्न पनि नियमित रेखदेख र मर्मत सम्भार गरिरहनु पर्छ। सुरुमै रोगको पहिचान भए उपचारमा कम खर्च लागेजस्तै सुरुमै सम्पदाको जीर्ण अवस्था थाहा पाउन सकिए कम लागतमै सम्पदा जोगाउन सकिन्छ। हामीकहाँ सम्पदा भत्किएर पाताल नभएसम्म जीर्णोद्धार वा पुनर्निर्माण गर्ने चलनै छैन, काठमाडौं विश्वविद्यालयका वरिष्ठ इञ्जिनियर राजेन्द्र हाडा भन्छन्, जसले गर्दा जीर्णोद्धार एवं पुनर्निर्माण गर्न धेरै लगानी गर्नुपर्ने हुन्छ। सामान्य बिगिँर्दै वा नासिँदै मर्मत गर्न सकिए थोरै खर्चले पुग्छ। उनले नेपाली मौलिक एवं पराम्परागत शैलीले बनेका सम्पदाको रेखदेख र मर्मत गर्न विभिन्न पर्व, पूजा तथा गुठी नै व्यवस्था गरिएको जानकारी दिए। तर ती पर्व, पूजा वा गुठी निष्क्रिय हुँदा सम्पदा पनि बेवारिसे बन्ने गरेको उनी सुनाउँछन्। पहिलेदेखि नै सम्पदाको नियमित रेखदेख र मर्मतसम्भार गर्न सकिएको भए धेरै सम्पदा लुप्त हुने थिएनन्, इञ्जिनियर हाडाले थपे, ढिलै भए पनि भक्तपुर नपाले नियमित मर्मत टोलीको व्यवस्था गरेको छ। जुन स्वागतयोग्य छ। उनले सम्पदा रहेका अन्य नगरपालिकाहरुले पनि यस्तै नीतिसहित कार्य गर्नुपर्ने सुझाव दिए। त्यस्तै मेथड कन्सल्टेन्सीका सञ्चालक इञ्जिनियर तुलसीलाल बासुकलाले पनि भएका सम्पदालाई जिवित बनाइराख्ने हो भने नियमित मर्मतसम्भार र रेखदेख हुनुपर्नेमा जोड दिन्छन्। काठ, माटो, इँटा र चुकुलले बनेका सम्पदामा मक्किएको एउटामात्रै चुकुल बेलैमा फेर्न सकिए सिंगो सम्पदा जोगाउन सकिन्छ, उनले भने, त्यसैले मानिसको स्वास्थ्य अवस्था थाहा पाउन नियमित स्वास्थ्य जाँच गरेजस्तै सम्पदाको अवस्थाबारे पनि नियमित जाँच भइरहनुपर्छ। भत्किसकेपछि नयाँ बनाउनुभन्दा पुरानै अवस्थामा मर्मत सम्भार गरे सम्पदालाई ठड्याउन सकिए त्यसको ऐतिहासिकता र पुरातात्विक महत्व झन् बढ्ने उनको भनाइ थियो। त्यस्तै भक्तपुर नपाले भक्तपुर दरवार क्षेत्र वरिपरिको ऐतिहासिक ९९ चोक तथा जगनाथ मन्दिर क्षेत्रको उत्खनन्को अध्ययन कार्यलाई अगाडि बढाउने नीति लिएको छ। उसको नीति तथा कार्यक्रममा भक्तपुरको साँस्कृतिक, पुरातात्विक महत्व बोकेका पाटीपौवा, ढुंगेधारा, पोखरी, इनार, सत्तल, द्योछेंलगायतका सम्पदाहरुको संरक्षणलाई निरन्तरता दिने उल्लेख छ। ती सम्पदाहरु पुनर्निर्माण वा जीर्णोद्धार गर्दा अध्ययन अनुसन्धानको साथै मौलिक शैलीलाई जोड दिइने नीति पारित गरिएको छ।"
मोटरसाइकल दुर्घटनामा एक युवकको मृत्यु,राजविराज : आफैँले चलाएको मोटरसाइकल अनियन्त्रित भइ दुर्घटना हुँदा एक युवकको मृत्यु भएको छ । दुर्घटनामा सप्तरीको हनुमाननगर कंकालिनी नगरपालिका११ सखुवा टोल बस्ने २५ वर्षीय अर्जुन रामको मृत्यु भएको हो । अर्जुन हनुमाननगरबाट को ४ प ८६२ नम्बरको मोटरसाइकलमा भारदहतर्फ जाँदै गरेका थिए । हनुमाननगर कंकालिनी नगरपालिका२ सकरदही पुलमा गएराति दुर्घटनामा घाइते भएका उनको उपचारको क्रममा मृत्यु भएको हो । दुर्घटनामा उनको छाती र टाउकोमा गम्भीर चोट लागेको थियो । सप्तरीको भारदहस्थित अस्पतालमा प्राथमिक उपचारपछि थप उपचारको लागि सुनसरीको इनरुवास्थित अस्पतालमा उपचार गराउने क्रममा मृत्यु भएको परिवारका सदस्यले बताएका छन् ।
मस्जिदको सेफ्टी ट्यांकीमा निसासिएर बाबुछोरासहित चारको मृत्यु,"विराटनगर : मोरङको सुनवर्षी नगरपालिका९ डाइनियामा रहेको मस्जिदको सेफ्टी ट्यांकीमा निसासिएर शनिबार चार जनाको मृत्यु भएको छ। तीन घाइते छन्। मर्कज मस्जिदको सेफ्टी ट्यांकीको सेटिङ खोल्न गएका चार जनाको निसासिएर मृत्यु भएको हो। इलाका प्रहरी कार्यालय रंगेलीका प्रहरी निरीक्षक कविन्द्र कार्कीका अनुसार मृत्यु हुने सुनवर्षी९ का २० वर्षीय मोहम्मद फिरोज आलम, २५ वर्षीय सहनवाद आलम, २२ वर्षीय ओसिव आलम र ४५ वर्षीय कपिल आलम रहेका छन्। मृत्यु हुनेमध्ये सहनवाद र कपिल बाबु छोरा हुन्। स्थानीय मुस्लिम अगुवा महताव आलमका अनुसार केही वर्ष पुरानो मस्जिदको सेफ्टी ट्यांकी निर्माणको काम भइरहेको थियो। एक महिनाअघि चारैतिर बन्द गरेर हावा पास हुन नसक्ने गरी ट्यांकीको ढलाई गरिएको थियो। ट्यांकीको सेटिङ खोल्न सबैभन्दा पहिला सहनवाद आलम छिरेका थिए। छिर्नसाथ उनी ढलेपछि बचाउन ओसिव गएको र उनी पनि ढलेपछि फिरोज छिरेको महतावले बताए। १२ फिट गहिरो ट्यांकी भित्र छिरेका तीनैजना बेहोस हुँदै ढलेपछि बचाउन भन्दै अन्तिममा कपिल छिरेका थिए। महतावका अनुसार चारैजना बेहोस हुँदै ढलेपछि त्यहाँ जम्मा भएका स्थानीयले अरुलाई छिर्न दिएनन्। मोरङ प्रहरीका प्रवक्ता डीएसपी घनश्याम श्रेष्ठका अनुसार चारै जनालाई बेहोस अवस्थामा सेफ्टी ट्यांकी भित्रबाट उद्धार गरेर उपचारका लागि जिल्ला अस्पताल रंगेली पठाइएको थियो। अक्सिजनसहित पुगेको प्रहरी र रंगेलीको टाइम्स अस्पतालका चिकित्सक टोलीले उनीहरुलाई अचेत अवस्थामा सेफ्टी ट्यांकीबाट बाहिर निकालेको श्रेष्ठको भनाइ छ। अक्सिजनको प्रयोग गर्दै सेफ्टी ट्यांकी भित्रबाट उनीहरुलाई अचेत अवस्थामा बाहिर निकालिएको थियो। रंगेली अस्पतालमा उपचार सम्भव नभएपछि चारै जनालाई थप उपचारका लागि गोल्डेन अस्पताल विराटनगर ल्याइएको थियो। उनीहरुको उपचारकै क्रममा साँझ मृत्यु भएको प्रहरीले बताएको छ। उनीहरुलाई बचाउने प्रयासमा रहेका अन्य तीनजना बेहोस भएका थिए। बेहोस भएका ४० वर्षीय दाउद मियाँ, ४८ वर्षीय हेमन्त मियाँ र ४० वर्षीय डोम्राहा मियाँ रंगेली अस्पतालमा उपचारपछि घर फर्किएका छन्। प्रहरीले घटनाका बारेमा अनुसन्धान सुरु भएको बताएको छ। मृतकका आफन्त र स्थानीय बासिन्दाले उपचारमा ढिलाई गरेको भन्दै रंगेली अस्पताल परिसरमा केही बेर प्रदर्शन गरेका थिए।"
जग्गा जमिन व्यक्तिको होइन राज्यको हुन्छ : सभामुख महरा,"भक्तपुर : प्रतिनिधिसभाका सभामुख कृष्णबहादुर महराले व्यक्तिगत सम्पत्ति थुपार्ने प्रवृत्ति बढेकोतर्फ चिन्ता व्यक्त गरेका छन्।सार्वजनिक जग्गा जमिनसमेत हड्पेर व्यक्तिगत सम्पत्ति बढाउने प्रवृत्तिमाथि उनको गुनासो थियो। देशव्यापी रुपमा शनिबारदेखि सुरु भएको राष्ट्रिय वृक्षरोपण कार्यक्रमलाई भक्तपुरमा सम्बोधन गर्दै सभामुख महराले जग्गा जमिन, वनजंगल व्यक्तिको नहुने स्पष्ट पारे। जग्गा जमिन व्यक्तिको हुँदैन। राज्यको हुन्छ, उनले भने, छिमेकी देश चीनमै यस्तो व्यवस्था छ। हामी पनि त्यो दिशातिर अघि बढ्नुपर्छ।जताततै माफियाकरण हुन थालेको सभामुख महराको भनाइ थियो। उनले नेपाललाई कर छुट देश घोषणा गर्न विदेशीहरुले सुझाव दिँदै आएको बताए। नेपाल पुग्ने विदेशी पर्यटकहरुलाई मात्रै कर छुट दिन सके उनीहरुले गर्ने खर्चले नेपाल र नेपालीमा आर्थिक विकास अझ सम्भव हुने उनको भनाइ थियो। उनले हरियो वन नेपालको धन भन्ने आहानलाई अझ महत्त्व दिएर हरियाली प्रवद्र्धन गर्नुपर्नेमा जोड दिए। कार्यक्रममा सूर्यविनायक नगरपालिका ४ दधिकोटस्थित दक्षिण बाराही सामुदायिक वनमा वृक्षरोपण गरिएको थियो। उक्त वनमा उद्यान निर्माण गर्न ३ नम्बर प्रदेश सरकारले ५० लाख रुपैयाँ विनियोजन गरेको वनमा अध्यक्ष ज्ञानकृष्ण श्रेष्ठले जानकारी दिए। उनका अनुसार आगामी आर्थिक वर्षमा थप २० लाख रुपैयाँ प्राप्त हुने भएको छ। शनिबार उक्त सामुदायिक वनमा धुपी, सल्लासँगै एभोकाडोलगायतका फलफूलका करिब दुई सय विरुवा रोपिएको अध्यक्ष श्रेष्ठले जानकारी दिए। कार्यक्रममा भक्तपुर क्षेत्र नं २ का प्रतिनिधिसभा सदस्य महेश बस्नेत, प्रदेश नम्बर ३ का सदस्य शशिजंग थापा, सूर्यविनायक नपाका प्रमुख वासुदव थापालगायतले सार्वजनिक जग्गाजमिन, वन तथा नदीको सरसफाइ र संरक्षण गर्दै हरियाली प्रवद्र्धन गर्नुपर्ने धारणा राखे। उक्त अवसरमा हनुमन्ते नदी सरसफाइ अभियानको ७० औं हप्ता पुगेको अवसरमा मध्यपुर थिमीको शंखधर चोकदेखि दक्षिण बाराहीसम्म सरसफाइसमेत गरिएको थियो। प्रत्येक बुधबार हुँदै आएको हनुमन्ते सरसफाइ यसै सातादेखि प्रत्येक शनिबार हुने कार्यक्रममा जानकारी दिइएको थियो।"
भोज खाएका २४ बिरामी,"कुश्मा : पर्वतको कुश्मा नगरपालिका ७ मा खरेहामा विवाहको भोज खाएका २४ जना बिरामी परेका छन्। स्थानीय हेम शर्माको घरमा बिहे भोज खाएका २४ जना गाउँले एकै चोटी बिरामी परेका हुन्। छोराको बिहे भएको एक वर्ष पुगेको अवसरमा आयोजना गरिएको कार्यक्रममा गाउँलेले काँक्राको अचार र आलु तथा करेलाको तरकारी खाएका थिए। स्थानीय मिठु गिरीका अनुसार काँक्राको अचार खाएका सबै बिरामी परेका हुन्। अचार खाएर बिरामी परेका २४ जनाको स्थानीय मेडिकल र जिल्ला अस्पतालमा उपचार भएको वडाअध्यक्ष सुवासचन्द्र पौडेलले जानकारी दिए। केही पोखरा समेत गएका छन्। बिरामी हुनेमा धेरै महिला छन्। सोह्रजना महिला र बाँकी पुरुष रहेको उनले बताए। गएको मंगलबार विवाहको वार्षिकोत्सव (जिम्ति मेट्न) घरमा जम्मा भएका आफन्तले खाएको अचारमा संक्रमण रहेको हुनसक्ने स्थानीयको अनुमान छ।काक्राको अचार खाएका मात्र बिरामी परेका छन्, अन्य चीज खाएकालाई भने कुनै असर नदेखिएको भएपछि अन्य चीज खाएकालाई भने कुनै असर नदेखिएको भएपछि काक्रामा बिरामी हुन सक्ने वडाअध्यक्ष पौडेलेले बताए। बजारबाट खरिद गरिएको काँक्रामा विषादी हालिएको अनुमान गरिएको छ, उनले भने। भोज खाएका उनीहरु सोहि दिन बेलुकादेखि नै बिरामी पर्न थजालेका थिए। झाडापखाला लाग्ने, टाउको दुख्ने, ज्वरो आउने र केही बेहोससम्म भएपछि उनीहरुको अहिले उपचार भइरहेको छ। भोजमा प्रयोग भएको काक्रा म्याग्दीको बेनीबाट खरिद गरेर ल्याइएको थियो। कृषि ज्ञान केन्द्र पर्वतका प्रमुख वासुदेव रेग्मीले पछिल्लो समय तरकारी अत्याधिक विषादी प्रयोग गर्नेको संख्या बढिरहेको बताए। उनले कस्तो विषादी प्रयोग गरिएको भन्ने विषयमा ल्याव टेस्ट विना भने भन्न नसकिने बताए। यता पर्वत जिल्ला अस्पतालका डा विष्णु भण्डारीले फुड पोइजनका कारण विरामी भएको बताए। बिरामीमध्ये केहिको रिर्पोट थप अनुसन्धानका लागि केन्द्रीय रोग निवारण केन्द्रमा पठाएको डा भण्डारीले जानकारी दिए।"
दाङमा जीप दुर्घटना : चालकको मृत्यु,दाङ : दाङको तुलसीपुरसुर्खेत सडकखण्डको श्रीगाउँमा शनिबार जीप दुर्घटना हुँदा चालकको मृत्यु भएको छ। रगैँचाबाट तुलसीपुर आउँदै गरेको रा १ ज ४३६ नम्बरको जीप दंगीशरण ७ श्रीगाउँ नजिक दुर्घटना हुँदा दंगीशरण ७ का जीप चालक २८ वर्षीय डिल्लीबहादुर ओलीको मृत्यु भएको हो। जीप अनियन्त्रित भएर पल्टिएको थियो। दुर्घटनामा गम्भीर घाइते चालक ओलीको राप्ती प्रादेशिक अस्पताल तुलसीपुरमा उपचारको क्रममा निधन भएको इलाका प्रहरी कार्यालय तुलसीपुरका प्रमुख प्रेमबहादुर शाहीले बताए। अर्को दुर्घटनामा इलाका प्रशासन प्रमुख घाइते त्यस्तै अर्को एक दुर्घटनामा इलाका प्रशासन कार्यालय तुलसीपुर दाङका प्रमुख यादव सुवेदी घाइते भएका छन्। दाङको तुलसीपुरघोराही सडकखण्ड अन्तर्गत तुलसीपुर मोतिपुरमा सुवेदी सवार रा १ झ ९९ नम्बरको सरकारी बलेरो जीप दुर्घटनामा हुँदा उनी घाइते भएका हुन। उनको टाउँकोमा चोट लागेको छ। इलाका प्रहरी कार्यालय तुलसीपुरका प्रमुख प्रहरी नायब उपरीक्षक प्रेमबहादुर शाहीका अनुसार सुवेदीको राप्ती प्रादेशिक अस्पताल तुलसीपुरमा उपचारपछि काठमाडौं पठाउने तयारी भइरहेको छ।
गौमुल गाउँपालिका साक्षर घोषण,बाजुराको गौमूल गाउँपालिकालाई साक्षर घोषण भएको छ। जिल्लाका नौ वटा स्थानीय तहमध्ये गौमुल गाउँपालिका साक्षर घोषणा हुनेमा दोस्रो स्थानीय तह भएको छ । नेपाल सरकारको साक्षर नेपाल घोषण नीति बमोजिम गौमुल गाउँपालिकालाई साक्षर गाउँपालिका घोषण गरिएको गाउँपालिका अध्यक्ष हरिबहादुर रोकायाले जानकारी दिए । साक्षर गाउँपालिका घोषणा कार्यक्रममा सहभागी स्थानीय । तस्बिर : पदमबहादुर सिंह
"न मल, न बीउ : सिन्धुलीमा ३५ प्रतिशतमात्र रोपाईं","सिन्धुली : सरकारले १६ औं राष्ट्रिय धान दिवस तथा रोपाईं महोत्सव २०७६ देशभर असार १५ गते आइतबार मनाउने तयारी गरिरहँदा सिन्धुलीमा भने ३ दशमलव ५ प्रतिशतमात्र रोपाईं भएको छ। असारको मध्य हुँदा धान उत्पादन हुने जिल्लाको १६ हजार ४ सय ८२ हेक्टर क्षेत्रफल मध्ये ५७६ हेक्टर अर्थात ३ दशमलव ५ प्रतिशत क्षेत्रफलमा मात्र रोपाईं सम्पन्न भएको हो। समयमा पानी नपर्दा जिल्लामा रोपाईं हुन नसकेको कृषि ज्ञान केन्द्र सिन्धुलीका प्रमुख राजन ढकालले जानकारी दिए। गत वर्ष यस सिजनमा झण्डै ४५ प्रतिशत खेतमा धान रोपाईं सम्पन्न भई सकेको थियो। तर, यस वर्ष भने ढिलागरी मनसुन सुरु भएका कारण धानको ब्याड राख्नै ढिला हुँदा धान रोपाईं पनि काम भएको हो, ढकालले भने। जिल्लाको कमलाखोंच, मरिण, तीनपाटन र सदरमुकाममामात्र धान रोपाईं सुरु भएको छ। जिल्लाको सुनकोसीगढतीर क्षेत्रको सुनकोसी, गोलन्जोर र फिक्कल गाउँपालिकास्थित गढतीर क्षेत्रमा किसानले बल्ल धानको ब्याड राख्न थालेका छन्। यस क्षेत्रमा हरेक वर्ष निकै कममात्रामा वर्षा हुने गरेको छ। मौसमले साथ नदिएका कारण किसानले धानको ब्याड ढिलागरी राख्दा रोपाईं पनि ढिलो हुने निश्चित भएको छ, उनले भने। वर्षा कम हुँदा पानीको मुहान सुकेका छन्। वर्षौंदेखि उपभोग गर्दै आएका सिंचाई कुलाहरूमा पनि पानी सुकेपछि किसानहरूले गढतीर क्षेत्रमा सुनकोसी नदीको पानि लिफ्ट गरेर धानका ब्याड राख्न थालेको भएपनि रोपाईं गर्न आकासकै पानीको भर पर्नु पर्ने बाध्यता छ। जिल्लाको १६ हजार ४ सय ८२ हेक्टर क्षेत्रफल मध्ये ३० प्रतिशत जमिनमा मात्र सिंचाई कुलोको सुविधा छ। बाँकी ७० प्रतिशत जमिन आकासे पानीका भरमा सिंचाई हुँदै आएको छ। तर, यस वर्ष सिंचाई कुलो लाग्ने जमिनमा समेत पानि नहुँदा रोपाईं हुन नसकेको हो, उनले थपे। जिल्लामा पछिल्लो समय धान उत्पादनमा वृद्धि हुँदै आएपनि यस वर्ष भने मौषम अनुकूल नहुँदा उत्पादन बृद्धिदरमा कमी आउन सक्ने बताइएको छ। असार १५ हुँदासम्म साढे तीन प्रतिशत मात्र रोपाईं भएकाले सिजनमै धान रोपाईं नसकिने पक्का जस्तै हुँदा धान उत्पादनमा कमी आउन सक्ने वरिष्ठ कृषि विकास अधिकृत देवराज अधिकारी बताउँछन्। जिल्लामा साउनको पहिलो सातसम्म धान रोप्ने गरिएको छ। गत आर्थीक वर्ष २०७३७४ मा जिल्लामा ३ प्रतिसतले उत्पादनमा बृद्धि भएको धान आर्थीक वर्ष २०७४०७५ मा १३ प्रतिसतले बृद्धि आएको थियो। जिल्लामा गत वर्ष ५५ हजार ९ सय ३० मेक्ट्रिक टन धान उत्पादन भएको थियो। सिन्धुलीमा चैते र वर्षे सिजनका जातका धान बाली लगाउने गरिएको छ। ९ सय मेक्ट्रिक टन रसायनिक मल अभाव जिल्लामा मकै तथा धान बालीका लागि ९ सय मेक्ट्रिक टन मल अभाव छ। धान, मकै लगायतका बालीका लागि जिल्लामा वैज्ञानीक प्रणाली अनुसार तीन हजार ५०० मेक्ट्रिक टन युरिया र डीएपी मल आवश्यक पर्ने भए पनि जिल्लामा दुई हजार ६ सय मेक्ट्रिक टन मात्र मल भित्रिएको कृषि सामग्री लिमिटेड अनुदान मल वितरण समितिका संयोजक तथा प्रमुख जिल्ला अधिकारी जनर्दन गौतमले बताए। जिल्लाका लागि ३५ सय मेक्ट्रिक टन मल आवश्यक पर्छ तर, हालसम्म २६ सय मेक्ट्रिक टनमात्र मल जिल्लामा वितरण गरिएको छ, उनले भने, बाँकी मल किसानहरूले माग गरे उपलब्ध गराउँछौँ।' जिल्लामा कृषि सहकारीहरूलाई अनुदानमा मल दिने गरिएको छ। तर, मकैको सिजनमा मलको अभाव भोगेका किसानहरुले धानको सिजनमा पनि मल अभाव व्यहोर्नु पर्ने अवस्था आउन सक्ने बताउँछन्। मकैको सिजनमा ढिलागरी मल जिल्लामा आएकाले समयमा मल हाल्न नपाउँदा मकै उत्पादनमा कमी आएको किसानहरुको गुनासो छ। सिन्धुलीको दुधौलीमा धान महोत्सव यसैबीच यस वर्षको धान दिवस सिन्धुलीको दुधौलीमा मनाउने तयारी गरिएको छ। दुधौली नगरपालिका २ भलुवाहीमा प्रदेश सरकारको सहयोगमा यसै वर्षबाट सुरु गरिएको सहकारीमा आधारित सामूहिक चक्लाबन्दी खेती कार्यक्रम संचालन भएको नमुना कृषि सहकारीले धान दिवसमा धान रोपेर महोत्सव मनाउन लागिएको हो। धान खेतीमा प्रविधि र यान्त्रिकीकरण, चामल आयातमा न्यूनीकरण भन्ने मूल नाराका साथ धान दिवस मनाउन थालिएको कृषि ज्ञान केन्द्रका प्रमुख ढकालले जानकारी दिए।"
बर्दियामा आफ्नै श्रीमानको कुटाईबाट महिलाको मृत्यु,गुलरिया : बर्दियामा श्रीमानको कुटाईबाट एक महिलाको मृत्यु भएको छ । बर्दियाको मधुवन नगरपालिका९ निवासी ४८ वर्षीय केशरबहादुर देसुवा मगरले आफ्नै श्रीमतीलाई कुटपिट गर्दा ४५ वर्षीया दिलमाया देसुवा मगरको मृत्यु भएको हो । श्रीमानले बेहोस हुनेगरी कुटेपछि घाइते भएकी दिलमायाको गुलरिया अस्पताल बर्दियामा उपचारका क्रममा मृत्यु भएको जिल्ला प्रहरी कार्यालय बर्दियाका निमित्त प्रमुख प्रहरी नायव उपरीक्षक तिलक भारतीले बताए । केशरबहादुरलाई तत्काल नियन्त्रणमा लिइ कर्तब्यज्यान सम्बन्धी कसुरमा मुद्दा दर्ता गरी अनुसन्धान भइरहेको भारतीले जानकारी दिए । उनलाई बर्दिया जिल्ला अदालतबाट १० दिनको म्याद थप गरी हिरासतमा राखिएको छ ।
जहाँ कुवामा ताल्चा नलाए चुलोमा चामल पाक्दैन,"भोजपुर : वर्षेनी खानेपानी संकटले थलिने दुर्गम गाउँ हो रामप्रसाद राई गाउँपालिका ५ मानेभञ्ज्याङको रानागाउँ। यो गाउँमा खानेपानीको श्रोत एउटै सार्वजनिक कुवा छ। गाउँका अरु पनि दर्जनौँ कुवा थिए । तर ती सुकिसके। सबै कुवा सुक्दा पनि गाउँलेहरूलाई पानी दिइरहेको यो कुवामा रातदिन ताल्चा लगाइन्छ भन्ने सुन्दा तपाईँलाई अचम्म लाग्ला। तर गाउँबासीका लागि यो नौलो कुरा होइन। हिउँदे खडेरी सुरु भएसँगै खानेपानीको जोहो गर्न रानागाउँबासी कुवामा ताल्चा लगाउने गरेका हुन्। खानेपानीको संकट चुलिएका बेला एउटा मात्रै कुवाको पानी बाँडीचुँडी चलाउन कुवामा ताल्चा लगाइएको हो। रानागाउँका करिब १६ घरपरिवारलाई उक्त कुवाको पानीले बिहानबेलुका जेनतेन २२ गाग्री खानेपानी पुग्ने गर्छ। सुख्खाको बेला कुवामा लापारबाही ढंगबाट खानेपानीको उपभोग हुने भएकाले मुहान नरित्तियोस् भनेर कुवामा ताल्चा लगाउने गरेको स्थानीय बासिन्दा रमिला रानामगरले बताइन्। गाउँमा वर्षैपिच्छे खानेपानीको महामारी हुन्छ। सबैलाई भनेजति खानेपानी पुग्दैन, उनले सुनाइन्, एकचोटीमा सबैलाई २ गाग्रीमात्रै खानेपानी उघाउन पुग्छ। त्यसपछि कुवाको पानी रितिन्छ। फेरि जमाउनै पर्यो नत्र बिहान र बेलुकी चुलोमा खाना पाक्दैन। दुई वर्षअघिसम्म आसपासका ओडारे, जुकेपानी, अगौटे, लट्रीडाँडा टोलका गाउँलेलाई पनि यही कुवाको पानीले मनग्गे पुग्थ्यो। वल्लोपल्लो गाउँका बस्तुभाउलाई खुवाउन कुनै समस्या थिएन। तर पछि सुख्खाले मुहान सुक्दै गयो। कुवाबाट रातीराती जथाभावी पानी लान थालेपछि गाउँले सबै मिलेर कुवामा ताल्चा लगाउन थालेको अर्का स्थानीय जीतबहादुर क्याप्छाकीमगरले सुनाए। उनी भन्छन्, पहिले यही कुवाको पानीले सबैलाई पुग्थ्यो। पछि मुहान सुक्न थाले। अन्य गाउँका मानिस रातारात आएर पानी लाने, जाँदा कुवामा पानी नहुने, जथाभावी बस्तुभाउलाई पानी खुवाउन थालेपछि ताल्चा लगाउन थाल्यौँ। जीतबहादुरका अनुसार कुवा बिहान ५ बजे र बेलुकी ६ बजे दिनको दुईपटक खुला हुन्छ। गाउँका १६ घरलाई बराबरी बाँडेपछि पुनः ताला लगाइन्छ। खानेपानीका कारण धेरैजसो गाउँलेको दैनिकी पानी जोहो गर्नमै बित्छ। एकातिर कुवाबाट मानिसलाई खानेपानी जोहो गर्न कठिन छ अर्कोतिर बस्तुभाउ, चौपायालाई पानी पुर्याउन झन् समस्या। मानिसलाई खाना पकाउन पर्याप्त पानी नभएका बेला बस्तुभाउलाई बेसी खेततिर लग्ने गरेको स्थानीय कृष्णकुमारी रानामगरले सुनाइन्। खानेपानीको चरम संकटकै कारण घरपालुवा चौपाया र पंक्षी थप जोखिममा परेको उनको बुझाई छ। खानेपानी अभावकै कारण बस्तुभाउ पाल्ने रानागाउँका धेरैजसो बेसी सिक्तेलपिखुवा खोलातिर बसाई सरेका छन्। रानागाउँ आसपासका ओडारे, लट्रीडाँडा, जुकेपानीमा जम्मा दर्जनौँ कुवामध्ये ओडारे गाउँका सबै कुवा सु्किसकेका छन्। जुकेपानी टोलको कुवामा १० घरधुरीलाई दैनिक डेढ गाग्री जति खानेपानी पुग्छ। रानागाउँ रहेको मानेभञ्ज्याङ राष्ट्रपति विद्यादेवी भण्डारीको पनि जन्मघर हो। भण्डारीको जन्मस्थान मानेभञ्ज्याङको आमबोट गाउँमा पनि खानेपानीको उस्तै समस्या छ। ५१७ घरधुरी मानेभञ्ज्याङबासीले वर्षेनी खानेपानीको संकट भोग्नु परेको छ। मानेभञ्ज्याङका अर्चले, भोर्लेनी, आमबोटे, गडा, अगौटे, रानागाउँ, गुँरासे लगायत स्थान सुख्खा र खानेपानी संकटग्रस्त क्षेत्र हुन्। सुख्खाका कारण अर्चले, भोर्लेनी र अगौटेका करिब ५६ घरधुरी बस्तीहरु गाउँबाट विस्थापित भइसकेका छन् भने कतिपय घरधुरी विस्थापित हुने अवस्थामा छन्।"
सर्लाहीमा गोली चल्यो : एक घाइते,मलंगवा : सर्लाहीको लालबन्दी नगरपालिका१ नवलपुरमा अज्ञात समूहको गोली प्रहारबाट एकजना घाइते भएका छन्। गोली लागि घाइते हुनेमा लालबन्दी नगरपालिका १ नवलपुरका ३० वर्षीय जयनाथ महतो रहेको जिल्ला प्रहरी कार्यालय सर्लाहीले जनाएको छ। ब्रह्मस्थानको मन्दिर निर्माणमा मजदुरीको काम गर्दै गरेको अवस्थामा मोटरसाइकलमा आएका दुई जनाको समूहले महतोमाथि गोली प्रहार गरेको थियो। गोली महतोको दाहिने हातमा लागेको जिल्ला प्रहरी कार्यालय सर्लाहीका प्रहरी नायब उपरीक्षक प्रतितसिंह राठौरले जानकारी दिए। गोली कसले र किन प्रहार गरेको हो त्यो अहिलेसम्म खुल्न सकेको छैन। हतियारधारी समूह गोली प्रहार गरी जंगलको बाटो हुदैं पूर्वतर्फ भागेको स्थानीयले बताएका छन्। घाइते महतोको नवलपुरमा समान्य उपचार पश्चात थप उपचारको लगि वीरगन्ज पठाइएको राठौरले बताए।
प्रधानमन्त्रीको पुस्तक 'दृष्टिकोण' सार्वजनिक,"काठमाडौं : प्रधानमन्त्री एवं नेकपाका अध्यक्ष केपी शर्मा ओलीलिखित पुस्तक 'दृष्टिकोण' नेकपाकै अर्का अध्यक्ष पुष्पकमल दाहाल प्रचण्डलगायतले विमोचन गरेका छन्। राजधानीमा शनिबार आयोजित मदन भण्डारीको ६८ औँ जन्मजयन्तीका अवसरमा भएको कार्यक्रममा पुस्तक सार्वजनिक गरिएको हो। पुस्तकको प्रचण्डसहित कांग्रेस नेता कृष्ण सिटौला, सांसद हृदयेश त्रिपाठी लगायतले विमोचन गरेका हुन्। सबैबीच मदन भण्डारी राष्ट्रिय पुरस्कार प्रा डा सुवोध शर्मालाई हस्तान्तरण गरिएको प्रधानमन्त्रीका राजनीतिक सल्लाहकार विष्णु रिमालले ट्विटरमा लेखेका छन्।"
उद्योग वाणिज्य संघका महासचिवको गोदाममा राजश्वको छापा,"भैरहवा : राजश्व अनुसन्धान कार्यालय बुटवलले सिद्धार्थ उद्योग वाणिज्य संघका महासचिव नेत्र आचार्यको गोदाममा छापा मारेको छ। यसअघि पनि प्रहरीले उनको गोदाममा छापा मारेर राजश्व छलीको ठूलो परिमाणमा खाने तेल बरामद गरेको थियो। तर, त्यती बेला उनलाई स्थानीय प्रशासनले सेटिङका आधारमा पुरा छुट दिएर उनमुक्ति दिएको थियो। न्यु पवित्रा स्टोरका संचालक आचार्यले राजश्व छली गरेको आशंकामा उनको गोदाममा छापा मारिएको राजश्व अनुसन्धान कार्यालय बुटवलका प्रमुख विजय रानाले जानकारी दिए। उनले सम्बन्धित फर्मको खरिद, विक्री, स्टक खातासहितका कागजपत्र अनुसन्धानका लागि नियन्त्रणमा लिइएको बताए। प्रहरीको सूचनाको आधारमा हामीले गोदाममा छापा मारेका हौँ, प्रमुख रानाले भने, सम्भव भए आज नभए भोलि गोदाममा रहेको साम्रगीको जाँच सुरु गर्छौँ। भारतबाट भन्सार छलेर आचार्यको गोदाममा खाद्यन्न साम्रगी डम्प गर्ने गरिएको हामीलाई सूचना आइरहेको थियो, प्रहरी स्रोतले भन्यो, सोही सूचनालाई पछ्याउँदै चिनी बरामद गरेका हौँ। त्यसपछि राजश्व अनुसन्धानले पनि छापा मारेर थप अनुसन्धान सुरु गरेको हो। शुक्रबार साँझ भन्सार छलेर भित्र्याएको अढाई कुविन्टल चिनी आचार्यको गोदाममा राख्न लागिएको अवस्थामा बरामद गरिएको प्रहरीले जनाएको छ। साथै, गोदामसम्म चिनी पुर्याउने ठेला चालकलाई पनि प्रहरीले नियन्त्रणमा लिएको छ। प्रहरी स्रोतका अनुसार भारतबाट भन्सार छलेर साइकलमोटरसाइकलमा चिनी भित्र्याउने त्यसपछि ठेलामा हालेर गोदामसम्म पुर्याउने गरिएको थियो। भारतमा प्रति केजी ६१ रुपैयाँ रहेको चिनीको थोक मूल्य यहाँ ६७ रुपैयाँ विक्रीवितरण हुने गर्दछ। आचार्यले भारतीय सीमावर्ती बजार सुनौलीको दुई नम्बर गल्लीमा रहेको दिपेश सिंहको पसलबाट चिनीको कारोबार गर्दै आएको स्रोतले बतायो। विगत १०१२ वर्ष देखि सुनौलीमा कारोबार गर्दै आएका सिंह जनकपुरका बासिन्दा हुन्। सिंहकै भरियाले आचार्यको चिनी भन्सार छलेर बेलहिया र केवटलिया नाकाबाट नेपालसम्म पुर्याउने गरेको स्रोत बताउँछ। यता संचालक आचार्यले आफूलाई फसाइएको दाबी गरेका छन्। गोदाममा छापा हाने लागत्तै आचार्यलाई पुनः उनमुक्ति दिलाउनका लागि खेल सुरु भइसकेको बुझिएको छ। गोदाममा छापा हानेर कागजपत्र नियन्त्रणमा लिएपश्चात पनि राजश्व कार्यालय बुटवलले आफ्नो विभागको डीजी दीर्घराज मैनालीलाई घटनाबारे जानकारी गराएको थिएन।"
चार हजार चल्ला बरामद,नुवाकोट : अवैध रुपमा ओसारपसार गरिएको कुखुराका चल्ला प्रहरीले नुवाकोटको वेत्रावतिबाट बरामद गरेको छ । नुवाकोटको छिमेकी रसुवाको भोर्लेमा पालिएका व्रोइलर कुखुरामा वर्ड फ्ल्यु रहेको पुष्टि भएपछि नुवाकोटमा पनि कुखुरा र कुखुराजन्य सामग्रीमा निगरानी बढाइएको हो । पासाङल्हामु मार्गको त्रिशूलीवेत्रावडि सडकखण्ड अन्तर्गत विदुर नगरपालिका वडा नं १० वेत्रावति बजारमा अवैध रुपमा ल्याइएको चार हजार कुखुराका चल्ला बरामद गरिएको जिल्ला प्रहरी कार्यालय नुवाकोटले जनाएको छ । तीन जना व्यापारीले रसुवातर्फ लैजाँदै गरेको कुखुराका चल्ला बरामद गरिएको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए । कुनै पनि भेटनरी तथा स्वास्थ्य जाँचको प्रमाणित कागजपत्र नभएपछि चल्लाहरु बरामद गरिएको उनले बताए । नुवाकोट उद्योग वाणिज्य संघले नुवाकोटका अन्य स्थानमासमेत स्वास्थ्य परिक्षण बेगर कुखुराहरुको बिक्रिवितरण हुने गरेको जनाएको छ ।
"बैतडीमा एक प्रहरी, एक विरुवा अभियान","बैतडी : राष्ट्रिय वृक्षारोपण दिवसको अवसर पारेर बैतडीमा एक प्रहरी एक विरुवा अभियान सुरु भएको छ। जिल्ला प्रहरी कार्यालयको आयोजनामा शनिबार जिल्लाका विभिन्न स्थानमा चार सय विरुवा रोपिएको जिल्ला प्रहरी कार्यालयका प्रवक्ता एवं प्रहरी निरीक्षक दीपक पातलीले जानकारी दिए। जिल्ला प्रहरी कार्यालय र मातहतका युनिटमा कार्यरत प्रहरीले चार सय विरुवा रोपेको उनले बताए। वातावरण संरक्षण गर्ने र मानिसका लागि बोटविरुवा आवश्यक छ भन्ने कुरा सबैलाई जानकारी गराउन यो अभियानका थालनी गरेका हौं, उनले भने, जिल्ला प्रहरी कार्यालयको हाताभित्र २५० र अन्य ठाउँमा १५० गरी चार सय विरुवा हामीले रोपेका छौं। यो अभियान सुरु गरिएको जिल्ला प्रहरी कार्यालयका प्रहरी नायव उपरीक्षक डिल्लीनारायण पाण्डेले बताए। उनले भने, हामीले वातावरण संरक्षणमा सबैको ध्यान जाओस, बढ्दो वन विनाश रोक्ने कार्यमा मद्दत पुगोस भनेर एक प्रहरी एक विरुवा अभियान सुरु गरेका हौं। प्रहरीको एक प्रहरी एक विरुवा अभियानको सुरुवात गर्दै प्रमुख जिल्ला अधिकारी आनन्द पौडेलले अभियानलाई जिल्लाका सरकारी एवम् गैरसरकारी संस्थाका कर्मचारीले पनि साथ दिन सके उदाहरणीय काम हुने बताएका छन्।"
"मृत भेटियो हात्तीको छावा, पूजा गर्नेको भिड","झापा : झापाको हल्दिबारीको जलथल जंगलको आसपासमा अन्दाजी ३ वर्षको हात्तीको करेन्ट लागेर मृत्यु भएको छ। जलथलको हुलाकी राजमार्गसँगै जोडिएको हल्दिबारी ३ स्थित रणकाली सामुदायिक वनभित्र करेन्ट लागेर हात्तीको छावा मरेको हो। जलथलको रणकाली सामुदायिक वन उपभोक्ता समूहको कार्यालय भन्दा ५० मिटर नजिकै छावा जङ्गली हात्ती मृत अवस्थामा फेला परेको डिभिजन वन कार्यालय झापाका प्रमुख बिष्णुलाल घिमिरेले बताए। उनका अनुसार करिब ३ वर्षको छावा हात्ती सुँडले करेन्ट प्रवाह भएको अर्थिङको तार छुन पुगेपछि मरेको हुन सक्ने अनुमान गरिएको छ। रणकाली सामुदायिक वन उपभोक्ता समूह अन्तर्गत पर्ने जंगल नजिकैको बस्तीमा सधैँजसो जंगली हात्तीले स्थानीयलाई दुख दिने गरेका थिए। सामुदायिक वनले वन आसपासका गाउँमा हात्ती नछिरुन् भनेर ८ वर्षदेखि विद्युतीय तारबारको रुपमा अर्थिङ करेन्ट लगाउँदै आएको रणकाली सामुदायीक वनका अध्यक्ष धनबहादुर सावाँले बताए। ५६ वटाको झुण्डमा आएको हुनुपर्छ। ठूलाठूला हात्ती करेन्टको भेउ पाएर फर्किहाले। जुन मर्यो ऊ चाहिँ मेसो नपाएर करेन्ट बगेको तारमा छुन पुगेर मृत्यु भएको हुनसक्छ', सावाँले भने। बिहानदेखि नै घटनास्थलमा हात्ती हेर्न आउने र पूजा गर्ने स्थानीयको भिड लागेको छ। मृत्यु भएको हात्तीको पशु चिकित्सकले पोस्टमार्टम गरे पश्चात जंगलमा नै खाल्डो खनेर गाडिने डिभिजन वन कार्यालय झापाका प्रमुख घिमिरेले बताए। पोस्टमार्टमको प्रतिवेदन आइतबार आउने उनले बताए। २०६७ सालदेखि अहिलेसम्म झापा जिल्लामा पछिल्लो छावासहित ११ जङ्गली हात्ती मृत भेटिएका छन्। हात्तीको आक्रमणबाट यही अवधिमा ३९ जना मानिसको मृत्यु भइसकेको डिभिजन वन प्रमुख घिमिरेले जानकारी दिए। झापामा सबै भन्दा धेरै हात्ती बस्ने जंगल नै जलथल जंगल हो। जहाँ १० वटा रैथाने हात्तीसम्म भेटिने गरेको डिभिजन वन झापाको तथ्यांक छ।"
खबरदारीका लागि उपत्यकामा मोटरसाइकल जुलुस (फाेटाेफिचर),काठमाडौं : उपत्यकामा खबरदारीका लागि मोटरसाइकल जुलुस निकालिएको छ। राष्ट्रिय पहिचान संरक्षण संयुक्त संघर्ष समितिद्वारा आयोजित जुलुसले शनिबार दिउँसो उपत्यकाका विभिन्न स्थान परिक्रमा गरेको हो। पहिचान गुठी र स्वाधिनताको लागि उक्त जुलुस निकालिएको आयोजकले बताएको छ। बिहान १० बजे न्यूरोडको जुद्ध सालिकबाट मोटरसाइकल जुलुस निकालिएको थियो। उक्त जुलुसले काठमाडौंका विभिन्न स्थान परिक्रमा गरेर भक्तपुर प्रस्थान गरेको थियो। भक्तपुर परिक्रमा गरेपछि जुलुसले ललितपुर परिक्रमा गर्ने छ। त्यसपछि कीर्तिपुर गेटमा पुगेर जुलुसको समापन हुनेछ। हेर्नुहाेस् भिडियो: प्रणव खत्रीले खिचेका तस्बिरहरु :
''पारलिङ्गी' को गौरवयात्रा (फाेटाे फिचर),"काठमाडौं : यौनिक तथा लैङिक अल्पसंख्यक (क्वेयर समुह)ले गौरवयात्रा(प्राइड परेड) गरेका छन्। माइतीघर मण्डलाबाट शनिवार दिउँसो सुरु भएको गौरवयात्रामा बानेश्वरसम्म आएर टुंगिएको हो। राज्यको हरेक क्षेत्रमा यौनिक तथा लैङ्गिक अप्पसंख्यकहरुको समावेशी सहभागिता हुनुपर्छ भन्ने मुल नाराका साथ उक्त यात्रा गरिएको थियो। क्वयेर युवा समूहका दिपेश श्रेष्ठ, दिया योञ्जन, रुक्साना कपाली र सफल लामाले लगायतले गरेका छन्। यसलाई उनीहरुले अन्तराष्ट्रिय गौरवमास पनि भनेका छन्। समाजले दुईवटा लिंगलाई मात्र मान्यता दिएको र लैङिकता विविधता हुन्छ भन्ने जानकारी गराउन उक्त गौरवयात्रा गरिएको आयोजकको भनाई छ। प्राइड परेड सन् १९६९ बाट सुरु भएको हो।"
अवैध रुपमा बनाइएको खाल्डोमा डुबेर बालक वेपत्ता,मलंगवा : सर्लाहीको ईश्वरपुर नगरपालिका१३ श्रीनगर स्थित बाँके खोलामा अवैध रुपमा ढुङ्गा गिट्टी निकाल्ने क्रममा बनेको गहिरो खाल्डोमा परेका एक बालक वेपत्ता छन् । उक्त खाल्डोमा जमेको पानीमा शनिबार बिहान बालक डुबेका थिए । स्थानीय लाले रायका १२ वर्षीय छोरा अमित राय खाल्डोमा डुबेपछि वेपत्ता भएका हुन् । जिल्ला प्रहरी कार्यालय सर्लाहीका अनुसार करिब साढे ११ बजे साथीहरुसँग नुहाउन गएका अमित खाल्डोमा डुबी वेपत्ता भएका हुन् । अमितको खोजी कार्य भइरहेको प्रहरी उपरीक्षक गोपाल चन्द्र भट्टराइले बताएका छन् । पानी धमिलो रहेको र खाल्डो गहिरो भएकाले पत्ता लगाउन समस्या भएको प्रहरी उपरीक्षक भट्टराइ बताउँछन् । नेपाल प्रहरी र सशस्त्र प्रहरीको टीम अहिले खोजीकार्यमा लागिरहेको छ । यहाँ खाल्डोको भाग ४ सय मिटरभन्दा धेरै क्षेत्रफलमा फैलिएकोले बालबालिकाका लागि खतरायुक्त मानिन्छ । नगरपालिकाको ठेक्का पाएका ठेकेदारले अवैध रुपमा उत्खनन् गर्दा उक्त खाल्डो गहिरो बनेको छ । मापदण्ड विपरीत उत्खन्न गर्दा गहिरो खाल्डो बनेको वडा नम्बर १३ का अध्यक्ष रामकरण महतो बताउँछन् । करिब १५ देखि २० फिट गहिरो उक्त खाल्डोमा खोलामा बाढी आउँदा पानी जमेको हो । स्थानीयले भने यहाँ उत्खन्न नगर्न आग्रह गर्दैथिए । साथै खाल्डो पुर्न समेत स्थानीयले आग्रह गर्दैआएका थिए । बस्तीको नजिकै रहेकाले बालकालिका खेल्न जाने गर्थे ।
७० हजार गाँजाका बोट काटियो,"नुवाकोट : प्रहरीले ककनी र म्यागङमा ठूलो मात्रामा गाँजाको बोट नष्ट गरिएको छ। सदरमुकाम विदुरदेखि ५० किलोमिटर पूर्वमा रहेको ककनी गाउँपालिकाको १,२, ३, ४, ५ र ६ नं वडामा रहेका हजारौं रोपनी क्षेत्रफलमा फैलिएको ७० हजार वोट गाँजा र भाङको बोट नष्ट गरिएको जिल्ला प्रहरी कार्यालय नुवाकोटले जनाएको छ। ककनी प्रहरी चौकीका प्रहरी नायय निरीक्षक यमप्रसाद लामिछानेले नेपाल प्रहरी र सशस्त्र प्रहरीको संयुक्त टोलीले गाँजा र भाङको बोट नष्ट गरेको जानकारी दिए। ककनी गाउँपालिकाअन्तर्गत रहेका सार्वजनिक बाटो वनजंगल तथा व्यक्तिको जमिन, घरकरेसा, गोठ आसापासमा त्यसलाई संरक्षण गरी राखिएको गाँजा र भाङको विरुवा नष्ट गरिएको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। नुवाकोटको पश्चिमी भेगमा रहेको म्यागङ गापा वडा नं २ बुङ्ताङका विभिन्न स्थानमा अवैैध रुपमा उम्रेको चारसय थान गाँजाको बोट स्थानीयवासी तथा सरोकारवालाको रोहवरमा नष्ट गरिएको छ। गतवर्ष पनि प्रहरीले नुवाकोटको विभिन्न स्थानमा ठूलो परिणममा गाँजाका बोट नष्ट गरेको थियो।"
जोमसोममा राष्ट्रिय गौरव आयोजनाकाे हालत : सडक स्तर बृद्धि १० महिनादेखि ठप्प,जोमसोम : उत्तरी कोरला जोड्ने राष्ट्रिय गौरवको आयोजना कालिगण्डकी करिडोरको जोमसोमकोरला खण्डमा पर्ने चराङछोसेर सडक स्तरबृद्धि १० महिनादेखि ठप्पै छ । करिडोरकै अन्य खण्डमा धमाधम काम भइरहँदा यहाँ भने पूरै काम ठप्प भएको हो । करिडोरको जोमसोमकोरला १ सय १० किमी सडकको ११ मिटर सडक स्तरबृद्धि २०७३ साल असारमा सम्झौता भएको हो । २०७४ सालबाट थालिएको सडकको काम अहिले अन्तिम चरणमा पुग्दा चराङछोसेर खण्डको काम कन्ट्रक्सनकै कारण ठप्पै भएको हो । जोमसोमकोरला खण्डमा ७ प्याकेज छन् । जसमध्ये छोसेरकोरला १४ किमी सडकको काम १० महिना अघि नै करिडोरलाई हस्तान्तरण भइसकेको छ । बाँकी ४ खण्डको काम पनि अन्तिम चरणमा पुगेको करिडोरले जनाएको छ । सुरुवातमा तिव्र गतिमा काम अघि बढेको चराङछोसेर सडकखण्ड गत असोजदेखि रोकिएको हो । चराङछोसेर खण्डको सडक स्तरबृद्धि दूरी २५ किमी छ । तामाङ गौरी पार्वती कोशी एण्ड न्यौपाने जेभी कन्ट्रक्सनले यहाँ ६० प्रतिशत काम सके पनि अरु काम अघि बढाउनेतर्फ कुनै चासो नदिएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल विष्ट बताउँछन् ।
ग्रीनहाउसमा रोपियो १६ प्रजातिका विरुवा,"काठमाडौं : राष्ट्रिय वृक्षारोपण दिवसको अवसरमा उपराष्ट्रपति भवन ग्रीनहाउसमा १६ फलफूल तथा विभिन्न प्रजातिका विरुवा रोपिएको छ। उपराष्ट्रपति नन्दबहादुर पुन पासाङले आफ्ना सहयोगी र सुरक्षाकर्मीसहित शनिबार एबोकाडोदेखि रक्तचन्दनसम्मका विरुवा रोपेका हुन्। ग्रीनहाउस परिसरमा रक्तचन्दन, लालीगुराँस, शिरिसको फूल, असारे फूल, श्रीखण्ड, शितलचिनी, हलुवाबेद, मुन्तला, स्वमी, रुदाक्ष, वुद्धचित्त, धोपी, सुन्तला, कागतीलगायत १६ प्रजातिका फलफूल तथा रुखका विरुवा रोपिएको हो।"
बैतडीमा किसानलाई आधुनिक कृषि उपकरण वितरण,"बैतडी : बैतडीको पाटन नगरपालिका कार्यालयले स्थानीय कृषि समूहहरुलाई कृषि उपकरण वितरण गरेको छ । ६ नम्बर वडाका अध्यक्ष राजेन्द्रसिंह विष्टका अनुसार नगरपालिकाले ६ नम्बर वडामा रहेका ७ ओटा कृषि समूहलाई ५१ प्रतिशत अनुदानमा धान तथा गहुँ चुट्ने मेसिन थ्रेसर र हातेट्याक्टर वितरण गरेको हो । किसानको समयको बचत र कृषि कर्ममा सहजता होस् भन्ने उद्देश्यले कृषि उपकरण वितरण गरेका हौँ, अध्यक्ष विष्टले बताए । श्रीकृष्ण तरकारी तथा खाद्य समूह, हरियाली महिला कृषक समूह र सिद्धनाथ कृषक समूहलाई हातेट्याक्टर वितरण गरिएको बताइएको छ । यस्तै सहस्त्रलिंग कृषि समूह, कैलपाल कृषि समूह, प्रगतिशील उपभोक्ता समूह र नागार्जुन कृषि समूहलाई हाते ट्याक्टर वितरण गरिएको हो ।"
राष्ट्रिय वृक्षारोपण दिवस : कोटेश्वर कलंकी सडकमा वृक्षारोपण (फोटोफिचर),"काठमाडौं : राष्ट्रिय वृक्षारोपण दिवसको अवसरमा आज कोटेश्वर कलंकी सडक खण्डको बालकुमारीमा वृक्षारोपण गरिएको छ । वन तथा वातावरण मन्त्रालयको समन्वयमा वृक्षारोपण गरिएको हो। वृक्षारोपण कार्यक्रममा विभिन्न संस्था, नेपाली सेना, नेपाल प्रहरी, सशस्त्र प्रहरीको उपस्थिति थियो । साथै कार्यक्रममा विद्यार्थीहरुको पनि सक्रिय सहभागिता रहेको थियो । कोटेश्वर ग्वोर्को सडक खण्डको १ किलोमिटरका लागि बिरुवाको व्यवस्थापन सहित रु २० लाखको सहयोग टिम्बर कर्पोरेसनले गरेको हो । यो खण्डमा तेजपताका बिरुवाहरु रोपिएको छ ।"
जाजरकोटका तीन सय दलित परिवारलाई सोलार वितरण,"जाजरकोट : जाजरकोटको कुशे गाउँपालिकाले तीन सय दलित परिवारलाई निशुल्क सोलार सेट वितरण गरेको छ। गाँउपालिकाको पहलमा वैकल्पिक उर्जा प्रवद्र्धन केन्द्रले पूर्ण अनुदानमा सोलार प्रदान गरेपछि दलित समुदायका घर झिलिमिली हुने भएका छन्। निशुल्क सोलार सेट पाएका दलित परिवार खुसी भएका छन्। वर्षौदेखि अँध्यारोमा रात बिताउँदै आएका कुशे ३ अर्छानी दतीवरका चुके कामीले पहिलो पल्ट सोलार पाउँदा निकै खुसी लागेको बताए। उनले रातीमा घरायसी कामकाज गर्न र केटाकेटीलाई पढ्न सहयोग पुग्ने बताए। त्यस्तै कुशे५ खुर्पाकी रञ्जना बादीले निशुल्क सोलार पाउँदा निकै खुसी लागेको बताइन्। उनले बत्ति नहुँदा वर्षौदेखि टुकी र दियालोको भरमा गुजरा चलाउँदै आएको बताइन्।छोराछोरीलाई पढ्न सजिलो हुने भएको छ, रातीमा घरको कामकाज गर्न, खाना पकाउन सजिलो भएको छ', उनले खुसी व्यक्त गर्दै भनिन्। बिजुली बत्ती नहुँदा अँध्यारोमा बस्न बाध्य विपन्न दलित परिवारलाई निशुल्क सोलार प्रदान गरिएको कुशे गाउँपालिकाका अध्यक्ष हरिचन्द्र बस्नेतले बताए। बत्ति नहुँदा टुकी, दियालो र मैनबत्तिको साहारामा पढ्न बाध्य दलित समुदायका बालबालिकालाई सोलारको उज्यालोले अध्ययनमा निकै फाइदा पुग्ने अध्यक्ष बस्तेको भनाइ छ। गाँउपालिकामा ६ सय ६० दलित परिवार छन्। तीमध्ये अति विपन्न तीन सय परिवारलाई सोलार वितरण गरेका छौँ', अध्यक्ष बस्नेतले भने बाँकी परिवारलाई यसैवर्ष सोलारका लागि वैकल्पिक उर्जासँग आवश्यक पहल गर्छु। वैकल्पिक उर्जा प्रर्वद्धन केन्द्रले चालु आर्थिक वर्षमा कुशेमा तीन सय र बारेकोटमा तीन सय दलित परिवारका लागि निशुल्क सोलार प्रदान गरेको हो। २० वाटको सोलारको बजार मूल्य १० हजार पाँच सय पर्छ।"
"रामेछापको दुरागाउँमा बोलेरो दुर्घटना : चालकको मृत्यु, वडाध्यक्ष घाइते",काठमाडौं : रामेछापको दुरागाउँमा बोलेरो जीप दुर्घटना हुँदा एक जनाको मृत्यु भएको छ भने वडा अध्यक्ष गम्भीर घाइते भएका छन्। लिखु तामाकोशी गाउँपालिका वडा नं १ (साबिकको वडा नं ८) तेर्सेमा शनिबार बिहान दुरागाउँबाट साब्रा जाने क्रममा ना ४ च ६२०५ नं को बोलेरो जीप दुर्घटना भएको स्थानीय ज्ञानबहादुर गुरुङले जानकारी दिए। उनका अनुसार दुर्घटनामा चालक क्याल्बु तामाङको मृत्यु भएको छ भने वडाध्यक्ष निङ्मार तामाङ गम्भीर घाइते भएका छन्। गुरुङका अनुसार घुम्तिनिर दुर्घटना हुन लागेको संकेत पाएपछि वडाध्यक्ष र चालक दायाँबाँया साइडमा हाम फालेका थिए । बोलेरो चालक झरेको साइडमा खसेपछि उनलाई किचेको स्थानीयले बताएका छन् । दुर्घटना भएको गाडि चालक तामाङको निजी रहेको छ। घटनाको थप विवरण आउन बाँकी छ।
प्रदेश ५ मा सामुदायिक अब्बल,"बुटवल : एसईईको नतिजामा सामुदायिक विद्यालयको नतिजा देशभर कमजोर देखिएको छ। तर रुपन्देहीका कतिपय सामुदायिक विद्यालयको नतिजा निजीभन्दा अब्बल छ। विद्यालय व्यवस्थापनमा चुस्तता अपनाइएकाले एसईई नतिजामा रुपन्देहीका केही विद्यालय मुलुककै लागि नमुना सावित भएका छन्। कालिका मानवज्ञान माविले एसईईमा उत्कृष्ट नतिजा निकालेको छ। विद्यालयकी छात्रा सविना सुवेदीले चार जीपीए ल्याएकी छन्। उनी मात्रै होइन यस विद्यालयका अन्य विद्यार्थीको पनि ग्रेड राम्रो छ। कालिका त्यही विद्यालय हो जसले केही वर्षअघि एसएलसीमा २० प्रतिशत विद्यार्थी पनि पास गर्न नसकेर कारबाही भोगेको थियो। पछिल्ला वर्षमा भने राष्ट्रिय पुरस्कारबाट सम्मानित हुँदै आएको छ। शैक्षिक गुणस्तरलाई ध्यानमा राखेर विद्यालयले आफ्नो पुरानो छवि परिवर्तन गरेको छ। विद्यार्थीको सिकाइलाई ध्यानमा राखेर नयाँ ढंगले पठनपाठन गराउँदै आएका छौं, विद्यालयका प्रधानाध्यापक घनश्याम पाठकले भने, शिक्षकको मेहनतले विद्यार्थीको सिकाई उपलब्धि बढ्दै गएको हो। कालिका माविबाट यसवर्ष ३ सय ७१ विद्यार्थी एसईईमा सहभागी थिए। तीमध्ये १ सय १८ जनाले जीपीए ३६ भन्दामाथि ल्याएका छन्। यो रुपन्देहीका ए ग्रेडका निजी विद्यालयको भन्दा अब्बल नतिजा हो। साधारण र प्राविधिक विषय चलाएको यस विद्यालयको शैक्षिक गुणस्तरकै कारण विद्यार्थीको संख्या पाँच हजारभन्दा धेरै छ। रुपन्देहीका सामुदायिक विद्यालयमा पढ्न सैयौं विद्यार्थी प्रवेश परीक्षामा सहभागी हुने गरेका छन्। यस्तो स्थिति अन्य जिल्लामा सायदै होला। रुपन्देहीकै कान्ति मावि, नवीन औद्योगिक कदरबहादुर रीता मावि, शान्ति नमुना मावि पनि चलेका निजी विद्यालयलाई पछि पार्ने विद्यालय हुन्। बुटवलको कान्ति माविका अभिषेक कर्ण र एलन रानाले ३ दशमलव ९५ जीपीए प्राप्त गरेका छन्। कान्तिकै धनिश्वर भण्डारी, लक्ष्मी पौडेल, इशा रेग्मीले ३ दशमलव ९ जीपीए ल्याए। कान्ति बुटवलको पुरानो विद्यालय हो। उत्कृष्ट नतिजा दिएकाले यो विद्यालयमा पनि विद्यार्थी थेग्न मुस्किल छ। विद्यार्थी केन्द्रित शैक्षिक क्रियाकलापले सिकाई उपलब्धि सुधार भएको हो, विद्यालयका प्रधानाध्यापक गोविन्द ज्ञवालीले भने। कान्तिबाट एसईईमा सहभागी २१५ जना विद्यार्थीमध्ये अधिकांशको जीपीए राम्रो छ। तिलोत्तमाको मणिग्रामस्थित शान्ति नमुना माविबाट ३३८ विद्यार्थी सहभागी थिए। जसमध्ये २८ जना ए प्लस नतिजा ल्याएका छन्। छात्रा दिया पाण्डेको ३ दशमलव ९ जीपीए आएको विद्यालयले जनाएको छ। कुनै समय सुकुम्बासी वस्तीका विपन्न समुदायका विद्यार्थी मात्रै पढ्ने यो विद्यालयमा अहिले निजी छाडेर जाने धेरै छन्। समुदाय नै विद्यालय उत्कृष्ट बनाउनुपर्छ भन्ने अभियानमा जुटेपछि शान्ति नमुनाको शैक्षिक गुणस्तर फेरिएको हो। प्रधानाध्यापक कुलप्रसाद लामिछाने विद्यालय सुधारको जस अभिभावकलाई दिन्छन। अभिभावकले नानीबाबु पढ्ने विद्यालयमा चासो दिने हो भने शैक्षिक गुणस्तरमा सुधार हुन्छ, उनले भने। भैरहवाका भानु मावि पनि अब्बल विद्यालयमा गनिन्छ। त्यस्तै बुटवलको नबिन औद्योगिक विद्यालय पनि समुदायकै सक्रियतामा सुधारिएको हो। यस विद्यालयको नतिजाले पनि निजी विद्यालयलाई टक्कर दिएको छ। एसईईमा १० जना विद्यार्थीले ए प्लस नतिजा ल्याएका छन्। पूर्वजिल्ला शिक्षा अधिकारी टेकबहादुर थापाका अनुसार प्रधानाध्यापक, व्यवस्थापन समिति र अभिभावकको चासो भयो भने विद्यालय सुधारमा समस्या हुँदैन। तर रुपन्देहीका दक्षिणी क्षेत्रका कतिपय विद्यालयको अवस्था अझै कम्जोर छ। रुपन्देही सँधै अब्बल विद्यालय तहको शिक्षामा रुपन्देहीले अब्बल नतिजा निकाल्दै आएको छ। ०५६ सालको एसएलसीमा रुपन्देहीले बोर्ड फस्ट ल्याएको थियो। २० वर्षपछि एसईईमा पनि रुपन्देहीका १० विद्यार्थीले जीपीए ४ प्राप्त गरेका छन्। सामुदायिकको उत्कृष्ट ग्रेड भने यो वर्षमात्रै हो। रुपन्देहीबाट कालिका मानवज्ञान, देवदह बोर्डिङ र सिद्धार्थ बोर्डिङका एकएक जना र न्यू होराइजनका सात जनाले ४ जीपीए प्राप्त गरेका हुन्। गत वर्ष पनि रुपन्देहीका सात जनाले ४ जीपीए ल्याएका थिए। ०५६ सालमा रुपन्देहीका विद्यार्थी मनोज बोहोरा एसएसलीमा नेपाल प्रथम बनेका थिए। मनोजले एसएसली टप गरेको २० वर्ष पुग्यो। त्यसयता रुपन्देहीले विद्यालय तहको शैक्षिक विकासमा ठूलो फड्को मारेको छ। ०५६ यता रुपन्देहीले एसएलसीमा उत्कृष्ट नतिजा ल्याउँदै आएको छ। ०५६ पछि ०५८ मा बोर्ड सेकेण्ड पवन शर्मा र ०५९ मा वोर्ड फस्ट विशाल ज्ञवाली पनि रुपन्देहीको होराइजनका विद्यार्थी हुन्। ०६० मा एभरेष्टका विशाल खनाल पनि बोर्ड फस्ट बनेका थिए। ०६२ सालमा बोर्ड फस्टको घोषणा रोकिए पनि रुपन्देही उत्कृष्ट हुने क्रम रोकिएको छैन्। १७ औं वर्ष अर्थात ०७३ सालमा रुपन्देहीका दुई जना विद्यार्थीले जीपीए ४ ग्रेड ल्याए। जीपीए ४ ग्रेड ल्याउने मुलुकका तीन विद्यार्थीमा रुपन्देहीकै हुनुले पनि यो क्षेत्रको शैक्षिक गुणस्तर अब्बल छ भन्ने देखिन्छ। ०७३ मा रामापुर रिभाइवलका आदर्श पाण्डे र आवर पिसल्याण्ड एकेडेमीका निशान्त पाण्डेले ४ जीपीए ल्याएका थिए। ०७२ मा पनि रुपन्देहीकै सुनगाभा पब्लिक माविकी समिक्षा सुवेदीले ४ जीपीए प्राप्त गरेकी थिइन्। यसबीचमा रुपन्देहीका झण्डै दर्जन विद्यार्थी एसएलसी वा एसईईमा पहिलोदोस्रो भएका छन्। यस्तो नजिता निजी विद्यालयमा मात्रै होइन, सामुदायिकमा पनि छ। न्यु होराइजनका प्राचार्य लोकनाथ उपाध्याय भन्छन, रुपन्देहीले शैक्षिक विकासमा ठूलै छलाङ मारेको छ। यहाँ विद्यालय र विद्यार्थी संख्या मात्रै होइन, गुणस्तर पनि बढेको छ। शैक्षिक गुणस्तर विकासमा सामुदायिक विद्यालयमा जागरण चलेको छ। पछिल्लो दश वर्षमा सामुदायिक विद्यालयको गुणस्तरमा निकै बृद्धि भएको छ। यहाँ सामुदायिक विद्यालयमा पढ्न पाउँ भन्दै सैयौं विद्यार्थी प्रवेश परीक्षामा सहभागी हुने गरेका छन्। यस्तो स्थिती अन्य जिल्लामा सायदै होला। शान्ति नमुनाकी विद्यार्थी भावना अर्याल छात्रातर्फ नेपाल प्रथम र बोर्डमा द्धितीय भएकी थिइन्। ०७१ र ०७२ मा प्राविधिक तर्फ उत्कृष्ठ बनेको कालिका मावि ०७३ मा सबै तर्फ उत्कृष्ट बन्न सफल भयो। बुटवलकै कान्ति मावि प्रदेश ५ मा उत्कृष्ठ हुँदै पुरस्कृत पनि भइसकेको छ। उत्कृष्ठ नतिजा ल्याएकाले कालिकाले तीन वर्ष मुलुकमै उत्कृष्ट विद्यालयको सम्मान पायो, प्रधानाध्यापक पाठक भन्छन, पछिल्लो समय सामुदायिक विद्यालयको गुणस्तरमा धेरै सुधार आएको छ। विद्यालय तहको गुणस्तर बृद्धि भएकै कारण प्रदेश ५ को शैक्षिक केन्द्रका रुपमा बुटवललाई लिन थालिएको छ। विद्यालयदेखि उच्च तहमा पनि बुटवल उत्कृष्ट ठहरिएको छ। एसईई पास भइन् शान्ता चौधरी : ल्याइन् २६५ जीपीए १५ हजार सात सयले दिएनन् एसईई : कुन प्रदेशमा कतिले छाडे परीक्षा ? एसईई परिणाम : सामुदायिक विद्यालय खस्किए एसईई नतिजा : कुन प्रदेश कति अब्बल ? खस्किए सामुदायिक"
"प्रधानमन्त्रीको सुझाब'गमलामा खुर्सानी र टमाटर रोप्नुहोस्, अचार खान पुग्छ'","काठमाडौं : प्रधानमन्त्री केपी शर्मा ओलीले पर्याप्त स्थान नभए गमलामा भएपनि फलफु्ल र विरुवा रोप्न सम्पूर्ण नेपालीहरुलाई आग्रह गरेका छन् । शनिबार कोटेश्वरमा आयोजित वृक्षारोपण कार्यक्रममा बोल्दै ओलीले गमलामा भएपनि केही विरुवा लगाउँदा त्यसले स्वास्थ्य र वातावरण फाइदा गर्ने बताए। केही नभए खुर्सानी लगाउनुस्, किन्न जानुपर्दैन, अचार बनाउन त पुग्छ । ओलीले भने दुईवटा गमलामा खुर्सानी, दुईवटामा टमाटर लगाउनुस् अलिकति नुन थपेपपछि अचार बन्छ । बजार जानुभन्दा कौसीतिर जानु राम्रो हुने र झोला बोकेर हिन्नुभन्दा टपक्क टिपेर ल्याएको खान उचित हुने ओलीले बताए । सरकारले शनिबारबाट मुलुकभर वृक्षारोपण कार्यक्रमको आरम्भ गरेको छ । नास्पातीकाे विरुवा रोपेर प्रधानमन्त्री ओलीले वृक्षारोपण कार्यक्रमको उद्घाटन गरे। यस वर्ष सरकारले ३ करोड फलफूलका विरुवा रोप्ने लक्ष्य राखेको प्रधानमन्त्रीले जानकारी दिए । उनले भनेकम्तिमा ४ करोड वृक्षारोपण यसै वर्ष गरिने छ। ५ करोडभन्दा धेरै विरुवा नेपालमा नभएकाले यसवर्ष नर्सरीलाई व्यापकता दिएर अर्को वर्ष थप विरुवा रोप्ने ओलीको जनाए । हरित शहर, हरित सडक को अभियानमा सरकार लागेको र चौडा गरीसकेका सडकमा मात्रै विरुवा रोप्ने बताए । फेरी खन्ने, भत्काउने सडकमा नलगाउने भन्दै उनले रोपेको विरुवाको सुरक्षा जिम्मा हरेक नेपालीले लिई सन्तानलाईझैं प्रेमपूर्वक हुर्काउन सुझाव दिए । कार्यक्रममा शताब्दीपुरुष सत्यमोहन जोशीले पनि विरुवा रोपेका थिए । वृक्षारोपण कार्यक्रममा नेपाल प्रहरी, नेपाली सेना, शसस्त्र प्रहरी, कर्मचारी, स्थानीहरु उपस्थिति थियो । विद्यार्थी, विभिन्न संघसंस्थाका प्रतिनिधिहरुको पनि उपस्थिति थियो । ललितपुरको चक्रपथखण्डमा शनिबार ३ हजार विरुवा रोप्ने कार्यक्रम रहेको ललितपुर महानगरपालिकाका मेयर चिरिबाबु महर्जनले जानकारी दिए।"
विप्लव समूहको त्रास : कालिकोटका सबै स्थानीय तहमा प्रहरी परिचालन,"कालिकोट : कालिकोट जिल्लाका ९ वटै स्थानीय तहमा सुरक्षा व्यवस्थालाई कडा पार्न प्रहरी परिचालन गरिएको छ। गत मंगलबार राती जिल्लाको नरहरीनाथ गाँउपालिकाको कार्यालय विप्लव नेतृत्वको नेकपाका कार्यकर्ताहरुले जलाएपछि जिल्लाका सबै स्थानीय तहमा प्रहरी परिचालन गरिएको हो। जिल्ला प्रहरी कार्यालय कालिकोटले विप्लव नेतृत्वको नेकपाले जिल्लाका स्थानीय तहलाई लक्षित गरी सार्वजानिक सम्पत्तिमा क्षती पुर्याउने गतिविधि गर्न थालेपछि त्यसविरुद्ध प्रहरी परिचालन गरिएको जनाएको छ। नेकपाले यही असार १० गते आह्वान गरेको नेपाल बन्दको दिन कालिकोटका स्थानीय तहहरुले आगामी आर्थिक वर्षको बजेट, नीति तथा कार्यक्रम ल्याउन गाँउसभा तथा नगरसभाहरु संचालन गरेको भन्दै विप्लव समुहले आक्रामक रुपमा गाँउपालिका जलाउन थालेपछि जिल्ला प्रहरी कार्यालयले हरेक स्थानीय तहमा प्रहरी परिचालन गरेको हो। जिल्ला प्रहरी कार्यालय प्रमूख डिएसपी बिनोद शर्माले जिल्लाका हरेक स्थानीय तहमा एक जना असइको नेतृत्वमा एक जना हवलदार र ४ जना जवान गरी ६६ जनाको टोली २४ सै घण्टा सुराक्षार्थ खटाइएको बताए। उनले भने, 'नेकपाले स्थानीय तहलाई नै लक्षित गरी आगजानी गर्ने जस्ता अपराधिक गतिविधि सुरु गरेकाले त्यसका विरुद्धमा सबै पालिकाहरुमा प्रहरी परिचालन गरेका छौँ।' विप्लवको आधार इलाकामा प्रहरीको अप्रेशन विप्लव नेतृत्वको नेकपाको बढी प्रभाव रहेको कालिकोटका विभिन्न क्षेत्रहरुमा प्रहरीको अप्रेशन सुरु भएको छ। नेकपाले आफ्नो आधार इलाकाका रुपमा बताउँदै आएको नरहरीनाथ गाँउपालिकाको लालु, माल्कोट, रुप्सा, कोट्बाडा, शान्नित्रिवेणी गाँउपालिकाको मुम्रा, पचालझरना गाँउपालिकाको खरकोट, खाद्रु, पलाँता गाँउपालिकाको खीन धौलागोह लक्षित गरी नेपाल प्रहरी र सशष्त्र प्रहरीले सयुक्त रुपमा गस्ती सुरु गरेको हो। कालिकोटका जिल्ला प्रहरी कार्यालय प्रमूख डिएसपी बिनोद शर्माको नेतृत्वमा जिल्लाको शान्नित्रिवेणी गाँउपालिकाको मुम्रा लेक, रास्कोट हुँदै पचालझरनाको लेकाली क्षेत्रतिर र प्रहरी इन्सपेक्टर देवेन्द्रकुमार मल्लको नेतृत्वमा जिल्लाको नरहरीनाथ गाँउपालिका र शान्नित्रिवेणी गाँउपालिकातिर केन्द्रीत गरी नेपाल प्रहरी र सशस्त्र प्रहरीको सयुक्त टोलीले गाँउमा विप्लव विरुद्ध अप्रेशन सुरु गरेको छ। विप्लव विरुद्धको गाँउ अप्रेशनमा रहेका डिएसपी शर्माले आफुहरुले गाँउमा स्थानीय नागरिकहरुसँग भेटघाट गर्दै विप्लवको कालिकोटको जिल्ला कमिटिमा रहेका ८८ जना नेताहरुको घर घरमा पुगी पक्रउ गर्ने बताए। उनले भने, 'हामीले गाँउमा विप्लव विरुद्ध अप्रेशन सुरु गरेका छौँ। कुनै पनि हालतमा चारैतिरबाट घेराबन्दी गरेर विप्लवका कालिकोटका नेताहरुलाई पक्राउ गर्छौँ। कानुन हातमा लिएर अपराधिक क्रियाकलाप गर्नेहरुलाई कानुनी कटघरामा उभ्याउँछौँ। गाँउमा द्वन्द्वको झझल्को, स्थानीय त्रसित कालिकोटका ग्रामिण स्तरमा विप्लव समुहका नेता तथा कार्यकर्ताहरुले विभिन्न गतिविधि बढाएको र विप्लव विरुद्ध प्रहरीले गाँउमा अप्रेशन सुरु गरेपछि स्थानीय नागरिकहरु निकै त्रसित भएका छन्। २०५२ सालमा तत्कालीन नेकपा माओबादीले सुरु गरेको दशबर्षे जनयुद्धको दर्दनाक पीडा भोगेका कालिकोटका नागरिकहरु पुन मुलुक द्वन्द्वमा जान्छ कि भन्ने अनुमान लगाउन थालेका छन्। गाँउमा विप्लवले गतिविधि बढाउनु र सरकार विप्लव प्रति दिन प्रतिदिन आक्रामाक बन्नु, प्रहरी पनि गाँउ केन्द्रित हुनुले स्थानीय नागरिक द्वन्द्वको चपेटामा पर्ने डर सिर्जना भएको छ। जिल्लाको नरहरीनाथ गाँउपालिका निवासी गंगा बिष्टले भने, 'गाँउमा विप्लव पनि आउँछन्। प्रहरी पनि आउँछन्। विप्लव झोला बोकेर आउँछन्। प्रहरीहरु हतियार बोकेर आउँछन्। कुन बेला के हुने हो भन्ने डर हामीलाई भएको छ। विप्लव आए खाना खुवाउनु पर्छ। जुन कुरा प्रहरीले थाहा पाएभने विप्लव भनेर पक्राउ गर्छ कि भन्ने डर लाग्छ।' व्यक्तिगत कामले जिल्ला सदरमुकाम आएका बिष्टले गाँउमा सन्तोष मनले बस्न नपाइने अवस्था आएको बताए। उनले गाँउमा द्वन्द्व भड्किँदै गए आफुहरु कालापाहाड जाने तयारीमा रहेको बताए। विप्लव नेतृत्वको नेकपाका पार्टी प्रवक्ता खड्गबहादुर विश्वकर्मा प्रकाण्ड सहित १३ जना केन्द्रीय स्तरका नेता कालिकोटका छन्। मुलुकका ४५ जिल्लाहरुमा कालिकोटका नेताहरुको नेतृत्व रहेको नेकपाका नेताहरु बताउँछन्।"
कुरूप स्मार्ट सिटी,"काठमाडौं : स्थानीय तहदेखि संघीय सरकारमा सत्तापक्षप्रतिपक्षी रहको पार्टीको घोषणा पत्रमा स्मार्ट सिटी बनाउने बाचा छ। प्रधानमन्त्री, मन्त्री तथा स्थानीय तहका मेयरउपमेयर, अध्यक्षउपाध्यक्षले गर्ने प्राय सबै जासो भाषणमा पनि स्मार्ट सिटी प्राथमिकतामै पर्छ। तर, उनैको अगुवाइमा नयाँ बनिरहेका शहरमा स्मार्ट सिटीका कुनै मापदण्ड भेटिँदैनन्। न स्मार्ट सिटीका पूर्वाधार नै निर्माण भएका छन्। विद्युत्, टेलिफोन, केबुलको तार अन्डरग्राउन्ड गरिने परिकल्पना स्मार्ट सिटीमा छ। मनोहरा नदीको किनारामा बनाइएको नयाँ शहर जहाँ बिजुलीको पोलैपौल देखिन्छ, भनाइ र गराइमा तालमेल नभएको प्रस्टै झल्को दिन्छ। नयाँ बन्न लागेको शहर पोल सिटी हो की स्मार्ट सिटी, विज्ञहरू प्रश्न गर्छन्। टाढैबाट हेर्दा पोल मात्रै देखिन्छ दिव्यश्वरी जग्गा एकीकरण आयोजनामा। आयोजनाका प्रमुख दिलिप भण्डारीले पुरानो डिजाइनमा निर्माण गरिएको विद्युत् पोलमार्फत् बिजुली वितरण गर्न लाग्दा यस्तो देखिएको बताए। यो पुराना डिजाइनमा बनेको हो। त्यसैले पोलै पोलै देखिएको हो, उनले भने, अहिले जग्गा खाली छन्। पोलै पोल देखिएको छ। घर बनिसकेपछि पोल कम देखिन्छ। बस्ती राम्रो हुन्छ। पुरानो डिजाइनका कारण पोलै पोल देखिए पनि आयोजना सम्पन्न भएपछि मुलुककै नमूना बन्ने दाबी उनको छ। यो आयोजना ५२६ रोपनी जग्गामा फैलिएको छ। आयोजनाको काम कात्तिकसम्म सक्ने लक्ष्य छ। काठमाडौं उपत्यका विकास प्राधिकरणद्वारा मध्यपुर थिमी नगरपालिका२ मा निर्माणाधिन यो आयोजना २०६३ मा स्वीकृत भएको हो। २०७२ को भूकम्पपछि मात्रै यसले गति लिएको छ। भूकम्पमा पुराना बस्ती भत्किएपछि जग्गाधनीले आयोजनामा सहभागिता जनाउन सहमति भएपछि मात्रै आयोजना अघि बढेको हो। अहिले पूर्वाधार निर्माणको काम अन्तिम चरणमा पुगेको छ। बाटो, पानी ट्याङ्की, बिजुलीको पोल, ढललगायतका काम सकिएका छन्। आयोजनाका साइट इन्चार्ज इन्जिनियर खेमराज जोशीले बाटो पीच गर्न मात्रै बाँकी रहेको जानकारी दिए। आयोजनामा ११, ८ र ६ मिटरका तीन खाले बाटा छन्। शहरी मापदण्ड अनुसार २० फिट (६ मिटर) मोहडा छ। २ वटा पार्क निर्माण भएका छन्। खानेपानीका लागि २ वटा रिजर्भ ट्यांकी, २ वटा बोरिङ बनिसकेका छन्। मनोहरा नदीको किनारामा ग्रिन बेल्ट बनाइएको छ। ६ सय ६५ प्लट निर्माण गरिरहेको छ। न्यूनतम ३ आना १ पैसा २ दामदेखि ४५ रोपनीसम्मका प्लट छन्। नयाँ बनेको प्लटको बिक्री मूल्य समेत तोकिएको छ। ६ मिटर बाटोमा बिक्री प्लटको मूल्य २३ लाख, सदियार प्लटको १८ लाख ५० हजार, थपअपुग प्लटको १२ लाख मूल्य तोकिएको छ। ८ मिटरको बाटोमा २७ लाख ५० हजार बिक्री प्लट, सदियार प्लट २३ लाख, थप वा नपुग प्लट १६ लाख तथा ११ मिटर बाटोमा ३४ लाख ५० हजारमा बिक्री प्लट, सदियार प्लट २७ लाख र थपअपुग प्लट २६ लाख मूल्य निर्धारण गरिएको छ। पेप्सीकोलाबाट सानो ठिमी जाने मुख्य सडकमा पर्ने जग्गाको बिक्री मूल्य अझै धेरै छ। मुख्य सडकमा बिक्री प्लट ३७ लाख, सदियार प्लट ३२ लाख र थपअपुग प्लटको २६ लाख तोकिएको छ। अहिलेसम्म व्यक्तिलाई ९ प्लटसहित नगर विकास कोष र भवन डिभिजन कार्यालयलाई एकीकरण आयोजनाको जग्गा बेचिसकिएको छ। कुल जग्गाको ८ प्रतिशत आयोजनाले बिक्री गर्नेछ। आयोजना खर्च यही जग्गा बेचेर प्राप्त हुन्छ। बाँकी जग्गा सम्बन्धित व्यक्तिलाई फिर्ता गरिने छ। सम्बन्धित जग्गाधनीले जग्गा बुझेर घर बनाउन थालेका छन्। पूर्वाधार निर्माणको काम सकिए पनि कतिपय जग्गाधनी सम्पर्कविहीन रहेकाले जग्गा प्रशासनको काम बाँकी छ। दिव्यश्वरी मात्रै होइन नयाँ बन्दै गरेका कुनै पनि नयाँ शहर पनि स्मार्ट सिटीको मापदण्डमा बनेका छैनन। दिव्येश्वरीको छेउमा रहेको मनोहरा जग्गा एकीकरण आयोजना त अझ लठपत्र छ। १७ वर्षसम्म त्यहाँ पूर्वाधारका काम भएनन्। सडक, बाटो, विद्युत्, ढलको कुनै व्यवस्था गरिएको छैन। नयाँ बनिरहेका व्यवस्थित आवासीय क्षेत्रलाई स्मार्ट सिटीको मापदण्ड अनुसार बनाउनुपर्ने विज्ञको सुझाव छ। पोलै पोलले त्यो नयाँ शहर कुरूप देखाउँछ, विद्युत्, टेलिफोन, केबुलका तार अन्डरग्राउन्ड गर्नुपर्छ, पूर्वसचिव एवं पूर्वाधार विज्ञ किशोर थापाले भने, नेपालमा स्मार्ट सिटीको कुरा नारा र शब्दावलीमा मात्रै सिमित छ। आयातित कुरामा हामी लाग्यौं। स्मार्ट सिटी मौलिकता होइन तर पनि भूमण्डलीकरणको प्रभावले यो राजनीतिक बोली बन्यो। योबाट हामी भाग्न पनि सक्दैनौ, उनले भने। स्मार्ट सिटी हुनका लागि स्मार्ट वस्ती, स्मार्ट पूर्वाधार, स्मार्ट शासन प्रमाणी र स्मार्ट अर्थतन्त्र हुनुपर्ने उनको बुझाइ छ। स्मार्ट सिटी निर्माणमा सडक, ढल, खानेपानी र फोहरमैला व्यवस्थापन एकीकृतरूपमै हुनुपर्ने उनको सुझाव छ। ४५ आनामा घर बनाउने कुरा स्मार्ट सिटीको कन्सेप्ट होइन, स्मार्ट सिटीको लागि ५७ तलाका अपार्टमेन्ट, हाउजिङ कोलोनी हुनुपर्छ, उनले भने।"
पाँच भारतीयका नेपाली नागरिकता रद्द,"काठमाडौं : नेपाली नागरिकता लिएका पाँच भारतीय नागरिकविरुद्ध सरकारले मुद्दा चलाउने भएको छ। उनीहरूको नागरिकता खोसिने भएको छ। सञ्चार तथा सूचना प्रविधिमन्त्री गोकुल बाँस्कोटाले उनीहरूलाई कानुनी कारबाही चलाइने बताए। मन्त्रिपरिषद्को निर्णयअनुसार भारतीय नागरिक जीवनकुमार सिंह, धर्मेन्द्र ठाकुर, जमुना राउत भनिने यमुना सिंह र कृपाली राउत भनिने कृपाली सिंहको नागरिकता रद्द गरिनेछ। सिंहले सप्तरी जिल्ला प्रशासन कार्यालय, धर्मेन्द्र र अजयले धनुषा अनि यमुना र कृपालीले रौतहटबाट नागरिकता लिएका थिए। भारतीय नागरिकका नाममा जारी नेपाली नागरिकता रद्द गर्ने निर्णय भएको छ, मन्त्री बाँस्कोटाले भने, ती कार्यमा संलग्न व्यक्तिहरूलाई कानुनबमोजिम कारबाही गर्ने निर्णय गरिएको छ। वरिष्ठ अधिवक्ता बालकृष्ण न्यौपानेले गैरकानुनी रूपमा विदेशीले नागरिकता लिए नागरिकता ऐन २०६३ अनुरुप कारबाहीको भागिदार हुनुपर्ने बताए। उनका अनुसार उक्त ऐनको दफा २१ अनुसार एकदेखि पाँच वर्षसम्म कैद, ५० हजारदेखि १ लाख रुपैयाँसम्म जरिवाना वा दुवै सजाय हुने व्यवस्था छ। झुटो विवरणका आधारमा नागरिकता दिलाउन सनाखत वा सिफारिस गर्ने व्यक्तिलाई ६ महिनादेखि तीन वर्षसम्म कैद वा दुवै सजाय हुन सक्छ। यस्तै, ऐनअनुसार कसैले झुटा र किर्ते प्रमाणपत्र खडा गरे वा बनाई प्रचलनमा ल्याए त्यस्तो कार्य गर्नेगराउने व्यक्तिलाई एक वर्षदेखि पाँच वर्षसम्म कैद वा २० हजारदेखि १ लाखसम्म जरिवाना वा दुवै सजाय हुन सक्छ। विदेशीले ढाँटेर लिएको नागरिकता रद्द गर्ने क्याबिनेटको निर्णय सकारात्मक छ, उनले भने, तर, अदालतमा पछि प्रश्न उठ्न सक्ने कुरामा विचार पुयाएको देखिएन। उनले लामो समयदेखि विदेशी नागरिकता विवादका मुद्दा उठाउँदै आएका छन्। सरकारले ०६२६३ पछि १२ वर्षे अवधिमा १ लाख ९० हजार ७ सय २६ जनालाई जन्मका आधारमा नागरिकता वितरण गरेको छ। गृह मन्त्रालयको अभिलेखअनुसार जन्मका आधारमा नागरिकता प्राप्त गर्नेमा तराईमधेसमा बसोबास गर्ने नागरिक ज्यादा छन्। अन्तरिम संविधान २०६३ र नेपाल नागरिकता ऐन २०६३ जारी भएपछि जन्मका आधारमा नागरिकता बाँडिएको थियो। मन्त्रालयको नागरिकता तथा राष्ट्रिय परिचयपत्र व्यवस्थापन शाखाको रेकर्डअनुसार यस्तो नागरिकता ४९ जिल्लामा बाँडिएको छ। सर्वाेच्च अदालतले मंगलबार जन्मका आधारमा नागरिकताप्राप्त नागरिकका सन्तानलाई वंशजका आधारमा नागरिकता बाँड्न अन्तरिम आदेशमार्फत बन्देज लगाएको छ।"
कलिलैमा आमा,"फिदिम : पाँचथरको हिलीहाङ गाउँपालिका७ की १९ वर्षीया रीता माझीको काखमा नौ महिनाको बच्चा छ। १७ वर्षको उमेरमा बिहे गरेकी उनी १८ वर्षमा आमा बनिन्। यस्तै, २५ वर्षीया अनिता माझीका तीन छोरा र दुई छोरी गरी पाँच सन्तान छन्। उनले १५ वर्षमै बिहे गरेकी थिइन्। २० वर्ष पुग्दा तीन सन्तानकी आमा बनेकी थिइन्। २३ वर्षीया भीमकुमारी माझी तीन सन्तानकी आमा हुन्। उनका जेठो छोरो पाँच वर्षको भइसकेको छ। रीता, अनिता र भीमकुमारी उमेर नपुग्दै आमा बन्ने प्रतिनिधि पात्र हुन्। उनीहरूजस्ता माझी समुदायका महिला किशोरावस्थामै बिहे गरी आमा बनेका छन्। हिलीहाङ७ र फिदिम नगरपालिका४ मा ४० परिवार माझी छन्। यो बस्तीका २० महिला २० वर्षमुनि आमा बनेका हुन्। यहाँका अधिकांश महिला उमेर नपुग्दै आमा बन्छन्, स्थानीय विमला माझीले भनिन्। यो समुदायमा बाल विवाह भयावह अवस्थामा छ। चेतना अभावले कलिलै उमेरमा विवाह गरेका माझी महिला परिवार नियोजनका साधनबारे पनि अनभिज्ञ रहेको स्वास्थ्यकर्मी संगीता तामाङले बताइन्। उनका अनुसार बच्चाको जन्मान्तरका विषयमा जानकारी नहुँदा बर्सेनि बच्चा जन्माउने गरेका छन्। सानै उमेरमा प्रेम सम्बन्धमा बसी विवाह गर्ने क्रम बढ्न थालेको माझी संघ पाँचथरका अध्यक्ष जसबहादुर माझीले बताए। केटाकेटीहरू केही काम नभएपछि फुर्सदिला हुन्छन्, उनले भने, मन मिलेपछि विवाह गरिहाल्छन्। बिहेलगत्तै बालबच्चा जन्मिन्छन्। मोबाइल फोन र फेसबुकको प्रयोग बढेसँगै कलिलैमा विवाह गर्ने क्रम पनि बढेको माझी अगुवा बताउँछन्। यहाँका माझी परम्परागत पेसा अँगालेर बसोबास गरिरहेका छन्। उनीहरू अधिकांश औपचारिक शिक्षाबाट वञ्चित छन्। सानै उमेरमा लगातार बच्चा जन्माउनाले माझी महिलाको स्वास्थ्य अवस्था कमजोर रहेको जिल्ला स्वास्थ्य कार्यालयले जनाएको छ। जनस्वास्थ्य अधिकृत उमेश मेहताका अनुसार कम उमेरमै आमा बन्ने महिलामा पाठेघरको समस्या छ। पाठेघरको पूर्ण विकास नभई बच्चा जन्माउने महिलामा मानसिक र शारीरिक दुवै किसिमको समस्या देखिन्छ, उनले भने।"

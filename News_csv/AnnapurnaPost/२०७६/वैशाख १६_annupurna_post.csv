शीर्षक,विवरण
बीआरआईमा रेलमार्ग,"नेपालचीन सीमापार रेलमार्ग परियोजना र बहुआयामिक सम्पर्क सञ्जालसम्बन्धी सवाल बेल्ट एन्ड रोड इनिसिएटिभ (बीआरआई) मा परेको छ। अब योजना कार्यान्वयनमा आउने विश्वास नेपालले लिएको छ। यद्यपि योजना कार्यान्वयनसम्बन्धी खाका स्पष्ट भइसकेको छैन। ठूला महत्त्वाकांक्षी परियोजनाका प्रसंग र सन्दर्भ आउँदा स्वाभाविक प्रश्न उठिरहेको छ, कतै नेपाल ऋणको पासोमा त पर्ने होइन यो विषयलाई केही हदसम्म बीआरआईको दोस्रो अन्तरराष्ट्रिय सम्मेलनले चिर्न खोजेको छ। तर, त्यतिले मात्र यो स्पष्ट हुने देखिँदैन। त्यसमा सबैको प्रस्ताव एकै स्थानमा सहकार्य गर्ने भनिएको छ। यस्तो भनिनु त्यसबाट चीन उम्किनु र प्रस्ताव लैजाने मुलुक फस्न पनि सक्छ। बीआरआईको परियोजनामा चीनभन्दा पनि प्रस्ताव लैजाने मुलुक बढी जिम्मेवार रहन्छ। हामीकहाँ परियोजनाका सवालमा गम्भीर अध्ययन नगर्ने प्रवृत्ति हाबी छ। त्यसो हुँदा शासकीय वृत्तका पात्रहरूले हतार मा निर्णय लिनुको बदला प्रतिफल प्राप्त हुने योजना अघि बढाउनु उपर्युक्त हुन्छ। यस्ता विषयमा बहस हुँदा बाह्य मुलुकले भोगिरहेको समस्या र वास्तविकता नियाल्न जरुरी छ। पछिल्लो सरकारी आँकडाअनुसार चीनसित १३५७ प्रतिशत व्यापार घाटा छ। हामीले तीन अर्बको निर्यात उता गर्दा यता एक खर्ब ४३ अर्बको आयात गर्छौं। कुल जीडीपीको ३७ प्रतिशत आयात हुन्छ। यस्तो अवस्थामा हामीले चीनसँग ऋण काढेर रेलमार्ग बनाउँदा उसलाई फाइदा हुन्छ कि हामीलाई त्यसमा गहन गृहकार्य आवश्यक हुन्छ। यसबाट नेपाल र चीन कसले बढी फाइदा लिन्छ भन्ने हिसाब राखेर वार्ताको टेबलमा जानुपर्छ। कूटनीतिमा समय र अवसरको संयोजन महत्त्वपूर्ण हुन्छ। त्यस्ता परियोजनामा अनुदान सहयोग गर्न चीनलाई सहमत गराउन सक्नुपर्छ, अनि मात्र चीनसँग हामी रेलमार्गले जोडिनुको सार देखिन्छ। त्यसो भन्दैमा हामी के रेलमार्गले जोडिनु हुँदैन त चीनको हितमा बढी उद्यत् देखिने यो परियोजनामा उसको अनुदान महत्त्वपूर्ण पाटो हो। अधिक अनुदान र आवश्यक परे थोरै सहुलियत ऋणमा नेपालको पहल गरिनुपर्छ। ऋणमा बनाउँदा त्यसमा तर मार्ने कमिसन एजेन्ट र ठेकेदारलाई अनुचित लाभ होला तर वास्तविक जनता साँच्चै ऋणको पासोमा पर्न सक्छन्। त्यो शब्द जति नराम्रो छ त्यो बेहोर्दा झनै पीडा हुन्छ। मुलुकको कूल जीडीपीको राष्ट्रिय ऋण २८ प्रतिशत छ। सबैको ध्यान जानुपर्छ, निर्माणाधीन छेन्दुल्हासा रेल प्रतिकिमि दुई अर्ब ३५ करोड रुपैयाँको लागत छ। नेपालतिर रसुवागढीबाट काठमाडौंसम्म ७२ किलोमिटर पर्छ। रेलमार्गको ९६ प्रतिशत कित गगनचुम्बी पुल वा सुरुङमार्गबाट ल्याउनपर्ने हुनाले यसको लागत त्योभन्दा ५७ प्रतिशत बढी हुन सक्ने प्रक्षेपण सरकारी अधिकारीको छ। मुलुकको प्रतिनिधित्व गर्नेहरूले जति खर्च लागे पनि बनाउनुपर्ने अडान लिएका छन्, यसले मुलुक ऋणको पासोमा पर्ने आशंका उब्जिनु स्वाभाविक हो। यसलाई चीन स्वयंले भने चिर्न खोजेको छ। अफ्रिकादेखि श्रीलंकासम्म आइपुग्दा देखिएको ऋणको पासोको छवि सुधार्न पनि चीनले नेपालमा अनुदानमा रेल बनाउन सक्छ। तर, हाम्रा बोल्न र प्रस्ताव राख्न नसक्ने कूटनीतिज्ञले कसरी यसलाई अघि बढाउँछन् हेर्न बाँकी छ। जुनसुकै मुलुकसँग गरिने सम्झौताअनुरूप त्यो पासो पर्ने हो। आफू चुक्न पुगेमा मात्र त्यस्तो पासो लाग्छ। यो चीनसँग मात्र होइन, अन्य मुलुकसँग पनि हुन सक्छ। सबै मुलुक जापान झैं नेपालको ऋणलाई पनि पछि अनुदानमा बदलिदिने हुँदैनन् र छैनन्। नेपाल र चीनबीच सीमापार रेलसहित बहुउद्देश्य हिमालयन वारपार सञ्जाल विस्तार गर्ने निर्णयसँगै नेपालचीन सम्पर्क सञ्जाल वृद्धि हुने विषय सकारात्मक हुँदै यसको उपयोग गर्नुपर्छ। त्यसअन्तर्गत सञ्जालसम्बन्धी आर्थिक करिडोर र अन्य सहकार्य पनि उत्तिकै महत्त्वपूर्ण छ। हिमालय वारपार रेल विस्तार यतिबेला विश्वको नजरमा छ। त्यही नजर खिच्न चीनले नेपालको प्रस्ताव स्वीकार गरेकोमा कसैको दुईमत नहोला। ३७ मुलुकका राष्ट्र एवं सकार प्रमुखसहित केही विशिष्ट प्रतिनिधिसम्मिलित गोलमेचपछि जारी संयुक्त वक्तव्यमा यस्ता विषय परेको छ। चिनियाँ राष्ट्रपति सी चिनफिङले नेपालको साथमा चीन रहने भन्दै यस्ता विषयमा महत्त्व दिँदा उनीसँग राम्रो छलफल गरे नेपालले हिमालमाथि र मुनि रेल कुदाउँदै विकासको अर्को ढोका खोल्न सक्छ। चीनले नेपाललाई दक्षिण एसियासँग जोड्ने मुख्य द्वारका रूपमा लिएको छ। यही कारण उसले नेपालको हिमालबाट रेल सहकार्य र आर्थिक केन्द्र बनाउन खोज्दै छ। बीआरआईको फ्रेमवर्कभित्रको परियोजनामा रेल र हिमालय वारपार सञ्जाल विस्तार पर्नु राम्रो हुनाले हामी नै चनाखो भएर यसमा कदम चाल्दै उचित फाइदा लिन सक्नुपर्छ।"
खुलामञ्च अतिक्रमणमा अख्तियारको छानबिन : रुद्रसिंह तामाङ र ज्ञानेन्द्र कार्की अनुसन्धान घेरामा,"काठमाडौं : अख्तियार दुरूपयोग अनुसन्धान आयोगले खुलामञ्च अतिक्रमणबारे अनुसन्धान थालेको छ। उजुरी परेपछि अतिक्रमण सम्बन्धमा छानबिन थालिएको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए। उजुरी पनि आएको छ, छानबिन सुरु गरेका छौं, उनले भने, सञ्चारमाध्यममा आएका विषयमा अनुसन्धान गर्छौं। अख्तियार स्रोतका अनुसार काठमाडौं महानगरपालिकाका सम्झौता गर्ने कर्मचारी र ठेकेदार कम्पनीमाथि अनुसन्धान भइरहेको छ। तत्कालीन प्रमुख कार्यकारी अधिकृत रुद्रसिंह तामाङ, प्रशासकिय अधिकृत ज्ञानेन्द्रबहादुर कार्कीलगायत कर्मचारी अख्तियारको अनुसन्धान घेरामा छन्। निर्माण कम्पनी जलेश्वर स्वच्छन्द बिकोई बिल्डर्स प्रालिका सञ्चालक मनोज भेटवालमाथि अख्तियारले अनुसन्धान थालेको छ। २०७३ जेठ २० मा काठमाडौं महानगरपालिका र जलेश्वर स्वच्छन्द बिकोई बिल्डर्सबीच ३ वर्ष खुलामञ्च उपभोग गर्ने सम्झौता भएको थियो। महानगरपालिकाका तत्कालीन प्रमुख कार्यकारी अधिकृत तामाङले २०७३ साउन ३० मा निर्माण कम्पनीलाई खुलामञ्च उपयोग गर्न दिएका थिए। किर्ते कागजात बनाएर खुलामञ्चको १३ रोपनी जग्गा अतिक्रमण गरेको पाइएको छ। २९ तले भ्यू टावर निर्माण गर्न बसपार्क खुलामञ्चमा सारिएको थियो। बसपार्क उपभोग गरेबापत निर्माण कम्पनीले महानगरपालिकालाई वार्षिक ५० लाख रुपैयाँ बुझाउने सहमति भएको हो। तत्कालीन प्रमुख कार्यकारी रुद्रसिंह तामाङ, प्रशासकिय अधिकृत ज्ञानेन्द्रबहादुर कार्कीलगायत अख्तियारको अनुसन्धान घेरामा। ०७६ साउन ३० मा सम्झौता सकिन्छ। तर भ्यू टावर निर्माण सुस्त भएकाले बसपार्क सर्ने सम्भावना छैन। खुलामञ्चमा सारिएको बसपार्कको पिच गर्न थालिएको छ। सेनाले ठूलाठूला भौतिक संरचना बनाएर टुँडिखेलको जग्गा कब्जा गरिसकेको छ। धरहरा निर्माणका सामग्री पनि टुँडिखेलमै राखिएको छ। सेना र माफियाले टुँडिखेलका जग्गा कब्जा गरेर संरचना बनाउँदा पनि महानगरपालिका मौन बसेकाले सम्पदाप्रेमी र स्थानीयले विरोध जनाएपछि मात्र महानगर तातेर सटर भत्काएको हो। सहमतिबेगर कम्पनीले ४३ सटर बनाएर भाडा असुलीरहेको थियो। ठेकेदारले पैसा फिर्ता गर्न थाले खुलामञ्चमा भत्काइएका अवैध सटर र टहराबाट उठाएको पैसा ठेकेदारले फिर्ता गर्न थालेका छन्। महानगर र अख्तियारले ठेकेदार मनोज भेटवालले भत्काएका सटरका व्यापारीलाई बोलाएर रकम फिर्ता दिन थालेका हुन्। डीएसपी बासुदेव खतिवडाले पैसा फिर्ता गर्न थालेको जानकारीमा आएको बताए। आधिकारिक जानकारी छैन तर केही व्यवसायीले फिर्ता पाएको सुनेको छु उनले भने। उनले प्रहरी सम्पर्कमा आउने व्यवसायीलाई ठेकेदारविरुद्ध ठगी मुद्दामा जाहेरी दिन सुझाव दिएको बताए। अन्यायमा परेकालाई जाहेरी दिनुहोस्, प्रहरीले कारवाही गर्छ भन्ने सुझाव छ, उनले भने। उनले अहिलेसम्म जाहेरी भने नआएको बताए। खुलामञ्च टहरा भत्काएका एक व्यवसायीले ठेकेदार नै बोलाएर पैसा फिर्ता गर्न थालेको बताए। कतिजनाले फिर्ता लिए विवरण भने आइनसकेको भनाइ खतिवडाको छ। व्यापारीले ३१० लाखसम्म फिर्ता पाएका छन्। सम्पदा बचाउ अभियानका संयोजक तथा सम्पदाप्रेमी गणपतिलाल श्रेष्ठले पनि ठेकेदारले पैसा फिर्ता गरेको जानकारी पाएको बताए। ५२ सटर र टहरामध्ये महानगरले ४३ वटा सटर डोजर लगाएर भत्काएको थियो। उत्तरतर्फका ३५ र बसपार्क छिर्ने ठाउँका ८ वटा सटर महानगरपालिका मेयर विद्यासुन्दर शाक्यको नेतृत्वमा शनिबार भत्काइएको थियो। महानगरले दुईवटा शौचालय, दुईवटा प्रतीक्षालय, एउटा क्यान्टिन, एउटा मेडिकल पसल, एउटा टिकट काउन्टर, एउटा ट्राफिकको बोर्ड राख्ने स्थान र एक म्यानेजमेन्ट बस्ने कोठा गरी ९ सटर निर्माणको सम्झौता गरेको थियो। खुलामञ्च बचाउ अभियान : अतिक्रमण नरोकिए आन्दोलनको चेतावनी खुलामञ्च अतिक्रमण : सात दिनभित्र संरचना हटाउन अल्टिमेटम खुलामञ्चका टहरामा मेयर र उपमेयरको टसल खुलामञ्चका अवैध सटर भत्काउँदा जे दखियो"
पाल्पामा बेहुली लिएर फर्किदै गरेको जिप दुर्घटना : पाँचको मृत्यु,"पाल्पा : पाल्पामा बेहुली लिएर फर्किर्दै गरेको जिप दुर्घटना हुँदा पाँच जनाको मृत्यु भएको छ। भिरपानीमा विवाह सकेर बेहुली लिएर फर्किर्दै गरेको लु १ ज १९४१ नम्बरको जिप दुर्घटना हुँदा घटनास्थलमै पाँच जनाको मृत्यु भएको हो। पाल्पाको निस्दी गाउँपालिका ७ हुवासबाट जन्ती लिएर जिप भिरपानी पुगेको थियो। मृत्यु हुनेमा निस्दी ७ का ४५ वर्षीय खड्गबहादुर सोमै, सोही स्थानका ५५ वर्षीय देवीलाल खन्गाह, ४५ वर्षीय लालबहादुर सारु, ५७ वर्षीय सन्तबहादुर सारु र चालक बुद्धिबल सोती रहेको इलाका प्रहरी कार्यालय रामपुरका प्रमुख प्रहरी निरीक्षक भूपालसिंह रानाले जानकारी दिए। जिप अनियन्त्रित भइ सडकबाट करिब चार सय मिटर तल खसेको प्रहरीको भनाइ छ। जिप अनियन्त्रित भएपछि बेहुलाबेहुली र अन्य जन्तीले भने हाम फालेर ज्यान जोगाएका छन्। दुर्घटनास्थल सदरमुकाम तानसेनबाट करिब ७० किलोमिटर टाढा पर्छ।"
प्राधिकरणका इन्जिनियर्स काममा फर्कन सहमत,"काठमाडौं : भूकम्पपछिको पुनर्निर्माणमा कार्यरत प्राविधिक काममा फर्कन सहमत भएका छन्। नेपाल इन्जिनियर्स एशोसिएसनको मध्यस्थतामा राष्ट्रिय पुनर्निर्माण प्राधिकरणका कर्मचारी र प्राधिकरणमा कार्यरत प्राविधिकबीच सोमबार भएको छलफलमा प्राविधिकले आफ्ना माग सम्बोधन भइसकेकाले तत्काल काममा फर्कने प्रतिवद्धता व्यक्त गरेका हुन्। प्राधिकरणका प्रमुख कार्यकारी अधिकृत सुशील ज्ञवालीले भूकम्पपीडित जनताको संवेदनशीलता र पुनर्निर्माणको महत्वलाई विशेष ध्यान दिई काममा लाग्न र गाउँपालिका तथा नगरपालिकामा पुनर्निर्माण कार्यको नेतृत्व लिन प्राविधिकलाई निर्देशन दिए। काममा नगइ व्यावसायिक मूल्य मान्यता कायम गर्न नसकेको भेटिए प्राधिकरणले विभागीय कारबाही गर्ने भएको छ। प्राविधिकका माग सम्बोधन भइसकेको अवस्थामा सम्पूर्ण प्राविधिक प्रतिबद्ध भई काममा लाग्ने छन्। यदि आगामी दिनमा काममा नगई व्यावसायिक मूल्य मान्यता कायम गर्न नसकेको भेटिए विभागीय कारबाही हुने निर्णयमा उल्लेख छ। नेपाल इन्जिनियर्स एशोसिएसनका महासचिव छविराज पोख्रेलले इन्जिनियरिङ पेशाको गरिमालाई बढाउने गरी काम गर्न आग्रह गर्दै पुनर्निर्माणको कार्यलाई ढिला गर्न र अल्झाउन प्राविधिकलाई छुट नभएको बताए। प्राविधिक अविनाश अमरले माग पूरा भएकोमा सरकार, प्राधिकरणको नेतृत्व र एशोसिएसनका पदाधिकारीलाई धन्यवाद दिए। प्राविधिकले अतिरिक्त भत्ता र सुविधाको माग राखी आन्दोलन गर्दै आएकोमा गतसाता बसेको मन्त्रीपरिषद्को बैठकले पुनर्निर्माणमा कार्यरत प्राविधिकलाई अतिरिक्त भत्ता र सुविधा उपलब्ध गराउने निर्णय गरेको थियो।"
पानी कम्पनीमा शिलबन्दी,"सुर्खेत : बजार अनुगमन समिति सुर्खेतले मापदण्ड विपरित संचालन भएका तीनवटा खानेपानी कम्पनीमा शिलबन्दी गरेको छ। आइतबारदेखि सुरु भएको अनुगमनका क्रममा दुई दिनमा तीनवटा खानेपानी कम्पनी शिलबन्दी गरिएको हो। खाद्य निरीक्षक भेषबहादुर थापाको नेतृत्वमा गएको अनुगमन टोलीले मध्यपश्चिम वाटर एण्ड वेभरेज इन्डष्ट्रिज प्रालि औद्योगिक क्षेत्र सुर्खेत र देउती दर्शन वाटर एण्ड वेभरेज इन्डष्ट्रिज प्रालि पिपिरा सुर्खेतमा शिलबन्दी गरेको हो। सोमबार वीरेन्द्रनगर १० सुर्खेतमा रहेको रारा ड्रिङ्किङ्ग वाटर सप्लाई उद्योगलाई अनुगमन टोलीले शिलबन्दी गरेको हो। त्यसैगरी जयश्री पेवर ड्रिङ्किङ्ग वाटर कम्पनी र काँक्रेविहार वाटर कम्पनी भने संचालन नभएको पाइएको छ। मापदण्ड पूरा नगरी संचालन गरेकोले, गुणस्तरीय पानी उत्पादन नभएकोले उपभोक्ताको स्वास्थ्यमा प्रत्यक्ष असर पर्ने भएको हुँदा पानी उत्पादन गर्ने कम्पनीमा शिलबन्दी गर्नु परेको खाद्य निरीक्षक थापाले बताए। पिउने पानी सम्बन्धी निर्देशिका २०७४ बमोजिम मापदण्ड पूरा गरेर कम्पनी सुचारुका लागि निवेदन दिएमा पुनः अनुगमन गरी कम्पनी संचालन गर्न दिने निरीक्षक थापाले उल्लेख गरे। मध्यपश्चिम वाटर एण्ड वेभरेज इन्डष्ट्रिज प्रालि औद्योगिक क्षेत्र सुर्खेतले उत्पादन गरेको पानीको जार भित्र केही दिन अघि मात्र झिँगा फेला परेको थियो। उपभोक्ताको स्वास्थ्यमा प्रत्यक्ष असर पर्ने भएको हुँदा पानी उत्पादन गर्ने कम्पनीमा शिलबन्दी गर्नु परेको थापाको भनाइ छ।"
सत्यमोहन जोशीको सम्मानमा बिदा दिइने,"ललितपुर : ललितपुर महानगरपालिकाले शताब्दी पुरुष सत्यमोहन जोशीको सम्मानमा वैशाख ३० गते सार्वजनिक बिदा घोषणा गरेको छ। ललितपुर महानगरपालिकाका मेयर चिरिबाबु महर्जनले सार्वजनिक बिदा दिने जानकारी सोमबार दिए। जोशी ३० गते ९९ वर्ष पूरा गरी सय वर्ष लाग्दै छन्। राष्ट्रको कला, संस्कृति र साहित्य विकासमा महत्वपूर्ण योगदान गर्दै अन्तर्राष्ट्रिय स्तरमा चिनाएको भन्दै सय वर्ष पुगेकै दिन महानगरपालिकाअन्तर्गतका सबै कार्यालयमा सार्वजनिक बिदा दिने निर्णय भएको हो। महानगरपालिकाले पाठयपुस्तकमा उनको जीवनी समावेश गर्ने, तस्बिरअंकीत चाँदीका मुद्रा निष्काशन र हुलाक टिकट प्रकाशन गर्ने, नगरभित्रका पार्कमा उनको प्रतिमा राख्ने र उपयुक्त सडकको नामकरण उनको नाममा गरिनेलगायत २२ कार्यक्रम सार्वजनिक गरेको छ। वैशाख ३० सम्ममा सय वर्ष पुग्न लागेका सबै ज्येष्ठ नागरिकलाई सम्मान गर्ने महानगरको योजना छ। तर आफ्ना नगरमा केकति ज्येष्ठ नागरिक सय वर्ष पुग्न लागेका छन् जानकार िनभएको बताए। उनले भने, नगरभित्रका २९ वटै वडामा ह्विप जारी गर्दै यथाशीघ्र तथ्यांक बुझाउन भनिसकेको छु।"
उद्घाटन नभई भत्कन थाल्यो पुल,"बिर्तामोड : झापाको अर्जुनधारा नगरपालिकास्थित टाङटिङ खोलामा निर्माण गरिएको पक्की पुल उद्घाटन नै भएको छैन। तर पुल भने भत्कन थालेको छ। निर्माण सुरु भएको एक दशकपछि गत वर्ष पुल सञ्चालनमा आएको थियो। उद्घाटन गर्न बाँकी छँदै सञ्चालनमा आएको पुल एक वर्षमै चर्कन र भत्कन थालेपछि ठेकेदारको काम र निर्माण सामग्रीको गुणस्तरीयतामा प्रश्न उठेको छ। बिर्तामोडबाट अर्जुनधारा, शनिश्चरे, खुदुनाबारी हुँदै इलाम जोड्ने वैकल्पिक सडकखण्डअन्तर्गत अर्जुनधारा नगरपालिका१ र २ नम्बर वडाको सीमा भएर बग्ने टाङटिङ खोलामा बिर्तामोडको सरोज निर्माण सेवाले पुल निर्माण गरेको हो। ठेकेदारले दुई चरणमा बनाएको ५८ मिटर लामो पुल उद्घाटनअघि नै भत्किन थालेपछि ठेकेदारको काम र निर्माण सामग्रीको गुणस्तरमानै प्रश्न उठेको वडा नम्बर २ का अध्यक्ष रघुनाथ खनालले बताए। लामो समयपछि निर्माण सकियो। उद्घाटन गर्न बाँकी नै छ। तर पुल चर्कन र भत्कन थालेको छ, उनले भने। पहिलो चरणमा १ करोड ४५ लाख रुपैयाँमा ९ स्पान (पिल्लर) को पुल बनेको र दोस्रो चरणमा २ करोड २६ लाख २४ हजारमा बाँकी रहेको ४ स्पान गरी जम्मा १४ स्पानको पुल निर्माण भएकोे सडक डिभिजन कार्यालय दमकले जनाएको छ। ठेकेदारले सम्झौता अनुरूप सबै काम अझै सकेको छैन। पुलको दायाँ र बायाँ ५०५० मिटर कालोपत्रे गर्न अझै बाँकी छ। ठेकेदारले बाँकी काम गर्ने सुरसार नगरेको वडाध्यक्ष खनालको भनाइ छ। ठेकेदार सरोज निर्माण सेवाले पुलको पश्चिमपट्टीको भाग ६७ वर्षअघि नै निर्माण भएकाले जोडिएको ठाउँमा केही समस्या देखिएको सडक डिभिजन कार्यालयलाई जानकारी गराएको छ। तर संरक्षणको जिम्मा सडक विभागले लिनुपर्ने बताउँदै ठेकेदार मर्मतबाट पन्छँदै आएको स्थानीयको आरोप छ। सम्झौताअनुरूप बाँकी काममा भने अर्जुनधाराखुदुनाबारी सडक निर्माण भइरहेकाले त्यसै योजनासँग सहकार्य गर्ने ठेकेदारले आफूलाई जानकारी दिएको सडक डिभिजन कार्यालय दमकका इन्जिनियर दीपेन्द्र चौधरीले बताए। इन्जिनियर चौधरीले पुल चर्किएको र भत्किएकोबारे पुलको स्थलगत अनुगमन गरेर आवश्यक कदम चालिने बताए। ठेकेदार कम्पनीको लापरवाही र सडक डिभिजन कार्यालयको बेवास्ताका कारण धरापमा परेको गुनासो बढेको छ। हामीले पुल बनेपछि बर्खामा पनि आवतजावतमा सहज होला भन्ने आशा लिएका थियौं, स्थानीय हेमकुमार गौतमले भने, तर १० वर्ष लगाएर बनेको पुल उद्घाटन नै नभई भत्कन थालेपछि स्थानीय निराश बनेका छन्। उनले पुल निर्माणमा ढिलाइ र लापरवाही गर्ने ठेकेदारमाथि कारवाही हुनु पर्ने माग पनि गरे।"
बारापर्सामा २१ गतेबाट घर निर्माणकार्य थालिने,"वीरगन्ज : बारापर्साका हावाहुरीबाट प्रभावित क्षेत्रमा सरकारले आगामी २१ गतेबाट घर निर्माणकार्य सुरु गर्ने भएको छ। चैत १७ गतेको हावाहुरीले क्षती पुर्याएका १ हजार ४५३ घर संघीय सरकारले निर्माण गर्न लागेको हो। संघीय सरकारले घर निर्माणको जिम्मा नेपाली सेनालाई दिइसकेको छ। घर निर्माणका लागि संघीय सरकारले ८४ करोड ६८ लाख ७६ हजार रकम सेनालाई उपलब्ध गराउने निर्णय पनि गरिसकेको छ। बाराको फेटा गाँउपालिका६ पुरैनियामा सोमबार नेपाली सेनाका प्रधानसेनापति पुर्णचन्द्र थापासँगै उपप्रधानमन्त्री तथा रक्षामन्त्री ईश्वर पोखरेलले पनि स्थलगत निरिक्षण गरेका छन्। उनले बैशाख २१ गते प्रधानमन्त्री ओलीले घर निर्माण कार्यको शुभाम्भ गर्ने जानकारी गराए। नेपाली सेनाको हेलिकप्टरबाट सोमबार दिउँसो रक्षामन्त्री पोखरेल, प्रधानसेनापति पुर्ण चन्द्र थापा र रक्षा सचिव रेश्मीराज पाण्डे लगायतको टोलीले पुरैनियाको स्थलगत निरीक्षाण गरेको हो। घर निर्माणकाे जिम्मा पाएको नेपाली सेनाले १२ वटा समूह अर्थात क्लस्टर बनाएर काम सुरु गर्ने जनाएको छ। जसमा बारामा ३ र पर्सामा ९ वटा क्लस्टर रहने छन्। नेपाली सेनाका प्रवक्ता विज्ञान देव पाण्डेले प्रभावित क्षेत्रमा घर बनाउन खटिने सेनाको टोली गत शनिवार नै पठाइसकेको बताए। पहिले घर निर्माणका लागिआवश्यक सबै सामान जुटाउने र त्यसपछि काम सुरु गरिने जानकारी उनले दिए।"
"कैलालीमा सवारी दुर्घटना : एकको मृत्यु, तीन घाइते","धनगढी : कैलालीको गोदावरी नगरपालिका७ हरैया चोकमा सवारी दुर्घटना हुँदा एक जनाको मृत्यु भएको छ भने ३ जना घाइते भएका छन्। से १ च १६९० नम्बरको पीकअप जिपले सोमबार से ६ प ८०५२ नम्बरको मोटसाईलाई ठक्कर दिएको हो। दुर्घटना हुँदा साइकल चलाइरहेका गोदावरी नगरपालिका६ लालपुरका २० बर्षे दिपेन्द्र चोखालको मृत्यु भएको जिल्ला प्रहरी कार्यालय कैलालीका नायव उपरीक्षक दक्षकुमार बस्नेतले जानकारी दिए। साइकलमै सवार ९ बर्षे अविनाश चौधरी, जिप चालक र मोटरसाइकल चालक सामान्य घाइते भएका छन्। उनीहरुको अत्तरियास्थित पद्मा अस्पतालमा उपचार भइरहेको प्रहरीले जनाएको छ।दुर्घटनामा एक जनाको मृत्यु भएपछि मृतकका आफन्तहरुले पुर्व पश्चिम राजमार्ग अवरोध गर्न खोजेका थिए। तर, गाडी र मोटरसाइकल चालक नियन्त्रणमा लिएपछि साम्मे भएको प्रहरी नायव उपरीक्षक बस्नेतले जानकारी दिए। मृतकका आफन्तले केही समय सडकमा टायर बालेर स्थानीयहरुले चक्का जाम गरेका थिए।"
२० हजारले भरे स्नातकोत्तरमा प्राइभेट फारम,"काठमाडौं : त्रिभुवन विश्वविद्यालयमा स्नातकोत्तर तहमा प्राइभेट फाराम भरेर पढ्ने विद्यार्थी बढेका छन्। यस वर्ष अन्तिम भनेर परीक्षा नियन्त्रण कार्यालयले फाराम भर्ने सूचना जारी गरेपछि विद्यार्थी आकर्षण बढेको हो। परीक्षा नियन्त्रक पुष्पराज जोशीका अनुसार यो वर्ष २० हजार भन्दा धेरै परीक्षार्थीले फाराम भरेका छन्। उपत्यका बाहिरबाट संकलन भएको सम्पूर्ण फाराम आइसकेको छैन। आएपछि यकिन तथ्यांक भन्न सकिएला। तर प्रारम्भिक जानकारी अनुसार २० हजार भन्दा धेरैले फाराम भरेका छन् । परीक्षा नियन्त्रण कार्यालयले प्राइभेटतर्फ स्नातकोत्तर तह प्रथम वर्षका लागि चैत दोस्रो साता परीक्षा फारामको लागि आवेदन खुल्ला गरेको थियो। सोमबार फाराम भर्ने अन्तिम मिति थियो। स्नातकोत्तर तहमा यस कार्यक्रम अन्तर्गत राजनीति शास्त्र र जन प्रशासन (मास्टर्स अफ पब्लिक एड्मिनिस्ट्रेसन) विषयमा मात्र परीक्षा दिन पाउँछन्। अन्य विषयमा प्राक्टिकल गर्नुपर्ने भएकोले प्राइभेट परीक्षाको व्यवस्था गराउन नसकिएको जोशीले बताए। क्याम्पस नगइ घरैमा बसेर पढेपछि परीक्षामा मात्र सहभागी हुन चाहने विद्यार्थीहरू यस्ता कार्यक्रमबाट लाभान्वित हुने गरेका छन्। विशेषगरि सरकारी तथा निजी क्षेत्रमा रोजगारीमा लागेका कर्मचारी, सेना, प्रहरी लगायतका सेवामा लागेकाहरुका लागि यो कार्यक्रम लोकिप्रय छ। त्रिविले अहिले स्नातकोत्तर तहमा अधिकांश विषयमा सेमेष्टर प्रणाली लागू गरिसकेको छ। तर सेमेस्टर प्रणालीमा विद्यार्थीहरू नियमित रुपमा क्याम्पस हाजिर हुनुपर्छ। क्याम्पस हाजिर हुन नसक्नेको लागि यस्तो परीक्षा प्रणाली लोकप्रिय छ। त्रिविले यसै वर्षदेखि यो कार्यक्रम पूर्ण रुपमा बन्द गर्ने तयारी गरेको थियो। तर तत्काल बन्द नगर्न विद्यार्थीले दवाव दिएपछि त्रिविले परीक्षा फाराम खुलाएको हो।"
सेनाले मात्र प्रयोग गर्ने अत्याधुनिक हतियार खोलामा भेटियो,"विराटनगर : मोरङको मिक्लाजुङ गाउँपालिका६ स्थित नुनसरीबक्राहा खोलामा नेपाली सेनाले मात्रै सञ्चालनको अनुमति पाएको अत्याधुनिक हतियार भेटिएको छ। अमेरिकामा बनेको एम १६ ए टु हतियार राईफल आइतबार राती फेला परेको मोरङ प्रहरीका प्रवक्ता डीएसपी घनश्याम श्रेष्ठले जानकारी दिए। हतियारमा प्रोपर्टी अफ युएस गभरमेन्ट लेखिएको छ। डीएसपी श्रेष्ठले क्यालिवर ५५६ एमएमको हतियारको नम्बर ७४६२५६२ रहेको र इलाका प्रहरी कार्यालय उर्लाबारीमा ल्याएर राखिएको जनाए। उनका अनुसार माटोमुनि पुरिएको अवस्थामा फेला परेको हतियारका सबै जसो पार्टपूर्जाहरु काम नलाग्ने र सडेको अवस्थामा छन्। प्रहरीले थोत्रो अवस्थामा फेला परेका कारण हतियार धेरै पहिलेदेखि माटोमा पुरिएको हुन सक्ने अनुमान गरेको छ। नुनसरीबक्राहा खोलामा को १ क २४९० नम्बरको जेसिबीले उत्खनन गरेर बालुवा र माटो निकाल्दै गर्दा पुरिएको अवस्थामा हतियार फेला परेको जानकारी प्रहरीले प्राप्त गरेको थियो। यो वातावरणीय प्रभाव मूल्यांकन गरेर उत्खनन् अनुमति दिइएको खोला हो। अत्याधुनिक हतियार फेला परेपछि विस्तृत रुपमा अनुसन्धान सुरु गरिएको मोरङ प्रहरी प्रमुख एसपी मनोजकुमार केसीले बताए। उनका अनुसार हतियारसहित म्यागजिन र त्यसमा लोड हुने पाँच राउण्ड गोली फेला परेको छ। द्वन्द्वकालमा सेनाले नेपालमा भित्र्याएको हतियार माओवादीले त्यही बेला सेनाबाट खोसेर आफ्नो प्रयोजनका लागि लगेको हुन सक्ने अनुमान प्रहरीले गरेको छ। हतियार कसरी त्यहाँ पुगेको हो भन्ने बारेमा अनुसन्धान सकिएपछि मात्रै भन्न सकिने प्रहरीले जनाएको छ। सेना बाहेक अन्य सुरक्षा निकायले प्रयोग नै गर्न नपाउने यसलाई घातक हतियारका रुपमा लिइन्छ, केसीले भने, यस प्रकारको हतियार द्वन्द्वकालमा अमेरिकाबाट खरिद गरेर नेपाल भित्र्याइएको खुलेको छ। यो हतियारले चालु अवस्थामा रहँदा ८ सय मिटरसम्मको दूरीलाई टार्गेट हिट गर्न सक्ने बताइएको छ। नेपाली सेना बाहेक अरुसँग हुनै नसक्ने हतियार भेटिएपछि सेनाले पनि आफ्नै किसिमले अनुसन्धान सुरु गरिएको जनाएको छ।"
अभिनेत्री स्वेता खड्काले गराइन् ट्युमरको शल्यक्रिया,काठमाडौं : अभिनेत्री स्वेता खड्काको घाँटीमा पलाएको ट्युमरको शल्यक्रिया गरिएको छ। रोबोटिक सर्जरीको माध्यमबाट बायाँ कानको तल्लो भागमा बढेको ट्युमरको शल्यक्रिया भएको हो। वरिष्ठ शल्यचिकित्सक डा सुरेन्द्रकुमार दिवसले आफ्नो शल्यक्रिया गरेको अभिनेत्री स्वेताले बताइन्। उनले बीएलके अस्पताल नयाँदिल्लीमा शल्यक्रिया गरिएको सामाजिक सन्जाल फेसबुक मार्फत जानकारी दिएकी छिन्। हेलो जिन्दगी फिल्मको छयाङ्कनका क्रममा लन्डन पुगेकी खडकालाई ज्वरो समेत आएको थियो । त्यस्तै घाँटीमाथि र चिउँडो नजिकैको भागमा दुखाई बढेपछि परीक्षण गराएकी थिइन।टयुमर भएको र तत्काल शल्यक्रिया गर्न चिकित्सकले सुझाव दिएपछि उनी लन्डन बसाईलाई छोट्याउँदै शल्यक्रियाका लागि नयाँ दिल्ली गएकी थिइन्। शल्यक्रियापछि आफूले दोस्रो जिन्दगी पाएको उनले उल्लेख गरेकी छिन्।
प्याब्सन र एन प्याब्सन खारेज नभएसम्म सरकारी स्कुल सुध्रदैनन्,"काठमाडौं : विद्यार्थी संगठनका नेताले निजी स्कुल सञ्चालकका साझा संस्था प्याब्सन र एन प्याब्सन खारेज भए मात्र सरकारी स्कुलको सुधार हुन नसक्ने बताएका छन्। सार्वजनिक शिक्षा सुदृढिकरणका लागि विद्यार्थी संगठनको भूमिका विषयमा छलफल गर्न सोमबार राजधानीमा आयोजित कार्यक्रमका वक्ताले यस्तो बताएका हुन्। कार्यक्रममा नयाँ शक्ति विद्यार्थी युनियनका अध्यक्ष श्यामबाबु गौतमले निजी शिक्षालयलाई नउखेलीएसम्म सार्वजनिक विद्यालयको स्तरमाथि जान नसक्ने बताए। जसरी पिपललाई हुर्काउन वरिपरीका विरुवा उखेल्नुपर्छ। त्यसैगरी सार्वजनिक विद्यालयलाई पनि निजी विद्यालयले घेरेका छन् गौतमले भने, यस्ता विद्यालयलाई बन्द गरेपछि मात्र सार्वजनिक विद्यालय सुध्रन्छ। कार्यक्रममा पूर्वएमाले निकट अनेरास्ववियुका उपाध्यक्ष रश्चि आचार्यले आफूहरुले हरेक विद्यालयमा एक कार्यकर्ता परिचालन गरेर सार्वजनिक विद्यालय सुधारको अभियान सञ्चालन गर्न लागेको बताए। सार्वजनिक विद्यालय सुधारका लागि चर्का भाषण गर्दै हिंड्न भन्दा आफ्नो ठाउँबाट कस्तो योगदान दिन सकिन्छ भन्ने विषयमा सोच्नुपर्ने उनले बताए। पूर्व माओवादी निकट अखिल क्रान्तिकारीका कार्यवाहक अध्यक्ष सुरेन्द्र बस्नेतले विद्यार्थी संगठनले विगतमा पनि सार्वजनिक शिक्षा सुधारका लागि थुपै्र अभियान सञ्चालन गरेको बताए। सरकारले चालेका हरेक अभियानमा आफूहरुले साथ दिने उनको भनाइ छ। कार्यक्रममा मानव अधिकारकर्मी गौरी प्रधानले सार्वजनिक शिक्षा सुदृढीकरणका लागि प्रगतिशिल कर प्रणालीको सुरुवात गर्नुपर्ने बताए।"
सिन्धुलीमा निर्माणाधीन पक्की पुल भत्कियो,"सिन्धुली : मदन भण्डारी लोकमार्गमा निर्माणाधीन पक्की पुल भत्किएको छ। लोकमार्गको पश्चिमखण्ड अन्तर्गत मरिण गाउँपालिका२ ठुलो गर्दुवा खोलामा निर्माणाधीन पक्की पुलमा बाढी पसेपछि भत्किएको हो। अनक कन्स्ट्रक्सन प्रालिले निर्माण गर्दै गरेको ६० मिटर लामो पुलको बिच भाग धसिएर भाँचिएको उक्त आयोजनाका साइड इन्चार्ज तथा सुपरभाईजर बसन्त पोखरेलले जाकारी दिए। पोखरेलका अनुसार पुलको सल्याप ढलान गरेर वायर स्ट्रेचिङ गर्न एक दिन मात्र बाँकी हुँदा गर्दुवा खोलामा आएको बाढीले पुल भत्काएको हो। पुलको झण्डै ७० प्रतिसत काम सम्पन्न भइसकेका बेला बाढीले पुल भत्काएको छ, यसलाई अब पुरै भत्काएर पुनः निर्माण गर्ने तयारी गरेका छौं,उनले भने। पुल भत्किदा झण्डै ७ करोड रुपैयाँ नोक्सान भएको पोखरेलले जानकारी दिए। गत चैत २३ गते राति आएको बाढीले पुलको टेका खोलेको रहेछ त्यसपछि काम भइरहेको थियो तर, दैनिक जसो पर्ने पानीले थप क्षती पुयाएपछि अहिले कामै नलाग्नेगरी पुल भाँचिएको हो, उनले थपे।यो पुल करीव १० करोड रुपैयाँको लागतमा निर्माण थालिएको थियो। मदन भण्डारी लोकमार्गको हेटौडासिन्धुलीचतरा खण्डमा पर्ने खोला तथा नदीहरुमा अनक कन्स्ट्रक्सनले पुलको निर्माणकार्य गर्दै आएको छ।"
लिखुमा पौडी खेल्नेक्रममा हाइड्रोपावरका एक मजदुर बेपत्ता,"रामेछाप : रामेछाप र ओखलढुंगाको सिमानामा रहेको लिखु नदीमा पौडी खेल्नेक्रममा आइतबार एक जना मजदुर बेपत्ता भएका छन्। लिखु तामाकोशी गाउँपालिका वडा नं २ सैपु फेदीमा निमार्णाधिन स्वेतगंगा हाइड्रोपावरको सुरुङ्गमा कार्यरत २६ वर्षीय रामबाबु बुढाथोकी पौडी खेल्नेक्रममा बेपत्ता भएको सैपुसिरिसे प्रहरी चौकीका असई ज्ञानेन्द्रलाल श्रेष्ठले जानकारी दिए। उनकाअनुसार बुढाथोकी दिउँसो साढे १२ बजेतिर साथीसँगै लुगाधुन, नुहाउन र पौडी खेल्न गएका थिए । अन्य मजदुरको भनाई उदृत गर्दै श्रेष्ठले भने ' पौडी खेल्नेक्रममा मुल्कोले बगाएपछि तत्काल खोलामा पसेर निकाल्न साथीहरुले सकेनछन्,केही समयमा नै उनी बेपत्ता भए।' सँगै गएका साथीहरुले जानकारी दिएपछि दिउँसोदेखि नै हाइड्रोपावरका कर्मचारीहरु, स्थानीय र प्रहरीसमेत बुढाथोकीको खोजी कार्यमा जुटेको असई श्रेष्ठले जानकारी दिए । गोरखा जिल्ला घर भएका उनलाई सोमबार बिहानसम्म फेला पार्न सकिएको छैन। उनको खोजी कार्य जारी राखिएको छ ।"
मेलमिलाप पद्धतिको विकास हुनुपर्छ : प्रधानन्यायाधीश राणा,"काठमाडौं : प्रधानन्यायाधीश चोलेन्द्र शम्सेर राणाले मेलमिलाप मार्फत् विवादको समाधान गरेपछि मात्र शान्तिपूर्ण समाजको निर्माण हुने बताएका छन्। मेलमिलाप कर्ताहरुको दोस्रो राष्ट्रिय सम्मेलनलाई उद्घाटन गर्दै सोमबार मेलमिलाप पद्धतिको विकास भए चाँडो र कम खर्चमा न्याय हुने राणाले बताएका हुन्। अदालतमा मुद्दा नआउँदै मेलमिलापको विषयमा आम नागरिकलाई सचेत गराउन सके जनताको न्यायमा पुहँचको अवस्था बढ्ने छ, राणाले भने। मेलमिलाप पद्धतिबाट विवाद समाधान गर्दाका फाईदा वा महत्वका बारेमा आम नागरिकलाई जानकारी हुन आवश्यक रहेको भनाई पनि उनले राखे। मेलमिलाप प्रक्रियामा पक्षहरुबीचको सहमतिबाट विवादको समाधान हुने मात्र होइन, दुबै पक्षहरुलाई भावनात्मक सन्तुष्टि समेत प्रदान गर्दछ, राणाले भने। आफ्नो विवादको निर्णयकर्ता आफैँ हुन पाउने र मेलमिलापकर्ताको सहयोगबाट विवाद समाधान हुने भएकाले स्वामित्व बोधसमेत गराउने भनाई उनको थियो। मेलमिलापले न्याय प्रणालीमा बलियो स्थान बनाउने विश्वास पनि व्यक्त गरे। कानुन न्याय तथा संसदीय मामिला मन्त्री भानुभक्त ढकालले मेलमिलाप पद्धति विवाद समाधानको वैकल्पिक उपाय रहेको बताए। अदालतबाट लामो समय फैसला र कार्यान्वयनको समस्या हुने हुँदा मेलमिलाप पद्धतिबाट विवादको समाधान चाँडो हुने भनाई मन्त्री ढकालको थियो। मेलमिलापबाट फाटिएको मन जोड्न सहज हुने छ, ढकालले भने। यस पद्धतिबाट न्यायमा पहुँचको दीर्घकालीन लक्ष्य पूरा गर्न सकिने विश्वास पनि उनले व्यक्त गरे। संघीय मामिला तथा सामान्य प्रशासन मन्त्री लालबाबु पण्डितले अदालतमा मुद्दाको चाप घटाउन र छिटो न्यायका लागि मेलमिलापले सहज बनाउने बताए। मन्त्री पण्डितले स्थानीय तहका न्यायिक समितिलाई मेलमिलाप पद्दतिको अनुभव र प्रक्रियामा समस्या रहेको बताउँदै सहयोगको आवश्यकता पनि औंल्याए। कार्यक्रममा नेपाल बार एशोसिएशनका अध्यक्ष चण्डेश्वर श्रेष्ठले मेलमिलाप गर्दा आफ्नो मुद्दा घट्छ कि भन्ने सोच नराखी कानुन व्यवसायीले मेलमिलाप पद्धतिलाई व्यवसायकै रुपमा लिनुपर्ने बताए। उद्योग वाणिज्य महासंघकी अध्यक्ष भवानी राणाले मेलमिलाप पद्धति विकास निर्माण, कर्पोरेट क्षेत्र, भौतिक पूर्वाधार तथा श्रम व्यवस्थापन जस्ता क्षेत्रमा अझै बढी प्रभावकारिता हुने बताइन्। सर्वोच्च अदालतका न्यायाधीश तथा मेलमिलाप परिषद्का अध्यक्ष इश्वरप्रसाद खतिवडाले मुद्दा आउनु अगावै मेलमिलापमा सचेत गराउन सके यसको उपादेयता झन बढ्ने भनाई राखे। दुई दिनसम्म सञ्चालन हुने मेलमिलापकर्ताहरुको राष्ट्रिय सम्मेलनमा विभिन्न पाँच वटा कार्यपत्रहरुमाथि छलफल हुनेछ। सम्मेलनमा विभिन्न निकायका कर्मचारी, स्थानीय न्यायिक समितिका संयोजक, सामुदायिक मेलमिलापकर्ता, अदालतप्रेषित मेलमिलापकर्तासहित एक सय ५३ जनाको सहभागिता रहेको छ। घोषणापत्र जारी गर्दै मंगलबार सम्मेलन समापन हुनेछ।"
शताब्दी पुरुषको जन्मदिनमा सार्वजनिक बिदा,"ललितपुर : शताब्दी पुरुष सत्यमोहन जोशीको सम्मानका लागि बैशाख ३० गते सार्वजनिक बिदा हुने भएको छ। ललितपुर महानगरपालिकाका मेयर चिरिबाबु महर्जनले सोमबार पत्रकार सम्मेलन गर्दै सार्वजनिक बिदाको बारेमा जानकारी दिएका हुन्। जोशी ३० गते ९९ वर्ष पुरा गर्दै १०० वर्ष पुग्दैछन्। उनी १०० वर्ष पुगेकै दिन महानगरपालिका अन्र्तगतका सम्पुर्ण कार्यालयहरुमा सार्वजनिक बिदा दिने महर्जनले जानकारी दिए। यही अवसरमा बैशाख ३० गतेसम्म सय वर्ष पुग्न लागेका सम्पुर्ण ज्येष्ठ नागरीकहरुलाई महानगरले सम्मान गर्ने भएको छ। तर, आफ्नो नगरमा कतिजना नागरीक १०० वर्ष पुग्न लागेका छन् भन्ने कुरा महानगरलाई थाहा नभएको समेत मेयरले बताए। नगरभित्रका २९ वटै वडाहरुमा ह्वीप जारी गर्दै यथाशीघ्र तथ्यांक बुझाउन भनिसकेको छु। मेयर महर्जनले पत्रकार सम्मेलनमा भने।"
बालिका बलात्कार आरोपमा दुई पक्राउ,भक्तपुर : महानगरीय प्रहरी परिसर भक्तपुरले दुई बालिकालाई ललाईफकाई गेस्ट हाउसमा लगेर जबरजस्ती गरेको आरोपमा दुई युवा पक्राउ परेका छन्। पीडित बालिकाको उजुरीको आधारमा प्रहरीले काभ्रेको रोशी गाउँपालिका ७ स्थायी घर भई हाल भक्तपुर नगरपालिका १० कमलविनायक बस्ने १९ वर्षीय विशाल तामाङ र भक्तपुर नपा १० कै मूलढोका बस्ने २६ वर्षीय सुनिल शिल्पकारलाई नियन्त्रणमा लिएको हो। परिसरका प्रवक्ता प्रहरी नायब उपरीक्षक रेवतीरमण पोखरेलले पीडित बालिकाले वैशाख १३ गते भक्तपुरको कमलविनायकस्थित एक गेस्ट हाउसमा लागेर आफूलाई जबरजस्ती करणी गरेको भनी आइतबार प्रहरीकहाँ किटानी जाहेरी दिएको जानकारी दिए। सोही किटानी जाहेरीको आधारमा आइतबार राति तामाङ र शिल्पकारलाई नियन्त्रणमा लिइएको उनले बताए। उनका अनुसार रामेछाप स्थायी घर भइ हाल भक्तपुरमा बस्दै आएका १४ वर्षीया दुई बालिकालाई ललाईफकाई वैशाख १३ गते अपरान्ह १ बजे गेस्ट हाउस लगेका थिए। सोही गेस्ट हाउसमा तामाङ र शिल्पकारले दुई बालिकामाथि बलात्कार गरेको जाहेरी परेको प्रहरीले जनाएको छ। प्रहरीले दुवैजनालाई जिल्ला अदालत भक्तपुरमा करणीसम्बन्धी कसुरमा मुद्दामा पेस गरी म्याद थप भई थप अनुसन्धान भइरहेको बताएको छ।
बलात्कार प्रयासपछि बालिकाको हत्या,बेंसीसहर : दोर्दी गाउँपालिका२ स्थित अर्चलबोट साँखरकी १३ वर्षीया किशोरीको बलात्कार प्रयासपछि हत्या भएको छ। अर्चलबोटको लक्ष्मीनारायण माद्यामिक विद्यालयको कक्षा ६ मा पढ्ने १३ वर्षीया अनिशा परियारको मृत्यु अस्वभाविक देखिएपछि प्रहरीले अनुसन्धान थालेको हो। हत्या अभियोगमा एक दम्पत्तिलाई प्रहरीले पक्राउ गरेको छ। गत वैशाख ९ गते घाँटीमा सल बेरिएको अवस्थामा शव भेटिएपछि प्रहरीले अनुसन्धान थालेको थियो। बालिकाको नाताले हजुरबुवा र हजुरआमा पर्ने दोर्दी३ श्रीमञ्ज्याङका ४५ वर्षीय राजकुमार परियार र उनकी श्रीमती ४९ वर्षीया जालु परियारलाई हत्या अभियोगमा प्रहरीले नियन्त्रणमा लिएको छ। हजुरबा हजुरआमा र बाआमासँगै अनिशा तनहुँको बाइसजँघारमा विहे भोजमा गएकी थिइन्। विहे भोजपछि बुवा काममा गएको र आमा किताब किन्न गएपछि अनिशा नाताले हजुरबुवा हजुरआमासँगै घर फर्केकी थिइन्। अनिशालाई घर पुर्याए पनि राजकुमार घर नगई एक्ली अनिशासँगै बसेको प्रहरी स्रोतले बताएको छ। घरभित्र रहेकी अनिशालाई जबर्जस्ती गर्न खोजेको र नमानेपछि घटना बाहिर आउने डरले किशोरीलाई घाँटीमा अँठ्याएको राजकुमारले स्वीकारेका छन्। स्थानीयले घटना भएको दिन राजकुमार र उनकी पत्नी उक्त ठाउँमा भएको जानकारी दिएपछि दुवैजनालाई पक्राउ गरी अनुसन्धान गर्दा पोल खुलेको प्रहरी प्रमुख डिएसपी यादव ढकालले जानकारी दिए। घटना गएको वैशाख ९ गते भएपनि हत्याजस्तो देखिएपछि प्रहरीले थप अनुसन्धान थालेको हो। प्रारम्भिक अनुसन्धानका क्रममा दम्पत्तिले बालिकालाई कर्तव्य गरेको स्वीकार गरेपछि थप कारबाही प्रक्रिया अगाडि बढाएको डिएसपी ढकालले बताए। दम्पत्तीलाई पक्राउ गरी जिल्ला अदालतबाट १० दिन म्याद थप गरेर थप अनुसन्धान थालिएको छ। उनीहरुविरुद्ध कर्तव्य ज्यान अभियोगमा मुद्दा चलाइने प्रहरीले जनाएको छ।
मुख्यमन्त्री पुगेकै बेला रोल्पामा बम विस्फोट,"रोल्पा : रोल्पाको सदरमुकाम लिबाङ नजिकै बम विस्फोट भएको छ। प्रदेश५का मुख्यमन्त्री शंकर पोखरेल सदरमुकाम आएका बेला सोमबार दिउँसो बजारदेखि पाल्लो पखेरास्थित गहुँबारीमा बम विस्फोटन भएको हो। रोल्पा नगरपालिका४ रुन्टाबाङ र तित्रिकोट गाउँको बिच जंगल क्षेत्रमा विस्फोट भएको स्थानीयले बताएका छन्। विस्फोटपछि धुवा र धुलो उडेको थियो। विस्फोट लगत्तै प्रहरी घटनास्थल पुगेको जिल्ला प्रहरी कार्यालयले जनाएको छ। प्रहरीका अनुसार विस्फोट गरिएको क्षेत्रमा ठूलो खाल्डो परेको छ। स्टिलको कित्लीमा बारुद राखेर विस्फोट गराइएको प्रहरीले जनाएको छ। विस्फोट भएको क्षेत्र वरीपरी कित्लीको ढकन, विद्युतिय तार र स्टिलका टुक्रा फेला परेको समेत प्रहरीले जनाएको हो। जंगल क्षेत्रको गहुँबारीमा विस्फोट भएकाले अन्य क्षति हुन पाएन। मुख्यमन्त्रीमा भएपछि पोखरेल रोल्पामा पहिलो पटक आएका हुन्। सत्ताधारी नेकपाका नेता एवं मुख्यमन्त्री पोखरेलको आगमनप्रति असुन्तुष्टि जनाउँदै नेत्रविक्रम चन्द विप्लव नेतृत्वको नेकपाले विस्फोट गराएको हुनसक्ने प्रहरीको आंकलन छ । यद्यपी, विप्लव नेकपाले भने अहलिेसम्म घटनाबारे कुनै प्रतिक्रिया दिएको छैन। रोल्पा उद्योग वाणिज्यसंघको हलमा आयोजना अगुवा कार्यकर्ताको राजनीतिक प्रशिक्षण कार्यक्रममा सहभागी हुन मुख्यमन्त्री पोखरेल हलतिर जाँदै गर्दा पारी जंगलमा विस्फोटको आवाज आएको हो। विष्फोट बजारदेखि टाढा भएकाले शान्तिपुर्ण रुपमा नै हलमा प्रशिक्षण चलेको जनाइएको छ।"
झुण्डिएको अवस्थामा बालिकाको शव भेटियो,भक्तपुर : भक्तपुरको मध्यपुर थिमी नगरपालिका ७ धुन्चेपाखामा सोमबार एक बालिका झुण्डिएर मृत अवस्थामा फेला परेकी छिन्। भक्तपुर प्रहरीका अनुसार स्थानीय तिलक थापामगरको साढे दुई तल्ले घरको भुई तल्लामा डेरा गरी बस्ने धनकुटा पाख्रिबास नपा ७ घर भएका जीतबहादुर तामाङको १४ वर्षीया छोरी मनिका तामाङ झुण्डिएर मृत अवस्थामा फेला परेकी हुन्। भक्तपुर प्रहरीका प्रवक्ता प्रहरी नायब उपरीक्षक पोखरेलका अनुसार तामाङ कोठाको झ्यालको ग्रिलमा सलको पासो लगाई झुण्डिएको अवस्था फेला परेकी छन्। जानकारी प्राप्त हुनासाथ घटनास्थलमा पुगेको महानगरीय प्रहरी वृत्त ठिमीको प्रहरी अधिकृतसहितको टोलीले प्रारम्भिक अनुसन्धान गरी लास पोस्टमार्टमको लागि काठमाडौंको महाराजगञ्जस्थित त्रिवि शिक्षण अस्पताल पठाइएको प्रहरी नायब उपरीक्षक पोखरेलले जानकारी दिए। उनका अनुसार घटनाबारे थप अनुसन्धान कार्य भइरहेको छ।
५२ वर्षपछि परिवारसँग पुनर्मिलन,"गोरखा : घर छाडेर लामो समय बेखबर भएका घटना धेरै छन् । यदाकदा फर्केर आएका सुखद घटना पनि समाजमा नभएका होइनन् । गोरखाको अजिरकोट गाउँपालिका३ लप्सीबोटका वेदनाथ अधिकारी ५२ वर्षपछि घर फर्केका छन् । २४ वर्षको जवान हुँदा काम खोज्दै मुग्लान पसेका उनी ७५ वर्षको बुढो उमेरमा घर फर्केका हुन् । स्कूल पढ्दा शिक्षकको कुटाइ खाँदाखाँदा आजित भएर उनी गैराबारी जेठोको साथमा भारत पसेका थिए । उनीहरु काम खोज्दै आसाम पुगे । आसाममा पनि ठेकेदारले ठगेर पैसा कमाउन नसकेपछि घर फर्कन नसके र सम्पर्कमा आउन नचाहेको उनले बताएका छन् । उनी घर फर्केर आए पनि सँगै गएका गैराबारी जेठो अझै सम्पर्कमा नरहेको उनका भाइ यदु अधिकारीले जानकारी दिए । उपाध्याय वाहुन परिवारका जेठा छोरा वेदनाथले आफ्नो वास्तविक नामले आसाममा पहिचान नपाएपछि शेरबहादुर क्षेत्रीको नाममा भारतीय नागरिकता बनाइ उतै घरबार जोडे । सोही नाममा जग्गा जोडे घर बनाए । जात मिल्दो बाहुनीसँग बिहे गरी एक छोरा र दुई छोरी रहेको उनले बताए । लेखपढ नभएको, कान राम्रो नसुन्ने अवस्थाका उनी जन्मथलो फर्कन चाहेर पनि नसक्ने भइसकेका थिए । तर रामेछाप घर भई आसाममासँगै बस्ने कामीसिंह तामाङले उनलाई लप्सीबोट ल्याइपुर्याएका हुन् । ६७ वर्षका कामीसिंह पनि ४८ वर्षदेखि जन्मथलो गएका छैनन् । साथीलाई जन्मथलो पुर्याएर आफू पनि जन्मथलो जाने योजनामा रहेको उनले बताए । वेदनाथलाई आफ्नो ठेगाना बारे गोरखा र भच्चेकको नाम मात्र हेक्का थियो । कामीसिंह कामको सिलसिलामा काँकडभित्ता आइरहने हुनाले उनले अधिकारीलाई जन्मथलो जान भनी काठमाडौं ल्याएका थिए । काठमाडौं आएपछि दुई दिन लगाएर गोखाको भच्चेक जाने बस काउन्टर फेला पारियो, तामाङले भने, गोंगबु बसपार्कबाट बस चढेर गोरखाको भच्चेक हुँदै बुधबार साँझ लप्सीबोट पुग्यौं । लप्सीबोट पुगेपछि उनले आफन्तजन, सानो छँदा घाँस काटेको पहरे ढुँगा, वन, पानी बोकेको धारो, गीर खेल्ने काउलेको गरा नियालेर भावुक भएको तामाङले बताए । उनलाई गाउँमा ठूलाघर काइँलो भनेर बोलाइन्थ्यो । आश मारिसकेका ठूलाघरका काइँलो फर्केर गाउँ आएको खबरले बुढापाका आश्चर्य चकित भए, उनका साहिला भाई यदु अधिकारीले भने, दाइलाई आसाम लैजाने गैराबारी जेठो अझै आएका छैनन् । वेदनाथ फर्केर आउँदा बुवा र माहिला भाइको निधन भइसकेको छ । साइँला भाइ यदु अधिकारी गोरखा क्याम्पसका उपप्राध्यापक हुन् । भाइलाई भेट्न उनी शुक्रबार गोरखा बजार पुगे । भाइको साथमा चितवनमा रहेकी ९६ वर्षकी आमालाई भेट्न गए । दाइलाई एक्कासी देख्दा आमालाई केही होला भनेर कान्छो भाइलाई फोन गरी आमालाई सम्झाउन भने, यदु अधिकारीले भने, बुढो भएको जेठो छोरालाई देखेपछि ९६ वर्षकी आमा खुशीले बेस्सरी रुनु भयो । फोनको भरमा दाजुभाइको भेट त भएको थियो, तर सुरुमा एकअर्कालाई चिनेनन् । एक आपसमा हेराहेर भयो । साहिली औलो देखेपछि दाइलाई चिनेको अधिकारीले बताए । २४ वर्षको हुँदा हामीलाई छोडेर जानुभएको थियो । ७५ वर्षको बुढो भएपछि आइपुग्नु भयो, कसरी चिन्नु ? , अधिकारीले भने, आमाले ठूलेको साहिली औंलो घाँस काट्दा काटिएर बांगिएको छ भन्नुहुन्थ्यो । त्यही औंलो देखेपछि मैले ठम्याएको हुँ । ५२ वर्षपछि दाइलाई भेट्दा खुसी लागेको उनले बताए ।  ५२ वर्षपछि घर फर्किएका वेदनाथ अधिकारी परिवारको साथमा । शिव उप्रेती"
"खुल्लामञ्चमा डोजर : पैसा फिर्ता गर्दै ठेकेदार, अर्को सटर खाेज्दै व्यवसायी","काठमाडौं : खुलामञ्चमा भत्काइएका सटर र टहराबाट उठाएको पैसा ठेकदारले फिर्ता गर्न थालेका छन्। जलेश्वर स्वच्छन्द बिकोई बिल्डर्स प्रालिका सञ्चालक ठेकेदार मनोज भेटवालले भत्काएका सटर पीडितहरुलाई बोलाएर नै पैसा फिर्ता गर्न थालेका हुन्। पीडितहरु उजूरी दिन कसिएपछि ठेकेदारले बोलाएर पैसा दिन थालेका छन्। प्रहरी नायब उपरीक्षक बासुदेव खतिवडाले पैसा फिर्ता गर्न थालेको जानकारी आएको बताए। आधिकारिक जानकारी छैन तर केही व्यवसायीले फिर्ता पाएको सुनेको छु, उनले भने। निरीक्षक खतिवडाले सम्पर्क आउने व्यवसायीलाई ठेकेदारविरुद्ध ठगी मुद्दामा जाहेरी दिन सुझाव दिएको बताए। अर्कोतर्फ व्यापारीहरूले अर्को सटर खोज्न थालेका छन्। अन्यायमा परेकालाई जाहेरी दिनुहोस्, कारबाही गर्ने काम प्रहरीले गर्छ, उनले भने। खतिवडाले अहिलेसम्म जाहेरी भने नआएको बताए। खुलामञ्च टहरा भत्काएका एक व्यवसायीले ठेकेदार नै बोलाएर पैसा फिर्ता गर्न नथालेको बताए। 'व्यक्तिगत रुपमा जाँदै पैसा लिदै गरिरहेका छन्, उनले भने। कति जनाले फिर्ता लिए भन्दै विवरण भने आइनसकेको खतिवडाले बताए। एउटा व्यापारीले ३ देखि १० लाखसम्म फिर्ता पाएका छन्। सम्पदा बचाउ अभियानका संयोजक तथा सम्पदा प्रेमी गणपतिलाल श्रेष्ठले पनि सटर व्यवसायी ठेकेदारले पैसा फिर्ता गरेको जानकारी आएको बताए। ५२ वटा सटर र टहरामध्ये महानगरले ४३ वटा सटर डोजर लगाएर भत्काएको थियो। उत्तरतर्फका ३५ र बसपार्क छिर्ने ठाउँका ८ वटा सटर महानगरपालिका मेयर विद्यासुन्दर शाक्यको नेतृत्वमा शनिबार अवैध रुपमा बनाएका सटर भत्काएको थियो। ठेकेदार भेटवालले सम्झौताविपरीत खुलामञ्च अतिक्रमण गरेर ४३ सटर बनार भाडामा लगाएका थिए। स्थानीय र सम्पदाप्रेमीले खुलामञ्चको अतिक्रमण हटाउन महानगरलाई दबाब दिएपछि सटर भत्काइएको हो।महानगरले दुईवटा शौचालय, दुईवटा प्रतिक्षालय, एक क्यान्टिन, एक मेडिकल पसल, एक टिकट काउन्टर, एक ट्राफिकको बोर्ड राख्ने स्थान र एक म्यानेजमेन्ट बस्ने कोठा गरी ९ वटा निर्माणको मात्रै सम्झौता भएको थियो।"
१२ वर्षीय बालक अपहृत,राजविराज : सप्तरीको राजगढ गाउँपालिका३ नर्घोका १२ वर्षीय लक्ष्मण यादव अपहरणमा परेका छन्। मोटरसाइकलमा आएका व्यक्तिले शनिबार राति आफ्नो विवाह भइरहेको स्थलबाट भाञ्जालाई अपहरण गरेको भोलेन्द्र यादवले बताए। महादेवा गाउँपालिका२ अकबरपुरका भोलेन्द्र र नर्घोकी मनीषकुमारी यादवबीच स्वयम्बर भइरहेको थियो। आफ्नै गाउँमा भइरहेको मामाको बिहेमा लक्ष्मण जन्ती आएका थिए। भोलेन्द्र प्रहरी जवान हुन्। उनी आइतबार जिल्ला प्रहरी कार्यालय सप्तरीमा आइपुगेका छन्। उनले अपहृत बालकको हुलिया जाहेरी दिँदै खोजीका लागि प्रहरीसँग गुहार मागे। स्थानीयका अनुसार भोलेन्द्रको यो दोस्रो विवाह हो। यसअघि डिमनकी अनुदेवी यादवसँग उनको विवाह भएको थियो। एक वर्षअघि अनुसँग सम्बन्धविच्छेद भएको थियो। उनीसँगको रिसइबी साँध्न बालकको अपहरण भएको स्थानीयको अनुमान छ। आपराधिक क्रियाकलापमा संलग्न व्यक्ति र समूहले आफ्नो स्वार्थ पूरा गर्न बालकको अपहरण गर्ने घटना बढेको क्रेस नेपालका उपेन्द्र साहले बताए। सप्तरीमा बालबालिका हराउने र अपहरणमा पर्नेको संख्या बढेको प्रहरी तथ्यांकले देखाएको छ। जिल्ला प्रहरीका अनुसार आव २०७५७६ मा नौ बालक तथा ४४ बालिका हराएको उजुरी परेको छ। हराएकामध्ये एक बालक र १४ बालिका मात्र फेला परेको महिला तथा बालबालिका सेवा केन्द्रकी इन्चार्ज रीता पौडेलले बताइन्।
अस्ताए संगीतकार विजु बज्राचार्य,"विस्तारै छायो आखामा अध्यारो आवाज मधुरो सुस्तरि सास हुदै थियो फितलो । लिन मलाइ कोहि आइरहेछ हात बढाइरहेछ सधै सधैको लागी अर्कै लोकमा वोलाइरहेछ । आफ्नो जीवनकालमा नै मृत्युको कल्पना गरेर लेखिएको यो गीतको शब्दले भनेजस्तै संगीतकार बिजु बज्राचार्य अर्कै लोकमा गइसकेका छन् । नरेश रेग्मीको शब्दमा रहेको विस्तारै छायो आँखामा अँध्यारो बोलको यो गीतलाई जीवन्त बनाउने संगीतकार हुन् विजु बज्राचार्य । नेपाली संगीतका बरिष्ठ संगीतकार विजु बज्राचायको आइतबार निधन भएको छ ।ह्रदयघात भएपछि आइतबार बिहान ११ बजे अस्पताल लैजाँदै गर्दा उनको निधन भएको पारिवारिक स्रोतले जनाएको छ। २०२७ सालमा गुल्मीको वामिटक्सारमा जन्मिएका बज्राचाय नेपाली संगीतका दरिलो खम्बा थिए । अन्तिम श्रद्धाञ्जलीको लागगि उनको पार्थिक शरीरलाई पशुपति आर्यघाटमा राखिएको छ । संगीतकर्ममा साधनारत् बज्राचायले अनामनगरमा बज्र स्टुडियो सञ्चालन गर्दै आएका थिए । उनले संगीत भरेका बिस्तारै छायो आँखामा, तिमी म भन्दा कोसौं टाढा छौ, मै ठूली भैछुरे, कुन रंगको कमि थियो र? गीतहरु चर्चित छन् । उनले कोलाज, कन्फयूज, बलेसी, सिखा ल्याप्चे, प्रेमपत्रलगायतका दशवटा एल्वम निकालेका छन्।यी एल्वमहरुमा बज्राचायको एकल संगीत रहेको छ। बज्राचायको सांगीतिक योगदानको चर्चा गर्दै सहकर्मी संगीतकार राजु सिंहले बज्राचायको निधनले नेपाली संगीत क्षेत्रमा अपूरणीय क्षति पुगेको बताएका छन्। यसका साथै सिंहले नेपाली संगीतमा भर्सटायल टोन ल्याउनका बज्राचायको विशेष योगदान रहेको जानकारी दिए। नया प्रतिभालाई सपना देख्ने बनाउने र अवसर दिने मामिलामा बज्राचार्य सधैं अगाडी थिए । हरेक गीत खोजमूलक हुनुपर्छ र गीतले समय सापेक्ष मेलोडी फेर्नुपर्छ भन्नेमा सधैं सजग बज्राचार्य संगीतकार आफ्नै काम र पहिचानमा बाच्नुपर्छ भन्नेमा अडिग थिए । बज्राचायले संगीत रोयल्टी संकलन समाजमा रहेर संगीतकारहरुको हकहितका लागिसमेत निकै योगदान पुर्एका थिए। सिंहकाअनुसार बज्राचायले नेपाली संगीतलाई नाच्ने र बाच्ने बनाउनका लागि विशेष काम गरेका थिए।"
व्यवसायीलाई अर्को गौचन काण्ड को धम्की,"काठमाडौं : निर्माण व्यवसायीलाई रकम माग्दै फोनमा लगातार धम्की आउन थालेपछि उनीहरू त्रसित छन्। अर्को गौचन काण्ड मच्चिने भन्दै उनीहरूलाई गत फागुन देखि नदेखिने नम्बरबाट धम्की आएको हो। नेपाल निर्माण व्यवसायी महासंघका अध्यक्ष रवि सिंहले व्यवसायीको ज्यानै लिने धम्की आएको जानकारी प्रधानमन्त्रीदेखि गृहमन्त्री र प्रहरी आईजीसम्मलाई गराइसकेको बताए। व्यवसायीलाई फोनमा ५० लाखदेखि एक करोड रुपैयाँसम्म चन्दा मागिएको जानकारी उनले दिए। उनले भने, हाम्रा २२ जना साथीलाई इन्टरनेट कलमार्फत् अननोन नम्बरबाट फोन गरी रकम मागिरहेका छन्। नदिए पूर्वअध्यक्ष शरद गौचनकै हालतमा पुर्याइदिने धम्की दिइरहेका छन्। लगातार धम्की आएपछि प्रधानमन्त्रीसम्म ध्यानाकर्षण गराउँदा पनि धम्कीका फोन आउन नछाडेको सिंहले गुनासो गरे। उनले भने, एकातिर धम्की आइरहेको छ, अर्कोतिर सरकारले व्यवसायीलाई नै तर्साउँदै आएको छ। कसरी व्यवसाय गर्ने ? ठेक्कापट्टाको काममा त्रुटि पाइए कारवाही गर्ने चेतावनी पटकपटक व्यवसायीलाई सरकारले दिँदै आएको उनले बताए। उनले भने, हामीलाई धम्क्याउनेलाई कारवाही गर्न सरकारले तदारुकता देखाउनुपर्यो। अहिले पनि ठेक्कापट्टाको हिस्सा सरकारी कर्मचारीले माग्न छाडेका छैनन्। त्यसको पनि छानबिन हुनुपर्छ। धम्की आएको विषयमा केही दिनभित्रै सार्वजनिक गर्ने तयारी महासंघले गरेको छ। महानगरीय प्रहरी अपराध महाशाखाले गौचनको नाम लिएर व्यवसायीलाई धम्की आउन थालेपछि यस प्रकरणमा पक्राउ परेका अपराधीबारे गोप्य अनुसन्धान थालेको छ। अनुसन्धानका क्रममा गौचन हत्याकै मुख्य योजनाकार भनिएका हाल जेलमा रहेका समिरमानसिंह बस्न्यातमाथि निगरानी बढाइएको महाशाखाका एक अधिकृतले बताए। उनका अनुसार अनुसन्धान गर्दा केही व्यवसायीलाई बस्न्यात आफैंले फोन गरेर व्यवसायको सेयर चाहियो भनेर धम्क्याएको रहस्य खुल्यो। व्यवसायीको मौखिक उजुरीका आधारमा महाशाखाले अनुसन्धान थालेको हो। समिरले जेल भित्र कैदीले पाउने ल्यान्डलाइन फोन दुरूपयोग गरेको गुनासो प्रहरीमा पुगेको थियो। उनले जेलका चौकीदारलाई प्रभावमा पारी लामो समय फोनमा गफिने गरेको महाशाखाका एक अधिकृतले बताए। महासंघका अध्यक्ष सिंहले सुरक्षाका कारण धम्की खेप्ने व्यवसायीको नाम सार्वजनिक नगर्ने बताए। उनका अनुसार दैनिक २ वटासम्म धम्की आउँछन्। प्रहरी प्रधान कार्यालयका प्रवक्ता एसएसपी उत्तमराज सुवेदीले व्यवसायीलाई आएको धम्कीबारे अनुसन्धान भइरहेको बताए। उनले व्यवसायीले आफूलाई आएको धम्कीबारे तत्काल प्रहरीमा जानकारी गराए आवश्यक अनुसन्धान गरेर कानुनी दायरामा ल्याउने र केहीलाई ल्याइसकेको बताए। उनले भने, प्रहरी चुप लागेर बसेको छैन। अनुसन्धान गरिरहेको छ। जुनसुकै आवरणमा धम्की दिए पनि उनीहरूलाई कारवाहीको दायरामा ल्याउँछौं।"
एक्सरे गर्न जेनेरेटर बोक्छन् गाउँले,"डोल्पा : उपचार गर्न आउने बिरामी आफैं जेनेरेटर बोकेर अस्पताल धाउनुपर्ने बाध्यता डोल्पालीको छ। जिल्ला अस्पतालमा एक्सरे मेसिन चल्ने पर्याप्त बिजुली नहुँदा रोग पहिचानका लागि स्थानीय जेनेरेटर बोक्न बाध्य भएका हुन्। बिरामीका आफन्तले जेनेरेटरको व्यवस्था गरेपछि मात्रै अस्पतालले एक्सरे गरिदिन्छ। बजारबाट प्रतिघण्टा पाँच सय रुपैयाँ भाडामा जेनेरेटर ल्याउने गरेको स्थानीय ५५ वर्षीया मंगली रोकायाले बताइन्। छोराको हात भाचिँदा आफैंले जेनेरेटर बोकेर अस्पताल लगेको पीडित जयकृष्ण हमालले सुनाए। उनी भन्छन्, स्थानीय सरकार र अस्पताल व्यवस्थापन समितिले बेवास्ता गरी डोल्पाका नागरिकले दुःख पाइरहेका छन्, एक्सरे गर्न आफैं भाडामा जनेरेटर लिएर छोराको भाँचिएको हातमा प्लास्टर गर्नुपयो। अधिकांश बिरामीले भाडामा जेनेरेटर लिएर एक्सरे गराउने गरेको लामो समय हुँदा पनि अस्पताल व्यवस्थापन समितिले यसतर्फ ध्यान नदिएको काइकेका भीम बुढाले बताए। पाँच सयदेखि एक हजारसम्म भाडा तिरेर एक्सरेका लागि जेनेरेटर ल्याउने गरेका छन् गाउँले। बिरामीका आफन्तले जेनेरेटर ल्याउने गरेको एक्सरेका कर्मचारी लालकृष्ण बुढा बताउँछन्। सोलार बत्तीको पावरले नपुग्दा बिरामी आफैंले विद्युत्को व्यवस्थापन गर्नुपरेको बुढाको भनाइ छ। सामान्य एक्सरे गर्न एक बिरामीले एक्सरे चार्जबाहेक दुई हजारदेखि चार हजारसम्म खर्च गर्नुपर्ने ठूलीभेरी५ का आनन्द रोकायाले बताए। चिकित्सक भए पनि आवश्यक प्राविधिक उपकरण नहुँदा सेवा प्रवाहमा प्रभावकारिता नदेखिएको अस्पतालका चिकित्सक डाभीम बुढा बताउँछन्।"
मन्थलीमा बसको ढोकाबाट खस्दा एकको मृत्यु,रामेछाप : मन्थली नगरपालिका वडा नं २ लिपेखोलामा बसबाट खस्दा एक जनाको ज्यान गएको छ भने एक जना गम्भीर घाइते भएका छन् । आइतबार दोलखाबाट रामेछापको सदरमुकामतर्फ आउँदै गरेको बा३ ख ३२६१ नम्बरको अरनिको यातायातको बसको ढोकाबाट खस्दा मन्थली वडा नं २ टेकनपुरकी २२ वर्षीय सुमित्रा कार्कीको ज्यान गएको हो । ढोकाबाट खसेकी कार्कीलाई गाडी गुड्ने क्रममा ठक्कर दिएको थियो । घटनास्थलमा गम्भीर घाइते भएकी उनलाई मन्थलीस्थित तामाकोशी सहकारी अस्पतालमा सामान्य उपचारपछि थप उपचारको लागि धुलिखेल लैजाने क्रममा बाटोमा नै मृत्यु भएको जिल्ला प्रहरी कार्यालय रामेछापले जनाएको छ । दुर्घटनामा घाइते भएकी १६ वर्षीय मनिषा कार्कीको धुलिखेल अस्पतालमा उपचार भइरहेको छ। ठक्कर दिने गाडी र चालक प्रहरीको नियन्त्रणमा रहेको जिल्ला प्रहरी कार्यालयका प्रवक्ता प्रहरी निरीक्षक शेख अदालतले जानकारी दिए।

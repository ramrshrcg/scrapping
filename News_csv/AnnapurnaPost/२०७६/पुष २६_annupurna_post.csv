शीर्षक,विवरण
अन्ततः हेटौंडा नै प्रदेश ३ को स्थायी राजधानी,"हेटौंडा : अन्ततः हेटौंडा नै प्रदेश ३ को स्थायी राजधानी हुने भएको छ। बलियो दुईतिहाइ रहेको सत्तारुढ नेकपासहित मुख्य दल राजधानी हेटौंडा र नाम बागमती बनाउन एकमत भएका छन्। राजधानीलाई लिएर नेकपाका प्रदेश सांसदहरूमा तीव्र मतभेद थियो। प्रदेश ३ संसदीय दल बैठक शुक्रबार हेटौंडाका विषयमा सहमतिमा पुगेको हो। चार दलको एउटै मत ३ नम्बर प्रदेशसभामा प्रतिनिधित्व गर्ने चार दल राजधानी हेटौंडा बनाउन एकै ठाउँ उभिएका छन्। मुख्यन्त्री निवासमा शुक्रबार राति भएको सर्वदलीय बैठकमा नेकपा, कांग्रेस, राप्रपा र राप्रपा संयुक्त उक्त निचोडमा पुगेका हुन्। बागमती नाम राख्न भने सबै दल सहमत छन्। नेमकिपाका प्रदेशसभा सदस्य सुरेन्द्रराज गोसाईंले स्थायी राजधानीबारे आफूहरू सकारात्मक रहे पनि निर्णय शनिबार बिहान मात्र दिने बताए। साझा विवेकशीलका प्रदेशसभा सदस्य रमेश पौडेलले पनि शनिबार बिहान मात्र आधिकारिक धारणा दिने बताए। बैठकमा नेकपा प्रदेश संसदीय दलका नेता एवं मुख्यमन्त्री डोरमणि पौडेल, प्रमुख प्रतिपक्षी कांग्रेस प्रदेश संसदीय दलका नेता इन्द्र बानियाँ, नेकपा नेता शालिकराम जम्कट्टेल, दीपक निरौला, नेमकिपाका गोसाईं, विवेकशील साझाका पौडेल, राप्रपाकी रीता माझी, राप्रपा संयुक्तकी रिना गुरुङ सहभागी थिए। प्रदेशसभामा १ सय १० सदस्यमध्ये नेकपाका ८०, कांग्रेसका २२, विवेकशील साझाका ३, नेमकिपाका २, राप्रपाका १, राप्रपा संयुक्तका १ र १ स्वतन्त्र छन्। नेकपा पुग्यो निचोडमा ६ दिनको मतमतान्तरपछि नेकपा निचोडमा पुगेको छ। ६ दिनमा पाँचवटा बैठक भए, सबै माननीयले आफ्नो मत राख्नुभयो। हामी अन्ततः हेटौंडा स्थायी राजधानी र नाम बागमती राख्ने निर्णयमा पुगेका छौं, बैठकपछि मुख्यमन्त्री पौडेलले भने, पुस २७ गतेभित्र मतदान प्रक्रियाबाट प्रदेशसभाबाट नाम र राजधानी टुंगो लाग्नेछ। नेकपा केन्द्रीय सचिवालयले राजधानी हेटौंडा र नाम बागमती राख्न निर्देशन दिएको थियो। प्रदेशसभा सदस्यबीच एकमत बनाउन पुस १८ गते प्रदेश संसदीय दल बैठक सुरु भएको थियो। ६४ प्रदेशसभा सदस्यले धारणा राखेपछि प्रदेशभित्रका नेकपा केन्द्रीय सदस्य तथा प्रदेश सांसद, प्रदेशका मन्त्री र प्रदेश कमिटीका पदाधिकारीले बैठकमा व्यक्त धारणा नेकपा अध्यक्षद्वय केपी ओली र पुष्पकमल दाहाललाई सुनाएका थिए। प्रधानमन्त्री निवास बालुवाटारमा प्रदेशका नेताको कुरा सुनेपछि अध्यक्षद्वय ओली र दाहालले सचिवालयको निर्णय परिवर्तन नहुने भन्दै पुनः स्थायी राजधानी हेटौंडा र नाम बागमती राख्न निर्देशन दिएका थिए। दुवै अध्यक्ष अडानमा रहेपछि असन्तुष्ट नेता पनि सचिवालयको निर्णय मानेर अघि बढ्न तयार भएका हुन्। प्रदेश संसदीय दलले प्रदेशसभामा स्थायी राजधानी र नाम एउटा मात्र प्रस्ताव लैजाने निर्णय गरे पनि पार्टीभित्र प्रदेश सांसदले लिखित फरक मत राख्न पाउनेछन्। सबै साथीले स्वतन्त्र रूपमा मत राख्नुभएको छ। कसैको फरक मत भए लिखितै राख्ने छुट दिएका छौं, त्यो पार्टी सम्पत्तिका रूपमा रहनेछ, नेकपा प्रदेश कमिटी अध्यक्ष नारायण दाहालले भने, प्रदेशसभामा भने फरक मत राख्न पाइँदैन। नाम र राजधानीको एउटै मात्र प्रस्ताव जान्छ। निर्णय नै एकप्रकारको ह्विप हो। प्रदेशसभा सदस्य एवं नेकपा नेतृ अष्टलक्ष्मी शाक्यले केन्द्रीय सचिवालयको निर्णय सुरुमा चित्त नबुझे पनि सबैले धारणा राखेपछि एउटै नाम र राजधानीको प्रस्ताव अघि बढाउन सहमत भएको बताइन्। यो निर्णय र साथीहरूको फरक मत पार्टी सम्पत्तिका रूपमा रहन्छ। हामी केन्द्रीय सचिवालयमा पनि पठाउँछौं, उनले भनिन्, अब नाम र राजधानीबारे कसैको असहमति छैन। असन्तुष्टि उत्तिकै असन्तुष्ट सांसदले स्थायी राजधानी काभ्रे हुनुपर्ने भन्दै प्रदेश संसदीय दलमा फरक मत राख्ने तयारी गरेका छन्। त्यसका लागि हस्ताक्षर संकलन जारी रहेको काभ्रेका प्रदेशसभा सदस्य लक्ष्मण लम्सालले बताए। हामीले काभ्रे स्थायी राजधानी हुनुपर्ने फरक मत हस्ताक्षरसहित संसदीय दलका नेतालाई बुझाउनेछौं, उनले भने। नामबारे पनि प्रदेश संसदीय दलमा फरक मत दर्ता भएको छ। प्रदेश ३ को नाम नेवा ताम्सालिङ र नेपाल मण्डल हुनुपर्ने भन्दै फरक मत दर्ता गराइएको प्रदेशसभा सदस्य ओम घलानले बताए। हामीले नेवा ताम्सालिङ नाम हुनुपर्छ भनेर पार्टीभित्र फरक मत दर्ता गराएका छौं, उनले भने, केही साथीहरूले नेपाल मण्डल हुनुपर्छ भनेर फरक मत दर्ता गराउनुभएको छ। स्रोतका अनुसार पूर्वमाओवादी पक्षका केहीले नेवा ताम्सालिङ र पूर्वएमाले पक्षका केहीले नेपाल मण्डल नाम हुनुपर्ने माग गरेका हुन्। प्रस्ताव दर्ता आज प्रदेशसभा सचिवालयले प्रदेशको स्थायी राजधानी र नामको प्रस्ताव दर्ता गर्न शनिबार बिहान ९ देखि ११ बजेसम्म समय तोकेको छ। शुक्रबार प्रदेशसभा बैठकमा सभामुख सानुकुमार श्रेष्ठले प्रदेशको स्थायी राजधानी तोक्नेसम्बन्धी कार्यविधि २०७६ को अनुसूची १ बमोजिमको ढाँचामा प्रदेश राजधानी सम्भाव्यता अध्ययन विशेष समितिले सिफारिस गरेको जिल्लामध्येबाट प्रदेशको राजधानीसम्बन्धी प्रस्ताव दर्ता गर्न र प्रदेशको नामकरणसम्बन्धी कार्यविधि २०७६ को अनुसूची १ बमोजिमको ढाँचामा प्रदेशको नामकरणसम्बन्धी प्रस्ताव दर्ता गर्न समय प्रदान गरेका हुन्। कार्यविधिअनुसार एक प्रदेशसभा सदस्य प्रस्तावक र दुई जना समर्थक रहेर राजधानी र नाम छुट्टाछुट्टै प्रस्ताव दर्ता गराउन पाउनेछन्। दर्ता भएको प्रस्तावबारे शनिबारै छलफल हुनेछ। बैठकको अन्त्यमा सभामुखले प्रदेशको स्थायी राजधानी र नाम टुंगो लगाउन मतदानको मिति र समय घोषणा गर्ने प्रदेशसभा सचिवालयले जनाएको छ। आइतबारै स्थायी राजधानी र नाम टुंगो लगाउन मतदान गर्ने प्रदेशसभा सचिवालयको तयारी छ। प्रस्ताव निर्णयार्थ पेस भएपछि प्रदेशसभा सदस्यले वर्णानुक्रमअनुसार हुन्छ र हुँदैन भन्ने दुई लाइनमा दस्तखतसहितको मतविभाजनपछि मतपरिणाम घोषणा हुनेछ। राजधानी टुंगो लागेपछि सोही विधिद्वारा नाम टुंगो लगाइनेछ। शुक्रबारको बैठकमा विशेष समितिको प्रतिवेदनबारे प्रदेशसभा सदस्यले बोल्ने क्रम सकिएको थियो। समिति सभापति दीपक निरौलाले प्रदेशसभा सदस्यले उठाएका प्रश्नको जवाफ दिएका थिए। एउटै प्रस्ताव दर्ता हुने सम्भावना विशेष समितिले मकवानपुर, काभ्रे, चितवन, भक्तपुर र नुवाकोट स्थायी राजधानीका लागि उपयुक्त हुने सिफारिस गरेको थियो। नेकपा प्रदेश संसदीय दलको बैठकपछि अब नेकपाबाट स्थायी राजधानीका लागि हेटौंडा मात्र प्रस्ताव दर्ता हुने सम्भावना छ। प्रदेश ३ को नामका लागि प्रदेशसभामा नेवा ताम्सालिङ, गौरीशंकर र नेपाल मण्डल दर्ता भएको थियो। अब कार्यविधिअनुसार भने बागमती नाम मात्र दर्ता हुने सम्भावना छ। नेकपाको निर्णपछि हामी फरक स्थान र नाम दर्ता गर्ने वा नगर्ने भन्नेबारे छलफलमै छौं, शनिबार बिहानसम्म निर्णय लिन्छौं, साझा विवेकशीलका प्रदेशसभा सदस्य पौडेलले भने। कांग्रेसले हेटौंडाका लागि ह्विप लगाउने प्रदेशको राजधानी र नाम टुंगो लगाउन कांग्रेस ३ नम्बर प्रदेश संसदीय दलले ह्विप लगाउने निर्णय गरेको छ। हेटौंडामा शुक्रबार साँझ बसेको दलको बैठकले स्थायी राजधानी हेटौंडा र नाम बागमती राख्ने र प्रदेशसभाबाट पारित गर्न ह्विप लगाउने निर्णय गरेको दलका नेता इन्द्र बानियाँले बताए। हामीले हेटौंडा प्रदेशको राजधानी र नाम बागमती बनाउने सर्वसम्मत निर्णय गरेका छौं, उनले भने, निर्णय प्रक्रियाका क्रममा प्रदेशसभामा मतदान गर्दा हाम्रा सदस्यहरूलाई ह्विप लगाउँछौं।"
टेकु पुलको ठेक्का तोडियो,"काठमाडौं : टेकुस्थित विष्णुमति पुलको ठेक्का तोडिएको छ। मापदण्डअनुरूप पुल निर्माण नभएको भन्दै सडक डिभिजन काठमाडौंले ठेक्का तोडेको हो। भौतिक पूर्वाधार तथा यातायात मन्त्रालयअन्तर्गत तत्कालीन दिगो सहरी विकास आयोजनाले चिनियाँ जेटआईईसीपप्पु जेभीलाई पुल निर्माणको जिम्मा दिएको थियो। तीन वर्षमा सक्ने गरी २० करोड १३ लाख रुपैयाँमा पुलको ठेक्का लगाएको थियो। ठेकेदारले २०७५ भदौमा निर्माण सम्पन्न भइसकेको जनाउँदै २ करोड रुपैयाँ भुक्तानी माग गरेको थियो। ठेकेदारले १३ करोड ९२ लाख रुपैयाँमा मात्र भुक्तानी पाएको छ। तर, डिभिजन मापदण्डविपरीत पुल निर्माण भएको भन्दै भुक्तानी रकम रोकेको थियो। पुल असुरक्षित भन्दै पुलमा सवारी साधन पनि गुड्न दिइएको थिएन। केही समयदेखि डिभिजनले पुलमा सवारी साधन गुड्न रोक लगाएको छ। पुलको बिचमा फलामका तारमा ढुंगा राखेर बन्द गरिएको छ। डिभिजन कार्यालय काठमाडौंका प्रवक्ता सुदर्शन कार्कीका अनुसार निर्माणकार्यमा गरिएको त्रुटि सच्चाएर पुल बनाउन बारम्बार लिखित तथा मौखित पत्रचार गर्दा पनि ठेकेदारले अटेर गरेकाले ठेक्का तोडिएको हो। खरिद सम्झौताअनुसार पुल निर्माण भएको छ। गुणस्तरीय सामग्री प्रयोग नगरी पुल निर्माण गरिएको छ, कार्कीले भने, ठेक्का सम्झौताअनुसार पुलको भारवहन क्षमता छैन। पुलका कारण हुन सक्ने जनधनको क्षति कम गर्न गलत सामग्री प्रयोग गरी निर्माण भएको भाग भत्काएर बनाउन डिभिजनले ठेकेदारलाई पटकपटक अनुरोध गरेको थियो। मापदण्डअनुसार निर्माण नगरिएको भन्दै डिभिजनले पुल भत्काएर नयाँ बनाउन निर्देशन दिएको थियो। खरिद सम्झौता शर्त तथा सार्वजनिक खरिद (पहिलो संशोधन) ऐन, २०७३ को दफा ५९ को उपदफ २ (क) अनुसार सम्झौता तोडेको डिभिजनले जानकारी गराएको छ। पुल बनाउने क्रममा निर्माण कम्पनीले परामर्शदाता र आयोजनालाई बेवास्ता गर्दै कमसल सामग्री प्रयोग गर्दै आएको डिभिजनको दाबी छ। निर्माण कम्पनीले पिलरपछिका संरचना ठेक्का सम्झौताविपरीत पुल बनाउँदै आएको थियो। ६० मिटरको पुललाई वारी र पारी जोड्न तीनवटा पिलर बनाउने गरी डिजाइन पास गरिएको थियो। नदीको दायाँ २०, बायाँ १० र बीचमा ३० मिटरको पिलर बनाएर पुल बनाउने ठेक्का सम्झौता छ। २५ मिटरभन्दा कमको पिलर सामान्य प्रक्रियाबाट निर्माण गरिन्छ भने सोभन्दा लामो पिलरमा तारलाई तन्काएर बाँध्नुपर्ने हुन्छ। बिचको पिलरलाई अन्य पिलरसँग जोड्न सातवटा बिम बनाउनुपर्ने हुन्छ। एउटा बिममा १५७ एमएमको ३ वटा तार राख्नुपर्ने। तर, निर्माण कम्पनीले ०५ एमएम कमको १५२ एमएमको तार राखेर परामर्शदाता र आयोजनाको आँखा छल्न सिमेन्टको घोल हालेर पुरेको थियो। यस्तै पुलको बिचको पिलरभन्दा नदीको दायाँबायाँ पिलर अगाडि बनाइएको थियो। पुललाई बलियो बनाउन बिममा राखिएको तारलाई मेसिनको सहायताले तानेर अन्य पिलरसँग जोड्नुपर्ने हुन्छ। तर, दायाँबायाँको पिलर पहिले नै बनाइएको थियो। यसरी पिलर बनाउँदा २० मिटरको पिलर भएको ठाउँमा मेसिन राख्ने पर्याप्त ठाउँ पनि थिएन। एकातर्फको कुनामा मात्र मेसिन राखेर बिमको तार कसिएको थियो। एकातर्फ मात्र तार कसिएकाले पुलले हेभी गाडीको भार थेग्न नसक्ने र आयु पनि कम हुने डिभिजन कार्यालय काठमाडौंको निष्कर्ष छ। गाडी गुड्ने भाग ढलान गर्नुअघि तार हालेर दुवैतर्फ लाठा तान्नुपर्ने थियो। ठेक्का सम्झौताअनुसार तार भए वा नभएको जाँच गर्न पुल्चोक इन्जिनियर क्याम्पसमा नमुना पठाइएको थियो। त्यो नमुना परीक्षणको नतिजा आउनुअघि नै तार राखेर त्यसलाई झिक्न नमिल्ने गरी सिमेन्टको घोल हालेर पुरिएको थियो। साथै मिक्स डिजाइनबाट निर्माण गर्दा इन्जिनियरको उपस्थितिमा गर्नुपर्ने हुन्छ। तर, निर्माण व्यवसायीले इन्जिनियरलाई जानकारी नदिई मिक्स डिजाइन प्रयोग गरेका थिए। । परामर्शदाताले कमसल सामग्री प्रयोग गरेर पुल निर्माण भएको र यसमा गाडी गुड्ने अनुमति नदिन डिभिजन कार्यालय काठमाडौंलाई पत्र लेखेसँगै यो विवाद सतहमा आएको थियो।"
मन्त्रीलाई गाडीमाथि गाडी,"जनकपुरधाम : प्रदेश २ सरकारले २२ महिनामा उपलब्धिमूलक काम खासै गर्न सकेको छैन। मन्त्रीहरूले सेवासुविधा र सुखसयलमा भने कुनै कमी राखेका छैनन्। उनीहरूले तीनवटासम्म सरकारी गाडी उपभोग गरिरहेका छन्। केही मन्त्रालयले नयाँ गाडी खरिद प्रक्रियासमेत अघि बढाएका छन्। नयाँ गाडी प्रयोगमा ल्याएपछि पुरानोचाहिँ प्रशासनलाई बुझाउनुपर्ने हुन्छ। तर, उनीहरूले पुराना गाडी पनि छाडेका छैनन्। मुख्यमन्त्री लालबाबु राउतले मात्रै नयाँ किनिएको ज१झ ४५६ नम्बरको एउटा गाडी प्रयोग गर्छन्। आर्थिक मामिलामन्त्री विजय यादव, सामाजिक विकासमन्त्री नवलकिशोर साह, वन, पर्यटन तथा वातावरणमन्त्री रामनरेश राय, आन्तरिक मामिला तथा कानुनमन्त्री ज्ञानेन्द्र यादवले दुवै गाडी चलाउँदै आएका छन्। उनीहरूले पुरानो गाडी आफन्त, परिवार र कार्यकर्ताको प्रयोगमा दिएको खुलेको छ। मन्त्री साहले नयाँ गाडी ज१झ ४४६ र एउटा अर्को प्रयोग गरिरहेका छन्। कानुनमन्त्री यादवले ज१झ ४४२ नम्बरको गाडी प्रयोग गरिरहेका छन्। महँगो गाडीको मोहप्रति वन राज्यमन्त्री सुरेश मण्डलले सार्वजनिक रूपमा विरोध जनाएका छन्। उनले शुक्रबार बिहान सामाजिक सञ्जालमार्फत त्यसमा असहमति जनाए। प्रदेश २ सरकारमा काम न काजका दुस्मन अनाजका भनाइ चरितार्थ हुँदै छ। प्रदेश सरकारका कामकाजमा सिन्कासम्म भाँच्न नसकेका असफल मन्त्रीहरू महँगो गाडी किन्ने अस्वस्थ प्रतिस्पर्धामा जुटेका छन्। एक वर्षअघि मात्र किनेको गाडी पुरानो पनि भएको छैन। गाडीको कन्डिसन पनि बहुतै राम्रो छ। प्रदेश सरकारको कामकाजको लागि काफी नै छ। बक्यौता रकम तिर्न बाँकी नै छ तर पनि मन्त्री पदको दुरुपयोग गर्ने, यस महŒवपूर्ण जिम्मेवारीलाई सुखसयल र मोजमस्तीको रूपमा लिने कतिपय मन्त्रीहरू गाडीको मोडेल हेर्न ब्रोसर पल्टाउँदै र सोरुम धाउँदै दिन बिताइरहेका छन्, उनले फेसबुकमा लेखेका छन्, दोस्रो चौमासिक बित्न लाग्दा हालसम्म नयाँ योजना र कार्यक्रमसमेत बनाउन नसकेका र गत आवका उपभोक्ताको समस्या समाधान गर्नतिर लाग्नुपर्नेमा प्रदेश र जनताको पैसा फजुल खर्च गर्नतिर राज्यमन्त्रीहरूलाई समेत छलेर भ्रष्ट कर्मचारीको मिलेमतोमा लाग्नु दुखद् हो। मन्त्री रायले राज्यमन्त्री मण्डलको आरोपको खण्डन गरेका छन्। मन्त्रालयमा मन्त्री मात्र हुँदैनन्, त्यहाँ विभिन्न निर्देशनालय हुन्छन्। तिनमा कर्मचारीलाई काम गर्न गाडी आवश्यक हुन्छ, मन्त्री रायले भने। आफ्नो मन्त्रालयबाट निर्देशनालयकै कामका लागि गाडी खरिद गर्न लागिएको उनको भनाइ छ। हाम्रो राज्यमन्त्री आफैं सरकारी सुविधा उपभोग पनि गर्छन् र आफैं विरोध पनि, उनले भने, उनको यो दोहोरो नीति मैले बुझ्न सकेको छैन। प्रदेशका कर्मचारी मन्त्रीहरूको गाडी मोहले दिक्क छन्। सामाजिक विकास मन्त्रालयका एक कर्मचारीले नाम उल्लेख नगर्ने सर्तमा भने, गाडी किन्ने र आफन्तसँग घुमफिरबाहेक मन्त्रीज्यूहरूले खासै काम गरेका छैनन्। आव २०७५७६ मा मुख्यमन्त्री कार्यालयदेखि विभिन्न मन्त्रालय र प्रदेशसभाका लागि गाडी खरिदमा ३५ करोडभन्दा बढी रकम खर्च भएको थियो। तर, ती गाडी एक वर्ष नपुग्दै पुरानो भएको ठहर गरी प्रदेश सरकारका सामाजिक विकास मन्त्रालय, वन तथा पर्यटन मन्त्रालयले नयाँ खरिद प्रक्रिया थालेका छन्। मुख्यमन्त्री तथा मन्त्रिपरिषद् कार्यालयले ४ करोड ५२ लाख ३० हजार, आर्थिक मामिला तथा योजना मन्त्रालयले ३ करोड ८५ लाख ४४ हजार रुपैयाँ गाडी खरिदमा खर्च गरेका थिए। आन्तरिक मामिला तथा कानुन मन्त्रालयले २ करोड ८४ लाख ४० हजार, उद्योग पर्यटनले २ करोड ४० लाख ७५ हजार, कृषिले २ करोड ५२ लाख २३ हजार, भौतिक पूर्वाधारले २ करोड ४४ लाख ९२ हजार, सामाजिक विकासले २ करोड १७ लाख ६४ हजार रुपैयाँ गाडी किन्न खर्च गरेका थिए। प्रदेशसभाले ९ करोड ७७ लाख ७७ हजार, प्रदेश नीति आयोगले २ करोड ७१ लाख ४८ हजार, मुख्य न्यायाधिवक्ता कार्यालयले १ करोड ४ लाख ८२ हजार, प्रदेश प्रहरी कार्यालयले ४२ लाख ७५ हजार, वन अनुसन्धान केन्द्रले २ लाख ९८ हजार र पशुपन्छी निर्देशनालयले २ लाख ५० हजार रुपैयाँ खर्चिएको तथ्यांक प्रदेश लेखानियन्त्रकको कार्यालयसँग छ।"
नेपालका जेलमा १२८३ विदेशी,"काठमाडौं : नेपालका ७४ वटा कारागारमा कूल कैदीबन्दीको संख्या २५ हजार ६ सय ७६ छ। जसमध्ये एक हजार दुई सय ८३ जना विदेशी नागरिक छन्। विदेशी नागरिक भने ३१ वटा कारागारमा राखिएका छन्। विदेशी कैदीबन्दीको संख्याअनुसार सबैभन्दा धेरै लागूऔषध कारोबारमा संलग्न देखिन्छन्। प्रहरी मुख्यालयका अनुसार कूल विदेशी कैदीबन्दीमध्ये एक हजार ४७ जना भारतीय नागरिक छन्। अधिकांश लागूऔषध ओसारपसार तथा बिक्रीवितरणमा संलग्न हुन्। भारतीयसँगै नेपाली कारागारमा भुटान, बंगलादेश, चीन, रोमानिया, जर्मन, पाकिस्तान, इटाली, अफ्रिका, नेदरल्याण्ड, नाइजेरिया, साइबेरिया, भियतनाम, जापान, अष्ट्रिया, फिलिपिन्स, मोजाम्बिक, अमेरिका, थाइल्याण्ड, पोल्याण्ड, ब्राजिल, क्यानडा, स्वीट्जरल्याण्ड, आइभोरीकोष्ट, तान्जेनिया, फ्रान्स, सेरालियोन, गिनिया, लाइबेरिया, गाम्बिया र इरानका छन्। प्रहरी केन्द्रीय प्रवक्ता प्रहरी नायब महानिरीक्षक (डीआईजी) शैलेश थापा क्षेत्रीका अनुसार हाल कारागारमा रहेका भारतीय नागरिक सुनतस्करी, अपहरण, लागूऔषध कारोबार, चोरी, डकैती, जबर्जस्तीकरणी लगायतका अभियोगमा छन्। भियतनाम, फिलिपिन्स, नाइजेरिया, जापान, थाइल्याण्ड, पोल्याण्डका कैदीबन्दी भने लागूऔषध ओसारपसारमा अभियोगमा जेल परेका कैदीबन्दी हुन्। क्षेत्रीका अनुसार जर्मन, क्यानडा, नेदरल्याण्ड, फ्रान्स र बेलायती नागरिक भने बालयौन दुराचारको अभियोगमा जेलमा छन्। मुख्यालयका अनुसार भुटानी नागरिक भने अवैध रूपमा नेपाल प्रवेश गरेको, सुनचाँदी तस्करी, डकैतीलगायत अभियोगमा जेलमा छन्। यसैगरी आइभेरीकोष्ट र ब्राजिलका नागरिक भने लागूऔषध कोकिन तस्करीको अभियोगमा जेलमा छन्। क्षेत्रीका अनुसार २०७५७६ को अपराध आँकडा हेर्दा नेपालमा हुने गरेका अधिकांश अपराधमा विदेशी नागरिक संलग्न रहेको देखिन्छ। कर्तव्य ज्यान, ज्यान मार्ने उद्योग, चोरी, संगठित तथा आर्थिक अपराध (जुवा, खोटाचलन, लागूऔषध, सरकारी छाप दस्तखत किर्ते, अपहरण, कालोबजारी, ठगी) र सामाजिक अपराध (नागरिकता, कुटपिट अंगभंग, धर्म परिवर्तन, सार्वजनिक शान्तिविरुद्ध, केही सार्वजनिक अपराध) मा विदेशी नागरिकको संलग्नता देखिन्छ। महिला तथा बालबालिकासम्बन्धी अपराध (मानव बेचबिखन, बहुविवाह, जबर्जस्तीकरणी, अप्राकृतिक मैथुन), सवारी ज्यान, बिष्फोटक पदार्थ, बैंकिङ कसुर र बालयौनदुर्व्यवहारमा विदेशी नागरिकको संलग्नता देखिन्छ। प्रहरीले यस आर्थिक वर्षमा कर्तव्य ज्यान मुद्दामा १२ जना, ज्यान मार्ने उद्योगमा २६ जना, गर्भपतनमा दुई जना, डाँकाचोरीमा एक सय एक, जुवामा १५, खोटाचलनमा सात, ठगीमा ५९, लागूऔषधमा एक सय ८०, कालोबजारीमा दुई, संगठित तथा आर्थिक अपराधमा संलग्न तीन सय पाँच जना, सामाजिक अपराधमा संलग्न तीन सय पाँच जना, महिला तथा बालबालिकासम्बन्धी अपराधमा ६७ जना, सवारीसम्बन्धी २९, विष्फोटक पदार्थमा तीन, बैंकिङ कसुरमा एक, बाल यौन दुराचारमा सात र विविध अपराधमा संलग्न दुई जनालाई पक्राउ गरिएको जानकारी प्रवक्ता क्षेत्रीले दिए। कारागार व्यवस्थापन विभागको तथ्यांक हेर्दा भारतपछि भुटानी ९३, बंगलादेशी २३, चीनका ३४, रोमानियाका दुई, जर्मनको एक, पाकिस्तानका ३२, इटलीका एक, अफ्रिकाका पाँच, नेदरल्याण्ड, गाम्बिया र इरानका एकएक, नाइजेरियाका आठ, लाइबेरिया दुई, भियतनामका दुई, जापानका दुई, सिरोलोनका तीन, अष्ट्रिया, फिलिपिन्स, मजोम्बिक, स्वीट्जरल्याण्ड, आइभोरिकोष्ट, गिनिया र मालिका एकएक, अमेरिकाका तीन, थाइल्याण्डका दुई, पोल्याण्डका दुई, तान्जेनियाका पाँच कैदीबन्दी छन्। भौगोलिक हिसाबमा तीनतिर भारत र एकतिर चीनले घेरिएका छौं। खुला सीमाले पनि अपराधी एकअर्को मुलुकमा छिर्छन्, उनले भने, नेपालमा अपराध गर्ने सम्बन्धित देशका नागरिकलाई कानुनी दायरमा ल्याएका छौं। उनका अनुसार विशेषगरी भारतीय अपराधीले नेपाली भूमि बढी प्रयोग गर्ने गरेको देखिन्छ। उनले विदेशी नागरिकले नेपाललाई अपराधको क्रिडास्थल बनाएको अर्थमा नबुझ्न आग्रह गरे। हाल जेलमा रहेका कैदीबन्दीमध्ये धेरै भारतीय नागरिक छन्। एक हजार दुई सय ५५ मध्ये एक हजार ४७ जना कैदीबन्दी भारतीय छन्। कुख्यात अपराधी शोभराज अन्तर्राष्ट्रिय अपराधीका रूपमा कुख्यात फ्रान्सेली नागरिक चाल्र्स गुरुमुख शोभराज अहिले केन्द्रीय कारागारमा छन्। कर्तव्य ज्यानसम्बन्धी मुद्दामा शोभराजले १५ वर्ष कैद भुक्तान गरिसकेका छन्। उनले २०३२ सालमा नेपाल आएका बेला अमेरिकी नागरिक कोन्नी जो र क्यानेडियन नागरिक लरेण्ट आरमन्टको हत्या गरेको अभियोगमा उनलाई सर्वश्वसहित जन्मकैदको सजाय भएको थियो। सर्वोच्चको अन्तिम फैसलाअनुसार २० वर्ष कैद भुक्तान गर्न उनले २०८० साल असोज १ गतेसम्म कारागारमै बस्नुपर्ने हुन्छ। बालयौनदुराचारी पिटर जोन ड्यालग्सिस युएनको विशिष्ट पदमा काम गरिसकेका क्यानेडियन नागरिक पिटर जनो ड्यालग्लिस पनि कारागारमा छन्। उनी २०७४ चैतमा मण्डन देउपुर काभ्रेबाट बाल यौन दुराचारीको आरोपमा समातिए। अहिले उनी काभ्रे जिल्ला अदालतको आदेशले पुर्पक्षका लागि थुनामा छन्। उनले बच्चालाई आ श्रय दिने नाममा काभ्रेमा घर बनाएर बसेका थिए। बच्चालाई अप्राकृतिक मैथुन गराएको आरोपमा पीडितका आफन्तले प्रहरीमा उजुरी दिएपछि केन्द्रीय अनुसन्धान ब्यूरोले पिटरलाई पक्राउ गरेको थियो। कोकिन किङ मरिना २०७१ चैतमा त्रिभुवन अन्तर्राष्ट्रिय विमानस्थलबाट पक्राउ परिन् मलेसियाली नागरिक मरिना विन्ति जमालुद्धिन। उनी एकैपटक ११ किलो कोकिनसहित पक्राउ परेकी हुन्। कोकिन बरामदको श्रृंखलामा एकैपटक धेरै मरिनाबाट बरामद भएको थियो। उनी अहिले केन्द्रीय कारागारमा छन्। ब्राजिलबाट पेरु हुँदै कोकिन बोकेर नेपाल आएका बेला उनलाई पक्राउ गरेको थियो।"
आफन्तबाटै बेचिन्छन् छोरीचेली,"काठमाडौं : अवरुद्ध घाँटी अनि आँखामा टिलपिल आँसु। नुवाकोटकी २१ वर्षीय रानू मगर (नाम परिवर्तन) लाई पीडा पोख्न गाह्रो भइरहेको थियो। भारतको कोठीमा ६ वर्ष बिताएको त्यो क्षण बयान गर्न उनी ठूलो हिम्मत जुटाउँदै थिइन्। मुखबाट शब्द फुट्न नपाउँदै रानू भक्कानिन्थिन्। अनि घरिघरि भनिरहन्थिन्, मैले जस्तो पीडा कुनै चेलीले भोग्न नपरोस्। आफ्नै काकाकाकीले उनलाई भारतको कोठीमा पुर्याएका थिए। त्यतिबेला उनी मात्र १५ वर्षकी थिइन्। उमेर सानो भएकाले हर्मोन परिवर्तन गर्ने इन्जिेक्सन लगाएर वयस्क बनाइयो। काठमाडौंमा हुँदा उनी होटलमा भाँडा माझ्ने काम गर्थिन्। चप्पल कारखानामा काम लगाइदिने भन्दै उनलाई भारत पुर्याइएको थियो। रानूले भारतका भिन्दाभिन्दै कोठीमा शोषण सहेर बस्नु पर्यो। बेचिएपछि रानूले धेरैपटक भाग्ने प्रयास गरिन्। हरेक दिनको कुटाइ र पीडा सहन गाह्रो हुथ्यो, उनले भनिन्। उद्धारका लागि आएका दाजुभाइ, बेचिएका अन्य महिलाले पनि धेरैपटक भाग्न सुझाए। तर भागेर कहाँ जाने ? कसलाई गुहार माग्ने ? रानुलाई केही थाहा थिएन। भाग्न खोज्दा कोठीकै मान्छेले कुट्थे। रानू एक साथीलाई थला पर्ने गरी कुटेको सम्झन्छिन्। निरन्तरको कुटाइले किशोरीहरू मानसिक पीडामा हुन्थे। डर र त्रासमा बाँच्थे। सधैं असह्य पीडा दिन थालेपछि रानूले भाग्ने विचार नै त्यागिन् र कोठीको अँध्यारो कोठालाई नै संसार मान्न थालिन्। केही महिनाअघि माइती नेपालले रानूलाई उद्धार गरी नेपाल फर्काएको छ। कोठीबाट फिर्ता भए पनि उनलाई समाजको सामना गर्न सजिलो छैन। चरित्रप्रति आंैला ठड्याउने चिन्ता छ उनलाई। समाजले लगाउने लान्छना कोठीमा बिताएको रातभन्दा पनि भयानक ठान्छिन् उनी। उनी सुनाउँछिन्, आफन्त भनेर विश्वास गर्न नहुने रहेछ। आफ्नैले भारतको कोठीसम्म पुगें। नेपाल आइपुग्दा उनले नेपाली भाषा नै बोल्न सकेकी थिइनन्। उनैको उजुरीको आधारमा डेढ महिनाअघि उनका काका र काकी कारबाहीमा परिसके। मानव बेचबिखन अनुसन्धान ब्यूरो, बबरमहलको २०७५ कात्तिक ११ गते देखि ०७६ मंसिर १६ गतेसम्मको तथ्यांकमा २ सय ७२ जनालाई विभिन्न मुलुकबाट उद्धार गरिएको छ। जसमा महिला २ सय ६ र पुरुष ६६ जना छन्। नेपाली महिला भारतीय यौनबजारमा बढी पुगेका छन्। २६ प्रतिशत पीडित १८ वर्षभन्दा कम छन्। राष्ट्रिय मानव अधिकार आयोगको ०७६ को प्रतिवेदनले हरेक वर्ष १ हजार महिला तथा बालिका भारतबाट उद्धार गरी फर्काउने गरेको देखाउँछ। बेचबिखनमा परेकालाई भारतलगायत कुवेत, लिबियाजस्ता देशबाट उद्धार गरिएको ब्यूरोका कार्यकारीनिर्देशक अनुपम राणाले बताए। केन्या, इन्डोनेसिया, मालवी, म्यानमारमा समेत नेपाली बेचिएका छन्। भारतको मणिपुर, मिजुराम र दिल्लीबाट मात्र २ सय १५ लाई उद्धार गरिएको छ। राणा भन्छन्, प्रायः आफन्तबाटै बेचिन्छन्। सामाजिक सञ्जालको बढ्दो प्रयोगले यसमा अझै बल पुर्याएको छ। माइती नेपालकी संस्थापक अध्यक्ष अनुराधा कोइरालाका अनुसार सोच्दै नसोचेका स्थानमा नेपाली चेली बेचिएका छन्। बेचबिखनको तरिका र माध्यमसमेत परिवर्तन भएको कोइरालाले बताइन्। हामी दुबईलाई राम्रो ठाउँ सोच्छौं तर त्यहाँ पनि नेपाली महिला बेचिएका छन्, उनले भनिन्, बेचबिखनको तौरतरिका परिवर्तन हुँदा उद्धार गरेर नेपाल फर्काउन चुनौती थपिएको छ। नेपालका करिब १५ लाख मानिस बेचबिखनको जोखिममा छन्। तीमध्ये १३ देखि १९ वर्षका १२ लाख ग्रामीण किशोरी जोखिममा छन्। महिला तथा बालबालिका यौनशोषण, यौन उत्पीडन तथा बेचबिखनको मारमा बढी पर्ने गरेको राष्ट्रसंघले अध्ययन गरेको मानव बेचबिखनसम्बन्धी ग्लोबल प्रतिवेदन २०१८ ले जनाएको छ। अध्ययनले ३५ प्रतिशत महिला तथा बालिका मानव बेचबिखन तथा यौन शोषणमा परेको तथ्यांक छ। पछिल्लो समय आन्तरिक बेचबिखन बढेको छ। द फ्रिडम फन्डले २०१८ मा गरेको अध्ययनले काठमाडौं उपत्यकामा मनोरञ्जन व्यवसायमा करिब १७ सय बालबालिका कार्यरत छन्। कोरिया र चीनमा नेपालसहित भियतनाम, क्याम्बोडिया, फिलिपिन्सजस्ता देशबाट विवाहका बहानामा महिलालाई लगेर दाससरह राखिएको विभिन्न अन्तर्राष्ट्रिय अधिकारवादी संस्थाका प्रतिवेदनले देखाएका छन्। विवाहको बहानामा महिलालाई विदेश पठाउने प्रवृत्ति मानव बेचबिखनकै अर्को स्वरूप हो। धेरै व्यक्ति यौन शोषण र जबरजस्ती श्रमका लागि बेचिन्छन्। भिखारी, जबरजस्ती, विवाह, अश्लील सामग्रीको उत्पादन, शारीरिक अंग झिक्नसमेत पीडितलाई बेचिएको छ। राष्ट्रिय मानव अधिकार आयोगको प्रतिवेदनअनुसार गतवर्ष नेपालका अनुमानित ३५ हजार मानिस बेचबिखनमा परेका थिए। तीमध्ये १२ हजार वैदेशिक रोजगारी, ७ हजार वयस्क मनोरञ्जन र ३ हजार बाल श्रमका लागि बेचबिखनमा परेका छन्। पछिल्लो तीन वर्षमा मानव बेचबिखनको तथ्यांक पनि बढ्दो क्रममा छ। आव २०७४७५ मा मानव बेचबिखन अपराध ब्यूरोमा ३ सय ५ र ०७५७६ मा २ सय ५८ मुद्दा दर्ता भएका छन्। वैदेशिक रोजगारीका नाममा मानव बेचबिखन मानव बेचबिखनको जरो मानव बेचबिखनको तस्बिर बेचबिखनमा परेका २ हजार ८ सय ६७ जनाको उद्दार"
भिरबाट लडेर दुईको मृत्यु,दाङ : सल्यानमा भिरबाट लडेर एकै वडाका दुई जनाको मृत्यु भएको छ। जिल्लाको दार्मा गाउँपालिकाको नम्बर ४ को छुट्टाछुट्टै स्थानमा भिरबाट लडेर दुईजनाको मृत्यु भएको छ। शनिबार दार्मा गाउँपालिका४ मसिने निवासी अन्दाजी ५५ वर्षीय दलबहादुर बोहराको भिर बाट लडेर मृत्यु भएको जिल्ला प्रहरी कार्यालय सल्यानका प्रहरी प्रमुख डिएसपी ढकेन्द्र खतिवडाले जानकारी दिए। मृतक बोहराको लाखुरे डाँडाको भित्री सडकखण्डको भिरबाट लडेर मृत्यु भएको डिएसपी खतिवडाले बताए। बोहराको शव करिब १५ मिटर तल भेटिएको थियो। अत्यधिक मदिरा सेवन गरेका कारण उनको मृत्यु भएको प्रहरीले जनाएको छ। बोहराको शवको पोष्टमार्टम जिल्ला अस्पताल सल्यानमा गरिएको छ। यस्तै दार्मा गाउँपालिका४ सर्सुखोला निवासी २४ वर्षीय गणेश रावतको पनि भिरबाट लडेर मृत्यु भएको प्रहरीले जनाएको छ। बिहीबारदेखि हराएका उनको खोजी गर्दा शनीबार मात्रै भैँसी टाकुरी भिरमा शव फेला परेको थियो। परिवारका अनुसार रावतले प्राय मदिरा सेवन गर्ने गरेकाले मदिरा सेवनकै कारण लडेरे मृत्यु भएको हुन सक्ने प्रहरीले अनुमान गरेको छ। उनको शवलाई पोष्टमार्टमका लागि जिल्ला अस्पताल सल्यानमा राखिएको छ।
छोरोसँगै जले बुढेसकालका सपना,"थाक्रे (धादिङ) : २१ वर्षका सन्तोष कार्की बाआमालाई घर गुजारामा सघाउन थालेका थिए। छोरो हुर्केर काम गर्न थालेपछि थाक्रे गाउँपालिका२ घलेगाउँ कार्कीटोलका सरस्वती कार्की र शरण कार्कीले बुढेसकालको सहारा सम्झिँदै थुप्रै सपना बुनेका थिए। तर एकाएक लक्काजवान छोराको जलेको अवस्थामा शव फेला परेपछि कार्की दम्पतीको सपना पनि छोरासँगै जलेका छन्। छोरा गुमाउनु पर्दा आमा सरस्वतीको पीडा खपिनसक्नुको छ। सहारा दिने छोराको मृत्युपछि न दिनमा भोक छ, न रातमा निन्द्रा। कहिले बेहोस भएर ढल्छिन् भने कहिले छोरा सम्झेर भक्कानिन्छिन्। घटना गत मंसिर २४ गतेको हो। मिलमा गएका आमा तथा खेतमा गएका बुबा र बहिनी बेलुकी मात्रै घर आए। त्यतिबेला छोरा घरमा थिएन। छरछिमेकमा गयो होला भनेर त्यति खोजी पनि गरेनन्। रात बढ्दै गयो छोरा घर नफर्किएपछि छरछिमेकमा खोजी गरियो तर भेटिएन। आफन्त, साथीभाई सबैतिर खोजी भयो तर छोराको अत्तोपत्तो लागेन। हराएको १५ दिनपछि पुष ९ गते घर नजिकै जंगलमा आधा जलेको अवस्थामा सन्तोष कार्कीको शव भेटियो। गाउँका बालबालिका खेल्न गएको बेला थाक्रे गाउँपालिका२ गणेशथान नजिकैको जंगलमा जलेको अवस्थामा सन्तोषको शव भेटिएपछि आमा र बुबा बेहोसजस्तै बने। रुवाबासी चल्न थाल्यो। चिन्नै नसक्ने गरी जलेको शव आमाले हेर्न सकिनन्। घटना भएको १ महिनापछि पनि सन्तोषको घर पुग्दा आमा सरस्वतीका आँखा ओभाना थिएनन्। भक्कानिँदै सरस्वतीले भनिन्, मेरो छोराले कसैको केही बिराएको थिएन, किन र कसरी हामीले यो नियती भोग्नु पर्यो ?, छोरा अब आउँदैन भन्ने विश्वासै लागेको छैन। छोराले आँफै त्यसो गर्नै सक्दैन, कसैले मारेर आगो लगाइदिएको हो। न्यायको पर्खाइमा कार्की परिवार बुवा शरण कार्कीका अनुसार सन्तोष चार वर्ष अघिदेखि गाडी लाइनमा सह चालकको रुपमा काम गर्थे। डेढ वर्षअघि गाडी लाइनमा हिँड्दा सामान्य झगडा हुँदा अर्को ट्रकका मानिसहरु आएर कुटपिट गर्न थालेपछि भागेर ज्यान बचाएका थिए। गएको दशैँ यताबाट आमाबुबासँग घरमा बस्दै आइरहेका सन्तोषको एकाएक जलेको अवस्था शव फेला परेको थियो। बुवा शरण भन्छन्, कतै छोरा आइहाल्छ कि भन्ने लाग्छ तर के गर्नु मरेर गएको छोरा फर्किने आश त छैन तर जसले मेरो छोरालाई यो हालतमा पुर्यायो उसले सजाय पाएको हेर्न पाए थोरै भए पनि आँसु थामिन्थ्यो। घटना भएको थाहा पाएपछि इलाका प्रहरी कार्यालय गजुरीको प्रहरी टोली घटनास्थलमा आए र मुचुल्का उठाएर काठमाडौं स्थित टिचिङ अस्पतालमा पोष्टमार्टमका लागि सन्तोषको शव लगियो। पोष्ट मार्टम रिर्पोटमा पनि अस्पतालले मारेर आगो लगाइएको पुष्टि गरेको सन्तोषका बुबा शरणले बताए। मेरो छोराको ज्यान लिएर मेरो बुढेसकालको सहारा खोस्ने को होला ?, शरणले भने, जो सुकै होस् हत्याराले सजाय नपाइ मेरो छोराको आत्माले शान्ति पाउँदैन। प्रहरीले घटना भएदेखि निरन्तर अनुसन्धान मात्रै गरिरहेको छ। हत्यारा चाडै पत्ता लाग्ने आश्वासन प्रहरीले दिइरहेको छ। तर यति लामो समय हुँदा पनि हत्यारा पत्ता नलाग्दा कतै न्याय नै नपाउने हो कि भन्ने चिन्ता लागिरहेको कार्की दम्पतीले बताए। यता जिल्ला प्रहरी कार्यलय धादिङका सुचना अधिकारी डिएसपी रूपक खड्काले भने घटनाको सुक्ष्म अनुसन्धान भइरहेको बताएका छन्। प्रहरीहरुले सुचना संकलन गर्ने काम गरिरहेको र घटनासँग सम्वन्धित पक्षहसँग सोधपुछ तथा अनुसन्धान भइरहेकाले चाडै नै सन्तोष कार्कीको बास्तविक अवस्थाबारे टुङगोमा पुगिने खड्काले बताए।"
स्वास्थ्यकर्मी नहुँदा उपचार ठप्प,"जाजरकोट : जाजरकोट अस्पताल स्वास्थ्यकर्मीविहीन हुन थालेको छ। ६५ जना स्वास्थ्यकर्मीको दरबन्दी रहेको अस्पतालमा २३ जना मात्र कार्यरत छन्। ४२ जना स्वास्थ्यकर्मीको पद रिक्त भएपछि उपचार सेवा ठप्पजस्तै भएको छ। सात जना विशेषज्ञ सहितका चिकित्सकको दरबन्दीको व्यवस्था गरेर ५० शड्ढयाको अस्पताल बनाइए पनि करारका केही चिकित्सकबाहेक दरबन्दीका स्वास्थ्यकर्मी छैनन्। दरबन्दीअनुसार स्वास्थ्यकर्मी, औषधि, आवश्यक पूर्वाधार र उपकरण अभावमा सामान्य उपचारका लागि पनि बिरामी जिल्लाबाहिर जानुपर्ने बाध्यता छ। अस्पतालमा करारमा कार्यरत डा औसरसिंह राठौर अस्पतालको अवस्था देखेर दिक्क लागेको बताउँछन्। उनी भन्छन्, न दरबन्दीअनुसार स्वास्थ्यकर्मी छन्, न आवश्यक उपकरण र औषधि नै छ। यस्तो अवस्थामा कसरी काम गर्ने ? बिरामीलाई भरपर्दो उपचार सेवा दिन नसकिएको उनी स्विकार्छन्। अस्पतालमा एक जना एमडी गरेका सर्जन मात्र हुँदा पनि सानो खालका अप्रेसन गर्न सकिन्छ। तर, भर्खर एमबिबिएस गरेर इन्टर्नसिप गर्न आएका चिकित्सकबाट उपचार गराउनुपर्ने अवस्था रहेको अस्पताल विकास समितिका अध्यक्ष धर्मशिला बस्नेतले बताइन्। अस्पतालको पूर्वाधार विकास र जनशक्ति आपूर्तिका लागि बारम्बार पहल गरे पनि सुनुवाइ नभएको उनको भनाइ छ। सरकारले ०७२ सालमा १५ बाट ५० शड्ढयामा स्तरोन्नति गरेको जाजरकोट अस्पताल जनशक्ति र उपकरण अभावले थला परेको छ। अस्पताल आफैं बिरामीजस्तै छ, रोगी जनताको उपचार कसरी हुन्छ ? स्थानीय दीपक खनालले भने, स्वास्थ्य चौकीले दिने सेवाजति पनि अस्पतालमा पाइँदैन। अस्पतालमा कार्यरत अति न्यून संख्याका स्वास्थ्यकर्मी पनि उपकरण पूर्वाधार र विशेषज्ञ ज्ञान अभावले सामान्य चेकजाँच गरेर औषधि दिने र रेफर गर्नेबाहेक सेवा प्रवाह हुन नसकेको खनालको गुनासो छ। उनले अस्पतालमा औषधिको पनि अभाव भएको र स्वास्थ्यकर्मी नहुँदा उपचार सेवा प्रभावित भएको बताए। जाजरकोट अस्पतालका मेडिकल अधिकृत डा भूपेन्द्रप्रकाश मल्लले अस्पताल व्यवस्थापनको जिम्मा लिएकाहरूको चरम लापरबाही र कमजोरीका कारण अस्पतालको अवस्था नाजुक बन्दै गएको बताए। काम गर्ने स्वास्थ्यकर्मीलाई समयमै तलब दिने, ओभरटाइम भत्ता दिने तथा अन्य व्यवस्थापकीय काम अस्पताल व्यवस्थापनले गर्न नसकेका कारण हाल उपलब्ध जनशक्तिको पनि सही प्रयोग हुन नसकेको उनको भनाइ छ। अस्पतालमा स्वास्थ्य बिमाको औषधि सकिएको, अन्य औषधि आपूर्ति नभएको तथा फार्मेसीको औषधि बिक्रीवितरणको उचित व्यवस्थापन नहँुदा पनि यसतर्फ व्यवस्थापनले ध्यान नदिएको उनले गुनासो गरे। दरबन्दीअनुसार स्वास्थ्यकर्मी, औषधि, आवश्यक पूर्वाधार अभावमा सामान्य उपचारका लागि पनि बिरामी जिल्लाबाहिर जानुपर्ने बाध्यता छ।"
समयमै गुणस्तरिय काम सक्न व्यवसायीलाई अध्यक्षको निर्देशन,नुवाकोट : नेपाल निर्माण व्यवसायी महासंघका केन्द्रीय अध्यक्ष रबि सिंहले जिम्मा पाएका काम समयमै सक्न निर्देशन दिएका छन्। काम समयमै सक्नु निर्माण व्यवसायीको दायित्व र कर्तव्य भएको भन्दै समयमै गुणस्तरिय र मापदण्ड अनुसारको काम गरि देश र जनताप्रति उत्तरदायी हुनुपर्नेमा उनले जोड दिए। शनिबार नुवाकोट निर्माण व्यवसायी संघको १३ औं वार्षिक साधारणसभाको उद्घाटन गर्दै अध्यक्ष सिंहले सरकार पनि निर्माण व्यवसायीको सकारात्मक मागप्रति उदार हुनुपर्ने बताए। त्यस्तै महासंघका उपाध्यक्ष निकोलष पाण्डेले राज्यले दिएका सुविधाको उपयोग गर्दै निर्धारित समयभित्र सम्पन्न गर्नुपर्ने योजनाहरु समयमै निर्माण गर्नुपर्ने बताए। कार्यक्रममा जिल्ला समन्वय समिति नुवाकोटका प्रमुख सन्तमान तामाङले निर्माण व्यवसायीले आफ्नो व्यवसायलाई प्रतिष्ठित बनाउन नसकेको बताए। विदुर नगरपालिकाका मेयर सञ्जु पण्डितले स्थानीय सरकारले कुनैपनि योजना निर्माण गर्दा गुणस्तरिय र भरपर्दो खोजेको भन्दै निर्माण व्यवसायीले त्यसतर्फ ध्यान दिनुपर्ने बताए। त्यसैगरि प्रमुख जिल्ला अधिकारी द्रोण पोखरेलले निर्माणधिन आयोजनाहरु समयमै सम्पन्न गरि सबैले जिम्मेवारी वहन गर्नुपर्ने बताए। नुवाकोट निर्माण व्यवसायी संघका अध्यक्ष सुमन अधिकारीले नुवाकोटका स्थानीय तहले लाइसेन्स वितरण आफुखुशी वितरण गरेको भन्दै असन्तुष्टि व्यक्त गरेका छ। गाउँलाई छेको नपार्न ज्ञापनपत्र गाउँपालिकाले निर्माण गर्न लागेको सडक गाउँलाई छेको पारेर अर्कैतिरबाट लैजान लागेको भन्दै स्थानीयले तारकेश्वर गाउँपालिकामा ज्ञापनपत्र बुझाएका छन्। दक्षिणी भेगमा रहेको तारकेश्वर गाउँपालिका२ का स्थानीय तारकेश्वर गाउँपालिकामा ज्ञापनपत्र बुझाएका हुन्। तारकेश्वर२ का ७० जना भन्दा बढीले हस्ताक्षर गरी गाउँपालिकाका प्रमुख प्रशासकीय अधिकृत माधवप्रसाद घिमिरेलाई ज्ञापनपत्र बुझाए। साविकमा कोलडाँडासिम्लेबेसी सडक खन्ने काम सम्पन्न भए पनि त्यसको स्तरोन्नती नगरी एक सय रोपनी बारी र ७० घरधुरीलाई प्रभावित पार्ने देउरालीझाँक्रीआँप नयाँ सडक निर्माण गर्न वडाबाट बजेट विनियोजन भएकोले त्यसलाई परिवर्तन गर्न माग गर्दै गाउँपालिकामा ज्ञापनपत्र दिएको स्थानीय मदन बरालले बताए। ज्ञापनपत्रमा उक्त सडक निर्माण भएमा गाउँलेलाई अपायक र कोल्टे पर्नुको साथै वन तथा वातावरणमा समेत असर पुग्ने उल्लेख गरे। उनीहरुले गाउँलेको माग अनुसार गाउँलेलाई पायक पर्ने स्थानबाट सडक विस्तार गर्न पनि माग गरेका छन्।
माघे संक्रान्तिको बजार (फोटो फिचर),"काठमाडौं : माघे संक्रान्ति नजिकिएसँगै बजारमा घिउँ, चाकु, सख्खरखण्ड, तरुल प्रशस्त देखिन थालेको छ । राजधानीका फुटपाथदेखि थोक बजार तरुल र सख्खरखण्डसँगै चाकुले भरिन थालेका छन् । सक्रान्ति नजिकिँदै गर्दा थोक र खुद्रा बजारमा तरुल र सख्खरखण्डको विक्री बढेको छ । बजारमा माघे संक्रान्तिको लागि किनमेल चलिरहेको छ। सडक पेटी तथा ठेलामा तरुल, सखरखण्डको चाङ देखिन्छ । माघे संक्रान्तिको बजारलाई सुनिता डंगोलले कैद गरेकी छन्:"
ट्रक दुर्घटना हुँदा एकको मृत्यु,रुकुम : नेपालगन्जबाट रुकुम पश्चिमको चौरजहारी आउँदै गरेको ट्रक दुर्घटना हुँदा एक जनाको मृत्यु भएको छ । ना ४ ख ८८७० नम्बरको मालबहाक ट्रक सल्यानको बनगाड कुपिण्डे नगरपालिका४ गर्चेमा दुर्घटना भएको प्रहरीले जानकारी दिएको छ । दुर्घटनामा परेर सुर्खेतको भेरीगंगा नगरपालिका छिन्चु घर भएका ३५ वर्षीय रवीन विकको मृत्यु भएको जिल्ला प्रहरी कार्यालय सल्यानका प्रमुख प्रहरी नायव उपरीक्षक ढेकेन्द्र खतिवडाले जानकारी दिए । उनका अनुसार ट्रक सडकबाट करिब एक सय मिटर तल खोलामा खसेको थियो । उक्त ट्रकले चौरजाहारी मेलैनाउलीमा निर्माणाधीन अवस्थामा रहेको पक्की पुलको सेटिङको सामान ल्याएर चौरजहारी आउँदै गरेको थियो । दुर्घटनाबारे अनुसन्धान भइरहेको डिएसपी खतिवडाले जानकारी दिए ।
"श्रीमान परदेशमा, शिशु हत्या आरोपमा आमा पक्राउ",राजविराज : सप्तरीमा सन्तानको हत्या आरोपमा एक महिला पक्राउ परेकी छन्। जन्मिएलगत्तै शिशु हत्या गरेको आरोपमा रूपनी गाउँपालिका३ की २५ वर्षीया उमादेवी शर्मा पक्राउ परेकी हुन्। हत्याको झण्डै एक महिनापछि प्रहरी अनुसन्धानबाट आमा नै दोषी देखिएपछि प्रहरीले कर्तव्य ज्यान मुद्दाको उजुरी दर्ता गरी थप अनुसन्धान थालेको एसपी कृष्ण प्रसाइले बताए। बालिका शिशु जन्मिएपछि हत्या गरिएको हुन सक्ने प्रसाइले बताए। आरोपितको गर्भबाट शिशु बालिका जन्मिएको मिति र वास्तविकता परिक्षण गर्न आरोपितलाई धरानस्थित विपी कोइराला स्वास्थ्य विज्ञान प्रतिष्ठानमा स्वास्थ्य परिक्षण गर्न पठाइएको छ। रूपनी गाउँपालिका३ हर्दियास्थित तिलेश्वर साहको पोखरीमा मङ्सिर २८ गते माछा मार्न स्थानीयवासीले हालेको जालमा बालिका शिशुको शव फेला परेको थियो। अवैध गर्भबाट छोरी जन्मिएका कारण हत्या गरी फालिएको स्थानीयवासीले बताएपछि प्रहरीले अनुसन्धान थालेको थियो। दुई छोराकी आमा रहेकी आरोपितका श्रीमान वैदेशिक रोजगारका लागि मलेशियामा छन्। पोखरीको छेउमा बाँसको ढकियासमेत फेला परेकोले सोही ढकियामा बालिका ल्याई पोखरीमा फालिएको स्थानीय बताउँछन्।
ठूलालाई समात्ने डरले मदिरा बेच्न बालबालिका प्रयोग,"डोल्पा : प्रहरी प्रशासनले स्थानीय मदिरा उत्पादन र बिक्रि बितरण गर्न प्रतिबन्ध गरेपछि बालबालिकाहरु प्रयोग गरेर बेच्ने गरेको पाइएको छ। बालबालिकालाई प्रहरीले त्यति ध्यान नदिने भएकाले उनीहरुलाई प्रयोग गरेर मदिरा बेच्न थालिएको हो। ठुलिभेरी नगरपालिका९ मा पर्ने डाँगीबाडा एक बालिका लोकल मदिराको ग्यालिन बोकेर नजिकैको जुफाल बजारको होटेल होटेल गरि रहेकी थिइन। आमा बुबाले उवा, जौँ, चामलगायतका अन्नबालीबाट तयार पारेको मदिरा बिक्रि गर्नका लागि बिहानै जुफाल बजार पुगेकी हुन्। आफनो पढाइ खर्चको जोहो गर्न घरमा बनाइएको मदिर बेच्न आएको बालिकाले सुनाएको केड कार्यक्रमका कर्मचारी लिला टमाटाले बताए। मदिराप्रतिको नकारात्मक धारणालाई पैसाको प्रलोभनमा सकारात्मक धारणा बसाल्न प्रेरित गर्ने डर उत्तिकै रहेको पाइन्छ। जिल्लाका धेरै जसो गाउँमा अभिभावकहरुनै आफ्ना बालबालिकालाई मदिरा बिक्रि गर्न पठाउने गरेको छन्। जुफाल बजारमा मात्रै नभएर जिल्लाका मुख्य बजार दुनै, त्रिपुराकोट, खदाङ, लिकुलगायतका अन्य बजारहरुमा स्कुले बालबालिकाहरु मदिराका ग्यालिन बोकेर बिक्रि गर्दै हिँडेको भेटिन्छन्।"
प्रभावकारी बन्दै छोरी सुरक्षा खाता,"प्रकाश उपाध्याय। जुम्ला : कर्णालीमा लागू गरिएको छोरी सुरक्षा कार्यक्रम प्रभावकारी बन्दै गएको छ। जुम्लाको कनकासुन्दरी गाउँपालिका सुरुवातीसँगै कार्यक्रम प्रभावकारी बन्दै गएको हो। जुम्ला कनकासुन्दरी गाउँपालिका८ सञ्ज्यलवाडाकी शान्ति सञ्ज्याल साउन १३ गते छोरी जन्मिँदा दुःखी भइन्। समाजमा छोराछोरीबीच हेरिने भेदभावले उनको मनामा अशान्ति छाएको थियो। अब सरकारले पनि छोरीको खाता खोलिदिने खबर पाएपछि उनी गाउँपालिका कार्यालय गइन्। गाउँपालिकाले छोरी र आमाको नाममा खाता खोलिदिँदै अब प्रत्येक महिना छोरीको नाममा ५ सय खातामा हालिदिने भनेपछि उनी खुसी हुँदै भनिन्, छोरीका लागि कसैले केही नगरे पनि यही पैसाले आफ्नो पढाइ गर्ने भई। जुम्ला कनकासुन्दरी८ की विष्णुमाया भट्टले पनि छोरीको खाता खोलेपछि खुसी व्यक्त गरिन्। गाउँपालिकामा आमाछोरी कार्यक्रम सुरु भएपछि खाता खोल्न आउनेको संख्या बढ्दो छ। कनकासुन्दरी गाउँपालिकाका प्रमुख प्रशासकीय अधिकृत गंगाराम सापकोटाले यो कार्यक्रमले कर्णालीमा रहेको गरिबी अन्त्य गर्ने बालविवाह, शिक्षामा पछाडि पर्नेलगायत समस्या समाधान गर्ने बताए। उनले चालु वर्ष साउनपछि जन्मेका प्रत्येक छोरीको अनिवार्य बैंक खाता हुने र उक्त खातामा गाउँपालिकाले पहिलो महिना एक हजार र बाँकी महिनाको ५ सयका दरले पैसा जम्मा गरिदिने जानकारी दिए। उक्त पैसा माध्यमिक तहसम्म पास नगरे, २० वर्ष उमेर नपुगी विवाह गरे नपाउने व्यवस्था छ। यो कार्यक्रम कर्णाली प्रदेश सरकारले आर्थिक, सामाजिक सुरक्षाका साथै छोरी जन्मँदा गर्व गर्ने समाज बनाउन छोरी सुरक्षा कार्यक्रम लागू गरेको हो"
अभिलेख व्यवस्थापनमा प्रहरी र अध्यागमनको कमजोरी,"विराटनगर : अभिलेख व्यवस्थापनमा प्रहरी र अध्यागमन विभागबाट भएको कमजोरीको फाइदा उठाउँदै अदालतले कैद सजाय सुनाइएका मोरङको कानेपोखरी गाउँपालिका४ का ३८ वर्षीय भोलाबहादुर धिमाल राहदानी बनाएर वैदेशिक रोजगारीका लागि गएको पाइएको छ। क्रिमिनल रेकर्ड सिस्टम भद्रगोल हुँदा पासपोर्ट बनाउनेदेखि विभिन्न प्रक्रिया पूरा गरी दोषी ठहर भएका व्यक्ति अदालतको फैसला छल्दै दुई पटकसम्म विदेश पुग्न सफल भए पनि कानुन कार्यान्वयन गराउने निकायले पत्तो पाएन। उनलाई १३ वर्षअघि अदालतले सवारी ज्यान मुद्दामा दोषी ठहर गर्दै दुई वर्ष कैद सजायको फैसला गरेको थियो। त्यसअघि उनी काठमाडौंकाँकडभिट्टा माइक्रो चलाउँथे। घटनाअनुसार काठमाडौंबाट झापाको काँकडभिट्टाका लागि यात्रु लिएर आएको उनले चलाएको बा१ ज ८९९४ नम्बरको माइक्रो बस अनियन्त्रित भई सडकमा गुडिरहेको ट्रकमा ठोकिएको थियो। ०६२ साल भदौ २५ गते चितवनको भण्डारामा भएको घटनामा माइक्रोमा सवार दुई जनाको मृत्यु भयो। चालक धिमाल पनि गम्भीर घाइते भए। खुट्टा भाँचिनुका साथै शरीरका विभिन्न भागमा चोट लागेका उनलाई भरपुरमा उपचार हुन नसक्दा घटना भएको तीन दिनपछि थप उपचारका लागि काठमाडौं लगियो। काठमाडौंमा एक वर्षसम्म उनले नियमित उपचार गराए। तर, प्रहरीले घटना भएको सुरुदेखि नै उनीमाथि निगरानी राखेन र उनलाई पक्राउ पनि गरेन। लामो समयको उपचारपछि घर फर्किएका धिमाललाई फरार प्रतिवादीको सूचीमा राखेर प्रहरीले सवारी ज्यान मुद्दा चलायो। यही मुद्दामा ०६३ साल कात्तिक २६ गते जिल्ला अदालत चितवनले उनलाई दोषी ठहर गर्दै दुई वर्ष कैद सजाय फैसला सुनायो। मुद्दा चलिरहेका बखत पनि धिमाल अदालतमा उपस्थित भएनन्। अदालतको फैसलाबाट आफू दोषी ठहर भएकाले कारागार बस्नुपर्ने भएपछि पक्राउ पर्ने चाल पाएका धिमालले गाडी चलाउन छाडेर विदेश जान पासपोर्ट बनाएको प्रहरीले जनाएको छ। प्रहरीले त्यतिबेला फरार सूचीमा राखेर मुद्दा चलाएको देखिन्छ, एक प्रहरी अधिकारीले भने, त्यही फाइदा उठाउँदै लामो समयसम्म उपचार गराएपछि ठीक भएका उनी प्रहरी र अदालतको सम्पर्कमा नपुगी फरार भए। रेकर्ड व्यवस्थापनमा भएको कमजोरी, सम्बन्धित निकायबीचको समन्वय अभाव र फलोअप हुन छाडेको मौका छोप्दै धिमाल पासपोर्ट बनाएर त्रिभुवन अन्तर्राष्ट्रिय विमानस्थल नै प्रयोग गरेर वैदेशिक रोजगारीका लागि गएको देखिने ती अधिकारीको भनाइ छ। ०६५ सालमा पहिलो पटक साउदी गएका उनी ०६८ सालमा नेपाल फर्किए। फेरि ०६९ सालमा कतार गएका उनी ०७१ सम्म उतै रहे। कैद सजाय भुक्तानका लागि कारागार जानुपर्ने व्यक्तिले साउदी र कतारमा गरेर पाँच वर्ष विदेशमै बिताए। त्यसपछि नेपाल फर्किएका धिमालले विदेश बस्दा कमाएको पैसाले आफ्नै नाममा माइक्रो किनेर चलाउन थालेको पाइएको मोरङको इलाका प्रहरी कार्यालय पथरीका डीएसपी दिलीप गिरीले जानकारी दिए। उनका अनुसार तीन वर्षदेखि काठमाडौंकानेपोखरी चलिरहेको बा५ख ३६२८ नम्बरको हायस माइक्रो धिमालकै नाममा छ। अदालतले दोषी ठहर गरेको १३ वर्षपछि शुक्रबार बिहान ५ः२० बजे उनलाई कानेपोखरी चोकबाट डीएसपी गिरी नेतृत्वकै टोलीले पक्राउ गरेको छ। अदालतले उपलब्ध गराएको लगत विवरणमा नाम देखिएपछि धिमाललाई पक्राउ गरिएको गिरीले बताए। प्रहरीले बुझाएपछि जिल्ला अदालत मोरङले धिमाललाई कैद सजाय भुक्तानका लागि शुक्रबार नै कारागार चलान गरेको छ। अदालतका स्रेस्तेदार ईश्वरमणि ओझाले पक्राउ परेका व्यक्ति अर्कै अदालतबाट दोषी ठहर भए पनि घर ठेगाना र पक्राउ परेको जिल्ला एउटै भएकाले सजाय भुक्तानका लागि मोरङ कारागार पठाइएको बताए। प्रहरीका एक अधिकारीले अधिराज्यभरि प्रभावकारी रूपमा परिपत्र गर्न नसक्दा प्रहरीकै कमजोरीले यस्तो घटना भएको हुन सक्ने बताए। अपराधीको आवतजावत रोक्न तथा विदेश जानेआउनेको पासपोर्ट, भिसालगायत ट्राभल्स डकुमेन्ट सही हुन् कि हैनन् भनेर अध्ययन गर्न अध्यागमन विभागको एउटा डेस्क नै अन्तर्राष्ट्रिय विमानस्थलमा स्थापना गरिएको हुन्छ। हवाईमार्ग प्रयोग गरेर अपराधी भाग्न सक्ने कुरालाई विशेष ख्याल गर्नुपर्ने उसको जिम्मेवारी हो। नेपाल प्रहरीका पूर्वएआईजी पशुपति उपाध्यायले विभाग र विमानस्थल प्रहरीले जाँच गर्ने क्रममा पासपोर्टधारी व्यक्तिको विवरण अपराधीको रेकर्डसँग मिल्छ कि मिल्दैन भनेर राम्रोसँग ख्याल नगरिएका कारण कारागार जानुपर्ने दोषी विदेश उडेको हुन सक्ने बताए। यी सबै प्रक्रिया छलेर जानु भनेको प्रहरी र अध्यागमनकै कमजोरी हो, उपाध्यायले भने, सुरुमा प्रहरीले परिपत्र नगरेको र अपराधीको अभिलेख व्यवस्थित नगरेकै कारण कानुनले तोकेको दण्ड भुक्तान गर्नुपर्ने बाध्यात्मक अवस्थाबाट यति लामो समयसम्म उन्मुक्ति मिलेको देखिन्छ। पासपोर्ट बनाउनु भनेकै विदेश जानका लागि हो भन्ने संवेदनशीलता बुझेर राम्रोसँग ध्यान दिन सकिएन भने ठूला अपराधीले नेपाल छिर्न र बाहिरिन अन्तर्राष्ट्रिय विमास्थलकै प्रयोग गर्न सक्ने बताउँदै पूर्वएआईजी उपाध्यायले भने, अपराधमा संलग्न सहजै उम्किएर अरू ठूला अपराध पनि गराउन सक्छन्। यस्ता कुरामा सम्बन्धित निकायबीच समन्वय पनि जरुरी छ। अपराधीबारे परराष्ट्र मन्त्रालयलाई पनि जानकारी गराएमा अपराधमा संलग्नले सहज रूपमा पासपोर्ट बनाउन नसक्ने र उसलाई सुरुमै नियन्त्रणमा लिन सकिने उपाध्यायको भनाइ छ।"
माथिल्लो कर्णाली जलविद्युत आयोजना प्रभावित क्षेत्रमा बम विस्फोट,"दैलेख : नौ सय मेगावाट क्षमताको माथिल्लो कर्णाली जलविद्युत आयोजना प्रभावित क्षेत्रमा बम विस्फोट भएको छ। शुक्रबार राती करिब ११ बजे अज्ञात समुहले बम बिस्फोट गराएको स्थानीले बताएका छन्। जलविद्युत आयोजना स्थल कर्णाली नदिको पारी अछामको तुर्माखाद गाउँपालिका३ खैरीटाकुरीमा बम बिस्फोट भएको दैलेखका प्रमुख जिल्ला अधिकारी युवराज कट्टेलले जानकारी दिए। बम बिस्फोटबारे अनुसन्धान भइरहेको दैलेखका डिएसपी हरिबहादुर ओलीले बताए। दैलेख क्षेत्रमा भने सुरक्षा अवस्था सामान्य रहेको डिएसपी ओलीले जानकारी दिए। राती एक्कासी बम बिस्फोट भएको ठुलो आवाज सुनिएको स्थानीयको भनाइ छ। बम बिस्फोटपछि अज्ञात समुहले नाराबाजीसमेत गरेको थिए। बम बिस्फोट गराउने नेत्रविक्रम चन्द विप्लव नेतृत्वको नेकपाका कार्यकर्ताले हुनसक्ने स्थानीयको आशंका छ। नेत्रविक्रम चन्द विप्लव नेतृत्वको नेकपाका कार्यकर्ताले बम विस्फोट गराएको हुन सक्ने आशंका गरिए पनि आधिकारीक पुष्टि भएको छैन। आयोजना प्रभावित क्षेत्रमा प्रहरी परिचालन गरिएको छ। बम विस्फोट भएपछि दैलेखका प्रमुख जिल्ला अधिकारी युवराज कट्टेल, डिएसपी हरिबहादुर ओली सहितको टोली त्यसतर्फ गएका छन्। बम विस्फोट भएपछि स्थानीय नागरिक त्रसित बनेका छन्।"
लोप भएको छैन लुकुनी,"चरिकोट : फेसनेबल र आधुनिक कपडाको बजार जतिसुकै ठूलो भए पनि भेँडा र खरायोको ऊनबाट बन्ने लुकुनी अझै लोप भएको छैन। फेसन सुहाउँदो डिजाइन दिन नसक्दा स्थानीय उत्पादन लुकुनीलगायत कपडाको बजार साँघुरिँदै गए पनि लोप भने भएको छैन। नयाँ डिजाइनका आधुनिक लत्ताकपडाबाट विस्थापित बन्दै गएको लुकुनी, राडीपाखी, बख्खुजस्ता घरेलु उत्पादन गाउँघरमा भने अझै लोकप्रिय छ। हिन्दू धर्मसंस्कारअनुसार भेँडाको ऊनबाट बुनिएका कपडा शुद्ध र चोखो मानिने तथा हिन्दू संस्कारमा ऊनबाट बनेको सामग्री अनिवार्य भएका कारण पनि लुकुनीजस्ता उत्पादन लोप हुनबाट जोगिएको बताइन्छ। ३० वर्षदेखि लुकुनी, राडीपाखी र बख्खुजस्ता ऊनजन्य कपडाको उत्पादन तथा बिक्री गर्दै आएका गौरीशंकर गाउँपालिका५ सुरी काप्तीका श्यामकाजी गुरुङ दोलखा जिल्लाका गाउँबस्तीमा घरेलु उत्पादन अझै लोकप्रिय रहेको बताउँछन्। भेँडा र खरायोको ऊनबाट लुकुनी तथा राडीपाखी बुन्ने दोलखाकै करिब एक्लो बृहस्पति बनेका श्यामकाजी आफ्नो सीप अरुलाई हस्तान्तरण गर्न खोज्दासमेत चासो दिने मानिस नभेटेको गुनासो गर्छन्। घरेलु कार्यालयले लुकुनी तथा राडीपाखी बुन्ने तालिम दिए पनि सहभागीले आपूले सिकेको सीपलाई व्यवसायको रूपमा अगाडि नबढाएको उनको भनाइ छ। ६१ वर्षको उमेरमा समेत उत्साहका साथ लुकुनी र राडीपाखीको व्यवसायमा निरन्तर लागिरहेका श्यामकाजी महिनामा ४०५० वटा लुकुनी तथा राडीपाखी तयार गरेर बिक्रीका लागि गाउँगाउँ पुग्छन्। एक महिनासम्म घरमा बसेर लुकुनी तथा राडीपाखी बुन्छु, उनले भने, अनि एक महिना गाउँगाउँ पुगेर बिक्री गर्छु। लुकुनी, राडीपाखी र बख्खुको बिक्री गरेर मात्र वार्षिक करिब चार लाखसम्म आम्दानी गर्ने गरेको उनले बताए। यो व्यवसायबाट राम्रैसँग गुजारा चलेको र परम्परागत सीपको संरक्षणसमेत भएकाले आफू सन्तुष्ट रहेको उनको भनाइ छ। जिल्लामा सञ्चालन हुने विभिन्न अवसरमा चरिकोट, जिरी, सिंगटी, मैनापोखरीजस्ता बजार क्षेत्रमासमेत यसको व्यापार हुने गरेको उनको भनाइ छ। दोलखाको गौरीशंकर, मार्बु, चंखु र सुरीबाट भेँडा तथा खरायोको ऊन ल्याएर श्रीमती दलुमाया र आफूले लुकुनी, राडीपाखी तथा बख्खुको अन्य कपडा तयार गर्ने श्यामकाजी बताउँछन्। भेँडा र खरायोको ऊनबाट उत्पादित कपडा क्षेत्री, गुरुङ, तमाङ, थामी, जिरेल, सुनुवार, शेर्पा जातिका मानिसले बढी मात्रामा प्रयोग गर्ने गरेको पाइएको छ। स्थानीय बजारमा भेँडाको ऊनबाट बुनेको लुकुनी भए पाँच हजार तथा खरायोको ऊनको बुनेको भए ६ हजार पर्ने श्यामकाजीको भनाइ छ। त्यसैगरी राडीपाखी दुईपाटे भए एउटाको तीन हजार, तीनपाटे भए चार हजार र चारपाटे भए पाँच हजार पर्ने उनले बताए। लुकुनी र राडीपाखीको व्यवसायबाटै श्यामकाजीले चरिकोटमा घर बनाएर चार जना छोराछोरीको लालनपालन र पढाइ खर्च जुटाएका छन्।"
६९ पटक रक्तदान गर्ने सम्मानित,सुरुङ्गा : ६९ औँ पटक रक्तदान गर्ने झापाको विर्तामोड निवासी ओमप्रकाश लुइटेल सम्मानित भएका छन् । सहारा नेपाल सहकारी संस्थाले आफ्नो २३औँ वार्षिक साधारणसभाका अवसरमा उनलाई शनिबार प्रदेश नं १ का आर्थिक मामिला तथा योजनामन्त्री इन्द्रबहादुर आङ्बोले सम्मान गरेका हुन्। रगत अभावमा मृत्यु श्ययामा छटपटाइरहेका मानिसलाई रक्तदान गर्दै नयाँ जीवन दिलाउन र मानवीय सेवामा लुइटेलले पुयाएको योगदानको उच्च मूल्याङ्कन गर्दै उनलाई सो सम्मान गरिएको सहकारीका कार्यकारी निर्देशक महेन्द्रकुमार गिरीले जानकारी दिए।
भारतले दशगजामा बनाउन थालेको स्वागतद्वारा निर्माण स्थगित,"सिरहा : सिरहाको सीमावर्ती भगवानपुर गाउँपालिका ४ ठाडी बजारनजिकै भारतीय भन्सार कार्यलयले निर्माण थालेको स्वागतद्वार दशगजामै परेपछि काम स्थगित गरिएको छ । भारतीय सुरक्षाकर्मी एसएसबी, नेपालका सशस्त्र प्रहरी र संयुक्त सर्वे टोलीले तीन दिन लगाएर गरेको अध्ययनमा उक्त निर्माण कार्य दशगजाभित्रै परेको पाइएको छ । मिड प्वाइन्टबाट दुवैतर्फ दशगजा ९ दशमलव १ खाली हुनुपर्ने हो तर निर्माण भइरहेको ठाउँ करिब ६ दशमलव १ भित्रै परेको छ । नेपालभारत संयुक्त सीमा सर्वे टोलीले सर्वे गरेपछि उक्त निर्माण कार्य दशगजामै परेको पाइएको छ,सशस्त्र प्रहरी सिरहाका प्रमुख एसपी प्रविण कडेँलले भने,विवादको अन्तिम निर्क्यौल नभएसम्मको लागि काम स्थगित गरेको छ । दुवै देशको सीमा सर्वे टोलीले प्रतिवेदन दिएपछि थप स्पष्ट हुने उनले बताए । एक हप्ता अगाडिदेखि भारतीय भन्सार कार्यलयले स्वागतद्वार निर्माण गर्न थालेको थियो । स्थानीयले विरोध गरेपछि प्रशासनले चासो देखाएको थियो । त्यसपछि प्रमुख जिल्ला अधिकारी गोपालकुमार अधिकारीले नापी विभागका निर्देशकलाई जानकारी गराइ सर्वे टोली मगाइएको थियो ।"
"पाँच अर्ब खर्चियो, बल्ल १० हजार घर","ललितपुर : भूकम्प आउनुपूर्व हेटौंडाका धनप्रसाद तिमल्सिना ढोलाहिटी हाइटमा एक जना महत थरका व्यक्तिको घरमा भाडामा बस्थे। तर, भूकम्पपछि उनले बस्ने ठाउँ पाएनन्। लामो समय खुला ठाउँमा पाल टाँगेर बसे। भाग्यवश एउटा खाली जग्गा भेटे र भाडामा लिए। वर्षको २० हजार तिर्ने सर्त थियो। पाँच वर्षका लागि कागज गरेर भाडामा लिए। जस्ताले बेरेर एउटा टहरा बनाए। पाँच वर्षका लागि भाडामा लिएका थिए। चार वर्ष भइसक्यो। बिहीबार बिहानको झरीमा उनको टहरामा एकोहोरो टोलाइरहेको भेटिए। पेन्टिङ गर्ने काम गर्दै आएका उनी झरीले काममा जान सकेका थिएनन्। श्रीमती, एक छोरा र छोरीका साथ बस्दै आएका उनले भूकम्पपछि भाडामा बस्नेहरूलाई झनै समस्यामा पारेको बताए। बस्दै आएको घर भत्किएपछि उनले कोठा पाएनन्। ०६० सालमा लालबकैया४ (हालको गाउँपालिका) मा आएको बाढीले उठिबास गरिदिएपछि काठमाडौंमा बस्न बाध्य भएको जनाए। तर, उनी बस्दै आएको घर बन्न सकेन। तिमल्सिनाले भने, जाडो होस या गर्मी, टहरामा बसिरहन मन छैन। भाडामा बस्ने मात्र हैन, जग्गा हुनेले समेत आफ्ना घर बनाउन सकेका छैनन्। हालसम्म ललितपुरले लगभग पाँच अर्ब रुपैयाँ खर्च गरिसकेको छ। निजी आवास निर्माणका लागि मात्र। जिल्ला आयोजना कार्यान्वयन इकाइ ललितपुरका अनुगमन तथा मूल्यांकन विज्ञ यमनाथ गिरीका अनुसार चार वर्षको अवधिमा चार अर्ब ९६ करोड ३५ लाख रुपैयाँ खर्च भइसकेको हो। करिब पाँच अर्ब रुपैयाँ सकिँदा १० हजार एक सय २३ घर मात्र बनेका छन्। गिरीका अनुसार ललितपुरमा २८ हजार ४ सय ८२ लाभग्राही थिए। त्यसमध्ये २५ हजार दुई सय ४२ ले पुनर्निर्माण प्राधिकरणसँग सम्झौता गरे। तर, २५ हजार एक सय ८८ ले मात्र पहिलो किस्ता लिएका थिए। सरकारले तोकेको मापदण्डका कारण दोस्रो किस्ता लिनेको संख्या १२ हजार ३ सय ३२ मात्र पुग्यो। १० हजार १ सय २३ ले तेस्रो किस्ता लिए। यसै संख्यालाई घर निर्माण भएको संख्या मानिएको उनले बताए। पालिकाको तथ्यांक हेर्दा ललितपुरमा गाउँपालिका अग्रपंक्तिमा छन्। बागमती गाउँपालिकामा ६८ प्रतिशत, कोन्जोस्योममा ६६, महांकालमा ६६, गोदावरी नगरपालिकामा २९, महालक्ष्मी नगरपालिकाले २८ र ललितपुर महानगरपालिकामा १४ प्रतिशत पुनर्निर्माण गरेको छ। ललितपुरका भित्री बस्तीमा बुङगमती, खोकना, हरिसिद्धि, सुनाकोठी पाटनजस्ता ठाउँमा निजी आवास निर्माणका लागि समस्या भएको हो। सहरी इलाकाबाहिर तीव्र पुनर्निर्माण भएको प्राधिकरणको भनाइ छ। पुनर्निर्माण प्राधिकरणका कार्यकारी सदस्य चन्द्रबहादुर श्रेष्ठका अनुसार सहरी क्षेत्रमा २३ प्रतिशत पुनर्निर्माण भएका छन् भने बाहिरी क्षेत्रमा ६८ प्रतिशत काम भइसकेको छ। मूल्यांकनविद् गिरीका अनुसार महानगरको २१ वडा, खोकनामा सबैभन्दा कम प्रगति भएको छ। वडाध्यक्ष रवीन्द्र महर्जन खोकनावासीको लालपुर्जा नहुँदा समस्या भएको बताउँछन्। केही दिनपहिले पुनर्निर्माण प्राधिकरणमा करिब ३ सय जनाको अभिलेखीकरण गर्न पठाइसकेको छु, उनले भने, दुई सयजति घर बनिसकेका छन्। महर्जनले खोकनामा मात्र आठ सयभन्दा धेरै घर भत्किएको बताए। अन्यत्र स्थानान्तरण, नक्सा पास, लालपुर्जा नहुनु तथा अभिलेखीकरण गरेर मात्र घर बनाउन अनुमति पाउनेलगायत समस्याले आवास निर्माण प्रक्रिया लम्बिएको प्राधिकरणको बुझाइ छ। प्राधिकरणले असारसम्म काम सम्पन्न गर्ने लक्ष्य लिए पनि निर्माण क्रममा चुनौती रहेको स्विकारेको छ।"
जीप दुर्घटनामा दुई घाइते,दार्चुला : खलंगादल्लेख सडक खण्डमा जीप दुर्घटना हुदाँ दुई जना घाइते भएका छन्। शनिबार नौगाड गाउँपालिकाको दल्लेखबाट सदरमुकाम खलंगा आउँदै गरेको से १ ज २८८ नम्बरको जीप महाकाली नगरपालिका२ जोली भन्ने क्षेत्र नजिकै दुर्घटना भएको हो। घाइते हुनेमा जीप चालक राजकुमार जोशी र महाकाली नगरपालिका बाँजका पदम सिँह महर रहेका छन्। घाइतेको जिल्ला अस्पताल दार्चुलामा उपचार भइरहेको छ।
मोटरसाइकल दुर्घटनामा भीमेश्वर नगरपालिकाका प्राविधिकको मृत्यु,"दोलखा : भीमेश्वर नगरपालिका१, सुष्पाक्षमावतीमा मोटरसाइकल दुर्घटना हुँदा एक जनाको मृत्यु भएको छ। शनिबार बिहान भीमेश्वर नगरपालिकाका सबओेभरसियर २८ वर्षीय मदन थामीको मृत्यु भएको दोलखाका प्रहरी प्रवक्ता एवम् प्रहरी निरीक्षक रेशम बोहराले जानकारी दिए। बिहान पौने १ बजे क्षमावतीबाट कुथलीतर्फ आउँदै गरेको प्रदेश नं३ ०२००३ प ७१३३ नम्बरको मोटरसाइकल अचानक सडकको भित्तामा ठोक्किएर दुर्घटना भएको प्रहरीले जनाएको छ। टाउकोमा गम्भीर चोट लागेको थामीको उपचारको क्रममा प्राथमिक स्वास्थ्य केन्द्र चरिकोटमा करिब २ बजे मृत्यु भएको प्रहरी निरीक्षक बोहराले बताए। मृतकको शव प्राथमिक स्वास्थ्य केन्द्रको शव गृहमा राखिएको छ। घटनाबारे थप अनुसन्धान भइरहेको प्रहरीले जनाएको छ।"
बालबालिकासम्बन्धी ऐन ल्याइने,"काठमाडौं : महिला, बालबालिका तथा ज्येष्ठ नागरिकमन्त्री पार्वत गुरुङले बालबालिकासम्बन्धी ऐन छिट्टै ल्याउने घोषणा गरेका छन्। उनले बालबालिकालाई सडकमा जानै नदिने गरी ऐन ल्याउन थालिएको बताए। बालबालिकालाई सडकमा जान बाध्य हुने अवस्था आउन नदिनेगरी सोसम्बन्धी ऐन संशोधनको कामलाई अगाडि बढाइएको छ, शांकरी विद्यालयद्वारा शनिबार काठमाडौंमा आयोजित कार्यक्रममा उनले भने, सरकारले सडकमा बालबालिका आउन नदिने गरी अभियान नै सञ्चालन गरिरहेका छौं। उनले निजी क्षेत्रले गुणस्तरीय शिक्षाका लागि गरेको लगानी उल्लेखनीय रहेको बताए।"
चिनियाँ रेलका लागि नेपाली दक्ष जनशक्तिको तयारी,"बेइजिङ : नेपालचीनबीच रेल सञ्चालनका लागि दक्ष जनशक्ति विकास गर्ने सम्बधमा चीनको प्राचीन राजधानी शहर सिआनमा सम्झौता भएको छ। सम्झौता अनुसार, यो वर्ष दसजना नेपाली विद्यार्थीलाई रेल सञ्चालनसम्बन्धी प्राविधिक ज्ञान तथा सीप विकास तालिम दिइने छ। चीनको सिआन शहरमा शुक्रबार सिआन रेल्वे कलेज र बुटवल उपमहानगरपालिकाबीच यस्तो सम्झौता भएको हो। बुटवल उपमहानगरपालिकाका उपमेयर गोमा देवी आचार्य र सिआन रेल्वे कलेजकातर्फबाट उप डीन चाओ लिउचेले सम्झौतामा हस्ताक्षर गरे। रेलसम्बन्धमा आवश्यकता अनुरूप दक्ष जनशक्ति निर्माणका लागि भविष्यमा संख्या बढाउन सकिने पनि बताइएको छ। गत असोजमा चिनियाँ राष्ट्राध्यक्षको नेपालको राजकीय भ्रमण क्रममा बुटवल उपमहानगरपालिका र सिआन शहरबीच भगिनीसम्बन्ध स्थापना भएको थियो। सम्झौतासँगै बहुप्रतिक्षित केरूङकाठमाडौं रेलमार्गको निर्माण अझै सुनिश्चित हुने देखिन्छ। सिआन रल्वे कलेजबाट उत्पादित दक्ष जनशक्तिले चीनको रेल सञ्चालनमा ६० प्रतिशत हिस्सा ओगटेको बताइन्छ। सम्झौताबाट रेल सञ्चालनका लागि आवश्यक चालक, सहचालक तथा रेल र रेलमार्ग मर्मत कर्मचारी उत्पादन हुनेछन्। रेलसम्बन्धी विशेष तालिम विषय अनुसार दुईदेखि चार वर्षको हुनेछ। ट्रान्स हिमालयन फ्रेण्डसिप सोसाइटीका अध्यक्ष डाराजिव झाका अनुसार केरूङबाट काठमाडौंसम्मको चिनियाँ रेल सन् २०२६ सम्ममा काठमाडौंमा आइपुग्ने छ। अध्ययन प्रतिवेदनले भने काम सुरु भएदेखि तयार हुन नौ वर्ष लाग्ने देखाएको छ। डाझा भन्छन्, काम सुरु नै भएन भने त अर्कै कुरा हो तर सुरु भएको ६ वर्ष भित्रमा रेल गुड्ने छ। उनी ठोकुवा गर्छन्, रेल मात्र गएर भएन नेपालमै अबको पाँच वर्षमा आवश्यक दक्ष जनशक्ति तयार गर्नुपर्छ। त्यही भएर यो सम्झौता आवश्यक थियो। सम्झौता उनैको ट्रान्स हिमालयन फ्रेण्डसिप सोसाइटीको सक्रियतामा भएको हो। यसै संस्थामार्फत चालु सेमेस्टरदेखि सियान युनिभर्सिटीमा २० जना आर्थिकस्थिति कमजोर भएका नेपाली विद्यार्थीलाई छात्रवृत्तिको व्यवस्था मिलाइएको छ। हाल ती विद्यार्थी इञ्जिनियरिङ, वाणिज्यलगायतका विविध विषयमा स्नातक तहमा अध्ययनरत् छन्। हाल २१ जनाको टोली बिआरआईलगायत समसामयिक विषय तथा चिनियाँ विकाससम्बन्धमा जानकारीका साथै तालिमका लागि सिआनमा छन्। ट्रान्स हिमालयन फ्रेण्डसिप सोसाइटी तथा सिआन नगर सरकारको संयुक्त संयोजकत्वमा टोली एक साताका लागि चीन आएको हो।"
नेपालका जेलमा १२८३ विदेशी,"काठमाडौं : नेपालका ७४ वटा कारागारमा कूल कैदीबन्दीको संख्या २५ हजार ६ सय ७६ छ। जसमध्ये एक हजार दुई सय ८३ जना विदेशी नागरिक छन्। विदेशी नागरिक भने ३१ वटा कारागारमा राखिएका छन्। विदेशी कैदीबन्दीको संख्याअनुसार सबैभन्दा धेरै लागूऔषध कारोबारमा संलग्न देखिन्छन्। प्रहरी मुख्यालयका अनुसार कूल विदेशी कैदीबन्दीमध्ये एक हजार ४७ जना भारतीय नागरिक छन्। अधिकांश लागूऔषध ओसारपसार तथा बिक्रीवितरणमा संलग्न हुन्। भारतीयसँगै नेपाली कारागारमा भुटान, बंगलादेश, चीन, रोमानिया, जर्मन, पाकिस्तान, इटाली, अफ्रिका, नेदरल्याण्ड, नाइजेरिया, साइबेरिया, भियतनाम, जापान, अष्ट्रिया, फिलिपिन्स, मोजाम्बिक, अमेरिका, थाइल्याण्ड, पोल्याण्ड, ब्राजिल, क्यानडा, स्वीट्जरल्याण्ड, आइभोरीकोष्ट, तान्जेनिया, फ्रान्स, सेरालियोन, गिनिया, लाइबेरिया, गाम्बिया र इरानका छन्। प्रहरी केन्द्रीय प्रवक्ता प्रहरी नायब महानिरीक्षक (डीआईजी) शैलेश थापा क्षेत्रीका अनुसार हाल कारागारमा रहेका भारतीय नागरिक सुनतस्करी, अपहरण, लागूऔषध कारोबार, चोरी, डकैती, जबर्जस्तीकरणी लगायतका अभियोगमा छन्। भियतनाम, फिलिपिन्स, नाइजेरिया, जापान, थाइल्याण्ड, पोल्याण्डका कैदीबन्दी भने लागूऔषध ओसारपसारमा अभियोगमा जेल परेका कैदीबन्दी हुन्। क्षेत्रीका अनुसार जर्मन, क्यानडा, नेदरल्याण्ड, फ्रान्स र बेलायती नागरिक भने बालयौन दुराचारको अभियोगमा जेलमा छन्। मुख्यालयका अनुसार भुटानी नागरिक भने अवैध रूपमा नेपाल प्रवेश गरेको, सुनचाँदी तस्करी, डकैतीलगायत अभियोगमा जेलमा छन्। यसैगरी आइभेरीकोष्ट र ब्राजिलका नागरिक भने लागूऔषध कोकिन तस्करीको अभियोगमा जेलमा छन्। क्षेत्रीका अनुसार २०७५७६ को अपराध आँकडा हेर्दा नेपालमा हुने गरेका अधिकांश अपराधमा विदेशी नागरिक संलग्न रहेको देखिन्छ। कर्तव्य ज्यान, ज्यान मार्ने उद्योग, चोरी, संगठित तथा आर्थिक अपराध (जुवा, खोटाचलन, लागूऔषध, सरकारी छाप दस्तखत किर्ते, अपहरण, कालोबजारी, ठगी) र सामाजिक अपराध (नागरिकता, कुटपिट अंगभंग, धर्म परिवर्तन, सार्वजनिक शान्तिविरुद्ध, केही सार्वजनिक अपराध) मा विदेशी नागरिकको संलग्नता देखिन्छ। महिला तथा बालबालिकासम्बन्धी अपराध (मानव बेचबिखन, बहुविवाह, जबर्जस्तीकरणी, अप्राकृतिक मैथुन), सवारी ज्यान, बिष्फोटक पदार्थ, बैंकिङ कसुर र बालयौनदुर्व्यवहारमा विदेशी नागरिकको संलग्नता देखिन्छ। प्रहरीले यस आर्थिक वर्षमा कर्तव्य ज्यान मुद्दामा १२ जना, ज्यान मार्ने उद्योगमा २६ जना, गर्भपतनमा दुई जना, डाँकाचोरीमा एक सय एक, जुवामा १५, खोटाचलनमा सात, ठगीमा ५९, लागूऔषधमा एक सय ८०, कालोबजारीमा दुई, संगठित तथा आर्थिक अपराधमा संलग्न तीन सय पाँच जना, सामाजिक अपराधमा संलग्न तीन सय पाँच जना, महिला तथा बालबालिकासम्बन्धी अपराधमा ६७ जना, सवारीसम्बन्धी २९, विष्फोटक पदार्थमा तीन, बैंकिङ कसुरमा एक, बाल यौन दुराचारमा सात र विविध अपराधमा संलग्न दुई जनालाई पक्राउ गरिएको जानकारी प्रवक्ता क्षेत्रीले दिए। कारागार व्यवस्थापन विभागको तथ्यांक हेर्दा भारतपछि भुटानी ९३, बंगलादेशी २३, चीनका ३४, रोमानियाका दुई, जर्मनको एक, पाकिस्तानका ३२, इटलीका एक, अफ्रिकाका पाँच, नेदरल्याण्ड, गाम्बिया र इरानका एकएक, नाइजेरियाका आठ, लाइबेरिया दुई, भियतनामका दुई, जापानका दुई, सिरोलोनका तीन, अष्ट्रिया, फिलिपिन्स, मजोम्बिक, स्वीट्जरल्याण्ड, आइभोरिकोष्ट, गिनिया र मालिका एकएक, अमेरिकाका तीन, थाइल्याण्डका दुई, पोल्याण्डका दुई, तान्जेनियाका पाँच कैदीबन्दी छन्। भौगोलिक हिसाबमा तीनतिर भारत र एकतिर चीनले घेरिएका छौं। खुला सीमाले पनि अपराधी एकअर्को मुलुकमा छिर्छन्, उनले भने, नेपालमा अपराध गर्ने सम्बन्धित देशका नागरिकलाई कानुनी दायरमा ल्याएका छौं। उनका अनुसार विशेषगरी भारतीय अपराधीले नेपाली भूमि बढी प्रयोग गर्ने गरेको देखिन्छ। उनले विदेशी नागरिकले नेपाललाई अपराधको क्रिडास्थल बनाएको अर्थमा नबुझ्न आग्रह गरे। हाल जेलमा रहेका कैदीबन्दीमध्ये धेरै भारतीय नागरिक छन्। एक हजार दुई सय ५५ मध्ये एक हजार ४७ जना कैदीबन्दी भारतीय छन्। कुख्यात अपराधी शोभराज अन्तर्राष्ट्रिय अपराधीका रूपमा कुख्यात फ्रान्सेली नागरिक चाल्र्स गुरुमुख शोभराज अहिले केन्द्रीय कारागारमा छन्। कर्तव्य ज्यानसम्बन्धी मुद्दामा शोभराजले १५ वर्ष कैद भुक्तान गरिसकेका छन्। उनले २०३२ सालमा नेपाल आएका बेला अमेरिकी नागरिक कोन्नी जो र क्यानेडियन नागरिक लरेण्ट आरमन्टको हत्या गरेको अभियोगमा उनलाई सर्वश्वसहित जन्मकैदको सजाय भएको थियो। सर्वोच्चको अन्तिम फैसलाअनुसार २० वर्ष कैद भुक्तान गर्न उनले २०८० साल असोज १ गतेसम्म कारागारमै बस्नुपर्ने हुन्छ। बालयौनदुराचारी पिटर जोन ड्यालग्सिस युएनको विशिष्ट पदमा काम गरिसकेका क्यानेडियन नागरिक पिटर जनो ड्यालग्लिस पनि कारागारमा छन्। उनी २०७४ चैतमा मण्डन देउपुर काभ्रेबाट बाल यौन दुराचारीको आरोपमा समातिए। अहिले उनी काभ्रे जिल्ला अदालतको आदेशले पुर्पक्षका लागि थुनामा छन्। उनले बच्चालाई आ श्रय दिने नाममा काभ्रेमा घर बनाएर बसेका थिए। बच्चालाई अप्राकृतिक मैथुन गराएको आरोपमा पीडितका आफन्तले प्रहरीमा उजुरी दिएपछि केन्द्रीय अनुसन्धान ब्यूरोले पिटरलाई पक्राउ गरेको थियो। कोकिन किङ मरिना २०७१ चैतमा त्रिभुवन अन्तर्राष्ट्रिय विमानस्थलबाट पक्राउ परिन् मलेसियाली नागरिक मरिना विन्ति जमालुद्धिन। उनी एकैपटक ११ किलो कोकिनसहित पक्राउ परेकी हुन्। कोकिन बरामदको श्रृंखलामा एकैपटक धेरै मरिनाबाट बरामद भएको थियो। उनी अहिले केन्द्रीय कारागारमा छन्। ब्राजिलबाट पेरु हुँदै कोकिन बोकेर नेपाल आएका बेला उनलाई पक्राउ गरेको थियो।"

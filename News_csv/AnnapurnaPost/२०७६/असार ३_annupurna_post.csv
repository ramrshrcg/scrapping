शीर्षक,विवरण
प्रदेश सांसदलाई शुभलाभ,"संघीय सरकारको सिको गर्दै प्रदेश सरकारले पनि निर्वाचन क्षेत्र पूर्वाधार विकास कार्यक्रममा मनग्य रकम विनियोजन गरेका छन्। संघका सांसदले निर्वाचन क्षेत्रमा पूर्वाधार विकासका लागि प्रति निर्वाचन क्षेत्र ६ करोड रुपैयाँ पाए। प्रदेशका सांसदले प्रति निर्वाचन क्षेत्र ३ करोड रुपैयाँसम्म पाएका छन्। संघीय सरकारले यो कार्यक्रम रोकेको भए प्रदेशका सांसदलाई बजेटमा भाग खोज्न नैतिक बल हुने थिएन। तर अगुवाले नै बेथिति सिर्जना गरेपछि सबै तहतप्कामा त्यस्तो बेथिति फैलिनु स्वाभाविक हो। सांसदलाई यसरी बजेट दिन पैसा आउने त करदाताबाटै हो। योजनाबद्ध विकासको उपहास गर्दै सांसदलाई बजेट भ्रष्ट संस्कृतिको विकास संघीय संरचनाको मर्म र भावनाविपरीत हो। केन्द्र र प्रदेशका सांसदले यसरी बजेट खर्चेपछि प्रतिफल प्राप्त आयोजनामा रकम लगानीको अभाव हुनेछ। निर्वाचन प्रणालीमा विकृति भित्र्याउने, समानुपातिक र सर्वांगीण विकासलाई गलत अभ्यासको थालनीले हाम्रो संघीय प्रणालीलाई महँगो शासन व्यवस्था बनाउने निश्चय छ। आफ्ना कार्यकर्ता र आसेपासे भर्ती गर्न अनगिन्ती सरकारी संरचना निर्माण गर्ने होड चलेको छ, जसले साधारण खर्च चुलीमा पुर्याएको छ। बजेटमा खर्च कटौतीभन्दा अनावश्यक क्षेत्रमा लगानी जुन होड केन्द्रमा देखियो, त्यही प्रवृत्ति प्रदेशमा देखिएको छ। विधायकहरूको निर्वाचन क्षेत्र लक्ष्यित गरेर विकास योजना पार्ने चलन अठारौं शताब्दीको अन्त्यतिर अमेरिकामा पोर्कब्यारेल पोलिटिक्स को रूपमा व्याप्त थियो। उम्मेदवारहरूले आफ्नो चुनावी अभियानलाई सहयोग गर्नेहरूको पैसाले भोट किन्थे। कालान्तरमा राज्यस्रोतको दोहन गर्दै विधायकहरूले आफूलाई भोट प्राप्त गर्न सहयोगी हुने गरी विकास आयोजनाहरू आफ्ना क्षेत्रमा पार्न थाले। त्यही अभ्यास नेपालमा व्याप्त हुदै छ। यो घोषित रूपमा करदाताको पैसा दुरुपयोग भएको हो। सार्वजनिक वृत्तबाट आलोचना भए पनि सरकारले र विधायकहरू त्यो आलोचना सुन्न र सच्चिन तयार छैनन्। यस्ताखाले विकृति रोक्न नागरिकको दह्रो दबाब परेको देखिन्न। शान्तिवार्ता हुँदै अन्तरिक संविधान र संविधानसभा निर्वाचन सम्पन्न गर्नुपर्ने संक्रमणकालीन समयमा बिग्रेको बजेट अनुशासन अब परम्परा भएर बस्यो र संघीय गणतन्त्र नेपालमा यसले जरा गाडेको छ। यस्तो पोर्कब्यारेल विनियोजनले मुलुकको समानुपातिक र सर्वांगीण विकास गर्न सक्दैन। मुलुकका प्राथमिकता र समावेशी विकासको सिद्धान्तविपरीत विधायकले आफ्नो भोट बैंक रहेको क्षेत्रमा खर्च गर्छन्। करदाताले तिरेको कर रणनीतिक र प्राथमिकताप्राप्त विकास आयोजना सम्पन्न गर्न, व्यवसायको लागत घटाउन आवश्यक पूर्वाधार निर्माणमा खर्च गर्नुपर्ने हो। यसरी सांसदको भोट बैंक सुरक्षित गर्न बजेट बाँड्दा यसले करदातालाई तात्विक लाभ पुर्याउँदैन। व्यावसायिक क्रियाकलाप र आर्थिक गतिविधि विस्तार हुने गरी पूर्वाधार विकास गर्दा राज्यले प्राप्त गर्ने करको आधार र आकार वृद्धि हुने थियो। त्यसकारण करदाताको पैसाविना जवाफदेहिता जथाभावी खर्च गर्नु भ्रष्टाचारलाई बढावा दिनु र सुशासनलाई तिलाञ्जली दिनु हो। संघीय सरकार र प्रदेश सरकार सुशासनको मामलामा यहींदेखि चुकेका छन्। यसले सांसदहरूको भूमिका पनि खुम्च्याएको छ। कानुन, नीतिनियम बनाउने र सरकारको कामकारबाहीको अनुगमन गर्नुपर्ने विधायकहरू निर्वाचन क्षेत्र पूर्वाधार विकासका आयोजना कार्यान्वयन, ठेकेदारको छनोट र कमिसनमा अल्झिएका र भ्रष्टाचारमा मुछिएका थुप्रै उदाहरण छन्। निर्वाचन क्षेत्र विकास कार्यक्रमअन्तर्गत अहिलेसम्म रणनीतिक महत्र्वका कुनकुन कार्यक्रम कार्यान्वयन भए भनेर खोजी गर्ने हो भने यसरी विनियोजन भएका रकमको उपयोग या दुरुपयोग के भएको छ प्रस्ट हुन्छ। राजनीतिलाई व्यवसाय बनाउने र भ्रष्टाचार संस्थागत गर्ने संघदेखि प्रदेश सरकारसम्मको यो कदमको नागरिक समाजले भत्र्सना गर्नुपर्छ। संघ र तल्लो तहका सरकारले संस्थागत गर्दै लगेको करदाताको पैसाको दुरुपयोगलाई सम्मानित सर्वोच्च अदालतले चुनौती दिन जरुरी भइसकेको छ।"
"प्राणघातक डेंगुसँग यसरी भिड्दैछ धरान : ७६२ लाई डेंगु, ७२९ घर फर्किए","धरान : महामारीको रुपमा फैलिएको प्राणघातक रोग डेंगुबाट प्रभावित भएका धरानका ७२९ बिरामी उपचार पश्चात घर पर्किएका छन्। डेंगु रोग लागेका अन्य ३३ जनाको अस्पतामा उपचार भइरहेको छ। महिनादिनदेखि धरानमा फैलिएको डेंगुबाट हालसम्म ७६२ जनामा डेंगु रोग देखा परेको थियो। बीपी कोइराला स्वास्थ्य विज्ञान प्रतिष्ठानमा उपचार गर्न आएका ६६६ बिरामीमध्ये ६४९ जना उपचार पश्चात घर फर्किको सहायक निर्देशक विकास साहले जानकारी दिएका छन्। उनका अनुसार प्रतिष्ठानमा १७ जना डेंगु रोगका बिरामीको उपचार भैरहेको छ। वियपुर अस्पताल धरानमा ९६ जना डेंगु रोगका बिरामीहरुले उपचार गराएको निर्देशक प्रभाव खतिवडाले बताएका छन्। उनले अस्पतालमा १६ जना बिरामी उपचाररथ रहेको जानकारी दिए। प्रदेश १ सरकारले डेंगु रोगका बिरामीको उपचार निःशुल्क गर्ने घोषना गरी ८० लाख विनियोजन गरेको भएपनी बिरामीहरुले अस्पतालमा शुल्क तिरेरै उपचार गर्नु परेको गुणासो गरेका छन्। विजयपुर अस्पतालमा उपचार गराएका ९६ जना बिरामीले शुल्क तिरेरे उपचार गराउका हुन्। प्रतिष्ठान भर्ना भएका धेरै बिरामीले शुल्क तिरेरै उपचार गर्न परेको गुणासो गरे। धरान १५ का कुमार भारतीले प्रदेश सरकारले निशुल्क उपचार भनी प्रचार मात्र गरेको आरोप लगाएका छन्। उनले प्रतिष्ठनामा डेंगु बिरामीको निःशुल्क उपचार नभएको गुनासो गरे। सहायक निर्देशक डा साहले भने डेंगु लागेका बिरामीको मात्र निःशुल्क उपचार गर्ने व्यवस्था गरिएको बताए। प्रतिष्ठानले निःशुल्क उपचार गरिएका बिरामीको संख्या भने खुलाउन सकेको छैन। डेंगु नियन्त्रणका लागि खटिएका प्रतिष्ठानका डा विजय खनालले क्रमिक रुपमा डेंगु नियन्त्रण हुँदै आएको बताए। उनले प्रहरी, स्थानीय बासिन्दाको सहयोगकमा धरानका प्रत्येक घर, ग्यारेज, उद्योगधन्दा, कलकारखाना, होटल र पानी जमेका खुल्ला स्थानमा लामखुट्टे मार्ने काम भैरहेको बताए। इलाका प्रहरी कार्यालय धरानका डीएसपी ढुण्डिराज न्यौपानेले मंगलबार बिहानैदेखि प्रहरी परिचालन गरी लामखुट्टे मार्ने काम भैइरहेको बताए। प्रहरीले ग्यारेजमा जथाभावि रुपमा राखेका गाडीका टायर बरामद गरेको छ। टायर भित्र जमेको पानीमा लामखुट्टेले अण्डा पारी संक्रमित लामखुट्टेको उत्पत्ति भएका कारण ग्यारेजका सबै टायर बरामद गरिएको उनको भनाई छ। एडिज एजिप्टाई तथा एडिज अल्बो पिक्टस नामको पोथी लामखुट्टेको टोकाईबाट धरानमा डेंगु रोग फैलिएको हो। धरानबाट फैलिएको डेंगु रोगको प्रकोप सुनसरीको इटहरी, बराहषेत्र, रामधुनी र इनरुवामा समेत फैलिएको छ।"
समता अस्पतालमा आत्महत्या : सञ्चालकसहित तीन पक्राउ,"काठमाडौं : समता अस्पतालमा कार्यरत सरसफाइ कर्मचारी विमला तामाङले आत्महत्या गरेपछि सञ्चालक पक्राउ परेका छन्। प्रहरीले मंगलबार सञ्चालक कला सञ्जेलसहित तीन जनालाई पक्राउ गरेको हो। रामेछाप, दोरम्बाकी तामाङको शव झुण्डिएको अवस्थामा मंगलबार बिहान फेला परेको थियो। २७ वर्षीया तामाङ दुई महिनादेखि अस्पतालमा सरसफाइ सहयोगीका रुपमा कार्यरत थिइन्। महानगरी प्रहरी परिसर काठमाडौंका डीएसपी होबिन्द्र बोगटीका अनुसार तामाङको गोजीमा अस्पतालकी संचालक सञ्जेलसहित दुई कर्मचारीको नाम उल्लेखित कागजको टुक्रा फेला परेको छ। सोही आधारमा सञ्चालक सञ्जेलसहित तीन कर्मचारीलाई सोधपुछका लागि पक्राउ गरिएको डीएसपी बोगटीले बताए। पक्राउ परेकी सञ्जेलसहित तीन कर्मचारीलाई गौशाला प्रहरी वृत्तमा राखिएको छ।"
टिपरले ठक्कर दिँदा स्कुटर चालकको मृत्यु,भक्तपुर : अरनिको राजमार्गअन्तर्गत भक्तपुरको सूर्यविनायक नगरपालिका ९ नलिञ्चोक मंगलबार टिपरले ठक्कर दिँदा स्कुटर चालकको मृत्यु भएको छ। बा ४ ख ५६७१ नम्बरको टिपरले ठक्कर दिँदा घाइते भएका प्रदेश नं ३०२००३ प १२६६ नम्बरको स्कुटर चालक ३७ वर्षीय पदमबहादुर श्रेष्ठको मृत्यु भएको हो। मृतक श्रेष्ठ काभ्रेपलाञ्चोक पाँचखाल नपा ९ घर भई हाल भक्तपुरको सूर्यविनायक नपा ८ सिपाडोलमा बस्दै आएका थिए। महानगरीय प्रहरी परिसर भक्तपुरका अनुसार दुइटै सवारीसाधन भक्तपुरको जगातीबाट काभ्रेतर्फ जाँदै थिए। नलिञ्चोकको उकालो पुग्दा स्कुटरले टिपरलाई ओभरटेक गरेको थियो। सोही क्रममा स्कुटर टिपरको बायाँ साइडको चक्कामा ठक्कर खान गएको परिसरका प्रवक्ता प्रहरी नायव उपरीक्षक रेवतीरमण पोखरेलले जानकारी दिए। उनका अनुसार टिपरसँग ठक्कर खाएर लडेको स्कुटरका चालका श्रेष्ठलाई उपचारको लागि मध्यपुर अस्पताल लगिएको थियो। स्कुटरले सफल ओभरटेक गर्न नसक्दा घटना भएको देखिएको प्रहरीले जनाएको छ। प्रहरीले दुवै सवारीसाधन र टिपर चालक रामेछाप सुनपाती गाउँपालिका ३ घर भई हाल भक्तपुर नपा १ सल्लाघारी बस्ने २९ वर्षीय लोकबहादुर श्रेष्ठलाई नियन्त्रणमा लिएको छ। घटनास्थलमा महानगरीय प्रहरी वृत्त जगातीबाट प्रहरी टोली खटी गई आवश्यक अनुसन्धान कार्य अघि बढाइएको भक्तपुर प्रहरीले जनाएको छ।
बझाङ जीप दुर्घटना : श्रीमती जोगाए तर बाबुसहित परिवार गुमाए,"बझाङ : मष्टा गाउँपालिका १ का कलकबहादुर खड्काको घरमा छुट्टै तयारी थियो। जेठा छोरा सन्देशले तलकोटबाट दुलही ल्याएका थिए। मंगलबार हिन्दू परम्परा अनुसार छोराको विवाह गर्ने तयारी भइरहेको थियो। सोमबार श्रीमती जुनधारा, नव दुलही र जेठो छोरा, छोरी संगीता र कान्छो छोरासमेत दिनभर सदरमुकाममा किनमेल गरे। श्रीमति, ४२ वर्षका कलक, ३८ वर्षीया जुनधारा, १७ वर्षीय छोरा सन्देश, नयाँ दुलही, १५ वर्षकी छोरी संगीता खडका र १२ वर्षका कान्छा छोरा सरद सहित ६ जनाको परिवार मिलेर सोमबार दिनभरी किनमेल गरे। तर कलक बहादुरको परिवारको खुसी एकैछिनमा भताभुंग भयो। चैनपुर बजारबाट विवाहको सामान गरगहना किनेर, सेती पारीको डुंग्री भन्ने स्थानबाट जीपमा चढेका उनका परिवारका तीन जना सदस्य कलक बहादुर, उनकी पत्नी जुनधरा र कान्छा छोरा सरद खडकाको जीप दुर्घटनामा मृत्यु भयो। दाजुको जेठो छोरा भएकाले धुमधामसँग विवाह गर्ने सपना अधुरै रह्यो, कलक सहितका आफन्तको शव बुझ्न चैनपुर पुगेका उनका भाई शिवराज खडकाले भने। तीन कट्ठा चामलको भात पकाएर गाउँभरीमा आफन्तलाई भोज दिने योजना थियो। सोमबार दिउसो दुई बजेर ४५ मिनेटमा चैनपुर पारीको डुंग्री भन्ने स्थानबाट मष्टा गाउँपालिकाका लागि छुटेको से १ ज १०७२ नम्बरको बोलेरो जीप त्यहाँबाट हिँडेको एक घण्टामै मष्टा गाउँपालिकाको डौठी भन्ने स्थानमा भीरमा खसेपछि खड्का परिवारका तीन जना सदस्य सहित १० जनाको ज्यान गएको थियो। जीपमा ठाउँ नभएर पैदल हिँडेका कलकका जेठा छोरा सन्देश, भगाएर ल्याएकी युवती भने जीपमा ठाउँ नभएको भन्दै पैदल हिँडेकाले उनीहरू जोगिएका छन्। कलककी कान्छी छोरी संगीता खडका पनि गम्भीर घाइते छिन्। उनलाई उपचारका लागि हेलीकप्टरबाट काठमाडौं लगिएको छ। गाडीमा कोचाकोच थियो, १५ जना मान्छे बसिसकेका थिए, त्यसैमा चार पाँच कट्टा चामल, केही कट्टा सिमेन्ट पनि, मैले ओभरलोड भइसक्यो, जान्न भने, बाआमा भाई र बहिनीलाई बसाएर हामी दुबै जना पैदल गयौं दुर्घटना अघिको स्मरण गर्दै कलकका छोरा सन्देशले भने। उनले गाडीमा जाने नजाने बारे बुवासँग सामान्य विवाद समेत भएको बताए। मैले बुवा आमालाई पनि पैदल जाउँ, सामान मात्रै गाडीमा पठाउँ, ओभरलोड भइसक्यो भनेँ तर बुवाले मान्नु भएन, छिटो पुगिन्छ भन्नुभयो, हामी पैदल हिँड्यौ, बाटोमा फेरि त्यो जीपले हामीलाई छोप्यो, बुवाले फेरी जीपमा बस्न भन्दै रोक्नुभयो। मैले फेरि मानिनँ सन्देशले भने, केही पर त जीप भीरमा खस्यो। सन्देशको विवाह रोकिएको छ भने उनको परिवाका तीन सदस्य सहित एकै गाउँका आठ जनाको दुर्घटनामा मृत्यु भएकाले गाउँ नै शोकमग्न छ। सोही गाउँका २३ वर्षका हिक्मत खडका, ५९ वर्षिया धौली खडका, ६५ वर्षिया जुना खडका, भक्त द्वाल र २७ वर्षकी लक्ष्मी द्वालको मृत्यु पछि गाउँ नै शोकमा डुबेको हो। मंगलवार कोटदेवल गाउँभरीका मानिसहरू जिल्ला अस्पताल पुगेका छन्। धेरै जनाका आफन्तहरू कामका लागि भारतमा रहेकाले उनीहरू आएपछि बुधबार मात्रै शव आफन्तको जिल्मा लगाइने जिल्ला अस्पतालले जनाएको छ। चैनपुर छेउ भएर बग्ने सेती नदीमा रहेको काठेपुल बाढीले बगाएपछि उक्त जीप डुंग्रीबाट भातेखोला, कोटदेवल र मष्ट चल्ने गरेको स्थानीयले बताए। तल्लो गाउँको चालक भएकाले गाउलेले भन्ने बित्तिकै जीप गई हाल्थ्यो, लोकल भएकाले पनि कसलाई उत्रेर जा भन्ने ? मृतक चालकका बुवा सुरेन्द्रले भने। दुर्घटनामा चालक सुरेन्द्र थापाको पनि ज्यान गएको छ। बोलेरो जीपको यात्रु क्षमता पाँच जनाको मात्र भएकाले पनि बिमा दाबिमा समस्या देखिएको छ। चालक बाहेकका मृतक ९ जनाको परिवारले पाँच लाख रकम बराबरको तेस्रो पक्ष बिमा दाबी गरेका छन् भने बिमा कम्पनीले यात्रु क्षमता बाहेकेको बिमा दाबी गर्न नमिल्ने भनेपछि विवाद समेत भएको छ। बझाङ जिल्लामा यस्ता महेन्द्रा बलेरो जीप एकसय भन्दा बढी छन्। ती सबैले पछाडि सीट राखेर बढी यात्रु ओसार्दै आएका छन्।"
जीप खस्दा गाउँपालिका उपाध्यक्षसहित १० बेपत्ता,"सुर्खेत : कर्णाली नदीमा यात्रुवाहक जीप खस्दा कम्तीमा १० जना बेपत्ता भएका छन्। हुम्लाको खार्पुनाथ गाउँपालिकाबाट सदरमुकाम सिमकोटका लागि छुटेको लु१ज ७१६६ नम्बरको जीप मंगलबार याङ्चुबाट कर्णालीमा खस्दा सबै यात्रु बेपत्ता भएका छन्। जीप कच्ची सडकबाट करिब ३० मिटर तल नदीमा खसेको थियो। स्थानीय र आफन्तको सूचनाका आधारमा प्रहरीले जीपमा १० जना यात्रु चढेको बताएको छ। तर जीपमा अरू पनि यात्रु चढेको हुन सक्ने आशंका छ। जिल्ला प्रहरी कार्यालयका अनुसार मंगलबार दिनभर दुईवटा हेलिकोप्टर, सेना र प्रहरीले बेपत्ता जीप र यात्रुको खोजी गरेका थिए। तर जीप र यात्रुको अवस्था पत्ता लाग्न नसकेको सहायक प्रमुख जिल्ला अधिकारी महेशकुमार पोखरेलले बताए। दुर्घटनामा जिल्लाको खार्पुनाथ गाउँपालिका उपाध्यक्ष सिन्धु हमाल, चालक मणि शाही, स्थानीय चन्द्र हमाल, नैनसिंह भण्डारी, वसन्ती शाही, नन्ददेवी सिंह, कौरा दमाईं र उनका दुई वर्षका छोरा, गोकुल सुनार र काठमाडौं थानकोटका मिस्त्री राजु श्रेष्ठ बेपत्ता भएको प्रहरीले जनाएको छ। प्रहरी निरीक्षक राजेन्द्रबहादुर सिंहले भने, स्थानीयको सूचनाका आधारमा १० जना बेपत्ता भएको खुलेको छ। ग्रामीण सडक भएकाले त्योभन्दा बढी यात्रु चढेका हुन सक्छन्। गोताखोर नहुँदा खोजी कार्यमा समस्या भएको सहायक प्रमुख जिल्ला अधिकारी पोखरेलले बताए। उनका अनुसार उद्धार र खोजीका लागि सदरमुकामबाट प्रहरी र सेनाको टोली घटनास्थलतर्फ खटाइएको छ। कर्णाली नदीमा जीप खस्यो (अपडेट) कर्णालीमा जीप दुर्घटना : खार्पूनाथ गाउँपालिकाकी उपाध्यक्षसहितका यात्रु बेपत्ता कर्णाली नदीमा जीप खस्यो, सबै यात्रु बेपत्ता : उद्धार जारी कर्णालीमा जीप खस्दा बेपत्ता १० मध्ये ८ को नाम खुल्यो हेलिकोप्टरबाट पनि खोजी भयो, तर पत्ता लगाउन सकिएन, पोखरेलले भने,नदीको वेग धेरै छ, गोताखोर भएमा खोज्न सजिलो हुन्थ्यो। स्थानीयका अनुसार बेपत्ता जीप केही महिनाअघि मात्र हेलिकोप्टरमार्फत खार्पुनाथ लगिएको थियो। यो सडकमा सञ्चालन हुने यो एउटा मात्र जीप थियो। जीप स्थानीय चन्द्र हमालले चलाएका थिए। सिकारु चालक र कच्ची सडक भएकाले जीप दुर्घटनामा परेको आशंका गरिएको छ। दुर्घटनामा परेको जीप १६ सिट क्षमताको रहेको बताइएको छ। हुम्ला हालसम्म राष्ट्रिय सडक सञ्जालमा जोडिएको छैन। तर जिल्लाभित्र खनिएका कच्ची सडकमा साना जीप सञ्चालन हुने गरेका छन्। कच्ची सडक, सिकारु चालक र क्षमताभन्दा बढी यात्रु ओसार्दा दुर्घटनाको जोखिम बढ्दो छ। बुधबार बिहानै खोजी कार्य सुरु गरिने प्रहरीले जनाएको छ। स्थानीयले तत्काल गोताखोरमार्फत बेपत्ता आफन्तको खोजी गरिदिन माग गरेका छन्।"
प्रधानमन्त्री र मन्त्रीको वक्तव्यप्रति आपत्ति,"काठमाडौं : गुठी विधेयकविरुद्ध आन्दोलन गरिरहेका गुठीयार, सम्पदा अभियान्ता र संस्कृतिविदले प्रधानमन्त्री र मन्त्रीको वक्तव्यप्रति आपत्ति जनाएका छन्। प्रधानमन्त्रीको अभिव्यक्ति र मन्त्रीका प्रेस विज्ञप्तिप्रति विश्वस्त नभएको उनीहरुको भनाइ छ। उनीहरुले ४ गते गर्ने भनिएको विरोध सभालाई खबरदारी सभाको रुप जारी राख्ने बताएका छन्। सम्पदा बचाऊ अभियानका अध्यक्ष गणपतिलाल श्रेष्ठले स्वस्र्फूत रुपमा उठेको जनताको आन्दोलनलाई भ्रमपूर्ण भनेर अपमान गर्ने काम गरेको बताए। उनले थप आन्दोलन विषयमा तत्काल नै बैठक बसेर निर्णय गर्ने बताए। सम्पदा विद डा गोविन्द टण्डनले विधेयक फिर्ता लिने सकारात्मक भएको बताए।"
एक कोठामा सय विद्यार्थी,"गुलरिया : गुलरिया नगरपालिकाको शम्भुशरण माध्यमिक विद्यालय कक्षा ९ मा अध्ययनरत छात्रा लक्ष्मी यादव बेन्चमा बसेर शिक्षकले पढाएको सुन्दै थिईन्। ४० डिग्री तापक्रममा टिनले छाएको कक्षाकोठा बस्दा निकै उकुस मुकुस महशुस हुन्छ उनलाई। १ सय ४० जना विद्यार्थी कोचिएर बस्नुपर्ने बाध्यता छ। गर्मीले विद्यार्थी असिनपसिन हुन्छन। पढाएको सुन्ने भन्दा पनि कसरी बस्ने भन्ने चिन्ता छ, कक्षामा पढाएको समेत राम्ररी सुनिदैन, लक्ष्मीले भनिन्।। गर्मीको महिनाभर एउटै कक्षामा कोचिएर बस्नुपर्दा पढनै असहज हुने गरेको छ। कक्षाकोठामा तीनवटा पंखा छन तर दुई वटामात्रै चल्छन। विद्यार्थीले पटकपटक पंखा माग गरे पनि पुरा भएको छैन। पूर्वाधार अभाव भएको भन्दै एउटै कक्षाकोठामा सयभन्दा बढी विद्यार्थी राखिएका छन्। धेरै जना बस्न पनि गाह्रो हुने र पढाएको नबुझिने विद्यार्थी अमन यादवले बताए। उनले पढाइ सुरु भएको तीन महिना बिते पनि समूह विभाजन हुन नसकेको सुनाए। प्रधानाध्यापक प्रमोदकुमार तिमिल्सिनाले आर्थिक अवस्था कमजोर भएका कारण कक्षाकोठा बनाउन नसकिएको बताए। पंखा जडान गर्न नगरपालिकासंग सहयोग मागेका छौं उनले भने, शिक्षक दरबन्दी पनि नहुँदा समूहसमेत विभाजन गरिएको छैन। त्यहाँ ११ सय विद्यार्थी अध्ययनरत छन्। आर्थिक अवस्था कमजोर हुँदा आन्तरिक शिक्षकलाई पारि श्रमिक दिनसमेत समस्या हुन्छ। प्रत्येक महिना बजेट सार्वजनिक गर्ने नीति सुरु गरिएको छ। विद्यालयको आर्थिक स्रोत र विद्यार्थीको क्षमता वृद्धि गरेर प्राविधिक शिक्षा पढाउने योजना बनिरहेको विद्यालय ब्यवस्थापन समितिका अध्यक्ष हरिशचन्द्र यादवले बताए।"
पाँचथरमा युवतीको विभत्स हत्या,"पाँचथर : पाँचथरमा एक युवतीको विभत्स हत्या भएको छ। मंगलबार दिउँसो हिलिहाङ गाउँपालिका ६ रातमाटेमा २० वर्षीया युवती सुजाता तामाङको घाँटी रेटेर हत्या गरिएको अवस्थामा शव भेटिएको हो। गोपेटारस्थित एनएमबी माइक्रोफाइनान्समा कार्यरत सुजाताको शव हत्या गरेर भीरबाट लडाएको अवस्थामा स्थानीयले भेटेपछि प्रहरीलाई खबर गरेका थिए। माइक्रोफाइनान्सको ब्याज उठाउन गाउँ पुगेर फर्किदै गर्दा उनको हत्या भएको आशंका प्रहरीले गरेको छ। बाटोमा छाता, लेडिज ब्याग र भिरमा विभत्स अवस्थामा शव देखेपछि स्थानीयले प्रहरीलाई खबर गरेका थिए। स्थानीयले खबर गरे लगत्तै जोरपोखरी प्रहरी कार्यालयको टोली घटनास्थलमा पुगेको थियो। अहिले जिल्ला प्रहरी कार्यालय पाँचथरबाट प्रहरी नायव उपरीक्षक (डीएसपी) नरेन्द्र कुँवर नेतृत्वको टोली पनि घट्नास्थल पुगेको छ। डीएसपी कुँवरका अनुसार घटनाको अनुसन्धान भइरहेको छ। फाइनान्सको लगानीको ब्याज उठाएर फर्किएकी तामाङको साथबाट नगद लुटिएको हुनसक्ने अनुमान गरिएको आशंका रहेको डीएसपी कुँवरले बताए। यसअघि वैशाख २९ गते हिलिहाङ ४ की १५ वर्षीया शीतल योङहाङको घाँटी रेटी हत्या भएको थियो।"
बझाङ जीप दुर्घटनाप्रति कांग्रेसको दुःख व्यक्त,काठमाडौं : बझाङको मष्टा गाउँपालिका १ मा सोमबार जीप दुर्घटना हुँदा ९ जनाको मृत्यु भएकोप्रति नेपाली कांग्रेसले दुःख व्यक्त गरेको छ। सोमबार बझाङको माष्ट गाउँपालिका १ मा से १ झ १०७२ नम्बरको जीप दुर्घटना हुँदा ९ जनाको मृत्यु भएको घटनाप्रति कांग्रेसका सभापति शेरबहादुर देउवा दुःख व्यक्त गरेका हुन्। ९ जनाको मृत्यु भएको खबर सार्वजनिक भएको करिब २४ घण्टापछि कांग्रेस सभापतिले दुःख व्यक्त गरेका हुन्। मुख्य सचिव कृष्णप्रसाद पौडेलले विज्ञप्ति सार्वजनिक गर्दै मृतकप्रति श्रद्धाञ्जलि र परिवारजनप्रति समवेदन प्रकट गरेका छन्। पौडेलले देउवाको तर्फबाट घाइतेको शीघ्र स्वास्थ्य लाभको कामना गरेका छन्। दुर्घटनाका ४ घाइतेको उपचार भइराखेको छ।
चार हजारले लिएनन् निजी आवास अनुदान,"भक्तपुर : २०७२ सालको भूकम्प प्रभावित भक्तपुरका चार हजार नौ जनाले अहिलेसम्म पहिलो किस्ता बुझेका छैनन्। सरकारले लाभग्राहीको सूचीमा राखेका उनीहरुले राष्ट्रिय पुनर्निर्माण प्राधिकरणसँग निजी आवास अनुदानको लागि सम्झौतासमेत नगरेका हुन्। राष्ट्रिय पुनर्निर्माण प्राधिकरण जिल्ला समन्वय समितिको सचिवालय भक्तपुरका अनुसार भक्तपुरमा २८ हजार चार सय १४ जना लाभग्राही रहेका छन्। जसमध्ये २४ हजार चार सय नौ जनाले मात्रै प्राधिकरणसँग सम्झौता गरेर पहिलो किस्ता बुझेको सचिवालयका प्रमुख ध्रुव गैंडाले जानकारी दिए। उनका अनुसार प्राधिकरणले निजी आवास अनुदानका लागि सम्झौता नगरेका लाभग्राहीलाई यहीं असार २१ गतेभित्र सम्झौता गर्न सूचित गरिसकेको छ। राष्ट्रिय पुनर्निर्माण प्राधिकरणले यहीं असार २१ गतेभित्र निजी आवास अनुदानको सम्झौता गरी असार मसान्तभित्र पहिलो किस्ता बुझ्न भनेको छ, प्रमुख गैंडाले भने, भक्तपुरमा चार हजार नौ लाभग्राहीले जेठसम्म निजी अनुदानको लागि सम्झौता गरेका छैनन्। असार २१ भित्र पनि नगरे लाभग्राही सूचीबाट हट्छ। भक्तपुरका चारवटा नपाका सम्पूर्ण वडा कार्यालयमार्फत् सम्झौता नगरेका लाभग्राहीलाई प्राधिकरणको सूचनाबारे जानकारी गराइएको उनको भनाइ थियो। सचिवालयको तथ्यांकअनुसार भक्तपुरका चार नपामध्ये सबैभन्दा बढी भक्तपुर नपाका दुई हजार ३५ लाभग्राहीले सम्झौता गरेका छैनन्। त्यस्तै चाँगुनारायण नपाका एक हजार दुई सय ५१, सूर्यविनायक नपाका चार सय ४६ र मध्यपुर थिमीका दुई सय ७३ जना सम्झौता गर्न आएका छैनन्। भक्तपुरका २८ हजार चार सय १४ लाभग्राहीमध्ये भक्तपुर नपामा सात हजार ६ सय ५६, चाँगुनारायण नपामा ११ हजार, सूर्यविनायकमा सात हजार चार सय २५ र मध्यपुर थिमीमा दुई हजार तीनसय ३३ जना रहेका छन्। दोस्रो किस्ता लिने ३३ प्रतिशतमात्रै त्यस्तै निजी आवास बनाउन प्राधिकरणसँग सम्झौता गरेका भक्तपुरका ३३ प्रतिशत लाभग्राहीले मात्रै दोस्रो किस्ता बुझेका छन्। पहिलो किस्तावापत पचास हजार रुपैयाँ बुझेका १६ हजार नौ लाभग्राहीले दोस्रो किस्ता बुझेका छैनन्। आठ हजार चार सय जनाले मात्रै दोस्रो किस्ता बुझेको प्रमुख गैंडा बताउँछन्। उनका अनुसार पहिलो किस्ता लिएर दोस्रो किस्ता लिन नआएका लाभग्राहीले घरै नबनाएको देखिएको छ। त्यसैले पहिलो किस्ता लिएकालाई समेत छिटोभन्दा छिटो घर निर्माण थालेर दोस्रो किस्ता लिन आउन सूचित गरिएको उनले जानकारी दिए। पहिलो किस्ता बुझेकाले पनि कि छिटो घर बनाउनुपर्यो कि रकम फिर्ता गर्नुपर्यो भनेर सूचित गरेका छौं, प्रमुख गैंडाले भने, पहिले २०७६ असारसम्म दोस्रो किस्ता बुझ्न भनेका थियौं तर अहिले छिटो दोस्रो किस्ता लिन भनेका छौं। प्राधिकरणकै म्याद सकिन लागेकाले निजी आवास निर्माण सम्झौताको समयावधि पनि सकिने लागेको उनको भनाइ थियो। चारजनाले फर्काए अनुदान प्राधिकरणसँग सम्झौता गरी पहिलो किस्तावापतको ५० हजार रुपैयाँ बुझेका चार जना लाभग्राहीले रकम फिर्ता गरेका छन्। उनीहरुले घर बनाउन नसकिने भएपछि अनुदान रकम फिर्ता गरेका हुन्। प्रमुख गैंडाका अनुसार प्राधिकरणसँग गरेको अनुदान सम्झौताको प्रति, सम्बन्धित वडा कार्यालयको सिफारिस, अनुदान रकम बैंकमा जम्मा गरेको सक्कल भौचर बुझाएर अनुदान रकम फिर्ता गर्न सकिन्छ। भक्तपुरका अनुदान रकम फिर्ता गर्न कोष तथा लेखा नियन्त्रण कार्यालय भक्तपुरले नेपाल इन्भेस्टमेन्ट बैंकमा खाता खोलेको छ।"
विकास निर्माणको विषयमा मेयर र वडाअध्यक्षको रस्साकस्सी,"दाङ : दाङको तुलसीपुर उपमहानगरपालिकाका नगर प्रमुख र वडा अध्यक्षबीच विवाद चुलिएको छ। विकास निर्माणको विषयलाई लिएर वडा अध्यक्ष र नगरप्रमुख बीचको विवाद सतहसम्म पुगेको हो। उपहानगरपालिका १३ का वडा अध्यक्ष डम्मरबहादुर न्यौपानेले वडाको बजेट खर्चमा नगर प्रमुखले बाधा पुर्याएको आरोप लगाएपछि तुलसीपुर उपमहानगरपालिकाका नगरप्रमुख घनश्याम पाण्डेले तल्लो स्तरको शब्द प्रयोग गर्दे प्रतिक्रिया दिएका छन्। वडा अध्यक्ष न्यौपानेले वडाको गौरवको योजना नगर प्रमुखले फिर्ता लिएको र अहिलेसम्म पनि योजना निर्माणमा प्रक्रिया नबढाएको आरोप लगाएका छन्। उनले वडाको बजेटबाट उपभोक्ता तथा श्रमदानसहित छुट्यायएको ३५ लाख ९४ हजार रुपैयाँका सडक योजना नगरप्रमुखकै कारण निर्माण हुन नसकेको भन्दै निर्माण प्रक्रिया बढाउन आग्रह गरेका थिए। रकम थप गर्छु भनै प्रमुखले रकम फिर्ता मागे। तर, न रकम थप गरे नत योजना पूरा गराए, अध्यक्ष न्यौपानेले भने, पटक पटक आग्रह गर्दा पनि काम भएन। अध्यक्ष न्यौपानेले नगर प्रमुख घनश्याम पाण्डे आफ्नो वडामा परेको वडा गौरवको योजनामा टेन्डर नै नखोलर बजेट फ्रिज गराउने रणनीतिमा रहेको आरोप लगाउदै सार्वजनिक गरेपछि अध्यक्ष मेयरसँग जुहारी चलेको हो। आर्थिक वर्ष २०७५०७६ को वडाले पाउनु पर्ने नगर सभाबाट पारित ३५ लाख बजेट नपाएको र नगरको जिम्मामा रहेको योजना कार्यान्वयनमा अहिलेसम्म मेयरकै कारण नगएको अध्यक्षको आरोप छ। पि वानमा परेको योजनामा नगरले बेवास्था गरेको न्यौपानेको आरोपमा नगर प्रमुख पाण्डेले फेसबुक स्टाटस हाल्दै तुच्छ शब्द प्रयोग गरेका छन्। त्यसपछि अन्य वडा अध्यक्ष्य चुनौती दिँदै नगर प्रमुखमाथि खनिका छन्। उता नगर प्रवक्ता र केही नगरका कर्मचारी मेयरको पक्षमा रहेर क्रियाप्रतिक्रिया दिन सुरु भएको छ। नगर प्रमुख पाण्डेले फेसबुकमा समयमै पहल नगरी असारे विकासका नाममा मुख मिठाउन नपाएकोमा र्याल चुहाउँदै भुक्न र त्यसमा मुख मिलाउनुको कुनै अर्थ छैन, लेखेका छन्। मेयरको यो स्टाटस आएपछि वडा नम्बर ५का अध्यक्षले त्यसको कडा प्रतिक्रिया दिँदै मुखमा आएको सबै कुरा नबोल्न र त्यसो हो भनेर बसेर बहस गर्न आग्रह गरेका छन्। वडा सदस्य सुवास डिसीले मेयरको अभिव्यक्ति आपत्तिजनक भएको भन्दै माफी माग्नु पर्ने बताएका छन्। त्यो योजनाका लागि स्टेटमेट समेत तयार भएको र बजेटको सुनिश्चत नभएका कारण योजना अघि बढाउन समस्या भएको नगर स्रोतले बताएको छ। यद्यपि नगर प्रमुखले वडा अध्यक्षले पहिले चासो नदिएको आरोप लगाएका थिए। नगर स्रोतका अनुसार कार्यपालिकामा समेत योजना सुनिश्तिको बहस चले पनि प्रक्रिया रोकिएको थियो। अहिले १३ जस्तै वडा नम्बर १९ को पनि गौरबको योजना अन्यौलमा परेको छ। उपमहानगरपालिकाले नै टेन्डर आह्वान गर्नुपर्ने नीति लिइएको भए पनि १३ नम्बर वडाको गौरबको योजनामा यो देखिएन। राप्ती राजमार्गदेखि पनालीबोटसम्म सडक कालोपत्रे तथा स्तरोन्तिको लागि छुट्याइएको ३५ लाख ९४ हजार रकम फ्रिज हुने अवस्थामा पुगेको छ। उनले नगरप्रमुखको झुक्याउने तथा गौरवको योजना नै गायव पार्ने कार्य गर्दा दुःख लागेको बताए। उक्त योजना नगरको रातो किताबमा उल्लेख छ। तुलसीपुर उपमहानगरपालिकाका नगर प्रमुख घनश्याम पाण्डेले असारे विकास गर्न पक्लेका त्यसो गर्न नपाएपछि विरोध र आरोपमा उत्रिएको बताएका छन्। पाण्डेले वडाको काम वडाले नै गर्र्नु पर्ने र समयमा स्टेटमेट समेत तपार नपारेर आफूलाई आरोप लगाएको बताए। उनले अर्को वर्ष त्यो रकम त्यही योजनामा खर्च गर्ने तयारी गरिएको बताए। तुलसीपुरमा विकास र व्यवहारको विषयलाई लिएर केही समय पहिले पनि वडा अध्यक्ष र नगरप्रमुखबीच विवाद भएको थियो। त्यति बेला १० वडा अध्यक्षले कार्यपालिका बैठकसमेत बहिष्कार गरेका थिए। केही दिनपछि मात्रै सहमति भएपछि कार्यपालिका बैठक सञ्चालन भएको थियो।"
पौडी खेल्ने क्रममा डुबेर तीनजनाको मृत्यु,"तौलिहवा : कपिलवस्तुको शिवराज नगरपालिका २ मा पौडी खेल्नेक्रममा तीनजनाको डुबेर मृत्यु भएको छ।मंगलबार दिउँसो पौडी खेल्ने क्रममा हल्लानगरस्थित सुरई नदीको रहमा डुबेर तीनजनाको मृत्यु भएको हो। मृत्यु हुनेमा बिजयनगर गाउँपालिकाका अन्दाजी १६१७ वर्षका आशिष भट्टराई, सोही ठाउँका १८ वर्षीय सुमित सुनार र सोही ठाउँकै १७ वर्षीय निरन्जन भुसाल रहेको जिल्ला प्रहरी कार्यालय कपिलवस्तुले जनाएको छ। उनीहरु पौडी खेल्नका लागि मंगलबार दिउँसो रहमा गएका थिए। दिउँसो तीन बजे घटना घटेको थाहा पाएपछि वडा प्रहरी कार्यालय कपिलवस्तुको टोली घटनास्थल पुगेपनि उनीहरुको मृत्यु भइसकेको प्रहरीले जनाएको छ। पौडी खेल्नका लागि चारजना गएपनि एकजना भने सकुशल रहेको प्रहरीको भनाई छ।"
जोमसोम बिमानस्थलको कालोपत्रे अन्तिम चरणमा,"मुस्ताङ : मुस्ताङ सदरमुकाम जोमसोम बिमानस्थल धावन मार्गको कालेपत्रेको काम अन्तिम चरणमा पुगेको बिमानस्थल सुधार आयोजनाले बताएको छ। आयोजना प्रमुख इन्जिनीयर कृष्णप्रसाद पौडेलका अनुसार बिमानस्थल कालेपत्रेको काम अन्तिम चरणमा पुगेको हो।धावन मार्ग कालोपत्रेका लागि करिब आधा दजर्न बढी मेसिन र दुई दर्जन मजदुरले धमाधम काम गरिरहेको इन्जिनीयर पौडेलको भनाइ छ। नेपाल नागरिक उड्यन प्राधिकरणको चालु आर्थिक वर्ष बिनियोजित बजेटमा बिमानस्थल सुधारका लागि ९ करोड १२ लाख ६८ हजार बिनियोजन भएको हो।बिमानस्थल स्तरोन्नतिको जिम्मा एपेक्स कन्ट्रक्सनले लिएको छ। बिमानस्थल सुधारअन्तर्गत नदी नियन्त्रण तटबन्ध, एप्रोज बिमान पार्किङ (टेक्सीवे ), रनवे ग्रेड कटिङ, पर्खालसहित तारबारको फिनिसिङ र रनवे दायाँबायाँ साइड डेन ढलको काम भइरहेको इन्जिनीयर पौडेलले जानकारी दिए। उनका अनुसार ८ सय १५ मिटर रनवेअन्तर्गत २ सय १५ मिटर हाइग्रेड रनवेलाई सम्याएर लेवल मिलाई नयाँ रन वे बनाएको जनाए।उनले रनवे कालोपत्रे अस्पाल प्रविधिबाट भइरहेको र सम्पूर्ण बिमानस्थल सुधारको औसत काम ८५ प्रतिशत सकिएको उल्लेख गरे।उनले रन वे कालोपत्रे सम्पन्नपछि रनवे मार्किङ हुने र तोकिएको समयभित्रै बिमानस्थल सञ्चालनमा आउने जानकारी दिए। जोमसोम बिमानस्थल रनवेको काम भइरहँदा पोखरा जोमसोम बिमानस्थलको हवाई सेवा प्रभावित भएको हो ।जोमसोम आउने बिमान १५ दिनका लागि बन्द गरिएपछि जोमसोम बजार सुनसान भएको छ।सधैंजसो बिहानतिर निक्कै गल्जार छाउने जोमसोममा अहिले पर्यटक देख्न समेत मुस्किल परेको हो।गत वर्ष यही समयमा ९ दिनको अवधिमा १ हजार ९ सय २५ विदेशी पर्यटक मुस्ताङ भित्रिएका थिए। बिमानस्थल बन्दपछिको ९ दिनमा सडकमार्गहुँदै ८ सय ८९ जना मात्र विदेशी पर्यटक मुस्ताङ आएको अन्नपूर्ण संरक्षणक्षेत्र आयोजना एक्यापका कार्यालय प्रमुख तुलसी दाहालले जानकारी दिए।गाडी चढेर मुस्ताङ आउनेमा अधिकांश भारतीय पर्यटक रहेको उनले बताए।"
कर्णाली नदीमा जीप खस्यो (अपडेट),सुर्खेत : कर्णाली नदीमा जीप खस्दा १५ जना बेपत्ता भएका छन्। हुम्लाको खार्पुनाथ गाउँपालिका हुँदै जिल्ला सदरमुकाम सिमकोटका लागि छुटेको जीप मंगलबार बिहान दुर्घटनामा परेको हो। लु १ ज ७१६६ नम्बरको जीप खार्पुनाथ गाउँपालिकास्थित यांचुमा दुर्घटनामा परेको जिल्ला प्रहरी कार्यालय हुम्लाले जनाएको छ। प्रहरीका अनुसार जीप कर्णाली नदीमा बेपत्ता भएको छ। हुम्लाका प्रहरी निरीक्षक राजेन्द्रबहादुर सिंहले जीपको खोजी भइरहेको जानकारी दिए। स्थानीयका अनुसार जीपमा १५ यात्रु सवार थिए। दुर्घटनास्थल सदरमुकामबाट टाढा भएकाले उद्धार र खोजीका लागि सदरमुकामबाट प्रहरी र सेनाको टोली खटाइएको छ। यस्तै वेपत्ता जीपको खोजीका लागि दुई हेलिकोप्टरसमेत परिचालन गरिएको प्रहरीले जानकारी दिएको छ। घटनाको थप विवरण आउन बाँकी छ।
"मध्यपश्चिमाञ्चल विश्वविद्यालयको स्थापना दिवसमा झडप : प्रहरी घाइते, विद्यार्थी नियन्त्रणमा",सुर्खेत : मध्यपश्चिमाञ्चल विश्वविद्यालय सुर्खेतको नवौं स्थापना दिवसको अवसरमा आयोजित कार्यक्रममा विद्यार्थी र प्रहरीबीच झडप भएको छ। झडपका क्रममा एक प्रहरी जवानसहित केही विद्यार्थी घाइते भएका छन्। स्थापना दिवसको अवसरमा विश्वविद्यालयले टिसर्ट लगाउने बहानमा निजी कलेजको विज्ञापन गरेको भन्दै विद्यार्थीले कार्यक्रम स्थलमै नाराबाजी र ढुंगामुडा गरेपछि झडप भएको हो। काठमाडौंको राजधानी मोडेल कलेज र जेभिएर इन्टरनेसन कलेजको विज्ञापन गरेको भन्दै विद्यार्थीले संयुक्त आन्दोलन गरेका हुन्। प्रहरीले विद्यार्थीको आन्दोलनलाई तितरबितर पार्न खोजेपछि झडप भएको थियो। जिल्ला प्रहरी कार्यालय सुर्खेतका प्रहरी प्रमुख वसन्त रजौरेका अनुसार झडपमा घाइते प्रहरी जवान सुरेन्द्र महतको प्रदेश अस्पताल सुर्खेतमा उपचार भइरहेको छ। आन्दोलनमा सहभागी दर्जन बढी विद्यार्थीलाई प्रहरीले नियन्त्रणमा लिएको छ। नियन्त्रणमा लिएका विद्यार्थीको परिचय भने खुलाइएको छैन। आन्दोलनरत विद्यार्थीले राजधानी कलेजले सौजन्य गरेको दुई बोरा टिर्सट नियन्त्रणमा लिएका छन्। अनेरास्ववियुका जिल्ला अध्यक्ष धुपेन्द्र शाहीका अनुसार कार्यक्रमस्थलमा विद्यार्थीको नाराबाजी जारी छ। आन्दोलनका कारण विश्वविधालयको वार्षिक उत्सब कार्यक्रम प्रभावित भएको छ। वार्षिक उत्सव कार्यक्रममा सहभागी हुन आएका भीआईपी र पदाधिकारी प्रहरीको सुरक्षामा छन्। कार्यक्रम भइरहेको सभाहलमा विद्यार्थीलाई प्रवेश निषेध गरिएको छ।
अज्ञात समूहद्वारा वडा कार्यालयमा आगजनी,"दाङ : सल्यान जिल्लाको छत्रेश्वरी गाउँपालिकाको वडा कार्यालयमा अज्ञात समूहले आगजनी गरेको छ। मुलखोलामा रहेको वडा कार्यायलयमा आगजनी गरिएको सल्यान प्रहरीले जनाएको छ। आगलागीका कारण ३ नम्बर वडा कार्यालय पूर्णरुपमा जलेर नष्ट भएको इलाका प्रहरी कार्यालय लुहामले बताएको छ। दुई वटा कोठामा रहेको वडा कार्यालयमा आगलागी हुँदा महत्वपूर्ण कागजात जलेर नष्ट भएको छ। कागजातसँगै ल्यापटप, कम्पुटर, फोटोकपी मेसिन, सोलार प्यानल, कुर्सी, कार्पेटजस्ता सामान जलेर नष्ट भएको वडाध्यक्ष राजबहादुर बुढाथोकीले जानकारी दिए। कार्यालयको प्रशासन कक्ष र प्राविधिक कक्ष दुवैमा रहेका सामान जलेर नष्ट भएका छन्। आगलागी भएको थाहा पाएपछि स्थानीय वासिन्दाले राति नै आगो निभाउने प्रयास गरेका थिए।आगलागी सोमबार राति भएको थियो।"
भैरहवा विमानस्थलबाट हतियारसहित भारतीय नागरिक पक्राउ,भैरहवा : प्रहरीले भैरहवास्थित गौतमबुद्ध विमानस्थलबाट हतियारसहित एक भारतीय नागरिकलाई पक्राउ गरेको छ। गौतमबुद्ध विमानस्थलबाट पोखरा जान बुद्ध एयरको टिकट काटेका भारतीय नागरिकको साथमा हतियार भेटिएपछि प्रहरीले नियन्त्रणमा लिएको हो। पक्राउ पर्नेमा भारत उत्तर प्रदेशको लखनउस्थित सिन्दु नगरका ५० वर्षीय उमेश शुक्ला रहेका छन्। विमानस्थलमा एक्सरे मेसिनमा चेक गर्दा मेड इन चेकोस्लोभाकिया लेखेको पेस्तोल र सोही पेस्तोलमा लाग्ने १६ राउन्ड (दुई म्याग्जीन) गोली फेला परेको हो। शुक्लामाथि अनुसन्धान भइरहेको जिल्ला प्रहरी कार्यालय रुपन्देहीका डीएसपी धर्मराजा भण्डारीले जानकारी दिए।
गुठी विधेयकविरुद्ध काभ्रेमा प्रदर्शन,"काभ्रे : नेपाल सरकारले ल्याउन लागेको गुठी विधेयक २०७५ को चौतर्फी विरोध भइरहेको बेला काभ्रेको बनेपामा पनि विरोध प्रदर्शन गरिएको छ। मंगलबार संघर्ष समिति काभ्रेको आयोजनामा गुठी विधेयक खारेजको माग गर्दै स्थानीय आन्दोलनमा उत्रिए। बनेपाको तीन दोवाटोबाट सुरु भएको र्याली बनेपा नगर परिक्रमा गरी बनेपाको चारदोबाटोमा कोणसभामा परिणत भएको छ । र्यालीमा सम्पदा तथा संस्कृति प्रेमी एक जुट हौं, गुठीलाई भूमिसँग तुलना नगर, गुठी हाम्रो पहिचान हो, झिगु म्हसिका झिगु संस्कृतिजस्ता प्ले कार्ड बोकेका स्थानीयले नारबाजीसहित नगर परिक्रम गरे।"
किशोरीको खोजीमा भारतीय प्रहरी अछाममा,"अछाम : भारतमा काम गर्दै आएका अछामका केशव टमटाले भारतीय किशोरीलाई विवाह गरी अछाम ल्याएपछि खोजीका लागि भारतीय प्रहरी अछाम आइपुगेको छ। भारतको छत्तिसगढ राज्यअन्तर्गत कोबरा जिल्लाकी किशोरीको खोजीमा भारतीय प्रहरी अफिसर अशोक पाण्डेको नेतृत्वमा सादा पोशाकमा ३ जना प्रहरीसहित ४ जनाको टोली अछाम पुगेको हो। आइतबार दिउँसो अछाम पुगेका भारतीय प्रहरीलाई अहिले जिल्ला प्रहरी कार्यालयमा राखिएको तर नियन्त्रणमा भने नलिइएको अछाम प्रहरीले जनाएको छ। भगाएर ल्याएकी किशोरी र युवालाई जिल्ला प्रहरी कार्यालयमै राखिएको जिल्ला प्रहरी कार्यालय अछामका निमित्त जिल्ला प्रहरी प्रमुख प्रहरी निरीक्षक कलेन्द्रबिक्रम शाहीले बताए। उनले भने, 'भारतीय प्रहरीलाई नियन्त्रणमा लिएको छैन, उहाँहरु हाम्रो सम्पर्कमा आउनु भएको हो।उहाँहरु जयगढ पुगेपछि गाउँ नगएर प्रहरीको सम्पर्कमा आउनु भएको हो।अहिले यस विषयमा छलफल भइरहेको छ।' सादा पोशाकमा रहेका भारतीय प्रहरी टोलीसँग हातहतियार भने नरहेको प्रहरी निरीक्षक शाहीले जनाए। अछामको बान्नीगढी जयगढ गाउँपालिका ६ का १९ वर्षीय दर्नाका टमटाले १६ वर्षीया काजोल राठोरलाई भगाएर दुई महिनाअघि अछाम ल्याएका थिए। ती किशोरीलाई लिन ३ जना प्रहरीसहित ४ जनाको टोली अछाम आइपुगेको गाउँपालिकाका उपाध्यक्ष लोकबहादुर साउँदले जानकारी दिए। भारतीय प्रहरी टमटाको घर पुगेर दुवैजनालाई भारत लैजान खोजेपछि स्थानीय प्रहरी र वडाध्यक्षको पहलमा मुद्दा न्यायिक समितिमा पुगेको उनले जानकारी दिए। उनले भने, 'यस विषयमा न्यायिक समितिमा छलफल पनि भयो, भारतीय प्रहरीले दुवैजनालाई लैजान खोजेका छन् तर हामीले लैजान दिएनौ, भारतीय प्रहरी र भागी विवाह गरेका दुवैजनालाई जिल्ला प्रहरी कार्यालयमा बुझाएका छौं। भारतीय प्रहरी टोलीसँग किशोरीकी आमाले दिएको उजुरी छ।' यसअघि पनी अछामको चौखुट्टेबाट हतियारसहित दुईजना भारतीय प्रहरी पक्राउ परेका थिए।"
अज्ञात रोगले रसुवामा कुखुरा मर्न थाले,"नुवाकोट : रसुवाको नौकुण्ड गाउँपालिका ५ स्थित भोर्लेमा अज्ञात रोगबाट कुखुरा मर्न थालेका छन्। कुखुरा मर्न थालेपछि रसुवाका किसान चिन्तित भएका छन्। किसानले पालेका स्थानीय जातको लोकल कुखुरा र ब्रोइलर कुखुरा अज्ञात रोगबाट मर्न थालेको भेटेरिनरी तथा पशु अस्पताल नुवाकोटका प्रमुख डा जगत सिम्खडाले जानकारी दिए। उनका अनुसार कुखुरामा पाउल पस नामक रोग लागेको अनुमान गरिएको छ।उनले स्थानीय तहमा रहेका पशु सेवा केन्द्रलाई उक्त रोगको समाधान गर्न निर्देशन दिएको समेत बताए। कुखुरा झोक्राउने सिंगान, र्याल बगाई एक दुई दिन भित्रमा मर्ने गरेको स्थानीयले बताए। दुई सातायता फैलिएको उक्त रोगले कुखुरा धमाधम मर्न थालेपछि किसानलाई लाखौंको घाटा व्यहोर्नु परेको छ। भेटेरिनरी तथा पशु अस्पताल नुवाकोटका प्रमुख डा जगत सिम्खडाले सो स्थानमा हालसम्म ५ सय कुखुरा मरिसकेको बताए । स्थानीयले भने हालसम्म ३ हजार बढी कुखुरा मरिसकेको बताएका छन्। धमाधम कुखुरा मर्न थालेपछि नौकुण्ड गाउँपालिकाको पशुसेवा शाखा र भोर्ले पशु सेवा कार्यालयले नमुना परीक्षणका लागि भेटेरिनरी तथा पशु अस्पताल नुवाकोट लगेको छ। त्यहाँ रोग पत्ता नलागेपछि थप परीक्षणका लागि पशु स्वास्थ्य निर्देशनालय त्रिपुरेश्वर लगिने बताइएको छ।"
कर्णालीमा जीप दुर्घटना : खार्पूनाथ गाउँपालिकाकी उपाध्यक्षसहितका यात्रु बेपत्ता,"काठमाडौं : हुम्लाको खार्पूनाथ गाउँपालिकामा दुर्घटना भएको जीपमा गाउँपालिकाका उपाध्यक्ष सिन्धु शाही हमालसहित उनका पारिवारिक सदस्यहरू रहेको खुलेको छ। खार्पूनाथ गाउँपालिकाका अध्यक्ष कर्णबहादुर रावलका अनुसार उक्त जिप हुम्लाको सिमिकोटबाट गाउँपालिका कार्यालय आउने क्रममा करिब साढे १२ बजे बाटोबाट कर्णालीमा खसेर दुर्घ टनामा परेको हो। 'उपाध्यक्ष ज्यू, उहाँको छोरा, भाइ, चालकसहित अरु कतिजना हुनुहुन्थ्यो थाहा भएन', अध्यक्ष रावलले भने, 'हामी अहिले प्रमुख जिल्ला अधिकारीमार्फत गोताखोर ल्याएर उद्दार गर्ने तयारीमा छौँ।' कर्णालीमा गाडी कहाँ छ भन्ने पनि नदेखिएको उनले सुनाए। कर्णाली नदीमा जीप खस्यो (अपडेट)"
लोकसेवाको फारम भर्ने म्याद थप,काठमाडौं : लोकसेवा आयोगले स्थानीय तहको विज्ञापनको दरखास्त दिने म्याद थप गरेको छ। अनलाइन प्रणालीबाट दरखास्त दिँदा कठिनाई उत्पन्न भएपछि लोकसेवाले दरखास्त दिने अन्तिम मिति थप गरेको हो। दरखास्त दिने अन्तिम मिति असार १० गते र १७ गतेसम्म दोब्बर दस्तुर तिरेर दरखास्त दिन सकिने छ। आवेदन दिनको संख्या अत्याधिक भएका कारण समय बढाइएको विज्ञप्तिमा उल्लेख छ । आयोगले जेठ १५ गते ९ हजार १६१ पदपूर्तिका लागि विज्ञापन खुलाएको थियो ।
"संखुवासभामा वर्षासँगै पहिरो, ठाउँठाउँमा सडक अवरुद्ध, एक घर पुरियो","खाँदबारी : संखुवासभाको विभिन्न स्थानमा अविरल वर्षासँगै आएको बाढीपहिरोका कारण करोडौंको क्षति भएको छ। अविरल वर्षासँगै आएको बाढीपहिरोले अरुण तेस्रो आयोजनासहितका विभिन्न स्थानमा क्षति पुर्याएको जिल्ला प्रहरी कार्यालय संखुवासभाले जनाएको छ। अरुण नदीमा आएको बाढीले मकालु गाउँपालिका ३ मा रहेको निर्माणाधिन अरुण तेस्रो जलविद्युत आयोजनाको ड्याम साइडमा क्षति पुर्याएको छ। बुमर मेसिन एकवटा, स्काइभेटर २ वटा, लोडर १ वटा, ट्याक्टर, कम्प्रेसर मेसिन, कङ्क्रिट पम्प, डिजी जेनेरेटरलगायतका दर्जनौं निर्माण सामाग्री बाढी पहिरोले पुरेको जिल्ला प्रहरी कार्यालय संखुवासभाका डीएसपी मीमबहादुर लामाले जानकारी दिए। त्यसैगरी, पहिरोले अरुण तेस्रोकै मकालु गाउँपालिका ५ को ड्याम साइडको कम्प्रेसर मेसिन, भल्भो मेसिन, गिटी फुटाउने मेसिन, मिक्चरलगायतका समानमा क्षति पुर्याएको जिल्ला प्रहरी कार्यालयले जनाएको छ। अविरल वर्षा र बाढीपहिरोका कारण अरुण तेस्रो आयोजनाको ड्यामसाइड क्षेत्रमा निर्माणकार्य समेत प्रभावित भएको छ। मकालु गाउँपालिका ३ नयाँबस्तीमा खाँदबारीकिमाथांका सडकखण्ड निर्माणमा प्रयोग भएको एउटा लोडर मेसिन सडकभन्दा ३० मिटर तल पुर्याएको छ। रौता कन्ट्रक्सनले सो सडकको स्तरउन्नतिको काम गरिरहेको छ। त्यसैगरी, खाँदबारी नगरपालिका १० चेवाबेसीमा निर्माणाधिन कात्तिके घाटको पक्की पुल निर्माणमा प्रयोग भएको मिक्चर, पानी तान्ने मेसिनलगायत निर्माण समाग्री बाढीले बगाएको छ। एक घर पुरियो मकालु गाउँपालिका ५ नुममा पहिरोले एक घर पुरेको छ। पहिरोले मकालु ५ का अजित राईको घर पुरेको जिल्ला प्रहरी कार्यालय संखुवासभामाले जनाएको छ। पहिरोले सोमबार साँझ ७ बजे राईको घर बगाएको जिल्ला प्रहरी कार्यालयले जनाएको छ। नुम बजार बस्ने राईको २ तले घरको माथिबाट आएको माटोको ढिस्कोले घर र घरसँगै रहेको भान्साघर र ट्वाइलेट समेत पुरिदिएको छ। विभिन्न स्थानमा सडक अवरुद्ध अविल वर्षासहित आएको बाढी पहिरोका कारण खाँदबारीकिमाथाङ्का सडकखण्डमा यातायत सञ्चालनमा अवरोध भएको छ। पहिरोका कारण खाँदबारीकिमाथाङ्का अन्र्तगत चिचिला गाउँपालिका ४, सुम्मा भिरदेखि कप्ताने भन्ने ठाउँसम्म करिब ३ किलोमिटर सडक बगाउँदा यातायत सञ्चानमा अवरुद्ध भएको जिल्ला प्रहरी कार्यालय संखुवासभाले जनाएको छ। सो सडक खण्डमा ठाउँठाउँमा वर्षाले सडकको माटो बगाउनका साथै ढिस्को खस्दा यातायत सञ्चालनमा असज भएको छ। त्यसबाहेक अन्य स्थानमा समेत सडक अवरुद्ध भएको छ। विभिन्न स्थानमा रुख ढलेर सडक अवरुद्ध गरेको छ।अवरुद्ध सडक खुलाउन पहल भइरहेको जिल्ला प्रहरी कार्यालयले जनाएको छ। वर्षाका कारण मकालु र भोटखोला क्षेत्रमा टेलिफोन सेवा समेत अवरुद्ध भएकाले क्षतिको पूर्णविवरण आउन भने बाँकी छ।"
कर्णालीमा जीप खस्दा बेपत्ता १० मध्ये ८ को नाम खुल्यो,"हुम्ला : हुम्लाको खार्पुनाथ ५ को यांचु कुनामा दुर्घटना भई कर्णाली नदीमा खसेको जीपमा १० जना सवार रहेको गाउँपालिका प्रशासनले जनाएको छ। सडकबाट २०० मिटर तल खसेर जीप कर्णालीमा बेपत्ता भएको हो। घटनास्थलमा रहेका खार्पुनाथ गाउँपालिकाका प्रमुख प्रशासकीय अधिकृत चन्द्रवीर शाहीका अनुसार दुर्घटनामा खार्पुनाथ गाउँपालिकाकी उपाध्यक्ष सिन्धु शाही हमाल, उनका भाई चन्द्र हमाल, गाडीका चालक मणि शाही, ढुकु भण्डारी नामले चिनने नैनसिंह भण्डारी, वसन्ती शाही, नन्ददेवी सिंह र गोकुल सुनार रहेको उनले पुष्टि गरे। यसैगरी खार्पुनाथ गाउँपालिका १ कि कौर कामी र उनका २ वर्षका छोरा समेत दुर्घटनामा बेपत्ता भएका छन्। दुर्घटनामा गाडीको वल्डिङ गर्न गएका एक जना मिस्त्री समेत परेका छन्। उनको नाम खुलेको छैन। लु १ ज ७१६६ नम्बरको जीप खार्पुनाथ गाउँपालिका ५ को बेडबिसौना र कैलेवालुको खण्डमा दुर्घटनामा परेको जिल्ला प्रहरी कार्यालय हुम्लाले जनाएको छ। प्रहरीका अनुसार जीप कर्णाली नदीमा बेपत्ता भएको छ। हुम्लाका प्रहरी निरीक्षक राजेन्द्रबहादुर सिंहले जीपको खोजी भइरहेको जानकारी दिए।"
लुगा सुकाउन छतमा गएकी किशोरीको खसेर मृत्यु,मलंगवा : घरको छतबाट खसेर सर्लाही सदरमुकाम मलङ्गवामा मंगलबार दिउँसो एक युवतीको ज्यान गएको छ। लुगा सुकाउने क्रममा घरको छतबाट खस्दा मलङ्गवा नगरपालिका ३ का राकेश गुप्ताकी १६ वर्षीया छोरी सपना गुप्ताको मृत्यु भएको जिल्ला प्रहरी कार्यालय सर्लाहीका प्रहरी नायव उपरीक्षक प्रतीतसिंह राठोरले जानकारी दिए। दुई तले घरको छतबाट खसेर गम्भीर घाइते बनेकी गुप्ताको सर्लाही अस्पताल मलंगवामा उपचारका क्रममा मृत्यु भएको प्रहरीले जनाएको छ। मृतक युवती माध्यमिक शिक्षा परीक्षा (एसईई) दिएर बसेका थिइन्।
"कर्णाली नदीमा जीप खस्यो, सबै यात्रु बेपत्ता : उद्धार जारी","सिमकोट : हुम्लाको खार्पुनाथा गाउँपालिका ५ को बेडबिसौना र कैलेवालु सडकखण्डमा बोलेरो जीप दुर्घटना भएको छ। मंगलबार जीप कर्णाली नदीमा बेपत्ता भएको याक्चु प्रहरीलाई उद्धृत गर्दै साहयक प्रमुख जिल्ला अधिकारी महेशकुमार पोखरेलले जानकारी दिए। उनका अनुसार सिमकोटदेखि खार्पुनाथ गाउँपालिकाको केन्द्र याँचुतर्फ जाँदै गरेको जीप कर्णाली नदीमा खसेको हो। जीपमा खार्पुनाथ गाउँपालिकाका उपाध्यक्ष सिन्धु शाहीसहित १६ जना सवार रहेको अनुमान गरिएको छ। जीपमा सवार सबैजना बेपत्ता भएका छन्। उद्धारकार्य जारी छ। कर्णाली नदीमा खसेको गाडीमा खार्पुनाथ गाउँपालिका उपाध्यक्ष सिन्धुसहित आठजना रहेको अनुमान गरिएको छ। घटनास्थलमा रहेका पत्रकार राजन रावतका अनुसार उपाध्यक्ष शाही, चन्द्र हमाल, चालक मणि शाही, वसन्ती शाही, नन्ददेवी सिंह र ढुकु भण्डारी खार्पुनाथ गाउँपालिकाका हुन्। जीपमा कति यात्रु थिए भन्ने यकिन हुन सकेको छैन। उद्धारका लागि सिम्रिक एयरको हेलिकप्टर खटिएको छ। यो समाचार तयार पार्दासम्म जीप र यात्रु भेटिएका छैनन्। कर्णाली नदीमा जीप खस्यो (अपडेट) कर्णालीमा जीप दुर्घटना : खार्पूनाथ गाउँपालिकाकी उपाध्यक्षसहितका यात्रु बेपत्ता"
'मुद्दा छिन्दा न्याय छिन्नु हुँदैन',"राजविराज : उच्च अदालत जनकपुर राजविराज इजलाशका वरिष्ठ न्यायाधीश तिलप्रसाद श्रेष्ठले मुद्दा छिन्दा न्याय छिन्न नहुने बताएका छन्। सप्तरी जिल्ला अदालत बार इकाइको पदस्थापन कार्यक्रममा बोल्दै श्रेष्ठले अदालतप्रतिको निष्ठा र विश्वास सबैभन्दा महत्वपूर्ण कुरा भएकाले मुद्दा छिन्दा न्याय छिन्न नहुने बताएका हुन्। 'मुद्दा फछ्र्यौट महत्वपूर्ण कुरा हो, तर सबैभन्दा महत्वपूर्ण कुरा न्याय हो,' उनले भने, 'छिटो गर्ने नाममा दगुर्न मिल्दैन तर मुद्दाको प्रक्रियाअनुसार लाग्ने समयभन्दा बढी अल्झाएर राख्न पनि हुँदैन।' बार र बेञ्च सहयात्री भएको बताउँदै उनले समान डुंगामा सवार भएकाले मिलेर हिँड्यौ भने चाँडै पारी पुग्न सकिने अन्यथा डुबिने पनि बताए। न्यायाधीश र कानुन व्यावसायीको भूमिका फरक भएपनि गन्तव्य एउटै भएकाले सहयात्री भएको उनको दावी छ। न्यायप्रतिको निष्ठा र अदालतको गरिमा कायम गर्न दुवै एकअर्काको परिपूरक बन्नुपर्ने बताउँदै न्यायाधीश श्रेष्ठले अदालतलाई न्यायको मन्दिर बनाउनुपर्ने बताए। 'अदालत कस्तो, राजविराजजस्तो' भन्ने उदाहरण बनाउन निश्चित लक्ष्यकासाथ सुधार भइरहेको जानकारी दिँदै न्यायाधीश श्रेष्ठले अदालतको सुधारको प्रक्रियामा पूर्णविराम नहुने बताए। निर्वाचनको एक महिनापछि अदालतमा आयोजित ११औं पदस्थापन समारोहमा निर्वाचित पदाधिकारीलाई निर्वाचन समितिका संयोजक दुर्गानन्द चौधरीले सपथ ग्रहण गराए। जिल्ला अदालतको प्रमुख न्यायाधीश हरिश्चन्द्र ढुंगानाले न्याय क्षेत्रलाई गरिमामय बनाउन सप्तरीका कानुन व्यवसायीको सक्रिय भूमिका रहेको बताए। समारोहमा प्रमुख जिल्ला अधिकारी सुरेन्द्र पौडेल, स्रेस्तेदार दिलकुमार बर्देवा, प्रहरी उपरिक्षक मनोजकुमार यादव, जिल्ला बार इकाईका निवर्तमान अध्यक्ष रामप्रसाद चौधरी, बरिष्ठ अधिवक्ता, जिल्ला न्यायाधीवक्ता, सह न्यायाधिवक्ता, सञ्चारकर्मी, कानुन व्यावसायी, लेखापढी व्यावसायीको सहभागीत थिए। दुई वर्षे कार्यकालका लागि गत जेठ ३ गते सम्पन्न निर्वाचनमा डोमन साह नेतृत्वको समितिको उपाध्यक्षमा महेन्द्रप्रसाद देव, सचिवमा ओमप्रकाश यादव, कोषाध्यक्षमा शंकरकुमार मिश्रा, सहसचिवमा रञ्जिता रिजाल तथा सदस्यमा सुरेशकुमार सिंह, ममता चौधरी, इन्द्रकान्त चौधरी, रामनरेश दास, शम्भुकुमार यादव र शिवनारायण यादव निर्वाचित भएका थिए। यस्तै केन्द्रीय पार्षदमा कमलकुमार यादव, केशरलाल खंग, कर्मचन्द चौधरी, उमेशनाथ शरण र बिरबहादुर कडारी निर्वाचित भएका थिए ।"
दुई इन्जिनियर ७० हजार घुससहित पक्राउ,काठमाडौं : भोजपुरको हतुवागढी गाउँपालिकाकार्यरत इन्जिनियर मिसुहाङ्ग किराँत र सवइन्जिनियर नइन्द्र पारोहाङ्ग राई घुस रकमसहित पक्राउ परेका छन्। अख्तियार दुरुपयोग अनुसन्धान आयोगको टोलीले ७० हजार घुससहित उनीहरुलाई नियन्त्रणमा लिएको हो। अख्तियारले इन्जिनियर मिसुहाङ्ग किराँतले ५० हजार र सवइन्जिनियर नइन्द्र पारोहाङ्ग राईले २० हजार घुस लिइरहेको अवस्थामा नियन्त्रणमा लिएएको हो। उनीहरुलाई कार्यालयबाटै नियन्त्रणमा लिई अनुसन्धान भइरहेको अख्तियारका प्रवक्ता प्रदीपकुमार कोइरालाले जानकारी दिए।
कैंची प्रहार गरी श्रीमतीको हत्या,काठमाडौं : दिपायल सिलगढी नगरपालिका ३ दिपायलका कृष्ण नेपालीले कैंची प्रहार गरी श्रीमतीको हत्या गरेका छन्। इलाका प्रहरी कार्यालय दिपायलका प्रमुख प्रहरी नायब निरीक्षक कमलापती पन्तले दिएको जानकारीअनुसार नेपालीले ४० वर्षीया मीना नेपालीलाई लुगा काट्ने कैंची प्रहार गरी हत्या गरेका हुन्। सोमबार राति घरायसी झगडा हुँदा कृष्णले श्रीमती मीनाको घाँटी र ढाडमा लुगा काट्ने कैंची प्रहार गरी हत्या गरेका हुन्। हत्या गर्ने कृष्ण नेपालीलाई पक्राउ गरी अनुसन्धान भइरहेको इलाका प्रहरी कार्यालय दिपायलले जनाएको छ।रासस
गुठी वैदिक साम्यवादको निशानी,"काठमाडौं : सत्तापक्षीय नेताले गुठीलाई सामन्तवादको अवशेष भनिरहेका बेला सम्पदाविद्ले भने यो साम्यवादको निशानी भएको बताएका छन् । गुठी सामन्तवादको अवशेष नभई वैदिक साम्यवादबाट जन्मिएको संस्कृतिविद् डा गोविन्द टन्डनको भनाइ छ । गुठी राज्यले दिएको होइन, दाताले सम्पदा, संस्कृति जोगाउन दिएको चिज हो, उनले भने, यो कुनै सामन्तवादको अवशेष होइन । साम्यवादबाट जन्मिएको हो । राष्ट्रको गौरवका रूपमा रहेको गुठीलाई सरकारले जोगाउनुपर्ने उनले बताए । सम्पदा राष्ट्रको गौरव हो । राष्ट्रको स्वतन्त्र अस्तित्वको पहिचान गराउने कुरा हो, उनले भने, यसलाई जोगाउनुपर्छ । यसमा खलल पुयाइयो भने संस्कृति लोप हुन्छ । यो जग्गाजमिन वा भोगको विषय मात्र होइन । कला, संस्कृति, परम्परा र धर्मको समग्र रूप हो । राष्ट्रको पहिचान हो । कानुन बनाएर गुठी मास्ने काममा सरकार लागेको उनको आरोप छ । देउता बोल्दैन, हामीले बोलिदिएको मात्रै हो, उनले भने । गुठीसम्बन्धी कानुनलाई एकीकरण र संशोधन गर्न बनेको विधेयक २०७५ को चर्को विरोध भइरहेको छ । विधेयकको दफा ५३ मा गुठीको जग्गा रैतानी नम्बरी कायम गरी व्यक्तिका नाममा लैजाने व्यवस्था प्रस्तावित छ । दफा ५६ मा गुठी अधीनस्थ जग्गाको मोहियानी हक कायम गरिने व्यवस्था छ । यसमै मोहीले आधा जग्गा प्राप्त गर्ने व्यवस्था बर्खिलाप मोहीले न्यूनतम मूल्यको २५ प्रतिशत तिरे सबै जग्गा व्यक्तिका नाममा कायम हुने व्यवस्थासमेत छ । विवादित विषयमा सरकार लचिलो भए पनि आन्दोलनकारी टसमस भएका छैनन् । सम्पदा बचाउ अभियानका संयोजक गणपतिलाल श्रेष्ठले विधेयक खारेज नभएसम्म आन्दोलन नरोकिने बताए । सरकार आन्दोलन भाँड्न प्रयासरत रहेकोतर्फ आफूहरू सचेत रहेको उनले सुनाए । भूमि र सभ्यताको कुरा छ, किसानको कुरा पनि सम्बोधन गर्नुपर्छ, उनले भने, पहिला विधेयक खारेज गरौं अनि अझ राम्रो कानुन बनाऔं । तीन करोड नेपालीको सभ्यताको रक्षा गरौं । विधेयक पक्षधरले थारूलाई भ्रममा पार्न खोजेको उनले बताए । गुठी संस्थानका अध्यक्ष मीनराज चौधरीले मस्यौदा गरेभन्दा फरक विधेयक आएको बताए । दफा ५३ र ५६ ले गुठीको अस्तिस्व समाप्त पार्ने दाबी उनले गरे । यो विधेयकले किसानको समस्या समाधान नहुने उनको जिकिर छ । संस्कृतिविद् टन्डनले काठमाडौं र बाहिरका गुठीको अवस्था फरक रहेको बताए । उनका अनुसार देशभर राज र निजी गरी दुई किसिमका गुठी छन् । राज नै अमानत र छुट गुठी छन् । उनले भने, दाताले जात्रा, मेला, पर्वपूजा सञ्चालन गर्न दिएको चलअचल सम्पत्ति गुठी हो । सभ्यता र संस्कारको संरक्षण गर्न पुर्खाले मठमन्दिर, धर्मशाला, पाटीपौवा, बाटोघाटो, हिटी, धारा, कुवा, स्थापना गर्न परोपकारी भावनाले जग्गाजमिन, सम्पत्ति छुट्याइदिएका थिए ।"
बाँसघारीमा वृद्धको शव फेला,मलंगवा : सर्लाहीको पूर्वी क्षेत्रमा पर्ने पर्सा गाउँपालिका ४ जिंगडवाको बाँसघारीमा वृद्धको शव फेला परेको छ। अन्दाजी ६५७० वर्षको जस्तो देखिने पुरुषको शव बाँसघारीमा फेला परेको जिल्ला प्रहरी कार्यालय सर्लाहीले जनाएको छ। शवको प्रकृति हेर्दा गर्मीले बेहोस भएर मृत्यु भएको हुनसक्ने जिल्ला प्रहरी कार्यालय सर्लाहीका प्रहरी नायव उपरीक्षक प्रतित सिंह राठोरले बताए। गर्मी छल्न छहारीमा बसेको समयमा बेहोस भएर मृत्यु भएको हुनसक्ने प्रारम्भिक अनुसन्धानबाट खुलेको प्रहरी नायव उपरीक्षक राठोरले जनाए। शवको पहिचान हुन सकेको छैन्।पोष्टमार्टमका लागि शव जिल्ला अस्पताल मलंगवामा ल्याइएको छ।
वडा वडामा हेलिप्याड,"बेनी : हिमाली जिल्ला म्याग्दीका विकट र दुर्गम बस्तीमा हेलिकप्टर अवतरण गर्न हेलिप्याड बनाइएको छ। जिल्लाका ६ वटा स्थानीय तहका ४५ मध्ये ३३ वडामा हेलिप्याड निर्माण भइसकेको जिल्ला विपद् व्यवस्थापन समितिले जनाएको छ। बाँकी वडामा पनि चालू आर्थिक वर्षभित्र नै हेलिप्याड बनाइसक्ने लक्ष्य छ। विपद् र आपतकालीन अवस्थामा उद्धार तथा राहतको कामलाई व्यवस्थित बनाउन गत मंसिर महिनादेखि एक वाड, एक हेलिप्याड अभियान सुरु गरिएको थियो। भौगोलिक रुपमा विकट, दुर्गम र सहज यातायात सुविधा नभएको बस्तीमा हेलिप्याड बनेको छ, प्रजिअ लीलाधर अधिकारीले भने, पहिरो, बाढी, कटान, आगलागीका साथै दुर्घटनाका घाइतेलाई हेलिकप्टर मार्फत तत्कालै अस्पताल पुर्याउन हेलिप्याड बनाएको हो। म्याग्दीमा संसारको सातौै अग्लो धौलागिरी (८१६७ मिटर) सहित अन्नपूर्ण, गुर्जा, पुथा लगायत पाँच वटा हिमाल छन्। हिमाल आरोहणका लागि आउने आरोहीहरु हिमआँधी, हिमपहिरो र अन्य दुर्घटनामा परेको अवस्थामा उद्धारलाई सहज बनाउन सहज हुने प्रजिअ अधिकारीले बताए। हेलिप्याडबाट आकस्मिक बिरामी, दुर्घटनाका घाइतेहरुलाई तत्कालै अस्पताल पुर्याएर उनीहरुको ज्यान बचाउन सकिने अपेक्षा छ। सडक सुविधा नपुगेको र सडक अवरुद्ध भएको अवस्थामा तत्काल खोज, उद्धारका लागि विकल्पको रुपमा हेलिकप्टरको प्रयोग हुन्छ। कतिपय ठाउँमा हेलिप्याड नहुँदा हेलिकप्टर अवतरण हुन नसकेर उद्धारको काम प्रभावित भएको विगतको अनुभव छ। स्वास्थ्य संस्थाको नजिकै, हेलिकप्टर सहज रुपमा अवतरण र उडान गर्न सक्ने प्राविधिक हिसाबले उपयुक्त स्थान छनोट गरेर सिफारिस गरेको ठाउँमा हेलिप्याड बनाइएको हो। स्थानीय तहका वडाले सिफारिस गरेको ठाउँमा शसस्त्र प्रहरीको गलेश्वरस्थित चण्डीका गणको गुल्म र नेपाली सेनाको टोली श्रीबक्स गुल्मको प्राविधिक टोलीले स्थलगत निरीक्षण गरेपछि हेलिप्याड बनाएका हुन्। ढलान गरेर एच आकार सहितको हेलिप्याड बनाएका हुन्। हेलिप्याड बनाउन भिरालो जमिन सम्माइएको छ। त्यहाँसम्म पुग्ने बाटो बनाइएको छ। धवलागिरी, मालिका र अन्नपूर्ण गाउँपालिकाको सबै वडामा हेलिप्याड निर्माण भइसकेको छ। धवलागिरीमा ७, मालिकामा ७ र अन्नपूर्णमा ७ वटा वडा छन्। ५ वटा वडा भएको मंगला गाउँपालिकामा तीन वटा र आठ वटा वडा रहेको रघुगंगामा छ वटा हेलिप्याड बनेका छन्। धवलागिरी गाउँपालिकाका अध्यक्ष थमसरा पुनले हेलिप्याड बनाउन ७ लाख रुपैंयाँ खर्च भएको बताइन्। दुर्गम क्षेत्र भएकाले अन्य ठाउँको तुलनामा ढुवानीका कारण बढी लगानी गर्नुपरेको हो उनले भनिन् हेलिप्याड बनाउन समुदायले जग्गा उपलब्ध गराएका छन्। बेनी नगरपालिकाको गलेश्वर र भकिम्लीको डोलेमा हेलीप्याड बनाइएको छ। अर्थुंगेको श्रीबक्स गुल्मीभित्र रातिको समयमा पनि हेलिकप्टर अवतरण गर्न सक्ने नाइटभिजन हेलिप्याड निर्माण भएको छ। यसैगरी पुलाचौरको धार्मिक स्थल जगन्नाथ मन्दिर परिसरमा स्थानीयको सक्रियतामा हेलिप्याड निर्माण भएको छ। बिरामीलाई हेलीकप्टरकै भर धवलागिरी गाउँपालिका१ गुर्जा र रघुगंगा गाउँपालिका८ कुइनेमंगले जस्ता दुर्गम बस्तीका बासिन्दाहरु आकस्मिक बिरामी पर्दा हेलिकप्टर मार्फत अस्पताल पुग्ने गरेका छन्। भौगोलिक विकटता, स्थानीय स्वास्थ्य संस्थामा भरपर्दो सेवा नपाउने र यातायात सुविधाको अभावका कारण हेलिकप्टर चार्टर गरेर पोखरा, काठमाडौंका अस्पतालमा पुग्नुपर्ने बाध्यता रहेको गुर्जाकी सीता छन्त्यालले बताइन्।"

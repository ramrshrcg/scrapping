शीर्षक,विवरण
गुठी जग्गामा सरकारी रबैया,"सरकारद्वारा प्रस्तावित विधेयकहरू एकपछि अर्को विवादित बन्ने शृंखलामा परेको छ, गुठीसम्बन्धी कानुनलाई एकीकरण र संशोधन गर्न बनेको विधेयक, २०७५ पछिल्लो उदाहरण हो । संसद्मा दर्ता भएको यो विधेयकमाथि राष्ट्रिय सभामा सैद्धान्तिक छलफल भइसकेको छ र सांसदहरूबाट असन्तुष्टि जाहेर पनि भएको छ । यसमा संशोधन पनि बाक्लै परेको छ र विधायन समितिमा दफावार हुन बाँकी छ । संसद्मा मात्र होइन कि बाहिर विधेयकमा प्रस्तावित मस्यौदाविरुद्ध आक्रोश पोखिने क्रम बढेको छ । विधेयकसँगै गुठी, गुठियार र सम्पदा जोगाउमा खटेकाहरूलाई आक्रोशित बनाएको छ । उनीहरूले सघन गृहकार्य नगरीकन हतारमा कानुन बनेको खण्डमा गुठी र सम्पदा प्रभावित धारणा पोख्दैछन् । सम्पदाविद्, संस्कृतिविद्, शिक्षाविद्लगायकत गुठीसँग सरोकार राख्नेहरूको माग छ, तत्काल विधेयक स्थगन गर्नुपर्छ । विधेयकमा प्रस्तावित प्रावधानले सम्पदा, संस्कृति नाश गर्ने उनीहरूको तर्क छ । यद्यपि सरकारले राजगुठी, सार्वजनिक र निजी गुठीलाई व्यवस्थित गरी सर्वसाधारणकै हित, जग्गाको संरक्षण, उपयोग, व्यवस्थापन गर्न का खातिर विधेयक ल्याउनु वाञ्छनीय भएको मान्यता अघि सारेको छ । गुठी भनेको देवीदेवताका पूजा, जात्रा चलाउनदेखि सामाजिक र सांस्कृतिक सम्पदालाई कालान्तरसम्म दीर्घ राख्न कसैले हक छाडेको सम्पत्ति हो । जग्गाको मूल्य अकासिँदै गएपछि लोभी आँखा तीव्र गढ्दै छन्, गुठी जग्गामाथि । हो, कुनै बेला जग्गाको खास मूल्य थिएन । तर यतिखेर हरेकतिर जग्गाको मूल्य अकासिने क्रमसँग त्यसमा रजाइँ गर्न ठूलै जमात उद्यत् छ । किनभने गुठीका जग्गा सहरका आकर्षक र त्यसमा पनि सम्पदा भएका क्षेत्र ठाउँमा छन् । गुठी जग्गा जोगाउने दायित्व बोकेकाहरू नै अतिक्रमण गर्न प्रोत्साहित गर्छन् । त्यहीकारण हो, प्रस्तावित विधेयकको मूलभूत उद्देश्य गुठी जग्गा व्यक्तिको दर्ता होस् भन्ने देखिन्छ । मोही कायम जग्गालाई सरकारी मूल्यको २५ प्रतिशत रकम तिरेमा व्यक्तिका नाममा दर्ता हुने प्रावधान विधेयकमा प्रस्ताव छ । अर्कोतिर कुनै निजी गुठीका दुईतिहाइ गुठियारले सार्वजनिक गुठीका रूपमा दर्ता गर्न सक्ने प्रस्ताव पनि छ । यो प्रावधानले निजी गुठी जग्गा पनि खेलबाडमा पर्न सक्ने खतरा देखा परेको छ । राजनीतिक वृत्त, कर्मचारीतन्त्र, जग्गा कारोबारमा संलग्न भएकाहरू अनेक दाउपेच मा छन्, आफ्नो स्वार्थपूर्तिका निम्ति । दाङमा स्वर्गद्वारी आ श्रमका नाममा मात्रै ११ सय बिघा जग्गा निजीमा दर्ता छ । यो जग्गा हडपिने हो कि भन्न आमआशंका छाएको छ । संविधानको मस्यौदा कोर्दा पनि गुठी जग्गाका विषयमा सकसपूर्ण बहस चलेको थियो । त्यतिखेर गुठी जग्गा जजसले उपभोग गर्दै आइरहेका छन्, उनैका नाममा दर्ता गरिनुपर्ने व्यवस्था संविधानमै राख्नुपर्ने दबाब एक पक्षबाट परेको थियो । गुठीको मूल्यमान्यतामा असर पार्न नहुने अडानबीच सहमति गुठीसम्बन्धी अन्य व्यवस्था संघीय कानुनबमोजिम हुनेछ भन्ने उल्लेख गरियो । संविधानमा गुठीको मूलभूत मान्यतामा प्रतिकूल असर नपर्ने गरी गुठी जग्गामा भोगाधिकार गरिरहेका किसान एवं गुठीको अधिकार सम्बन्धमा संघीय संसद्ले आवश्यक कानुन बनाउने छ उल्लेख छ । सरकारले राजगुठी सम्हाल्न नसकेको अवस्थामा निजीलाई सार्वजनिक गर्नुको औचित्य देखिन्न । पहिलो त, राजगुठीको व्यवस्थापन गर्नु सरकारको दायित्व हो । कागजमा गुठीको अथाह जग्गा देखिन्छ । तर, सतह जग्गाको हैसियत र त्यसको आम्दानी अत्यन्त न्यून छ । यही हविगत भइरहने हो वा बढ्ने हो भने भोलिका दिनमा मठमन्दिर, जात्रा, पर्व आदि सबै लोप हुँदै जानेमा दुईमत छैन । गुठीका जग्गा अधिकांशतः अतिक्रमणमा परेका छन् । राजगुठीको जग्गा हालको प्रचलित मूल्यअनुरूप तिनीहरूबाट देवस्व हिसाबकिताब उठाउनुपथ्र्याे, जग्गाजमिन उपभोग गरेवापतको मूल्य जसरी कर उठाउन सक्नुपथ्र्यो, त्यसमा गुठी संस्थान चुक्दै आएको छ । अर्थात्, गुठीका जग्गा र सम्पत्ति कौडीको भाउमा उपयोग भइरहेका छन् । त्यसमै व्यापक सुधार खोजिनुपथ्र्याे । उल्टो गुठीका जग्गा व्यक्तिका नाममा हक हस्तान्तरण गरेको खण्डमा मठमन्दिर, धार्मिकस्थलको व्यवस्थापन र जात्रा सञ्चालनमा पनि असर पर्न सक्ने त घामजस्तै छर्लंग छ । सरोकारवालाका माग, गुठीको मर्म र त्यसले पार्न सक्ने प्रभावबारे गहन अध्ययन गरेर मात्र यो विधेयक अघि बढाइनुपर्छ ।"
एम्बुलेन्स र शव वाहन वितरण,"दोलखाः संघीय सांसद जिपछिरिङ लामा शेर्पाले बुबाआमाको स्मृतिमा दोलखाका स्थानीय तहलाई चार एम्बुलेन्स र दुई शव वाहन वितरण गरेका छन्। सांसद लामाले बुबाआमाको नाममा स्थापना गरेको तेङिमादाडोमा लामा स्मृति प्रतिष्ठानमार्फत मंगलबार स्थानीय तहका नागरिकको स्वास्थ्यमा सहज पहुँच पुगोस भनेर एम्बुलेन्स र शव वाहन वितरण गरेका हुन्। जिरी नगरपालिकालाई एकथान एम्बुलेन्स र एकथान शव वाहन, भीमेश्वर नगरपालिकालाई एकथान शव वाहन वितरण गरेका छन्। यस्तै वैत्यश्वर, गौरीशंकर र शैलुङ गाउँपालिकालाई एकएक थान एम्बुलेन्स वितरण गरेका छन्। यसअघि लामाको जन्मस्थानसमेत रहेको जिरी नगरपालिका१ श्यामालाई पनि एकथान एम्बुलेन्स वितरण गरेका थिए। गौरीशंकर गाउँपालिका८ खारे, मेलुङ गाउँपालिका, तामाकेशी गाउँपालिका, विगु गाउँपालिका, कालिञ्चोक गाउँपालिकालाई एकएक थान एम्बुलेन्स वितरण गरिएको सांसद लामाले जानकारी दिए।"
२ लाख ७५ हजार घुससहित वडाध्यक्ष पक्राउ,हेटौंडा : अख्तियार दुरुपयोग अनुसन्धान आयोग हेटौंडा कार्यालयले घुस रकमसहित एक वडाध्यक्षलाई पक्राउ गरेको छ । बाराको महागढीमाई नगरपालिकमा६ का वडाध्यक्ष रामजी प्रसाद बराई २ लाख ७५ हजार घुस रकम सहित कलैया७ बाट पक्राउ परेका हुन् । विशेष सूचनाको आधारमा हेटौंडाबाट खटिएको टोलीले वडाको एक विद्यालयको कम्पाउण्ड बनाउन उपभोक्ता समितिसँग घुस लिँदै गर्दा अध्यक्ष बराईलाई मंगलबार पक्राउ गरेको अख्तियार कार्यालय हेटौंडाका प्रवक्ता देवकुमार राईले बताए । घुससहित बराईलाई पक्राउ गरी मंगलबार साँझ अनुसन्धानको लागि हेटौंडा ल्याइएको राईले जानकारी दिएका छन् ।
धरानमा डेंगुका बिरामी दुई सय पुगे,"धरानः धरान उपमहानगरपालिकामा डेंगु रोगका बिरामीको संख्या दुई सय पुगेको छ। समयमै नियन्त्रणमा सरकारले चासो नदेखाएपछि रोगले महामारीको रुप लिने खतरा बढेको भन्दै स्थानीय त्रसित बनेका छन्। पोथी लामखुट्टेको टोकाईबाट सर्ने प्राणघातक रोग डेंगु धरान उपमहानगरपालिका भर फैँलदा मेत सरकारले नियन्त्रण गर्न चासो दिएको छैन। धरान १५ का लोकेन्द्र खड्काले सरकारले धरानमा दुई सय डेंगु बिरामी भेटिँदा पनि प्रकोप नियन्त्रण गर्न चासो नदेखाएको भन्दै महामारीको रुप लिने खतरा बढेको बताए। धरानमा मंगलबारमात्र ३४ जना डेंगुका संक्रमित अस्पताल भर्ना भएका छन्। जसमध्ये ३२ जना बीपी कोइराला स्वास्थ विज्ञान प्रतिष्ठान र विजयपुर अस्पतालमा दुई जनाले उपचार गराइरहेका छन्। प्रतिष्ठानमा हालसम्म एक सय ७६ जना डेंगु रोगका बिरामीहरु उपचारका लागि भर्ना भएको सहायक निर्देशक डा विकास साहले जानकारी दिए। विजयपुर अस्पतालका व्यबस्थापक इन्दु योज्जनले २४ जना बिरामी आफ्नो अस्पतालमा रहेको बताए। धरान उपमहानगरपालिकाकी कार्यबाहक प्रमुख मञ्जु भण्डारीले उपमहानगरपालिकामा फगिङ मेशिन खरिद गरी औषधी पुर्याए पनि डेंगु नियन्त्रणमा कठिनाई भएको बताइन्। उनले बिरामीको उपचारका लागि बीपी प्रतिष्ठानमा निःशुल्क व्यवस्था मिलाइएको बताइन्। पोथी लामखुट्टेले पानीमा अण्डा पारेर बच्चा निकाल्ने बेलामा मान्छेलाई टोकेपछी डेंगुको फिवरका कारण बिरामी बनाउने गरेको प्रतिष्ठानका सहायक प्रवक्ता डा अशोक ऐरले बताए। लामखुट्टेले टोकेपछि सुरुमा ज्वरो आउने, शरिरमा दादुरा जस्ता फोका आउने, लिभर पुल्ने र पेटमा पानी जम्ने र गिजाबाट रगत आउने, शरिर दुख्ने लक्षण देखिएका छन्। डेंगु भाईरस डेन वान,डेन टु, डेन थ्री र डेन फोरगरी चार प्रकारका हुने गरेको डा ऐरको भनाई छ। जसमध्ये कुन प्रकारको भाईरसको कारणले यो समस्या देखा परेको हो भन्ने पत्ता लाग्न नसकेको चिकित्सकले बताएका छन्। सुनसरीका प्रमुख जिल्ला अधिकारी प्रेमप्रकाश उपे्रतीले डेंगुले महामारीकै रुप लिनसक्ने भएपछि स्वास्थ्य मन्त्रालयँग थप औषधी र उपचारका लागि स्वास्थयकर्मीको टोली माग गरिएको बताए।"
पत्रकारको नाकको हड्डी भाँच्ने मेयरको धम्की,"इटहरी : इटहरी उपमहानगरपालिकाका मेयर द्वारिकलाल चौधरीले इटहरीका पत्रकार विराट अनुपमलाई नाकको हड्डी भाँच्ने धम्की दिएका छन्। फोनमार्फत् उनले नाकको हड्डी भाँचिदिन्छु भन्दै धम्क्याएका हुन्। उनले आफूले त्यसको लागि एक करोड रुपैयाँ छुट्याएको बताएका छन्। अडियो रेकर्ड अनुसार चौधरीले अनुपमलाई आफूले नाकको हड्डी भाँच्न घडेरी छुट्याएको बताएका छन्। जथाभावी लेखेको भन्दै उनले पत्रकारप्रति आक्रोश व्यक्त गरेका हुन्। पत्रकार अनुपमको स्टाटसमा प्रतिक्रिया जनाउँदै केही समयअघि मेयर चौधरीले अब तेरो पालो भनेर लेखेका थिए। उनले कमेन्टमा चाटुकार भनेर कमेन्ट गरेका थिए। जे पायो त्यही लेखेको भन्दै सोही विषयमा स्पष्ट हुन फोन गर्दा धम्की आएको बताइएको छ। यसैबीच नेपाल पत्रकार महासंघ सुनसरीले भने घटनाको भर्त्सना गरेको छ। जनप्रतिनिधिबाट बारम्बार धम्की आउँदा पत्रकारले असुरक्षित महसुस गरेको भन्दै मेयर चौधरीलाई सार्वजनिक रुपमा माफी माग्न र सुरक्षित वातावरण तयार गर्न चेतावनी दिएको हो। धम्की दिएको स्वीकार यता मेयर चौधरीले पनि धम्की दिएको स्वीकार गरेका छन्। उनले बारम्बार आफूलाई पागल, बद्मासलगायत भन्दै तथानाम गाली गलौज गरेर सताइरहेपछि सहन नसकी धम्की दिएको बताएका हुन्। उनले केही पत्रकारहरु पार्टी र व्यापारिक स्वार्थबाट प्रेरित रहेको र आचारसंहिता बारम्बार उल्लंघन गरेको आरोप लगाए। केही पत्रकार जानी जानी मेयरलाई सन्काएर विवादमा ल्याइ बद्नाम गर्नुपर्छ भनेर लागिपरेको उनको आरोप छ। उनले सञ्चार क्षेत्रलाई आफूले सम्मान गर्ने जनाउँदै पीत पत्रकारिता गर्ने, फोन गरेर धम्क्याउने पत्रकारलाई केही दिनमै कारवाही गर्ने समेत चेतावनी दिएका छन्। उनले केही दिनअघि पनि केही पत्रकारलाई दुव्र्यवहार गरेका थिए।"
सुरक्षाकर्मी हटाइएपछि कोइराला निवासमा नगर रक्षक,"विराटनगर : गृहमन्त्रीको निर्देशनमा विराटनगरस्थित कोइराला निवासबाट सुरक्षाकर्मी हटाएपछि सो स्थानमा नगर रक्षक खटाइएको छ। सशस्त्र प्रहरी फिर्ता भएको पाँच दिनपछि सोमबारबाट विराटनगर महानगरपालिकाले ३ जना नगर रक्षक सुरक्षामा खटाएको हो। लामो समयदेखि सशस्त्र प्रहरीले कोइराला निवासको सुरक्षा गर्दै आएको थियो। महानगरपालिका प्रमुख भीम पराजुलीले स्थानीय सरकारका तर्फबाट नगर रक्षक खटाएको बताए। उक्त घर राजनीतिक व्यक्तित्वको कुञ्जको रुपमा रहेकोले राज्यले यसको संरक्षण गर्नुपर्ने बताए। संघीय सरकारले सशस्त्र प्रहरीलाई हटाउनु नै दुःखद हो, उनले भने, इतिहासको संरक्षण गर्नुपर्छ, अब महानगरपालिकाले सुरक्षाको जिम्मा लिएको छ। कृष्णप्रसाद कोइरालाले निर्माण गरेको उक्त घर कोइराला परिवारमा अंशबण्डा हुने क्रममा डाक्टर शेखर कोइरालाको भागमा परेको छ। विसं २००७ साल यताको राजनीतिक परिवर्तनहरुमा योगदान गर्दै आएको उक्त निवासबाट तीन भाईहरुमातृकाप्रसाद, विश्वेश्वरप्रसाद र गिरिजाप्रसाद देशको प्रधानमन्त्री बनेका थिए। सशस्त्र प्रहरी हटेपछि कांग्रेसले सरकारको आलोचना गर्दै आएको थियो। पुरानो डिजाइनको घर पछिल्लो समय शेखरले विराटनगर आएको बेला प्रयोग गर्दै आएका छन्। व्यक्तिगत सम्पति भएपनि कोइराला निवासको अवलोनका लागि नेपाल र भारत सहितका देशबाट पर्यटन तथा अवलोकनकर्ता आउने गरेका छन्।"
हुलाक टिकटमा सलहेल फूल छाप्ने मन्त्रीको प्रतिवद्धता,"बर्दिवास : सञ्चार तथा सूचना प्रविधिमन्त्री गोकुल बास्कोटाले हुलाक टिकटमा सलहेस फूल छाप्ने प्रतिवद्धता जनाएका छन् रैथाने एकता परिषदको हुलाक टिकटमा सलहेस फूल छाप्न माग गर्दै आएको थियो । सिरहाको लहान छेउमा करिव ९ बिगाहा क्षेत्रफलमा रहेको ऐतिहासिक सलहेस फूलवारीमा प्रत्येक वर्ष वैशाख १ गते हारम प्रजातीको रुखमा फुल्ने फूललाई सलहेस फूल भन्ने गरिन्छ। यो फूललाई हुलाक टिकटमा छापेर राष्ट्रिय महत्वको विषय बनाउने सरकारको तयारी रहेको उनको भनाइ छ। गौरिडाँडास्थित रेडियो नेपालको क्षेत्रीय कार्यालयमा आयोजित कार्यक्रममा प्रदेश २ का आन्तरिक मामिला तथा कानुनमन्त्री ज्ञानेन्द्र यादव, प्रदेशसभा सदस्य, विभिन्न नगरपालिका र गाउँपालिकाका प्रमुख, उपप्रमुखलगायत जनप्रतिनिधि र स्थानीय निकायका कर्मचारीहरुको बाक्लो उपस्थित थियो।"
"टिपरको ठक्करबाट श्रीमतीको मृत्यु, श्रीमान् गम्भीर",वीरगन्ज : इदुल फित्र पर्व मनाउन घर आउँदै गरेका दम्पति सवार मोटरसाइकल दुर्घटना हुँदा श्रीमतीको मृत्यु भएको छ भने श्रीमान गम्भीर घाइते भएका छन्। कलैया पिलुवा सडकखण्ड अन्तर्गत बाराको कलैया उपमहानगरपालिका२६ श्रीपुरमा मङगलबार दिउँसो ट्रिपरले ठक्कर दिँदा बाराको सिसवा महेशपुरकी ३५ वर्षीया खुश्बु नेशा खातुनको घटनास्थलमै मृत्यु भएको हो। ना ८ ख ३१२९ नम्बरको ट्रिपरले वीरगन्जबाट कलैया जाँदै गरेको ना १६ प ९७५७ नम्बरको मोटरसाइकलाई दिउँसो पौने १ बजेतिर ठक्कर दिएको हो।ट्रिपरको ठक्करबाट मोटरसाइकल चालक मृतक खातुनका श्रीमान् ४० वर्षीया जाकिर हुसेन गम्भीर घाइते भएको प्रहरीले जनाएको छ। घाइते हुसेनको कलैयास्थित जिल्ला अस्पतालमा उपचार भइरहेको छ। नवलपरासीको कावासोतीमा व्यापार गर्दै आएका दम्पति बुधबार परेको इदुल फित्र मनाउन मोटरसाइकलमा घर फर्किँदै गरेका बेला ट्रिपरले ठक्कर दिएको थियो।ट्रिपर र ट्रिपर चालक सुरेन्द्र पटेललाई प्रहरीले नियन्त्रणमा लिएको छ। दुर्घटनालगत्तै स्थानीयले सडकमै मृतक खातुनको शव राखेर प्रदर्शन गर्दै सडक अवरुद्ध पारेका थिए। सडक अवरुद्ध भएपछि घटनास्थलमा पुगेको प्रहरी र स्थानीय प्रदर्शनकारी बीच भएको छलफलमा तत्कालका लागि कलैया पिलुवा सडकखण्ड ट्रिपर चल्न नदिने सहमति भएपछि अपरान्ह सवा ३ बजेदेखि सडक सूचारु भएको बाराका प्रहरी नायव उपरीक्षक रन्जित सिंह राठौरले जानकारी दिए।
"भारतीय सेनामा भर्ती गराइदिने भन्दै लाखाैं लुट्ने ७ जना पक्राउ, ३८ लाख बरामद",नेपालगन्ज : गोर्खा राइफल्स अन्तर्गत भारतीय सेनामा भर्ती गरिदिने भन्दै लाखौं रकम असुल्ने सातजनालाई प्रहरीले पक्राउ गरेको छ । नेपालगन्जको होटल वाटिकाबाट उनीहरुलाई पक्राउ गरिएको जिल्ला प्रहरी कार्यालय बाँकेका प्रमुख प्रहरी उपरीक्षक अरुण पौडेलले जानकारी दिए । भर्तीका नाममा रकम लेनदेन भइरहेको सूचनाका आधारमा राति ११ बजे प्रहरीले होटलका कोठामा खानतलासी गरेको थियो । प्रहरीले दुईजना महिलासहित पूर्र्व भारतीय गोर्खा सैनिकलाई समेत नियन्त्रणमा लिएको छ । उनीहरुबाट ३८ लाख रकम समेत बरामद गरेको छ । प्रहरीले अहिले घटनाबारे अनुसन्धान गरिरहेकाले नाम भने गोप्य राखेको छ ।
भक्तपुरमा जग्गा कब्जा गरेको विप्लवको दाबी,"भक्तपुर : नेत्रविक्रम चन्द विप्लव नेतृत्वको नेकपाले भक्तपुरको चाँगुनारायण नगरपालिका २ दुवाकोटमा रहेको एक रोपनी एक दाम जग्गा सोमबार कब्जा गरेको छ। नेकपा जिल्ला जनपरिषद् भक्तपुरअन्तर्गत रहेको नेवाः स्वायत्त प्रदेशले चाँगुनारायण नपा ५ छालिङकी निर्मलाकुमारी पुरी र भक्तपुर नपा १० कमलविनायक निवासी चन्द्रमाया सुवालको संयुक्त नाममा रहेको उक्त जग्गा कब्जा गरेको हो। चाँगुनारायण नपा २ कित्ता नम्बर १७९८ रहेको उक्त जग्गाको क्षेत्रफल एक रोपनी एक दाम रहेको छ। परिषद्ले जग्गामा नेकपाको झण्डा गाडेर कब्जा गरेको बताएको हो। नेकपाको झण्डासँगै यो जग्गा कुनै पनि व्यक्तिले हडप्न पाइँदैन। अन्यथा जनपरिषद्ले कडा कारबाही गर्नेछ लेखिएको ब्यानरसमेत गाडिएको छ। ब्यानरसँगै जिल्ला जनपरिषद् भक्तपुरका प्रमुख एसीको हस्ताक्षर रहेको जेठ २० गतेको प्रेस विज्ञप्तिसमेत टाँसिएको छ। उक्त प्रेस विज्ञप्तिमा उक्त जग्गा कब्जा गरिएको उल्लेख गरिएको छ। कब्जा गरिएको उक्त जग्गालाई पैसा र पहुँचको आधारमा चलखेल गरेमा कडाभन्दा कडा कारबाही गरिने चेतावनी दिइएको छ। प्रेस विज्ञप्तिमा भनिएको छः यस भक्तपुर जिल्लाअन्तर्गत चाँगुनारायण नपा वडा नं २ स्थित दुवाकोटमा कथित भूमाफियाहरूले अनपढ एकल महिलालाई अनेक प्रलोभन तथा दबाब दिई आफ्नै छोराहरूलाई सुकुमबासी बनाएपछि छोराहरूले राज्यका विभिन्न निकायमा न्यायको लागि जाँदा कहींकतैबाट पनि न्याय नपाएपछि हाम्रो पार्टी नेपाल कम्युनिष्ट पार्टी भक्तपुर जिल्ला जनपरिषद्को कार्यालयमा निवेदन पर्न आएकोमा हाम्रो जनपरिषद्बाट सो स्थानमा गई त्यहाँका समाजसेवी, बुद्धिजीवी र भद्रभलादमीहरूसँगको छलफलमा पीडित निवेदकहरू कथित भूमाफियाबाट पीडित भएको प्रमाणित भएको हुँदा आजको मितिबाट यो कित्ता नं १७९७ को १०१० जग्गा हाम्रो पार्टीको जिल्ला जनपरिषद्को कब्जामा रहेको सम्पूर्ण जनमानसमा सहर्ष जानकारी गराउँदछौं। यदि यो जग्गालाई पैसा र पहुँचको आधारमा चलखेल गरेमा कडाभन्दा कडा कारबाही गरिनेछ। परिषद्का कार्यकर्ताले जग्गा कब्जा गरेपछि जग्गाधनी चन्द्रमायाको घरसम्म पुगेर पत्र दिएका थिए। जग्गाधनी चन्द्रमायाका श्रीमान् पुण्यराम सुवालले सोमबार दिउँसो दुई जना आएर पत्र दिएको जानकारी दिए। नेकपाले दिएको खामबन्दी पत्रमा जग्गा कब्जा गरिएको प्रेस विज्ञप्ति रहेको थियो। उक्त पत्र हात लागेको केही घन्टापछि फोन गरेर प्रहरीकहाँ नजान धम्की दिएको पुण्यराम बताए। दुई जना आएर खामबन्दी गरेको पत्र दिएर गएको केही घन्टापछि फोन गरेर प्रहरीकहाँ नजानू, गए राम्रो हुन्न। सजायको हकदार आफैं हुन्छ भनेर धम्की दिए, उनले भने। उनका अनुसार जग्गासम्बन्धी मुद्दा उच्च अदालत पाटनमा विचाराधीन अवस्था छ। सोहीअनुसार आफूहरू चुप लागेको बसेको उनले सुनाए। तर मंगलबार दिउँसो एक्कासी महानगरीय प्रहरी परिसर भक्तपुरले जग्गाधनीहरूलाई बोलाए। उनीहरूले जग्गा कब्जासम्बन्धी सबै केराकार गरे। परिसरका प्रमुख प्रहरी उपरीक्षक सविन प्रधानले जग्गा कब्जासम्बन्धी सोधपुछ गरेको अर्का जग्गाधनी निर्मलाका श्रीमान सुन्दर पुरीले जानकारी दिए। उनका अनुसार कानुनी रुपमा मुद्दा विचाराधीन भए पनि जग्गा आफूहरूकै भएकोबारे प्रहरीलाई जानकारी दिइएको थियो। यसलगत्तै प्रहरीले जग्गा कब्जा भनी राखिएको नेकपाका झण्डा र ब्यानर हटाइएको छ। भक्तपुर प्रहरीका प्रमुख प्रहरी उपरीक्षक प्रधानले कसैले भन्दैमा वा लेखेर राख्दैमा व्यक्तिको जग्गा कब्जा नहुने बताए। लेखेर राख्दैमा कसरी कब्जा हुन्छ ?, उनले भने, जग्गासम्बन्धी मुद्दा अदालतमा विचाराधीन रहेको छ। अदालतले निर्णय गरेपछि जसको हुन्छ। उसको जग्गामा अरु कसैको हस्तक्षेप हुनबाट प्रहरीले रोक्छ। भक्तपुरको चाँगुनारायण नपा २ दुवाकोट स्थित जग्गा नेकपाले कब्जा गरेको भनी निकालिएको प्रेस विज्ञप्ति।"
बुधबार इदको सार्वजनिक बिदा,काठमाडौं : सरकारले मुस्लिम धर्मावलम्बीको विशेष पर्व इद उल फित्रको अवसरमा बुधबार सार्वजनिक बिदा दिएको छ। मन्त्रिपरिषद् बैठकले यसअघि नै इद उल फित्रको दिन सार्वजनिक बिदा दिने निर्णय गरेको थियो। मंगलबार साँझ विज्ञप्ति सार्वजनिक गर्दै गृह मन्त्रालयले बुधबारका लागि बिदा दिएको हो। चन्द्रमाको अवलोकनपछि मात्र इद मनाउने दिन निश्चित हुने भएकाले बिहीबारका लागि तोकिएको बिदा अनिश्चित भएको थियो। मंगलबार गृह मन्त्रालयले विज्ञप्ति प्रकाशित गर्दै बुधबारको बिदा निश्चित भएको औपचारिक जानकारी गराएको हो।
सार्वजनिक जग्गा मिचेको देख्नुभएको छ ? यसरी दिनुस् उजुरी,"काठमाडौं : सरकारी, सार्वजनिक तथा गुठी जग्गा अतिक्रमण सम्बन्धमा उजुरी दिन सार्वजनिक आह्वान गरिएको छ। सरकारी, सार्वजनिक र गुठी जग्गा संरक्षण सम्बन्धी जाँचबुझ आयोगले कसैले जग्गा अतिक्रमण र हिनामिना गरेको सम्बन्धमा उजुरी दिन सार्वजनिक आह्वान गरेको हो। यस्तो सूचना तथा उजुरी अयोगको इमेल,फ्याक्स वा हुलाक मार्फत वा कार्यालयमा आफैं आई दिन सकिने छ । जाँचबुझ आयोगले 'सरकारी, सार्वजनिक, गुठी जग्गा कुनै व्यक्ति वा संस्थाले गैह्र कानुनी तरिकाले दर्ता गरी गराई हिनामिना गरेको सम्बन्धमा र सार्वजनिक हितका लागि समय समयमा सरकारबाट अधिग्रहण तथा जफत गरिएका जग्गा हिनामिना भए गरेका सम्बन्धमा सूचनाजानकारीनिवेदनउजुरी अयोगको इमेल,फ्याक्स वा हुलाक मार्फत वा कार्यालयमा आफै आई दिन सकिने' उल्लेख छ । सार्वजनिक जग्गा बाँड्दै माओवादी सार्वजनिक जग्गा मिचेर ढुंगाखानी सञ्चालन स्थानीयले मिचे सार्वजनिक जग्गा सार्वजनिक जग्गा बिक्रीविरुद्ध स्थानीय जात्रा लाग्ने सार्वजनिक जग्गा माफियाको चंगुलमा सार्वजनिक जग्गा व्यक्ति र संस्थालाई वितरण तीन बिघा सार्वजनिक जग्गा व्यक्तिका नाममा सार्वजनिक जग्गा व्यक्तिको नाम गर्ने चार कर्मचारीविरुद्ध मुद्दा बालुवाटार जग्गा प्रकरण : अनुसन्धान प्रभावित नपार्न प्रधानमन्त्रीलाई पत्र बालुवाटार जग्गाबारे सरकारले तीन कोणबाट अनुसन्धान थालेको छ : मन्त्री अर्याल जेठ १५ गते सिंहदरबारभित्र केन्द्रीय सर्भिस सेन्टरको भवनमा कार्यालय स्थापना गरी आयोगले काम थालेको अध्यक्ष मोहनरमण भट्टराईले जानकारी दिए। उनका अनुसार आयोगले विज्ञहरूसँग छलफल र परामर्श थालेको छ। सोमबार आयोगले नापी विभागका पूर्व महानिर्देशक पुन्यप्रसाद ओली, सुकुम्बासी समाधान आयोगका पूर्व सदस्य एवं लेखक झलक सुवेदी, लेखक मुमाराम खनाल लगायतका विज्ञसँग छलफल र पदामर्श गरेको छ। जाँचबुझ आयोग ऐन २०२६ को दफा ३(२) बमोजिम सरकारले भट्टराईको अध्यक्षता जनकीबल्लभ अधिकारी, जगतबहादुर देउजा, दुर्गा दाहाल सदस्य रहेको आयोग गठन गरेको छ। भूमि व्यवस्था, सहकारी तथा गरिबी निवारण मन्त्रालयका सहसचिव शंकर थापालाई आयोगको सदस्य सचिव तोकिएको छ। कसरी दिने उजुरी ? सरकारी, सार्वजनिक, गुठी जग्गा कुनै व्यक्ति वा संस्थाले गैह्र कानुनी तरिकाले दर्ता गरी गराई हिनामिना गरेको भेटिएमा आयोगको इमेल ठेगाना  मा जानकारी दिन सकिन्छ। आयोगको फोन नम्बर ०१४२००६७० मा फोन गरेर वा फ्याक्स नम्बर ०१४२००६७१ मा फ्याक्स गरेर पनि यसखालको सूचना दिन सकिन्छ। यस्तै सिंहदरबारभित्र रहेको केन्द्रीय सर्भिस सेन्टरमा रहेको आयोगको कार्यालयमा आफैं उपस्थित भएर पनि यसखालको निवेदन वा उजुरी दिन सकिन्छ। आयोगलाई हुलाकमार्फत (सरकारी, सार्वजनिक र गुठी जग्गा संरक्षण सम्बन्धी जाँचबुझ आयोग, भूमि व्यवस्था, सहकारी तथा गरिबी निवारण मन्त्रालय, सिंहदरबार, काठमाडौं) पनि उजुरी पठाउन सकिनेछ। यस्तो छ आयोगको विज्ञप्तिः"
भूकम्पको भविष्यवाणी गर्ने क्षेत्री पक्राउ,काठमाडौं : ठूलो भूकम्प आउँदैछ भनेर भविष्यवाणी गर्ने अर्जुन क्षेत्री पक्राउ गरेका छन्। आफू ज्योतिष विद्याको ज्ञानी भएको भन्दै भूकम्प आउने भविष्यवाणी गर्ने क्षेत्रीलाई मंगलबार महानगरीय प्रहरीले पक्राउ गरेको हो। महानगरीय प्रहरी परिसरका प्रवक्ता डिएसपी होबिन्द्र बोगटीका अनुसार विभिन्न अन्तर्वार्तामार्फत् त्रास फैलाएको आरोपमा उनी पक्राउ परेका हुन् । उनले विभिन्न युटुब च्यानलमार्फत् छिट्टै भूकम्प आउने दाबी गर्दै गरेका थिए ।
मुख्यमन्त्रीको स्वास्थ्य अवस्था बुझ्न प्रधानमन्त्री अस्पतालमा,काठमाडौं : प्रधानमन्त्री केपी शर्मा ओलीले उपचाररत प्रदेश३ का मुख्यमन्त्री डोरमणि पौडेलको स्वास्थ्य अवस्थाबारे जानकारी लिएका छन्।बाँसबारीस्थित सहिद गङ्गालाल राष्ट्रिय हृदयरोग निवारण केन्द्रमा मंगलबार पुगी प्रधानमन्त्री ओलीले मुटुको शल्यक्रिया गराएका मुख्यमन्त्री पौडेलको अवस्था बुझेका हुन्। मुटुरोग विशेषज्ञ डा चन्द्रमणि अधिकारीको टोलीले उनको उपचार गरिरहेको छ।मुख्यमन्त्री पौडेको अवस्था सुधारोन्मुख रहेको उनका स्वकीय सचिव अनुप पौडेलले जानकारी दिए।रासस
सामुदायिक वन उपभोक्ता महासंघलाई प्रकृति संरक्षण पुरस्कार,"काठमाडौं : सामुदायिक वन उपभोक्ताहरु वन तथा वातावरण संरक्षण र व्यवस्थापन गरी नेपाललाई विश्वमै चिनाउन सफल भएकोमा विज्ञान तथा प्रविधि प्रज्ञाप्रतिष्ठानबाट पाउने प्रकृति संरक्षण पुरस्कारबाट सम्मानित भएका छन् । विज्ञान प्रविधि तथा शिक्षा मन्त्री गिरिराजमणि पोखरेलले सामुदायिक वन उपभोक्ताहरुको प्रतिनिधिमुलक संस्था सामुदायिक वन उपभोक्ता महासंघलाई उक्त पुरस्कार प्रदान गरेका हुन् । मंगलबार विज्ञान तथा प्रविधि प्रज्ञाप्रतिष्ठानमा आयोजित एक कार्यक्रममा मन्त्री पोखरेलले उक्त पुरस्कार प्रदान गर्दै वन संरक्षणमा सामुदायिक वन उपभोक्ताहरुको योगदान र संघर्ष स्मरण गरेका थिए । वन व्यवस्थापनमार्फत जैविक विविधता संरक्षण, जलवायु परिवर्तनबाट पर्न गएको असरलाई न्युनिकरण गर्न सामुदायिक वन उपभोक्ताहरुको योगदान ऐतिहासिक रहको पनि कार्यक्रममा बताइएको थियो । कार्यक्रममा पुरस्कार ग्रहण गर्दै सामुदायिक वन उपभोक्ता महासंघकी केन्द्रीय अध्यक्ष भारती पाठकले पुरस्कारले उपभोक्ताहरुको हौसला बढेको भन्दै यसप्रति आभार व्यक्त गरेकी थिइन् ।"
इटहरीका निजी विद्यालयलाई शुल्कको सीमा,इटहरी : इटहरी उपमहानगरपालिका भित्र सञ्चालित निजी विद्यालयको लागि शुल्क सीमा निर्धारण गरिएको छ । उपमहानगरपालिका कार्यालयले शुल्क तोकेको हो । उपमहानगरपालिकाले विद्यालयलाई स्तरीयताका आधारमा विभिन्न समूहमा वर्गीकरण गरेर शुल्क तोकेको हो । क वर्गका विद्यालयले कक्षा नर्सरीको शुल्क मासिक एक हजार ८ सय रुपैयाँभन्दा बढी लिन पाउने छैनन् । यसैगरी अधिकतम कक्षा १० को लागि तीन हजार ३५० रुपैयाँ शुल्क तोकिएको छ। यस्तै ख वर्गका विद्यालयले एक हजार ५५० देखि दुई हजार ८५० र ग वर्गका विद्यालयले १ एक हजार दुई सयदेखि दुई हजार २५० रुपैयाँ शुल्क लिन पाउने जनाइएको छ । विद्यालयले माथिल्लो कक्षामा थप ८ प्रतिशत भन्दा बढी लिन नपाउने व्यवस्था गरिएको उपप्रमुख लक्ष्मी गौतमले जानकारी दिइन् । मनपरी शुल्क बढाउने विद्यालयलाई कारवाहीको दायरामा ल्याउन सहयोग गर्ने उपमहानगरपालिकाले जनाएको छ ।
कलंकीकोटेश्वर सडक : यसरी चेक हुन्छ गति सीमा,काठमाडौं : सवारी दुर्घटना न्यूनीकरण गर्न कलंकीकोटेश्वर सडकखण्डमा गति सीमा निर्धारण गरिएको छ। विस्तारित सडकमा तीव्र गतिमा गुड्ने सवारीका कारण दुर्घटना बढेकाले ट्राफिक प्रहरीले गति सीमा तोकेको छ। सडकको मुख्य लेनमा ५० किमि प्रतिघण्टा र सर्भिस लेनमा २० किमि प्रतिघण्टा तोकेको छ। यो नियम आगामी सोमबारदेखि लागु हुनेछ। अहिले भने ट्राफिक प्रहरीले चालकलाई सम्झाएर पठाउने गरेको छ। तोकिएको गतिभन्दा बढी चलाएको पाइएमा सवारी तथा यातायात व्यवस्था ऐन २०४९ परिच्छेद १० को दफा १६४ (६) बमोजिम आवश्यक जरिवाना र कारबाही हुने जनाएको छ। साढे १० किलोमिटर कलंकी कोटेश्वर सडकखण्ड चीन सरकारको आर्थिक सहयोगमा विस्तार भएको हो। दुई लनेको सडक अहिले आठ लेनमा विस्तार भएको छ। तस्बिर : सुनिता डंगोल
छात्रामा अनौठो रोग देखिएपछि विद्यालय बन्द,"धनकुटा : छात्रामा अनौठो रोग देखा परेपछि छथरजोरपाटी गाउँपालिका४ तेलियाको तिलेश्वर माध्यमिक विद्यालय चार दिनदेखि बन्द छ। एकहप्ता अघिदेखि सातदेखि १० कक्षासम्म अध्ययनरत छात्रामा बेहोस हुने, बर्बराउने, काम्ने, चिच्याउने, शरीर बाउँडिने जस्ता अस्वभाविक समस्या देखिएपछि चार दिनका लागि विद्यालय बन्द गरिएको प्रधानाध्यापक लोकेन्द्र भण्डारीले जानकारी दिए। अभिभावकको सल्लाहमा विद्यालय बन्द गरिएको भण्डारीको भनाइ छ। पाँच दिनअघि तीन चारजना विद्यार्थीमा यस्तो समस्या देखिएको थियो। विस्तारै बिरामी हुने विद्यार्थीको संख्या बढ्दै गएपछि विद्यालय बन्द गर्नु परेको उनको भनाइ छ। विद्यार्थीमा डर, त्रास देखिएपछि दैनिक २० देखि २५ जनासम्म अनुपस्थित हुनथालेपछि विद्यालय बन्द भएको हो। विद्यालयमा नर्सरदेखि कक्षा १० सम्म १ सय ७० विद्यार्थी अध्ययनरत छन्। विद्यार्थीमा देखिएको यस्तो अनौठो रोग यस भन्दा पहिले गाउँमा कहिल्यै पनि नदेखिएको तेलियाका स्थानीय शंकरप्रसाद ओझाले बताए। उनले भने,विद्यार्थीमा देखिएको रोगले अभिभावकहरु त्रासमाा छन्। चौबिसे गाउँपालिकाको बुधुक माविका छात्रामासमेत यो समस्या देखिएको छ। १५ दिन अघिदेखि छात्रामा समस्या देखिएको प्रधानाध्यापक टीकाप्रसाद कोइरालाले बताए। कक्षा ८ का विद्यार्थीमा बढी समस्या देखिएपछि आइतबारसम्म बिदा दिएको उनको भनाइ छ। केही वर्ष अघि देखिएको यस्तै समस्या भने मनोवैज्ञानिक उपचारपछि ठिक भएको प्रधानाध्यापक कोइरालाको भनाइ छ।"
बाबुबाटै छोरीको बलात्कार ! कता जाँदै छ समाज ?,"घटना१ : केही दिनअघि मात्र ललितपुरको गोदावरीस्थित विद्यालयको आवासगृहमा बस्ने १३ वर्षीया बालिका आफ्नै सानोबुबाबाट पटकपटक बलात्कृत भएको खुल्यो। गत शनिबार पनि सानोबाबुले उनलाई आवासगृहबाट गोदावरीको एक होटलमा पुर्याई अप्राकृतिक मैथुन गर्न लगाएपछि सानुबाबुलाई प्रहरीले पक्राउ गर्यो। पीडित बालिकाले गत दसैं र चैत्र महिनामा पनि विभिन्न प्रलोभनमा जबरजस्ती बलात्कार गरेको महानगरीय प्रहरी वृत्त सातदोबाटो समक्ष बताएकी छन्। प्रहरीले कसुरदार सानोबाबुलाई गत ३० गते गोदावारीको किटिनीबाट पक्राउ गरिसकेको छ। उनले आरोप स्वीकार गरेका छन्। घटना२ : गत जेठ २८ गते एक केन्द्रीय मन्त्रालयका उपसचिव आफ्नै छोरीलाई जबरजस्ती गरेको आरोपमा पक्राउ परे। महोत्तरी घरभई हाल ललितपुर बस्दै आएका उपसचिवमाथि महानगरीय प्रहरी परिसर ललितपुरले अनुसन्धान गरिहरेको छ। उनलाई पीडितको उजुरीका आधारमा पक्राउ गरिएको महानगरीय प्रहरी परिसर ललितपुले जनाएको छ। प्रहरीमा करणीको उजुरी पर्नसाथ उनी मन्त्रालयबाट निलम्बनमा परेका थिए। घटना३ : घटना ओखलढुंगा जिल्लाको हो। सुनकोसी गाउँपालिकाका ३६ वर्षीय एक पुरुषले आफ्नै १३ वर्षीया छोरीलाई बलात्कार गरे। जिल्ला अदालत ओखलढुंगाले उनलाई गत फागुनमा ३७ वर्ष ६ महिना कैद सजायको फैसला सुनायो। गत असोज १३ गते १३ वर्षीया छोरीलाई बलात्कार गरेको अभियोगमा बुबा पक्राउ परे। बलात्कारबाटै ठूलोरुप लिएको निर्मला प्रकरण जस्ता कयौं घटना हामीमाझ अहिलेपनि ताजै छन्। प्रहरीको तथ्यांक हेर्ने हो भने पछिल्ला वर्षमा महिलाविरुद्ध हुने अपराधको सूचक उकालो लागेको देखिन्छ। जसमा बलात्कार मुख्य हो। बलात्कारको सूचक समाज विकाससँगै महिलामाथि हुने अपराध कम हुनुपर्ने हो। तर, अपराध घट्नुको साटो बढिरहेको छ। नेपाल प्रहरीको कार्य एवं अपराध अनुसन्धान विभाग अन्तर्गत पर्ने महिला तथा बालबालिका सेवा निर्देशनालयको तथ्यांक अनुसार २२ वर्षअघि भन्दा अहिले बलात्कारका घटना उल्लेख्य मात्रामा बढिरहेका छन्। २०५३५४ सालमा ११२ बलात्कारका मुद्दा प्रहरीसामु आएको तथ्यांक छ। तर, २२ वर्षपछि ०७४७५ सालमा आइपुग्दा बलात्कारका मुद्दा बढेर १४ सय ८० पुगिसकेको निर्देशनालयको तथ्यांकमा छ। ०५४५५ सालमा १८१, ०५५५६ मा १४१, ०५६५७ मा १८६, ०५७५८ मा १२२, ०५८५९ मा १२९ र ०५९६० मा १५७ वटा बलात्कारका मुद्दा प्रहरीसामु आएको तथ्यांकले देखाएको छ। त्यस्तै ०६०६१ सालमा १५४ वटामै सिमित हरेका बलात्कारका मुद्दा त्यही वर्षबाट लगातार बढिरहेको देखिन्छ। ०६१६२ मा १८८, ०६२६३मा १९५, ०६३६४ मा ३१७, ०६४६५ मा ३०९, ०६५६६ मा ३९१, ०६६६७ मा ३७६, ०६७६८ मा ४८१, ०६८६९ मा ५५५, ०६९७० मा ६७७, ०७०७१ मा ९१२, ०७१७२ मा ९८१, ०७२७३ मा १ हजार ८९, ०७३७४ मा १ हजार १३१ वटा बलात्कारका मुद्दा प्रहरी समक्ष आएको तथ्यांकमा उल्लेख छ। २२ वर्षभित्र बलात्कारका प्रयास पनि उल्लेख्य बढेको निर्देशनालयको तथ्यांकमा उल्लेख छ। २०५३५४ सालमा ३४ बलात्कारका मुद्दा प्रहरीसामु आएको तथ्यांक छ। तर, ०७४७५ सालमा आइपुग्दा बलात्कार प्रयासका मुद्दा बढेर ७२७ मा पुगिसकेको निर्देशनालयको तथ्यांकमा छ। ०५४५५ सालमा ३४, ०५५५६ मा १८, ०५६५७ मा ३३, ०५७५८ मा ३५, ०५८५९ मा २१ र ०५९६० मा १८ वटा बलात्कार प्रयासका मुद्दा प्रहरीसामु आएको सोही तथ्यांकले देखाएको छ। त्यस्तै ०६०६१ सालमा १९ वटामै सिमित हरेका बलात्कारका मुद्दा त्यही वर्षबाट लगातार बढिरहेको देखिन्छ। ०६१६२ मा २५, ०६२६३ मा ३८, ०६३६४ मा ७०, ०६४६५ मा ७३, ०६५६६ मा ७५, ०६६६७ मा १०१, ०६७६८ मा १५१, ०६८६९ मा १५६, ०६९७० मा २४५, ०७०७१ मा ४१४, ०७१७२मा ५६२, ०७२७३ मा ४५२, ०७३७४मा ५३६ वटा बलात्कार प्रयासका मुद्दा प्रहरी समक्ष आएको तथ्यांकमा उल्लेख छ। बदलिँदो समाज, बदलिँदो अपराध समय बदलिएसँगै बलात्कारका अपराधमा पनि बदलाव आएको छ। यस्ता अपराधसँग जुध्नको लागि त्यही किसिमको अध्ययन गर्नुपर्ने जानकार बताउछन्। पहिलेपहिले उमेर पुगेका महिला मात्र बलात्कृत हुन्थे, अहिले दुधे शिशुदेखि बयोवृद्धासम्म बलात्कार जस्तो अपराधको सिकार हुन थालेका छन्, यो सबै समाज परिवर्तनको कारणले भएको हो,पूर्वडीआइजी हेमन्त मल्ल भन्छन्,तथ्यांक हेर्ने हो बढी मात्रामा बालिका बलात्कृत हुने गरेका छन्, यसलाई रोक्न धेरै कुरा गर्नुपर्ने छ तर अहिलेसम्म केही भएको छैन। बालात्कार बढ्नुको कारक समाजभित्रै खोज्नुपर्ने मल्ल बताउँछन्। हाम्रोमा बढ्दै गएको अपराधबारे कुनै अध्ययन गर्ने चलन छैन, पछिल्लो समय बलात्कारसँगै बढ्दै गएको हत्यालाई सबैले बेवास्ता गरिहरेका छन्, यो अपराध हरेक वर्ष भयानक बन्दै गएको छ, उनी भन्छन्,एक दशकको द्वन्द्वले समाजलाई भड्काइदिएपछि अपराधमा पनि नयाँ रुप देखिएका छन्। तर, सम्बन्धीत निकयले यसबारे अध्ययनको खाँचो नै देखेको छैन। महिलासँग जोडिएको अपराधलाई छुट्टै समूहले छुट्टै तरिका अध्ययन अनुसन्धान गरे मात्र यसमा नियन्त्रण हुने मल्ल बताउँछन्। हामी बलात्कारका घटनामा उजुरी दिनेको संख्या बढ्यो भनेर त्यसैमा अड्किएका छौं तर फरक तरिकाले अपराध बढिरहेको छ भन्ने कुरामा ध्यानै पुर्याउन सकेका छैनौं,उनी भन्छन्।"
यो कस्तो चलन ! दूध बेच्छन् तर घरकै सुत्केरीलाई दिँदैनन्,"डडेल्धुरा : डडेल्धुरा सदरमुकामको अमरगढी नगरपालिका क्षेत्रभित्रै सुत्केरी महिलालाई गाईभैंसीको दूध नदिइने गरेको पाइएको छ। सुत्केरी महिलालाई घरमा पालेको गाईभैंसीको दूध दिँदा गाईभैंसीलाई रोग लाग्ने रुढीवादी परम्परा समाजमा विद्यमान रहेको हो। अमरगढी नगरपालिकाले आइतबारदेखि गरेको पोषण तालिममा सहभागी भएका स्वास्थ्यकर्मीले सदरमुकाम क्षेत्रमै सुत्केरीले समाजमा रहेको अन्धविश्वासका कारण दूध दही खान नपाएको बताए। सहत्रलिङ स्वास्थ्य चौकीकी अनमी तुलसी भट्टले सुत्केरीलाई दूध दही खुवाए गाईभैंसीलाई रोग लाग्ने अन्धविश्वास गाउँमा मात्र नभएर सदरमुकाममा समेत रहेको बताइन्। गाँउतिर त धेरै नै छ तर नगरपालिकाभित्र समेत सुत्केरीलाई घरमा पालेका गाइभैंसीको दूध दिइँदैन, उनले भनिन्, बरु उनीहरू दूध बजारमा लगेर बेच्छन् तर गाईभैंसी बिग्रन्छन् भनेर सुत्केरी भएकी बुहारीछोरीलाई दूध खुवाउँदैनन्। नगरपालिकाले गरेको कार्यक्रमका सहभागी। फोटोः अन्नपूर्ण भूमिराज स्वास्थ्य चौकीकी अनमी शान्ति भट्टले पनि आफूहरूले जति सम्झाउँदा पनि मानिसहरूले नमानेको गुनासो गरिन्। हामीले सुत्केरीलाई पोषणयुक्त खानेकुरा खुवाउनू भनेर सम्झाई बुझाई पठाउँछौँ तर उनीहरू मान्दैनन्, शान्तिले सुनाइन्। बरु देउता रिसाउन्, म त छाउ मान्दिनँ देउता रिसाउने डरले परिवार नियोजन गर्दैनन् पुरुष मसित त देवता रिसाएनन् ! दूधदहीसहित पोषणयुक्त खानेकुराबाट मात्र नभई सुत्केरीहरू सुरक्षित आवासबाट समेत बञ्चित भएको सहत्रलिङ स्वास्थ्य चौकीकी अर्की अनमी चित्रा मालीले बताइन्। नगरक्षेत्रभित्र नै सुत्केरीलाई घरको तल्लो तलामा रहेको गोठमा राखिन्छ, कतिपय ठाउँमा त गाईभैंसीको गोठमा समेत राख्ने गरिन्छ, उनले भनिन्। मल्लो (माथिल्लो) तलामा राखे देउता रिसाउँछन् भन्ने कुपरम्परा कायम रहेको उनको भनाइ छ। सुत्केरी महिलालाई पोषणयुक्त खानेकुराबाट बञ्चित गर्दा बालबालिकामा कुपोषण देखिने गरेको अमरगढी स्वास्थ्य शाखाका प्रमुख लोकराज पनेरुले बताए। महिला सुत्केरी हुँदा झन् बढी मात्रामा पोषिलो खानेकुरा आवश्यक पर्ने उनको भनाइ छ। डडेल्धुरा सदरमुकाम अमरगढी नगरपालिकाका २६ जना बालबालिकामा कडा कुपोषण देखिएको नगरपालिकाको तथ्याङ्क छ। नगरपालिकाभित्र रहेका ५ वर्षमुनिका २ हजार ४ जना बालबालिकामध्ये २६ जनामा कडा शीघ्र कुपोषण र २३५ बालबालिकामा शीघ्र कुपोषण देखिएको अमरगढी स्वास्थ्य शाखा प्रमुख पनेरुले जानकारी दिए।"
पहिलो पटक राष्ट्राध्यक्ष मुस्लिम रोजा इफ्तारमा,"नेपालगन्ज : मुस्लिम समुदायको रोजा इफ्तार कार्यक्रममा पहिलो पटक राष्ट्राध्यक्षको रुपमा राष्ट्रपति विद्यादेवी भण्डारी सहभागी भएकी छन्। मुस्लिम समाज बाँकेले मंगलबार नेपालगन्जमा आयोजना गरेको रोजा इफ्तार कार्यक्रममा राष्ट्रपति भण्डारी सहभागी भएकी हुन्। कार्यक्रममा उनले कुरानमा आर्थिक समानताको कुरा उल्लेख भएको र महत्वपूर्ण चाडपर्वमा विपन्न र अशक्तलाई आम्दानीको केही प्रतिशत दान गर्ने परिपाटी अत्यन्तै राम्रो भएको बताइन्। कार्यक्रममा सहरी विकास मन्त्री मोहम्मद इस्तियाक राईले गृह जिल्लामा राष्ट्राध्यक्षलाई स्वागत गर्न पाउँदा गर्व भएको बताएका थिए। कार्यक्रममा मुस्लिम अगुवा मोहम्मद हारुन, अतहर हुसेन, अब्दुल हुसेन खान, मुस्लिम समाज बाँकेका संयोजक अब्दुल वाहिद मन्सुरीलगायतका मुस्लिम अगुवाले पहिलो पटक राष्ट्राध्यक्षलाई कार्यक्रममा अथितिको रुपमा पाउँदा मुस्लिम समुदाय खुसी भएको बताएका थिए। मुस्लिम समाज बाँकेले कार्यक्रममा राष्ट्रपति समक्ष चार बुँदे अनुरोध पत्र बुझाएको थियो। सरकारसँग गरिएको मागमा मुस्लिम समुदायको छुट्टै पहिचान हुनुपर्ने, इद, बकरीद र मोहम्मद डेमा राष्ट्रिय रुपमा सार्वजनिक बिदा दिनुपर्ने, संसदको प्रत्यक्षतर्फको निर्वाचनमा पनि ६० प्रतिशत समानुपातिक र समावेशी सिद्धान्तलाई कायम गर्न पहल गर्नुपर्ने र मदरसालाई मूलधारमा ल्याउन अधिकार सम्पन्न मदरसा बोर्ड गठन गर्नुपर्ने रहेका छन्।"
३४ वर्षपछि फेरियो कोहलपुर चौराहा,"नेपालगन्ज : पञ्चायत ढल्यो। बहुदलीय व्यवस्था आयो। गणतन्त्र घोषणा गरियो। देश संघीयतामा गयो। महेन्द्र राजमार्गको नाम पूर्वपश्चिम राजमार्ग जनजिब्रोमा झुण्डियो। तर, यही राजमार्गको एउटा चोक जहाँबाट पश्चिममा सुदूरपश्चिम र उत्तरमा कर्णाली प्रदेशको प्रवेशद्वार, पूर्व र दक्षिणमा प्रदेश ५ को जिल्ला र क्षेत्र जोड्छ।हो, बाँकेको कोहलपुर चौराहाको रुप फेरिन झन्डै साढे तीन दशक लागेको छ। २०४२ सालमा कोहलपुर चौराहामा पञ्चायत सम्झाउने स्तम्भ बनाइयो र नाम पनि लेखियो 'पञ्चायत रजत जयन्ती स्मारक'। ०६२०६३ को आन्दोलनमा स्मारक भत्काएर ठूटो मात्र बच्यो। साबिक कोहलपुर गाविसहुँदै अहिले कोहलपुर नगरपालिकाको पहिलो नगरप्रमुख लुटबहादुर रावत कुरुप चौराहालाई सुन्दर र आकर्षक पार्क बनाइएको बताउँछन्। सिद्धार्थ बिजनेस ग्रुप अफ हस्पिटालिटीले नगरपालिकासँग सहकार्यमा ५० लाखको लागतमा पार्क निर्माण गरी सोमबार संघीय सरकारका सहरी विकासमन्त्री इस्तियाक राईबाट उद्घाटन भएको छ। उद्घाटन समारोहमा मन्त्री राईले देशको समृद्धिका लागि सरकार र निजी क्षेत्र एक जुट भएर अघि बढ्नु पर्नेमा जोड् दिए। १७ हजार ५ सय वर्ग फिटमा फैलिएको कोहलपुर चौराहा पार्कमा लाइटिङसहित पानीको फोहरा र विश्रामस्थल बनेका छन् । पार्कको बीचमा अग्लो स्तम्भको माथि पित्तलको बाघको प्रतिमा राखिएको छ। जुन बाघ संरक्षणका लागि स्थापना गरिएको बाँके राष्ट्रिय निकुन्जको प्रतीक हो। बाघको प्रतीमा भने सानो हुँदा बिरालो जस्तो देखिएको टिप्पणी हुन थालेको छ। पार्कभित्र दुबो र फूलहरु रोपेर हरियाली र आकर्षक बनाइएको छ। साँझपख बत्ती बाल्दा चौराहा पार्क निकै आकर्षक बनेको छ। पार्कको रेखदेखका लागि सिद्धार्थ ग्रुपले नै मालीको व्यवस्थापनसमेत गरेको सिद्धार्थ विजनेस ग्रुपका अध्यक्ष लक्ष्मण न्यौपाने बताउँछन्। पर्यटन क्षेत्रको प्रवद्र्धन र विकासमा सरकार र निजी क्षेत्रबीच सहकार्य र साझेदारी गरेर अघि बढ्ने उद्देश्यले पार्कको मर्मत सम्हार र जिर्णोद्वार गरेर सञ्चालनमा ल्याइएको उनले बताए। चौराहा पार्कलाई आगामी १५ वर्षसम्म सिद्दार्थ ग्रुपले नै मालीको व्यवस्था गरेर नियमित रुपमा रेखदेख मर्मत गर्ने लिखित सम्झौता छ।"
घाँस काट्न गएकी युवतीको भीरबाट लडेर मृत्यु,"जाजरकोट : जाजरकोटको बारेकोट गाउँपालिका ८, लैखमकी ३८ वर्षीया गीता कुमारी खत्री भीरबाट लडेर मृत्यु भएको छ।छाती र टाउकोमा चोट लागेर गम्भीर भएकी उनको उपचारका क्रममा जाजरकोट अस्पतालमा मृत्यु भएको अस्पताल स्रोतले जनाएको छ। घाँस काट्न गएको बेला रापानीको भीरबाट दुई सय मिटर तल खसेर गम्भीर घाइते भएकी उनलाई तत्काल जाजरकोट अस्पताल पुर्याइए पनि बाँच्न भने सफल भइनन्।"
भारतबाट राजश्व छलेर ल्याइएका अवैध गहनासहित युवक पक्राउ,वीरगन्ज : भारतबाट राजश्व छलेर ल्याइएका चाँदीका तयारी गहनासहित एक युवक पक्राउ परेका छन् । भारतबाट भित्र्याइएका तीन किलाे ८ सय ग्राम गहनासहित वीरगन्जको बसपार्कबाट ३२ वर्षीय मनोज यादव पक्राउ परेका हुन् । पर्साको बहुदरामाई नगरपालिका१ का मनोजलाई प्रहरीले सुराकीको आधारमा पक्राउ गरेको बताएको छ । जिल्ला प्रहरी कार्यालय पर्साबाट खटिएको प्रहरीको टोलीले बसपार्कस्थित सन्ध्या डिलक्स बस काउन्टर अगाडि राखिएको ईन्भर्टर चेकजाँच गर्दा ईन्भर्टरभित्र लुकाएर राखिएको अवस्थामा चाँदीका गहना बरामद भएको हो । अवैध गहनासहित पक्राउ परेका यादवलाई आवश्यक कारवाहीका लागि मङगलबार वीरगन्ज भन्सार कार्यालय बुझाइएको पर्साका प्रहरी नायव उपरीक्षक अनन्तराम शर्माले जानकारी दिए ।
सहकारीको २२ करोड झ्वाम पारेपछि आत्मसमर्पण,"नेपालगन्ज : नेपालगन्जको सहकारी वित्तीय विकास संस्था लिमिटेडको झन्डै २६ करोडमा अपचलनमा झन्डै २२ करोड अनियमितताका मुख्य अभियुक्त अरुणकुमार पाठकले आत्मसमर्पण गरेका छन्। ५ जेठदेखि फरार अभियुक्त पाठक १६ दिनपछि मंगलबार जिल्ला प्रशासन कार्यालय बाँके परिसरमा पत्रकार सम्मेलन गरी सार्वजनिक भएका हुन्। पत्रकार सम्मेलन सकिए लगत्तै सादा पोशाकका प्रहरीले उनलाई नियन्त्रणमा लिए। उनले भारतको हरिद्वार, अयोध्या, इलाहावादमा तीर्थाटन गरिरहेको बेला परिवारका सदस्यमार्फत सम्पर्कमा आएको बताए। उनले आफू भाग्नुपर्ने कारणबारे विज्ञप्तिमा भनेका छन्, 'मसँग भएको जायजेथा बेचेर पनि ममाथि थोपरिएको आर्थिक भार व्यहोर्न नसक्ने भएपछि सबै कुरा छोड्छाड गरेर परिवारका सदस्यलाई समेत जानकारी नगराइ भाग्नुबाहेक मेरासामु अर्को कुनै विकल्प थिएन।' सहकारी सञ्चालक समितिले उनलाई २१ करोड ९४ लाख ३६ हजार एक सय ४२ रुपैयाँ अपचलन गरेको अभियोग लगाएको छ। पाठकले १६ वैशाखमा उक्त रकम एक वर्षभित्र फिर्ता गर्ने लिखित कबोल गरेका थिए। 'मेरो हिस्सामा आउने अपचलनको भागिदार म स्वयं रहनेछु र यस संस्थामा जम्मा गरेको जनताको रकम फिर्ता गर्न, गराउन तयार छु, पाठकले पत्रकार सम्मेलनमा सहकारीको रकम अपचलन गरेको स्वीकार गर्दै छानबिन समितिको प्रतिवेदन अनुसार आफूले फिर्ता गर्ने बताए। 'छानबिन समितिले मेरो दायित्वमा जे निकाल्छ।म आफ्नो पूरै सम्पत्ति बेचेर भए पनि तिर्न तयार छु। अब म यो संस्थामा काम पनि गर्दैन। हरहिसाब सबै बुझाएर विदा लिन्छु, उनले भने, 'तर, उनले आफू एक्लैले २२ करोड रुपैयाँ भने अपचलन गरेको होइन। २०७६ वैशाख १ गतेका दिन संस्थाको कार्यालयमा बोलाइ मलाई परिबन्धमा पारी रकम हिनामिना गरेको भनी रु ९ करोड ९४ लाख ३६ हजार एक सय ४२ रुपैयाँ र दायित्वभित्र रहेको भनि १२ करोड रुपैयाँको कागज जालझेलपूर्वक गराइएको हो , उनले विज्ञप्तीमार्फत् सञ्चालक समितिलाई आरोप लगाएका छन्। सहकारी संचालक समितिका अध्यक्ष हरदेव बक्स चौधरीले भने अपचलनबारे सहकारीका प्रमुख प्रबन्धक गोपाल भण्डारीको छानबिन प्रतिवेदनको रिपोर्ट अनुसार चारैजनालाई बोलाउँदा उनीहरुले आफैले रकम कबोल गरेर कागजातमा सही गरेको बताएका छन्। 'कुनै करकाप र जालझेल गरेको होइन। हामीले पैंसा चलाएका छौं। फिर्ता गर्छौं भनेर आफैले कबोल र सहीछाप गरेका हुन्, चौधरीले प्रष्ट पारे, 'चारजना अभियुक्तमध्ये दुईजनाले त रकम नै फिर्ता गरिसके।अर्को एकजनाले केही रकम फिर्ता गरेको छ। अरु पनि दिन्छु भनेको छ। पाठकले अहिले किन करकाप गरेको भनिरहेका छन्।मैले बुझेको छैन।' बाँके प्रहरी प्रमुख प्रहरी उपरीक्षक अरुण पौडेलले सहकारीको रकम अपचलनका मुख्य अभियुक्त अरुणकुमार पाठकलाई नियन्त्रणमा लिएको स्वीकारे। उनले छानबिन समितिको प्रतिवेदनका आधारमा मात्र अभियुक्तलाई मुद्दा चलाउने वा नचलाउने बारे अघि बढ्नेबारे भने, 'यो विषय टुंगो नलाग्दासम्म पाठक प्रहरीकै नियन्त्रणमा हुनेछन्। छानबिनको रिपोर्टका आधारमा मुद्दा चलाउने प्रक्रिया अघि बढ्छ।' अधिकतम् पूँजी ५२ करोड रुपैयाँ रहेको सहकारीका चारजना कर्मचारीले २६ करोड अनियमिता गरेका छन्। संचालक समितिले २३ जेठमा १० प्रतिशतका दरले रकम बाँड्ने जनाएको छ। २६ करोड डुबाएर सहकारी बन्द सहकारीमा २६ करोड अपचलन, पैसा बाँड्ने भाका तेस्रो पटक पनि सर्याे सहकारीमा २६ करोड अपचलन : बचतकर्ता रित्तो हात"
चोरीको झुठो आरोप लगाउने ५ अभियुक्त पक्राउ,"गुलरिया : झुठा जाहेरी दिएका कारण बर्दिया जिल्ला अदालतको फैसलाले जरिवाना तोकेका फरारलाई प्रहरीले पक्राउ गरेको छ। डकैट गरी धनमाल लुटेको अभियोगमा झुठा जाहेरी दिएका मधुवन नगरपालिका निवासी ५ जनालाई बर्दिया प्रहरीले पक्राउ गरेको हो। बर्दिया जिल्ला अदालतको ०७३ साल मंसिर ५ गतेको फैसला आदेशले झुठा जाहेरी दिएकोमा ३ हजार रुपैयाँ जरिवाना तोकिएको मधुवन नगरपालिका ७ निवासी मिठ्ठु सार्की, फगुना थारु, रामकिसन थारु, सुमन चौधरी र लालरानी चौधरीलाई प्रहरीले पक्राउ गरेको जिल्ला प्रहरी कार्यालय बर्दियाका प्रहरी उपरीक्षक राजेशनाथ बास्तोलाले बताए। उनीहरुले ०७३ साल असार ३१ गते रातिको समयमा हातहतियारसहित नकाबधारी समूहमा आएका भारत उत्तर प्रदेश बहराईच जिल्ला तहशिल नानपारा सुजौली बस्ने सुनिल कुमार गुप्ता, दिनेश साहानी, बिनोद साहानी र आशिष कुमार गुप्ताले घरमा डकैट गरी नगद तथा जिन्सी लुटी लगेको भन्दै कारवाहीका लागि उजुरी दिएका थिए। उजुरी परेका भारतीयलाई पक्राउ गरी बर्दिया जिल्ला अदालतमा पेश गरिएकोमा उनीहरुले अदालतबाट सफाइ पाएका थिए । उजुरी झुठा ठहर भएपछि बर्दिया जिल्ला अदालतले उजुरी दिनेलाई जनही ३ हजार रुपैयाँ जरिवाना तोकेको उपरीक्षक बास्तोलाले जानकारी दिए। झुठा उजुरी दिने फरारलाई पक्राउ गरी आवश्यक कारवाहीका लागि बर्दिया जिल्ला अदालतमा राखिएको छ।"
बदलिँदै बालीघरे प्रथा,"बागलुङ : जिल्लाका ग्रामीण क्षेत्रमा विद्यमान बालीघरे प्रथाको स्वरुप बदलिन थालेको छ। पहिले वर्षभर काम गरेर धान, गहुँ, मकै, कोदो, आलु लगायतका अन्नबाली लिँदै आएकोमा अहिले नगद पैसा बुझ्न थालेका छन्। ४० वर्षदेखि बालीघरे प्रथामा काम गर्दै आएका जैमिनी नगरपालिका२ दमेकका ६२ वर्षीय लीलबहादुर परियारले बालीघरे प्रथा छाडेर नगदमा काम गर्न थालेको बताए। बालीघरेको रुपमा काम गर्नेमा कपडा सिलाउने, फलामको काम गर्ने र गाउँघरमा सूचना दिने कटुवाल छन्। बालीघरे प्रथामा जीविकाका लागि बाध्यताले अहिलेसम्म काम गरियो, परियारले भने, यो छोडेर नगद पैसामै काम गर्दा सम्मान पनि भएको अनुभव हुँदोरहेछ, अहिले दिनभर काम गरे पाँच सय रुपैयाँ लिने गरेको छु। परियार अझै पनि गाउँलेको घरघरमा पुगी कपडा सिलाउदैँ आएका छन्। पहिले झण्डै २ सय घरधुरीमा बालीघरे गर्ने विकले अहिले जम्मा १० घरमा मात्रै बालीघरेको काम गर्दै आएको छन्। आर्थिक अवस्था कमजोर भएका कारण बालिघरे प्रथा चटक्क छोड्न सक्ने अवस्था छैन, परियार भन्छन्, बाउबाजेका पालामा खान दिने भाडामा अहिले पनि बाहिरै बसेर खाएर काम गर्नुपर्ने अवस्था छ, विभेदको शैली र स्वरुप फेरिएको छ। बालीघरेको रुपमा काम गर्दा बढी हेपिएको महुसुस गरेकाले पछिल्ला दिनमा नगद पैसा नै लिन थालेको उनी बताउँछन्। अन्त्य भएन बालीघरे प्रथा बालीघरे प्रथा कायमै कपडा सिलाएर, फलाम पिटेर मात्रै घरपरिवार पाल्नुपर्ने बाध्यता भएकाले बालीघरे प्रथाबाट गुजारा चलाउन कठिन छ। त्यसैले बालीघरे छोडेर सबै काम नगद पैसाबाटै गर्न अधिकाशं आतुर छन्। यद्यपि कतिपय भने परम्परागत रुपमा काम गर्दै आएकाले त्यसलाई नछोड्ने बताउँछन्। पर्वतको पाङ७ मा पुर्ख्यौली घर भएका बोमबहादुर विकले फलामको कुटो, कोदालो, फरुवा, हँसिया, बञ्चरो लगायतका घरेलु प्रयोगका सामान बनाएर नगद पैसामै बेच्छन्। ५८ वर्षीय विकले बालीघरे छोडेर काम गर्दा दैनिक दुई हजार देखि पच्चीस सय रुपैयाँसम्म कमाउने गरेको अनुभव सुनाउछन्। घर घडेरी जोड्न नसके पनि परिवारको सबै आवश्कता पूरा गर्न सकेको छु, उनले थपे, यसमा बालीघरेमा जस्तो अपमानबोध पनि छैन, आत्मसम्मान मिलेको महुसुस भएको छ। बालीघरे प्रथाका कारण जातीय विभेद संस्थागत भएकाले यसको अन्त्य गर्नुपर्नेमा पनि जिल्लाका कतिपय स्थानीय सरकार र दलित अधिकारकर्मीले जोड दिएका छन्। जिल्लाको काठेखोला गाउँपालिकाले आगामी पुस मसान्त भित्र बालिघरे प्रथा अन्त्य गर्ने घोषणा गरेको छ। गाउँपालिकाभित्र आरन, सिलाई कटाई पेशा अँगालेर बालीघरेका रुपमा काम गरेका सबैलाई सामूहिक सचेतना, व्यवसायिक तालिम समेत प्रदान गरिएको छ। बालीघरेका रुपमा काम गरेका सबैको भेलाबाट अबको सात महिनामा बालीघरे प्रथा अन्त्य गर्ने हाम्रो प्रयास हो, काठेखोला गाउँ कार्यपालिका सदस्य टिकासंगम बिकले भने, पहिलो चरणको सचेतनामूलक कार्यक्रम सकेर अहिले थप नयाँ सीप, पेशालाई व्यवसायिक रुपमा अघि बढाउन व्यवसायिक आरन सुधार सम्बन्धि पाँच दिने तालिम सञ्चालन गरिएको छ। बालीघरेका रुपमा काम गर्ने पुरानो पुस्ताका बढी छन्। नयाँ पुस्ता भने सिलाई र फलाम सम्बन्धि दुवै काम गरे पनि बालीघरेका रुपमा काम गर्न इच्छुक देखिदैनन्। गाउँघरमा विद्यमान जातीय विभेद अन्त्यका लागि पनि बालीघरे प्रथा अन्त्य गर्न जरुरी भएको कार्यपालिका सदस्य तथा दलित अधिकारकर्मी विक बताउँछन्।"
विद्यालय बन्द गरी शिक्षक भ्रमणमा,"अछाम : अछामको मेल्लेख गाउँपालिका७ नन्देगडास्थित दुर्गादेवि माविका शिक्षक भ्रमणमा गएका छन्। उनीहरु विद्यालय नै बन्द गरी हप्ता दिनको भ्रमणमा निस्किएका हुन्। शिक्षकहरु भ्रमणमा निस्केपछि विद्यार्थीको पढाई पूर्ण रुपमा प्रभावित भएको छ। नमुना विद्यालयको भ्रमण गर्ने उद्देश्यले बुटवल पोखरातिर शिक्षकहरु भ्रमणमा गएका छन्। कक्षा १ देखि १० सम्मका ५ सय ५० जना विद्यार्थीको पढाइ प्रभावित भएको छ। विद्यालय पूर्णरुपमा बन्द गरी शिक्षक भ्रमणमा पठाउने निर्णय विद्यालय व्यवस्थापन समितिले गरेको हो। विद्यालय व्यवस्थापन समितिका अध्यक्ष समेत रहेका वडा न ७ का वडा अध्यक्ष नरबहादुर साउँद समितिले नै निर्णय गरेर विद्यालय बन्द गरी शिक्षकहरुलाई भ्रमणमा पठाएको बताए। उनले भने, यो विद्यालय व्यवस्थापन समितिको नै निर्णय हो। रोकिएको एक हप्ताको पढाइलाई बर्खे बिदामा मिलाउने गरी निर्णय गरेका छौँ। शैक्षिक अवस्थालाई परिमाणमुखी बनाउन यस्तो निर्णय गरेको उनको भनाइ छ। जिल्ला बाहिरका नमुना विद्यालयले गरेका क्रियाकलाप हेरेर यस विद्यालयमा समेत लागु गर्नका लागि यस्तो निर्णय गरेको हो, उनले भने। भ्रमणको खर्च विद्यालय नै व्यहार्ने उनले बताए। एक हप्ता विद्यालय बन्द गरी सबै शिक्षक कर्मचारी भ्रमणमा निस्केको कुरा आफूलाई कुनै जानकारी नभएको गाउँपालिका अध्यक्ष लोकबहादुर बोहराले बताए। उनले भने यस बारेमा गाउँपालिकालाई कुनै जानकारी छैन। भ्रमणमा गइसकेपछि मात्रै अरु मार्फत सुनेँ। भ्रमणमा पठाउने निर्णय ब्यवस्थापन समितिको रहेछ। भ्रमणमा दुर्गादेवि माविका सबै शिक्षक कर्मचारी बाहेक सोही वडाका जानकी निमावि ग्वालेकोट, मंगलासैनी निमावि दुपाल्त, पुरानाकोट प्रावि, सरस्वती प्राविका प्रधानाध्यापक गरी १५ जना छन्। दुर्गादेवि माविका प्रधानाध्यापक कृष्णबहादुर विकले नमुना विद्यालयको भ्रमणबाट केही कुरा सिकेर आफ्नो विद्यालयमा पनि लागु गर्नका लागी भ्रमणमा निस्केको बताए। उनले भने, बुटवल रुपन्देही चितवन लगायतका नमुना विद्यालयको भ्रमण गर्ने छौँ। त्यहाँ भएका उदाहरणीय काम हेरेर, सिकेर आफ्नो विद्यालयमा समेत लागु गर्ने छौँ। विद्यालय नै बन्द गरी सबै कर्मचारी र शिक्षक भ्रमणमा निस्केपछि विद्यार्थी र अभिभावक आक्रोशित बनेका छन्।"
५ वर्षीया बालिका बलात्कार गर्ने बालकलाई १ वर्ष कैदको फैसला,"उदयुर : ५ वर्षीया बालिकालाई यौनदुव्र्यवहार गरेको आरोपमा पुर्पक्षका लागि थुनामा रहेका उदयपुरका १२ वर्षीय बालकलाई जिल्ला अदालतले सोमबार १ वर्ष कैद फैसला सुनाएको छ। जिल्ला न्यायाधिश तेजेन्द्रप्रसाद शर्मा सापकोटाको एकल इजलासले बालकलाई १ वर्ष कैद र क्षतिपूर्तिवापत ५० हजार जरिवानाको फैसला सुनाएको हो। कसुरदार नाबालक रहेकाले बालबालिका ऐनअनुसार उमेर पुगेकाको हकको आधा सजाय हुने व्यवस्था अनुरुप यस्तो फैसला सुनाइएको जिल्ला अदालतका श्रेस्तेदार राजकुमार आचार्यले बताए । उनले भने, 'उमेर पुगेको भए दुई वर्ष कैद हुने थियो, बालक नै ठहरिएकाले आधा सजाय निर्धारण गरियो।' कसुरदारले ०७५ फागुन १८ गते बलात्कारको प्रयास गरेको भन्दै पीडित परिवारले सोही दिन इलाका प्रहरी कार्यालय रामपुरठोक्सिलामा जाहेरी दिएका थिए। घटनालगत्तै फरार रहेका कसुरदारलाई प्रहरीले फागुन १९ गते पक्राउ गरेको थियो। घटनाको अनुसन्धानबाट कारवाही हुने देखिएपछि अदालतले फागुन ३० गते उनलाई पुर्पक्षका लागि बालसुधारगृह बिराटनगर पठाउने आदेश दिएको थियो। उनलाई अदालतले ०७६ जेठ २० गते कसुर ठहर गर्दै जेठ २० मा सजाय निर्धारणका लागि पुनः पेश गर्न आदेश दिएको थियो।"
ह्विलचियर विश्व यात्री कालिकोटमा,"कालिकोट : ह्विलचियरको साथमा कर्णाली भ्रमणमा आएका ओखलढुंगाका विश्व यात्री तेजबहादुर कार्की कालिकोट पुगेका छन्। कर्णाली पुगेर उनले राजमार्ग निकै डर लाग्दो भएको बताए। कर्णालीको मुगु, रारा ताल, जुम्लाहुँदै कालिकोटको सदरमुकाम मान्म बजार आएका कार्कीले मुगुदेखि कालिकोटसम्मको सडक निकै डर लाग्दो रहेको बताए। करिब दुई दशक अघि गाडी दुर्घटनामा दुईवटै खुट्टा गुमाएका कार्कीलाई कालिकोटको सदरमुकाम मान्ममा भव्य स्वागत गरिएको छ। खाँडाचक्र नगरपालिकाले स्वागत कार्यक्रम गरी उनलाई स्वागत गरेको हो। उनले कर्णाली राजमार्गको स्तोरोन्नति पहिलो आवश्यकता रहेको बताए। उनले भने, 'कर्णाली राजमार्गमा गाडी दुर्घटना भएको खबर पटक पटक सुनेको छु। धेरैले ज्यान पनि गुमाएका छन्।' साह्रै दु:ख लाग्छ।' कडा चट्टानको बीचबाट साँघुरो सडक त्यसैमा पनि ठाउँ ठाउँमा भत्किएर जीर्ण भन्दै गएको भन्दै यसप्रति सम्बन्धित निकायको ध्यानाकर्ष हुन जरुरी रहेको उनले बताए। उनले प्रधानमन्त्रीलाई लक्षित गर्दै भने, कर्णालीका जनतालाई रेल र पानी जहाज चाहिएको छैन्। सामान्यतया नुन तेललगायतका दैनिक उपभोग्य सामान ढुवानी गर्ने सडक राम्रो बनाइदिनुस्। जनताले तपाईलाई धन्यवाद दिनेछन्।' करिब २० वर्ष काकरभिट्टाकाठमाडौं गाडी चलाएका कार्कीले कर्णाली राजमार्गमा चालकले निकै जोखिम मोलेर यात्रा गर्नु परेको बताए। उनले भने, 'करिब २० वर्षसम्म मैले काकरभिट्टाकाठमाडौंसम्म गाडी चलाए। तर यहाँका सडक निकै जीर्ण हुँदा चालकले ज्यान जोखिममा राखेर सवारी चलाइरहेका छन्।' २०५७ सालमा धादिङको जोगिमारामा दुर्घटना हुँदा त्रिशूलीमा खसे। तीन महिनापछि होसमा आउँदा दुवै खुट्टा गुमेको पाएँ। त्यतिबेला धादिङको धार्केमा माओवादीले एम्बुस थापेका रहेछन्। उक्त एम्बुस डिस्फोज गर्न नेपाल प्रहरी र नेपाली सेनाको टोली मेरो पछि आउँदै रहेछ। जब गाडी दुर्घटना भयो। प्रहरीले मलाई उद्धार गरेछन्। सायद मेरो पछि प्रहरीको गाडी नभएको भए म अहिले जिउँदो हुने थिएन्। उनले भने, म पहिले भन्दा अहिले धेरै खुसी छु। सपाङग भएको भए अहिलेसम्मै गाडी चलाएर बस्थे। गाडी दुर्घटना पछि अपांङग भएकाले विश्व शान्ति ह्विलचियर यात्रा सुरु गरेको छु। विश्वका ३४ मुलुक घुमिसकेको छु। नेपालका पनि ६४ जिल्ला पुगिसकेको छु। अब १३ जिल्ला घुम्न बाँकी छन्।' 'कालिकोटबाट जाजरकोट जाँदैछु। ह्विलचियरबाटै विश्व यात्रा गरी गिनिजबुकमा नाम लेखाउने ठूलो लक्ष्य छ। दुई जनाको सहयोगमा ह्विलचियर यात्रा गरिरहेको छु, उनले भने, 'मुलुकमा दुई तिहाई सरकार छ। कर्णाली राजमार्गको स्तोरोन्नति होस् ।फेरी कोही कसैले पनि सडक दुर्घटनामा ज्यान गुमाउनु वा अपाङग बन्नु नपरोस।' ह्विलचियर यात्री कार्कीलाई खाँडाचक्र नगरपालिका कार्यबाहक प्रमुख पुष्प गिरी, प्रमुख प्रशासकीय अधिकृत कासीप्रसाद पंगेनीलगायतले माला र खादाले स्वागत गरेका थिए।"
कोशीमा शल्यक्रिया सेवा बन्द,"विराटनगर : कोशी अस्पतालमा शल्यक्रिया बन्द भएको छ।भवनमा रंग रोगन तथा मर्मत सम्भार गर्नु परेको भन्दै अस्पतालले शल्यक्रिया सेवा बन्द गरेपछि बिरामी मारमा परेका छन्। मेडिकल सुप्रिडेन्ड डा रोषण पोखरेलले सूचना टास गरेर शल्यक्रिया सेवा बन्द गरेको जानकारी दिए।वार्षिकरुपमा भवनमा रंग रोगनसँगै मर्मत सम्भार गर्नुपर्ने भएकाले केही दिनका लागि उक्त सेवा बन्द गरिएको डापोखरेलले जनाए। तर, बिरामी कुनै जानकारी नदिइ अस्पतालले सेवा बन्द गरेको भन्दै आक्रोषित भएका छन्। विराटनगर १२ का सदानन्द ऋषिदेवलाई १९ गते नै शल्यक्रिया गर्न बोलाएको भएपनि सेवा बन्द भएको भन्दै अस्पतालले घर फर्काइदिएको छ। उनलाई कोशी अञ्चल अस्पतालका चिकित्सकले खुट्टामा स्टील हाल्नुपर्छ भनेर शल्यक्रियाका लागि बोलाएको थियो। तयारी भएर अस्पताल आउँदा शल्यक्रिया बन्द गरिएको भन्दै अस्पतालले फर्काइदिएको उनले गुनासो पोखे। उनले भने, 'अप्रेशनमा चाहिने स्टीलदेखि सबै सामाग्री किनेर ल्याएको छु, शल्यक्रिया गर्न भित्र जाँदा सेवा बन्द भएको जानकारी पाउँदा दु:ख लाग्यो। सेवा बन्द भएपछि रुटिङमा शल्यक्रियाका लागि आएका बिरामी कोही अस्पतामा टोलाएर बसेका छन् भने कोही घर फर्किरहेका छन् । शल्यक्रिया सेवा संचालन हुनेबारे कुनै जानकारी नहुँदा हनुमाननगर कंकालनी नगरपालिका ४ श्याम मण्डल घर फर्खेका छन्।भाइको शल्यक्रिया गर्न २१ गतेको समय पाएका मण्डल सेवा संचालनबारे अन्यौल हुँदा आफू घर पर्केको उनले बताए । प्रदेश नम्बर सरकारीस्तरको सबैभन्दा ठूलो अस्पातालको रुपमा स्थापित कोशी अस्पतालमा विपन्न, गरिब बिरामीको बढी आकर्षण रहेको छ। पछिल्लो समय राजनीति पहुँचको भरमा अस्पतालले सेवा दिँदै आएको स्थानीयको आरोप छ। शल्यक्रियाका लागि समय पाएका बिरामीमा कहिले पालो पाइन्छ भन्ने चिन्ता थपिएको छ। कोशी अञ्चल अस्पतालमा रहेको अप्रेशन कक्ष जीर्ण अवस्था छ।अस्पताल प्रशासनले ३४ दिन भित्रमा अप्रेशन सेवा सूचारु गर्ने जनाएको छ।कोशी अञ्चल अस्पताका मेडिकल सुपरिटेण्डेन डाक्टर रोशन पोखरेलले अस्पतालका सबै अप्रेशन सेवा बन्द नभएको बताए। 'अहिले आकस्मिक कक्ष र डेलीभरी केशका अप्रेसन अर्कै कोठामा राखेर सेवा प्रदान गरिरहेको जानकारी दिए।"
रसुवामा टाटासुमो दुर्घटना : तीनजनाको मृत्यु तीन बेपत्ता,"नुवाकोट : त्रिदेशीय मार्गको रुपमा रहेको त्रिशूलीरसुवागढी सडकमार्गमा भएको टाटासुमो दुर्घटनामा ज्यान गुमाउनेको संख्या तीन पुगेको छ । दुर्घटनामा तीन जनाको घटनास्थलमै ज्यान गएको प्रहरीले बताएको छ । दुर्घटनास्थलमा दुई महिलासहित तीन जना हराइरहेका छन् । अन्य ५ जना घाइते भएका छन् । घाइतेमध्ये चार जनाको अवस्था गम्भीर रहेको प्रहरीले बताएको छ । घाइतेहरुको काठमाडौँको दुई अस्पतालमा उपचार भइरहेको जिल्ला प्रहरी कार्यालय रसुवाले जनाएको छ । वीरगन्जगल्छीत्रिशूलीमैलुङरसुवागढी सडकमार्ग अन्र्तगत रसुवाको गुम्चेतमा सोमबार बेलुकी साढे ६ मा टाटासुमो दुर्घटना हुँदा त्यसमा यात्रारत दुई महिलाको घटनास्थलमै र एक जनाको उपचारका लागि नुवाकोट जिल्ला अस्पताल त्रिशूली लैजाँदै गर्दा बाटोमै ज्यान गएको जिल्ला प्रशासन कार्यालय रसुवाले जनाएको छ । मृतकहरुमा रसुवाको आमाछोदिङ्मो गाउँपालिका वडा नं ४ की ३५ वर्षीया मेन्दु घले, सोही स्थानकी ३२ वर्षीय साँहिली घले र ३२ वर्षीय नोर्वु तामाङ रहेको प्रहरी निरीक्षक इश्वरी भण्डारीले जानकारी दिए । महिलाहरुको घटनास्थलमै र नोर्वुको उपचारका लागि त्रिशूली लैजाँदा बाटोमा ज्यान गएको भण्डारीले बताए । रसुवाको दक्षिणी भेगमा रहेको गोसाइकुण्ड गाउँपालिका ६ स्थित गुम्चेतमा टाटासुमो खसेर त्रिशूली नदीमा पुगेको छ । भण्डारीका अनुसार पोखराबाट नुवाकोटको विदुर हुँदै रसुवाको गोल्जुङ जाँदै गरेको बा १० च ५८२० नम्बरको टाटासुमो जीप मैलुङरसुवागढी सडकखण्डको गुम्चेतमा सडकमार्गबाट एकसय मिटर तल खसेर दुर्घटना भएको हो । दुर्घटनामा आमाछोदिङ्मो गाउँपालिका वडा नं ४ गोल्जुङका ४८ वर्षीय पासाङदे घले, महिलाहरु १९ कामीयाङ्जेन तामाङ र २० वर्षीया ल्येतङ घले हराइरहेका छन् । दुर्घटनामा आमाछोदिङ्मो गाउँपालिका वडा नं ४ गोल्जुङका ३२ वर्षीय गाडी चालक रंगे भनिने निमा तामाङ, सोही स्थानका ३५ वर्षीया जौरानी घले, ५ वर्षीय फुर्वुयाङ्जेन तामाङ, २९ वर्षीय योन्जुङ तामाङ र ३ वर्षीय बालक निमछोवाङ तामाङ घाइते भएको रसुवा प्रहरी प्रमुख तथा प्रहरी नायव उपरीक्षक भाग्येन्द्रपुरुष ढकालले जानकारी दिए । चालक निमा र जौरानीकामे धापासिस्थित ग्रिनसिटी अस्पताल र अन्य तीन जनाको न्युरो अस्पताल बाँसबारीमा उपचार भइरहेको ढकालले बताए । हराइरहेका तीन जनाको मंगलबार विहानैदेखि घटनास्थलमा खोजी कार्य सुरु गरिएको रसुवाका सहायक प्रमुख जिल्ला अधिकारी देवर्षि सापकोटाले जानकारी दिए । घाइते तथा मृतकको स्थानीयवासी, त्रिशूली१ जलविद्युत आयोजनामा कार्यरत कर्मचारी, नेपाल प्रहरी, सशस्त्र प्रहरी र नेपाली सेनाको टोलीले उद्धार गरी उपचारको लागि नुवाकोट जिल्ला अस्पताल त्रिशूली पठाएको थियो । त्रिशूलीमा प्रारम्भिक उपचार गरी राती नै थप उपचारका लागि काठमाडौँ पठाइएको प्रहरीले जानकारी दियो।"
छात्रवृत्ति आमाको हातमा,"काठमाडौं : सरकारी विद्यालयमा भर्ना भएका विद्यार्थीले बीचैमा पढाइ नछाडुन् भनेर सरकारले दिँदै आएको दिवा खाजाबापतको रकम सम्बन्धित विद्यार्थीको आमालाई मात्र दिइने भएको छ। यसअघि यस्तो रकम सम्बन्धित विद्यार्थी पढेको विद्यालय वा विद्यार्थीको परिवारका सदस्यलाई दिने गरिएको थियो। यो व्यवस्थाले दिवा खाजाको रकम लक्षित विद्यार्थीका हितमा खर्च नभएको मूल्यांकन गर्दै सरकारले आमालाई दिन लागेको हो। शिक्षा विकास तथा मानव स्रोत केन्द्रका प्रवक्ता दीपक शर्माका अनुसार खाजाका लागि प्रति विद्यार्थी दैनिक १५ रुपैयाँ दिने गरिएको छ। स्थानीय निकायमार्फत यो रकम वितरण भइरहेको छ। विद्यार्थीको खाजाका लागि आएको रकम अन्य काममा खर्च हुने गरेको प्रसस्त गुनासा आएका थिए। शिक्षा मन्त्रालयका एक सहसचिवले भने, छोराछोरीका नाममा आएको रकम बुबालाई दियो भने धुम्रपान तथा मद्यपानमा खर्च गरेका कारण आमालाई मात्र दिन लागिएको हो। स्कुललाई दियो भने पनि प्रधानाध्यापकले यो रकम अन्य काममा खर्च गर्न सक्छन्। नयाँ व्यवस्थाले पढाइ छाड्ने विद्यार्थीको दरमा कमी आउने आस गर्न सकिन्छ। स्कुल भर्ना भए पनि कमजोर आर्थिक अवस्थाका कारण बीचैमा विद्यार्थीले पढाई छाड्ने दर उच्च भएपछि शिक्षा मन्त्रालयले आधारभूत तह (कक्षा ८ सम्म) पढ्ने विद्यार्थीलाई दिवा खाजा दिँदै आएको छ। आगामी आर्थिक वर्षदेखि ४३ जिल्लाका २२ लाख २९ हजार बालबालिकालाई यस्तो खाजा दिने अर्थमन्त्री डा युवराज खतिवडाले जेठ १५ मा सार्वजनिक गरेको बजेटमा उल्लेख छ। सबै जिल्लामा गरेर यस वर्षसम्म यस्तो रकम १३ लाख विद्यार्थीलाई मात्र दिइएको थियो। आगामी वर्षका लागि घोषणा गरिएका ४३ जिल्लामध्ये विश्व खाद्य कार्यक्रम (डब्लूएफपी) को सहयोगमा सुदूर तथा मध्यपश्चिम क्षेत्रका ९ जिल्लाका विद्यार्थीलाई दिवा खाजा वितरण हुँदै आएको छ। बाँकी ३४ जिल्लामध्ये गत वर्षदेखि १२ जिल्लाका सबै र बाँकी जिल्लाका आंशिक विद्यार्थीलाई खाजा उपलब्ध गराइरहेको केन्द्रका प्रवक्ता शर्माले बताए। आउने वर्ष सरकारले विद्यार्थीको दिवा खाजाका लागि ५ अर्ब ९५ करोड रुपैयाँ छुट्ट्याएको छ। उनले भने, आमाको हातबाट मात्रै दिने घोषणा भए पनि कुन मोडलबाट दिने भन्ने निक्र्याेल भइसकेको छैन। बजेट कार्यान्वयनमा जाने समयसम्म कुनै मोडालिटी बनाउँछौं। यो कार्यक्रम आउने वर्षदेखि अन्य जिल्लामा पनि विस्तार गरेर केही वर्षमा ७७ जिल्लाका सबै आधारभूत तहका विद्यार्थीसम्म पुर्याउने सरकारी तयारी छ। संविधानमै लेखिएको आधारभूत तहको शिक्षा निःशुल्क र अनिवार्य हुने व्यवस्था कार्यान्वयन गर्न पनि दिवा खाजाले सघाउने मन्त्रालयको विश्वास छ। तर संविधानमै लेखिएको विषय पूर्ण कार्यान्वयन गर्नुको साटो केही जिल्लामा मात्र दिवा खाजा कार्यक्रम विस्तार गरेर सरकारले बालबालिकाको शिक्षा पाउने अधिकार कुण्ठित गरेको शिक्षाविद्हरूको आरोप छ। सरकारले आउने आर्थिक वर्षका लागि शिक्षा, विज्ञान तथा प्रविधि मन्त्रालयलाई कुल बजेट १ खर्ब ६३ अर्ब ७६ करोड रुपैयाँ छुट्ट्याएको छ। यो कुल राष्ट्रिय बजेटको १० दशमलव ६८ प्रतिशत हो।"
आधुनिकतासँगै अपराध बढ्दो,"ललितपुर : गत वैशाख १ गते गोदावरी नगरपालिकाको विशंखुनारायणको एउटा इँटाभट्टामा कार्यरत जयबहादुर वाइवाले खुर्पा प्रहार गरी पत्नीको हत्या गरे। ४२ बर्से वाइवाले मनमुटाव भएपछि रिसको झोंकमा ४१ वर्षीया पत्नी सुनमायाको हत्या गरेको साबिती बयान दिएका छन्। जेठी पत्नी अर्कैसँग भागेपछि उनले ५ वर्षअघि सुनमायासँग बिहे गरेका थिए। स्थानीयका अनुसार हत्यापछि उनी पत्नीको टाउको बोकेर गाउँ डुलेका थिए। समाजमा दिनहुँजसो गम्भीर प्रकृतिका घटना बढिरहेका छन्। गत वैशाख २५ गते ढोलाहिटीमा अर्को जघन्य घटना भयो। ललितपुर महानगरपालिका२६ का संगीतकार उज्वल महतले भाइबुहारी अन्जना लामाको दर्जनौं पटक शरीरका विभिन्न अंगमा खुकुरी प्रहार गरेर क्रुर हत्या गरे। सांगीतिक क्षेत्रमा स्थापित हुन क्रियाशील उनले श्रवणशक्ति गुमाउँदै गएको र डिप्रेसनको औषधिसेवन गरेको भनिए पनि प्रहरीले सामान्य देखिएको बताएको छ। हत्यापछि प्रहरीले अनुसन्धान प्रतिवेदन सरकारी वकिलको कार्यालयमा बुझाएको छ। प्रहरीको प्रारम्भिक अनुसन्धानले भाइबुहारीसँग असन्तुष्ट उनले यस्तो जघन्य प्रकृतिको हत्या गरेको देखिए पनि वास्तविकता बाहिर आइसकेको छैन। घटनापछि विभिन्न अड्कलबाजी गरिएको छ। कतिपयले दुवै जनाको सम्बन्धबारे आशंका व्यक्त गरेका छन्। यी दुई प्रतिनिधिमूलक घटना हुन्। यस्ता गम्भीर प्रकृतिका अपराध विभिन्न ठाउँमा घटिरहेका छन्। गत मंगलबार भोजपुरमा आमाले दुईबर्से छोरालाई अचानोमा राखेर हत्या गरिन्। अघिल्लो साता धनुषामा अन्धविश्वासमा एक धामीले बालकको हत्या गरे। किन बढिरहेको छ जघन्य अपराध ? महानगरीय प्रहरी परिसर जाउलाखेलका प्रवक्ता नारायण चिमोरिया भन्छन्, यस्ता अपराध बढ्नुमा सामाजिक विकृति र विसंगतिले ठूलो भूमिका खेलेको छ। संगठित अपराध शून्यतिर झरेका छन्। व्यक्तिगत घटनाको संख्या ह्वात्तै बढेको छ। यसलाई सामाजिक विकृतिले निम्त्याएको परिणाम मान्छन् उनी। ललितपुरमा आव ०७५७६ मा ७ सय ९३ मुद्दा दायर भएका छन्। तीमध्ये ९ कर्तव्य ज्यानसम्बन्धी छन्। सार्वजनिक हित, स्वास्थ्य सुरक्षाविरुद्धका कसुर १ सय ४८ घटना, जबरजस्ती करणी ३१, जबरजस्ती करणी उद्योग र ज्यान मार्ने उद्योगका १७ घटना दर्ता भएका छन्। ०७४७५ मा ३ वटा मात्र कर्तव्य ज्यानमुद्दाका घटना दर्ता भएका थिए। ज्यान मार्ने उद्योग ८, जबरजस्ती करणी २१, जबरजस्ती करणीपछि ज्यान मार्ने उद्योग १ लगायत सार्वजनिक अपराधका ४ सय ४६ घटना दर्ता भएका थिए। यो वर्ष ९ सय ४५ मुद्दा दर्ता भएका छन्। सामाजिक विकृतिका कारण बढेको आपराधिक क्रियाकलाप प्रहरी एक्लैले निस्तेज पार्न नसक्ने भनाइ प्रवक्ता चिमोरियाको छ। जनधनलाई सुरक्षा प्रदान गर्ने प्रहरी औपचारिक निकाय हो, उनले भने, सबै नागरिक सचेत नभएसम्म प्रहरी एक्लैले अपराध नियन्त्रण गर्न सक्दैन। त्रिभुवन विश्वविद्यालयका मानवशास्त्र विभागका प्रमुख डम्बर चेम्जोङको बुझाइमा सामाजिक विकृतिका कारण यस्ता अपराध बढेका हुन्। नेपाली समाज आधुनिक हुँदै गएजस्तो देखिए पनि अन्धविश्वासमा जकडिएको उनको तर्क छ। भनेजस्तो प्रगति गर्न सक्दैनन्, चेम्जोङले भने, सोचेजस्तो नभएपछि अरूको प्रगति देखेर इष्र्या लाग्छ। आपराधिक मानसिकता बढ्छ। यो विकृत मनोवृत्ति हो। विकास र आधुनिकता बढेसँग अपराध पनि बढेको छ। ०७५७६ मा ललितपुरको स्थिति  कुल घटना  ७९३  कर्तव्य ज्यान ९  सार्वजनिक हितविरुद्धका कसुर १४८ जबरजस्ती करणी ३१ जबरजस्ती करणी उद्योग १७ ०७४७५ मा कुल घटना ९४५ कर्तव्य ज्यान मुद्दा  ३ ज्यान मार्ने उद्योग  ८ जबरजस्ती करणी २१ जबरजस्ती करणीपछि ज्यान मार्ने  १ सार्वजनिक अपराध ४४६"
१२ वर्षीय बालकलाई ३ महिना कैदको फैसला,उदयपुर : ५ वर्षीय बालकको ज्यान मारेको आरोपमा पुर्पक्षका लागि थुनामा रहेका १२ वर्षीय बालकलाई जिल्ला अदालतले सोमबार ३ महिनाको कैद सुनाएको छ। जिल्ला न्यायाधिश तेजेन्द्रप्रसाद शर्मा सापकोटाको इजलासले कसुर ठहर गर्दै पीडितलाई क्षतिपूर्तिवापत ३५ हजार जरिवाना भराउने गरी फैसला सुनाएको हो। कसुरदार बालक रहेकाले बालबालिका सम्बन्धी ऐनअनुसार उमेर पुगेकाको हकको आधा सजाय हुने व्यवस्थाअनुसार उनलाई ३ महिना कैद सुनाइएको श्रेस्तेदार राजकुमार आचार्यले बताए। कसुरदारले ०७५ फागुन २५ गते बालकलाई गौचरणमा चरिरहेको गाईको पुच्छरमा बाँधि दिएका थिए।गाई तर्सेर भाग्नेक्रममा घिस्रिएर बालकको ज्यान गएको थियो। उनीविरुद्ध पीडित परिवारले फागुन २६ गते इलाका प्रहरी कार्यालय कटारीमा निवेदन दिएका थिए।घटना लगत्तै फरार रहेका कसुरदारलाई प्रहरीले फागुन २६ गते आफन्तकोमा लुकेर बसेको अवस्थामा पक्राउ गरेको थियो।अदालतले चैत्र ५ गते पुर्पक्षका लागि बालसुधारगृह बिराटनगर पठाउने आदेश दिएको थियो।
"ट्रक र मोटरसाइकल ठोक्किँदा एकको मृत्यु, एक घाइते",शिखर चिमैरीया काभ्रे : वीपी राजमार्गअन्तर्गत काभ्रे जिल्लाको नमोबुद्ध नगरपालिका६ चरङ्गेफेदीमा मंगलबार बिहान मोटरसाइकल र ट्रक ठोक्किँदा मोटरसाइकलमा सवार एकजनाको घटनास्थलमा नै मृत्यु भएको छ भने एकजना घाइते भएको जिल्ला प्रहरी काभ्रेले जनाएको छ। रामेछापबाट काठमाडौंतर्फ आउँदै गरेको बा ४ ख ५२३७ नम्बरको ट्रक र काठमाडौंबाट सुनसरीतर्फ जाँदै गरेको बा ९५ प ७६८६ नम्बरको मोटरसाइकल ठोक्किँदा मोटरसाइकलमा पछाडी बसेका सुनसरी घर भई हाल गढी गाउँपालिका२ जोगनियझोरा बस्ने अन्दाजी १८ वर्षका अमिन साथीरको मृत्यु भएको जिल्ला प्रहरी कार्यालय काभ्रेका डीएसपी दिपक गिरीले बताए। सोही ठाउँ बस्ने मोटरसाइकल चालक नजिर साथीरको नमोबुद्ध नगरपालिका नौविसेस्थित मेनिथनकोट अस्पतालमा उपचार भइरहेको प्रहरीले जनाएको छ। ट्रक र चालक जिल्ला प्रहरी कार्यालयको नियन्त्रणमा रहेको र घटना सम्बन्धमा थप अनुसन्धान भईरहेको प्रहरीले डिएस्पी गिरीले बताए ।
"खुर्पाले हानेर छोरी गम्भीर, बुवा पक्राउ",धुवाकोट (धादिङ) : नीलकण्ठ नगरपालिका १४ धुवाँकोट अम्वोटेमा बुवाले खुर्पा प्रहार गरेर आफ्नै छोरीलाई गम्भीर घाइते बनाएका छन्। बलराम वस्तीले छोरी सुनिता ओस्तीलाई खुर्पा प्रहार गरेर घाइते बनाएका छन्।सुनिताको निधारमा गहिरो चोट लागेको र अहिले उपचार भइरहेको आफन्त बासुदेव भट्टले जानकारी दिए। घटनाका प्रत्यक्षदर्शीका अनुसार सामान्य वादविवाद भएपछि बलराम वस्तीले छोरीलाई खुपार्ले हानेको थिए। सुनिताको जिल्ला अस्पताल धादिङवेशीमा प्राथमिक उपचारपछि थप उपचारका लागि काठमाडौं शिक्षण अस्पताल महाराजगन्जमा भर्ना गरिएको छ। घाइते सुनिता र उनकी आमा हेटौडामा बस्थे।उनी त्यही रोजगारी गर्थिन्।उनी नागरिकता बनाउन घर आएको समयमा वादविवाद हुँदा खुर्पा प्रहार भएको बुझिएको छ।नागरिकता बनाउन बुबा बलराम वस्तीले नै बोलाएपछि हेटौडामै रहेका आमाछोरी सोमबार मात्रै धुवाँकोट घर आएका थिए। बलरामलाई नियन्त्रणमा लिएर अनुसन्धानन सुरु गरिएको धादिङका प्रहरी प्रमुख राजकुमार बैदवारले जानकारी दिए ।
अढाई वर्षे प्रेम तीन मिनेटमा खरानी,"भैरहवाः रुपन्देही गैडहवा गाउँपालिका १ भुजौलीका असिरुद्दिन मुसलमान (२३) र सोही स्थानकी सबनम नाउँ (१८) बीच प्रेम सम्बन्ध थियो। असिरुद्दिनको परिवार आर्थिक सम्पन्न थिए। सबनमहरु कमजोर। उनीहरुको फुसको घर थियो। परिवार मजदुरी गरेर खान्थ्यो। दुवै छिमेकी थिए। असिरुद्दिनकै घरमा चामल केलाउने आदी काम गर्थिन् सबनम। काम गर्दै जादाँ दुवै जना बीच प्रेम भयो। दुवै जना निकै घुलमिल भए। घरपरिवारसँग लुकीलुकी राति खेतमा भेटघाट गर्न लागे। सबनमलाई भेट्दा निकै रमाइलो लाग्थ्यो असिरुद्दिन भन्छन् उनीसँगको कुराकानीले दिनभरीको सबै दुःख पीडा हराउँथ्यो। प्रेम सुरु भएको दुइतिन दिनमै कुराकानी गर्नका लागि असिरुद्दिनले मोबाइलसमेत दिए। लुकीलुकी घण्टौँसम्म फोनमा कुराकानी हुन थाल्यो। कुनैदिन कुराकानी हुन नसके छटपटीन्थे दुवै जना। साढे दुइ वर्ष पुगेको थियो उनीहरु प्रेम सम्बन्ध। तर, उनीहरुको प्रेम सम्बन्धमा त्यती बेला खटपट उत्पन्न भयो जब सबनमले असिरुद्दिनसँग भागी विवाह गर्ने प्रस्ताव राखिन्। १८ वर्षीय सबनमको केही महिना पश्चात विवाह हुने टुंगो लागेको थियो। घरमा विवाहको कुरा चलेपछि सबनमले असिरुद्दिनलाई भागी विवाह गर्ने प्रस्ताव राखिन्। घरमा विवाहको कुरा टुँगो लाग्ने भएपछि सबनमले मलाई पटक पटक भागी विवाहको प्रस्ताव राख्दै आएकी थिइन् असिरुद्दिनले अन्नपूर्ण पोस्ट्सगँ भने तर म तत्कालको लागि उनको प्रस्तावमा तयार थिइन। उनका अनुसार सबनमले ५६ महिना अघिदेखि नै भागी विवाह प्रस्ताव राख्दै आएकी थिइन्। म भागी विवाह गर्ने पक्षमा थिइन। मैले सबनमलाई घरमा समस्या छ। वातावरण मिलाउनुपर्छ। केही समय पर्ख म तिमीलाई आफ्नै घरमा भित्रयाउन्छु भनेको थिए उनले दावी गर्दै भने तर उनी मान्दै मानिनन्। तत्कालका लागि घरमा भित्रयाउन दुवैको प्रेमबीच आर्थिक हैसियतको विषय देखिएको घटनाको अनुसन्धानमा संग्लन अधिकारी बताउँछन्। सबनमले लुकीलुकी मोबाइलको प्रयोग गरिरहेको उनकी आमाले थाहा पाएपछि मोबाइल खोसेर राखिन्। त्यसपछि कुराकानी गर्न समस्या पयो। दुवै जनाले वैशाख ३० गते दिउँसो भेटेर राति भेटघाट गर्ने सहमती जनाए। सबनम सम्बन्धित स्थलमा (घर नजिकै) गएर कुरेर बसिरहेकी थिइन्। असिरुद्दिन पनि आफ्ना दुई जना साथी लिएर सबनमलाई भेट्न पुगे। त्यसको करिब दुइ दिनपछि जेठ १ गते सबनम घरबाट करिब ५ सय मिटर टाढा मृत अवस्थामा फेला परिन्। उनले दुइ वटा कुर्ता लगाएकी थिइन्। असिरुद्दिनका अनुसार उनी आफुसगँ भाग्नका लागि घरबाट दुइ वटा कपडा लगाएर आएकी थिइन्। घटनाको प्रकृति हेर्दा नजिककै व्यक्तिबाट हत्या भएको हुनसक्ने हाम्रो अनुमान थियो र सोही ट्रयाकमा अनुसन्धान गर्दै जादाँ साथीहरुको सहयोगमा असिरुद्दिनले हत्या गरेको खुलेको छ रुपन्देहीका एसपी हृदय थापाले भने। प्रेम गरेर विवाहको इच्छा नदेखाएका असिरुद्दिनले योजनाबद्ध रुपमा साथीसहित सबनमको हत्या गरेको एसपी थापाले बताए। उनले बैशाख ३० गते राति हत्या गरेर पुन ३१ गते राति असिरुद्दिन र उनका साथीहरुले शवलाई हत्या गरेको स्थान देखि अर्को खुल्ला स्थानमा स्थानन्तरण समेत गरेको अनुसन्धानमा खुलेको बताए। उनका अनुसार हत्या गरेको रात शवलाई रुखका पातहरुले ढाकेर असिरुद्दिनर उनका साथीहरु गएका थिए। हत्या गरेर शव फेला परेका दिन असिरुद्दिन भारत तर्फ फरार भए। असिरुद्दिन फरार भएपछि घटनालाई राजनितिक रङ्ग दिने निकै प्रयास भएको थियो। आन्तिरक रुपमा प्रहरी उपर पनि दबाब बढ्दै गइरहेको थियो। राजनितिक रङ्ग अनुसार स्थानीयले असिरुद्दिन परिवारको घरसमेत आगजनी गरेका थिए। आगजनी गरेको आरोपमा प्रहरीले स्थानीय तीन जनालाई नियन्त्रणमा समेत लिएर कारवाही प्रक्रिया अगाडि बढाएको छ। अन्ततः रुपन्देही प्रहरीले घटनाको सफल अनुसन्धान गरेर सबनम हत्या घटनामा प्रहरीले घटनामा संग्लन अभियुक्तहरुलाई पक्राउ गरेर सार्वजनिक गरेको छ। घटनाका अभियुक्त असिरुद्दिन र उनका साथी कपिलवस्तु वाणगंगा नपा १० का अस्लम मुसलमान (२१) पक्राउ परेका छन्। एक जना अझै फरार छन् जसको खोजीकार्य भइरहेको प्रहरीले जनाएको छ। विवाहको विषयको विवादले आफुले उनको हत्या गरेको असिरुद्दिनले स्वीकारेका छन्। सबनमले ओढेको चुन्नीले उसको घाँटी कसेर हत्या गरेको थिए असिरुद्दिन भन्छन् घाँटी कस्दा उ चिच्याउन खोजीरहेकी थिइ। छट्पटी रहेकी थिइ। तर मैले चुन्नी छोडेन र घाँटी कसेको ३४ मिनेटमै उसले श्वास फेर्ने छाँडी। सँगै मर्ने सँगै बाँच्ने कसम खाएकी सबनमले आफ्नो कसममा प्रतिवद्ध रहे पनि सबनमसँगै मर्ने कसम खाएका असिरुद्दिन नै अन्तिममा सबनमको हत्यारा बन्न पुगे। असिरुद्दिन भन्छन् धेरै माया गर्थी मलाई सबनमले तर म नै आज उसको हत्यारा बने। ठूलो गल्ती भएको छ मबाट। जे सजाए हुन्छ त्यो भोग्न तयार छु।"
तेस्रोलिंगी गुरुङको पक्षमा फैसला,"काठमाडौं : तेस्रोलिंगी जुनू गुरुङको हत्यामा संलग्न रहेका उनका पार्टनरलाई सर्वोच्च अदालतले १५ वर्षको जेल सजाय सुनाएको छ। करिब तीन महिनाअघि उनको हत्या भएको थियो। सर्वोच्चका न्यायाधीश आनन्दमोहन भट्टराईको एकल इजलासले आइतबार जुनूको पक्षमा फैसला गरेको नीलहीरा समाजकी अध्यक्ष पिंकी गुरुङले जानकारी दिइन्। उनका अनुसार तेस्रालिंगी महिलाका रूपमा खुलिसकेकी ३२ वर्षीया जुनू पोखराकी हुन्। उनी लाजिम्पाटमा बस्थिन्। उनका पार्टनर २१ बर्से विदेश कार्की उनीसँगै बस्थे। जुनूको मृत्यु हुनुभन्दा ३ दिनअघि पनि कार्कीले नराम्ररी पिटेका थिए। जुनू प्रहरीकहाँ पुगेकी थिइन्। प्रहरीले उनीसँग मेडिकल रिपोर्ट लिएर आउनु भनेको थियो। उनले मेडिकल जाँच गरिनन्। ३ दिनपछि उनी मृत भेटिएकी थिइन्। शरीरभरि पूरै निलडाम थियो, सम्झँदै पिंकीले भनिन्, मुखबाट रगत निस्किएको थियो। अत्यधिक कुटाइका कारण उनको मृत्यु भएको भन्दै हत्यारा पत्ता लगाउन प्रहरीमा पिंकीको अगुवाइमा जाहेरी परेको थियो। लगातार दबाब र फलोअप गरेपछि फरार हत्यारा कार्की पक्राउ परेका थिए। स्थानीयले पनि छानबिनमा साथ दिएको पिंकीको भनाइ छ। तेस्रोलिंगी समुदायमा सर्वोच्चको फैसलाले उत्साह थपिदिएको पिंकी बताउँछिन्, पहिलो पटक तेस्रालिंगी समुदायले न्याय पायो। घटनामा संलग्न कार्कीलाई फौजदारी कार्यविधि संहिताको दफा १७८ अनुसार सजाय भएको हो। जुनूको पक्षमा जिल्ला, पुनरावेदन र सर्वोच्चले तीनै तहका अदालतले समान फैसला गरेका हुन्।"

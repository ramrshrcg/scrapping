शीर्षक,विवरण
समावेशी आयोगका अध्यक्षको राजीनामा,काठमाडौं : राष्ट्रिय समावेशी आयोगका अध्यक्ष डा शान्तराज सुवेदीले पदबाट राजीनामा दिएका छन् । शुक्रबार अध्यक्ष सुवेदीले राष्ट्रपति विद्यादेवी भण्डारी समक्ष रााजीनामा बुझाएका हुन् । सुवेदीले संविधानको धारा २५८ को उपचार (४) को खण्ड (क) बमोजिम साउन १२ गतेबाट लागु हुनेगरी राजीनामा दिएको राष्ट्रपति कार्यालयका प्रवक्ता छविन्द्र पराजुलीले जानकारी दिए ।
साँघुरो वडाको सिंहदरबार,"भक्तपुर : वडा अध्यक्षको कोठा । वडा अध्यक्ष बस्ने घुम्ने मेचअगाडि टेबल । टेबलको सामुन्ने र दायाँबायाँ सोफासेट । वडा अध्यक्षको टेबल र सोफासेटको बीचमा मुस्किलले दुईजना उभिन मिल्ने ठाउँ । काम लिएर दुईजना वडा अध्यक्षको सामुन्ने उभिएपछि तेस्रो व्यक्तिलाई पाइला टेक्ने ठाउँ छैन । तेस्रो व्यक्तिलाई आफ्नो पालो बाहिर नबसी सुख छैन । बाहिर प्यासेजबाट पनि वडाकै अरु प्रशासनिक सेवा प्रवाह । करिब एक दर्जन वडावासीलाई सेवा लिन वडा कार्यालय गए भने बस्ने ठाउँ छैन । जसले गर्दा उभिएर सेवा लिनुपर्छ वडाबाट । ठाउँ नभएरै वडा सचिवले बैठक कक्षबाट सेवा दिँदै आएका छन् । बैठक कक्षका मेचहरुलाई एउटा कुनामा चाङ लगाइएको छ । बाँकी एउटा कोठामा तीनजना कर्मचारीले सेवा दिइरहेका छन् । सेवाग्राहीले बस्न त के उभिएर सेवा लिनसमेत उकुसमुकुस हुन्छ । यो दृश्य भक्तपुरको चाँगुनारायण नगरपालिका वडा नम्बर ७ वागेश्वरीको वडा कार्यालयको हो । मुलुक संघीयतामा गएसँगै घरघरमा सिंहदरबार पुगेको दाबी गरिएको छ । काम र अधिकारका दृष्टिले जनताका घरआँगनमै सिंहदरबार पुगेकै हो । तर वडाका सिंहदरबार यति साँघुरा भए कि जनताले सेवा पाउन उभिनुपर्छ । आफ्नो पालो पाउन घन्टौं कुर्नुपर्छ । बैठक कक्षबाट सेवा दिँदै वडा सचिव प्रेम तुलसी । तस्बिर : ईश्वरकाजी खाइजू तत्कालीन वागेश्वरी गाउँ विकास समितिको भवनमै अहिले चाँगुनारायण नगरपालिकाको वडा नम्बर ७ को कार्यालय सञ्चालनमा ल्याइएको हो । एकतले भवनमा बैठक कक्षसहित चार कोठा छन् । एउटामा वडा अध्यक्ष ज्ञानबहादुर केसीको कार्यकक्ष रहेको छ । एउटा स्टोर रहेको छ । अर्कोमा आर्थिक प्रशासन छ भने बैठक कक्षमा वडा सचिव प्रेम तुलसी र स्थानीय पञ्जीकरणको काम हुँदै आएको छ । बाँकी मालपोतलगायतका कर लिने कार्य भवनको प्यासेजबाटै हुँदै आएको छ । माओवादी द्वन्द्वकालमा गाविस भवनमा बम पड्काइएको थियो । त्यस्तै २०७२ सालको भूकम्पले पनि भवनमा क्षति पुयाएको छ । त्यसैले उक्त भवनमा तला थप गर्नेबारे अन्योल रहेको वडा अध्यक्ष केसीले बताए । भवनमा तला थप गर्न सकिने नसकिनेबारे प्राविधिक जाँच गर्न राष्ट्रिय पुनर्निर्माण प्राधिकरणलाई चिठी लेखेका छौं, उनले भने, तर प्राविधिक जाँच प्रक्रिया अघि बढ्न नसक्दा खुम्चिएरै सेवा दिन बाध्य भइरहेका छौं । उनले प्राविधिक जाँच नभइकन वडा कार्यालयको विकल्प खोज्न नसकिनेसमेत सुनाए । प्राविधिक जाँचले यसमा तला थप गर्न सकिन्छ भन्ने देखायो भने यसमै तला थप गर्छौं, उनले थपे, मिल्दैन भन्यो भने अर्को विकल्पमा जानुको विकल्प छैन । वडा सचिव तुलसीले वडा कार्यालय नजिकै सार्वजनिक जग्गा नहुँदा पनि वडा कार्यालय विस्तार गर्न नसकिएको बताए । कार्यालय साँघुरो भएकाले सेवा प्रवाह प्रभावित हुँदै आएको र वडावासीबाट धेरै गुनासो सुन्नुपरेको उनको भनाइ थियो । भक्तपुरको वागेश्वरीस्थित चाँगुनारायण नपा वडा नम्बर ७ को कार्यालय भवन । तस्बिर : ईश्वरकाजी खाइजू"
भक्तपुर नगरमा अपांगता भएकालाई परिचयपत्र,"भक्तपुर : भक्तपुर नगरपालिकाले आफ्नो नगर क्षेत्रका अपांगता भएकाहरुलाई परिचयपत्र वितरण गरेको छ। अपांगताको आधारमा चार समूहका चार रंगका परिचयपत्र वितरण गरिएको हो। भक्तपुर नगरपालिकाले पहिलो चरणअन्तर्गत शुक्रबार एक कार्यक्रम गरी नगरका पूर्ण र अति अशक्त भएकालाई क्रमशः रातो र निलो रंगको परिचयपत्र वितरण गरेको छ। स्थानीय सरकार सञ्चालन ऐन २०७४ को दफा १०२ ले दिएको अधिकार प्रयोग गरी भक्तपुर नगरपालिकाले शुक्रबार ६० जनालाई रातो र एकसय ४५ जनालाई निलो परिचयपत्र वितरण गरेको छ। शुक्रबार सुरु भएको परिचयपत्र अब वडा वडाबाटै वितरण गरिने अपांगता परिचयपत्र वितरणसम्बन्धी अस्थायी समन्वय समितिकी संयोजक एवं नगरपालिकाकी उपप्रमुख रजनी जोशीले जानकारी दिइन्। उनले पूर्ण अपांगता भएकाहरुलाई घरसम्मै पुगेर परिचयपत्र प्रदान गरिने बताइन्। उनका अनुसार भक्तपुर नगर क्षेत्रमा ३६५ अपांगता भएकाको पहिचान भएको छ। जसमध्ये अपांगताको वर्गीकरणअनुसार क समूहमा ६९ जना, ख समूहमा १६५, ग समूहमा १०० र घ समूहमा ३१ जना रहेको उनले जानकारी दिइन्। अपांगता भएका एक बालकलाई परिचयपत्र वितरण गर्दै भक्तपुर नगरपालिकाका प्रमुख सुनिल प्रजापति। तस्बिर : ईश्वरकाजी खाइजू अझै धेरै अपांगता भएकाहरु लुकेर बसेको अनुमान गरेका छौं, उपप्रमुख जोशीले भनिन्, नगरपालिकाले दुई चरणको सर्वेपछि तीनसय ६५ जनाको पहिचान गरेको हो। नगरपालिकाले अपांगताहरुको खोजीलाई निरन्तरता दिन्छ। भक्तपुर नपाले अपांगता भएकाको शिक्षा, स्वास्थ्यसँगै स्वरोजगारमूलक एवं सीपमूलक तालिम, भ्रमण, कार्यशाला गोष्ठीलगायतको लागि चालू आर्थिक वर्षको लागि १५ लाख रुपैयाँ विनियोजन गरेको छ। त्यस्तै केन्द्र सरकारबाट थप दुई लाख रुपैयाँ प्राप्त भएको उनले जानकारी दिइन्। नगरपालिकाले अपांगता भएका शिशुको लागि छुट्टै शिशुस्याहार केन्द्र सञ्चालन गर्ने प्रक्रिया अघि बढाएको छ, उपप्रमुख जोशीले थपिन्, विद्यालयमा समावेशी शिक्षासँगै ईसीडी कक्षामा अपांगता भएका बालबालिकालाई सहभागी बनाउँदैछौं। उनले अपांगता भएकासँगै उनलाई स्याहार गर्ने एकजनालाई स्वरोजगार एवं सीपमूलक तालिम दिने कार्यक्रम बनाइएको जानकारी दिइन्। उक्त तालिमपछि उनीहरुलाई उद्यम गर्न नगरपालिकाले सहुलियतमा ऋण उपलब्ध गराउने कार्ययोजना तयार गरिएको छ। त्यस्तै अपांगता भएका एवं तिनका परिवारले उत्पादन गरेका वस्तु नगरपालिकाले खरिद गर्ने वा ती वस्तुको बिक्री वितरणको लागि छुट्टै पसल सञ्चालनमा ल्याउनेबारे गृहकार्य भइरहेको भक्तपुर नगरपालिकाले जनाएको छ। मुख्यतः अपांगता भएका शिशुको जन्मै हुन नदिन स्वास्थ्यसम्बन्धी जनचेतनामा बढी जोड दिन्छौं, उपप्रमुख जोशीले भनिन्, त्यस्तै अपांगता भएकाहरुको घर, विद्यालय, सार्वजनिक सेवा दिने कार्यालय तथा स्थल अपांगमैत्री छ छैन अनुगमन गरी अपांगमैत्री नभएका संरचनालाई अपांगमैत्री बनाउन जोड दिइनेछ। उनले अपांगता भएकाहरुको खेलकुद तथा मनोरञ्जन सुनिश्चित गरी तिनीहरुलाई घरदैलो फिजियोथेरापी सेवा प्रदान गर्नेबारे कार्ययोजना बनिरहेकोसमेत जानकारी दिइन्। कार्यक्रममा अपांगता भएकाहरुलाई परिचयपत्र वितरण गर्दै भक्तपुर नपाका प्रमुख सुनिल प्रजापतिले भक्तपुर नपाले अपांगता भएकाहरुलाई पनि सवलांग समान प्राथमिकता दिँदै आएको सुनाए। अपांगता कसैको रहरले हुने होइन्। यो जन्मजात, वंशाणुगत र दुर्घटनाका कारण हुने गर्छ, उनले भने, त्यसैले अपांगता भएकाहरुले आफूमा भएका क्षमतालाई फरक ढंगले प्रस्तुत गरी समाजमा उदाहरणीय काम गर्नुपर्छ। अपांगता परिचयपत्र लिन शुक्रबार भक्तपुर नगरपालिका पुगेका अपांगता भएका र तिनका अभिभावक। तस्बिर : ईश्वरकाजी खाइजू"
अवैध कुखुरा ओसारपसार गर्ने दुईजना प्रहरी नियन्त्रणमा,"धनगढी : कैलाली प्रहरीले भारतबाट अवैधरुपमा कुखुरा ओसारपसार गर्ने दुईजनालाई पक्राउ गरेको छ। जिल्ला प्रहरी कार्यालयबाट खटिएको प्रहरी टोलीले धनगढी उपमहानगरपालिका७ बाट अवैध कुखुरासहित दुईजनालाई पक्राउ गरिएको हो । जिल्ला प्रहरी कार्यालयका प्रहरी नायव उपरीक्षक दक्षकुमार बस्नेतले भारतबाट कुखुरा ओसारपसार गर्ने धनगढी उपमहानगरपालिका९ का राजेन्द्र साहु र बाजुरा त्रिवेणी नगरपालिका३ स्थायी बसोबास भई धनगढी बस्दै आएका ईश्वर भण्डारीलाई पक्राउ गरिएको उनले जानकारी दिए। उनीले से १ प ५३१४ र से २ प १६३६ नम्बरको मोटरटइकलमा भारतबाट एक सय ६५ किलो बराबरको अवैध कुखुरासहित नियन्त्रणमा लिइएको बस्नेतले बताए। बरामद् कुखुरा पशु क्वारेन्टाइन, कुखुरा व्यवसायी संघ र स्थानीयको रहोबरमा नष्ट गरिएको र ओसारपसारमा संलग्न दुवै जनाविरुद्ध मुद्दा दर्ता गरी अनुसन्धान भइरहेको प्रहरीले जाकारी दिएको छ।"
पूर्व सञ्चारमन्त्री सिंहको निधन,"राजविराज : पञ्चायतकालमा सात वर्ष मन्त्री रहेका चुतुर्भुजप्रसाद सिंहको शुक्रबार बिहान राजविराजस्थित निवासमा निधन भएको छ। दर्पनारायण सिंह र कौशल्यादेवी सिंहको कान्छा छोराका रुपमा १९८९ असोज १ गते सप्तरीको रुपनी गाउँपालिका ५ बसबिट्टीमा जन्मेका सिंहको ८७ वर्षको उमेरमा निधन भएको हो। पारिवारिक पृष्ठभूमिका कारण पञ्चायतकाल स्थापनासँगै राजनीतिमा होमिएका सिंह प्रधानमन्त्री कीर्तिनिधि विष्टको मन्त्री मण्डलमा पहिलो पटक २०२५ साल चैत २५ गते निर्माण, सञ्चार र यातायात मन्त्री बनेका थिए। त्यसपछि २०३० साल साउन १ गतेदेखि २०३२ मङ्सिर १४ गतेसम्म प्रधानमन्त्री नगेन्द्रप्रसाद रिजालको मन्त्रीमण्डलमा सिंह उद्योग तथा बाणिज्य मन्त्री रहे।पञ्चायतकालको समयमा जनस्तरमा गहिरो राजनीतिक पकड जमाएका कारण उनी २०१७ सालदेखि २०३२ सालसम्म राष्ट्रिय पञ्चायत सदस्यमा निर्वाचित थिए। सिंह २०३२ सालदेखि २०४६ सालसम्म पञ्चायत नीति तथा जाँचबुझ समितिका सदस्य रहे। सिंहले २००३ सालमा स्थापना भएको राजविराजस्थित पब्लिक बिन्देश्वरी माध्यमिक बिद्यालयबाट पहिलो व्याचका रुपमा मेट्रिक उत्तिर्ण गरेका थिए। लायन्स क्लब राजविराजका संस्थापक भई अध्यक्षको समेत जिम्मेवारी निर्वाह गरेका सिंह नेपाल रेडक्रस सोसाइटी सप्तरीका अध्यक्ष समेत रहे। राजविराजरुपनी सडक खण्डको निर्माणका साथै राजविराजको दूरसञ्चार र राजविराज औधोगिक क्षेत्र स्थापनामा उनको महत्वपूर्ण भूमिका रहेको थियो। सिंहले युवा उमेरमै रुपनी गाउँपालिका ५ बसबिट्टीस्थित जनता मावि र सिरहा जिल्लाको नरहा रिगौलस्थित लक्ष्मीनारायण कौशल्या मावि स्थापना गर्नुभएको सिंहका छोरा उपप्राध्यापक सुमनप्रसाद सिंहले जानकारी दिए। सिंहका दुई छोरा र एक छोरी छन्। पछिल्लो समय रक्तचापबाट पीडित सिंहलाई १५ दिनदेखि खानामा रुची हुन छाडेपछि कमजोर बनेका थिए।सिंहको शुक्रबार अपरान्ह सप्तकोशी नदीमा दाहसंस्कार गरिने परिवारका सदस्यले जानकारी दिएका छन्।पूर्वमन्त्री सिंह गणतन्त्रवादी नेता रामराजाप्रसाद सिंहका काका हुन्।"
"सुत्केरीको मृत्युपछि अस्पतालमा तनाव, ८ घाइते","पोखरा : पोखराको पृथ्वीचोकस्थित पश्चिमाञ्चल सामुदायिक अस्पतालमा सुत्केरीको मृत्यु भएपछि तनावग्रस्त बनेको छ। चिकित्सको लापरवाहीले सुत्केरीको मृत्यु भएको भन्दै मृतकका आफन्तले अस्पतालमा प्रदर्शन गरेका छन्। दोषीलाई कारवाहीको माग राख्दै आक्रोशित भएका आफन्त र प्रहरीबीच झडप हुँदा ८ जना घाइते भएका छन्। झडपमा मृतकका आफन्त ३ जना र प्रहरीतर्फ ५ जना गरी ८ जना घाइते भएको प्रहरीले जनाएको छ। दोषीलाई कारवाही गर्नुपर्ने माग राख्दै मृतकका आफन्त आक्रोशित भएका हुन्। उपचारमा लापारवाहीले सुत्केरीको मृत्यु भएको भन्दै दोषीलाई कारवाहीको माग राख्दै मृतकका आफन्तले अस्पताल परिसरमै नाराबाजी गरे। कास्कीको अन्नपूर्ण गाउँपालिका ७ लान्द्रुककी ३३ वर्षीय निशाकुमारी थापालाई बेथाले च्यापेपछि बिहीबार बिहान ८ बजेतिर अस्पताल ल्याइएको थियो। बिहीबार साँझ ७ बजेर ४५ मिनेट जाँदा उनले नरमल डेलीभरीबाट ४ केजीको छोरा जन्माएको अस्पतालले जनाएको छ। बच्चा जन्मिसकेपछि रक्तश्रावको समस्या आएको उनका भाइ बसन्त थापा मगरले सुनाए। रक्तश्राव नरोकिएपछि चिकित्सकले राति सवा १२ बजेतिर रक्तश्राव रोक्न पाठेघरको अप्रसन गरेको मृतकका आफन्त हरिबहादुर थापाले बताए। अप्रेसनका क्रममा ४ पोका रगत उपलब्ध गराएको मृतकका भाइ बसन्त थापाले सुनाए। सवा २ बजे अप्रेसन सकिएको र बिरामीको अवस्था क्रिटिकल रहेको चिकित्सकले जानकारी दिएको पनि उनले बताए।तर, शुक्रबार बिहान ५ बजेतिर सुत्केरीको मृत्यु भएको चिकित्सकले नै खबर गरे। अस्पताल प्रशासनले नरमल डेलिभरी भएपनि बिरामीको समयमै उपचार सुरु गरेको जनाएको छ। उपचारमा कुनै कमी नभएको अस्पताल प्रशासनको दावी छ।"
पहिरोले अवरुद्ध कोशी राजमार्ग ८ घण्टापछि खुल्यो,"धनकुटा : बिहिबार रातिदेखि भएको अविरल वर्षाका कारण गर्जुवा खोलामा आएको बाढीले अवरुद्ध बनेको कोशी राजमार्ग अन्तर्गत धरानधनकुटा सडकखण्ड करिव ८ घण्टापछि खुलेको छ। माटोको लेदोसहित खोलामा आएको बाढीले सडक पुरिएपछि बिहिबार राती १२ बजेदेखि कोशी राजमार्गमा सवारी आवातजावत बन्द भएको थियो। सडकमाथि थुप्रिएको माटोसहितको लेदो डिभिजन सडक कार्यालयको स्क्राभेटरले पन्छाएपछि एकतर्फिरुपमा सडक खुलेको सुपरभाइजर अम्बिका राईले बताए। सडक अवरुद्ध बनेपछि पूर्वी तराईका विभिन्न ठाउँबाट कोशी पहाडका धनकुटासहित भोजपुर, संखुवासभा, तेह्रथुम पुग्न सयौं सवारी साधन जाममा परेका थिए। त्यस्तै कोशी पहाडबाट तराई झर्ने सानादेखि ठूला सवारी साधन त्यहाँ जाममा थिए। सवारी साधन यात्रुहरु अलपत्र अवस्थामा रहेका थिए। विद्युतको निर्माणाधीन हाइटेन्सन लाइन बनाउन खनिएको नयाँ बाटोको माटो भत्किएर गर्जुवा खोलामा झर्दा सोही बाटो बगाएर सडक अवरुद्ध पारेको उनले बताइन्। यसभन्दा पहिल्यै बर्खाको बेलामा गर्जुवा खोलामा आउने बाढीले राजमार्ग अवरुद्ध हुनु पर्थ्यो। तर सडक डिभिजन कार्यालय बर्खा लाग्नुभन्दा अगाडि नै बाढी रोकथामको लागि विभिन्न संरचना निर्माण गरेर सर्तकता अपनाएको थियो। बाढीमा आएको माटो खोलाको भन्दा पनि नयाँ सडक बनाउँदाको माटो भएको कारण राजमार्ग अवरुद्ध भएको उनले दावी गरिन्। त्यस्तै लगातारको वर्षाको कारणले कोशी राजमार्गका १ दर्जनभन्दा बढी स्थानमा पहिरो खसेको छ। रुद्रबारी, गुठीटार, जिरोप्वाइन्ट लगायतका दर्जनौं स्थानमा पहिरो गएको छ। धनकुटा सहित चार जिल्लामा विद्युत आपूर्ति अवरुद्ध पहिरोले विद्युत लाइनको पोल भत्काइदिएपछि धनकुटा सदरमुकामसहित कोशी पहाडका भोजपुर, संखुवासभा र तेहूथममा विद्युत आपूर्ति अवरुद्ध बनेको छ। कोशी राजमार्ग अन्तर्गत धरानधनकुटा सडक खण्डको साँगरीगढी गाउँपालिकाको लावरबोटै नजिक पहिरो खसेर ३३ केभी लाइन प्रशारणको तीनवटा विद्युत पोल भत्किएपछि शुक्रवार बिहान ५ बजेदेखि विद्युत आपूर्ति अवरुद्ध बनेको नेपाल विद्युत प्राधिकरण धनकुटा वितरण केन्द्रका प्रमुख पवनकुमार यादवले बताए। उनका अनुसार पहिरोले पोलसँगै विद्युत लाइनको तारसमेत चुडाइँदिएको छ। धनकुटाबाट प्राविधिक टोली मर्मत सम्भार भइरहेको छ, उनले भने, पहिरो खसेको स्थान भिरालो भएको कारण काम गर्न केही असहज बनेको छ। विद्युत आपूर्ति चालु हुन करिव ४ घण्टा समय लाग्ने उनले बताए।"
'मोष्ट वान्टेड' सूचीमा रहेका कार्की पक्राउ,उदयपुर : प्रहरीको मोस्ट वान्टेड सूचीमा रहेका उदयपुरको त्रियुगा नगरपालिका ५ दमौतिका ३३ वर्षीय होमबहादुर कार्कीलाई प्रहरीले शुक्रबार पक्राउ गरेको छ। छिमेकी ३५ वर्षीय मोहनबहादुर बुढाथोकीलाई २०७३ मंसिर २४ गते बन्चरो प्रहार गरी हत्या गरेर फरार रहेका कार्कीलाई प्रहरीले लालपत्ताबाट पक्राउ गरेको हो। जिल्लाल प्रहरी कार्यालयका प्रहरी प्रमुख एसपी वीरबहादुर बुढामगरकाअनुसार घटनालगत्तै उनी मलेसिया गएका थिए। पछिल्लो समय मेलिसियाबाट काठमाडौं आएको भन्ने गोप्य सूचनाका आधारमा प्रहरीले २०७५ पुस २ गते रेडकर्नर नोटिस जारी गरी खोजी कार्यलाई तीव्रता दिँदै आएको थियो। बन्चरो प्रहारबाट गम्भीर घाइते भएका बुढाथोकीको न्युरो अस्पताल बिराटनगरमा उपचारकाक्रममा मंसिर ३० गते ज्यान गएको थियो।
जोखिम मोलेर काठ संकलन,"गुलरिया : बबई नदीले सतर्कता तह पार गरेपछि बुधबार दुई जनालाई बगायो। बर्दियाको बारबर्दिया नगरपालिका११ का ३८ वर्षीय रामभरोसे चौधरी र ३५ वर्षीय बलिराम चौधरी काठ समाउँदा समाउँदै बबईको पानीसँगै बगेर बेपत्ता भए। केही समयपछि उनको सकुशल उद्धार भयो। बर्दियाका नदीले तटीय क्षेत्रमा बगाएर ल्याएको काठ संकलन गर्नेको भीड बढ्दै गएको छ। गुलरिया नगरपालिका कोठिया गाउँका स्थानीय भोमे थारूले घरखर्चका लागि नदीबाट काठ संकलन गरेको बताए। उनले भने, खाना पकाउनेलगायत प्रयोजनमा दाउरा प्रयोग गर्छौं, हामीलाई काठको धेरै समस्या छ। बबईको घुईयावारी, चेपाङ, भादापुललगायत जलमापन केन्द्रमा पानीको सतह बढेको छ। बाढीमा बगेर भारत जाने करोडौं मूल्यका काठ जोखिम मोलेरै स्थानीयले संकलन गरेका छन्। सरकारले सुरक्षित प्रविधिमार्फत बगेर जाने काठ संकलन गर्न सके अर्बौं रुपैयाँ बराबर जोगिने उनीहरू बताउँछन्। प्रमुख जिल्ला अधिकारी रामबहादुर कुरुम्बाङले बाढीमा काठ संकलन नगर्न निर्देशन दिएको बताए। तर, नदी तटीय क्षेत्रमा त्यो क्रम रोकिएको छैन। पहाडी क्षेत्रमा भएको अविरल वर्षाका कारण मान नदीमा आएको बाढीले बर्दियाको बाँसगढी नगरपालिका३ स्थित खल्ला बस्ती डुवानमा परेको छ। बाढीका कारण बाँसगढी खल्ला बस्तीका ४० घर डुवानमा परे पनि मानवीय क्षति नभएको कुरुङवाङले बताए।"
डेढ लाख घुस लिने इन्जिनियरविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले शिक्षा तथा मानवस्रोत विकास केन्द्र सानोठिमीका इन्जिनियर दिपेन्द्रकुमार देव, शिक्षा समन्वय इकाइ काभ्रेका सव इन्जिनियर धनवीर भगत र शिक्षा समन्वय इकार्इ भोजपुरका तत्कालीन सव इन्जिनियर निरजकुमार चौधरीविरुद्ध मुद्दा दायर गरेको छ। घुसमा संलग्न तीनैजना इन्जिनियरविरुद्ध विशेष अदालतमा मुद्दा दर्ता गरिएको अख्तियार प्रवक्ता प्रदीपकुमार कोइरालाले जानकारी दिए। उनीहरुले महाभारत, काभ्रेका स्कुल भवनको निर्माण सम्पन्न प्रमाणपत्र दिलाउने प्रयोजनको लागि सेवाग्राहीसँग एक लाख ५० हजार घुस लिएका थिए। उनीहरुले सेवाग्राहीसँग घुस लिएर राष्ट्रिय वाणिज्य बैंक बनेपामा जम्मा गर्न लगाएका थिए। घुस रकम बैंकमा जम्मा गरेको भौचर लिइसकेको अवस्थामा उनीहरु अख्तियारको फन्दामा परेका हुन्। शिक्षा तथा मानवस्रोत विकास केन्द्र सानोठिमीले इन्जिनियर देवले आफ्ना लागि सहज रूपमा घुस रकम संकलन गराउन सकियोस र सो कसुरमा आफ्नो प्रत्यक्ष संलग्नता नदेखियोस भन्ने उद्देश्यले सब इन्जिनियर भगत पठाएको अनुसन्धानबाट खुलेको छ। भगतले पनि विद्यालयको मर्मतसम्बन्धी कार्य फरफारक गर्ने र गराउने सिलसिलामा सेवाग्राहीबाट घुस रकम माग्ने तथा बैंक खातामा जम्मा गर्न लगाउने सम्बन्धमा चौधरीलाई खटाइएको पाइएको छ। तीनै जनाविरुद्ध भ्रष्टाचार निवारण ऐन बमोजिम कैद तथा सजायको मागदाबीसहित आरोपपत्र दायर गरिएको छ।"
अज्ञात समूहले जलायो अदालको गाडी,नवलपुर : पूर्वी नवलपरासीको नवलपुर जिल्ला अदालतको गाडीमा आगजनी गरिएको छ।घर छेउमा पार्किङ्ग गरेर राखेको गाडीमा शुक्रबार बिहान आगजनी गरिएको हो। गाडीमा आगो बलिरहेको देखेपछि प्रहरीलाई खबर गरिएको थियो। आगो लगाउने व्यक्तिको पहिचान हुन नसकेको जिल्ला प्रहरी कार्यालय नवलपुरका प्रवक्ता नायब उपरीक्षक अर्जुनकुमार रानाभाटले बताए। गाडीमा मट्टितेल राखेर आगो लगाइएको प्रहरीले जनाएको छ।आगजनीबाट गाडी पूर्णरुपमा क्षतिग्रस्त बनेको छ। साउन ७ देखि नेत्र विक्रम चन्द समूह विप्लवले सरकारी गाडी चल्न नदिने भन्दै प्रतिवन्ध लगाएको छ। उक्त गाडी पनि विप्लव समूहका कार्यकर्ताले आगजनी गरेको हुनसक्ने प्रहरीको अनुमान छ। आगो लगाउने व्यक्तिको खोजी कार्य भइरहेको नायब उपरीक्षक रानाभाटले बताए। यसैबीच विप्लव समूहले सरकारी गाडी चल्न नदिने समाचारपछि जिल्लाका अधिकांश सरकारी नम्बर प्लेटका गाडी चल्न सकेका छैनन्। सुरक्षा निकायबाहेक अन्य सरकारी गाडी सडकमा देखिएका छैनन्। सबैजसो स्थानीय तहका प्रमुख र अन्य जनप्रतिनिधिका गाडी कार्यालय र घरमा राखिएका छन्। अति आवश्यक काममा जानुपर्ने जनप्रतिनिधिले रातो प्लेटका गाडी भाडामा लिएर जाने गरेका छन्। आगजनी गरेको बा २ झ ३५०२ नं को गाडी श्रेस्तेदार शारदादत्त बडु चड्ने हो। श्रेस्तेदार बडु कावासोतीस्थित थकाली चोकमा भाडामा बस्दै आएका छन्।
उपचारका क्रममा सुत्केरीको मृत्युपछि नुवाकोट तनावग्रस्त,"रातमाटे, नुवाकोट : चिकित्सकको लापरवाहीका कारण सुत्केरीको ज्यान गएको भन्दै मृतकका आफन्तले शुक्रबार गल्छीत्रिशूली सडक अवरुद्ध पारेका छन्। सडक अवरुद्ध भएपछि यातायातका साधन नुवाकोटको रातमाटेस्थित सडकमा रोकिएका छन्।वेलकोटगढी नगरपालिका ७ रातमाटे महादेवफाँटमा आक्रोशित स्थानीयले सडकमा टायर बाल्नुका साथै ड्रम राखेर सडक अवरुद्ध गरेका छन्। नुवाकोट जिल्ला अस्पताल त्रिशूलीमा बिहीबार बिहान सुत्केरी ३५ वर्षीया गोमा ओस्तीको चिकित्सको लापरवाहीले ज्यान गएको भन्दै मृतका आफन्त र स्थानीयवासीले वेलकोटगी नगरपालिकाको रातमाटे, महादेव फाँटलगायतका स्थानमा टायर बाले सडक अवरुद्ध गरेका हुन्।सुत्केरी गोमालाई काठमाडौंको महाराजगन्जस्थित त्रिवि शिक्षण अस्पताल पुर्याउने वित्तिकै उनको मृत्यु भएको थियो। यसअघि सुत्केरी गराउन अस्पताल आएकी गोमाको बिहीबार बिहान ६ बजे डेलिभरी भएको थियो।स्वास्थ्यकर्मीले ७ बजे नवजात शिशुको श्वास रोकिएको भन्दै अस्पतालले काठमाडौं रिफर गरेको थियो। घटनाका दोषीलाई कारवाही गरिनुपर्ने र क्षतिपूर्तिको माग गर्दै सडक बन्द गराएको मृतकका आफन्तले बताएका छन्। सडक अवरुद्ध भएपछि करिब २ सयभन्दा बढी सवारीसाधन बाटोमै अलपत्र परेका छन्।"
पहिरोको जोखिममा वडा कार्यालय र सामुदायिक भवन,": पहिरोले ताप्लेजुङको फक्ताङलुङ गाउँपालिका१ सावादिनको वडा कार्यालय र सामुदायिक भवन जोखिममा पारेको छ। खोल्सीले कटान गरेपछि पहिरो झरेर भवन छेउसम्मै पुगेको वडाध्यक्ष यज्ञ लिम्बुले बताए। भवन मुनिपट्टिको खोल्सी खेल मैदानमा प्रवेश गरेर भर्खरै स्तरोन्नती गरिएको खेल मैदानको भित्ता कटान गर्यो, लिम्बुले भने, लगातारको वर्षाले भित्तो खस्ने क्रम नरोकिएपछि समस्या भयो। पहिरो निरन्तर झरिरहेकाले जोखिम बढेको रहेको उनले बताए। पानी परिरहे पनि अहिले पर्खाल लगाएर पहिरो नियन्त्रणको प्रयास भइरहेको वडाध्यक्ष लिम्बुको भनाइ छ। सामुदायिक भवन २१ लाखको लागतमा गत वर्ष मात्रै निर्माण गरिएको हो भने वडा कार्यालय पहिलेनै बनाइएको थियो।"
अवरुद्ध कोशी राजमार्ग अझै खुलेन,धनकुटा : कोशी राजमार्गको धरानधनकुटा सडकखण्डको सुघुरीगढी गाउँपालिका १ लावरबोटेमा खसेको पहिरोले सडक अवरुद्ध भएको छ। शुक्रबार बिहान ११ बजेतिर गएको पहिरोले सडक अवरुद्ध हुँदा यात्रु तथा सवारी साधन बीच बाटोमा अलपत्र परेका छन्। सडक डिभिजन कार्यालयको स्काभेटरले पहिरो पन्छाउन काम भइरहेको छ। सोही राजमार्गको लेउती खोलामा बाढी आउँदा यात्रुहरु जोखिम मोलेर वारपार गरिरहेका छन्।
झारफुक गर्ने बाहनामा किशोरीमाथि जबरजस्ती गर्ने झाँक्री पक्राउ,"ललितपुर : झारफुक गर्ने बाहनामा १६ वर्षीया किशोरीलाई जबरजस्ती गर्ने झाँक्री पक्राउ परेका छन्। ललितपुर महानगरपालिका १५ वडाको सामपाङ चोकबाट जबरजस्ती गर्न खोजेको आरोपमा झाँकीलाई प्रहरीले पक्राउ गरेको हो।महानगरीय प्रहरी वृत्त सातदोबाटोका प्रमुख गौतम मिश्रका अनुसार ४० वर्षीय झाँक्री सर्बु राई पक्राउ परेका हुन्। टाउको र शरीर दुख्ने समस्या देखिएपछि ती किशोरी साउन ७ गते झाँक्रीकहाँ पुगेकी थिइन्। 'उपचार गर्दा कसैले देख्न नहुने झाक्रीले बताएका रहेछन्,' बालिकालाई उदृत गर्दै मिश्रले भने, 'उनले झारफुट गर्ने बाहनामा किशोरीमाथि जबरजस्ती गर्न खोजेपछि उनी भागिछन्।' किशोरीका अनुसार ' झाँकीले कोठाभित्र लगेर पर्दा लगाएपछि आँखा बन्द गर्न लगाए। त्यसपछि रोग निको हुनका लागि लगाएको कपडा फुकाल्नुपर्ने दबाब दिए।उनी आफैले किशोरीले लगाएको टिसर्ट माथि सारेर जबरजस्ती गर्न खोजेपछि त्यहाँबाट भागे।' घटनाबारे किशोरीले आफ्ना अभिभावकलाई जानकारी दिएपछि उक्त घटना बाहिर आएको हो। झाँक्री राइले प्रहरीसमक्ष आफूले जबरजस्ती गरेको स्वीकार गरेको प्रहरीले जनाएको छ। झापा विर्तामोड स्थायी घर भएका ४० वर्षीय झाँक्री राइविरुद्ध जबरजस्ती करणी उद्योगमा मुद्धा दर्ता भएको छ। बुधबारदेखि लागु हुने गरी पाँच दिनको म्याद थप गरी अनुसन्धान भइरहेको प्रहरीले जनाएको छ। त्यस्तै, ललितपुरमै साउन ४ गते बलात्कारको घटना घटेको छ। रौतहट स्थायी घर भई हरिसिद्धि बस्दै आएका २८ वर्षीय राजु वाइवाले १२ वर्षीय बालिकालाई जबरजस्ती करणी गरेको खुल्न आएको छ।वाइवाले आफैले संचालन गरेको गलैंचा कारखानामा काम गर्ने बालिकालाई जबरजस्ती करणी गरेका थिए।"
तरकारी बजारमा जब डोजर चल्यो (भिडियो),"ललितपुर : शुक्रबार बिहान ११ बज्दै थियो। ललितपुरको जावलाखेल तरकारी बजारमा आफ्नै खालको चहलपहल थियो। पसलेहरु तरकारी तथा फलफूल बेच्न व्यस्त थिए। एकाएक साइरनसहितको प्रहरी भ्यान अनि डोजर देखेपछि तरकारी पसलेहरु अचम्मित भए। गाडीबाट ओर्लेर एकजना प्रहरीले आदेशको शैलीमा भने, 'ल तपाईँहरु हट्नुस् यहाँ डोजर चल्छ।' त्यसपछि डोजर चलाउन थालियो। पसलेहरुलाई बलपूर्वक हटाइयो। पूर्व जानकारीबिना आफूहरुलाई जबरजस्ती हटाइएको भन्दै रोइकराइ गरे। तर डोजर रोकिएन। तरकारी तथा फलफूल बजारमा डोजर अप्रेशन निरीक्षणा ललितपुरका प्रमुख जिल्ला अधिकारी प्रेमराज जोशी पनि आफै पुगेका थिए। त्यहाँ पुगेका प्रजिअ जोशीले पहिले नै पटकपटक ताकेता गर्दा पनि अटेर गरेपछि डोजर चलाउनुपरेको अन्नपूर्णसँग बताए। जावलाखेलको सार्वजनिक जग्गामा ०५२ साल देखि बनाएर त्यहाँ तरकारी तथा फलफूल बजार संचालन हुँदै आएको थियो। उनीहरुले पसल संचालन गरे बापत जावलाखेल क्लबलाई भाडा बुझाउँदै आएका थिए। विस्थापित पसलेले सार्वजनिक जग्गा हडप्ने नियत आफूहरुको नभएको तर पूर्व जानकारीबिना टहरा भत्काउँदा आफ्नो रोजीरोटीको आधार खोसिएको बताए।तरकारी पसले रामबहादुर शर्माले भने, हाम्रो पेटमाथि डोजर चलाइएको पीडा भएको छ।'"
निर्मलाको न्यायका लागि वीरगन्जमा प्रदर्शन,"वीरगन्ज : कन्चनपुरकी १३ वर्षीया बालिका निर्मला पन्तको बलात्कारपछि हत्या भएको एक वर्ष बितिसक्दा पनि सरकारले अपराधी अझै पत्ता लगाउन नसकेको भन्दै वीरगन्जमा शुक्रबार प्रदर्शन गरिएको छ। घण्टाघर चोकमा अपरान्ह भेला भएका युवायुवतीले निर्मलालाई न्याय देऊ भन्ने नारा लेखिएको प्ले कार्ड बोकेर प्रदर्शन गरे। त्यसअघि उनीहरुले घण्टाघर चोकको सडकमा बसेर निर्मलाले न्याय नपाएको एक वर्ष अर्थात् ३६५ दिन पुगेको भन्दै ३६५ आकृति देखिने मानव साङलो पनि प्रर्दशन गरेका थिए। प्रदर्शनमा सहभागीले निर्मलाका बलात्कारी र हत्यारा पत्ता लगाउन प्रहरी र सरकार दुवै असक्षम भएको आरोप लगाए। यसैबीच घण्टघार चोकमै युवाको समूहले शुक्रबारदेखि निर्मलाका बलात्कारी र हत्यारा पत्ता लगाइ कारबाहीको माग गर्दै हस्ताक्षर अभियान पनि सुरु गरेका छन्। हस्ताक्षर अभियान वीरगन्ज महानगरपालिकाका ३२ वटै वडामा सञ्चालन गरी एक लाख व्यक्तिको हस्ताक्षर संकलन भएपछि जिल्ला प्रशासन कार्यालयमार्फत प्रधानमन्त्री र गृहमन्त्रीलाई बुझाइने अभियानका अगुवा सरोज चौरसीयाले बताए। कञ्चनपुरकी किशोरी निर्मलाको २०७५ साल साउन १० गते बलात्कारपछि हत्या भएको थियो। हत्यापछि यसको छानबिनका लागि विभिन्न समिति बनेका थिए। तर, हत्यारा पत्ता लाग्न सकेको छैन। जसका कारण नेपाल प्रहरी र सरकार दुवै आलोचित बन्दै आइरहेका छन्।"
आगलागीमा परी २० बाखा मरे,स्याङ्जा : बिरुवा गाउँपालिका ६ चिन्नेवासमा स्थित बाख्राको खोरमा बिहीबार साँझ आगलागी हुँदा २० वटा बाख्रा मरेका छन्। रामबहादुर थापा मगरको आधुनिक बाख्रा खोरमा लागलागी हुँदा खोरभित्र रहेका बाख्राहरु जलेर मरेका हुन्। आगलागीबाट खोरमा पनि क्षति पुगेको प्रहरी नायब उपरीक्षक नविनकृष्ण भण्डारीले जानकारी दिए। आगलागी भएको खबर पाउनासाथ प्रहरी र स्थानीयबासीको पहलमा आगो निभाइएको थियो। आगलागीबाट ३ लाख ८२ हजार बराबरको क्षति पुगेको र आगलागीका कारण बारे थप अनुसन्धान भइरहेको प्रहरीले जनाएको छ।
नेपालले बेइजिङसहित चीनका १५ सहरमा सिधा उडान गर्ने,"बेइजिङ : नेपालले बेइजिङसहित चीनका १५ सहरमा सिधा उडान गर्न पाउने भएको छ। बेइजिङमा सम्पन्न दुईदिने वार्तापछि शुक्रबार नयाँ हवाई उडान संचालन सम्बन्धमा सम्झौता भएको हो। पहिले सात सहरमा नेपाललाई उडान अनुमति प्राप्त थियो। अब यसलाई विस्तार गरेर १५ बनाइएको हो। नयाँ सम्झौताअनुसार नेपाल र चीनबीच थप ८ रुटमार्फत हप्तामा ९८ उडान गर्न पाउने अवस्था छ। सन् २०१४ मा नेपाल र चीनबीच दुवै देशले सातामा ५६ वटा उडान गर्ने सम्झौता भएको थियो। एक वर्षभित्रै बढाएर ७० वटा उडान गरे तापनि नेपालले भने चिनियाँ आकाशमा उडान भर्न सकेको थिएन। नयाँ सम्झौताअनुसार नेपालले क्वाङ्चावो (ग्वाङझौ) र पैचिङ (बेइजिङ)का साथै चीनका अरु सहरमा उडान भर्ने अनुमति प्राप्त भएको छ। त्यसैगरी चीनले पोखरा र गौतमबुद्ध विमानस्थलमा पनि सिधा उडान गर्न सक्ने भएका छ। उनीहरुले त्यहाँ हप्तामा २१ उडान गर्न पाउने व्यवस्था उल्लेख छ। नेपालचीन हवाई उडानमा यो सम्झौतालाई निकै महत्वपूर्ण सम्झौताको रुपमा हेरिएको छ। बेइजिङ, ल्हासा, सांघाई, क्वाङ्चावो, सियान, चेङ्दु, चुङछिङ, खुन्मिङ लगायत विभिन्न १५ गन्तव्यमा नेपाललाई चीनले उडान अनुमति दिने सहमति गरेको छ, वार्तामा सहभागी बेजिङ स्थित नेपाली दूतावासका उपप्रमुख सुशील लम्सालले अन्नपूर्णसँग भने, चीनमा रहेको सात गन्तब्यबाट बढाएर १५ पुर्याइएको हो। यो सम्झौता भएपछि काठमाडौं र बेइजिङबीच सिधा उडानका लागि हिमालयन एअरलाइन्सले स्लट पाएर उडान संचालन गर्ने तयारी भइरहेको छ। उसले अनुमति पाइसकेको छ। बेइजिङमा यसै सेप्टम्बरबाट नयाँ तासिङ विमानस्थल सञ्चालन हुँदैछ। ६० भन्दा बी देशीविदेशी वायुसेवाले यस नयाँ विमानस्थलको प्रयोग गर्ने भइसकेका छन्। यस विमानस्थलबाट सन् २०२५ सम्ममा ७२ मिलियन यात्रुले ओहोरदोहोर गर्ने अनुमान छ। सन् २०१४ मा थालिएको यस विमानस्थलको निर्माण यसै वर्षको जुनमा सम्पन्न भइ परीक्षण उडानका साथै विमानस्थलको सम्पूर्ण परीक्षण पनि सम्पन्न भइसकेको छ। योसँगै बेइजिङको व्यस्त क्यापिटल विमानस्थलमा केही स्लटहरूसमेत उपलब्ध हुने छन्। सन् २०१८ मा उक्त विमानस्थलले दश करोड भन्दा बढि यात्रुहरूलाई स्वागत गरेको थियो। यस नयाँ तासिङ विमानस्थलको आरम्भसँगै नेपालले फाइदा उठाउनसक्नु पर्छ। नेपाली वायुसेवाले पनि चिनियाँ आकाशमा उडान भर्दै असमान हवाई सम्बन्धको अन्त्य गर्नु पर्छ। हाल चीनका ५ वटा वायुसेवा कम्पनीले नेपालमा नियमित उडान गरिरहेका छन्। नेपालबाट हिमालको सौन्दर्य नियाल्दै तिब्बतको कैलाश मानसरोवर उडान गर्ने भनिएको लेक फ्लाइट को अनुमति दिन चीन सकारात्मक बनेको लम्सालले बताए। नेपालले पर्यटकलाई मानसरोवर पुर्याउन तिब्बतको गुन्सा विमानस्थल प्रयोग गर्न माग गर्दै आएको छ। चीनले गुन्सा विमानस्थल अन्तराष्ट्रिय स्तरको नभएको र यसको अपग्रेड गरेपछि अनुमति दिने विषयले यस्तो धारणा बाहिर आएको हो। नागरिक उड्यान तथा पर्यटन मन्त्रालय अन्तर्गतको हवाइ उद्योग व्यवस्थापन महाशाखाका प्रमुख सुरेश आचार्य नेतृत्व नेपाली टोली र चीनको सिभिल एभिएसन अथोरिटी अफ चाइनाको उनपनिर्देशक जनरल बाई वेनलीको नेतृत्वमा रहेको टोलीबीच बेइजिङमा शुक्रबार सम्झौता पत्रमा हस्ताक्षर भएको दूतावासले जनाएको छ। नेपाल र चीनबीच हवाई सेवा सम्झौता पुनरावलोकनका लागि नेपाली टोली बुधबार बेइजिङ पुगेको थियो।"
प्रदेश ५ को लोकसेवाको अध्यक्षमा भट्टराई सिफारिस,बुटवल : पाँच नम्बर प्रदेश लोकसेवा आयोगको अध्यक्षमा प्राध्यापक डिलाराम भट्टराई सिफारिस भएका छन्। प्रदेशमा बनेको लोकसेवा आयोग गठनसम्बन्धी ऐन कार्यान्वयन गर्दै अध्यक्ष सिफारिस गरिएको हो। आयोगकको पदाधिकारी सिफारिसमा मुख्यमन्त्रीको संयोजकत्वमा तीन सदस्यीय समिति रहने कानुनी व्यवस्था रहेको छ। समितिमा प्रदेशसभाका सभामुख र प्रमुख प्रतिपक्षी दलका नेता सदस्य छन्। यही समितिको शुक्रबार बसेको बैठकले भट्टराईलाई अध्यक्षमा सिफारिस गरेको हो। सन्धिखर्क नगरपालिका १० अर्घाखाँचीका स्थायी बासिन्दा भट्टराई महेन्द्र बहुमुखी क्याम्पस दाङका गणित विभागका प्रमुख हुन्। समितिको सिफारिसको आधारमा मन्त्रिपरिषद्को बैठकले निर्णय गर्ने व्यवस्था छ। लोकसेवा गठनसँगै प्रदेश ५ मा कर्मचारी नियुक्तिको बाटो खुलेको छ। प्रदेशमा करिब १ हजार ५ सय दरबन्दी खाली छ। केही महिनाभित्रै लोकसेवाले विज्ञापन खुलाउने जनाएको छ।
पहिरोले सम्बन्ध विच्छेद भएको गाउँमा सेनाको हेलिकप्टरबाट खाद्यान्न,"उदयपुर : मौसम खुलेसँगै शुक्रबार उदयपुरको लिम्चुङ्ग गाउँपालिकामा हेलिकप्टरबाट खाद्यान्न ढुवानी भएको छ। विराटनगरबाट सेनाको हेलिकोप्टरले खाद्यान्न लगेको हो। प्रदेस सरकारले उपलब्ध गराएको खाद्यान्नमध्ये शुक्रबार ४ हजार १ सय १० केजी चामल, २ सय ५० केजी दाल, १ सय ५० केजी नुन, १ सय ३० लिटर तेल उपलब्ध भएको गाउँपालिकाका अध्यक्ष मेजरकुमार राईले बताए। प्रतिकुल मौसमका बाबजुद दुई पटकमा गरी ४ हजार ६ सय ४० केजी खाद्यान्न आपूर्ति गर्न सफल भएको उनले बताए। पहिलोपटक २ हजार ४ सय ६० केजी लिएर उडेको हेलीले दोस्रोपटक मौसम अनुकुल नभएको भन्दै २ हजार १ सय ८० केजी मात्र लिएर उडेको अध्यक्ष राईले बताए। खराब मौसम हुँदा दोस्रो पटक हेलिकप्टर छिमेकी गाउँपालिकामा मात्र बस्न सकेको छ। दोस्रो उडानबाट हेलिकप्टरले ताप्लि गाउँपालिकामा खाद्यान्न झारेको हो। प्रदेश सरकारले दुई सातादेखि सम्पर्क विच्चेद भएका गाउँपालिकामा हेलिकप्टरबाट खाद्यान्न लाने निर्णय गरेको थियो।"
रुपन्देहीमा विषालु च्याउ खाँदा दुई परिवारका १६ जना बिरामी,"भैरहवा : रुपन्देहीमा विषालु च्याउ खाँदा दुई परिवारका १६ जना बिरामी परेका छन्। जिल्लाको रोहिणी गाउँपालिका १ चनुली र सम्मरीमाई गाउँपालिका ५ थुमुवा पिपरहवाका दुई परिवारका १६ जना बिरामी परेका हुन्। जथाभावी रुपमा उम्रिएको विषालु च्याउ खाँदा बिरामी भएपछि उनीहरु भैरहवा भीम अस्पतालमा उपचारत छन्। बिरामी हुनेमा बालबालिकादेखि वृद्धासम्म छन्। अस्पतालमा रोहिणी गापाको लोहार र सम्मरीमाई गापाको हरिजन परिवार उपचारत अवस्थामा रहेको अस्पतालले जनाएको छ।रोहिणी गापा १ चनुलीमा नदी किनारमा उम्रिएको च्याउ खाएपछि एकै परिवारका ७ जना बिरामी परेको परिवारका सदस्य बाले लोहारले बताए। त्यस्तै सम्मरीमाई गाउँपालिका ५ थुमुवा पिपरहवामा घर क्षेत्रमा उम्रिएको च्याउ खाएपछि एकै परिवारका ९ जना बिरामी परेको परिवारका सदस्य रामकेश हरिजनले बताए। केही दिनअघि पनि रोहिणी गाउँपालिका २ मा विषालु च्याउँ खादाँ ९ जना बिरामी परेका थिए। अस्पतालमा उपचारत दुई परिवारका १६ जनाको स्वास्थ्य अवस्था समान्य रहेको भैरहवा भीम अस्पतालका चिकित्सक डा त्रिलोचन पन्थीले जानकारी दिए। वर्षायाम सुरु भएसँगै जथाभावी च्याउ उम्रिने गरेको र शिक्षाको अभावमा त्यस्तो च्याउ खादाँ सर्वसाधरण विरामी पर्ने गरेको उनले बताए। जथाभावी रुपमा उम्रिएको च्याउमा विषादी हुने अत्याधिक सम्भावना भएकोले त्यस्तो च्याउ उपभोग नै गर्न नहुने डा पन्थीको सुझाव छ।जथाभावी उम्रिएको च्याउ खाँदा मानिसको मृत्यु हुने गर्दछ। विषालु च्याउबाट कसरी जोगिने, विषालु च्याउ खाएमा के गर्ने, के नगर्ने र देखिने लक्षणको विषयमा उनले दिएको सुझाव यहाँ प्रस्तुत गरेका छौँ। विषालु च्याउबाट जोगिने र खाएमा के गर्ने, के नगर्ने ?  विषालु च्याउबाट जोगिनका लागि जथाभावी रुपमा उम्रिएको च्याउ सेवन नै नगर्ने।  विषालु च्याउ खाएमा उपचारका लागि तत्काल नजिकको स्वास्थ्य संस्थामा जानेलैजाने।  विषालु च्याउ खाएमा कुनै पनि किसिमको घरेलु औषधी, जडिबुटी जस्ता वस्तु सेवन नगर्नेनगराउने। विषालु च्याउ खाएमा देखिने लक्षण ?  वान्ता हुने, चक्कर लाग्ने, पखाला लाग्ने।  शरीरको तापक्रम बढ्ने।  श्वास फेर्न समस्या पर्ने।  शरीरमा कम्पन आउन सक्ने।  पेट दुखाई हुने, लगायत।"
अत्तरियाबाट दुई लाखभन्दा बढी रकमसहित ९ जना जुवाडे पक्राउ,"धनगढी : जुवाको खालबाट कैलाली प्रहरीले ९ जनालाई पक्राउ गरेको छ। कैलालीका गोदावरी नगरपालीकाको अत्तरिया मा रहेको खप्तड होटलबाट प्रहरीले उनीहरुलाई पक्राउ गरेको हो। पक्राउ पर्नेमा गोदावरी नगरपालिका३ का डबल खडका, गोदावरी २ का लोकेन्द्रसिंह साउँद, गोदावरी१ का नवराज भट्ट, बेनुप्रसाद खरेल रहेका छन्। त्यस्तै, कञ्चनपुरको भिमदत्त नगरपालिका४ का सन्तोष चन्द, भिमदत्त नगरपालिका३ का रामबहादुर सिंह, धिरेन्द्रबहादुर चन्द, सन्जु राना र कञ्चनपुर महाकाली नगरपालिका५ बस्ने राम दत जोशी छन्। जुवातास खेलाइरहेको सूचनाको आधारमा प्रहरीले उक्त होटलमा खान तलासी गर्दा ३ गड्डी तास र २ लाख ३१ हजार ८ सय ३० रुपैयाँ नगदसहित ९ लाई पक्राउ गरेको जिल्ला प्रहरी कार्यालय कैलालीका प्रहरी नायव निरीक्षक दक्षकुमार बस्नेतले जानकारी दिए।"
४ दिनपछि खुल्यो बेनीजोमसोम सडक,"बेनी : पहिरोका कारण अवरुद्ध बनेको म्याग्दीको उत्तरी क्षेत्र हुँदै मुस्ताङ जोड्ने बेनीजोमसोम सडक चार दिनपछि सुचारु भएको छ। अन्नपूर्ण गाउँपालिका३ स्थित गुइठे भीरमा पहिरो खसेपछि साउन ६ गतेदेखि अवरुद्ध सडक बिहीबार साँझदेखि सुचारु भएको हो। बेनीजोमसोमकोरला सडक आयोजनाले बिस्फोटक पदार्थको प्रयोग गरी सडकको ट्रयाक खोलेर यातायातका साधन सञ्चालन गरिएको जनाएको छ। नेपाली सेना र नारच्याङमा निर्माणाधीन मिस्त्रीखोला जलविद्युत आयोजनाको सहयोगमा बिस्फोटक पदार्थको प्रयोग गरी पहाडमा ट्रयाक खोलेर सडम सुचारु गराइएको अन्नपूर्ण गाउँपालिकाका अध्यक्ष डमबहादुर पुनले बताए। गुइठेभीर ७६ किलोमिटर दुरीको बेनीजोमसोम सडकमध्येको जोखिमयुक्त ठाउँ हो । यो वर्षमात्रै उस स्थानमा तीन पटक पहिरो खसेर सडक अवरुद्ध भइसकेको छ । सडक अवरुद्ध हुँदामुस्ताङ र उत्तरी म्याग्दीका बासिन्दा, मुस्ताङ जाने आउने पर्यटक र तिर्थयात्रीहरु मर्कामा परेका थिए। उनीहरु सवारी साधन परिवर्तन गरेर गन्तब्यमा पुग्न बाध्य थिए । नारच्याङ पुलदेखि गुइठे खण्डको सडक पार गर्न नारच्याङ हुदै घुमाउरो पैदल मार्ग प्रयोग गर्नुपर्ने बाध्यता थियो।"
एसईई ग्रेडवृद्धि परीक्षाबारे मन्त्रालयको झुटो दाबी,"काठमाडौं : माध्यमिक शिक्षा परीक्षा (एसईई) मा सहभागी भएका विद्यार्थीलाई ग्रेडवृद्धि परीक्षा सञ्चालन सम्बन्धमा राष्ट्रिय परीक्षा बोर्डले जारी गरेको सूचना भूलवश प्रकाशित भएको मन्त्रालयले दाबी गरेको छ। तर मन्त्रालयका सचिव नै उपाध्यक्ष रहेको बोर्ड बैठकले गरेको निर्णय भूलवश छापिएको भन्ने गलत दाबी गरेर मन्त्रालयले आफ्नो कमजोरी लुकाउन खोजेको स्पष्ट भएको छ। राष्ट्रिय परीक्षा बोर्डले एसईईको नतिजा असार १२ गते सार्वजनिक गरेको थियो। असार १४ गते बोर्डले एसईईमा दुई विषयमा सी वा त्यसभन्दा तल्लो ग्रेड ल्याउने विद्यार्थीलाई ग्रेडवृद्धि परीक्षामा सहभागी हुन पाउने सूचना जारी गरेको थियो। सूचनाअनुसार विद्यार्थीलाई परीक्षा फारामसमेत भर्न लगाएको थियो। तर अकस्मात् शिक्षा मन्त्रालयले असार २० गते सी ग्रेड ल्याउने सबै विषयमा परीक्षा दिन पाउने व्यवस्था गर्न परीक्षा बोर्डअन्तर्गत एसईई सञ्चालन गरिरहेको परीक्षा नियन्त्रण कार्यालयलाई निर्देशन दिएको थियो। व्यवस्थापन तयारीमा चासो नदिइ मन्त्रालयले एक्कासी परीक्षामा सबै विद्यार्थीलाई सहभागी गराउनु भन्ने निर्देशन दिएको भन्दै पनिकाले असन्तुष्टि जनाएको थियो। परीक्षा सञ्चालनका लागि पर्याप्त बजेट र कर्मचारी नदिएको, कक्षा ११ र १२ को परीक्षा सञ्चालन गर्ने नियन्त्रक उपसचिव स्तरको भए पनि एसईई सञ्चालन गर्ने नियन्त्रक सहसचिव स्तरको राखेर मन्त्रालयले पक्षपात गरेकोलगायत विषयमा असन्तुष्टि जनाउँदै परीक्षा नियन्त्रक (कक्षा १०) विष्णु अधिकारीले मन्त्रालयमा निवेदन दिएका थिए। उनले आफूलाई परीक्षा नियन्त्रण कार्यालयबाट हटाइदिन समेत निवेदनमा अनुरोध गरेका थिए। यी विषयमा समाचार सार्वजनिक भएपछि मन्त्रालयले बिहीबार विज्ञप्ति जारी गरेर स्पष्टीकरण दिएको हो। प्रवक्ता वैकुण्ठ अर्यालले जारी गरेको विज्ञप्तिमा अक्षरांक पद्धती कार्यान्वयन कार्यविधी २०७२ ले सी वा सीभन्दा तल्लो ग्रेड ल्याएका विद्यार्थीलाई ग्रेड वृद्धि परीक्षामा सम्मिलित हुन पाउने व्यवस्था गरेकाले सोहीअनुसार असार २० गते बोर्डलाई निर्देशन दिएको दाबी गरेको छ। तर मन्त्रालयको दाबी झुटो भएको यसअघिका घटनाले पनि प्रमाणित गर्छन्। गत वर्ष पनि परीक्षा बोर्डले एसईईको नतिजा सार्वजनिक भएपछि दुई विषयमा मात्र सी वा सोभन्दा तल्लो ग्रेड ल्याएकाले मात्र ग्रेड वृद्धि परीक्षा दिन पाउने सूचना जारी गरेको थियो। तर पहिलो नतिजामा अत्यन्त थोरै विद्यार्थीले मात्र उच्च ग्रेड ल्याएको र तल्लो ग्रेड ल्याएका धेरै विद्यार्थी कक्षा ११ मा भर्ना हुनबाट वञ्चित भएको गुनासो आएपछि सी वा तल्लो ग्रेड आएका सबै विषयको परीक्षा दिन पाउने व्यवस्थासहित दोस्रो सूचना जारी गरेको थियो। कार्यविधिले ग्रेडवृद्धि परीक्षामा बस्न सी वा सोभन्दा तल्लो ग्रेड ल्याएका यति नै विषय भनेर तोकेको छैन। कार्यविधिले नतोकेका कारण बोर्डले परीक्षा सहज सञ्चालन गर्न बढीमा दुई विषयका परीक्षा मात्र दिन पाउने निर्णय गरेको थियो। यसपटक मन्त्रालयको पछिल्लो निर्णयअनुसार ३ लाख ६० हजार विद्यार्थी ग्रेडवृद्धि परीक्षामा बस्न योग्य छन्। ती सबै विद्यार्थीले परीक्षा दिए भने वर्षभरि तयारी गरेर सञ्चालन गरिएको एसईई जत्तिकै तयारी गर्नुपर्ने भएकाले पनिका तर्सिएको हो। ४ लाख ८० हजार परीक्षार्थीको परीक्षा लिन वर्षभरि तयारी गर्नुपर्छ। एक महिनाको तयारीमा ३ लाख ६० हजारको परीक्षा चलाउनुपयो भने के हालत होला ? , परीक्षा नियन्त्रक अधिकारीले भने, त्यतिमात्रै होइन, पर्याप्त बजेट छैन। जनशक्ति पनि छैन। खारेज भइसकेको कार्यालयमा काजका कर्मचारी लिएर बस्नुपरेको छ। यस्तो समस्या सुनिदिने कोही छैन।"
"आजको मौसम : भारी वर्षाको सम्भावना, सतर्क रहन आग्रह","काठमाडौं : जल तथा मौसम पूर्वानुमान महाखाले मनसुनी गतिविधि सक्रिय हुने क्रम विस्तारै कम हुँदै गएको जनाएको छ। मनसुनको न्यून चापिय रेखा नेपालभन्दा दक्षिणतिर रहेकोले मनसुन गतिविधि कमजोर हुने भएपछि वर्षा पनि कम हुने मौसमविदले बताएका छन्। शुक्रबार देशभर सामान्य बदली भइ केहि स्थानमा सामान्य वर्षा हुने जल तथा मौसम पूर्वानुमान महाशाखाले जनाएको छ। दिउँसो पहाडि र तराई भेगका एकदुई स्थानमा भारी वर्षाको सम्भावना रहेको छ । यस्तै आज राति पनि देशभरको मौसम सामान्यतया बदली भई केही स्थानमा वर्षा हुने देखिएको छ। देशको पहाडि तथा तराई भेगका एकदुई स्थानहरुमा भारी बर्षाको सम्भावना रहेकाले नदी वरपर, नहर छेउछाउ बसोबास गर्ने नागरिकलाई सचेत रहन आग्रह गरिएको छ।"
पहिरोले धरानधनकुटा सडक अवरुद्ध,"धनकुटा : बिहिबार रातिबाट भएको अविरल वर्षाका कारण बर्जुवा खोलामा आएको बाढीले कोशी राजमार्गअन्तर्गत धरानधनकुटा सडकखण्ड अवरुद्ध भएको छ । शुक्रबार बिहान लगभग ४ बजे पहिरो गएर सडक अवरुद्ध भएको जिल्ला ट्राफिक प्रहरी प्रशासन कार्यलय धनकुटाका प्रमुख सुरेन्द्र खड्काले जानकारी दिए । सडक अवरुद्ध हुँदा तेह्रथुम, धनकुटा, संखुवासभा, भोजपुरका लागि हिंडेका कयौं सवारीसाधन बाटोमा नै अलपत्र परेका छन् । स्क्राभेटरको माध्यमले पहिरो हटाएर वान वे बाटो खुलाउने कार्य भइरहेको खड्काले बताए । हिजो रातिबाट आएको वर्षाको कारणले कोशी राजमार्गका १ दर्जनभन्दा बढी स्थानमा पहिरो खसेको छ । रुद्रबारी, गुठीटार, जिरोप्वाइन्ट लगायतका दर्जनौं स्थानमा पहिरो गएको ट्राफि प्रहरी प्रमुख खड्काले बताए ।"
स्थानीयले पाएनन् चामल,"उदयपुर : हेलिकप्टरबाट चामल लगायतका उपभोग्य सामग्री आउँछ र बाँडफाँड गरेर चुलोमा खाना पकाउँला भन्ने लिम्चुङ्गवासीको सपना बिहिबार पनि पुरा हुन सकेन। हेलिकप्टरमा खाद्यान्न आउँछ भनेर चामल लिन आएका अधिकांश स्थानीय रित्तो हात घर फर्केका छन्। चामल लिनकै लागि ५ वटा वडामध्ये वडा नम्बर ४ बाहेकका सबैबाट भेला भएको गाउँपालिका३ की चुडामाया खत्रीले बताइन्। एक सातादेखि घरमा खाने केही छैन, कतिबेला चामल आउँछ र खाउँला भनेको त्यो पनि आएन, अब के गर्ने होला ? बिहीबार बिहानैदेखि हेलिकप्टरले चामल ओसार्ने र बाँड्ने खबरले लिम्चुङ्गबुङ्गवासी उत्साहित थिए। खबर पाएसँगै गाउँपालिका केन्द्र लाइन लाग्न पुगेका स्थानीय अन्नतः साँझ रित्तो हात घर फर्किएका छन्। चामल पाउने आशमा गाउँपालिका केन्द्र पुगेका सर्वसाधारण शुक्रबार चामल पाउने भनेपछि घर नफर्की आफन्तकोमा बास बसेका छन्। मौसमका खराब भएपछि लिम्चुङ्गबुङ्गका लागि खाद्यान्न लिएर आएको हेलिकप्टर ताप्लि गाउँपालिका पुग्यो। खाद्यान्न संकटको सामना गरिरहेको गाउँपालिकाा बिहिबार दुईदुईपटकका दरले खाद्यान्न ढुवानी गर्ने योजना बनाइएको थियो। सोही योजनाअनुसार बिराटनगर विमानस्थलबाट खाद्यान्न लिएर साढे १२ बजे उडेको नेपाली सेनाको हेलिकप्टरले लिम्चुङ्गबुङ्गमा खाद्यान्न झार्न दुईपटक प्रयास गरे पनि सम्भव नभएपछि एक घण्टा लगाएर ताप्लिमा झारेर फर्किएको थियो। आकाशमा बाक्लो हुस्सु लागेका कारण चालकले उक्त गाउँपालिकामा अवतरण गराउन कठिनाई भएको जानकारी गराएपछि सिधै ताप्लि लगिएको हो। पहिलो दुई ट्रिप लिम्चुङ्गबुङ्गमा लैजाने र त्यसपछि ताप्लि लैजाने योजना थियो, हेलीकोप्टरमा सवारत उदयपुरका प्रदेश सांसद नारायण बुर्जामगरले भने, दुवैपटक बाक्लो हुस्सु नखुलेपछि ताप्लि लगिएको हो, आजको प्रयास असफल भयो, शुक्ररबा पुनः प्रयास गर्छौं। प्रदेश सरकारका आन्तरिक मामिला तथा कानुनमन्त्री हिक्मत कार्कीको अध्यक्षतामा बुधबार बसेको प्रदेश विपद् व्यवस्थापन कार्यकारी समितिको बैठकले दुवै गाउँपालिकामा हेलिकप्टरमार्फत खाद्यान्न ढुवानी गर्ने निर्णय गरेको थियो। दुई गाउँपालिकाका लागि ७ सय क्वीन्टल चामल, ७० क्वीन्टल दाल, ७० क्वीन्टल नुन, ७ हजार लिटर खाने तेल उपलब्ध गराउने र ढुवानीका लागि संघीय सरकार गृह मन्त्रालयलाई अनुरोध गर्ने निर्णय गरेको आन्तरिक मामिला तथा कानुनमन्त्री हिक्मत कार्कीले जानकारी दिए। बाढिपहिरोले ग्रामीण सडक क्षतिग्रस्त बनाएपछि लिम्चुङ्गबुङ्ग गाउँपालिकाले संकटग्रस्त क्षेत्र घोषण गरी खाद्यान्न संकट समाधानका लागि संघीय र प्रदेश सरकारलाई अनुरोध गरेको थियो। प्रदेश सरकारले खाद्यान्न र संघले ढुवानी निःशुल्क उपलब्ध गराउने निर्णय गरेका छन्। दुई गाउँपालिका लागि १५ हजार ६२ किलो चामल, एक हजार ५ सय ५ किलो दाल, १ हजार ५ सय ५ किलो नुन र त्यति नै परिणाममा तेल आवश्यक रहेको जिल्ला विपत् व्यावस्थापन समितिले सिफारिस गरेको थियो। चारपटकमा सबै खाद्यान्न ढुवानी नहुने देखिएपछि थप समस्या देखापरेको छ। गृह मन्त्रालयले नेपाली सेनाको हेलिकप्टर चारपटक मात्र ढुवानी गर्ने गरी उपलब्ध गराएपछि थप ढुवानीका लागि समस्या देखिएको सांसद नारायण बुर्जामगरले बताए। उनले भने, गृहमन्त्रालयले चारपटकका लागि हेलिकप्टर दिएको हो, त्यसमध्ये दुईपटक प्रयोग भइसक्यो, बाँकी दुई पटक सम्भव भएसम्म शुक्रबार बिहान प्रयास गर्छौ, त्यसपछिको समस्याका लागि पुनः छलफल गरेर निकास निकाल्छौ। मुख्यमन्त्री शेरधन राईले भौतिक योजना मन्त्रालयलाई तत्काल सडक सूचारुका लागि निर्देशन दिइसकेको बताए। १४ हजार ५ सय ६२ ताप्लि र ११ हजार ९ सय ६२ लिम्चुङ्गबुङ्गमा गरी कुल २६ हजार ५ सय २४ जनसंख्या रहेको दुवै गाउँपालिकामा प्रदेश सरकारले उपलब्ध गराएको खाद्यान्न सात दिनसम्म पुग्ने अनुमान गरिएको छ।"
"खच्चड चराउँदै, सुन ओसार्दै","गोरखा : धनकमल गुरुङ खच्चड व्यवसायी हुन् । चुमनुब्री गाउँपालिका७ छेकम्पारमा उनको खच्चड व्यवसाय छ । उनी होटल पनि चलाउँछन् । गुरुको व्यवसाय खच्चड र होटल मात्र रहेनछ, उनी त अवैध सुन कारोबारी पनि रहेछन् । प्रहरीले उनको साथबाट १६ किलो सुन बरामद गरेपछि उनको अवैध धन्दा बाहिर आएको हो । असार ११ गते राति गुरुङ आफ्ना गोठालासहित बेसी झर्दै थिए । गोठालाले मालिकले सुन ल्याएको सुराकी केही युवालाई दिए । सुन ल्याइरहेका गुरुङमाथि आक्रमण भयो । धनकमल खच्चडको भारी फुकाएर आक्रमणकारीबाट बच्न सफल भए । उनले सुन पनि लुकाउन भ्याए । आक्रमणको घटनाबारे माछाखोला प्रहरी चौकीमा जानकारी भएपछि प्रहरी घटनास्थलमा पुग्यो । आक्रमणकारी भागे । धनकमल पनि फरार भए । भाग्दै गरेका आक्रमणकारीमध्ये तीनजना गुम्दाबाट पक्राउ परे भने अन्य ६ जना फरार छन् । धनकमल भने यसबीच तीन फेर परिवारको सम्पर्कमा तथा खोर्लाबेसीमा देखा परिसकेका थिए । उनलाई प्रहरीले पक्राउ गर्न सकेको थिएन । सुनका मुख्य कारोबारी तिब्बती नागरिक भएको र प्रमुख भरिया छेकम्पारका बासिन्दा भएको अनुमान छ । १६ किलोग्राम सुनसहित एक महिनादेखि फरार धनकमललाई प्रहरीले बिहीबार धार्चे गाउँपालिका३ बाट पक्राउ गरेको छ । गोरखाका एसपी ओम अधिकारीका अनुसार खोर्लाबेसीको जंगलको ओढारमा लुकाईछिपाई राखेको १६ किलोग्राम सुन पनि बरामद गरिएको छ । जिल्ला प्रहरी कार्यालय गोरखामा बिहीबार आयोजित पत्रकार सम्मेलनमा धनकमलले चुमनुब्री गाउँपालिका७ छेकम्पारबाट खच्चडमा बोकाएर सुन ल्याएको स्वीकार गरेका छन् । उनले काठमाडौंसम्म पुयाउने योजनाका साथ सुन ल्याएको बयान दिएको एसपी अधिकारीले बताए । जमिनभित्र झोला र सलमा बेरेर बोराभित्र राखेको अवस्थामा सुन भेटियो, अधिकारीले भने । उनले सुन राजस्व अनुसन्धान विभागमा पठाइने बताए । सुन राजस्व अनुसन्धान विभागमा बुझाउँछौं, एसपी अधिकारीले भने, अबको मुद्दा चलाउने, अनुसन्धान गर्ने काम बिभागले नै गर्ने छ । रसुवागढी र तातोपानी नाका व्यवस्थित बन्दै गएपछि तस्करले गोरखा नाका प्रयोग गर्न थालेका छन् । गोरखाको रुइला र ङुइला नाका हुँदै अवैध ओसारपसार बढ्न थालेको हो । पछिल्लो पटक छेकम्पारको ङुइला नाका हुँदै तिब्बतबाट भित्रिएको १८ किलोमध्ये १६ किलोग्राम सुन बरामद भएको छ । यसअघि २०७५ भदौ २३ गते चुमनुब्री गाउँपालिका ३ सिर्दिबासबाट प्रहरीले १० किलोग्राम सुन बरामद गरेको थियो । पाँचपाँच किलो सुन बोकेर आएका चुमनुब्री गाउँपालिका७ छेकम्पारका ५८ वर्षका डुण्डुप लामा र २८ वर्षका लोप्साङ पेम्बे लामालाई फिलिमबाट प्रहरीले पक्राउ गरेको थियो । २०७४ कात्तिक १६ गते लम्जुङको खुदीबाट १७ किलो सुनसहित पासाङ लामा पक्राउ परेका थिए ।"
"सल्यानमा विषालु च्याउ खाँदा १२ जना बिरामी, २ को अवस्था गम्भीर","मिना बुढाथोकी सल्यान : सल्यानमा विषालु च्याउ खाँदा १२ जना बिरामी भएका छन् । जिल्ला अस्पताल सल्यानका अनुसार गएको १५ दिनको अवधिमा विषालु च्याउ खाएर बिरामी भइ १२ जनाले उपचार गराएका छन्। उपचार गराउन आएका बिरामीमध्ये दुई जनाको अवस्था भने गम्भीर रहेको छ । साउन ४ गते च्याउ खाएर बेहोस अवस्थामा आएका बागचौर नगरपालिका४ पेदीखोलाका टोपबहादुर बस्नेत र साउन ९ गते बनगाडकुपिण्डे नगरपालिका९ जैतपानीका खिमबहादुर बुढाथोकीलाई थप उपचारका लागि नेपालगन्ज रिफर गरेको सल्यान अस्पतालका डाक्टर प्रदीप शर्माले जानकारी दिए । च्याउ खाएर बिरामी भएकालाई उपचारमा ल्याउनुअघि चुक, दही तथा अन्य घरेलु खानेकुरा खुवाउने गरेको पाइएको भन्दै उनले त्यसो नगर्न सुझव दिएका छन् । डा शर्माले बेहोस मान्छेलाई चुक तथा दही खुवाउँदा फोक्सोमा गएरर असर गर्ने भएकाले सचेत बनेर तत्काल स्वास्थ्य संस्था लानुपर्ने सुझाव दिएका छन् । वर्षाको बेला जंगलमा पाइने च्याउमा विष हुने भएकाले जंगली च्याउन नखान डाक्टर शर्माले सर्वसाधारणमा अनुरोध गरेका छन् । च्याउ एकदमै विषालु भएको खण्डमा भने मृगौला तथा कलेजोसम्म फेल हुनसक्ने भएकाले सजग रहन उनले आग्रह गरे। अस्पताल सल्यानमा उपचार गराउन आएका सेवाग्राही । तस्बिर : मिना बुढाथोकी ।"

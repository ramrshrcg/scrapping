शीर्षक,विवरण
राजस्वमा सय अर्बको खाडल,"चालु आर्थिक वर्षको ६ महिनामा राजस्वको लक्ष्य र असुलीबीचको खाडल एक सय अर्ब रुपैयाँ नाघेको छ। पुस मसान्तमा गैरकर राजस्व (जरिमाना, शुल्क, रोयल्टी, लाभांश) तानतुन पार्दा पनि राजस्वको लक्ष्य र असुलीबीचको अन्तर फराकिलो देखियो। पुस मसान्तमा आयकरको पहिलो किस्तास्वरूप कूल वार्षिक कर अनुमानको ४० प्रतिशत दाखिला गर्नैपर्ने व्यवस्थाका कारण विगत वर्षहरूमा पुस मसान्तमा राजस्व लक्ष्यभन्दा केही बढी नै संकलन हुन्थ्यो। यस वर्ष सरकारले ११ खर्ब १२ अर्ब रुपैयाँ राजस्व संकलन गर्ने लक्ष्य राखेको छ। योमध्ये ४८ प्रतिशत पहिलो ६ महिनामा संकलन गर्ने लक्ष्य थियो भने बाँकी ५२ प्रतिशत बाँकी ६ महिनामा। तर समीक्षा अवधिमा कूल राजस्व लक्ष्यको झन्डै ३९ प्रतिशत राजस्व मात्र संकलन भएको छ। मुलुकको कर उप्लावकता (ट्याक्स ब्युयोन्सी) हेर्दा आर्थिक वृद्धिदरअनुसार कर संकलन हुन सकेको छैन। एक प्रतिशत विन्दुले आर्थिक वृद्धिदर बढ्दा राजस्व तीन प्रतिशत विन्दुले बढ्ने अनुमान गरिन्छ। सरकारले पनि यसै हिसाबले राजस्वको वृद्धिदरको लक्ष्य निर्धारण गरेको देखिन्छ। चालु आर्थिक वर्षको सुरुवातदेखि नै आयात घटेको छ। आयातमा आधारित राजस्व प्रणालीमा असर पार्ने पहिलो कारण। दोस्रो, सरकारले पुँजीगत खर्च गरेको छैन। राष्ट्रिय गौरव र ठूला भनिएका आयेजनाको प्रगति न्यून छ। विकास निर्माणका काम नहुँदा इन्धनदेखि निर्माण सामग्रीसम्मको उपभोग घटेको छ। पहिलो ६ महिनामा सरकारले कूल पुँजीगत खर्च चार खर्ब आठ अर्ब रुपैयाँमध्ये १३७२ प्रतिशत मात्र खर्च भएको छ। प्रधानमन्त्री आफैंले विकास निर्माणका लक्ष्यित उपलब्धि हासिल गर्ने निर्देशन मात्र होइन, मन्त्री र सचिवहरूसँग कार्यसम्पादन सम्झौता नै गरेका छन्, तर परिणाम भने देखिँदैन। यस वर्षको खर्चको प्रवृत्ति हेर्दा घुमिफिरी रुम्जाटार भनेजस्तो आर्थिक वर्षको अन्त्यमा अपारदर्शी, गुणस्तरहीन खर्च गरेर बजेट रित्याउने क्रमकै निरन्तरता हुनेछ भन्नेमा सन्देह रहेन। तर राजस्व असुलीको अर्धवार्षिक प्रगति हेर्दा विकास खर्चमा कटौती गर्नुपर्ने बाध्यता पर्ने देखिन्छ। किनकि अनिवार्य दायित्वका साधारण खर्च कटौती सम्भव छैन र कूल बजेटको ६२४ प्रतिशत, तलबभत्ता, अनुदान, सामाजिक सुरक्षा, मसलन्दलगायतमा खर्च गरिने साधारण खर्च छ। अनावश्यक कार्यालय र संरचनाहरू थपेर सरकारले अझै साधरण खर्च बढाइरहेको छ। सार्वजनिक खर्च प्रणाली पुनरावलोकन आयोगको प्रतिवेदनले अनावश्यक कार्यालयको संख्या घटाउन सुझाव दिएकोमा सरकार भने त्यसको ठीक उल्टो गरी आफ्ना आसेपासेलाई जागिर र गाडी सुविधा दिन कार्यालयको संख्या बढाइरहेको छ। यसरी साधारण खर्च बढाउँदै जानु विकास र समृद्धि पर्खिरहेका आम नेपालीमाथिको धोका र बेइमानी हो। राजस्वका अतिरिक्त सरकारले चालु आर्थिक वर्षको बजेटमार्फत वैदेशिक अनुदान र ऋण गरी तीन सय ५६ अर्ब ८२ करोड रुपैयाँ विदेशी अनुदान र ऋण परिचालन गर्ने उल्लेख गरेको छ। तर एमसीसी (मिलेनियम च्यालेन्ज कर्पोरेसन) अन्तर्गतको अनुदान सहायतामा किचलोजस्ता कारणले वैदेशिक सहायता परिचालन पनि अपेक्षाअनुसार प्राप्त हुनेमा आशंका कायमै छ। सरकारले एक खर्ब ९५ अर्ब रुपैयाँ भने आन्तरिक ऋणबाट परिचालन गर्दै छ। यसमा भने सरकारलाई सफ्ट कर्नर छ। बैंक तथा वित्तीय संस्थाको ऋण परिचालनमा कडाइ गरेपछि बैंकहरूमा रहेको तरलता सरकारले आन्तरिक ऋणमार्फत परिचालन गर्न सक्छ। तर राजस्वमा अर्धवार्षिक अवधिकै झैं खाडल कायम रहेमा र अनुमानअनुसारको वैदेशिक सहायता परिचालन हुन नसकेको खण्डमा सरकारलाई स्रोतको खडेरी पर्ने देखिन्छ। यसले विकास निर्माणतर्फको खर्च कटौती गर्नुपर्ने हुन्छ। यसको सीधा असर राजस्व असुलीमा पर्नेछ। सरकारले विकास खर्च गर्न नसकेपछि राजस्व परिचालन क्षमता अझै कमजोर हुन्छ। विगतदेखि नै विकास खर्चलाई गुणस्तरीय पूर्वाधार, उत्पादन, रोजगार र लगानी आकर्षित गर्ने गरी प्राथमिकीकरण गरेर खर्च गर्न नसक्दा सरकार अप्ठेरो चक्रव्युहमा फस्दै गएको छ।"
अर्थमन्त्रीलाई नैतिक संकट,काठमाडौं : राष्ट्र बैंकका डेपुटी गभर्नर शिवराज श्रेष्ठले मन्त्रिपरिषद्बाट सफाइ पाएपछि अर्थमन्त्रीलाई नैतिक संकट परेको छ। कुनै समय राष्ट्र बैंकका सहकर्मी श्रेष्ठविरुद्ध अर्थमन्त्री डा युवराज खतिवडाको पहलमा छानबिन अघि बढेको थियो। श्रेष्ठलाई कारबाहीस्वरूप बर्खास्तीका लागि छानबिन समितिले दिएको प्रतिवेदन अर्थमन्त्री हुँदै मन्त्रिपरिषद्मा पुगेको थियो। मन्त्रिपरिषद्ले डेपुटी गभर्नर श्रेष्ठ अन्यायमा परेको निष्कर्ष निकाल्यो। यो छानबिन प्रकरणमा कि अर्थमन्त्री सही छन् कि डेपुटी गभर्नर श्रेष्ठ। श्रेष्ठले सफाइ पाएर बहाली गर्ने भएपछि अर्थमन्त्री डा खतिवडाले छानबिनका लागि दिएको निर्देशनप्रति प्रश्न उठेको छ के उनले प्रतिशोध साँधेका हुन् त ? होइन भने मन्त्रिपरिषद्ले श्रेष्ठमाथि कसरी अन्याय भएको निष्कर्ष निकाल्यो भन्ने आश्चर्यपूर्ण छ। श्रेष्ठविरुद्धका आरोप गम्भीर प्रकृतिका थिएनन् भने उनका बारेमा आन्तरिक छानबिन हुन सक्थ्यो। उनलाई निलम्बन गरेर महिनौंसम्म मानसिक प्रताडना दिएकोप्रति जिम्मेवारी लिनुपर्ने जानकार बताउँछन्। डेपुटी गभर्नर श्रेष्ठले भने आफू निर्दोष भएकाले सफाइ पाएको बताएका छन्। तत्कालीन अर्थमन्त्री महेश आचार्यले २०५७ भदौमा तत्कालीन गभर्नर तिलकबहादुर रावललाई बर्खास्त गरी दीपेन्द्रपुरुष ढकाललाई नियुक्त गरेका थिए। त्यसपछि रावलले सरकारविरुद्ध दायर गरेको मुद्दामा अदालतले उनलाई बहाल गरिदिएपछि २०५८ वैशाखमा आचार्यले नैतिकताका आधारमा मन्त्री पदबाट राजीनामा दिएका थिए। डेपुटी गभर्नर श्रेष्ठलाई सरकारको सम्पत्ति शुद्धीकरण प्रयासमा असहयोग गरेको गम्भीर आरोप लगाइएको थियो। प्रधानमन्त्री कार्यालयमातहत रहेको सम्पत्ति शुद्धीकरण विभागको सिफारिसमा अर्थमन्त्रीले श्रेष्ठमाथि छानबिन गर्न राष्ट्र बैंकको सञ्चालक समितिलाई निर्देशन दिएका थिए। बैंक तथा वित्तीय संस्थाको खराब कर्जा लुकाउन सहयोग गरेको तथा फर्जी बिल बनाएर राष्ट्र बैंकलाई नोक्सान पुर्याएको आरोप श्रेष्ठविरुद्ध लागेको थियो। राष्ट्र बैंकले कात्तिक १८ मा छानबिन समिति बनाएको थियो। उक्त समिति सक्रिय भएसँगै श्रेष्ठ निलम्बनमा परेका थिए। समितिले एक महिनामा प्रतिवेदन तयार गरी श्रेष्ठलाई बर्खास्त गर्न सिफारिस गरेको थियो। अर्थमन्त्रीले पेस गरेको उक्त प्रतिवेदन तथा श्रेष्ठको स्पष्टीकरणका आधारमा मन्त्रिपरिषद्ले उनलाई निर्दोष करार गरी पुनर्बहाली हुन अनुमति दिएको छ। २०७२ फागुन १९ मा डेपुटी गभर्नर नियुक्त श्रेष्ठको कार्यकाल १३ महिना बाँकी छ। ठूलो आरोपबाट सफाइ पाएका श्रेष्ठले सम्मानपूर्वक उँचो मनोबलका साथ पुनर्बहाली हुने भएका छन्।
खराब कर्जा लुकाउन मेगा बैंकको बेइमानी,"काठमाडौं : मेगा बैंकले खराब कर्जा लुकाउन कालोसूचीमा रहेका र चेक बाउन्स मुद्दा खेपिरहेका व्यक्तिलाई पटकपटक ओभर ड्राफ्ट दिएर ऋण नवीकरण गरेको पाइएको छ। यति मात्र होइन, बैंकले दुई पक्षबीच एकार्काको ऋण सकार्ने सम्झौता भइसकेको अवस्थामा मिलेमतोमा अर्को ऋणीको जग्गा धितोमा ऋण निकासा गरी जालसाजी गरेको खुलेको छ। म्हैपीस्थित एक उद्यमी मेगाकै कारण साढे १९ आना जग्गा गुमाउने अवस्थामा पुगेका छन्। उनको जग्गा मेगाले लिलामी गर्दै छ। ऋण नतिरेर होइन, मेगाको जालसाजीका कारण। उत्तम कुमारले सञ्चालन गरेको ग्लोबल माउन्टेन आउटवेयर उद्योग तथा यसको नाममा रहेको म्हैपीको २० आना जग्गा र ८ करोड रुपैयाँ मेगाको ऋण भुमादेवी गौतमले २०७४ मंसिर २९ मा सट्टापट्टा गर्ने सम्झौता भयो। त्यसअनुसार सामाखुसीको साढे चार आना जग्गा र प्रभु बैंकमा भुमादेवीका नाममा रहेको १ करोड २१ लाख ऋण उत्तम कुमारले सकार्ने लिखित सम्झौता थियो। उत्तम कुमारले सम्झौताको एक सातामै भुमादेवीका नाममा जग्गा, उद्योग र ऋण हस्तान्तरण गरे। जसको रोहबरमा थियो मेगा। किनकि, उत्तम कुमार मेगाका ऋणी थिए। उनले उद्योग र जग्गा दिएर ठूलो ऋणको बोझ बिसाउन चाहेका थिए। प्रभुमा रहेको भुमादेवीको ऋण तिर्न उत्तम कुमारका नाममा १ करोड ५० लाख रुपैयाँ मेगाबाट ऋण स्वीकृत भयो। दुवै जना मेगाका ग्राहक भए, बैंकलाई ऋण सकार्ने सम्बन्धमा जानकारी गराए। तर, यही बीचमा उत्तम कुमारलाई दिने भनिएको सामाखुसीको जग्गा धितोमा बैंकले बदमासी गरी कर्जा थपिदियो। उत्तम कुमारले आफ्नो उद्योग, म्हैपीको साढे १९ आना जग्गा र मेगाको ८ करोड ऋण भुमादेवीका नाममा सारे। मेगाले उक्त जग्गा र कारोबार सट्टापट्टाबारे जानकारी हुँदाहुँदै भुमादेवीको सामाखुसीकै जग्गा धितोमै थप ऋण दियो। मेगाले जालसाजी गरी भुमादेवीको घरजग्गा धितोमा ऋण थपिदिएकाले उक्त सम्पत्ति उत्तम कुमारका नाममा भने हस्तान्तरण भएन। मालपोत कार्यालयमा बुझ्दा मेगाले उक्त जग्गामा भुमादेवीलाई थपेर ३ करोड ४० लाख ऋण दिएको देखियो। त्यसपछि उत्तम कुमार प्रहरीको अपराध महाशाखा टेकु पुगे। बैंक र भुमादेवीबीचको मिलेमतो देखिएपछि प्रहरीले गत जेठ २९ मा ठगीमा काठमाडौं जिल्ला अदालतमा फौजदारी मुद्दा दायर गयो। प्रहरीले अनुसन्धानका क्रममा ग्लोबल माउन्टेन आउटवेयरको म्हैपीको ८२ र २ नम्बर कित्ता अनि सामाखुसीको २३२ नम्बर कित्तामा कतिकति ऋण छ, खुलाई पठाइदिनू भनेर सोधेकामा झन्डै ८ करोड ऋण दिएको देखियो। अदालतको स्वीकृति लिएर प्रहरीले भुमादेवीलाई असार ८ मा पक्राउ गरी थुनामा राख्यो। उनी थुनामा रहँदै असार १८ मा थप ८५ लाख रुपैयाँ ओभर ड्राफ्ट दिएर थप कर्जा नवीकरण गयो। यसलाई वित्तीय क्षेत्रको भाषामा लोन इभरग्रिनिङ भनिन्छ। बैंकले यस्ता व्यक्तिलाई ऋण दियो, भुमादेवी र उनका श्रीमान् गुरुदत्त पौडेल जेठ २९ मै कालोसूचीमा परेका थिए। कालोसूचीमा परेपछि एकाघर परिवारका नाममा ऋण दिन र नवीकरण गर्न पाइँदैन। असार १९ मा एकै दिन उक्त ऋणीको खाताबाट ८५ लाख रुपैयाँ झिकेको पाइयो। उक्त ओभर ड्राफ्ट दिएर बैंकले कर्जाको ब्याज तिराएको थियो। ब्याज नियमित नभएको भए बैंकले ऋणको प्रोभिजनिङ (जोखिम व्यवस्थाबापत निश्चित रकम छुट्याउने व्यवस्था) गर्नुपथ्र्यो। यसले बैंकको खराब कर्जा बढ्थ्यो र नाफा कम हुन्थ्यो। यस सम्बन्धमा उजुरी परे पनि राष्ट्र बैंकले आँखा चिम्लिएको छ। कानुनतः कालोसूचीमा परेका ऋणीलाई राष्ट्र बैंकले आफूले इजाजत दिएका वित्तीय संस्थाबाट ऋण दिन बन्देज लगाएको छ। यस सम्बन्धमा बैंककी प्रमुख कार्यकारी अधिकृत (सीईओ) अनुपमा खुञ्जेलीले ऋणको प्रोभिजनिङ गराउनुपर्ने अवस्थामा बाध्य भएर ओभर ड्राफ्ट दिनुपरेको बताएकी छन्। उनीहरूको विवाद सल्टियोस् भनेर बैंकले प्रयास गरिरहेको छ, उनले भनिन्। मेगाको मिलेमतो कहाँकहाँ ? मेगाले २०७५ पुस ३० मा ब्याज लिनका लागि भुमादेवीलाई ऋण दियो। माघ २२ मा फेरि ३५ दिने कर्जा चुक्ता सूचना निकाल्यो। त्यसपछि फेरि चैत ६ गते अर्को सूचना निकाल्यो। फेरि २०७६ असार १८ मा कालोसूची र थुनामा हुँदाहुँदै ओभर ड्राफ्ट कर्जा र सम्पूर्ण कर्जाको नवीकरण गरियो। भोलिपल्टै पैसा झिक्न दिइयो। त्यसपछि भदौ १६ मा म्हैपीको जग्गा लिलामीका लागि सूचना निकाल्यो। उत्तमले जग्गा लिलामी रोक्काका लागि आफूमाथि ठगीका आधारमा जिल्ला अदालत काठमाडौंमा निशेधाज्ञा माग गरे। अदालतले बैंकलाई सोध्दा उत्तम कुमारको बारेमा कुनै अधिकार छैन, उनी खराब ऋणी हुन् भनियो। तर, बैंकले उत्तम कुमारलाई राम्रो ऋणी हो भनेर पत्र उपलब्ध गराएको थियो। मेगासँग कुनै दायित्व नरहेका उत्तम कुमारको सम्बन्धमा अदालतलाई पनि गुमराहमा राखेको देखियो। उत्तम कुमारले बैंकलाई ऋणको किस्ता नियमित नबुझाएको भए उनको ऋण सकार्ने अर्को व्यक्तिका नाममा हस्तान्तरण हुने थिएन। को हुन् भुमादेवी र गुरुदत्त पौडेल ? कैलाश विकास बैंकबाट ऋण लिएर धापासीको घर लिलाम गराएका पौडेलकै जग्गा आईएमई कोअपरेटिभ सर्भिसले नवलपरासी कावासोतीको जग्गा पनि लिलाम गरेको थियो। मेगामा ८५ लाख रुपैयाँ ऋण लिएकै बेला हेटांैडाको जग्गाधनीलाई दिएको चेक बाउन्स भएको थियो। उनले चेक बाउन्स मुद्दा खेपिरहेका छन्। भुमादेवी गौतम काठमाडौं जिल्ला अदालतको आदेशअनुसार २५ लाख रुपैयाँ धरौटी जम्मा गर्न नसकेका कारण जेलमा छिन्।"
बग्गीखानाकै शैलीमा दोलखामा ट्राफिक सचेतना,"चरिकोट : ट्राफिक नियम उल्लंघन गर्ने सवारी चालकलाई बग्गीखानाकै शैलीमा ट्राफिक सचेतना अभियान दोलखामा सुरु गरिएको छ । जिल्ला प्रहरीको सक्रियतामा बग्गीखानाकै शैलीमा शुक्रबारदेखि ट्राफिक नियम सचेतना सम्बन्धि कक्षा संचालन सुरु गरिएको हो । जिल्लामा सवारीसाधनको बढ्दो दुर्घटनालाई मध्यनजर गरेर न्यूनीकरणका लागि कक्षा सञ्चालन गरिएको हो । ट्राफिक नियम उल्लंघन गरेर सवारी चलाउने चालकहरुलाई विद्यमान कानुनले गरेको व्यवस्थासहित सचेतनामूलक कक्षा सञ्चालन गरिएको दोलखा प्रहरी प्रमुख डीएसपी रेवतीरमण पोखरेलले बताए । जिल्लामा पहिलोपटक सञ्चालन गरिएको कक्षामा नियम उल्लंघन गरेर सवारी चलाउने ४० जना चालकलाई सचेतनामूलक प्रशिक्षण दिइएको डीएसपी पोखरेलले जानकारी दिए । मादक पदार्थ सेवन गरी सवारी साधन चलाउने, लेन अनुशासन पालना नगर्ने क्षमताभन्दा बढि यात्रु बोक्ने तथा सामान औसारपसार गर्ने, सवारी अनुमतिपत्र बिना सवारी चलाउने लगायतका ट्राफिक नियम उल्लंघन गर्ने ४० जना चालकलाई श्रव्यदृष्यसहितको ट्राफिक सचेतना सम्बन्धि प्रशिक्षण दिइएको जिल्ला ट्राफिक प्रहरी चरिकोटका प्रमुख सई गोकर्ण नेपालले जानकारी दिए । ट्राफिक सचेतनासम्वन्धि कक्षा नियमित रुपमा हरेक सञ्चाल गर्ने र आवश्यकताअनुसार कक्षा थप समेत गरिने डीएसपी पोखरेलले जनाए । ट्राफिक सचेतना कक्षा नलिइकन चालकसँग लिएको कागजपत्र फिर्ता नगरिने उनको भनाई छ ।"
उपल्लो मुस्ताङमा तीन फिट हिउँ,"जोमसोम : जिल्लाको उत्तरीक्षेत्रमा पर्ने उपल्लो मुस्ताङमा भारी हिमपात भएको छ। जिल्ला प्रशासन कार्यालय मुस्ताङका अनुसार उपल्लो मुस्ताङका २ पालिकामा ३ फिट बढी हिउँ परेको हो। लोमान्थाङ र लोघेकर दामोदरकुण्ड गाउँपालिकामा भारी हिमपात भइरहेको मुस्ताङका प्रमुख जिल्ला अधिकारी वेदप्रसाद अर्यालले जानकारी दिए। हिउँ र पानी मिश्रित आशिंक वर्षा भईरहँदा उपल्लो मुस्ताङमा बिहिबार रातिदेखि हिमपात भइरहेको प्रजिअ अर्यालले बताए। यस्तै, मध्य मुस्ताङमा पर्ने वारागुङ मुक्तिक्षेत्र गाउँपालिका१ को प्रसिद्ध धार्मिक स्थल मुक्तिनाथ मन्दिर र आसपासका गाउँमा डेढ फिट बढी हिउँ परेको अर्यालले बताए। पर्यटकीय तथा धार्मिकस्थल मुक्तिनाथ क्षेत्र हिमपातसँगै सुनसान भएको छ। मुक्तिनाथ क्षेत्रमा हिमपात भएसँगै दर्शन गर्ने तिर्थालु जाडो र यातायात अवरुद्ध भएकाले समस्यामा परेका छन्। हिमपातले स्थानीयको दैनिकीमा प्रतिकुल असर परेको छ। लोमान्थाङ गाउँपालिकास्थित थुर्लुङ फाँटमा रहेको नेपाली सेनाको सैनिक टुकडी पनि हिमपातसगै जिल्लाको गणमा फर्किएको जिल्ला प्रशासन कार्यालय मुस्ताङले जनाएको छ। उपल्लो मुस्ताङमा कार्यरत सरकारी तथा गैरसरकारी निकाय र बित्तिय संस्थामा कार्यरत कर्मचारी अत्याधिक चिसो र हिमपातका कारण यसअघिनै जिल्ला फर्किएका थिए। लोघेकरको चराङ प्रहरी चौकी र लोमान्थाङको प्रहरी चौकी बाहेका सबै प्रहरी सुरक्षा इकाईहरु जिल्लामा फर्किएको जिल्ला प्रहरी कार्यालयले जनाएको छ। उपल्लो मुस्ताङका २ पालिकाहरु हिमपातसँगै १ महिना अघिनै बन्द भएको थियो। यस्तै, लोमान्थाङमा रहेको ईलाका प्रशासन कार्यालयका कर्मचारी र सुरक्षा निकाय सबै बेसी झरेको र कार्यालय आफु एक्लैले कुरेर बसेको कार्यालय सहयोगी आङ्ग्या गुरुङले जानकारी दिए। उपल्लो मुस्ताङमा तापक्रम माइनस १५ डिग्री माथि पुगेको छ भने मुस्ताङको तल्लो क्षेत्रमा पनि जाडो बढेको छ। हिमपात र जाडोले उपल्लो मुस्ताङदेखि तल्लो मुस्ताङका ग्रामिण बस्ती र सदरमुकाम जोमसोम पुरै सुनसान भएको छ भने पर्यटकको आउजाउ सुन्य जस्तै देखिएको छ। हिमपात र वर्षासँगै विद्युत र सञ्चार सेवासमेत अनियमित बनेको छ। उपल्लो भेकमा शाखा नदी, खानेपानीका धारा र सेफ्टी ट्याङ्की ठण्डीले जमेको छ।"
"मनास्लु पदमार्गको चार ठाउँमा हिउँ पहिरो, स्थानीयबासी त्रसित","गोरखा : निरन्तरको भारी हिमपातपछि प्रसिद्ध मनास्लु पदमार्गमा चार ठाउँमा हिउँ पहिरो गएको छ। चुमनुब्री गाउँपालिका२ भर्जमस्थित आसपासमा तीन ठाउँमा र वडा नं ४ स्थित नाम्रुङ आसपासमा हिउँ पहिरो गएको हो। नाम्रुङ गाउँभन्दा करिब पाँच सय मिटरमाथि बिहान पौने १२ बजे हिउँ पहिरो खसेको वडा नं ४ का अध्यक्ष पेमाडुण्डुप लामाले जानकारी दिए। पहिरो करिब पाँच सय मिटरमाथिबाट बूढीगण्डकी नदीमा खसेको उनले बताए। त्यस्तै वडा नं २ को भर्जम गाउँभन्दा माथि, गाउँभन्दा तल र भर्जमथाङ्का भन्ने ठाउँमा हिउँ पहिरो गएको वडाध्यक्ष पेम्बारेता लामाले बताए। गाउँ आसपास हिउँ पहिरो झरेपछि स्थानीयबासी त्रसित भएको लामाको भनाई छ। जताततै पहिरो झरेपछि गाउँलेहरु घरभित्रै बसिरहेका छन्, उनले भने, डरले पहिरो हेर्न जान पनि सकेका छैनन्। खतरा हुनसक्ने भएकाले मैले पनि कोही पनि बाहिर ननिस्कनु भनेको छु। भिरालो ठाउँमा हिउँमाथि हिउँ खात लागेपछि हिउँ पहिरो झर्ने र यसले ठूलाठूला रुखसमेत बगाएर जंगल नाश गर्ने उनले बताए। हिउँ पहिरोले मनास्लु पदमार्ग अवरुद्ध भएको ४ नम्बरका वडाध्यक्ष पेमाडुण्डुप लामाले बताए। करिब पाँच सय मिटर माथिदेखि बूढीगण्डकी नदीसम्म पहिरो खसेको छ, उनले भने, ठूलाठूला सल्लाका रुखहरु समेत पहिरोमा बगेर आएका छन्। हिमपात र हिम पहिरोमा परी धेरै संरक्षित वन्यजन्तु नष्ट भएको हुनसक्ने उनले बताए। शुक्रबार दिनभरि पहिरो झरिरहेकाले मौसम सफा नहुञ्जेल पहिरो पन्छाउने नजान आग्रह गरेको उनले बताए। पहिरोले ल्हो र प्रोकबीचको पदमार्ग अवरुद्ध भए पनि मानवीय क्षति नभएको जिल्ला प्रहरी कार्यालयले जनाएको छ। लार्के प्रहरी चौकीले पहिरो आसपास मान्छेलाई आवतजावत गर्न रोकेको एसपी ओम अधिकारीले जानकारी दिए।"
कास्कीमा भरुवा बन्दुकसहित एक पक्राउ,पोखरा : कास्कीमा भरुवा बन्दुकसहित १ जनालाई प्रहरीले नियन्त्रणमा लिएको छ। पोखरा महानगरपालिका १० जनप्रिय टोल घर भएर पोखरा १३ काहुँखोलास्थित पाटनबेंशी बस्ने चित्रबहादुर दमाईलाई भरुवा बन्दुकसहित कास्की मादी गाउँपालिका३ दमै टोलबाट बिहीबार प्रहरीले नियन्त्रणमा लिएको हो। अबैध रुपमा भरुवा बन्दुक लिएर हिँडेको सूचनाको आधारमा पक्राउ गरेको प्रहरीले बताएको छ। लाइसेन्स नभएको एकनाले भरुवा बन्दुकसहित चित्रबहादुरलाई पक्राउ गरेर थप अनुसन्धान भइरहेको गण्डकी प्रदेश प्रहरी कार्यालय पोखराका प्रहरी उपरीक्षक दिपक रेग्मीले जानकारी दिए।
पश्चिमी वायुले वर्षा : शनिबारदेखि क्रमिक सुधार,"काठमाडौं : देशैभर बदलीसँगै वर्षा र उच्च पहाडी तथा हिमाली क्षेत्रमा हिमपात भएको छ। नेपालमा पश्चिमी न्यून चापीय प्रणालीको प्रभावले अधिकांश स्थानमा हल्कादेखि मध्यम वर्षा तथा उच्च पहाडी तथा हिमाली भेगमा हल्कादेखि मध्यम हिमपात भएको जल तथा मौसम विज्ञान विभाग, मौसम पूर्वानुमान महाशाखाले जनाएको छ। मौसमविद् सजिना शाक्यका अनुसार पश्चिमी न्यून चापीय प्रणालीको प्रभावले आज देशका अधिकांश स्थानमा वर्षा भइरहेको छ। शनिबारदेखि मौसममा क्रमिक सुधार आउने उनको भनाइ छ। महाशाखाले मध्य र पश्चिमका उच्च पहाडी तथा हिमाली भेगका थोरै स्थानमा भारी हिमपातको सम्भावना रहेकाले सतर्कता अपनाउन अनुरोध गरेको छ। काठमाडौँ उपत्यकासहित देशका अधिकांश स्थानमा बिहीबार साँझदेखि निरन्तर वर्षा भइरहेको छ। उपत्यकामा अहिले पनि वर्षा भइरहेको छ। वर्षाका कारण जनजीवन प्रभावित भएको छ। वर्षातसँगै मौसम बदलीका कारण आज काठमाडौँमा बढी चिसो महसुस गरिएको छ। नेपालको पश्चिमी मध्य भूभागमा र पूर्वी पहाडी भूभागमा सामान्यदेखि पूर्णतया बदली रहेको महाशाखाले विशेष बुलेटिनमार्फत जनाएको छ। मौसम पूर्वानुमान महाशाखाका अनुसार आज काठमाडौँमा २१ मिलिमिटर वर्षा भएको छ। भैरहवामा ३९, दाङ्मा २७, पोखरामा २३, वीरेन्द्रनगरमा २४, नेपालगञ्जमा १०, डडेल्धुरामा आठ, धनगढी र दिपायलमा समान सात मिलिमिटर वर्षा भएको छ। काठमाडौँको न्यूनतम तापक्रम आठ दशमलव आठ र अधिकतम तापक्रम १४ दशमलव नौ मिलिमिटर वर्षा भएको छ। यसैबीच महाशाखाले आगामी तीन दिनको मौसम पूर्वानुमान बुलेटिन निकालेर आज देशभर सामान्यदेखि पूर्ण बदली रहने तथा देशका अधिकांश स्थानमा हल्कादेखि मध्यम वर्षाको सम्भावना रहेको जनाएको छ। उच्च पहाडी तथा हिमाली भेगका अधिकांश स्थानमा हल्कादेखि मध्यम हिमपातको सम्भावना रहेको छ भने पश्चिम तथा मध्यको उच्च पहाडी तथा हिमाली भेगका थोरै स्थानमा भारी हिमपातको सम्भावना रहेको छ। रातको समयमा पनि देशभर आंशिकदेखि सामान्य बदली रहनेछ। देशका केही स्थानमा हल्का वर्षा हुने र उच्च पहाडी तथा हिमाली भेगमा हल्का हिमपातको सम्भावना रहेको छ। शनिबार पनि देशभर आंशिकदेखि सामान्य बदली रहनेछ। पहाडी भूभागका थोरै स्थानमा हल्का वर्षा हुने छ भने पश्चिमी उच्च पहाडी तथा हिमाली भेगका केही स्थानमा हल्का हिमपातको सम्भावना रहेको छ। राति पनि सोही मौसमी प्रक्रिया रहने जनाइएको छ। आइतबार देशका पहाडी भूभागमा आंशिक बदली भई पहाडी भेगका थोरै स्थानमा हल्का वर्षाको सम्भावना रहेको महाशाखाले जनाएको छ। तीन दिनको मौसम : वर्षा र भारी हिमपात देशभर हिउँदे वर्षा : बिहीबारदेखि बढेको चिसो एक सातासम्म रहने हिउँ पर्ने याममा वर्षा"
पास्नी गर्न हिँडेका परिवार त्रिशूलीमा हामफालेपछि,"धादिङ : बेनिघाट रोराङ गाउँपालिका४ स्थित बाँदरे मोडछेउबाट ६ महिने शिशुसहित एकै परिवारका चार जना त्रिशूली नदीमा हाम्फालेपछि बेपत्ता भएका दुई बच्चाको खोजी कार्य जारी छ। काठमाडौं चन्द्रागिरीका विनय लामिछाने र जमुना रेग्मी लामिछानेले ६ र २२ महिनाका छोरा साथैमा लिएर बिहीबार साँझ करिब ६ बजे त्रिशूली नदीमा हाम्फालेका थिए। त्रिशुलीमा हाम्फालेलगत्तै श्रीमान विनयको स्थानीयबासीले जिवितै उद्धार गरे भने श्रीमती जमुनालाई मृत अवस्था भेटिएको थियो। नदीमा हाम्फाल्नुअघि लामिछाने दम्पतीसँग प्रत्यक्ष भेटेकी बाँदरेमोडकी होटल सञ्चालिका बदनकुमारी श्रेष्ठको बयान जस्ताको त्यस्तै: बुढाबुढी गाडीबाटसँगै झरे। सिमसिम पानी परिरहेको थियो। उनीहरुले छाता पनि किन्न खोजे। यता वरिपरि पसल थिएन। श्रीमानले छोराहरु बोकेपछि श्रीमती शौचालय गइन। श्रीमती नआउन्जेलसम्म यताउती हेरे। पारी जाने बाटो खोजेको होला भन्ने लाग्यो। बच्चा बोकेर यहीँ उभिरहेका थिए। उनीहरुले दुध पनि बट्टामा बोकेर ल्याएका रहेछन्। शौचालयबाट फर्केर आएपछि उनीहरुले उत्तापट्टि मेरो बहिनीको घरमा उनीहरुले नै ल्याएको दुध तताएर सानो छोरालाइ खुवाए। बहिनीका छोराहरुले बच्चालाई ताली बजाएर जिस्काए हँसाए पनि। एकछिनसम्म यतै बसे त्यसपछि यही झोलुङगे पुल तरेर उनीहरु पारीपट्टि गए। होटलमा दिनहुँ सयौँ मान्छेहरु आउने जाने गर्छन्, को कहाँ कता जान लागेको केहि पनि सोधिएन। केहिबेरमा मान्छे बगायोबगायो भन्ने हल्लाखल्ला भयो। मेरो बहिनीको छोराहरु कायक चलाउथ्यो। हत्तपत्त उनीहरु कायक लिएर दौडिए, केही बेर तल पुगेपछि केटाहरुले बुढाबुढीलाई निकालेछन् बच्चाहरु फेला परेनन्। उनीहरु त्यहीँ दम्पती रहेछन्, केहिअघि यही बसेर बच्चालाई दुध खुवाएर गएका थिए। भक्कानिदै श्रेष्ठले भनिन्, पानीमा ती बच्चाहरुलाई कस्तो भयो होला? कति निसास्सिए होलान? बरु बच्चा यही छाडेर गएको भए मै पालिदिन्थे। बेपत्ताहरुको बिहानैबाट खोजी कार्य जारी रहेको छ। त्रिशूली नदी धमिलो भएकाले र पानी परिरहेकाले खोजी कार्यमा कठिनाइ भएको छ। जिवितै उद्दार गरिएका विनय इलाका प्रहरी कार्यलय गजुरीको नियन्त्रणमा छन् भने घटनाको अनुसन्धान भइरहेको गजुरी प्रहरीले जनाएको छ। बेपत्ता मध्ये सानो छोराको शुक्रबार पास्नी थियो। चन्द्रागिरीस्थित घरमा सुत्केरी परेको हुनाले जमुनाको माइतीमा पास्नी गर्ने योजना अनुरुप उनीहरु बिहीबार नै धादिङतर्फ आएका थिए। तर माइती रहेको आदमघाट बजारमा नझरी उनीहरु बाँदरे पुगेर ओर्लिएका थिए। जमुनाको शव फेला परेको ठाउँमा मुचुल्का गर्दै इलाका प्रहरी कार्यलय गजुरीको टोली"
आस्था राउतले अभद्र व्यवहार गरेको देखियो : डिआइजी पोखरेल,"काठमाडौं : गायिका आस्था राउतले आफूलाई प्रहरीले तँ भनेर दुर्व्यवहार गरेको भन्दै बिहीबार सामाजिक सञ्जालमार्फत एउटा श्रव्यदृष्य सामग्री (भिडियो) हालिन। उक्त भिडियो सामाजिक सञ्जालमा भाइरल छ। १० मिनेट ३१ सेकेन्डको भिडियोमा उनले प्रहरीलाई अपशब्द प्रयोग गरी गालीगलौज गरेको सुन्न सकिन्छ। त्रिभुवन अन्तर्राष्ट्रिय विमानस्थलमा सुरक्षा जाँचका बेला भएको सबै गतिविधिको आज सिसी टिभी फुटेज नै सार्वजनिक भयो। फुटेजमा प्रहरीको भन्दा गायिका राउतको गतिविधि शङ्कास्पद देखिन्छ। सिसी टिभी फुटेजमा महिला प्रहरीले सुरक्षा जाँचका बेला कुनै दुर्व्यवहार गरेको नदेखिने महानगरीय प्रहरी कार्यालयका प्रमुख प्रहरी नायब महानिरीक्षक विश्वराज पोखरेलले बताए। राउतले नै अभद्र व्यवहार गरेको फुटेजमा देखिएको भन्दै उनले घटनाको अनुसन्धान भइरहेको जानकारी दिए। यस विषयमा महिला प्रहरीले महानगरीय प्रहरी कार्यालयमा घटनाको विवरणसहित जानकारी गराइन। उक्त विवरणमा सुरक्षाको जाँच गर्न खोज्दा किन गर्नुपर्यो, म गायिका हो, चिन्नु भएन? भनेर गायिका राउतले उल्टै प्रश्न गरेको फुटेजमा उल्लेख रहेको कार्यालयका प्रहरी वरिष्ठ उपरीक्षक किरण बज्राचार्यले बताइन। राउतलाई बोलाएर सोधपुछ गर्ने अवस्था देखिएको भन्दै उहाँले महिला प्रहरीबाट कुनै दुर्व्यवहार नभएको जिकिर गरे। घटना बुधबार अपराह्नको हो। राउत त्रिभुवन विमानस्थलको आन्तरिक उडान कक्षबाट भद्रपुर जाँदै गर्दा उक्त घटना भएको थियो।"
साहुको ऋण तिर्न नसकेपछि जसले रोजे आत्महत्या !,"धादिङ : साहुको दबाब र मिटरब्याज तिर्न नसकेपछि चन्द्रागिरि नगरपालिका४, थानकोटका ३७ वर्षीय विनय लामिछाने बच्चासहित त्रिशूली नदीमा हाम फाल्न पुगेको तथ्य खुलेको छ। विनय र २७ वर्षीया श्रीमती जमुना रेग्मीले दुई वर्षीय र ६ महिनाका छोरा लिएर बेनिघाटरोराङ गाउँपालिकामा पर्ने बाँदरे नजीकै त्रिशूली नदीमा बिहीबार साँझ हाम्फालेको प्रहरीले जनाएको छ। हाम्फालेको देखेपछि स्थानीयवासीले विनयलाई जीवितै उद्धार गरेका थिए। उनकी श्रीमतीको भने निधन भैसकेको थियो। छोराहरु भने अझैसम्म फेला परेका छैनन्। नदी धमिलो भएको र पानी परिरहेकाले खोजीमा समस्या आइरहेको जिल्ला प्रहरी कार्यालयका प्रमुख प्रहरी उपरीक्षक रवीन्द्र रेग्मीले जानकारी दिए। घाइते अवस्थामा रहेका विनयको प्राथमिक स्वास्थ्य केन्द्र गजुरीमा उपचार भइरहेको छ। चन्द्रागिरि नगरपालिका४, थानकोटमा बसोबास गर्दै आएको परिवार चर्को ब्याज तिर्न नसकेपछि आत्महत्याको निर्णयमा पुगेको जमुनाले आफ्नो अङ्ग्रेजी नाम उल्टो बनाएर फेसबुकमा लेखेको स्टाटसमा उल्लेख छ। जमुनाका दाजु धादिङको गल्छी गाउँपालिका३ का वडाध्यक्ष कपिल रेग्मीको परिवारलाई सानो छोराको पास्नी (भातखुवाइ) मा आउँदै गरेको खबर गरेर यो परिवार सिधै बेनिघाट पुगेको थियो। विनयको घरमा ऋणका कारण आफूहरुले आत्महत्यालाई नै अन्तिम विकल्पका रुपमा रोजेको सुसाइड नोट भेटिएको प्रहरीले जनाएको छ। विनयले शेयर लगानी गर्न विभिन्न व्यक्तिबाट मिटर ब्याजमा करीब रु एक करोड ५० लाख ऋण लिएको सुसाइड नोटबाट पत्ता लागेको जिल्ला प्रहरीले जनाएको छ। विनयलाई आत्महत्या दुरुत्साहनमा मुद्दा चलाउने तयारी भइरहेको प्रहरी उपरीक्षक रेग्मीले बताए।"
विश्वका होचा व्यक्ति खगेन्द्रको मृत्यु,पोखरा : विश्वकै होचा व्यक्तिको रुपमा विश्व कीर्तिमान राखेका खगेन्द्र थापामगरको शुक्रबार पोखरामा उपचारका क्रममा २८ वर्षको उमेरमा मृत्यु भएको छ। खगेन्द्र विश्वकै होचा व्यक्तिको रुपमा २०६७ असोजमा गिनिज बुक अफ दि वर्ल्ड रेकर्डसमा नाम लेखाउन सफल भएका थिए। उनले विश्वकै होचा व्यक्तिको कीर्तिमान राखेका चाइनाका पीङपीङको रेकर्ड तोड्दै ८ महिना विश्वकै होचा व्यक्तिको कीर्तिमान राखेका थिए। स्वास्थ्यमा समस्या आएपछि पोखरामा मणिपाल शिक्षण अस्पतालमा बिहीबारदेखि उपचार गराइरहेका थापाको शुक्रबार दिउँसो मृत्यु भएको खगेन्द्र थापा मगर प्रतिस्ठानका अध्यक्ष मीनबहादुर राना मगरले बताए। निमोनियाका कारण उनको मृत्यु भएको अस्पतालले जनाएको छ। बागलुङको धुल्लुवासकोटका खगेन्द्रले २०६७ असोज २८ मा विश्वकै होचा व्यक्तिको रुपमा गिनिज बुक अफ वल्ड रेकर्डमा नाम लेखाएका थिए। २२ दशमलव ०४ इन्च उचाइ रहेका थापा १८ वर्षको उमेमा विश्व रेकर्ड कायम गरेका थिए। खगेन्द्र पोखराको सिर्जनाचोकका बुवा रुपबहादुर थापा मगर र आमा धनमाया थापा मगरका साथ बस्दै आएका थिए। २०४९ असोज १८ गते जन्मेका थापा जन्मदा ६ सय ग्रामका मात्र थिए। उनको वजन ५५ किलो ग्राम मात्र थियो।
स्काभेटर तोडफोड र मोटरसाइकल आगजनी गर्ने दुई जना पक्राउ,"सिन्धुली : सुनकोसी गाउँपालिका १ टुपीडाँडामा मोटरसाइकलमा आगजनी र दुई स्काभेटर तोडफोड गर्ने पक्राउ परेका छन् । प्रहरी चौकी दुम्जाले सुनकोसी गाउँपालिका १ का १५ वर्षीय दिपक बर्मा शाह र रामेछाप मन्थली नगरपालिका ६ का १८ वर्षीय विनोद आछामीलाई पक्राउ गरेको हो। उनीहरुले गएराति १० बजे टुपीडाँडामा बा ८७ प ८८८७ नम्बरको मोटरसाइकल आगजनी र मरिणलालबन्दी सडकमार्गमा काम गर्न ल्याइएको दुई वटा इस्काभेटर तोडफोड गरी चोरी गरेका थिए । मोटरसाइकलमा आगजनी तथा स्काभेटरमा तोडफोड गरी चोरी गरेको खबर पाएलगत्तै खटेको प्रहरी टोलीले उनीहरुलाई राती साढे २ बजे पक्राउ परेको प्रहरी चौकी रातमाटाका प्रहरी हवल्दार कृष्ण घिमिरेले जानकारी दिए । स्थानीय शुक्रराम तोलाङ्गेको मोटरसाइकल जलेर पूर्णरुपमा नष्ट भएको घिमिरेको भनाई छ । मदिराले लठ्ठ भएका दुबैलाई नियन्त्रण लिएर उनीहरुले स्काभेटर फुटाएर चोरी गरेको १ थान स्पिकर र १ थान कम्बल बरामद गरियो। उक्त सामानहरु स्काभेटर चालकलाई हस्तान्तरण गरिएको छ, उनले भने । तोडफोड गरिएका दुवै स्काभेटर वनटेस्ट हुन् । सडकमा पार्किङ गरि चालकहरु खानाखान गएका बेला तोडफोड भएको हो । उनीहरुमाथी आवश्यक अनुसन्धान थालिएको प्रहरीले जनाएको छ ।"
अन्नपूर्ण आधारशिविर पदयात्रा क्षेत्रमा हिमपहिरो,पोखरा : अन्नपूर्ण पदयात्रा क्षेत्रको अन्नपूर्ण आधारशिविर क्षेत्रमा हिमपहिरो गएको छ। कास्कीको अन्नपूर्ण गाउँपालिकाको हिङ्कु केभ र देउरालीको बिचमा हिमपहिरो गएको बताइएको छ। अन्नपूर्ण आधारशिविरमा ठूलो संख्यामा आन्तरिक र वाह्यि पर्यटकको जाने गर्दछन्। पदायत्रामा गएका आन्तरिक र वाह्यि पर्यटक अवस्थाको बारेमा खोजी हुँदै गरेको टान पोखराका अध्यक्ष हरि भुजेलले बताए। रेस्क्युका लागि टान पोखराले एउटा टोली त्यसतर्फ पठाएको टान पोखरामा उपाध्यक्ष सुशीले पौडेलले जानकारी दिए। अन्नपूर्ण पदायात्रा क्षेत्रमा हिउँ पहिरो गएको र मानवीय क्षति भए नभएका अहिलेसम्म एकीन नभएको जिल्ला प्रहरी कार्यालय कास्कीका प्रमुख एसपी दानबहादुर काकीले जानकारी दिए। त्यस क्षेत्रका अवस्था बुझन र रेस्क्यूकालागि प्रहरी परिचालन गरिएको उनले बताए।
निरन्तर वर्षाले जनजीवन प्रभावित (फोटो फिचर),"काठमाडौं : बिहीबारदेखिको निरन्तर वर्षाले जनजीवन प्रभावित भएको छ । अहिले देशका पूर्वी, मध्य र पश्चिमी क्षेत्रमा वर्षा र हिमपात भइरहेको मौसम पूर्वानुमान महाशाखाले जनाएको छ । नेपाल प्रवेश गरको वायुको पश्चिमी न्यून चापीय प्रणालीका कारण बिहीबारदेखि सुरु भएको वर्षा शुक्रबार दिनभर रहने मौसमविद्को भनाइ छ । शुक्रबार दिनभर पूर्वी मध्य र पश्चिमी क्षेत्रमा सामान्यदेखि मध्यम बर्षा भइराखेको छ । उच्च पहाडी र हिमाली क्षेत्रमा हिउँ परिरहेको छ । बिहीबार दिउँसोदेखि निरन्तर पानी पर्दा राजधानीलगायत देशभरको जनजीवन प्रभावित भएको हो । जाडोमा वर्षाबाट जोडिन सर्वसाधारणको दौडथुप सडकमा देखिन्छ । यिनै दृश्यलाई कैद गरेका छन् अन्नपूर्णकर्मी सुनिता डंगोल र दिपेन श्रेष्ठले :"
पर्यटक बोकेको गाडी दुर्घटनामा दुई जनाको मृत्यु (अपडेट),चितवन : मनगरमा भएको दुर्घटनामा परी दुई जनाको मृत्यु भएको छ। शुक्रबार बिहान भरतपुर महानगरपालिका१ रामनगरमा काठमाडौंबाट आउँदै गरेको बा १ च ७८३ नम्बरको बसले सोही दिशातर्फ आउँदै गरेको लु २ ख ३३०५ नम्बरको ट्रकलाई ठक्कर दिँदा दुर्घटना भएको थियो। दुर्घटनामा परी घाइतेमध्ये दुई जनाको मृत्यु भएको चितवन प्रहरीले जनाएको छ। मृतक दुबै नेपाली रहेका छन्। उनीहरुको सनाखत हुन सकेको छैन्। दुर्घटनामा परी २८ जना घाईतेको उपचार भइरहेको छ। चिनियाँ पर्यटक मध्येको ८ जनाको पुरानो मेडिकल कलेजमा र १३ जनाको चितवन मेडिकल कलेजमा उपचार भइरहेको छ।
जिप दुर्घटना हुँदा सात घाइते,मुगु : सोरु गाउँपालिकाको सोरुकोटबाट सोही गाँउपालिका७ सिप आउँदै गरेको जिप दुर्घटना हुँदा सात जना घाइते भएका छन्। शुक्रबार दिउँसो सोरु गाँउपालिका५ सोरुकोटबाट सोही गाउँपालिका७ सिपगाउँतर्फ आउँदौ १ ज ३९५३ को जिपकुलाह भन्ने स्थानमा दुर्घटना भएको हो। सडकबाट अन्दाजी ४५ मिटर तल खसेर दुर्घटना हुदा जिपमा सवार सातै जना घाइते भएको हुन्। घाइतेको जिल्ला अस्पतालमा उपचार भइरहेको छ। जिल्ला प्रहरी कार्यालयका नायव उपरिक्षेक भुवनेश्वरप्रसाद साहका अनुसार अन्य घाइतेमधये दुई जनाको अवस्था जटिल रहेको छ।
"सिन्धुलीमा बोलेरो दुर्घटना : १२ घाइते, २ जना गम्भीर","सिन्धुली : सिन्धुलीको दुधौली नगरपालिका १३ अरुणठाकुरस्थित कामीटार गएराती बोलेर दुर्घटना हुँदा १२ जना घाइते भएका छन् । घाइतेमध्ये दुई जनाको अवस्था गम्भीर रहेको प्रहरीले जनाएको छ । दुधौलीबाट अरुणठाकुरतर्फ जाँदै गरेको स १ च १४६९ नम्बरको पिकअप बोलेरो दुधौलीअरुणठाकुर ग्रामीण सडकमा चिप्लिएर दुर्घटना भएको जिल्ला प्रहरी कार्यालय सिन्धुलीकी प्रहरी प्रमुख रन्जु सिग्देलले जानकारी दिइन् । दुधौली नगरपालिका१३ की २८ वर्षका यमकुमार मगर र उदयपुरगढी ३ की इन्दीरा मगर गम्भीर घाइते भएका छन् । उनीहरु दुवै जनालाई थप उपचारका लागि सिरहाको मिर्चैयातर्फ पठाइएको छ । सिग्देलका अनुसार दुर्घटनामा दुधौली नगरपालिका १३ का प्रेमबहादुर मगर, उनकी श्रीमती सुनिता मगर, सुदर्शन कार्की, दुधौली नगरपालिका ११ की सविना सुनुवार, तुलसा कार्की र तिलकबहादुर मगर घाइते भएका छन् । यस्तै दुधौली नगरपालिका १३ की निषा बुढाथोकी, दुधौली १० की सुसिला कार्की र सिन्धुली फिक्कल गाउँपालिका १ की कमला आलेमगर र लिला सुनुवार घाइते भएका छन् । उनीहरुको दुधौलीस्थित स्वास्थ्य संस्थामा उपचार भइरहेको प्रहरीले जनाएको छ ।"
सेताम्मे हिउँमाथि थकाली संस्कृति,"जोमसोम : हिमाली जिल्ला मुस्ताङमा दुई साताअघि परेको हिमपातले डाँडाकाँडा सेताम्मे बने। हिउँ परेसँगै मुस्ताङको घरपझोङ गाउँपालिका५, ठिनीका युवकयुवती हिउँ खेल्न बस्ती नजिकैको पाखोमा पुगे। मुस्ताङमा हिउँ पर्नु अस्वाभाविक होइन तर हिउँ पर्दा स्थानीयवासीको उत्साह बेग्लै हुने गर्छ। घरपझोङ५, ठिनीका युवकयुवतीले फरक तरिकाले हिउँको आनन्द लिए। झन्डै एक सय घरधुरी रहेको ठिनी गाउँमा अधिकांश थकाली समुदायको बस्ती छ भने केही गैरथकाली समुदाय छन्। उनीहरूले थकाली कला संस्कृतिलाई हिउँसँग जोड्दै हिउँको मज्जा लिएका हुन्। हिउँको प्रोफाइल जोडेर मौलिक थकाली संस्कृतिको पहिचानलाई जीवन्तता प्रदान गर्दै पर्यटन प्रवद्र्धनमा सघाउन उनीहरूले थकाली पोसाकमै फोटो खिचाए। ठिनी थकाली होमस्टेकी सदस्य जुमा थकालीले हिउँमाथि थकाली सभ्यताको पहिचान उजागर गर्न थकाली पोसाकमै फोटो खिचेको बताइन्। मुस्ताङ आउने पर्यटकलाई थकाली संस्कृति, रहनसहन लगायतसँग परिचित गराउन ठिनी गाउँले भूमिका खेलेको उनले बताइन्। यस्तै स्थानीयवासी निशा थकालीले हिउँ पर्नु मुस्ताङका लागि वरदान भएको बताइन्। हिउँले कृषि र पर्यटन व्यवसायलाई सघाउ पुर्याउने भएकाले हिउँ पर्दा उत्साही हुँदै हिउँमाथि तस्बिर खिचेको उनले जनाइन्। केही वर्षअघि हिउँ नपर्दा लामा राखेर पूजाआजा गर्ने गरेको स्मरणसमेत उनको छ। ठिनी गाउँ थकाली समुदायको उद्गम स्थल मानिएको छ। ठिनीमा थकाली समुदायका १३ घरधुरीले होमस्टे चलाएका छन्। उनीहरूले होमस्टेमा आएका पर्यटकलाई मौलिक थकाली कला संस्कृति पस्कने गर्छन् भने थकाली खानाका परिकारसमेत पर्यटकलाई पस्किएर पर्यटकको मन जित्ने गरेका छन्। हिमाली रैथाने अर्गानिक खानाका परिकार फापरको ढिँडो, उवाको सातु, तिब्बतियन चिया, फापरको रोटी, याक चांैरी र भेडाच्यांग्राका मासु, उवा र स्याउको रक्सीलगायतका परिकार होमस्टेको मुख्य विशेषता नै हो। ठिनीमा थकाली ऐतिहासिक संग्रहालय, गुम्बा र स्नो लियोपार्ट र तालतलैया छन्। थकाली होमस्टे प्रवद्र्धनका लागि गण्डकी प्रदेश सरकारले समेत आर्थिक सहयोग पुर्याएको छ। पछिल्लो समय ठिनी गाउँ नजिकैको ढुम्बाताल पर्यटकको रोजाइ बनेको छ।"
हिउँ पर्ने याममा वर्षा,"जोमसोम : हिउँ पर्ने मुस्ताङमा बिहीबार वर्षा भएको छ। बर्सेनि हिउँदयामको पुस र माघ महिना सधैँजसो हिमपात भइरहने मुस्ताङमा यसपटक हिउँ पर्न छाडी वर्षा भएको हो। यसअघि जारी सिजनको दुई पटक हिमपात भएको थियो। बिहीबार हिउँ नपरी पानीको वर्षा भएको देखेपछि स्थानीय अचम्भित भएका छन्। मुस्ताङमा बिहानैदेखि निरन्तर आंशिक वर्षा भइरहेकाले जाडोसमेत अत्यधिक बढेको छ भने मौसम खराब छ। जलवायु परिवर्तनका कारण पृथ्वीको तापक्रम बर्सेनि वृद्धि भइरहेकाले मौसमसमेत असमान हुँदै गएको जोमसोमका स्थानीय बताउँछन्। यसअघि हिउँदयाममा कहिल्यै वर्षा भएको नदेखेका नागरिक समाजका अगुवा चन्द्रबहादुर थकालीले हिउँ पर्ने समयमा वर्षा हुनु हिमाली क्षेत्रका बासिन्दालाई शुभसंकेत नभएको प्रतिक्रिया दिए। १० वर्षअघि यही समयमा भारी हिमपात भएको स्मरणः गर्दै नागरिक समाजका अगुवा थकालीले पछिल्ला वर्षमा असमान प्रकारको हिमपात हुने गरेको उल्लेख गरे। जलवायु परिवर्तनका कारण जमिनको तापक्रम बढेकाले मौसमसमेत स्थिर नभएको उनको बुझाइ छ। यस्तै, जोमसोम खानेपानी उपभोक्ता समितिका अध्यक्ष भीषण थकालीले जलवायु परिवर्तनको प्रत्यक्ष प्रभाव हिमाली क्षेत्रलाई परेको उल्लेख गरे। उनले जोमसोम बजारलाई खानेपानीको पहुँच पुर्याउन एउटै मुहानले पुग्ने गरेकामा पछिल्लो समय खानेपानीको स्रोत घटेकाले थप मुहानको स्रोत जुटाउनुपरेको जानकारी दिए। उनले हिमपात भए मुस्ताङको कृषि र पर्यटन क्षेत्रलाई योगदान पुग्ने भए पनि हिउँ पर्ने मौसममा पानी परेकाले पुराना घरमा जोखिम बढेको बताए। विश्वमै बढ्दै गएको कार्बन उत्सर्जनका कारण जलवायु परिवर्तनको प्रभाव बढेको हो। गत वर्ष उपल्लो मुस्ताङको उत्तरी सीमावर्ती गाउँमा असमान हिमपात हुँदा सयांै संख्यामा याक, चौंरी, भेडाच्याङ्ग्रालगायत पशु चौपाया मरेका थिए। यस्तै जारी सिजनमा उपल्लो मुस्ताङको भन्दा तल्लो मुस्ताङमा बढी हिमपात भएको हो। अग्लो उचाइमा कम र कम उचाइमा बढी हिमपात हुनु जलवायु परिवर्तनको असर भएको एक्याप जोमसोमका कार्यालय प्रमुख तुलसी दाहालको भनाइ छ। पछिल्लो समय हिमाल फुस्रा देखिन थालेको उल्लेख गर्दै एक्याप प्रमुख दाहालले हिउँ पर्ने समयमा पनि हिमालको आकषण अझै वृद्धि हुन नसकेको स्पष्ट पारे।"
छात्रवृत्ति पाउन ६ कक्षादेखि नै सरकारीमा,"काठमाडौं : कक्षा ६ देखि सरकारी स्कुल पढेका विद्यार्थीले मात्रै उच्च शिक्षा अध्ययनमा छात्रवृत्तिको अवसर पाउने भएका छन्। यसअघि माध्यमिक शिक्षा परीक्षा (एसईई) उत्तीर्ण गरेपछि छात्रवृत्तिमा प्रतिस्पर्धा गर्न पाइन्थ्यो। शिक्षासम्बन्धी केही नेपाल ऐन संशोधन गर्न बनेको विधेयकले यस्तो व्यवस्था गरेको छ। यो विधेयक प्रतिनिधिसभाको शिक्षा तथा स्वास्थ्य समितिले बिहीबार सर्वसम्मत रूपमा पारित गरेको छ। मुलुक संघीय संरचनामा गएपछि जारी संविधानको प्रतिकूल हुने व्यवस्था हटाउन ऐन संशोधन गर्न लागिएको हो। विधेयकमा मूलतः विश्वविद्यालय शिक्षाका प्रावधान समेटिएका छन्। साना कक्षा निजी स्कुलमा पढेका विद्यार्थी छात्रवृत्तिका लागि मात्र माथिल्लो कक्षामा सरकारीमा पढ्ने प्रवृत्ति बढेको छ, समिति सभापति जयपुरी घर्तीले भनिन्, यसलाई नियन्त्रण गर्न नयाँ व्यवस्था गरेका हौं। उनका अनुसार अब साधारण परिवारसहित दलित, जनजाति, अल्पसंख्यक हरेक वर्गका नागरिक सरकारीमा नपढे छात्रवृत्तिका लागि योग्य हुनेछैनन्। कक्षा ११ र १२ अनि उच्च (विश्वविद्यालय )तह छात्रवृत्तिमा पढ्न सरकारीबाट एसईई उत्तीर्ण भएको प्रमाणपत्र पेस गर्नुपर्छ। एमबीबीएस, नर्सिङ, इन्जिनियरिङ, कृषि तथा वनलगायत विषय छात्रवृत्तिमा पढ्न चर्को प्रतिस्पर्धा हुने गरेको छ। यस्तो विषयको पढाइ सञ्चालन गरिरहेका कलेजले स्वदेशी लगानीका भए १० प्रतिशत र विदेशी भए भर्ना भएका कुल विद्यार्थीको २० प्रतिशतलाई छात्रवृत्तिमा पढाउनुपर्ने व्यवस्था छ। त्यसबाहेक विभिन्न मुलुकबाट पनि यी विषय पढ्न सरकारलाई छात्रवृत्ति कोटा आउने गरेको छ। यसमा शिक्षा, विज्ञान तथा प्रविधि मन्त्रालयले परीक्षामार्फत विद्यार्थी छनोट गर्दै आएको छ। यी विषयमा प्रतिस्पर्धा गर्न चाहनेले सरकारीबाटै एसईई उत्तीर्ण गरेको हुनुपर्ने प्रावधानले आफूहरू समस्यामा परेको भन्दै निजी विद्यालय सञ्चालकले विरोध गर्दै आएका थिए। नयाँ व्यवस्थाले सरकारी स्कुलमा विद्यार्थी आकर्षण बढ्ने सरकारको अनुमान छ। कक्षा ८ सम्म निजीमा पढेर छात्रवृत्तिका लागि ९ देखि सरकारीमा गई एसइई पनि त्यहींबाट उत्तीर्ण गर्ने लहर चलेको छ। तल्ला कक्षा निजीमा पढेर तुलनात्मक रूपमा बढी मेहनत र लगानी गरेका विद्यार्थीको सिकाइस्तर राम्रो हुने र छात्रवृत्तिसम्बन्धी प्रतिस्पर्धामा पनि उनीहरू अब्बल हुने गरेका कारण सरकारीका विद्यार्थी पछि पर्ने गरेका छन्। राजधानीमा उत्कृष्ट कहलिएका सरकारी स्कुलमा अझै तल्ला कक्षामा विद्यार्थी संख्या न्यून छ। माथिल्ला कक्षामा भने थेगिनसक्नु विद्यार्थी भर्ना हुने गरेका छन्। उच्च शिक्षा छात्रवृत्तिमा पढ्नकै लागि हामीकहाँ हरेक वर्ष तल्ला कक्षामा पढ्ने विद्यार्थीभन्दा माथिल्लोमा भर्ना हुने क्रम बढिरहेको छ, त्रिपुरेश्वरस्थित विश्व निकेतनका प्राचार्य हेरम्बराज कँडेलले भने, यसले विद्यार्थी व्यवस्थापनमै समस्या हुने गरेको छ। उनका अनुसार कक्षा ९ मात्रै ३ सय विद्यार्थी भर्ना भएका छन्। कक्षा ८ मा भने १ सय ७५ जना मात्रै छन्। यस्तै समस्या राजधानीकै ज्ञानोदय, पद्मोदय, तरुण, कन्यालगाय विद्यालयले पनि झेलिरहेका छन्। यो व्यवस्था कार्यान्वयनमा गएपछि सरकारी विद्यालयमा विद्यार्थी आकर्षण बढ्ने विश्वास लिएका छौं, शिक्षा मन्त्रालयका सहसचिव रामशरण सापकोटाले भने। मन्त्रालयका तर्फबाट यो विधेयक गत चैत १ गते राष्ट्रियसभामा दर्ता गरिएको थियो। वैशाख २५ मा राष्ट्रियसभामा प्रस्तुत विधेयक भदौ १३ गते पारित भएको थियो। त्यसपछि प्रतिनिधिसभाको समितिमा पठाइएको थियो। दलितलाई निःशुल्क शिक्षा"
चितवनमा बस दुर्घटना : २१ चिनियाँ पर्यटकसहित २४ जना घाइते,चितवन : चिनियाँ पर्यटक बोकेको बस दुर्घटना हुँदा २४ जना घाइते भएका छन् । भरतपुर महानगरपालिका १ रामनगरमा शुक्रबार बिहान सवा ११ बजे दुर्घटना हुँदा २१ जना चिनियाँ पर्यटक घाइते भएका हुन् । काठमाडौंबाट चितवन आउँदै गरेको बा १ प ७८३ नम्बरको पर्यटक बोकेको बस सोही दिशातर्फ गुडिरहेको लु २ ख ३३०५ नम्बरको ट्रकमा ठोक्किएको हो । ट्रकमा ठक्कर खाएपछि बस सडक छेउको घरमा ठोक्किन पुगेको थियो। घाइतेमध्ये तीन जना अवस्था गम्भीर रहेको छ । ट्रकमा सवार दुई जना र घरमा रहेका एक जनाको अवस्था गम्भीर रहेको जिल्ला प्रहरी कार्यालय चितवनले जनाएको छ । घाइतेको पुरानो मेडिकल कलेजमा उपचार भइरहेको छ ।
कलिला दुई छोरासहित त्रिशुलीमा हेलिए दम्पती,धादिङ : धादिङको बेनिघाट रोराङ गाउँपालिका३ स्थित बादरेमोड छेउबाट २ महिने शिशुसहित एकै परिवारका ४ जनाले त्रीशुली नदीमा हाम्फालेका छन्। काठमाडौं चद्रागिरी घर भएका बिनय लामिछाने र जमुना रेग्मी लामिछानेले २ र २२ महिनाका छोराहरु साथैमा लिएर बिहिबार साँझ ७ बजेतिर त्रीशुली नदिमा हेलिएका हुन्। घटनापछि श्रीमती जमुनाको मत्यु भएको छ भने दुवै छोराहरु बेपत्ता छन् ! श्रीमान बिनयलाई भने स्थानीयले जिवितै उद्दार गरेका थिए । बेपत्ता बालकको शुक्रबार बिहानैबाट खोजी भइरहेको छ। त्रीशुली नदी धमिलो भएकाले र पानी परिरहेकाले खोजी कार्यमा कठिनाइ भएको प्रहरीले जनाएको छ। जिवितै उद्दार गरिएका बिनय इलाका प्रहरी कार्यलय गजुरीको नियन्त्रणमा छन भने घटनाको अनुसन्धान भैरहेको गजुरी प्रहरीले बताएको छ ।
पर्यटक बस दुर्घटना : २१ चिनियाँसहित ३३ जना घाइते (अपडेट),"चितवन : चिनियाँ पर्यटक बोकेको बस दुर्घटना हुँदा ३३ जना घाइते भएका छन। शुक्रबार बिहान सवा ११ बजेतिर भरतपुर महानगरपालिका१ रामनगरमा दुर्घटना हुँदा २१ जना चिनियाँ पर्यटक घाइते भएका हुन्। घरमा रहेका एक जना महिला घाइते भएको प्रहरीले जनाएको छ। काठमाडौंबाट सौराहा आउँदै गरेको बा १ प ७८३ नम्बरको पर्यटक बस सोही दिशातर्फ गुडिरहेको लु २ ख ३३०५ नम्बरको ट्रकमा ठोक्किएको हो। ट्रकमा ठक्कर खाएपछि बस सडक छेउको घरमा ठोक्किन पुगेको थियो। घाइतेमध्ये तीन जना अवस्था गम्भीर रहेको छ। ट्रकमा सवार दुई जना र घरमा रहेका एक जनाको अवस्था गम्भीर रहेको जिल्ला प्रहरी कार्यालय चितवनले जनाएको छ। उनीहरुको भरतपुर अस्पताल, चितवन मेडिकल कलेज र पुरानो मेडिकल कलेजमा उपचार भइरहेको छ। घाइतेमध्ये केहीको अवस्था गम्भीर रहेको प्रहरीले जनाएको छ।"
अभिव्यक्ति स्वतन्त्रतामाथि खतरा,"काठमाडौं : अन्तर्राष्ट्रिय मानवअधिकारवादी संस्था एमनेस्टी इन्टरनेसनलले सूचना प्रविधि विधेयक अभिव्यक्ति स्वतन्त्रतामाथि खतरा रहेको बताएको छ। विद्युतीय माध्यमबाट स्वतन्त्र रूपमा विचार अभिव्यक्त गर्नेहरूका लागि ठूलो जेल सजाय र चर्को जरिवाना तोक्ने गरी विधेयक आएको उसको ठहर छ। एमनेस्टीले शान्तिपूर्ण रूपमा गरिने अभिव्यक्ति स्वतन्त्रताको अभ्यासलाई विधेयकले अपराधीकरण गर्न नमिल्ने जनाएको छ। अन्तर्राष्ट्रिय मापदण्डअनुरूप हुने गरी संशोधन गर्न उसले सुझाएको छ। एमनेस्टीको मुख्यालय लण्डनले बिहीबार प्रेस विज्ञप्तिमार्फत विधेयकका व्यवस्थाप्रति गम्भीर आपत्ति जनाएको हो। यसले सामाजिक सञ्जाललगायत अनलाइन सामग्रीलाई स्वेच्छाचारी तरिकाबाट नियन्त्रण गर्ने अधिकार नेपाल सरकारलाई दिएको एमनेस्टीको ठहर छ। उल्लंघनकर्तालाई पाँच वर्ष जेल सजाय र १५ लाख रुपैयाँसम्म जरिवाना तोक्न सक्ने चर्को दण्डका कारण अभिव्यक्ति स्वतन्त्रतालाई अनुचित ढंगमा संकुचन ल्याउने उसले जनाएको छ। देशमा भइरहेको अभिव्यक्ति स्वतन्त्रमाथिको बढ्दो आक्रमणको पृष्ठभूमिमा यी विधेयकलाई प्रस्ताव गरिएको छ। कुनै समय आलोचनात्मक विचार र दृष्टिकोणका सवालमा नेपालमा भएको खुलापनका कारण यो क्षेत्रका मानिसले नेपालप्रति इष्र्या गर्दथे। अहिले त्यो प्रतिष्ठामाथि खतरा देखापरेको छ, एमनेस्टीले भनेको छ, किनभने, मानिसले केही भनेको, लेखेको वा गाएकै आधारमा सरकारले उनीहरूमाथि कारबाही जारी राखेको छ। सूचना प्रविधि विधेयक र अन्य विधेयकलाई मानिसको अभिव्यक्ति स्वतन्त्रताको अधिकारलाई प्रत्याभूत गर्ने गरी अन्तराष्ट्रिय कानुन र मापडदण्डअनुरूप संशोधन गरिनुपर्दछ। एम्नेस्टी इन्टरनेसनलका दक्षिण एसिया निर्देशक बिराज पटनायकले खुलापनमा बन्देज नहुने गरी अन्तर्राष्ट्रिय मान्यतालाई आत्मसात् गर्न सुझाव दिएका छन्। अहिलेकै अवस्थामा यो विधेयकलाई पारित गरिए अभिव्यक्ति स्वतन्त्रतामा नकारात्मक असर पार्नुका साथै अनलाइनमा आफूलाई लागेको कुरा निर्धक्क र खुला रूपमा लेख्न, तर्क गर्नमा नियन्त्रण र स्वनियन्त्रणको वातावरण तयार गर्दछ, उनले भनेका छन्। एमनेस्टीले अप्रिल २०१९ मा पत्रकार अर्जुन गिरीलाई आर्थिक ठगीसम्बन्धी समाचार लेखेको आरोपमा यो कानुनअन्तर्गत अभियोग लगाइएको, जुन २०१९ मा हास्यकलाकार प्रनेस गौतमलाई युट्युबमा एउटा चलचित्रबारे व्यंग्यात्मक समीक्षा गरेकोमा गिरफ्तार गरिएको तथा अक्टोबरमा गायक दुर्गेश थापा र समिर घिसिङलाई गाएको गीतको सामग्री कारण देखाई गिरफ्तार गरिएको दृष्टान्त पनि दिएको छ। विधेयकको दफा ९४ ले राष्ट्रिय एकता, आत्मसम्मान, राष्ट्रिय हित, संघीयताका इकाईहरूबीचको सम्बन्धविरुद्ध सामाजिक सञ्जालमा सामग्री राख्ने गर्ने कार्यलाई अस्पष्ट रूपमा अपराधीकरण गरेको एमनेस्टीले जनाएको छ। यस्तै जिस्क्याउने, धोकाधडी र छल गर्ने, निराश पार्ने र होच्याउने कार्यलाई स्पष्ट व्याख्याबिनै निषेध गर्ने व्यवस्था गरेकोसमेत जनाइएको छ। सूचना प्रविधि अदालत गठन सम्बन्धमा न्याय परिषद्लाई छलेर अदालतका सदस्य नियुक्त गर्ने अधिकार दिएको भन्दै एमनेस्टीले गम्भीर आपत्ति जनाएको छ। यसले यी अदालतहरूमा कार्यपालिकाको प्रभाव, न्यायपालिकाको स्वतन्त्रता र यस्ता अदालतहरूमा निष्पक्ष सुनुवाइको प्रत्यभूतिमाथि गम्भीर चिन्ता पैदा गरेको छ, विज्ञप्तिमा लेखिएको छ। सरकारले गत मेमा राष्ट्रियसभामा दर्ता गरेको मिडिया काउन्सिलसम्बन्धी विधेयकका केही प्रावधान छापा र अनलाइनका माध्यमबाट हुने अभिव्यक्ति स्वतन्त्रतालाई दमन गर्ने खालका रहेको भन्दै ध्यानाकर्षणसमेत गरेको छ।"
"होर्डिङबोर्ड, भित्तेलेखन हटाइँदै","काठमाडौं : काठमाडौं महानगरपालिकाले सहरको सौन्दर्य बिगार्ने होर्डिङबोर्ड, भित्तेलेखन, पर्चा, पम्प्लेटलगायत सामग्री हटाएको छ। भ्रमण वर्षको अवसरमा भीआईपी ओहोरदोहोर गर्ने मुख्य सडकबाट होर्डिङबोर्ड हटाइसकिएको छ। पुस ११ गतेबाट होर्डिङबोर्ड हटाउन सुरु गरिएको थियो। गृहमन्त्री रामबहादुर थापा, महानगर प्रमुख विद्यासुन्दर शाक्यसहित पुस १० मा बसेको बैठकले सहरबाट होर्डिङबोर्ड हटाउने निर्णय गरेको थियो। बिहीबारसम्म त्रिपुरेश्वरबाटमहाराजगन्ज, त्रिपुरेश्वरबिजुलीबजारसम्मको सडकको दुवैतर्फका होर्डिङबोर्ड हटाइसकिएको छ। त्यस्तै, एयरपोर्टदेखि तीनकुने, कालिमाटीदेखि सोल्टीहोटलसम्म एकतर्फका होर्डिङबोर्ड हटाइसकिएको महानगरपालिकाका नगर प्रहरी प्रमुख धनपति सापकोटाले जानकारी दिए। घरको भित्ता, पसलमाथि, झ्याल छोपेर, सौजन्य गरी राखिएका बोर्ड हटाइएको उनले बताए। मापदण्डविपरीत राखिएका सबै हटाइन्छ, उनले भने, मापदण्डअनुसार डिजिटल बोर्ड राख्न पाइन्छ। नगर प्रहरीले २१ दिनमा ठूलासाना गरी करिब दुई हजार होर्डिङबोर्ड सहरबाट हटाएको छ। हटाउने क्रममा नगर प्रहरीले जथाभावी होर्डिङबोर्ड राख्ने संस्थालाई जरिवानासमेत गरेको छ। जरिवानामा पर्नेे भ्याली इन्स्टिच्युट, जब इम्पोइमेन्ट सेन्टजेभियर्स, गोल्डेनगेटलगायत ५० संस्था छन्। महानगरले ५० वटा संस्थाबाट २ लाख ५० हजार रुपैयाँ जरिवाना उठाएको नगर प्रहरी प्रमुख सापकोटाले बताए। यसअघि महानगरपालिकालाई सर्वोच्च अदालतले समेत होर्डिङबोर्ड हटाउन भनी पटकपटक आदेश गर्दासमेत अटेर गरेको थियो। अधिवक्ता पदमबहादुर श्रेष्ठले हालेको रिट निवेदनमा सर्वोच्चले ०७२ साल भदौ १६ गते महानगरलाई सहरका घर, पर्खाल, बिजुलीका पोल सडकका डिभाइडरलगायतमा भएका पर्चा पम्प्लेट, भित्तेलेखन, अनधिकृत रूपमा राखिएका होर्डिङबोर्ड र विज्ञापन हटाउन दिएको परामादेश जारी गरेको थियो। परमादेश आदेश हुँदासमेत नहटाएपछि महानगरपालिकालाई फैसला कार्यान्वयन निर्देशनालयले फैसला कार्यान्वयन गर्न पटकपटक पत्र काटेको थियो। निर्देशनालयको पत्रको समेत बेवास्ता गरेपछि महानगरविरुद्ध अधिवक्ता पदमबहादुर श्रेष्ठले सर्वोच्चमा केही समयअघि अवहेलना मुद्दा दर्ता गरेका थिए। चार वर्षपछि बल्ल महानगरले अदालतको आदेश कार्यान्वयन गरेको हो। अदालतको आदेशअनुसार सहरका घर, पर्खाल, बिजुलीका पोल सडकका डिभाइडर आदिमा भएका पर्चा पम्प्लेट, भित्तेलेखनसमेत हटाउनुपर्ने थियो। तर, महानगरले अहिले मुख्य गरी होर्डिङबोर्ड मात्र हटाएको छ। घर, पर्खाल, बिजुलीका पोल आदिमा भएका पर्चा पम्प्लेट, भित्तेलेखन भने हटेको छैन। तर, होर्डिबोर्डसँगै विज्ञापन, भित्तेलेखनलगायत पर्चा पम्प्लेटसमेत हटाइने सहरी सुव्यवस्था विभाग प्रमुख हरिबहादुर कुँवरले बताए।"
"मोटरसाइकल दुर्घटना : एक जनाको मृत्यु, चालक घाइते",विराटनगर : मोरङको बेलबारी नगरपालिका११ मा शुक्रबार बिहान मोटरसाइकल दुर्घटना हुँदा एक युवाको मृत्यु भएको छ । अर्का युवा गम्भीर घाइते भएका छन् । पूर्वपश्चिम राजमार्गमा पश्चिमतर्फ जाँदै गरेको को १६ प १५९१ नम्बरको मोटरसाइकल बिहान १०:३० बजेतिर आफैँ अनियन्त्रित हुँदा कानेपोखरी गाउँपालिका२ का २८ वर्षीय प्रेम दर्जीको मृत्यु भएको हो । मोरङ प्रहरी प्रमुख एसपी विश्व अधिकारीले मोटरसाइकलको पछाडि सवार रहेका दर्जी गम्भीर घाइते भएपछि उपचारका लागि न्युरो अस्पताल विराटनगर ल्याउने क्रममा मृत्यु भएको अधिकारीको भनाइ छ । दुर्घटनामा मोटरसाइकल चालक झापाको दमक नगरपालिका१ का ३५ वर्षीय हरिबहादुर विक गम्भीर घाइते भएका छन् । उनको न्युरो अस्पतालमै उपचार भइरहेको एसपी अधिकारीले बताए ।

शीर्षक,विवरण
"बहाना सकिए, अब काम","अल्छीले बहाना खोज्छ। लगातारका ठूला चाडबाडले हामी नेपालीलाई त्यही बहाना दिएका थिए। एकातिर पर्वको उल्लास र बिदा, अर्कातिर तिनैलाई देखाएर अल्झिनेअल्झाउने मनोवृत्ति। त्यही अल्झनले हरेक वर्ष दुई महिनाभन्दा लामो अवधि प्रभावित हुने गर्छ। भदौको बीचतिरबाटै काम टार्न भन्न थालिन्छ दसैं सकियोस्। दसैं सकिन्छ। फेरि भनिन्छ तिहार त सकियोस्। तिहार सकिन्छ। भन्न छाडिँदैन छठ सकिन त दिनुहोस्। बहाना बनाउन सघाउने तीनवटै चाड सकिएका छन्। अब बेला आएको छ काम गरेर देखाउने। दसैंमा बिदा गएका कर्मचारी केहीअघिसम्म फर्किएका थिएनन्। सरकारी कार्यालय सुनसानसरह थिए। सेवा प्रवाह सुस्ताएको थियो। राजनीतिदेखि कर्मचारीतन्त्रसम्म, सरकारीदेखि निजी क्षेत्रसम्मको अवस्था त्यही थियो। सबैलाई जवाफ दिन सजिलो थियो। सेवाग्राहीहरू पनि यसलाई स्वाभाविक ठान्दै सहुलियत दिन तयार थिए। ठूला चाडका कारण सबैलाई छुट थियो। अब छुट पाउने कुनै कारण बाँकी छैन। छठ सकिएसँगै पर्वमय समय नियमित कर्मतर्फ फर्किएको छ। त्यसलाई अन्य कुनै बहानाबाजीले अड्काउनु हुँदैन। हाम्रो कार्य प्रणाली समग्रमा सुस्त छ। दसैंतिहारछठको माहोलमा त्यो स्वाभाविक झैं लाग्ने मात्र हो। अन्य कालखण्डमा अस्वाभाविक भए पनि लाज पचाउने गरिन्छ। उदाहरणका लागि चिनियाँ राष्ट्रपति सी चिनफिङको आगमनका क्रममा काठमाडौंका सडक रातारात चिल्याइए। चाह्यो भने शीघ्र विकास सम्भव छ भन्ने यसले पुष्टि गरेको छ। जहिल्यै आर्थिक अभावलाई कारण देखाइन्छ, तर समयमा काम नगर्दा हरेक वर्ष बजेट खेर जान्छ। विनियोजित रकम खर्च नहुनुको मुख्य कारण असारे विकास को प्रचलन हो। अब त्यसरी चल्दैन। मंसिरसँगै विकासले तीव्रता पाउनुपर्छ। चिनियाँ राष्ट्रपतिको आगमनको विकासे झल्को अब देशवासीले देख्न पाउनुपर्छ। सुस्त संयन्त्रहरूलाई राज्य प्रणालीले तीव्र सक्रिय गराउनुपर्छ। राजनीतिक हिसाबले पनि चाडबाड झैं पहिला अस्थिरताको बहाना थियो। अहिले देशमा दुईतिहाईको सरकार छ। यसलाई गहन निर्णय लिएर अघि बढ्न केहीले रोक्दैन। पर्वले प्रदान गरेको नयाँ ऊर्जासहित देश निर्माणमा क्रियाशील हुन आवश्यक छ। आधा कात्तिक ढल्किएको छ। चाँडै मंसिर भित्रिँदैछ। किसानको अन्नबाली थन्क्याउने याम हो यो। चाड सकिएसँगै नौ जिल्लाका धानकिसान भने पुर्पुरोमा हात राख्न बाध्य भएका छन्। छिटो र धेरै फल्ने भनेर सरकारले दिएको गरिमा जातको धानको बिउ जातै नखुलेको अर्कै थरी परेको छ। नपसाएपछि निचोडमा पुग्न यसको डीएनए परीक्षणसमेत गरियो। यो छलकपटले सरकारी निकायको बेइमानी पुष्टि भएको छ। यसबाट १५ करोड रुपैयाँभन्दा बढी क्षति पुगेको छ। चितवन, नवलपरासी, दाङ, बाँके, बर्दिया, कैलाली, कञ्चनपुर, तनहुँ र लमजुङका किसानको एक वर्ष, ठूलो खर्च र मेहनत खेर गएको छ। एक हजार पाँच सय ३३ हेक्टर जमिन उपयोगविहीनजत्तिकै भएको छ। सरकारी निकायहरू केकति भद्रगोल, लथालिंग र टारटुर गर्ने प्रवृत्तिका छन् भन्ने यो बलियो उदाहरण हो। कर्मचारीले बदमासी गर्ने, राज्यकोषबाट क्षतिपूर्ति दिने प्रचलन यसैबाट विकास भएको हो। यस्ता खेलाँची पनि अब हट्नुपर्छ। सक्रियताले गल्तीसमेत हटाउन मद्दत पुर्याउनेछ। वर्तमान सरकारले समृद्ध नेपाल सुखी नेपाली को नारा अघि सारेको छ। देश समृद्ध र नागरिक सुखी हुन राज्यबाट प्रवाह हुने सेवा, सुविधा र विकास निर्माणका कार्यका सुस्तता हटाउनुपर्ने प्रमुख दायित्व हुन्छ। युद्धले क्षत्विक्षत् भएका जापान, दक्षिण कोरियाजस्ता देश तीव्रत्तर सक्रियताले विकसित भएका हुन्। तिनीहरूबाट हामीले शिक्षा लिन सक्नुपर्छ। भर्खरै सकिएका महान् चाडहरूले हामी सबैलाई त्यता डोर्याउन सकून्। सबैमा सक्रियता बढोस्। देशले उचाइ लिन सकोस्। कुनै बहानाले कसैलाई नअड्काओस्।"
वीरको भीभीआईपी सधैं रित्तै,"काठमाडौं : वीर अस्पतालको पहिलो तलाको उत्तरपूर्वमा अति अतिविशिष्ट (भीभीआईपी) कक्ष छ। हरेक कक्षको बाटो (प्यासेज) मा लचकदार गलैंचा बिच्छ्याइएको छ। बिरामी सुत्ने कोठामा अत्याधुनिक उपकरणजडित छ। बाथटबसहितको कोठाभित्रै (अट्याच) बाथरुम र शौचालय छ। स्टोरसहितका आठवटा भीभीआईपी कक्षका विभिन्न कोठामा आगन्तुकका लागि महँगो सोफा छ। अस्पतालको सुविधासम्पन्न भीभीआईपी शड्ढयामा तीस वर्षयता कोही पनि सेवा लिन पुगेका छैनन्। तर पनि हरेक साताको कम्तीमा दुईपटक पुछपाछ भइरहेको छ। महँगा बिलासी सोफामा धुलो पर्न नदिन प्लास्टिकले बेरेर राखिएको छ। भीभीआईपी कक्षकी इन्चार्ज सीता अर्याल भन्छिन्, ठूला व्यक्ति आउन सक्ने भएकाले सफा चिटिक्क त पार्नैपर्यो नि। अस्पतालले तयार पारेको निर्देशिकाअनुसार भीभीआईपी व्यक्तिमा राष्ट्रपति, उपराष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, पूर्वराष्ट्रपति र बहालवाला उपप्रधानमन्त्रीसमेत पर्छन्। गत महिना राष्ट्रपति विद्यादेवी भण्डारीको स्वास्थ्य परीक्षण त्रिवि शिक्षण अस्पताल महाराजगन्जमा भएको थियो। प्रधानमन्त्री केपी ओली पनि शिक्षण अस्पताल र ग्रान्डी इन्टरनेसनल अस्पताल पुगेका छन्। प्रतिनिधिसभाका निवर्तमान सभामुख कृष्णबहादुर महरा उच्च रक्तचाप भएको जनाउँदै नर्भिक इन्टरनेसनल अस्पतालमा बसे। पूर्वराष्ट्रपति रामवरण यादव दाँतको उपचारका लागि वीर अस्पताल गएका थिए। तर उनले पनि भीभीआईपी कक्ष उपयोग गरेनन्। २०४६ सालअघि राजपरिवारका सदस्यले भीभीआईपी कक्षको उपयोग गरेको अस्पतालका निर्देशक डा केदारप्रसाद सेन्चुरीले जानकारी दिए। तीस वर्षयता मुलुकका भीभीआइपीहरू सेवा लिन नआए पनि उक्त कक्ष चुस्त ढंगले राखिएको छ। इन्चार्ज अर्यालका अनुसार चिनियाँ राष्ट्रपति सी चिनफिङ, भारतीय प्रधानमन्त्री नरेन्द्र मोदीलगायतका विदेशी राष्ट्राध्यक्ष आउँदा पनि भीभीआईपी कक्ष तयारी अवस्थामा राखिएका थिए। स्टोरसहितका आठवटा कक्ष भीभीआईपीका लागि छुट्याइएको छ। मनिटरसहितको वातानुकूलित यन्त्र (एसी) जडित शैय्या छ। मुटु परीक्षणका लागि डिफ्रिब्रिलेटर जडान गरिएको छ। ईसीजीको व्यवस्था छ। शड्ढयामै मुटुको चाल मापन गर्न सकिने उपकरण, अक्सिजन आपूर्ति गर्न सकिने आधुनिक उपकरण रहेको इन्चार्ज अर्यालले जानकारी दिइन्। त्यस्तै माइक्रोओभन, ग्यास चुलो र सोफासहितको व्यवस्थित किचेन कोठा छ। बिरामी भीभीआईपीलाई भेट्न आउने आगन्तुक, सुरक्षा गार्ड, स्वास्थ्यकर्मी बस्ने सुविधायुक्त छुट्टाछुट्टै कक्ष छन्। भीभीआईपी आउनासाथ सेवामा जुट्न ६ जना नर्सिङ जनशक्ति र अन्य सातजना कर्मचारी चौबिसै घण्टा तैथान छन्। अस्पतालका निर्देशक डा सेन्चुरी भन्छन्, भीभीआईपीहरू आइदिए हुन्थ्यो। दक्ष चिकित्सक पनि छन्। हामी सेवा गर्न आतुर छौं।"
बालिका जोखिममा,"काठमाडौं : महिला बालबालिका तथा ज्येष्ठ नागरिक मन्त्रालयले सातै प्रदेशमा लंैगिक हिंसाविरुद्ध अभियान थाल्ने भएको छ । मन्त्रालयले ७ सय ५३ वटै स्थानीय तहमा सोमबारदेखि अभियान सुरु हुने जानकारी दिएको छ । महिला बालबालिका तथा ज्येष्ठ नागरिकमन्त्री थममाया थापाले आइतबार पत्रकार सम्मेलनमा लैंगिक हिंसा विरुद्धको अभियान सबै स्थानीय तहमा सञ्चालन हुने बताइन् । स्थानीय तहसम्म जनचेतना जगाउन अभियानले महŒवपूर्ण भूमिका खेल्नेछ, मन्त्री थापाले भनिन्, प्रदेशस्तरीय अभियान पुसबाट स्थानीय तहमा सञ्चालन हुनेछ । प्रदेश १ विराटनगरबाट सुरु गर्न लागिएको अभियान कात्तिक १८ गतेदेखि मंसिर ९ सम्म सञ्चालन हुनेछ । अ भियानले लैंगिक हिंसाविरुद्ध शून्य सहनशीलताको नीति अपनाउँदै लैंगिक हिंसामुक्त राष्ट्र निर्माण गर्ने लक्ष्य लिएको विज्ञप्तिमा उल्लेख छ । लैंगिक हिंसा रोकथाम, पीडितको उद्धार, विभिन्न प्रवद्र्धनात्मक कार्यक्रम तथा न्यायमा पहुँच गरी ४ रणनीतिमा रहेर मन्त्रालयले कार्ययोजना तयार पारेको सहसचिव रुद्रादेवी शर्माले जानकारी दिइन् । अभियानमा घरेलु हिंसा, अन्धविश्वास र कुरीतिबाट हुने हिंसा, वैदेशिक रोजगारसँग सम्बन्धित हिंसा, मनोरञ्जन क्षेत्र, कार्यस्थलका साथै सामाजिक सञ्जालको दुरुपयोगबाट हुने हिंसालाई सम्बोधन गरिनेछ, सहसचिव शर्माले भनिन् । राजनीतिक क्षेत्र, सार्वजनिक स्थल र एसिड आक्रमणबाट भएका हिंसा पनि यसमा समेटिने उनले बताइन् । भियानलाई प्रदेशबाट सुरु गरेर स्थानीय तहसम्म पुयाउने सचिव चन्द्रकुमार घिमिरेले बताए । उनले भने, यो अभियानलाई तल्लो निकायसम्म लैजानुपर्छ । यसले हाम्रो मानसिकतामा परिवर्तन ल्याउनेछ । महिला हिंसा न्यूनीकरण गर्न सामाजिक जडका रूपमा रहेका गलत मानसिकता हटाउन अभियान प्रभावकारी हुने उनले विश्वास व्यक्त गरे । ०६३ मा पुनःस्थापित प्रतिनिधिसभामा पेस भएको सार्वजनिक महŒवको प्रस्तावमा महिलाको अधिकारलाई संवैधानिक रूपमा ग्यारेन्टी गर्न ४ बुँदा प्रतिनिधिसभाले सर्वसम्मत पारित गरेको थियो । जसमा आमा वा बुबामध्ये एकको नामबाट सन्तानले नागरिकता पाउन सक्ने ग्यारेन्टी, एक तिहाइ महिलालाई राज्यको सबै संरचनामा सहभागिताको ग्यारेन्टी, विभेदकारी कानुन खारेजी र महिला हिंसा अन्त्य समावेश छ । ०७६ जेठ ६ गते बसेको मन्त्रिपरिषद् बैठकले जेठ १६ मा राष्ट्रिय महिला अधिकार दिवस मनाउने र ०७६७७ को वर्षलाई लैंगिक हिंसाविरुद्धको अभियान वर्षका रूपमा मनाउन संघ, प्रदेश र स्थानीय तहले अभियान कार्यक्रम सञ्चालन गर्ने निर्णय भएको थियो । सोही निर्णयअनुसार लैंगिक हिंसामुक्त देश निर्माण भन्ने मूल नारासाथ यसै वर्षबाट लैंगिक हिंसाविरुद्धको अभियान वर्ष मनाउन लागिएको हो । अपराध अनुसन्धान विभागअन्तर्गत महिला तथा बालबालिका सेवा निर्देशनालयको तथ्यांकअनुसार ०७४७५ मा १२ हजार दुई सय २५ घरेलु हिंसाका उजुरी परेका छन् । महिलाविरुद्ध हिंसासम्बन्धी पञ्चवर्षीय प्रहरी तथ्यांक हेर्ने हो भने पनि घरेलु हिंसा बढ्दो क्रममा छ । जबर्जस्ती करणको संख्या पनि कहालीलाग्दो छ । तर, यसमा उजुरी गर्नेको संख्या भने कम छ । जबर्जस्ती करणीको संख्या १ हजार ४ सय ५३ भए पनि उजुरी गर्नेमा ७ सय ४७ मात्र छन् । तथ्यांकअनुसार सोही आर्थिक वर्ष मानव बेचबिखनमा तीन सय पाँच, बहुविवाह ६ सय तीन, बालविवाह ५७ र बोक्सी आरोपमा ४७ उजुरी परेका छन् । विभागको तथ्यांकअनुसार जबर्जस्ती करणीमा महिला तथा बालिका बढी पीडित छन् । ११ वर्षदेखि १६ वर्ष उमेर समूहका पीडित ५ सय ९० छन् । सातै प्रदेश र उपत्यकाको पीडितको तथ्यांक हेर्ने हो भने बालिका ८ सय ५१ र महिला ६ सय १२ छन् । जसमा प्रदेश १ बाट सबैभन्दा धेरै २ सय २१ बालिका र १ सय ६३ महिला पीडित छन् । मुद्दा दर्ता गराउनेमा पनि प्रदेश १ नै अगाडि छ । तर, जबर्जस्ती करणीमा पीडित पक्षले सम्बन्धित निकायसम्म उजुरी नगरेको देखिन्छ । ११ देखि १६ वर्ष उमेर समूहमा दुई सय ३५ पीडितले मात्र जबर्जस्ती करणीमा उजुरी गरेका छन् । अभियुक्तमा १९ देखि २५ उमेर समूहका पुरुष सबैभन्दा बढी छन् । पाँच सय ८७ अभियुक्त यस समूहका छन् । उजुरी पर्नेमा २६ देखि ३५ उमेर समूहका दुई सय ५६ छन् । सातै प्रदेश र उपत्यका गरी उभियुक्त बालक १ सय २३, महिला ३ र पुरुष १७ सय ८२ छन् । उभियुक्तको उमेर १० वर्ष मुनिदेखि ४६ वर्ष माथिसम्मको छ । धेरैजसो अपराध राति हुने गरेको छ । पीडित र अभियुक्त बीचको सम्बन्धमा अपरिचित ३८ प्रतिशत छन् भने परिचित १४ प्रतिशत छन् । जसमा छिमेकी ३३ प्रतिशत, परिवार ६, साथी ५, आफन्त ४ प्रतिशत छन् । मानव बेचबिखनको मुद्दा हेर्ने हो भने ब्युरो, उपत्यका र सातै प्रदेशको गरी एक सय १९ पुरुष र चार सय २७ महिला छन् । लैंगिक हिंसाविरुद्धको अभियान वर्ष ०७६ को वार्षिक कार्यान्वयन कार्ययोजनामा लैंगिक हिंसा हुनै नदिन सचेतना र सशक्तिकरण कार्यक्रम सञ्चालन गरिने भनिएको छ । साथै, प्रभावित एवं तिनका परिवारका सदस्यलाई सहयोग तथा पुनःस्थापना गर्ने, न्यायमा पहुँच बढाउने, लैंगिक विभेदमा आधारित हिंसा मानवअधिकारको मुद्दा भएको जानकारी गराउने योजना तयार पारिएको छ । ०००००००० प्रदेश १ विराटनगरबाट सुरु गर्न लागिएको अभियान कात्तिक १८ गतेदेखि मंसिर ९ सम्म सञ्चालन हुनेछ ।"
नायिकाहरूले यसरी मनाए छठ,"काठमाडौं : सूर्यको उपासना गरी मनाइने छठ पर्व तराईवासीसँगै अब सबै जाति, धर्मीले मनाउने सद्भाव पर्वको रूपमा मनाउन थालिएको छ। यसै क्रममा पर्व छठ नेपाली फिल्मका कलाकारले पनि मनाएका छन्। हरेक वर्ष छठ मनाउँदै आएकी अभिनेत्री रेखा थापाले यो वर्ष आफ्नै जन्मस्थल मोरङको सलकपुरमा पुगेर परिवारसँग मनाएकी छन्। फेसबुकमा छठ पूजा गरेको तस्बिर सेयर गर्दै उनले लेखेकी छिन्, सूर्यदेव तथा षष्ठी भगवतीको पूजा अर्चना। मंगल होस्, सिद्धि होस्, जय होस् सबैको। अर्की कलाकार तथा निर्देशक दीपा श्री निरौलाले आफ्नो जन्मथलो विराटनगर पुगेर परिवार र आफन्तजनको साथमा छठ मनाएकी छन्। त्यस्तै अभिनेत्री सञ्चिता लुइँटेलले पनि छठ मनाएको फोटो सामाजिक सञ्जालमा सेयर गरेकी छिन्। छठको सन्देश छठको विस्तारीकरणमा दुइटा पक्ष देख्छन् नेपाल संगीत नाट्य प्रतिष्ठानका प्राज्ञ धीरेन्द्र प्रेमर्षि। पहिलो हो सामाजिक सहिष्णुता बढ्दै गई एकले अर्काको संस्कृति अंगीकार गर्ने परम्परा। दोस्रो हो धर्मान्धता। प्रेमर्षि भन्छन्, छठ सबैले मान्न थालेको देख्दा धर्मकर्म गर्ने चलन नेपालीहरूको बढ्दै गएको हो कि भन्ने देखाउँछ। तर यो सतही रूपमा मात्रै बढेको हो पनि देखिन्छ। उनी प्रश्न गर्छन्, न भए नदीकिनार छठको बेला मात्रै किन सरसफाइ हुन्छ ? छठ घाट बढ्दै गएको छ, तर नदी वरपर फोहोर उस्तै बढेको छ। अघिपछि नदी फोहोर गर्ने, छठमा मात्रै नदीभित्रै गई हात जोड्नेहरूलाई छठी मैयाँले कसरी आशीर्वाद देलिन् र ? लेखक तथा स्वतन्त्र पत्रकार केदार शर्मा यसपालि कोसी घाटको छठमा सपरिवार सहभागी भएर रमाए। सबै अनुष्ठान आफैंले गर्ने परम्पराले उनलाई लोभ्यायो। शर्माले ट्विटरमा उल्लेख गरेका छन्, छठ लोकपर्व रहेछ, लोकअनुष्ठान रहेछ। छठ महापर्वको पूरै अनुष्ठानमा कुनै पुरोहित चाहिँदैन भन्ने थाहा पाउँदा दंग परियो। छठी माई र भक्तजनका बीचमा सीधा सम्बन्ध छ। यहाँ कसैको मध्यस्थता चाहिँदैन ! उनी अगाडि भन्छन्, तराईवासीसँगै पहाडवासीको पनि सहकार्यले छठजस्ता पर्वले नेपालीहरूमा एकता बढ्दै गएको देखाउँछ।"
कच्चा पदार्थलाई छुट्टै बन्दरगाह,"काठमाडौं : सरकारले उद्योगमा प्रयोग हुने औद्योगिक कच्चा पदार्थको छुट्टै बन्दरगाह निर्माण गर्ने तयारी गरेको छ। उद्योग, वाणिज्य तथा आपूर्ति मन्त्रालयले वीरगन्जमा कच्चा पदार्थको छुट्टै बन्दरगाह निर्माण गर्ने प्रक्रिया सुरु गरेको हो। औद्योगिक उत्पादनको लागत कम गर्न औद्योगिक कच्चा वस्तुका लागि छुट्टै बन्दरगाह निर्माण हुन लागेको हो। औद्योगिक कच्चा वस्तुका लागि छुट्टै बन्दरगाह निर्माण भएपछि अहिलेको सुक्खा बन्दरगाह कन्टेनराइज्ड कार्गोका लागि मात्र प्रयोग गर्न सकिनेछ। हाल सञ्चालनमा रहेको वीरगन्जको सुक्खा बन्दरगाह नजिकको १० देखि १५ किलोमिटर आसपासमा औद्योगिक कच्चा पदार्थको बन्दरगाह निर्माण गर्न लागिएको मन्त्रालयका सहसचिव नवराज ढकालले जानकारी दिए। भारतसहित तेस्रो मुलुकबाट आयात हुने औद्योगिक कच्चा पदार्थ (क्लिंकर, कोइला, रासायनिक मल, फलामे तथा स्टिल रड, फ्लाई एस, बिटुमिनलगायत) सोझै रेलमार्गबाट सुरक्षित र प्रदूषणरहित आयात गर्न नेपालमै पहिलो बन्दरगाह निर्माण गर्न लागिएको हो। क्लिंकर, कोइला, रसायनिक मल, फलामे तथा स्टिल रड, फ्लाई एस, बिटुमिन, सीआर सिट, सिक्केट, पोलिथिन दाना, सोडियम सल्फेट, इलेक्ट्रलाइट टिन प्लेट, कार्बन, लिड सिसा, क्लोरिन, काँचको एम्पुल र स्टिल वायर रड इन क्वाइल आयात हुन्छ। यसैगरी एमएस र एचआर सिट, प्लास्टिकका सिट, फिल्म, फाइवर, दाना पत्ती, एचआर सिट, कपर वायर, कास्टिक सोडा, तार, जंक इन्गट, आल्मोनियमलगायत ३५ भन्दा बढी प्रकारका औद्योगिक कच्चा पदार्थ डर्टी डस्टी कार्गो बल्क का रूपमा आयात हुन्छ। डर्टी डस्टी कार्गो ह्यान्डलिङ गर्न छुट्टै बन्दरगाह निर्माण गर्न प्रक्रिया सुरु गरेका छौं, सहसचिव ढकालले भने,ढुवानीको लागत खर्च घटाउन र प्रदूषण न्यूनीकरणका साथै ढुवानीका क्रममा सिर्जना हुने विभिन्न प्रकारका अवरोध अन्त्य गर्न नेपालमै पहिलो बन्दरगाह निर्माण गर्दै छौं। ट्रकमार्फत ढुवानी गर्दा बढी समय लाग्नुका साथै ढुवानी खर्च अत्यधिक भएकाले रेलमार्गबाट सोझै ल्याउने तयारी मन्त्रालयको छ। बन्दरगाह निर्माण गर्न आवश्यक प्राविधिक विषयमा अध्ययन गर्न यसै साता प्राविधिक अध्ययन टोली वीरगन्ज जाँदै छ। अध्ययन टोलीमा सहरी विकास मन्त्रालय, अर्थ मन्त्रालय, उद्योग, वाणिज्य तथा आपूर्ति मन्त्रालय, भौतिक पूर्वाधार तथा यातायात मन्त्रालय, नेपाल इन्टरमोडल यातायात विकास समितिका प्रतिनिधि सहभागी रहेको ढकालले जानकारी दिए। उद्योग, वाणिज्य तथा आपूर्ति मन्त्रालयको द्धिपक्षीय व्यापार तथा पारवहन शाखाका उपसचिव तर्कराज भट्टले बन्दरगाह निर्माण गर्न करिब ७० बिघा जग्गा आवश्यक रहेको जानकारी दिए। बन्दरगाह निर्माण गर्न जग्गा खोजीको विषयमा प्रारम्भिक चरणमा दुई तीन स्थानमा पहिचान गर्ने काम सम्पन्न भएको छ। यसै साता थप प्राविधिक अध्ययनका लागि जान लागेको अध्ययन टोलीले जग्गा उपलब्धता, निर्माण लागत, भौतिक पूर्वाधारको खाकाको विषयमा टुंगो लगाउनेछ। निर्माण हुने यो बन्दरगाहसम्म वीरगन्जमा सञ्चालनमा रहेको हालको सुक्खा बन्दरगाहसँग सडक मार्ग र रेलमार्गले जोड्ने योजना छ। वातावरणीय दृष्टिकोणले स्थानीय बासिन्दा र वातावरणलाई प्रभाव नहुने गरी मानव वस्तीभन्दा टाढा बन्दरगाह निर्माण हुन्छ, भट्टले भने,भारतीय सरकारसँग छलफल गरी उक्त बन्दरगाहसम्म रेलमार्गको सुविधा उपलब्ध गराइनेछ। अध्ययन टोलीले अध्ययन गरेर तयार पारेको प्रतिवेदनको आधारमा बन्दरगाहको भौतिक पूर्वाधार तय गरिने मन्त्रालयले जनाएको छ। नेपाल फ्रेट फरवार्डस एसोसिएसनका पूर्वअध्यक्ष राजन शर्माका अनुसार औद्योगिक कच्चा पदार्थको रुपमा रहेको डर्टी डस्टी कार्गो ह्यान्डलिङ गर्ने छुट्टै बन्दरगाह नहुँदा कच्चा पदार्थ आयात गर्न निकै कठिन भएको छ। हाल सञ्चालनमा रहेको सुक्खा बन्दरगाहमा कन्टेनरमात्रै राख्ने सुविधा भएकाले यस्ता औद्योगिक कच्चा पदार्थको ब्लक कार्गो सोझै ल्याउन र व्यवस्थापन गर्न विकराल समस्या उत्पन्न भएको छ। उनले भने, सञ्चालनमा रहेको सुक्खा बन्दरगाहमै औद्योगिक कच्चा पदार्थको बल्क कार्गो ल्याउने र राख्ने व्यवस्थाको विषयमा पहिले बिचार नगर्दा अहिले समस्या भएको हो। लगानी बोर्डले छुट्टै निर्माण गर्ने औद्योगिक कच्चा पदार्थको बल्क कार्गो व्यवस्थापन गर्न सरकारले सुक्खा बन्दरगाह निर्माण गर्ने प्रक्रिया सुरु गरिरहँदा लगानी बोर्डले पनि वैदेशिक लगानीमा भैरहवा र वीरगन्जमा त्यस्तै प्रकृतिको बन्दरगाह निर्माण प्रक्रिया सुरु गरेको छ। बोर्डले ती दुवै स्थानमा बन्दरगाह निर्माण गर्न साढे ५ करोड रुपैयाँ विदेशी लगानी भिœयाएको छ। एकै प्रकृतिको भौतिक पूर्वाधार निर्माणका लागि उद्योग, वाणिज्य तथा आपूर्ति मन्त्रालय तथा लगानी बोर्डले आवश्यक प्रक्रिया सुरु गरेको हो। बोर्डका प्रमुख कार्यकारी अधिकृत महाप्रसाद अधिकारीले मन्त्रालयले छुट्टै र लगानी बोर्डले छुट्टै औद्योगिक कच्चा पदार्थको बल्क कार्गो ह्यान्डलिङ सुक्खा बन्दरगाह निर्माण गर्न लागेको स्वीकार गरे। उनले भने, सरकारले निर्माण गर्ने र हामीले निजी क्षेत्रको लगानीमा निर्माण गर्ने बन्दरगाहले कुनै समस्या हुन्न। दुवै सँगसँगै सञ्चालन भयो भने औद्योगिक कच्चा पदार्थको आयात प्रक्रिया अझ सहज हुन्छ। लगानी बोर्डले निर्माण गर्ने भनेको यो बन्दरगाहसम्म पनि हालको सुक्खा बन्दरगाहसँगै रेलमार्गसँग जोडने योजना तयार पारेको छ। लगानी बोर्डले विस्तृत परियोजना प्रतिवेदन (डीपीआर) तयार पार्न जेएम बक्सिस भन्ने कम्पनीलाई जिम्मेवारीसमेत दिसकेको छ। यो कम्पनीले बन्दरगाह निर्माणका विषयमा डीपीआरसम्बन्धी अध्ययन गर्ने काम सुरु गरिसकेको छ।"
त्रिविलाई विश्वमा चिनाउँछु : उपकुलपति बास्कोटा,"काठमाडौं : त्रिभुवन विश्वविद्यालयका नवनियुक्त उपकुलपति प्राध्यापक डा धर्मकान्त बास्कोटाले त्रिभुवन विश्वविद्यालयलाई विश्वभर चिनाउन पहल गर्ने बताएका छन्। सोमबार त्रिवि केन्द्रीय कार्यालय कीर्तिपुरमा पदभार ग्रहण गर्दै उनले यस्तो बताएका हुन्। कुलपति तथा प्रधानमन्त्री केपी शर्मा ओलीले आइतबार उनलाई त्रिवि उपकुलपतिमा नियुक्त गरेका थिए। बास्कोटा चिकित्साशास्त्र अध्ययन संस्थानमा नाक, कान र घाँटी रोगका विज्ञेषज्ञ हुन्। २०३६ साल वैशाख २६ गते सहायक प्रशिक्षक पदबाट त्रिवि सेवामा प्रवेश गरेका थिए। उनी २०६६ सालमा प्राध्यापक पदमा बढुवा भएका थिए। त्रिवि ऐन २०४९ अनुसार त्रिवि उपकुलपतिको पदावधि ४ वर्षको रहने व्यवस्था छ। पदभार लगत्तै आयोजित कार्यक्रममा उनले मन, धन र कर्मले प्रतिवद्ध भइ काम गर्ने बताए। नेतृत्वको प्रमुख काम भिजन सिर्जना गरी स्रोत जुटाउने र त्रिविलाई विश्वमा चिनाउने हो। म यो दायित्व निर्वाह गर्छु, बास्कोटाले भने। निष्पक्षता, पारदर्शिता, सामुहिकता र जवाफदेहिता सहितको काम गर्ने गराउने कार्यमा सबैसँग मिलेर अघि बढ्ने उनले बताए।"
सातै प्रदेशमा प्रमुख नियुक्त,"काठमाडौं : राष्ट्रपति विद्यादेवी भण्डारीले मन्त्रिपरिषद्को सिफारिसमा सातै प्रदेश प्रमुख नियुक्त गरेकी छिन्। सोमबार बसेको मन्त्रिपरिषद् बैठकले सातै प्रदेशको प्रमुख नियुक्तिका लागि सिफारिस गरेको थियो । त्यही सिफारिसका आधारमा राष्ट्रपतिबाट नियुक्ति भएको हो। नियुक्ति पाउनेमा प्रदेश १ को प्रमुखमा सोमनाथ प्यासी, प्रदेश२ मा तिलक परियार, प्रदेश३ मा विष्णु प्रसाईं, गण्डकी प्रदेशमा अमिक शेरचन, प्रदेश५ मा धर्मनाथ यादव, कर्णाली प्रदेश प्रमुखमा गोविन्द कलौनी र सुदूरपश्चिम प्रदेशमा शर्मिला त्रिपाठी छन्। राष्ट्रपति विद्यादेवी भण्डारीले मन्त्रिपरिषद्को सिफारिसमा सातै प्रदेशका प्रदेश प्रमुखलाई आइतबार पदमुक्त गरेकी थिइन्। सरकारले आइतबार बेलुकी नै मन्त्रिपरिषद् बैठक डाकेर प्रदेश प्रमुख नियुक्तिको तयारी गरे पनि नेकपा सचिवालय बैठकमा प्रदेश प्रमुखका नाममा सहमति बन्न सकेको थिएन। तत्कालीन सरकारले गरेको नियुक्तिलाई कारणबिना नै बर्खास्त गरेर सरकारले सत्तारुढ दल निकट नेता तथा कार्यकर्तालाई प्रदेश प्रमुखमा नियुक्त गरेको छ। प्रमुख प्रतिपक्षले संवैधानिक नियुक्तिलाई जबरजस्ती खारेज गरेर सरकारले अधिनायकवादी चरित्र देखाएको आरोप लगाएको छ।"
"म्याग्दीमा बस दुर्घटना : चारजनाको मृत्यु, २६ घाइते (अपडेट)","बेनी : म्याग्दीको मालिका गाउँपालिका ७ बिममा आइतबार साँझ बस दुर्घटना हुँदा चारजनाको मृत्यु भएको छ । २६ जना घाइते भएका छन् । दरवाङ बजारदेखि बिम जाँदै गरेको ग १ ख ४४७६ नम्बरको बस लुरवाङको गलघण्टी भन्ने ठाउँमा दुर्घटना हुँदा चार जनाको घटनास्थलमै मृत्यु भएको जिल्ला प्रहरी कार्यालय म्याग्दीका प्रहरी निरीक्षक ध्रवप्रसाद शर्माले बताए । मालिका गाउँपालिका ७ बिमकी ७० वर्षीया सतदेवी भट्टचन, ११ वर्षीया आयुसा जुग्जाली र अन्दाजी ८ वर्षीय रवी जुज्गालीको सनाखत भएको छ । एक महिलाको सनाखत हुन सकेको छैन्। आयुसा किसानी माविको कक्षा ६ र रवी कक्षा ३ मा पढ्ने विद्यार्थी भएको शिक्षक लक्ष्मण गौतमले बताए । २१ जना घाइतेको प्राथमिक उपचार केन्द्र दरवाङमा उपचार गरिएको छ । पाँचजना घाइतेलाई थप उपचारका लागि बेनी अस्पताल रिफर गरिएको इलाका प्रहरी कार्यालय दरवाङका प्रहरी निरीक्षक रामप्रसाद पाण्डेले बताए । घाइतेहरुमा मालिका७ बिमका ६० राजमान दर्जी, ५३ का हुमबहादुर जुग्जाली, ३८ वर्षीय पलप्रसाद जुग्जाली, २६ वर्षीया नरदेवी परियार, २६ वर्षीय दिलु शेरपुञ्जा, ६ वर्षीया कृष्टिना जुग्जाली, ६१ वर्षीय तनदेवी जुग्जाली, ६० वर्षीय चन्द्रकली दर्जी, ३८ वर्षीय पलदेवी जुग्जाली रहेका प्रहरीले जनाएको छ । बिमकै अन्दाजी वर्ष १७१८ का सुरेश जुग्जाली, ३१ वर्षीया लीला जुग्जाली, धवलागिरी गाउँपालिका ३ दरकी १८ वर्षीय रिलमाया बुढा, बेनी नगरपालिका ३ भकिम्लीका ३५ वर्षीय केशव शर्मा न्युरे, मंगला गाउँपालिका ५ छिस्वाङका २२ वर्षीया रमिला खत्री, बेनी नगरपालिका ९ घतानका बिसन खत्री, बेनी ४ राक्सेका १७ वर्षीय गौरब पौडेल, १९ वर्षीय प्रमिस पौडेल र ताराखोला गाउँपालिका ५ का १७ वर्षीय बिजय कडेलको दरवाङमा उपचार गरिएको छ। स्थानीयबासी, जनप्रतिनिधि र सुरक्षाकर्मी उद्धारमा खटिएका थिए । करिब सवा छ बजेतिर दुर्घटना भएको थियो । अध्याँरोका कारण उद्धारमा समस्या भएको थियो । बेनीबाट बिमका लागि छुटेको बस दरवाङमा पुगेर बिग्रिएपछि यात्रुलाई अर्को बसमा चढाएर बिम पठाइएको थियो । सोही बस दुर्घटना भएको हो। घुम्तीमा बस टर्निङ हुन नसकेपछि ब्याक गर्ने क्रममा ब्रेक नलागेपछि बस अनियन्त्रित भई उल्टो गुड्दै खसेको प्रत्यक्षदर्शी यात्रु टिककुमार पाइजाले बताए । बसमा तीसजना यात्रु सवार थिए । दुर्घटनापछि फरार भएका चालकको खोजी भइरहेको प्रहरी निरीक्षक शर्माले बताए।"
घर बनेको पत्र लिँदा ५ लाख घुस लिए इन्जिनियरले,"काठमाडौं : घर बनेको पत्र लिँदा ५ लाख घुसलिने ३ जना इन्जिनियरमाथि भ्रष्टाचार मुद्दा दायर भएको छ। टोखा नगरपालिका६ स्थित, लायन्स इन्जिनियरिङ्ग कन्स्ट्रक्सन एण्ड कन्सल्टेन्सी प्रालिका ओभरसियर प्रशान्त चौधरी, टोखा नगरपालिकाका इन्जिनियर दिनेश कुमार पाठक र लेखापढी व्यवसाय गर्ने जयराम तिमिल्सिनाविरुद्ध विशेष अदालत काठमाडौंमा मुद्दा दायर भएको हो। अख्तियारले मिलेमतोमा घरको निर्माण सम्पन्न प्रमाणपत्र बनाउनका लागि घुस लिने तिनै जनाविरुद्ध मुद्दा दायर गरिएको छ। ओभरसियर चौधरीले सेवाग्राहीलाई आफ्नै कन्सल्टेन्सीमा बोलाई ५ लाख घुस लिएका थिए। इन्जिनियर पाठकले चौधरीमार्फत घुस लिन लगाएको पुष्टि भएको छ। उनीहरुविरुद्ध भ्रष्टाचार निवारण ऐन बमोजिम जरिवाना र कैद सजायको मागदाबी सहित मुद्दा दायर गरिएको हो।"
बाँदरलाई ताकेको बन्दुकको छर्रा लागेर युवकको मृत्यु,"ओखलढुंगा : बाँदर धपाउन पड्काएको भरुवा बन्दुकको छर्रा लागेर एक युवकको मृत्यु भएको छ। मोलुङ गाउँपालिका३ थुम्किमा बाँदर धपाउन प्रयोग गरिएको बन्दुकको छर्राले लागेर १७ वर्षीय लालमान तामाङको मृत्यु भएको हो। छर्रा लागेर गम्भीर घाइते भएका तामाङलाई उपचारका लागि काठमाडौं लैजाँदै गर्दा सिन्धुलीको खुर्कोटमा मृत्यु भएको आफन्तले बताए। एम्बुलेन्समार्फत उनलाई काठमाडौं लगिएको थियो। यसरी भयो घटना आइतबार घर नजिकैको खेतमा बाँदर धपाउन उनी लालमानसँगै एक समुह भरुवा बन्दु लिएर निस्केका थिए। बन्दुकसहित निस्किएका उनीहरु मध्ये एकले बोकेको बन्दुक अचानक पड्किएपछि तामाङको देब्रे तिघ्रमा लागेर उनी गम्भीर घाइते भए। घटनापछि प्रहरीलाई खबर नै नगरी मृतकको शवलाई घरतर्फ लैजाँदै गरेको सुचनाका आधारमा प्रहरीले सोमबार दिउँसो सिद्धिचरण नगरपालिका११ का रमाइलोडाँडाबाट शवलाई नियन्त्रणमा लिई पोष्टमार्टमका लागि जिल्ला अस्पताल रुम्जाटारमा पठाएको छ। जिल्ला प्रहरी कार्यलय ओखलढुंगाका प्रहरी निरीक्षक राजिव श्रेष्ठका अनुसार बाँदर धपाउन गएका समुहमध्ये २१ वर्षीय चित्रबहादुर सुनुवारलाई प्रहरीले नियन्त्रण लिएको छ। उनीसँगै गएका २२ वर्षीय सबिन सुनुवार, १७ वर्षीय पदम सुनुवार, १६ वर्षीय सुन्दर तामाङ र २२ वर्षीय रुकमान तामाङ भने फरार छन्। उनीहरूको साथबाट २ थान भरुवा बन्दुक नियन्त्रणमा लिइएको श्रेष्ठले जानकारी दिए। थप अनुसन्धान भइरहेको प्रहरीको भनाइ छ।"
सुनकोशी बस दुर्घटनाका घाइते भन्छन् छालले बगाएपछि मात्र होस् आयो,"काभ्रे : दोलखा शैलुङ गाउँपालिकाका १६ वर्षीय जीवन खड्का दसैं मनाएर आमा बुबसँगै काठमाडौं फर्किएका थिए। दसैं लगतै तिहार मनाउन फेरि गाउँ गएका खड्का तिहार सकेर आइतबार काठमाडौं फर्किदै थिए। देउराली भन्ने स्थानबाट बस चडेका खड्का ४ घण्टाको यात्रा पछि मुडे आइपुगेको बताए। उनका अनुसार मुडेमा आएपछि बस बिग्रियो ।सबै यात्रुलाई चालकले ओर्लिन भनेपछि सबै ओर्लिए। एकछिन मिस्त्री आएर बिग्रेको बस बनायो।करिब १ घण्टा पछि फेरि सबै यात्रु बसमा चढे। बस हिड्यो।आधोरी भन्ने स्थानमा खाना खानका लागि बस रोकियो। खाना खाइसकेपछि सबै फेरि बसमा चडेर काठमाडौंका लागि हिँड्यौं। सिधा बाटो थियो ।बस धेरै स्पिडमा थियो। बसभित्र एक्कासी ड्याम्म आवाज आयो। एक्कासी बस खोलामा पुगेछ। सबै रुन कराउन थालेपछि म पनि उठ्न थाले तर सकेन। मेरो खुट्टाको घुँडाबाट रगत आइरहेको थियो। एकजना दाइले तान्नु भयो। म बसबाट बाहिरा निस्कन सकिएन मेरो खुट्ट बसको भागले च्यापिएको थियो। विस्तारै म निस्किन सके । कसले बोकेर एम्बुलेन्समा हाले थाह भएन। धुलिखेल अस्पतालमा आइपुगेपछि मात्र मेरो होस खुलेको रहेछ। घुँडामा ठूलो चोट लागेको छ ।उपचारमा केहि समय लाग्ने चिकित्सकले बताएका छन्।अहिले अंकलले सहयोग गरिरहनु भएको छ। घाइते निरक र निश्चल। मेरो नाम निरक श्रेष्ठ हो। दोलखा शैलुङ गाउँपालिका ६ को स्थानीय हुँ। म आइतबार बिहानै ३ बजे शैलुङ गाउँपालिकाको केन्द्र सुप देउरालीम गएर ५ वटा टिकट बुक गरे। हामी ५ जना साथीहरु काठमाडौं आउनलाई बस चढ्यौं। मुडे आइपुगेपछि बस बिग्रियो । चालकले सबैलाई ओर्लिनु, एक छिनमा मिस्त्री बोलाएको छु भनेपछि हामी सबै यात्रु ओर्लियौ। हामी साथीहरु मुडे बजारमा फोटो खिच्न निस्कियौं।करिब १ घण्टा बजार घुमियो। मोटरसाइकलमा मिस्त्री आएको चाहीँ देखेको थिए । पछि चालकले बस तयार भयो सबै बसमा चडौं भन्नु भो । अनि सबैजना बसमा चढ्यौं। गाडीको अवस्था भने त्यति ठिक थिएन । टायरको नट खुस्केको हल्ला बसभित्र चलिरहेको थियो । पछिल्लो सिटमा बस्ने एक वृद्ध यात्रुले यात्रु नथप्न कराइरहनुभएको थियो । तर बसको चालकले ठाउँ ठाउँमा रोकेर यात्रु चढाउँदै थियो। बसको गति तीव्र थियो । अँधेरीमा आएर खाना खायौं । खाना खाएर हिँडेको १० मिनेट नबित्दै बस नदीमा खस्यो । नदीको छालले बगाएपछि मात्र होस आयो । होस आउँदा गाह्रो भइरहेको थियो । भाग्यले बाँचियो जस्तो लाग्यो। बसबाट निस्किने पहिलो म नै हुँ । म निस्किएपछि मेरो साथी निश्चल पनि निस्कियो । यसो बसतिर हेर्दा यात्रु रोएको र कराएको आवाज सुन्दा हेर्न सकिन। हामी पाँचजना साथी दोलखा घुम्न गएका थियौं। एकजना साथीको अवस्था गम्भीर छ। उसलाई काठमाडौं रिफर गरिएको छ । विजय तामाङ भन्ने साथी कहाँ छ सम्पर्क हुन सकेको छैन । यसको घर इटहरी हो । उ हामीसँग तिहारको बिदामा मेरो गाउँ दोलखा गुम्नका लागि गएका थिए । मेरो नाम निश्चल स्थापित हो। मेरो घर काठमाडौंमा छ। म पहिलो पटक साथीसँग कलेज बिदा भएकाले दोलखा घुम्न गएको थिए । हामी ५ जना साथीहरु बिहीबार मात्र दोलखा गएका थियौं । दोलखा जाने बाटो देखेर मलाई डर लागिरहेको थियो । किन भने म काठमाडौंमा हुर्केको मान्छे। पहाडको बाटो कमै जाने गरेको छु । म सामान्य छु।तर मेरा साथीहरु धेरै घाइते हुनुभएको छ ।उहाँको स्वास्थ्य लाभको कामना छ। चालकले बस तीव्र गतिमा चलाएका कारण दुर्घटना भएको हो। धुलिखेल अस्पतालमा खड्कासँगै अर्का गम्भीर घाइते दोलखाकै ८ वर्षीय बालक प्रनिब आलेमगरको हात बाँचिएको छ। उनको आज धुलिखेल अस्पतालमा हातको अप्रेसन गरिएको छ । त्यसैगरी अर्का घाइते दोलखाकै ४० वर्षीया सबिता थापाको पनि धुलिखेलमै खुट्टको अप्रेसन गरिएको छ । दुर्घटनामा परि थापाको खुट्ट बाँचिएको थियो । सोमबार थापाको पनि खुट्टाको अप्रेसन गरिएको अस्पतालले जनाएको छ। धुलिखेल अस्पतालमा उपचारत जीवन खड्का,निस्चल स्थापित र निरक श्रेष्ठसँग कुराकानीमा आधारित"
बालिका जोखिममा,"काठमाडौं : महिला बालबालिका तथा ज्येष्ठ नागरिक मन्त्रालयले सातै प्रदेशमा लंैगिक हिंसाविरुद्ध अभियान थाल्ने भएको छ । मन्त्रालयले ७ सय ५३ वटै स्थानीय तहमा सोमबारदेखि अभियान सुरु हुने जानकारी दिएको छ । महिला बालबालिका तथा ज्येष्ठ नागरिकमन्त्री थममाया थापाले आइतबार पत्रकार सम्मेलनमा लैंगिक हिंसा विरुद्धको अभियान सबै स्थानीय तहमा सञ्चालन हुने बताइन् । स्थानीय तहसम्म जनचेतना जगाउन अभियानले महŒवपूर्ण भूमिका खेल्नेछ, मन्त्री थापाले भनिन्, प्रदेशस्तरीय अभियान पुसबाट स्थानीय तहमा सञ्चालन हुनेछ । प्रदेश १ विराटनगरबाट सुरु गर्न लागिएको अभियान कात्तिक १८ गतेदेखि मंसिर ९ सम्म सञ्चालन हुनेछ । अ भियानले लैंगिक हिंसाविरुद्ध शून्य सहनशीलताको नीति अपनाउँदै लैंगिक हिंसामुक्त राष्ट्र निर्माण गर्ने लक्ष्य लिएको विज्ञप्तिमा उल्लेख छ । लैंगिक हिंसा रोकथाम, पीडितको उद्धार, विभिन्न प्रवद्र्धनात्मक कार्यक्रम तथा न्यायमा पहुँच गरी ४ रणनीतिमा रहेर मन्त्रालयले कार्ययोजना तयार पारेको सहसचिव रुद्रादेवी शर्माले जानकारी दिइन् । अभियानमा घरेलु हिंसा, अन्धविश्वास र कुरीतिबाट हुने हिंसा, वैदेशिक रोजगारसँग सम्बन्धित हिंसा, मनोरञ्जन क्षेत्र, कार्यस्थलका साथै सामाजिक सञ्जालको दुरुपयोगबाट हुने हिंसालाई सम्बोधन गरिनेछ, सहसचिव शर्माले भनिन् । राजनीतिक क्षेत्र, सार्वजनिक स्थल र एसिड आक्रमणबाट भएका हिंसा पनि यसमा समेटिने उनले बताइन् । भियानलाई प्रदेशबाट सुरु गरेर स्थानीय तहसम्म पुयाउने सचिव चन्द्रकुमार घिमिरेले बताए । उनले भने, यो अभियानलाई तल्लो निकायसम्म लैजानुपर्छ । यसले हाम्रो मानसिकतामा परिवर्तन ल्याउनेछ । महिला हिंसा न्यूनीकरण गर्न सामाजिक जडका रूपमा रहेका गलत मानसिकता हटाउन अभियान प्रभावकारी हुने उनले विश्वास व्यक्त गरे । ०६३ मा पुनःस्थापित प्रतिनिधिसभामा पेस भएको सार्वजनिक महŒवको प्रस्तावमा महिलाको अधिकारलाई संवैधानिक रूपमा ग्यारेन्टी गर्न ४ बुँदा प्रतिनिधिसभाले सर्वसम्मत पारित गरेको थियो । जसमा आमा वा बुबामध्ये एकको नामबाट सन्तानले नागरिकता पाउन सक्ने ग्यारेन्टी, एक तिहाइ महिलालाई राज्यको सबै संरचनामा सहभागिताको ग्यारेन्टी, विभेदकारी कानुन खारेजी र महिला हिंसा अन्त्य समावेश छ । ०७६ जेठ ६ गते बसेको मन्त्रिपरिषद् बैठकले जेठ १६ मा राष्ट्रिय महिला अधिकार दिवस मनाउने र ०७६७७ को वर्षलाई लैंगिक हिंसाविरुद्धको अभियान वर्षका रूपमा मनाउन संघ, प्रदेश र स्थानीय तहले अभियान कार्यक्रम सञ्चालन गर्ने निर्णय भएको थियो । सोही निर्णयअनुसार लैंगिक हिंसामुक्त देश निर्माण भन्ने मूल नारासाथ यसै वर्षबाट लैंगिक हिंसाविरुद्धको अभियान वर्ष मनाउन लागिएको हो । अपराध अनुसन्धान विभागअन्तर्गत महिला तथा बालबालिका सेवा निर्देशनालयको तथ्यांकअनुसार ०७४७५ मा १२ हजार दुई सय २५ घरेलु हिंसाका उजुरी परेका छन् । महिलाविरुद्ध हिंसासम्बन्धी पञ्चवर्षीय प्रहरी तथ्यांक हेर्ने हो भने पनि घरेलु हिंसा बढ्दो क्रममा छ । जबर्जस्ती करणको संख्या पनि कहालीलाग्दो छ । तर, यसमा उजुरी गर्नेको संख्या भने कम छ । जबर्जस्ती करणीको संख्या १ हजार ४ सय ५३ भए पनि उजुरी गर्नेमा ७ सय ४७ मात्र छन् । तथ्यांकअनुसार सोही आर्थिक वर्ष मानव बेचबिखनमा तीन सय पाँच, बहुविवाह ६ सय तीन, बालविवाह ५७ र बोक्सी आरोपमा ४७ उजुरी परेका छन् । विभागको तथ्यांकअनुसार जबर्जस्ती करणीमा महिला तथा बालिका बढी पीडित छन् । ११ वर्षदेखि १६ वर्ष उमेर समूहका पीडित ५ सय ९० छन् । सातै प्रदेश र उपत्यकाको पीडितको तथ्यांक हेर्ने हो भने बालिका ८ सय ५१ र महिला ६ सय १२ छन् । जसमा प्रदेश १ बाट सबैभन्दा धेरै २ सय २१ बालिका र १ सय ६३ महिला पीडित छन् । मुद्दा दर्ता गराउनेमा पनि प्रदेश १ नै अगाडि छ । तर, जबर्जस्ती करणीमा पीडित पक्षले सम्बन्धित निकायसम्म उजुरी नगरेको देखिन्छ । ११ देखि १६ वर्ष उमेर समूहमा दुई सय ३५ पीडितले मात्र जबर्जस्ती करणीमा उजुरी गरेका छन् । अभियुक्तमा १९ देखि २५ उमेर समूहका पुरुष सबैभन्दा बढी छन् । पाँच सय ८७ अभियुक्त यस समूहका छन् । उजुरी पर्नेमा २६ देखि ३५ उमेर समूहका दुई सय ५६ छन् । सातै प्रदेश र उपत्यका गरी उभियुक्त बालक १ सय २३, महिला ३ र पुरुष १७ सय ८२ छन् । उभियुक्तको उमेर १० वर्ष मुनिदेखि ४६ वर्ष माथिसम्मको छ । धेरैजसो अपराध राति हुने गरेको छ । पीडित र अभियुक्त बीचको सम्बन्धमा अपरिचित ३८ प्रतिशत छन् भने परिचित १४ प्रतिशत छन् । जसमा छिमेकी ३३ प्रतिशत, परिवार ६, साथी ५, आफन्त ४ प्रतिशत छन् । मानव बेचबिखनको मुद्दा हेर्ने हो भने ब्युरो, उपत्यका र सातै प्रदेशको गरी एक सय १९ पुरुष र चार सय २७ महिला छन् । लैंगिक हिंसाविरुद्धको अभियान वर्ष ०७६ को वार्षिक कार्यान्वयन कार्ययोजनामा लैंगिक हिंसा हुनै नदिन सचेतना र सशक्तिकरण कार्यक्रम सञ्चालन गरिने भनिएको छ । साथै, प्रभावित एवं तिनका परिवारका सदस्यलाई सहयोग तथा पुनःस्थापना गर्ने, न्यायमा पहुँच बढाउने, लैंगिक विभेदमा आधारित हिंसा मानवअधिकारको मुद्दा भएको जानकारी गराउने योजना तयार पारिएको छ । ०००००००० प्रदेश १ विराटनगरबाट सुरु गर्न लागिएको अभियान कात्तिक १८ गतेदेखि मंसिर ९ सम्म सञ्चालन हुनेछ ।"
पोषणसम्बन्धी पाँचौं विश्व सम्मेलन सुरु,"काठमाडौं : पोषणसम्बन्धी सेवाको विस्तारका लागि पाँचौँ विश्व सम्मेलन सोमबारदेखि सुरु भएको छ। 'पृथ्वी र मानवजाति दुवैलाई पोषित गर्ने' नाराका साथ सुरु भएको सो चारदिने अन्तर्राष्ट्रिय सम्मेलन दक्षिण एशियामा नै नेपालमा पहिलोपटक आयोजना भएको हो । हरेक दुई वर्षको अन्तरालमा यस प्रकारको अन्तर्राष्ट्रिय सम्मेलन हुने गर्दछ । सम्मेलनलाई कुपोषण न्यूनीकरण गर्ने अभियानमा जुटेका देशले उच्च महत्वका साथ लिएका छन् । सम्मेलनमा भाग लिन विभिन्न देशका उच्च व्यक्तित्व आइतबार काठमाडौं आइपुगेका छन्। राष्ट्रिय योजना आयोगद्वारा संयोजन गरिएको सम्मेलनमा नेपालसहित विश्वका ८० देशका एक हजार २०० सहभागिता रहेको छ । उच्च राजनीतिक नेतृत्व, नीति निर्माता, गैरसरकारी सस्थाका प्रतिनिधि पोषणसम्बन्धी विज्ञहरू सो सम्मेलनमा सहभागी भएका छन् । सम्मेलनको पहिलो दिन आज बिहानदेखि पोषणसम्बन्धी सेवाको विस्तार (स्केलिङ अफ न्युट्रेसनसन) अभियानमा आबद्ध देश, अन्तर्राष्ट्रिय दातृ निकाय तथा संयुक्त राष्ट्र संघीय निकायका उच्च नेतृत्वका बीचमा सम्मेलन तयारी बैठक सुरु भएको छ । आज साँझ भव्य समारोहका बीच प्रधानमन्त्री केपी शर्मा ओलीले सम्मेलनको उद्घाटन गर्ने कार्यक्रम रहेको बताइएको छ । सम्मेलनको आवश्यक तयारी पूरा भएको आयोगले जनाएको छ । पोषणसँग सम्बन्धित क्षेत्र शिक्षा, स्वास्थ्य, कृषि, महिला, बालबालिका तथा समाजकल्याणलगायतका विषयमा २५ अलग अलग कार्यशाला सम्मेलनका क्रममा हुने जनाइएको छ । साथै सहभागी देशले पोषणका क्षेत्रमा गरेका उपलब्धि र कुपोषण न्यूनीकरणका लागि आगामी रणनीतिका बारेमा सम्मेलनमा कार्यपत्र प्रस्तुत गर्नेछन् । साथै कुपोषण न्यूनीकरणका गर्न आवश्यक पर्ने वित्तीय स्रोत परिपूर्ति कसरी व्यवस्थापन गर्ने भन्ने विषयमा पनि गम्भीर छलफल गर्दै काठमाडौं घोषणापत्रसमेत जारी गर्ने जनाइएको छ । साथै आगामी सम्मेलनको स्थानसमेत सम्मेलनले तोक्ने छ । नेपाल सन अभियानको सक्रिय सदस्य देश हो । सन अभियानको सुरुआतदेखि नेपालले सन सम्मेलनमा भाग लिँदै आएको छ । सम्मेलनमा नेपालले पछिल्लो समय पोषणका क्षेत्रमा हाँसिल गरेका उपलब्धिलाई अन्तर्राष्ट्रिय जगतमा प्रस्तुत गर्ने आयोगका उपाध्यक्ष प्रा डा पुष्पाराज कँडेलले जानकारी दिए। कुपोषणको समस्यालाई सम्बोधन गर्न राष्ट्रिय योजना आयोगले पहिलो पटक सन् २०१३ देखि पाँचवर्षे बहुक्षेत्रीय पोषण योजना कार्यान्वयनमा ल्याएको थियो । पहिलो योजनाको सफलतासँगै आयोगले अन्तरमन्त्रालय समन्वयमा अहिले दोस्रो चरणको पाँचवर्षे योजना कार्यान्वयन गरिरहेको छ । हाल सातवटै प्रदेशका पोषणको स्थिति कमजोर भएका ६२ जिल्लाका ६१० स्थानीय तहमा ती कार्यक्रम पुगेका छन् । पछिल्ला समय पोषणका कार्यक्रमले समुदायमा सकारात्मक नतिजा ल्याउन सकिरहेका छैनन । परम्परागत खानखान र पत्त्रु खाना (जंक फुड) प्रति बालबालिका, युवायुवतीको बढ्दो आकर्षणले कुपोषणको समस्या न्यूनीकरणमा सफलता हात परेको छैन। विश्वमा पाँच वर्षमुनिका प्रत्येक तीनजना बालबालिकामध्ये एकजना पुड्कोपन, ख्याउटे, मोटोपनजस्ता कुपोषणले ग्रसित रहेका छन् । नेपाल जनसङ्ख्यिक तथा स्वास्थ्य सर्वेक्षण २०१६ का अनुसार पाँच वर्षमुनिका बालबालिकामध्ये ३६ प्रतिशत पुड्कोपनका रहेका छन् । सन् २००१ मा पुड्कोपन ५५ प्रतिशत रहेको थियो । यसैगरी सोही उमेर समूहका बालबालिकामध्ये २७ प्रतिशत कम तौल, १० प्रतिशत ख्याउटे रहेका छन् । पाँच वर्ष मुनिका बालबालिका अधिक तौल र मोटोपन १२ प्रतिशत र प्रजनन उमेरका महिला अधिक तौल र मोटोपन २२ प्रतिशत र सोही उमेरका महिलाको दुब्लोपन १७ प्रतिशत रहेको छ । यसैगरी नेपाल राष्ट्रिय सुक्ष्म पोषकतत्व सर्वेक्षण २०१६ का अनुसार नेपालका ३२ प्रतिशत किशोर किशोरीमा भोकमरीको जोखिमका कारण पुड्कोपन देखिएको छ । अर्कोतर्फ बहुआयामिक गरीबी तथा कुपोषणका कारण बालबालिका विद्यालय जानबाट वञ्चितसमेत रहेका छन् । धनी वर्गका बालबालिकामा पुड्कोपन १६५ र गरीब वर्गका बालबालिकामा यो दर झण्डै ५० प्रतिशत रहेको छ । सन् २०३० सम्ममा पुड्कोपन १५ प्रतिशतमा झार्ने लक्ष्य लिइएको छ । यसैगरी प्रजनन उमेर समूहका २०४९ उमेर समूहका ४८ प्रतिशत महिलाको २० वर्ष नपुग्दै विवाह हुने गर्दछ । सुत्केरी भएका आमामध्ये ५० प्रतिशतले मात्र एक घण्टाभित्र शिशुलाई दूध चुसाउँदछन् । सन अभियान के हो ? विभिन्न तहबाट सञ्चालन गरिएका पोषणसम्बन्धी कार्यक्रमलाई विश्वव्यापि रुपमा विस्तार गरी किशोरकिशोरी, महिला तथा बालबालिकामा हुने सबै प्रकारका कुपोषणलाई अन्त्य गर्न सो अभियानको जन्म भएको थियो । संयुक्त राष्ट्रसङ्घको पहल र सदस्य देशको नेतृत्वमा सन् २०१० मा सो अभियान शुरु भएको थियो । स्वीट्जरल्याण्डको जेनेभामा सचिवालय रहेको सो अभियानमा नेपालले सन् २०११ देखि सक्रिय सदस्यरुपमा योगदान दिँदै आएको छ । हाल सो अभियानमा विश्वका विभिन्न ६१ देश सदस्यका रुपमा जोडिएका छन् । अभियानमा जोडिएका अन्य देशमा अफगानिस्तान, बङ्गलादेश, कम्बोडिया, इण्डोनेसिया, म्यान्मार, पाकिस्तान, श्रीलङ्का, फिलिपिन्स, ताजकिस्तान, यमन, बुरुण्डीलगायतका रहेका छन् । अभियानले राष्ट्रसङ्घीय निकाय, राष्ट्रिय तथा अन्तर्राष्ट्रिय निकाय, नागरिक समाज, प्राज्ञिक क्षेत्र, सामाजिक अभियान्तालगायतलाई पोषणका क्षेत्रमा काम गर्न अनुकूल वातावरण तयार गर्न समन्वय गर्दै आएको छ । विश्वस्वास्थ्य सङ्गठन, राष्ट्र सङ्घीय बालकोष, विश्व बैंकजस्ता अन्तर्राष्ट्रिय निकायले अभियानलाई अनुमोदन गरेका छन् । सो अभियानले सन् २०१६२०२० का लागि चारवटा रणनीति र मार्गचित्रसमेत तयार पारेको छ । पोषणका लागि अनुकूल राजनीतिक वातावरणको विस्तार र दिगोपन कायम गर्ने, पोषणका लागि योगदान पुर्याउने प्रभावकारी कार्यलाई प्राथमिकता दिने, यसको सस्थागत विकास गर्ने, कुपोषण अन्त्य गर्न साझा रणनीति तयार गर्ने र पोषणको लागि आर्थिक स्रोत व्यवस्थापन गर्ने रहेको अभियानको सचिवालयमा कार्यरत सोविता मल्लले जानकारी दिए। सो अभियानको पहिलो सम्मेलन २०१३ मा अमेरिका न्युयोर्क, दोस्रो सन् २०१४ मा इटलीको रोम, सन् २०१५ इटलीकै मिलान र सन् २०१७ मा अविदजान, कोट डि आइभोरीमा सम्पन्न भएका थिए । रासस"
सुरुङमा थुनिएका कामदारको उद्धारमा सेनाको हेलिकोप्टर,"बझाङ : बझाङको बुंगल क्षेत्रमा निर्माण भइरहेको कालंगा हाइड्रो पावरमा काम गर्ने चारजना कामदार सुरुङभित्र फसेका छन्।आइतबार दिउँसो सुरुङभित्र फसेका कामदारको अवस्था जोखिम रहेको प्रहरीले जनाएको छ । काम गर्न सुरुङभित्र जाँदा अक्सिजनको अभाव भएपछि उनीहरु बेहोस भएको डीएसपी गणेशबहादुर बलमे जानकारी दिए। उनीहरुसँगै गएका दुईजना कामदार भने फर्कन सफल भएको उनले बताए।चारजनाको अवस्था भने अज्ञात रहेको डीएसपी बमले बताए। दैलेख जिल्ला गुराँस गाउँपालिका ३ घर भएका ३२ वर्षीय महेन्द्र शाही, सो गाउँका कर्ण शाही र अछाम जिल्ला तुर्माखाँद गाउँपालिका ६ का २८ वर्षीय महेन्द्र साउँद र बझाङको बुंगल नगरपालिका १ का ३५ वर्षीय शेरसिंह धामी रहेको प्रहरी नायब उपरीक्षक बमले जानकारी दिए। घटना भएको जानकारी पाएपछि जिल्लाबाट प्रमुख जिल्ला अधिकारी उमेश पाण्डेसहित नेपाली सेना शसस्त्र प्रहरी र नेपाल प्रहरीसहितको टोली घटनास्थलतर्फ गएको छ ।आठ सय मिटर लम्बाई सुरुङ भएकाले त्यहाँभित्र अक्सिजनको पनि अभाव भएको हुँदा उद्धार गर्न समस्या भएको प्रमुख जिल्ला अधिकारी उमेश पाण्डेयले बताए। उनका अनुसार सुरुङभित्र फसेका कामदार निकाल्नका लागि काठमाडौंबाट हेलिकोप्टरमा नेपाली सेनाको टोली घटना स्थलमा पुगेको र उद्धारका लागि थप पहल भइरहेको बताए। विगत ५ वर्षदेखि निर्माण कार्य सुरु भएको कालंगा हाइड्रो प्रालीले यहाँको सानीगाड कालंगा खोला बाट ६५ मेघावाट विधुत उत्पादन गर्ने भएको छ । हाइड्रोको दहबगरजस्तै पाउटामा पनि सुरुङ खन्ने काम भइरहेको छ।"
सुनकोशीमा बस दुर्घटना : मृतकको संख्या १८ पुग्यो,"सिन्धुपाल्चोक। दोलखा : सुनकोसी नदीमा यात्रुवाहक बस खस्दा मृत्यु हुनेको संख्या १८ पुगेको छ । दोलखाको मागा देउरालीबाट काठमाडौंतर्फ गइरहेको बा २ख ७२४५ नम्बरको बस आइतबार दिउँसो चौतारा साँगाचोकगढी नगरपालिकाको सुकुटेनजिकैबाट नदीमा खस्दा छ बालबालिकासहित १८ जनाको मृत्यु भएको हो । दुर्घटनामा ५१ जना घाइते भएका छन् । मृत्यु हुनेमा १३ महिला र पाँच पुरुष रहेको सिन्धुपाल्चोकका डीएसपी माधव काफ्लेले जानकारी दिए । १५ जनाको घटनास्थलमा र दुई जनाको उपचारका क्रममा मृत्यु भएको थियो ।सोमबार बिहान नेपालथोकमा एक बालिकाको शव भेटिएको हो। बस सडकबाट करिब २० मिटर तल नदीमा खसेको छ । सोमबार बिहानसम्म १७ जनाकै सनाखत भएको छ । सिन्धुपाल्चोक त्रिपुरासुन्दरी गाउँपालिका४ की ३० वर्षीया चमेली श्रेष्ठ र उनकी ६ वर्षीया छोरी साइरानी, दोलखा भीमेश्वर नगरपालिका९ की २४ वर्षीया रञ्जिता केसी, शैलुङ गाउँपालिका३ की ५० वर्षीया रत्नकुमारी राउत, उनका २८ वर्षीय छोरा किरण राउत, सोही ठाउँकी तीन महिनाकी शिशु सिसन तामाङ, शैलुङ ५ का रितेश खड्का र शैलुङ७ की कविता राउतको घटनास्थलमा मृत्यु भएको डीएसपी काफ्लेले जानकारी दिए । काफ्लेका अनुसार मृत्यु हुने अन्यमा काभ्रेको रोशी गाउँपालिका५ की सजिना तामाङ, पूरा ठेगाना नखुलेकी दोलखाकी उर्मिला मोक्तान, अर्का वतन नखुलेका तीनमहिने शिशु रोशन तामाङ र शैलङ४ का दिल लामा रहेका छन् । बनेपास्थित सिर मेमोरियल अस्पतालमा शैलुङ४ की ६ वर्षीया बालिका सलिना तामाङ र धुलिखेल अस्पतालमा ५२ वर्षीया चेतकुमारी बस्नेतको मृत्यु भएको थियो । त्यसैगरी शैलुङ गाउँपालिका ५ को ३८ वर्षिय सानु राउत आले, शैलुङ  २ की ७० वर्षीया उर्माया मोक्तान र चितवन पातिहानीकी पूजा बस्नेतको पनि सनाखत भएको प्रहरी जनाएको छ । दोलखाकी बालिका वियाना तामाङको शव सोमबार भेटिएको हो । घाइते ५१ जनालाई धुलिखेल अस्पताल लगिएको छ । गम्भीर दुईजनालाई काठमाडौं रिफर गरिएको धुलिखेल अस्पतालले जनाएको छ । चालक धनबहादुर श्रेष्ठ गम्भीर घाइते छन् । स्काभेटरले नदीबाट बस निकालेपछि घाइतेको उद्धार गरिएको थियो । उद्धारका लागि रिसोर्टका र्याफ्टिङ बोट पनि प्रयोग गरिएको जिल्ला प्रहरी कार्यालयका प्रमुख एसपी प्रज्ज्वल महर्जनले जानकारी दिए । उद्धारका लागि स्थानीय, र्याफ्टिङ गाइड, नेपाल प्रहरी, सशस्त्र प्रहरी तथा नेपाली सेना खटिएका थिए । नदीमा केही यात्रु बेपत्ता भएको आशंकाले सोमबारपनि नदी किनारमा खोजी कार्य जारी राखिएको छ । बगाएपछि मात्र होस आएछ मुडेमा आइपुग्दा बस बिग्रियो । पत्ता भाँचिएको भन्दै मर्मत गरी बस गुडेको थियो । गाडीको अवस्था भने त्यति ठिक थिएन । टायरको नट खुस्केको हल्ला चलिरहेको थियो । पछिल्लो सिटमा बस्नेले यात्रु नथप्न आग्रह गरिरहेका थिए । तर ठाउँ ठाउँमा रोकेर यात्रु चढाइएको थियो । बसको गति तीव्र्र नै थियो । अँधेरीमा आएर खाना खायौं । खाना खाएर हिँडेको १० मिनेट नबित्दै बस नदीमा खस्यो । नदीको छालले बगाएपछि मात्र होस आएछ । होस आउँदा गाह्रो भइरहेको थियो । भाग्यले बाँचियो जस्तो लाग्छ । हामी पाँचजना दोलखा घुम्न गएका थियौं । एकजना साथीको अवस्था गम्भीर भएर काठमाडौं रिफर गरिएको छ । विजय तामाङ भन्ने साथी कहाँ छ सम्पर्क हुन सकेको छैन । हामी तीनजना चाहिँ धुलिखेल अस्पतालमा उपचार गराइरहेका छौं । (दुर्घटनाका घाइते निरक श्रेष्ठसँगको कुराकानीमा आधारित)"
बस दुर्घटनाको शोकमा सार्वजनिक विदा,"दोलखा : सुनकोसी नदीमा यात्रुबाहक बस खस्दा मृत्यु भएका १८ जनामध्ये दोलखा जिल्लाका१५ जना परेका छन् जसमा शैलुङ गाउँपालिकाका मात्र १४ जनाको मृत्यु भएको छ । दुर्घटनामा परी मृत्यु हुनेको शोकमा सोमबार शैलुङ गाउँपालिकाले सोमबार विदा दिएको छ। गाउँपालिकाका अध्यक्ष भरतप्रसाद दुलालले शोक विज्ञप्ति प्रकाशित गरी शोक घडीमा एक दिन गाउँपालिका भर सार्वजनिक विदा दिने जानकारी दिएका हुन्। यो शोकको घडीमा सिंगो शैलुङ गाउँपालिका शोकमा डुबेको छ। विज्ञप्तिमा लेखिएको छ। शोकलाई शक्तिमा बदल्नै आग्रह गर्दै गाउँपालिका भित्रका सम्पूर्ण सरकारी कार्यालय शैक्षिक संस्था, गैरसरकारी संघ संस्थाका कार्यालयहरु बन्द रहनेछन्। दोलखाको मागा देउरालीबाट काठमाडौंतर्फ गइरहेको बा २ख ७२४५ नम्बरको बस आइतबार दिउँसो चौतारा साँगाचोकगढी नगरपालिका९ को सुकुटेनजिकैबाट नदीमा खस्दा ६ बालबालिकासहित १८ जनाको मृत्यु भएको हो । दुर्घटनामा ५१ जना घाइते भएका छन् । मृत्यु हुनेमा १३ महिला र पाँच पुरुष रहेको सिन्धुपाल्चोकका सूचना अधिकारी डीएसपी माधव काफ्लेले जानकारी दिए । १५ जनाको घटनास्थलमा र दुई जनाको उपचारका क्रममा मृत्यु भएको थियो । सोमबार बिहान काभ्रेको नेपालथोकमा दोलखा शैलुङ गाउँपालिकाकी बालिका वियाना तामाङको शव भेटिएको हो । बस सडकबाट करिब २० मिटर तल नदीमा खसी दुर्घटना भएको हो । सोमबार बिहानसम्म १७ जनाकै सनाखत भएको छ । सिन्धुपाल्चोक त्रिपुरासुन्दरी गाउँपालिका४ की ३० वर्षीया चमेली श्रेष्ठ र उनकी ६ वर्षीया छोरी साइरानी, दोलखा भीमेश्वर नगरपालिका९ की २४ वर्षीया रञ्जिता केसी, शैलुङ गाउँपालिका३ की ५० वर्षीया रत्नकुमारी राउत, उनका २८ वर्षीय छोरा किरण राउत, सोही ठाउँकी तीन महिनाकी शिशु सिसन तामाङ, शैलुङ ५ का रितेश खड्का र शैलुङ७ की कविता राउतको घटनास्थलमा मृत्यु भएको डीएसपी काफ्लेले जानकारी दिए । काफ्लेका अनुसार मृत्यु हुने अन्यमा काभ्रेको रोशी गाउँपालिका५ की सजिना तामाङ, पूरा ठेगाना नखुलेकी दोलखाकी उर्मिला मोक्तान, अर्का वतन नखुलेका तीनमहिने शिशु रोशन तामाङ र शैलङ४ का दिल लामा रहेका छन् । उपचारका क्रममा बनेपास्थित सिर मेमोरियल अस्पतालमा शैलुङ४ की ६ वर्षीया बालिका सलिना तामाङ र धुलिखेल अस्पतालमा ५२ वर्षीया चेतकुमारी बस्नेतको मृत्यु भएको थियो । त्यसैगरी शैलुङ गाउँपालिका५ को ३८ वर्षिय सानु राउत आले, शैलुङ गाउँपालिका२ की ७० वर्षीया उर्माया मोक्तान र चितवन पातिहानीकी पूजा बस्नेतको पनि सनाखत भएको प्रहरी जनाएको छ । घाइते ५१ जनालाई धुलिखेल अस्पताल लगिएको छ । गम्भीर दुईजनालाई काठमाडौं रिफर गरिएको धुलिखेल अस्पतालले जनाएको छ । चालक धनबहादुर श्रेष्ठ गम्भीर घाइते छन् । उद्धारका लागि स्थानीय, याफ्टिङ गाइड, नेपाल प्रहरी, सशस्त्र प्रहरी तथा नेपाली सेना खटिएका थिए । नदीमा केही यात्रु बेपत्ता भएको आशंकाले सोमबार पनि खोजी कार्य जारी राखिएको छ ।"
श्रीमती हत्या आशंकामा श्रीमानसहित दुईजना पक्राउ,वीरगन्ज : पर्साको जीराभवानी गाउँपालिका ३ परसवाकी नितु देवी पासवानको हत्याको अनुसन्धानका लागि प्रहरीले दुई जनालाई नियन्त्रणमा लिएको छ। प्रहरीले मृतक नितुका श्रीमान् रामबाबु पासवान र श्रीमान्का भिनाजुलाई नियन्त्रणमा लिएको हो । दुवैजनालाई सोमबार बिहान पासवानकै घरमा सुतिरहेको अवस्थामा प्रहरीले नियन्त्रणमा लिएको हो। घाँटी रेटेर हत्या गरी फालिएको अवस्थामा नितुदेवीको शव फेला परेको थियो। ठोरी गाउँपालिका ५ को ओरिया खोलादेखि पूर्वतिरको झाडीमा शव आइतबार बेलुकी फेला परेको हो। घटनाको जानकारी पाएलगत्तै पर्साका प्रहरी उपरीक्षक सोमेन्द्रसिहं राठौरको नेतृत्वमा प्रहरी टोली घटनास्थलमा पुगेको थियो । प्रहरी उपरीक्षक राठौर र प्रहरी नायव उपरीक्षक गौतम थापा सहितको टोलीले घटनास्थलमा पुगेर घटनाको मुचुल्का तयार गरी शव पोष्टमार्टमका लागि नारायणी अस्पतालमा पठाएको थियो । त्यसपछि अनुसन्धानमा जुटेको प्रहरीले मृतक नितुका श्रीमान् पासवान र पासुवानका भिनाजुलाई अनुसन्धानका सोमबार बिहान नियन्त्रणमा लिएको पर्साका प्रहरी उपरीक्षक सोमेन्द्र सिंह राठौरले जानकारी दिए। मृतक नितु देवीका छिमेकीका अनुसार नितुका श्रीमान् पासवानको परस्त्रीसँग अनैतिक सम्बन्ध रहेको नितुले थाहा पाएपछि पासवानले श्रीमति नितुको हत्या गरेका हुन् । आइतबार नितुलाई भारतमा रहेको ससुराली घरमा पुरयाइदिने भन्दै पासवानले घरबाट उनलाई मोटरसाइकलमा चढाएर निस्किएका थिए । तर बाटोमै उनले नितुलाई खोलाको झाडीमा लगेर धारिलो हतियारले घाँटी रेटेर हत्या गरेको उनका छिमेकीले बताएका छन् । प्रहरी उपरीक्षक राठौरले भने शंकास्पद दुईजनालाई नियन्त्रणमा लिएर घटनाको अनुसन्धान गरिरहेको भन्दै अनुसन्धान पछि विस्तृत विवरण जानकारी दिइने बताए ।
दुर्घटनामा परी डाक्टर बुवा र नर्स छोरीको मृत्यु,"विराटनगर : कोसी राजमार्गअन्तर्गत मोरङको बूढीगंगा गाउँपालिका १ स्थित शान्ति चोकमा सोमबार बिहान भएको सवारी दुर्घटनामा परेर डाक्टर र नर्स रहेका एउटै परिवारका बाबु छोरीको मृत्यु भएको छ । सेन्चुरी मसला उद्योग अगाडि भएको दुर्घटनामा बूढीगंगा गाउँपालिका ५ घर भएका ५२ वर्षीय नेत्र रोग विशेषज्ञ डा शुवालाल माझी र स्टाफ नर्स रहेकी उनकी छोरी २६ वर्षीया अञ्जली माझीको मृत्यु भएको हो । शुवालाल विराटनगरको गोल्छा आँखा अस्पतालका नेत्र रोग विशेषज्ञ हुन् भने अञ्जलीकुमारी न्युरो अस्पतालकी स्टाफ नर्स हुन् । मोरङ प्रहरीका प्रवक्ता डीएसपी राजकुमार खिँउजुकाअनुसार उनीहरु को २७ प १०२२ नम्बरको मोटरसाइकलमा विराटनगर आउँदै थिए । मोटरसाइकल बुवा शुवालालले चलाएका थिए । दुर्घटनास्थलको मुचुल्का उठाउँदै प्रहरी विराटनगरबाट सुनसरीको खनारतर्फ जाँदै गरेको को १ ख ७२३२ नम्बरको बसले विराटनगरतर्फ आउँदै गरेको मोटरसाइकललाई ठक्कर दिँदा दुर्घटना भएको जानकारी खिँउजुले दिए । उनकाअनुसार बस खनारमा रहेको कल फेसन्स सोलुसन नामक कपडा उद्योगका कामदार लिएर गएको हो । दुर्घटनामा परेर घाइते भएका दुवै जनालाई उपचारका क्रममा विराट टिचिङ अस्पतालमा पुर्याउँदा चिकित्सकले बिहान ८ बजे मृत घोषणा गरेको खिँउजुको भनाइ छ। लेन अनुशासन मिचेर तीव्र गतिमा अघि बढिरहेको बसले विपरित दिशाबाट आउँदै गरेको मोटरसाइकललाई ठक्कर दिँदा दुर्घटना भएको ट्राफिक प्रहरीका सहायक निरीक्षक तुलामणि आचार्यले बताए । 'ट्राफिक नियमको उल्लंघन गर्दै लेन अनुशासन मिचेर तीव्र गतिमा अघि बढेको बसले विपरित दिशाबाट आउँदै गरेको मोटरसाइकललाई ठक्कर दिएको हो,' उनले भने, 'उद्योगका कामदार बोकेको बसले नियमको पालना गरेको पाइएन ।' बस र चालक सिरहाको धनगढी नगरपालिका १२ का ३४ वर्षीय सञ्जिव खत्रीलाई नियन्त्रणमा लिएर घटनाको अनुसन्धान थालिएको प्रहरीले जनाएको छ। मोटरसाइकललाई ठक्कर दिएको बस ।"

शीर्षक,विवरण
असी मुद्दा पहिचानमा,"नेपालभारत संयुक्त आयोगको बैठकले थिग्रिँदै आएका कैयन् द्विपक्षीय मुद्दालाई विषयगत क्षेत्रमा विभाजन गरी समाधान खोज्ने प्रयत्न सुरु गरेको छ। कतिपय विषयलाई तत्काल अघि बढाउने सहमति भएको छ। बैठकले लामो समयदेखि थाँती मुद्दालाई प्रबुद्ध व्यक्ति समूह (ईपीजी) ले दिएको प्रतिवेदनलाई आधार बनाएर अघि बढाउने भनिएको छ। त्यसका लागि तत्काल ईपीजी प्रतिवेदन बुझेर अध्ययन थाल्ने र सम्बन्धलाई नयाँ शिराबाट अघि बढाउने भनिएको छ। द्विपक्षीय समग्र विषयमा गहिरो, फराकिलो र सौहार्दपूर्ण वातावरणमा वार्ता भएको बताइएको छ। वार्ता फलदायी भएको र समग्र सम्बन्धलाई नयाँ उचाइ दिने निचोडमा पुगेको दुवै पक्षको दाबी छ। नेपालभारतबीच ठूलासाना सबै बैठकमा सधैं यही प्रकारका धारणा आउने गर्छन्। नेपालभारत बैठक सधैं राम्रो झैं देखिए पनि समस्या समाधानमा भने कुनै पाइला अघि बढेको पाइँदैन। बैठक नबसी समस्या समाधान भइरहेका विषयलाई बैठकले इन्डोर्स गरे झंै मात्र देखिन्छ। उच्चस्तरीय राजनीतिक संयन्त्रका रूपमा लिइएको यस्ता बैठक सामान्य भेटको शैलीमा सकिनुले के सम्झौता भयो भन्ने प्रश्न खडा भएको छ। दुईपक्षीय विषयको अधिकतम पहिचान गरी काम अघि बढाउने कार्य यसमा हुन्छ। यसअघि ५६ समस्या बुँदागत रूपमा राखेकोेमा ८० समस्या पहिचान भएका छन्। सफल परियोजना, सफलउन्मुख सहमति, लामो समयदेखि थाँती रहेको र शंकाको घेरामा परेका सहमतिलाई फरकफरक क्लस्टर मा राखेर त्यसको पहिचान गरिएको छ। यसले नेपालभारत सम्बन्धका समस्या समाधानको बाटो पनि देखाउँछ। समस्या पहिचानको होइन, भएका सहमतिलाई कार्यान्वयनमा लैजान नसक्नु दुःखद् हो। परराष्ट्र मन्त्रालय र विषयसँग सम्बन्धित मन्त्रालयबीच सघन छलफल र समन्वय प्रयास यथासमयमा गर्ने पद्धति यसपालि देखिएन। भारतीय पक्षले पनि कमजोरी बुझेकाले सहायता र सहमति कार्यान्वयनमा खासै चासो नदेखाउने उसको कार्यशैली हो। बैठकमा सहभागी हुन आएका भारतीय विदेश सचिव एस जयशंकरले आफ्नो भ्रमणको आरम्भमै प्रधानमन्त्री केपी ओलीसँग भेटी एक घण्टा छलफल गरेर बैठकमा जाँदा परराष्ट्रमन्त्री प्रदीप ज्ञवालीको पदीय मर्यादाको अपमान ख्याल नगरिएको आभास हुन्छ। हाम्रा कूटनीतिज्ञले प्रायः मिलाउन नसक्ने विषय यही हो। बैठकका लागि आएका मन्त्रीको पहिलो प्राथमिकता बैठक, त्यसपछि मात्रै शिष्टाचार भेट हो। यो विषय हाम्रा परराष्ट्र सेवामा रहेकाहरूले सिक्न जरुरी छ। उनीहरूको चाहना सधैं उच्चस्तरमा भेट गर्ने हुन्छ, त्यो स्वाभाविक पनि हो। नियमतः बैठक र त्यसपछि शिष्टाचारको व्यवस्थापन गर्नुपर्ने थियो, यसमा चुकेको देखिन्छ। यसले मुन्टो हल्लाउने कूटनीतिबाट माथि उठ्न यस्तै कार्यले दिएको छैन। पाँचौं बैठकमा दुवै मुलुक पारवहन, रेल सेवा, व्यापार, जलमार्ग, हवाई रुटलगायतसँग सम्बन्धित रहेका सन्धिसम्झौता पुनरावलोकन गर्ने सहमति जनाउँदै त्यसको अध्ययन गर्ने भनिएको छ। सबै नाकामा रेलमार्ग अनि काठमाडौंसम्म विद्युतीय रेलको व्यवस्थापन गर्न दुईपक्षीय सहकार्यले उपलब्धि हाँसिल गर्दै गएको प्रशंसा पनि भएको छ। नेपालभारतबीच सबैखाले सहकार्य अघि बढाउने सहमति बनेको छ। जलस्रोत, पारवहन, वाणिज्य, शिक्षा, कृषिलगायत दर्जन बढी क्षेत्रमा अघि बढेका साझेदारीलाई निचोडमा लैजाने भनिएको छ। अनेक व्यस्तताबीच पनि प्रधानमन्त्री ओलीले समय दिएको भन्दै विदेशमन्त्री जयशंकरले उनको प्रशंसा गरेका छन्। यही प्रशंसामा दंग पर्नेभन्दा पनि यस्ता उच्चस्तरीय राजनीतिक अन्तरसंवाद अघि बढाउँदै आफ्नो हितमा उपयोग गर्ने रणनीति नेपालले तय गर्न आवश्यक छ। भएका सहमतिलाई समेत कार्यान्वयनमा लैजान नसक्ने र आफ्नै मुलुकभित्रका समस्यामा अल्झिने हाम्रो प्रवृत्ति अन्त्य गर्दै सहकार्यमा जोड दिनुपर्छ। भारतले नेपालमा कश्मीरको विषयमा सकारात्मक धारणा खोजेको देखिन्छ। यस्ता विषयमा नेपालले सचेत र संयमता अपनाएर अघि बढ्न आवश्यक छ।"
१ लाख ९० हजार नक्कली भारुसहित दुई पक्राउ,वीरगन्ज : प्रहरीले वीरगन्जबाट नक्कली भारु नोटसहित दुईजनालाई पक्राउ गरेको छ। पक्राउ पर्नेहरुमा पर्साको बहुदरमाइ नगरपालिका२ बैरिया विर्ता घर भएका ३४ वर्षीय दिलिप साह र वीरगन्ज महानगरपालिका२ छपकैयाका ४८ वर्षीय जमील अख्तर रहेका छन्। उनीहरुको साथबाट दुई हजार दरका नक्कली भारु नोट ९५ थान अर्थात्  लाख ९० हजार नक्कली भारु बरामद भएको जिल्ला प्रहरी कार्यालय पर्साले जानकारी दिएको छ। वीरगन्जबाट रक्सौल पैदल जाँदै गरेका दुवैजनालाई वीरगन्ज १६ इदगाह चोकमा प्रहरीले शंका लागेर चेकजाँच गर्दा उनीहरुको साथबाट दुई हजार दरको ९५ थान नक्कली भारु नोट बरामद गरेको पर्साका प्रहरी उपरीक्षक सोमेन्द्र सिंह राठौरले जानकारी दिए। नक्कली भारु नोटसहित पक्राउ परेका दुवैजनालाई जिल्ला प्रहरी कार्यालय पर्साको हिरासतमा राखेर थप अनुसन्धान भइरहेको रौठारले बताए। प्रहरीले वीरगन्जबाटै २ लाख ५० हजार अवैध भारुसहित एकजना भारतीय नागरिकलाई पनि पक्राउ गरेको छ। प्रहरीले भारत विहारको वैशाली थाना लालगञ्ज पोष्ट खन्जाहा चौक बस्ने ३६ वर्षीय मिथिलेस कुमारलाई अवैध भारुसहित पक्राउ गरेको हो। वीरगन्जको इनर्वास्थित शंकराचार्य गेटहुँदै रक्सौलतर्फ पैदल जाँदै गरेका मिथिलेसको साथबाट भारतीय रुपैयाँ २ लाख ५० हजार फेला परेको प्रहरी नायव उपरीक्षक अनन्तराम शर्माले जानकारी दिए। उनलाई थप अनुसन्धान तथा कारबाहीका लागि राजस्व अनुसन्धान कार्यालय पथलैयामा पठाइएको प्रहरी नायव उपरीक्षक शर्माले बताए ।
अवैध लागुपदार्थ कारोबारमा संलग्न दुई युवा पक्राउ,"पाँचथर : अवैध लागुपदार्थ कारोबारमा संलग्न फिदिम नगरपालिकाका दुई युवालाई शुक्रबार प्रहरीले पक्राउ गरेको छ । फिदिम बजारबाटै उनीहरुलाई पक्राउ गरिएको पाँचथरका प्रहरी निरीक्षक अनिल कुमार पौडेलले जानकारी दिए । उनीहरुको साथबाट करिब चार ग्राम लागपुदार्थ समेत जफत गरिएको छ, पौडेलले भने उक्त विषयमा अनुसन्धान भइरहेको छ । पक्राउ परेपछि ती युवाहरुले ब्राउन सुगरको कारोबार गर्ने गरेको प्रहरीलाई बताएको पौडेललको भनाई छ । थप अनुसन्धान भइरहेकाले पक्राउ परेका युवाको नाम प्रहरीले उल्लेख गरेको छैन । उनीहरुको साथबाट अवैध लागुपदार्थ बरामद गरेको पनि प्रहरीको भनाइ छ ।"
श्रीमतीले नै श्रीमान 'हत्या'को सुपारी दिएपछि,"महोत्तरी : बर्दिबास नगरपालिका३ मा श्रीमतीले नै पेसेवर अपराधीमार्फत् आफ्नै श्रीमानको हत्या गराएको खुलासा प्रहरीले गरेको छ। गौरिडाँडाका ३६ वर्षे सरोज भनिने श्रवन थापालाई श्रीमती पूजा थापाले सुपारी दिएर हत्या गराएको जिल्ला प्रहरी कार्यालय महोत्तरीका एसपी श्यामकृष्ण अधिकारीले जानकारी दिए। सरोजको शव असार ३१ गते बीपी राजमार्ग अन्तर्गत महोत्तरीको बर्दिबासस्थित स्मृति पार्क नजिकै फेला परेको थियो। पूजाले बहिनीमार्फत् पेसेवर अपराधी बोलाएर श्रीमानको हत्या गराएको प्रहरी अनुसन्धानबाट खुल्न आएको छ। टाउको पछाडि ढुङ्गाले हिर्काएर सरोजको हत्या गरिएको पोष्टमार्टमले देखाएको छ। हत्या आरोपमा प्रहरीले ४ जनालाई पक्राउ गरेर सार्वजनिक गरेको छ। सर्लाही धनकौल गाउँपालिका३ हरकटवाका प्रमोद सिंह, वडा२ का मुकेश साह, रौतहटको गढीमाई नगरपालिका६ बखरीका जिला भनिने श्रीनारायण महरा र टिआई सहनी पक्राउ परेको एसपी अधिकारीले बताए। श्रीमानको हत्या गराउन पूजाले साढे ४ लाख सुपारी बुझाएको प्रहरी अनुसन्धानबाट खुलेको छ। सरोजको हत्यामा करिब एक दर्जनविरुद्ध पीडित परिवारले किटानी जाहेरी दिएका छन्। आरोपी पूजा भने फरार छिन्। केन्द्रीय अनुसन्धान ब्यूरो काठमाडौं, प्रदेश प्रहरी, जिल्ला प्रहरी, इलाका प्रहरी कार्यालय बर्दिबास सहितका प्रहरी टोलीले महिना दिनदेखि सरोज हत्याको अनुसन्धान गरिरहेका थिए।"
गौरा पर्वको गौरव (फोटोफिचर),"काठमाडौं : राजधानीमा गौरा पर्वको मनाइएको छ। सुदूरपश्चिममा महत्त्वपूर्ण धार्मिक एवं साँस्कृतिक पर्वको रुपमा मनाइने यो पर्व शुक्रबार काठमाडौंकाे टुँडिखेलमा पनि मनाइएको हो। गौरा पर्व विशेष गरेर डोटी र कुमाउँमा परापूर्व कालदेखि नै मनाउँदै आएको पर्व हो। पर्व भाद्र कृष्णको षष्ठीदेखि अष्टमीसम्म विभिन्न कार्यक्रमहरूको आयोजना गरेर मनाइन्छ। गौरा पर्वको पहिलो दिन गौरापर्व मनाउने समुदायका महिलाहरूले निराहार रही आआफ्नो घरमा तामा वा पित्तलको भाँडोमा बिरुडा अर्थात् पाँचथरीका गेडागुडी भिजाउने गर्छन्। गौरापर्वमा व्रतालु तथा तथा श्रद्धालु महिलाहरूद्वारा गौराघरमा गई गरिने शिव र गौरीको पूजाअर्चनामा बिरुडालाई अक्षता र प्रसादका रूपमा प्रयोग गर्ने गरिन्छ। बिरुडा भिजाएको केही दिनपछि महिलाहरूले सामूहिकरूपमा धान, साउँ, तिल, अपामार्ग आदि बिरुवाका बोटबाट गौराको प्रतिमा बनाई गौराघरमा भित्र्याउँछन्। अन्नपूर्णकर्मी उमा बिष्टले खिचेका गौरा पर्वका तस्बिरहरु :"
विप्लवका ७१ वर्षीय नेता पक्राउ,"परासी : प्रहरीले विप्लव समूहका पश्चिम नवलपरासी जिल्ला जनसरकार प्रमुख प्रेम ढकाल (पृथ्वी) लाई पक्राउ गरेको छ। पक्राउ परेका ढकालविरुद्ध आगो लगाएको मुद्दामा कारबाही अघि बढाइएको छ। सुनवल नगरपालिका१३ बडेरा घर भएका ७१ वर्षीया ढकाललाई बुधबार राति प्रहरीले घरबाटै नियन्त्रणमा लिएको हो। उनी विप्लव समूहका जिल्ला सदस्यसमेत हुन्। विप्लव समूहमाथि सरकारले प्रतिबन्ध लगाएपछि उनी तनहुँ, लमजुङ र रूपन्देहीका विभिन्न स्थानमा लुकेर संगठनका लागि काम गर्दै आएका थिए। घर परिवारसँग भेटघाट गर्न गएको समयमा उनलाई प्रकाउ गरिएको हो। ढकाललाई सार्वजनिक यातायातमा आगो लगाएको अभियोगमा मुद्दा चलाइएको जिल्ला प्रहरी कार्यालयका प्रवक्ता नायब उपरीक्षक विरेन्द्र थापाले बताए। प्रहरीले यसअघि ८ जनालाई पक्राउ गरिसकेको छ।जसमध्ये ६ जना पार्टी गतिविधिमा संलग्न नहुने विज्ञप्ति निकालेर धरौटीमा छुटेका छन्। जिल्ला सेक्रेटरी सुमन ज्ञवाली र विद्यार्थी संगठनकी जिल्ला अध्यक्ष शारदा भण्डारीसहित ३ जना कारागार थुनामा छन्। भूमिगत बनेका जिल्ला इन्चार्जसहित ६ बढी कार्यकर्तामाथि प्रहरीले निगरानीसँगै खोजी गरिरहेको छ। उनीहरु सबैमाथि सार्वजनिक यातायातमा आगो लगाएको आरोप छ।"
"कक्षा ११ र १२ को वार्षिक तालिका सार्वजनिक, कहिले फाराम, कहिले परीक्षा ?",काठमाडौं : राष्ट्रिय परीक्षा बोर्डले कक्षा ११ र १२ को शैक्षिक क्यालेन्डर सार्वजनिक गरेको छ । क्यालेन्डरमा रजिष्ट्रेसन फाराम भरिसक्नुपर्ने मितिदेखि वार्षिक परीक्षा सञ्चालन गरेर नतिजा सार्वजनिक गर्ने समय समेत उल्लेख छ । बोर्डका अनुसार कक्षा ११ को रजिष्ट्रेसन (दर्ता) फाराम असोज २६ गतेसम्ममा भरिसक्नुपर्नेछ । विद्यार्थीलाई रजिष्ट्रेसन फाराम भने भदौ महिनाभित्रमा वितरण गरिसक्नुपर्नेछ । ११ र १२ दुवै कक्षामा पढ्ने विद्यार्थीहरुले पुष १५ गतेदेखि माघ १५ गतेसम्ममा वार्षिक परीक्षा फाराम भरिसक्नुपर्नेछ । विलम्ब शुल्क तिर्नेका लागि भने माघ २६ गतेसम्म फाराम भर्ने म्याद दिइने बोर्डले जनाएको छ । कक्षा ११ र १२ दुवैको परीक्षा २०७७ वैशाख र जेठ महिनाम सञ्चालन गर्ने बोर्डको तयारी छ । तर परीक्षा मिति भने पछि तोकिने पनि बोर्डले स्पष्ट पारेको छ । परीक्षा सम्पन्न गरेपछि कक्षा १२ को परीक्षाको नतिजा २०७७ साउनमा र कक्षा ११ को परीक्षा २०७७ असोजमा सार्वजनिक गर्ने बोर्डको तालिकामा उल्लेख छ ।
कृष्णजन्माष्टमीमा कन्या पूजा किन गरिन्छ ?,"काभ्रे : काभ्रेको बनेपामा विगत लामो समयदेखि निरन्तररुपमा श्रीकृष्ण जन्माष्टमीको दिन कन्या पूजा गरिएको छ। श्रीकृष्ण जन्मअष्टमीको अवसरमा काभ्रेको ७ गाउँमा रजस्वला नभएका र बेल विवाह नगरिएका कन्यालाई विधिका साथ पुजन गरिएको हो। यो वर्ष पनि कन्याको दीर्घायु र पुज्नेलाई शान्ति मिल्ने विश्वास राखेर ७ विभिन्न गाउँबाट आएका करिब हजारौं कन्यालाई एकैसाथ पूजा गरिएको व्यवस्थापन समितिले जनाएको छ। कन्याको लाममा देवकन्या, नागकन्या, गन्धर्वकन्या, किन्नर कन्या र किचकन्या समेत मानव कन्याका भेषमा आउने भएकाले उनीहरुलाई आराध्यदेवी चण्डेश्वरी माइकी कुमारी मानी पूजा गरेमा सार्थक हुने विश्वास छ। गाउँलाई राक्षशबाट मुक्त गराउन सफल आराध्यदेवी चण्डेश्वरी देवीको रूपमा कन्याको पूजा गरिएको सनातन कन्या पूजा प्रवन्ध समितिले जनाएको छ।बनेपा सात गाउँमा कन्या पूजा १९५९ बाट सुरु भएको जानकारहरु बताउँछन्। काभ्रेको बनेपामा नेवार समुदायले सुरु गरेको कन्या पुज्ने प्रचलन पछिल्लो वर्षमा जिल्लाको विभिन्न स्थानमा मनाउन थालिएको छ। बनेपा सात गाउँ मानिएको बनेपा, पनौती, नाला चौकोट, खड्पु र साँगामा एकै पटक धेरै कन्या पुजिने कन्या पूजा समितिका सचिव सुरकृष्ण वैद्यले जानकारी दिए।"
राष्ट्रपति कृष्ण मन्दिरमा (फोटोफिचर ),ललितपुर : राष्ट्रपति विद्यादेवी भण्डारी पाटनको कृष्ण मन्दिरमा पूजाआराधना गरेकी छन्। 'श्रीकृष्णजन्माष्टमी'का अवसरमा शुक्रबार उनी पाटन पुगेकी हुन्। कडा सुरक्षा घेरामा साढे २ बजेतिर कृष्णमन्दिर पुगेकी राष्ट्रपति भण्डारी खुट्टामा समस्या भएकाले सिँडी नचढिकन आँगनमै पूजाअर्चना गरेकी थिइन्। राष्ट्रपतिको खुट्टामा समस्या भएकाले पुजारीहरु पूजाअर्चनाका लागि तल ओर्लेका थिए। ढुंगाका सानासाना सिँढी चढेर दोस्रो तलामा पुगेर पुजा गर्ने गरिन्थ्यो तर यो वर्ष पुजारीहरु तल ओर्लिएका थिए। राष्ट्रपतिको खुट्टामा समस्या देखिएकाले पुजारीहरु नै तल झरेको हुन्। उनले करिब १५ मिनेटमा पुजाआजा सकेर फर्किसकेकी थिइन्। भूकम्पले भत्किएको उक्त मन्दिर गतवर्ष पुननिर्माण सम्पन्न भएको थियो । मन्दिरको उद्घाटन तत्कालीन संस्कृति तथा पर्यटनमन्त्री रविन्द्र अधिकारीले गरेका थिए। ललितपुर महानगरका मेयर चिरीबाबु महर्जनका अनुसार मन्दिरकाे तल र माथि सबैतिर पूजागर्ने चलन छ। गतवर्ष भण्डारीले माथि नै गएर पूजा गरेकी थिइन्।
सालकको खपेटासहित पक्राउ,पाँचथर : सालकको खपेटासहित ताप्लेजुङको फुङलिङ नगरपालिका २ बस्ने एक व्यक्तिलाई पाँचथर प्रहरीले पक्राउ गरेको छ। छ सय ग्राम खपेटासहित ६२ वर्षीय विक्रम यवाराम लिम्बूलाई प्रहरी चौकी काबेलीको प्रहरी टोलीले पक्राउ गरेको हो । पाँचथरका प्रहरी नायब उपरीक्षक सिद्धराज न्यौपानेका अनुसार पाँचथर र ताप्लेजुङको सिमानामा पर्ने हपुखोलादेखि ताप्लेजुङतर्फ जाँदै गरेका लिम्बूलाई खपेटासहित पक्राउ गरिएको हो। पक्राउ परेका लिम्बूलाई आवश्यक कारबाहीका लागि डिभिजन वन कार्यालय पाँचथरमा प्रहरीले बुझाएको छ।
जात्रा अवगत गराउन नारायणगढमा 'हो पाँचो हो',"चितवन : नारायणगढमा परम्परागत शैली 'हो पाँचो हो' गरिएको छ। नेवारी बाजा सहित निस्केको टोलीले यसवर्ष पनि विगतका वर्षमाजस्तै झाँक्रीसहित बजार परिक्रमा गरिएको छ। जात्रा निकल्ने दिनको बिहान 'हो पाँचो हो' निकालिएको हो। त्यसमा आज जात्रा हुँदैछ भन्ने पूर्व जानकारी गराइन्छ।नयाँ पुस्ताले जात्रा सिक्दै छन्,' कला मन्दिरका उपाध्यक्ष उद्धव जोशीले भने, 'परम्परा जोगाउँदै पुस्ता हस्तान्तरण हाम्रो अभियान हो।' बिहान 'हो पाचो हो' गरेर साँझ धुमधामका साथ बाजागाजासहित रोपाइँ जात्रा मनाउने कार्यक्रम छ।परम्परा जोगाउनका लागि कला मन्दिरले रोपाइँ जात्रालाई करिब दुई दशकदेखि निरन्तरता दिँदै आएको कला मन्दिरका उपाध्यक्ष जोशीले बताए । 'हिलोमैलो हुने सबै काम सकिएपछि खुसीयाली मनाउनका लागि यो पर्व मनाउने गरिन्छ,' उनले भने, 'त्यही पौराणिक चलनलाई हामीले अंगाल्दै आइरहेका छौँ।हरेक वर्ष नारायणी कला मन्दिरको प्रतिनिधित्वमा विभिन्न संघसंस्थाको सहयोगबाट रोपाइँ जात्रा मनाउँदै आएको छ।"
बालिका बलात्कार आरोपमा वडासचिवसहित दुईविरुद्ध मुद्दा,ओखलढुंगा : प्रहरीले बालिका बलात्कार आरोपमा एक सरकारी कर्मचारीसहित दुईजनाविरुद्ध जबरजस्ती करणी मुद्दा दर्ता गरेको छ । सात वर्षीया बालिका बलात्कार गरेको अभियोगमा मोलुङ गाउँपालिका६ श्रीचौरका १८ वर्षीय कुमार तामाङविरुद्ध जबरजस्ती करणी मुद्दा दर्ता भएको हो। नाताले भाञ्जी पर्ने ती बालिकालाई घरैमा गएर मंगलबार बलात्कार गरेपछि अभिभावकको उजुरीका आधारमा घरैबाट पक्राउ गरेर मुद्दा चलाइएको प्रहरी निरीक्षक राजीव श्रेष्ठले बताए। त्यस्तै सुनकोसी गाउँपालिका ७ का वडा सचिव समेत रहेका ४५ वर्षीय चेतबहादुर कट्वालविरुद्ध जबरजस्ती करणी उद्योगमा मुद्दा दर्ता भएको छ। भदौ १ गते २३ वर्षीय महिलालाई बलात्कार प्रयास गरेको उजुरीका आधारमा मुद्दा दर्ता गरेर अनुसन्धान थालिएको प्रहरी निरीक्षक श्रेष्ठले जानकारी दिए। पीडितको जाहेरीपछि आरोपित फरार रहेकाले खोजी भइरहेको प्रहरीको भनाइ छ।
हप्ता उठाउने २ जना प्रहरीविरुद्ध मुद्दा,"काठमाडौं : सवारी साधानसँग पैसा (हप्ता) उठाउने दुई प्रहरीविरुद्ध विशेष अदालतले मुद्दा दायर गरिएको छ। अख्तियार दुरुपयोग अनुुसन्धान आयोगले पाँचखाल प्रहरी चौकी काभ्रेका प्रहरी हवल्दार भक्तबहादुर हायु र प्रहरी जवान ज्ञानबहादुर लामगादेविरुद्ध मुद्दा दायर गरेहको हो। उनीहरुले मेलम्चीदेखि काठमाडौंतर्फ बालुवा लिई आउने क्रममा राजमार्गमा चेक गर्ने बहानामा प्रति सवारी साधान २ हजार रकम उठाउने गरेको थिए। मोटर साइकल गस्तीमा हिँड्ने क्रममा उनीहरुले दुई हजार घुस लिइरहेको अवस्थामा अख्तियारले नियन्त्रणमा लिएको हो। अनुसन्धानको क्रममा सेवाग्राहीलाई ट्रिपर रोक्न लगाई बालुवाबाट पानी चुहाएकोले पक्राउ गरी कारवाहीका लागि पठाउने भनी पक्राउ नगर्न उनीहरुले घुस लिएको पुष्टि भएको अख्तिायरले जनाएको छ। भ्रष्टाचार निवारण ऐन, जरिवाना र कैदको सजायको मागदावीसहित आरोपपत्र दायर गरिएको छ।"
अरिङ्गालको टोकाइबाट एक महिलाको मृत्यु,टीकाराम खनाल रुकुम : जाजरकोट नलगाड नगरपालिका१ स्थित अरिङ्गालको टोबाइबाट एक महिलाको ज्यान गएको छ । स्थानीय ५५ वर्षीया वेलकुमारी पुन शुक्रबार दिउँसो बारीमा घाँस काट्न गएको समयमा अरिङ्गालको टोकाइबाट घाइते भएकी थिइन् । घाइते भएकी उनलाई उपचारको लागि रुकुम पश्चिमको आठविसकोट नगरपालिकामा रहेको स्वास्थ्य चौकीमा उपचार गराइँदा मृत्यु भएको हो ।
प्रहरी महानिरीक्षक खनालले चितवन पुगेर भेटे रवि लामिछानेलाई,"चितवन : चितवन प्रहरीको हिरासतमा रहेका टेलिभिजन कार्यक्रम प्रस्तोता रवि लामिछानेलाई प्रहरी महानिरीक्षक सर्वेन्द्र खनालले भेट गरेका छन् । चितवनस्थित जिल्ला प्रहरी कार्यालय भ्रमणका क्रममा खनालले लामिछाने र उनीसँगै हिरासतमा रहेका युवराज कँडेललाई भेटेका हुन् । खनाल शुक्रबार चितवनको जिल्ला प्रहरी कार्यालय निरीक्षणको क्रममा थिए । कार्यालय निरीक्षणको समयमा उनले लामिछानेलाई भेट गरेको चितवन प्रहरीले जनाएको छ । लामिछानेका पूर्वसहकर्मी शालिकराम पुडासैनी चितवनकै होटल कंगारुमा गत साउन २० गते झुन्डिएको अवस्थामा मृत भेटिएका थिए । पुडासैनीले रवि लामिछाने, युवराज कँडेल र अस्मिता कार्कीले आफूलाई आत्महत्या गर्न बाध्य पारेको भन्दै खिचेको भिडियो सार्वजनिक भएपछि रविलगायत तीनजनालाई प्रहरीले पक्राउ गरेको छ ।"
अचेत भेटिएका व्यक्तिको मृत्यु,विराटनगर : मोरङको बेलबारी नगरपालिका२ लालभित्तीमा अचेत अवस्थामा फेला परेका एक व्यक्तिको शुक्रबार उपचारका क्रममा मृत्यु भएको छ । ३१ वर्षीय दिपेश लिम्बूको विराटनगरस्थित नोबेल शिक्षण अस्पतालमा उपचारका क्रममा मृत्यु भएको मोरङ प्रहरीका प्रवक्ता डीएसपी राजकुमार खिँउजुले बताए । शुक्रबार बिहान १० बजे उनी अचेत अवस्थामा बाटोमा भेटिएका थिए । स्थानीय बासिन्दाको सहयोगमा प्रहरीले उद्धार गरेर उनलाई उपचारका लागि विराटनगर पठाएको थियो । लिम्बूको मृत्युको कारण खुलिनसकेको र घटनाका बारेमा अनुसन्धान भइरहेको डीएसपी खिँउजुले बताए ।
पत्नी हत्या अभियोगमा पक्राउ परेका परियार नै घिमिरेका हत्यारा !,"गोरखा : मनकामना बहिरा माविका आया श्यामहरि घिमिरेको हत्या आफूले गरेको गोरखा नगरपालिका ९ का याकुब परियारले स्वीकार गरेका छन्। आफ्नै श्रीमती पूजा परियारको हत्या अभियोगमा प्रहरी हिरासतमा रहेका परियारले घिमिरेको पनि हत्या आफैले गरेको स्वीकार गरेको मृतकका आफन्त सुवास घिमिरेले जानकारी दिए। साउन २७ गते राति झाँक्रीको घरबाट झारफुक गरेर फर्किरहेका बेला सडकमा एक्लै देखेपछि आक्रमण गरी घाँटी थिचेर हत्या गरेको र घिसार्दै जंगलमा फालेको परियारले स्वीकार गरेको मनकामना बहिरा माविका व्यवस्थापन समितिका अध्यक्ष खडानन्द रेग्मीले जानकारी दिए। प्रहरी कार्यालयमा बिहीबार साँझ विद्यालय प्रशासन, व्यवस्थापन समिति र मृतकका आफन्तसामु परियारले हत्या गरेको स्वीकारेको रेग्मीले बताए। राति झाँक्रीको घरबाट फुकफाक गरेर फर्कदै गर्दा बत्ती बालेर रोडरोडै आइरहेको मान्छे देखेपछि आक्रमण गरेर मुण्टो बटारेर घिसार्दै जंगलमा फालेको भनेर याकुबले हामी सबैको सामु स्वीकार गयो, विद्यालय व्यवस्थापन समिति अध्यक्ष रेग्मीले भने। प्रहरीले भने सम्भावित हत्यारा पहिचान भएको भन्दै पत्रकार सम्मेलन गरेर आरोपीलाई सार्वजनिक गर्ने जनाएको छ। आरोपीको प्रारम्भिक बयान भएको छ, हामी औपचारिकरुपमा पत्रकार सम्मेलन गरेर सार्वजनिक गर्नेछौं, जिल्ला प्रहरी प्रमुख एसपी ओम अधिकारीले भने। आफ्नै श्रीमती १९ वर्षीय पूजा परियारको हत्या आरोपमा २१ वर्षीय याकुव परियार भदौ १ गते पक्राउ परेका थिए। मानसिक अवस्था ठीक नभएका उनी विगत ६ दिनदेखि प्रहरी नियन्त्रणमै छन्। मृतक घिमिरेका आफन्त तथा स्थानीले हत्यारा पत्ता लगाउन दवाव दिँदै ११ दिनदेखि ै विद्यालयमा ताला लगाएर आन्दोलन गरिरहेका छन् ।"
आजको मौसम : चट्याङ्गसहित भारी वर्षा हुने,"काठमाडौं : देशका केही स्थानमा हल्का वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको शुक्रबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थान आसपासमा रहेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। शुक्रबार दिउँसो देशभरी सामान्य बदली रहि केहि स्थानहरुमा मध्यम वर्षा हुनेछ। देशको मध्य तथा पश्चिमी पहाडी भूभागका एक दुइ स्थानमा भारी वर्षाको सम्भावना रहेको विभागले जनाएको छ। देशको पुर्वी, मध्य तथा पश्चिमी भुभागमा सामान्य बदली भई पूर्वी,पश्चिम र मध्यका केही स्थानहरुमा मेघ गर्जन र चट्टयांगसहितमध्यम वर्षा हुनेछ । राति देशका धेरैजसो स्थानहरुमा सामान्यतया बदली रही मध्य तथा पुर्व र पश्चिमका थोरै स्थानहरुमा मेघ गर्जन र चट्टयाङसहित मध्यम वर्षाको सम्भावना छ। मध्य तथा पुर्वी भुभागका एक दुइ स्थानमा भारी वर्षाको सम्भावना रहेको छ"
पोखरीमा डुबेर एकको मृत्यु,सिन्धुली : सिन्धुलीको दुधौली नगरपालिका ९ आपडाँडामा पोखरी डुबेर एक जनाको मृत्यु भएको छ। बिहीबार साँझ डुबेर स्थानीय ५३ वर्षिय ढकबहादुर खत्रीको मृत्यु भएको सिन्धुलीका प्रहरी प्रमुख चक्रबहादुर सिंहले जानकारी दिए। उनका अनुसारदुधौली ९ आपडाँडामा रहेको धारापानी सामुदायिक वन क्षेत्रमा रहेको पोखरीमा डुबेर खत्रीको मृत्यु भएको हो। बिहीबार बिहान घरबाट हिडेका खत्री बेलुकासम्म घर नआएपछि घरका सदस्यले खोजी गरेका थिए। नुहाउने क्रममा डुबेर मृत्यु भएको हुन सक्ने प्रारम्भिक अनुमान गरेपनि थप अनुसन्धान हुन बाँकी रहेको प्रहरीले जनाएको छ। शव पोष्टमार्टमका लागि कटारी अस्पतालमा राखिएको छ।
"ट्रक र एम्बुलेन्स ठोक्किँदा १ को मृत्यु, ६ घाइते","विराटनगर : मोरङको सुन्दरहरैचा नगरपालिका ७ स्थित पूर्व पश्चिम राजमार्गमा बिहीबार राति ट्रक र एम्बुलेन्स ठोक्किँदा १ जनाको मृत्यु भएको छ । ६ जना घाइते भएका छन्। राति करिब १ बजेतिर पूर्वबाट पश्चिमतर्फ जाँदै गरेको मे १ च २००३ नम्बरको एम्बुलेन्स र बिपरीत दिशाबाट आउँदै गरेको ना ५ ख १९२५ नम्बरको ट्रक ठोक्किएका थिए। दुर्घटनामा एम्बुलेन्स चालक इलाम नगरपालिका २ का २१ वर्षीय रमेश निरौलाको घटनास्थलमा नै मृत्यु भएको १ नम्बर प्रदेश प्रहरी कार्यालय, बिराटनगरका सूचना समन्वय अधिकारी प्रहरी बरिष्ठ उपरीक्षक किशोरकुमार दाहालले बताए। दुर्घटनामा एम्बुलेन्समा सवार ५ जना र ट्रकका सहचालक घाइते भएका छन्।घाइते सबैको वीपी कोइराला स्वास्थ्य विज्ञान प्रतिष्ठान धरानमा उपचार भइरहेको इलाका प्रहरी कार्यालय बेलवारीले जनाएको छ। ट्रकका चालक भने फरार रहेका छन्।दुर्घटनामा परेका दुवै सवारी साधन इलाका प्रहरी कार्यालय बेलवारीको नियन्त्रणमा रहेको उक्त कार्यालयले जनाएको छ।"
"सुदूरपश्चिममा गौरापर्व : राष्ट्रपति, प्रधानमन्त्रीलगायत नेताहरुले दिए शुभकामना","काठमाडौं : गौरा पर्वको अवसरमा राष्ट्रपति विद्यादेवी भण्डारी, उपराष्ट्रपति नन्दबहादुर पुन र प्रधानमन्त्री केपी शर्मा ओली, शेरबहादुर देउवालगायत सुदूरपश्चिम प्रदेशका नेताहरुले शुभकामना दिएका छन्। शुभकामनामा उनीहरुले गौरा पर्वले धार्मिक सहिष्णुता र सद्भावलाई अझ बलियो बनाउने विश्वास व्यक्त गरेका छन्। राष्ट्रपति भण्डारीले नेपाली मौलिक संस्कृतिको संरक्षणमा थप योगदान पर्याउँदै आएको गौरा पर्वको आफ्नै ऐतिहासिक एवम् पौराणिक महत्व रहेको भन्दै बताएकी छिन्। उनले शुभकामना सन्देशमा भनेकी छिन्, 'विशिष्ट सांस्कृतिक महत्व बोकेको गौरा पर्वको शुभ अवसरमा स्वदेश तथा विदेशमा रहनुहुने सम्पूर्ण नेपाली दाजुभाइ तथा दिदीबहिनीहरूमा सुख, शान्ति र समृद्धिको हार्दिक शुभकामना व्यक्त गर्दछु।' यस्तै उनले यस्ता लोक परम्परा एवम् सांस्कृतिक पर्वहरूले विविधतामा एकता, सामाजिक र सांस्कृतिक ऐक्यबद्धता, सहिष्णुता र आपसी सद्भाव अभिवृद्धि गरी राष्ट्रिय एकता सुदृढ पार्न सहयोग पुर्याउँदै आएको सन्देशमा बताएकी छिन्। उनको सन्देशमा भनिएको छ, 'विशिष्ट सांस्कृतिक महत्व बोकेको गौरापर्वले नेपाली मौलिक संस्कृतिको संरक्षणमा थप योगदान गर्दै सबैमा उत्साह एवं उमंग जागृत गर्न सहयोग पुर्याउने विश्वास लिएको छु।' उपराट्रपति नन्दबहादुर पुनले गौरा पर्वले धार्मिक सहिष्णुता र सद्भावलाई अझ बलियो बनाउने विश्वास व्यक्त गरेका छन्। सुदूरपश्चिम प्रदेशलगायत अन्य क्षेत्रमा मनाइने गौरा पर्वको अवसरमा शुभकामना दिँदै उनले गौरा पर्व, देउडा संस्कृति सुदूरपश्चिम प्रदेशको मात्रै नभई नेपाल राष्ट्रकै पहिचान भएको बताएका छन्। 'सुन्दर सुदूरपश्चिम प्रदेशलाई गौरा पर्व र सो अवसरमा नाचिने देउडामा गाइने पौराणिक कथा, देवीदेवताका गाथा र धार्मिक ग्रन्थ, देउडाका माध्यमबाट महिलाले पोख्ने सुखदुःख र सामाजिक विकृतिविरुद्ध गरिने व्यङ्ग्यजस्ता संस्कार, संस्कृतिले झनै सुन्दर बनाएको छ,' उपराष्ट्रपतिले सन्देशमा भनेका छन्। गहुँ, केराउ, गहत, मास र गुरौसको समिश्रणबाट बन्ने बिरुडा खाएर मनाइने गौरा पर्वले धार्मिक आस्था, आपसी सद्भाव बढाउनुका साथै सुख शान्ति प्राप्त हुने, इष्ट र कुलदेवता खुशी हुनेजस्ता जनविश्वास रहिआएको उनले स्मरण गरे। यस्तै प्रधानमन्त्री केपी शर्मा ओलीले गौरा पर्वको अवसरमा शुभकामना सन्देश दिएका छन्।उनले शुभकामना सन्देशमा लेखेका छन्,' सुदूर पश्चिममा मनाइने गौरा पर्वका अवसरमा समस्त दिदीबहिनी तथा दाजुभाईहरुमा सुस्वास्थ्य, दीर्घायु तथा उत्तरोत्तर प्रगतिको हार्दिक शुभकामना व्यक्त गर्दछु।' साथै प्रधानमन्त्रीले कर्मयोगका प्रवर्तक श्रीकृष्णको आज जन्मदिन, श्रीकृष्ण जन्माष्टमीको अवसरमा हार्दिक मंगलमय शुभकामना व्यक्त गर्दछु भन्दै शुभकामना सन्देशमा लेखेका छन्। पूर्व प्रधानमन्त्री तथा नेपाली कांग्रेसका वरिष्ठ नेता शेरबहादुर देउवाले गौराको शुभकामना दिएका छन्।'विशिष्ट ऐतिहासिक महत्व बोकेको गौरा पर्वको अवसरमा सम्पूर्ण नेपाली दाजुभाइ तथा दिदी बहिनीमा हार्दिक शुभ कामना' भन्दै उनले शुभकामना सन्देशमा भनेका छन्।"
कृष्ण मन्दिरमा भक्तजनको भीड,"ललितपुर : बिहानैदेखि देशभरका कृष्ण मन्दिरमा भक्तजनको भीड लागेको छ। 'श्रीकृष्णजन्माष्टमी' का अवसरमा शुक्रबार देशभरि भगवान् श्रीकृष्णको पूजाआराधना गरी श्रद्धाभक्तिपूर्वक मनाउन लागिएको हो। ज्ञानयोग, कर्मयोग र भक्तियोगका प्रणेता भगवान् श्रीकृष्णको जन्म द्वापरयुगमा भाद्रकृष्ण अष्टमी अर्थात् आजैको मध्यरातमा भएकाले यस दिनलाई 'श्रीकृष्णजन्माष्टमी' र रातलाई 'मोहरात्रि' भन्ने गरिएको छ। यस अवसरमा पाटनको मंगलबजारस्थित प्रसिद्ध कृष्णमन्दिरमा भक्तजनको भीड लागेको छ। शुक्रबार राति १ बजेदेखि भगवान् श्रीकष्णको पूजा आराधना गर्न आउने श्रद्धालु भक्तजनको भीड लागेको हो। राति १ बजे पाटनमा भगवान् श्रीकृष्णको नित्य पूजा समाप्त भएपछि भक्तजनलाई दर्शन गर्न दिएको मंगल टोल सुधार सङ्घका सचिव रविदर्शन धारीले बताए।धारीले भने, 'कृष्ण मन्दिरमा सहजतापूर्वक भक्तजनले दर्शन गर्न पाऊन् भनी राम्रो व्यवस्था मिलाएका छौँ।' मन्दिर दर्शन गर्न आउने भक्तजनको व्यवस्थापनका लागि मंगल टोल सुधार संघले करीब ६०० सदस्य, ज्यापू समाजले पिउनेपानी र विभिन्न संघसंस्थाले स्वयंसेवक खटाएका छन्। यसैगरी नेपाल प्रहरी, स्थानीय बासिन्दा, ट्राफिक प्रहरी, नेपाल स्काउट, रेडक्रस तथा स्थानीय क्लबले भक्तजनलाई दर्शनमा सहज बनाउने काम गरिरहेका छन्। सो मन्दिर विसं १६९३ मा राजा सिद्धिनरसिंह मल्लले बनाएका हुन्। ढुङगाबाट बनेको २१ गजूरको सो मन्दिरमा रामायणका पूरा कथा अङ्कित रहेको बताइन्छ। उपत्यकाको पूर्वी भेगस्थित गोठाटारको नवनतधाम र उत्तरी भेगस्थित बूढानीलकण्ठमा रहेको श्रीकृष्ण भावनामृत संघको कृष्ण मन्दिरमा पनि बिहानैदेखि भक्तजनको भीड लागेको छ। देशभरिका कृष्णमन्दिरमा भगवान् श्रीकृष्णको पूजाआराधना, प्रवचन, भजनकीर्तन गर्नाका साथै श्रद्धालु भक्तजन 'व्रत' बसी श्रीकृष्णको पूजा लगाउने र रातभर जाग्राम बसेर बिताउँछन् । अन्याय, अत्याचार र राक्षसी प्रवृत्तिबाट सम्पूर्ण मानवको रक्षा गर्न भगवान् विष्णुको आठौँ अवतार एवम् वसुदेव र देवकीको आठौं गर्भका रुपमा जन्मिएका श्रीकृष्णले आजीवन सत्यको पक्षमा रही सत्कर्मका लागि मानव समुदायलाई प्रेरित गरेका थिए । कुरुक्षेत्रमा कौरवसँगको लडाइँमा संलग्न पाण्डवमध्येका अर्जुनलाई उपदेश दिने क्रममा स्वयम् उनका मुखारविन्दबाट व्यक्त 'श्रीमद्भगवद्गीता' हिन्दुहरूको पवित्र ग्रन्थ मानिन्छ। यो ग्रन्थ विश्वका धेरै भाषामा अनुवाद भइसकेको छ। रासस"
स्याउ बिक्री नभएपछि मदिरा बनाउन थाले किसान,"टिकाराम खनाल रुकुम : रुकुम (पूर्व)को पुथा उत्तरगंगाका प्रयाः सबै गाउँमा स्याउ राम्रो फल्ने गरेको छ। वर्षेनी यहाँ स्याउ उत्पादन हुने गरेपनि बजारमा भने अझैंसम्म पुग्न सकेको छैन। भौगोलिक विकटताका कारण यहाँ सडक सञ्जाल नहुँदा गाउँमा उत्पादन भएको स्याउ त्यत्तिकै खेर जाने गरेको स्याउ उत्पादन गर्दै आएका किसानको भनाइ छ। विशेषगरी गाउँपालिकाको पेल्मा, हुकाम, मैको, रम्मा, अर्चललगायतका ठाउँमा उत्पादन भएको स्याउ कुहिएर खेर जाने गरेको गाउँपालिका अध्यक्ष ओमप्रकाश घर्तीले बताए। स्याउ उत्पादन हुने ठाउँसम्म सडक सञ्जाल नभएका कारण किसान उत्पादन गरेको स्याउ कुहिएर जाने गरेको उनको भनाइ छ। यी ठाउँबाट सडक भएको ठाउँमा पुग्न दुई दिन लाग्ने गर्दछ। 'त्यहाँ स्याउ खेती गरेकाहरुको बारीमा अहिले लटरम्म स्याउ फलेको छ, तर बजार पाउन सकेको छैन्,' मैकोटका स्याउ किसान अमरजित पुनले भने,' ढुवानी समस्याका कारण स्याउ बिक्री नभएको हो, अहिले मात्रै नभइ वर्षेनी यहाँको स्याउले बजार पाउन सकेको छैन।' आफूहरुले बोकेर वा खच्चडमाबाट बजार ल्याउदा महंगो पर्ने भएर बिक्री नहुने समस्याले किसानले उत्पादन गरेको स्याउ मदिरा उत्पादन गर्ने गरेको पुनले बताए। आफूहरुले गाउँमा उत्पादन गरेको स्याउ बिक्री नहुँदा यहाँका किसान चिन्तित हुने गर्दछन्। 'हामीले समाचारबाट सुन्ने गर्छौं स्याउ उत्पादन गरेर लाखौं आम्दानी भयो भनेर तर हाम्रो गाउँमा भने स्याउ राम्रो उत्पादन भएपनि एक पैसा आम्दानी हुन सकेको छैन,' अर्का किसान कुमारो बुढाले भने, 'स्याउ बिक्री नहुने भएपछि त्यत्तिकै खेर फाल्नु भन्दा यहिमा भएपनि प्रयोग गरौं भनेर हामी रक्सी (मदिरा) बनाउन प्रयोग गर्दै आएका छौं।' २०४० सालदेखि आफूहरुले स्याउ खेती गर्दै आएको भएपनि अहिलेसम्म बिक्री नगरेको प्रेश बुढाले बताए। अहिले आफ्नो खेतबारीमा दुई सय ५० भन्दाबढी स्याउका बोट फलेको र यी स्याउलाई सस्तोमा बेच्दा पनि एक लाख बढी आम्दानी हुने उनको भनाइ छ। आफ्नै घरमा आर्थिक आम्दानीको राम्रो स्रोत भएपनि दुर्गम भएका कारण रक्सी बनाउनमा मात्रै प्रयोग गर्नुपर्दा दुःख लाग्ने गरेको किसानको गुनासो छ । आफूहरुले उत्पादन गर्दै आएको स्याउ अर्गानीक समेत भएको किसानको दावी छ। पुथा उत्तरगंगा गाउँपालिकामा मात्रै वर्सेनी करिब २० लाख भन्दा बढीको स्याउ उत्पादन हुने गरेको छ । तर यातायातको अभावले यहाँका किसानले आफूले उत्पादन गरेको स्याउ बजारमा बिक्री गर्न पाएका छैनन् । गाउँभन्दा बाहिर भएका आफन्तलाई पठाइदिने र घरमा आउने पाहुनाको स्वागतमा दिने चलन भएकोले स्याउ व्यावसायबाट आफूहरुले आम्दानी गर्न नसकेको किसाको भनाइ छ । गाउँपालिकाका किसानलाई स्याउ खेतीमा आकर्षण गराउनको लागि स्याउ पकेट क्षेत्रको रुपमा विकास गर्न आवश्यक बजेटका व्यवस्था गरेको गाउँपालिका अध्यक्ष घर्तीले बताए। विशेष गरेर यहाँका तकसेरा, पेल्मा र हुकामका किसानको समस्यालाई समाधान गर्नको लागि स्याउ पकेट क्षेत्र निर्माण गरेर यहाँसम्म सडक सञ्जाल पुर्याउने कामलाई तीव्रता दिइएको उनको भनाई छ । चालु आर्थिक वर्षमा गाउँमा स्याउ उत्पादनमा वृद्धि ल्याउन र किसानले उत्पादन गरेको स्याउलाई बजारीकरण गर्नका लागि २०२० लाखका दरले बजेटको व्यवस्थापन गरेको अध्यक्ष घर्तीले जानकारी दिए। यहाँका किसानको मुख्य आयस्रोत बन्न सक्ने स्याउलाई बजारीकरण गर्नको लागि प्रदेश र संघीय सरकारसँग सहकार्य गरेर आवश्यक थप काम पनि गर्ने योजनामा रहेको उनले बताए।"
रेबिजले पशुपतिको साँढे मर्यो,"ललितपुर : पशुपतिनाथ क्षेत्रमा रेबिज लागेर एउटा साँढे मरेको छ। प्रदेश सरकारअन्तर्गतको भेटेनरी अस्पताल तथा पशु सेवा विज्ञ केन्द्रका अनुसार रेबिजका कारण बिहीबार साँढे मरेको हो। मठमन्दिर गाईबाछा बचाउ समाज विकासले पशुपति परिसरमा सञ्चालन गरेको सेल्टरमा राखिएको साँढेले बुधबार अनौठो व्यवहार देखाए पछि रेबिजको शंका गरिएको केन्द्र प्रमुख डानारायण श्रेष्ठले जानकारी दिए। म त्यहाँ पुग्दा साँढे पागल झै हान्दै दौडिरहेको थियो श्रेष्ठले भने तुरुन्त नियन्त्रणमा लिएर केन्द्रीय पशुपंक्षी रोग प्रयोगशाला त्रिपुरेश्वर पठायौं। प्रयोगशालले रेबिजकै कारण साँढे मरेको रिपोर्ट दिएको छ। बाँदरले टोकेर साँढेलाई रेबिज लागेको हुन सक्छ, उनले भने। ०७५ मा सातदोबाटो, ठेचो र बुढानिलकण्ठमा तीनवटा गाई रेबिज लागेर मरेका थिए। यो वर्ष पनि साउन २१ गते नयाँपाटी काठमाडौं एउटा गाई मरिसकेको र अन्य पाँचको रेबिज परीक्षण गरिएको थियो। उपत्यकामा २५ हजार कुकुर सरकारले २०३० सम्ममा (जिरो वाइट) कुकुरको टोकाईलाई शुन्य बनाउने लक्ष्य लिएको छ। तर कुकुर नियन्त्रणको विषय चुनौति बनेको छ। भेटेनरी अस्पताल तथा पशु सेवा विज्ञ केन्द्र ललितपुरको जानकारी अनुसार उपत्यकामा कम्तिमा २५ हजार कुकुर छन्। ललितपुरमा मात्रै सात हजार कुकुर छन्। सक्रियरुपमा नियन्त्रण अभियानमा लागेपनि यसको प्रभाव देखिन कम्तिमा दशवर्ष लाग्ने श्रेष्ठको भनाइ छ। यसका लागि सरकारले सामूहिक बन्ध्याकरको काम गरिरहेको छ। टोल टोलमा पुगेर रेबिज विरुद्धको सुई (एन्टिरेबिज भ्याक्सिन) लगाउन थालिएको छ। काठमाडौं महानगरपालिकाले मनोमित्र नामक गैंह्रसरकारी संस्थासँग मिलेर भ्याक्सिनेसनको काम गरिरहेको छ। ललितपुर महानगरपालिकाले स्नेहाज केयरसँगको सहकार्यमा काम गरिरहेको छ। मध्यपुर ठिमी, गोकर्णेश्वर, शंखरापुर, बुढानिलकण्ठलगायतका नगरपालिकाले पनि बन्ध्याकरणको काम अगाडि बढाएको छ।"
"मोटरसाइकल र स्कुटर ठोक्किए : एकको मृत्यु, एक घाइते",भक्तपुर : भक्तपुर काठमाडौं ६ लेन सडकको मध्यपुर थिमि नगरपालिका ४ चारदोबाटो खण्डमा मोटरसाइकल र स्कुटर एकापसमा ठोकिँदा शुक्रबार एकको मृत्यु भएको छ। महानगरीय प्रहरी परिसर भक्तपुरका अनुसार नयाँ ठिमीबाट काठमाडौं जाँदै गरेको बा ७३ प ९७२१ नम्बरको मोटरसाइकल र नेपाल कोरिया मैत्री अस्पतालबाट ६ लेन सडक क्रस गरी बालकोटतर्फ जाँदै गरेको बा ६७ प ६७५४ नम्बरको स्कुटी ठोक्किएका थिए। ठक्करबाट घाइते मोटरसाइकल चालक मध्यपुर थिमि नपा ५ कमेरेटार बस्ने २२ वर्षीय राजेश गोजाको उपचारको क्रममा मृत्यु भएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनका अनुसार स्कुटरका चालक भक्तपुर नपा ५ टौमढी बस्ने ३१ वर्षीय प्रवीण लोहला घाइते भएका छन्। दुर्घटनालगत्तै घाइते दुवैलाई तत्काल उपचारको लागि गट्ठाघरस्थित मध्यपुर अस्पतालमा लगिएको उनले बताए। घाइते लोहलाको थप उपचार मध्यपुर अस्पतालमै भइरहेको उनले बताए । भक्तपुर प्रहरीका अनुसार दुवै सवारीसाधन महानगरीय प्रहरी वृत्त ठिमीको नियन्त्रणमा रहेको छ।घटनाबारे थप अनुसन्धान भइरहेको प्रहरीले जनाएको छ।
"नेपाल प्रहरीमा करिब ४ हजारका लागि जागिर खुल्यो, कुनमा कति ?","काठमाडौं : नेपाल प्रहरीले विभिन्न पदका लागि ३ हजार ८ सय ३१ जनाको दरखास्त माग गरेको छ। प्रहरीले ६ भदौमा सूचना प्रकाशित गरी दरखास्त आवेदन माग गरेको हो। नयाँ भर्नामध्ये प्रहरी जवानमा ३ हजार ५ सय ९६ जना र प्रहरी कार्यालय सहयोगी तथा खेलाडीतर्फ २ सय ३५ जनाका लागि दरखास्त आव्हान गरिएको छ। कुल दरबन्दीमध्ये प्रहरी जवान (जनपद) तर्फ ३५९६, प्रहरी कार्यालय सहयोगी (भान्छे) १८०, प्रहरी कार्यालय सहयोगी (हजाम) १०, प्रहरी कार्यालय सहयोगी (कुचिकार ) २०, प्रहरी कार्यालय सहयोगी (खेलाडी) २५ सिट रहेको छ। दरखास्त फारम ९ भाद्रदेखि १३ असोजसम्म भर्न सकिने नेपाल प्रहरीले जनाएको छ। भर्ना सम्बन्धी विस्तृत विवरण सहितको सूचना नेपाल प्रहरीको वेबसाइट  मा समेत राखिएको छ। हेर्नुहोस् विज्ञापन"

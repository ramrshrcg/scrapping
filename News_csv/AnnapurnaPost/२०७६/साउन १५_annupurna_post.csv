शीर्षक,विवरण
संसद् अवरोध हटाऊ,"सर्लाही घटनालाई लिएर केही दिनदेखि संसद् अवरुद्ध छ। विपक्षीले नाराबाजी गर्ने र सरकारले नटेर्ने प्रवृत्तिका कारण संसद् बैठक बस्दै स्थगित हुँदै गरेको छ। विगतमा सडक र चिया पसलमा हुने आरोपप्रत्यारोप गर्दै जनप्रतिनिधि आआफ्नो बाटो लाग्छन्। पश्चिमको दार्चुलादेखि पूर्वको ओलाङचुङगोलाका जनताले आफ्ना समस्या सीधै सिंहदरबारसम्म पुर्याउन सक्दैनन्। त्यसका लागि जनताले मत दिएर जनप्रतिनिधिलाई जिताएर संसद्मा पठाएका हुन्छन्। तिनै प्रतिनिधिले जनताका पीरमर्का र समस्या संसद्मा राख्छन् र सरकारलाई जनताप्रति उत्तरदायी बनाउन भूमिका खेल्छन् भन्ने विश्वास गरिन्छ, लोकतन्त्रमा। तर जनताका अपेक्षा र चाहनाभन्दा राजनीतिक स्वार्थका कारण हाम्रो संसद् पटकपटक बन्धक बन्ने गरेको छ। राजनीतिक वा सामाजिक समस्यामा केन्द्रित भएर बहस र छलफल गर्नेभन्दा पनि संसद् बैठक स्थगित गरेर होटेल र नेताका निवासमा सहमति खोज्ने चलन छ। जसलाई लोकतान्त्रिक चरित्र र शैली भन्न सुहाउँदैन। लोकतन्त्रमा एक मिनेट पनि संसद् अवरोध हुनु भनेको जनताको मुख थुन्नु हो। जनताका हरेक समस्यामा छलफल गरी समाधान खोज्ने थलो हो संसद्। राजनीतिक दाउपेच र स्वार्थमा संसद् अल्झाइरहने हो भने संसद्को गरिमा रहन सक्दैन। २०५७०५८ सालताका तत्कालीन एमालेले ५७ दिन लगातार संसद् अवरोध गरेको थियो। त्यतिबेला संसद् अवरोध गर्नु गलत थियो भन्ने बुद्धत्व झन्डै १८ वर्षपछि तत्कालीन एमालेका नेतामा प्राप्त भएको छ। अहिले आएर नेकपाका नेता कुनै पनि दलले संसद् अवरोध गर्नु राम्रो होइन भन्ने तर्क गर्न थालेका छन्। त्यतिबेला एमालेले संसद् अवरोध गर्नु गलत थियो भन्ने कांग्रेस यतिबेला संसद् अवरोधमा उत्रेको छ। सरकार उत्तरदायी नबनेको भन्दै कांग्रेसले संसद् अवरोध गरिराख्ने हो भने विगतमा एमालेको अवरोध गलत थियो भन्ने तर्क गर्ने हैसियत कांग्रेसले गुमाउनेछ। संसद् भनेकै विपक्षीको हो भन्ने मान्यता राखिन्छ। तर संसदको मुख थुनेर विपक्षीले आफ्ना माग सम्बोधन गराउन खोज्नु गलत संस्कार हो। अहिले कुन दलको सरकार छ भन्ने होइन, कुन पद्धति र संस्कारको विकास हुँदैछ भन्ने हो। जनताका पीरमर्कामाथि छलफल चलाई संसद् क्रियाशील गराउने, संसदको विश्वास आर्जन गर्ने र सरकारलाई समस्या समाधानका लागि वाध्य पार्ने काम विपक्षीले गर्नुपर्छ। त्यसैकारण संसद्मा विवाद नभई बहस हुन्छ भन्ने मान्यता राखिन्छ। सडक र सदन र फरक हुन् भन्ने मान्यता दलहरूले स्थापित गर्नुपर्छ। सडकमा नाराबाजी, अवरोध, आरोपप्रत्यारोप र भाषणबाजी हुन्छ। सडकमा गरिने भाषण सम्बन्धित दल वा सरोकारवालाका लागि मात्र हुन्छ। तर, संसद्मा हुने बहस र सरकारले दिने जवाफ सिंगो जनताका लागि हुन्छ। जनताप्रतिको उत्तरदायित्वलाई सरकार र सांसदले बुझ्नुपर्छ। विगतमा संसद्प्रति उत्तरदायीका नाममा अनावश्यक झन्झट बेहोर्न नपरोस् भनेर प्रधानमन्त्रीलाई संसद् विघटनको सुविधा दिएको थियो, २०४७ को संविधानले। तर उक्त सुविधाको दुरुपयोगले सरकार गिराउने र नयाँ बनाउने खेलसँगै राजनीतिक अस्थिरताले प्र श्रय पायो। विगतको तीतो यथार्थका कारण नयाँ संविधानले संसद् विघटनको अधिकार प्रधानमन्त्रीलाई दिएन। जनप्रतिनिधिले उठाएका माग र विषयलाई सम्बोधन गरेर अघि बढ्नुको विकल्प सरकारसँग छैन। प्रत्येक सांसदले उठाउने विषय जनताको हो र जनताका समस्या कसरी समाधान गर्ने भन्नेमा सरकार जिम्मेवार बन्नैपर्छ। संसद्को क्रियाशीलता, सिर्जनाशीलताका लागि सभामुखको भूमिका महत्वपूर्ण हुन्छ। दलहरू आआफ्नो अडानमा बसेका बेला संवाद गराउने, सहमतिको बिन्दु खोज्ने र संसद् क्रियाशील बनाउन सभामुखको महत्वपूर्ण भूमिका हुन्छ। विपक्षीले उठाएका मागप्रति सरकारलाई जिम्मेवार बनाउने र विपक्षीलाई पनि संसद् सञ्चालनको धारमा ल्याउन आवश्यक छलफल गराउने र निकासको बिन्दु खोज्ने दायित्व सभामुखको हो। आफूनिकट दल रिसाउला भन्दै राजनीतिक भविष्यको जोडघटाउबाट सभामुख माथि उठ्नैपर्छ। दलीय प्रतिस्पर्धाबाट चुनिए पनि सभाको नेता बन्नेबित्तिकै दलीय संलग्नता त्याग्नुपर्छ भन्ने मान्यता योसँगै जोडिएर आउँछ।"
सिन्धुलीमा ७ हजारबढी भूकम्प पीडितलाई लाभग्राहीको सूचिबाट हटाइने,"सिन्धुली : भूकम्प प्रतिरोधात्मक निजी आवास निर्माणका लागि लाभग्राहीको सूचिमा परेपनि लामो समयसम्म सम्झौता गर्नै नआउने र सम्झौता गरेपनि भुक्तानी लिन नआएका सिन्धुलीका ७ हजारबढी भूकम्प पीडित लाभग्राहीको सूचिबाट हट्ने भएका छन्। राष्ट्रिय पुनर्निर्माण प्राधिकरणले असार मसान्तसम्मको समयावधि दिएपनि अटेर गर्ने ७ हजार २९५ जनाको नाम लाभग्राहीको सूचिबाट हटाउने तयारी गरेको हो। जिल्लामा ५२ हजार २ सय ६० जना भूकम्प प्रभावित निजी आवास पुनर्निर्माणको लाभग्राही सूचिमा थिए। यी मध्ये घर पूर्णरुपमा क्षति भई लाभग्राहीको सूचिमा परे पनि हालसम्म सम्झौतानै गर्न नआउने १ हजार १०६ जना, सम्झौता गरेपनि पहिलो किस्ता बुझ्न नआउने १ हजार २९ जना र घर मर्मत अर्थात प्रवलिकरणमा परेका ५ हजार १६० जना लाभग्राहीको भुक्तानी रोकेर सूचिबाटै हटाउने तयारी भएको हो। प्राधिकरणले गत असारको २१ गतेभित्र सम्झौता गरिसक्न र असार मसान्त भित्र पहिलो किस्ता रकम भुक्तानीका लागि आदेश लिइसक्न भनेपनि उनीहरू सम्पर्कमा नआएपछि हटाउने तयारी गरिएको राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ सिन्धुलीका प्रमुख सूर्यप्रकाश विष्टले जनाए। जिल्लामा प्रवलीकरण (रेट्रोफिटिङ) मा परेका ५ हजार १६० जना हालसम्म सम्झौता गर्न नै आएका छैनन्। प्रबलीकरणमा परेकाहरूले एकमुष्ठ एक लाख रुपैयाँ पाउने व्यवस्था छ। घर पूर्ण क्षति भई ३ लाख रुपैयाँ अनुदान पाउनेहरू पनि सम्झौताका लागि आएनन्, उनीहरूको पनि प्रक्रिया पूरा गरेर लाभग्राहीको सूचिबाट हटाइने छ, विष्टले भने। भूकम्प गएको पाँच वर्ष हुन लाग्दा पनि अनुदान लिन नआएकोमा प्राधिकरण नै अचम्ममा परेको भन्दै विष्टले उनीहरू अनुदान नचाहिएर लिन नआएका हुन् वा अन्य कुनै समस्याका कारण नआएका हुन भन्ने विषयमा बुझेर अन्तिम निर्णय गरिने पनि विष्टले जनाए। पूर्णरुपमा घर क्षति भएकाहरूलाई सरकारले ३ लाख रुपैयाँ निजी आवास निर्माणका लागि र प्रवलीकरणका लागि १ लाख रुपैयाँ दिँदै आएको छ। तर पछिल्लो समय प्रवलीकरणमा पनि ३ लाख रुपैयाँ नै दिने कुरा उठेपछि प्रवलीकरणमा परेका लाभग्राहीहरू ३ लाख पाउने आशामा सम्झौता गर्न नआएका हुन कि भन्ने अनुमान गरिएको छ, उनले भने। असार २१ अगाबै सम्झौता गरेपनि पहिलो किस्ता भुक्तानीका लागि आदेश नलिएकाहरूको भुक्तानी रोकिएको उनको भनाई छ। यस अघि पटक पटक समय दिँदापनि अटेर गर्ने लाभग्राहीहरूलाई अन्तिम पटक समय दिइएको भएपनि पैसा लिन नआउनेहरूका बारेमा राजनीतिक दल, स्थानीय सरकारसँग समन्वय गरी स्थानीय तहको सिफारिसका आधारमा उनीहरूलाई राख्ने या हटाउने भन्ने अन्तिम निर्णय गरिने विष्टको भनाई छ। जिल्लामा कतिपयको घर निर्माण गर्ने घडेरीको समस्या भएको र कतिपयले झन्झटिलो प्रक्रियाका कारण सम्झौता गर्न नपाएको समेत गुनासो गरेका छन्। सुकुम्बासीहरूलाई जग्गा र नागरिकताको समेत समस्या छ। उनीहरूका विषयमा पनि बास्तविक के हो बुझेर निर्णय गरिने जनाइएको छ। उता जिल्लामा हालसम्म ४५ हजार ९ सय ९४ जनाले सम्झौता गरेका छन्। सम्झौता गरेका लाभग्राहीहरू मध्ये असार मसान्तसम्ममा ३५ हजार २ सय १६ जनाले पहिलो र दोस्रो किस्ता बुझेका छन्। तेस्रो किस्ता १६ हजार ६ सय ४६ जनाले बुझेका छन् भने जिल्लामा १२ हजार ५ सय ८२ वटा निजी आवास निर्माण सम्पन्न भएका छन्। जिल्लामा २८ हजार ४३० वटा घर निर्माणाधीन अवस्थामा रहेका छन्। २०७२ सालको भूकम्प पछि त्यसको क्षति मूल्यांकनका लागि जिल्लामा ६८ हजार ७५२ घरको सर्भे गरिएको थियो।"
दुई लाख घुस लिने इन्जिनियरविरुद्ध मुद्दा,काठमाडौं : जलश्रोत तथा सिंचाई विकास डिभिजन भोजपुरका इन्जिनियर मोहनबाबु यादवविरुद्ध मुद्दा दायर भएको छ । अख्तियार दुरुपयोग अनुसन्धान आयोगले १ लाख ८० हजार घुससहित पक्राउ परेको यादवविरुद्ध विशेष अदालतमा मुद्दा दायर गरेको हो । उनले षडानन्द नगरपालिका१३ बोयामा रहेको छाँगे खोला सिंचाई कार्यक्रमको रनिङ विल पास गरिदिने प्रयोजनका लागि सेवाग्राही घुस लिएका थिए । भ्रष्टाचार निवारण ऐन बमोजिम सजायको मागदाबीसहित आरोपपत्र दायर गरिएको छ ।
"एनसेलका २१ टावरमा विप्लवको आगजनी, कहाँ के भयो ? (अपडेटसहित)","काठमाडौं : नेत्रविक्रम चन्द विप्लव नेतृत्वको नेकपाले मोबाइल सेवा प्रदायक एनसेलका २१ टावरमा आगजनी गरेका छन्। बुधबार राति र बिहीबार बिहान भएका घटनामा विभिन्न जिल्लामा एनसेलका २१ टावरमा क्षति पुगेको हो। नेपाल टेलिकमको एउटा टावरमा आगजनी भएको छ। नवलपुर, बेनी, ललितपुर, सिन्धुपाल्चोक, तनहुँ, मोरङ, पोखरा, डोटी, गोरखा र भोजपुरमा एनसेलका टावरमा आगजनी भएको छ। कैलालीमा चारवटा टावरमा आगजनी भएको छ। नेपालगञ्जमा २ वटा टावरमा क्षति पुगेको छ। धादिङका ३ वटा टावरमा आगजनी भएको छ। यस्तै, सल्या र बैतडीमा ११ वटा टावरमा आगजनी भएको छ। अर्घाखाँचीमा नेपाल टेलिकमको एउटा टावरमा क्षति पुगेको छ। विप्लवका एक केन्द्रीय सदस्यले अन्नपूर्णसँग एनसेल टावरमा प्रतिकात्मक कारबाही गरिएको बताए। 'एनसेलमाथि जनताले कारबाही गरेका छन्', उनले भने, 'हामीमाथि प्रतिबन्ध लगाउनुको कारण पनि एनसेलमाथि कारबाही हुनु नै थियो।' उनले करछली, मानव तस्करी, भ्रष्टाचार गर्नेलाई कारबाहीको नीति पार्टीले लिएको बताए। कहाँ के भयो ? नवलपुरमा आगजनी पूर्वी नवलपरासीको कावासोती नगरपालिका १० मगरकोटमा रहेको एनसेल टावरमा गएराति आगजनी भएको छ। राति ११ बजे टावरमा एक समूहले आगजनी गरेको हो। आगजनीबाट जेनेटर पूर्णरुपमा क्षतिग्रस्त भएको जिल्ला प्रहरी कार्यालय नवलपुरका प्रवक्ता नायब उपरीक्षक अर्जुन रानाभाटले बताए। जुटको बोरामा मटितेल राखेर आगजनी गरिएको देखिएको छ। आगजनीबाट टावरको तल्लो भागमा क्षति पुगेको छ। आगजनीपछि तत्कालन पुगेको प्रहरी र स्थानीयवासीले आगो नियन्त्रणमा लिएका थिए। घटनास्थल जिल्ला प्रहरी कार्यालयबाट ३ किलोमिटर दूरीमा छ। आगजनी गर्ने समूहको पहिचान हुन नसके पनि विप्लव समूहका कार्यकर्ताले आगजनी गरेको आशंका प्रहरीको छ। घटनाबारे सोधपुछ गर्न दुई जनालाई प्रहरीले नियन्त्रणमा लिएको छ। घटनामा संलग्न समूहको तीव्ररुपमा खोजी भइरहेको नायब उपरीक्षक रानाभाटले जानकारी दिए। पूर्वी जिल्लामा एनसेलका ३५ वटा टावर रहेको प्रहरीले जनाएको छ। बेनीमा जेनेरेटर जलाइयो बेनी नगरपालिका २ खबरास्थित एनसेलको टावरमा बुधबार राति आगलागी भएको छ। आगलागीबाट ब्याट्री र जेनेरेटरमा क्षति पुगेको छ। घटनास्थलमा पुगेका प्रहरी निरीक्षक रामप्रसाद पाण्डेले आगलागीबाट जेनेरेटर जलेको र ब्याट्रीमा क्षति पुगेको जानकारी दिए। प्राविधिक वा अन्य कारणले आगलागी भएको हो सो विषयमा अनुसन्धान भइरहेको उनले बताए। बेनी बजार नजिकै रहेको खबरा क्षेत्रमा राति साढे १० बजेतिर बिष्फोटको आवाज सुनिएको थियो। घटनास्थलको प्रकृति हेर्दा बिष्फोट भएको जस्तो नदेखिएको प्रहरी निरीक्षक पाण्डेले बताए। नेपालगन्जमा दुई टावरमा आगजनी बिहीबार बिहान बाँकेमा एनसेलका २ टावरमा आगजनी भएको छ। जिल्ला प्रहरी कार्यालय बाँकेका प्रहरी नायब उपरीक्षक प्रकाश सापकोटाले दिएको जानकारी अनुसार नेपालगञ्ज उपमहानगरपालिका२० मनिकापुर नयाँबस्ती र डुडुवा गाउँपालिका४ मेहमानपुरमा रहेको एनसेलको टावरमा बिहान साढे १ बजेतिर जुटको बोरामा पेट्रोल छर्केर आगजनी गरेको भेटिएको छ। आगजनीबाट टावरका तारमा क्षति पुगेको छ। घटनामा संलग्न व्यक्तिको खोजी भइरहेको प्रहरीले जनाएको छ। घटनामा विप्लव समूहको संलग्नताको शंका गरिए पनि उसले जिम्मेवारी भने लिएको छैन। कैलालीमा चार टावरमा क्षति नेत्रविक्रम चन्द विप्लव नेतृत्वको नेकपाले कैलालीका विभिन्न क्षेत्रमा रहेका एनसेल टेलिकमका टावरमा आगजनी गरेको छ। बुधबार राति जिल्लाको जानकी गाउँपालिका, लम्कीचुहा नगरपालिका, गोदावरी नगरपालिका र धनगढी उपमहानगर पालिकामा रहेका टावरमा आगजनी भएको छ। जानकी गाउँपालिका ४ मुनुवामा आगजनी गरिएको एनसेल टावर। फोटोः परमानन्द पाण्डे जानकी गाउँपालिका २ र ४ मा रहेका दुईवटा टावरमा आगजनी गरिएको छ। लम्कीचुहा नगरपालिकाको पूर्वी लम्कीमा रहेको एउटा एनसेल टावरमा समेत आगजनी भएको छ। उता, गोदावरी नगरपालिका९ मालाखेतीमा पनि एउटा टावरमा आगजनी भएको छ। त्यस्तै, सुदूरपश्चिम प्रदेशको राजधानी धनगढी ६ मा समेत नेकपाका कार्यकर्ताले एनसेलको टावरमा आगजनी गरेका छन्। आगजनीबाट टावरका उपकरण जेनेरेटर, कन्टोल बक्स र टावर जलेर नष्ट भएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले जानकारी दिएका छन्। अर्घाखाँचीमा टेलिकम टावरमा आगजनी अर्घाखाँची जिल्लाको पाणिनि गाउँपालिका ५ मैदानको अमजामा रहेको नमस्तेको टावरमा आगजनी भएको छ। बुधबार राति बेलुका करिब ८ बजे टावरमा आगजनी भएको प्रहरी चौकी पालिले जनाएको छ। आगलागीबाट टावरमा सामान्य क्षति पुगेको प्रहरीको भनाइ छ।घटनाबारे अनुसन्धान भइरहेको प्रहरीले बताएको छ। ललितपुरमा बम डिस्पोज ललितपुरको कोन्जोस्योम गाउँपालिका वडा नम्बर २ मा रहेको एनसेल टावरमा अपरिचित ब्यक्तिको समूहले आगो लगाउने प्रयास गरेको छ। गएराति करिब साढे १० बजेतिर उनीहरूले टावरमा लगेको तारको मुठोमा आगो लगाएर भागेको महानगरीय प्रहरी परीसर जावलाखेलका प्रवक्ता नारायन चिमरीयाले जानकारी दिए। उनका अनुसार उक्त समूहले तारमा आगो लगाएर रातो र कालो तार जडित प्रेसर कुकर छाडेर हिँडेका थिए। नेपाली सेनाको टोलीले उक्त बम डिस्पोज गरेको छ। वडाध्यक्ष ध्रुब घिमिरेले बिहान सवा ७ बजे बम डिस्पोज गरिएको जानकारी दिए। सिन्धुपाल्चोकमा पनि आगजनी मेलम्ची नगरपालिका १ भोटेचौरमा रहेको एनसेलको टावरमा आगजनी भएको छ। बुधबार राति अज्ञात समूहले टावरमाथि आगजनी गरेको इलाका प्रहरी कार्यालय मेलम्चीका प्रहरी निरीक्षक महेन्द्र दर्नालले जानकारी दिए। दुईवटा टायर र ग्यासको सिलिन्डर बालेर टावरमाथि आगजनी गरिएको दर्नालनको भनाइ छ। यस्तै मंगलबार राति पनि मेलम्ची नगरपालिका १० शिखरपुरको वडा कार्यालयमा आगजनी भएको थियो। त्यसको पनि अहिलेसम्म कसैले जिम्मा लिएको छैन। तनहुँमा सेवा अवरुद्ध तनहुँको घिरिङ गाउँपालिका ३ घुल्मीछापमा रहेको एनसेलको टावरमा आगलागी भएको छ। बुधबार राति १२ बजेतिर अज्ञात समूहले टावरमा आगलागी गरेको सूचना पाएको प्रहरी उपरीक्षक विनोद शिलवालले जानकारी दिए। आगलागीबाट तार जलेपछि टावरको सेवा रोकिएको छ। उनले आगलागी गर्ने समूहको पहिचान भइ नसकेको बताए। मर्मतको काम भइरहेकाले केही दिन नेटवर्क प्रभावित हुने एनसेलले जनाएको छ। मोरङमा पावर सप्लाई बन्द अज्ञात समूहले मोरङको पथरीशनिश्चरे नगरपालिका६ मंगलबारेमा रहेको एनसेल टावरमा बुधबार राति आगजनी गरेको छ। आगजनीबाट टावरमा ब्याट्रीको पावर सप्लाई गर्ने पावर प्वाइन्टमा सामान्य क्षति पुगेको छ। केही तारहरु जलेका छन्। इलाका प्रहरी कार्यालय पथरीका डीएसपी लक्ष्मीराज अधिकारीका अनुसार पेट्रोल छर्किएर जुटको बोरा प्रयोग गर्दै आगो लगाइए पनि त्यसले ठूलो क्षति भने भएको छैन।तारले घेराबारा गरेको ठाउँको गेट फुटाएर कम्पाउण्डभित्र पसेर आगजनी गरिएको उनले बताए। आगजनीबाट क्षति पुगेको एनसेल टावरमा ब्याट्रीको पावर सप्लाई गर्ने 'पावर प्वाइन्ट'। तस्बिर : अन्नपूर्ण 'घटनाको प्रकृति हेर्दा ठूलै क्षति पुर्याउने योजना देखिन्छ,' अधिकारीले भने, 'तर क्षति सामान्य मात्रै भयो।' घटनास्थलमा आगजनीका लागि पेट्रोल बोक्न प्रयोग गरिएको प्लाष्टिकको बोतल फेला परेको छ। बिहीबार बिहान ७ बजे स्थानीयले आगजनी गरिएको देखेर प्रहरीलाई खबर गरेका थिए। स्थानीय बालकृष्ण दाहालको जग्गा भाडामा लिएर एनसेल टावर राखिएको थियो।डीएसपी अधिकारीले आगजनी गर्नेको पहिचान हुन नसकेको र घटनाका बारेमा अनुसन्धान थालिएको जनाए। पोखरा महानगरपालिका २८ माझठानामा डाँडागाउँमा एनसेल टावरमा आगलागी भएको छ। बुधबार राति १० बजेतिर आगलागी भएको स्थानीयले बताएका छन्। कास्की प्रहरीले आगलागी कसले गरायो भन्ने पत्ता लागिनसकेको जनाएको छ। घटनाको अनुसन्धान थालिएको कास्की प्रहरी प्रवक्ता डीएसपी राजकुमार केसीले जनाए। डोटीको जोरायल गाउँपालिका १ गोगनपोनी कटौंचथलामा रहेको एनसेल टावरमा बुधबार राति एक समूहले आगजनी गरेको छ। टावर घेरबारमा राखिएको गेटको ताल्चा फोरेर भित्र गई आगजनी गरेएको जिल्ला प्रहरी कार्यालय डोटीका प्रहरी नायब उपरीक्षक लालबहादुर धामीले बताए। आगजनी गरिएको जोरायल गाउँपालिका १ गोगनपोनी, कटौंचथलामा रहेको एनसेल टावर । फोटो : अन्नपूर्ण गजनीबाट सिस्टम सञ्चालन गर्न प्रयोग गरिएका विभिन्न केवल, बिटिएस बक्स, ब्याट्री बक्स, एसइडिपी च्यानललगायतका सामान जलेर नस्ट भएको प्रहरीले जनाएको छ। आगजनीपछि उक्त क्षेत्रमा एनसेलको नेटवर्क बन्द भएको स्थानीय जीवन बोहराले बताए।आगजनी गर्ने समूहको खोजी भइरहेको प्रहरीले जनाएको छ। गोरखाको पलुङटार नगरपालिका ८ दुभारमा रहेको एनसेलको टावरमा अज्ञात समूहले आगजनी गरेको छ। बुधबार राति करिब ११ बजे आगजनी भएको जिल्ला प्रहरी कार्यालयका प्रमुख एसपी ओम अधिकारीले जानकारी दिए। आगजनीबाट जलेर नष्ट भएका एनसेल कार्यालयका उपकरणमा भएको आगजनी। तस्बिर : अन्नपूर्ण टावरमा जोडिएको सोलार प्रविधिका उपकरण, फाइबरका तार जलाएर नष्ट भएको वडाअध्यक्ष शंकर कँडेलले जानकारी दिए । घटनास्थलमा बिहानै प्रहरी पुगिसकेको छ। यसअघिका एनसेल टावर आगजनीका घटनामा विप्लव समूहको संलग्नता रहेकाले यो घटनामा पनि उनीहरुकै संलग्नता हुनसक्ने प्रहरीको अनुमान छ। भोजपुरको रामप्रसाद राई गाउँपालिका १ ओख्रेको डाँडाखर्कमा रहेको एनसेलको टावरमा बुधबार राति अज्ञात समूहले आगजनी गरेको छ। टावरको सोलार प्यानल तोडफोड गर्नुको साथै टावरका सम्पूर्ण उपकरण जलाएर नष्ट गरिएको प्रहरीले जनाएको छ। अज्ञात समूहले टावरमा रहेको ५ थान सोलारका प्यानेल, १ थान मेसिन तोडफोड गर्नुको साथै जथाभावी टावर र अन्य उपकरण जलाएको जिल्ला प्रहरी कार्यालय भोजपुरका डिएसपी नरबहादुर सलामी मगरले बताए। बिहीबार बिहान करिब ९ बजेतिर स्थानीयले उक्त घटना देखेपछि प्रहरीमा उदृत गरेको डिएसपी मगरको भनाई छ। स्थानीयले खबर गरेपछि घटनाको थप प्रकृति बुझ्न प्रहरी टोली घटनास्थलतर्फ जाँदै गरेको डिएसपी मगरले जानकारी दिए । बैतडीमा आगजनी र तोडफोड बैतडीमा अज्ञात समूहले एनसेलका टावरमा आगजनी र तोडफोड गरेको छ। पुरचौंडी नगरपालिकाको १ उचापात्थर कुँडीधारमा रहेको एनसेलको टावरमा बुधबार राति अज्ञात समूहले आगजनी र तोडफोड गरेको जिल्ला प्रहरी कार्यालयले जनाएको छ। १२ भोल्टको ब्याट्रीमा तोडफोड गरी क्षति पुर्याएपछि पुरचौंडी क्षेत्रमा एनसेलको फोन सेवा अवरुद्ध भएको छ। यस्तै सोलारमा पातामा ढुंगाले हानेर क्षति पुर्याइएको जिल्ला प्रहरी कार्यालयका प्रवक्ता प्रहरी निरीक्षक दीपक पातलीले जानकारी दिए। टावरमा विप्लव नेतृत्वको नेकपाले आगजनी गरेको हुनसक्ने अनुमान गरिएको उनले बताए। सल्यानमा आगजनी सल्यान : सल्यानमा एनसेलको टावरमाथि आगजनी भएको छ। सल्यानको बागचौर नगरपालिका५ शिवरथ जारुमारेमा रहेको एनसेल टावरमाथि बुधबार राति आगजनी भएको जिल्ला प्रहरी कार्यालय सल्यानले जनाएको छ। आगजनीबाट टावरमा रहेको दुईवटा सोलारका प्यानलमध्ये एउटा पूर्णरुपमा क्षती भएको जिल्ला प्रहरी कार्यालयका प्रमुख डिएसपी वीरेन्द्रबहादुर शाहीले जानकारी दिए। टावरमा आगजनी गर्नेको पहिचान नखुलेको र घटनाबारे अनुसन्धान भइरहेको डिएसपी शाहीले बताए। हालसम्म घटनाको कसैले जिम्मा नलिएको र कुनै पर्चा पनि नभेटिएकाले तत्काल केही भन्न नसक्ने अवस्था रहेको उनको भनाइ छ। धादिङका तीनवटा एनसेल टावरमा आगजनी अज्ञात समूहले धादिङका ३ ठाउँमा ३ वटा एनसेल टावरमा आगजनी गरेको छ। बुधबार राति छुट्टाछुटटै समयमा धादिङ छुट्टाछुट्टै ठाउँका टावरमा आगजनी भएको जिल्ला प्रहरी कार्यलय धादिङले जानकारी दिएको छ। फाइल तस्बिर सिद्धलेक गाउँपालिका ६ कुम्पुरडाँडामा बुधबार राति साढे ११ बजेतिर आगजनी भएको प्रहरीले जानकारी दिएको छ। आगजनीबाट टावरमा रहेको जेनेरेटर, व्याट्री, तार पूर्णरुपमा क्षति भएको छ। त्यस्तै, राति १ बजेको समयमा जिल्लाको धुनीबेसी नगरपालिका ४ जीवनपुर र थाक्रे गाउँपालिका३ जुरेथुममा रहेको टावरमा पनि आगजनी भएको छ। जीवनपुरमा जेनेरेटर, व्याट्री, तारमा पूर्ण क्षति भएको छ भने जुरेथुममा अब्टिकल केवल, तार र १२ वटा सोलार प्यानलमा क्षति भएको जिल्ला प्रहरी कार्यालय धादिङका प्रहरी नायव उपरीक्षक (डीएसपी) रुपक खड्काले जानकारी दिए। आगलागी कसले र किन गरेको भन्ने विषयमा अनुसन्धान भइरहेको खड्काले बताए। यसअघि पनि धादिङमा एनसेलको टावरमा आगजनी भएको र उक्त समयमा विप्लवले जिम्मा लिएकाले यस पटक पनि विप्लवले टावरमाथि आगजनी गराएको हुनसक्ने अनुमान गरेको उनले बताए। (हरि शर्मासन्तोष गौतमशंकरप्रसाद खनालपरमानन्द पाण्डेप्रेमनारायण आचार्य पवन पौडेलनितु घलेकिशोर बुढाथोकी केशवशरण लामिछाने खगेन्द्रबहादुर सिंह शिव उप्रेती प्रदीपचन्द्र राई,भगीरथ अवस्थीमीना बुढाथोकी मनिष दुवाडी)"
मरेको हात्ती भेटिएपछि पूजापाठ सुरु,"महोत्तरी : जंगली हात्ती महोत्तरीको गौशाला नगरपालिका१० लक्ष्मीनिया जंगलमा मृत हात्ती भेटिएपछि स्थानीयले पुजापाठ सुरु गरेका छन्। सागरनाथ वन विकास परियोजनाको १४ नं बी प्लटअन्र्तगत साखुको जंगलमा मृकक हात्ती भेटिएको डिभिजन वन कार्यालय महोत्तरीका प्रमुख हेमन्त साहले जानकारी दिए। पूर्वपश्चिम राजमार्ग अन्र्तगत लक्ष्मीनियाँ चोकभन्दा तीन किलो मिटर दक्षिण झुलनिया पुल नजिकैको जंगलमा हात्ती मरेका थिए। हात्तीको दारामा घाउ भएर पिपैपित देखिन्छ, डिभिजन वन कार्यालय महोत्तरीका प्रमुख साहले भने, त्यसको असर हात्तीको मतिष्कसमा असर भएर मरेको हुन सक्छ। हात्तीको घाँटीमा रेडियो कलर जडान गरिएको छ। हात्ती मरेको देखेपछि जंगली भगवानको संज्ञा दिदैं स्थानीयले धुपअगरबत्ती बालेर पैसा चढाएका थिए। विज्ञ टोलीले हात्तिको पोस्टमार्टम गरेका छन्। सर्लाहीमा दुई सातादेखि आतंक मच्चाइरहेको मरेको भाले जंगली हात्तीलाई बेहोस बनाएर साउन १२ गते रेडियो कलर जडान गरिएको थियो। ईश्वरपुर नगरपालिका१३ श्रीनगर स्थित लाहुरे टोल नजिक जंगलमा हात्तीलाई बेहोस बनाएर घाँटीमा रेडियो कलर झुण्ड्याइएको थियो। बस्तीमा पसेर घर भत्काउने एवं बालीनालीमा क्षति पुर्याउँदै आएका दुई हात्तीमध्ये भाले हात्तीमा रेडियो कलर जडान गरिएको थियो।"
प्रहरी हिरासतबाट फरार ३ जना पक्राउ,"नेपालगन्ज : खजुरा गाउँपालिकाको इलाका प्रहरी कार्यालय धनौलीको हिरासतबाट फरार भएका तीन अभियुक्त पक्राउ परेका छन्। जिल्ला प्रहरी कार्यालय बाँके प्रवत्ता डीएसपी प्रकाश सापकोटाका अनुसार २८ असारमा हिरासत कक्षको भेन्टिलेसन तोडी निर्मल थापा, उज्जवल कार्की र सिमोन विक भागेका थिए। सार्वजनिक शान्तिविरूद्धको कसुरमा प्रतिवादी थापा र कार्कीलाई ४ साउनमै नेपालगन्ज १५ जमुनाहाबाट पक्राउ गरिएको थियो भने लागू औषधि ब्राउन सुगरका प्रतिवादी विकलाई मंगलबार पक्राउ गरिएको हो। त्यसैगरी चोरी मुद्दामा जिल्ला अदालत बाँकेबाट एक महिना कैद र ३५ हजार रुपैयाँ जरिवाना फैसला भए पनि फरार रहेका बाँकेको बैजनाथ गाउँपालिका ५ का अरूण थारुलाई पनि बाँके प्रहरीले मंगलबार पक्राउ गरी जिल्ला अदालत बाँकेमा बुझाएको छ।"
ब्लड बैंक स्थापना गर्न लागिपरे महिला,"खाँदबारी : संखुवासभा जिल्लामा रक्त सञ्चार केन्द्र (ब्लड बैंक) नहुँदा बिरामीको उपचारमा कठिनाइ हुने गरेको छ। नेपाल रेडक्रस सोसाइटीले ०५३ सालमा आकस्मिक रक्त सञ्चार सेवा स्थापना गरे पनि यसले ब्लड ग्रुप छुट्याउने र रक्तदाता खोज्ने काम मात्र गरिरहेको छ। ब्लड बैंक स्थापना गर्न सिर्जनशील सामुदायिक विकास केन्द्रले रकम संकलन अभियान सुरु गरेको छ। गत मंसिर २ गते मनकामना धाममा लागेको एकादशी मेलाबाट महिला समूहले अर्थ संकलन थालेका हुन्। मेलामा केन्द्रले चिया बिक्री गरी साढे २९ हजार रुपैयाँ रकम संकलन गरेको थियो। त्यो अभियानले यतिन्जेल ५ लाख १५ हजार रुपैयाँ संकलन गरेको केन्द्रकी सचिव बबिता कटुवालले जानकारी दिइन्। सिकिस्त र जटिल प्रकृतिका बिरामीको उपचार तत्कालै गर्नैपर्ने भए पनि रगत चाहिए नपाइने भएकाले अन्यत्र लैजानुपर्ने हुँदा केन्द्र ब्लड बैंक स्थापनामा जुटेको सचिव कटुवालले बताइन्। उनी भन्छिन्, गर्भवतीका लागि तत्काल रगत चाहिए रगत नपाइँदा ज्यान जाने जोखिम रहेकाले पनि सबै महिला सक्रिय भएर ब्लड बैंक स्थापना अभियानमा अघि बढेका हौं। बिरामीका आफन्तले रगत खोजेर ल्याएपछि मात्र अस्पतालले जटिल उपचार गर्ने भएकाले बिरामीको ज्यान जोगाउन महिला नै अघि बढेको उनको भनाइ छ। अहिले सुरक्षाकर्मीले रगत दिने गरेका छन्। सिकिस्त बिरामी आउनासाथ रगत चाहिए सुरक्षाकर्मीको सहयोग लिनुपर्ने बाध्यता छ। संस्थाले सामाजिक सञ्जालमार्फत् पनि सहयोगका लागि अपिल गरेको छ। अप्रेसन गरिएका गर्भवती, दुर्घटनामा सिकिस्त घाइते, रक्तअल्पता लगायतका बिरामी रगत अभावमा जोखिममा पर्दैे आएका छन्। जिल्ला अस्पतालमा बिरामीले तत्काल रगत नपाउने र समूह नमिल्नाले उपचारमा समस्या हुने गरेको छ। कतिपयको तत्कालै शल्यक्रिया गर्नुपर्ने भए पनि रगत उपलब्ध नहुँदा ज्यान जोखिममा पर्ने भएकाले ब्लड बैंक स्थापनामा लागि परेको रेडक्रस सोसाइटी संखुवासभा शाखाका अध्यक्ष सरोजकुमार बज्राचार्यले बताए। बिरामीको जटिल उपचारमा रगत अनिवार्य चाहिने भएकाले रक्त सञ्चार भवन र आधुनिक उपकरणका लागि शाखाले केन्द्रीय कार्यालयमा अनुरोधसमेत गरेको अध्यक्ष बज्राचार्यले जानकारी दिए। आधुनिक उपकरण र ब्लड बैंक नभएपछि ब्लड संकलन गरेर राख्न नसकेको अध्याक्ष बज्राचार्यले बताए। रेडक्रसले रक्त सञ्चार सेवा स्थापना गरी २४ सै घण्टा एकजना ल्याब असिस्टेन्ट राखि आकस्मिक सेवा दिइरहेको उनले बताए।"
बाढीपीडितलाई गिरिजाप्रसाद फाउन्डेसनको सहयोग,"काठमाडौं : गुल्मीको सत्यवती गाउँपालिका ३ र ४ लिम्घा गाउँका बाढीपीडितलाई गिरिजाप्रसाद कोइराला फाउण्डेसन मकाउ शाखाले आर्थिक सहयोग गरेको छ। फाउन्डेसन मकाउ शाखाले बुधबार मण्डिखाटारमा गुल्मीको सत्यवती गाउँपालिका ३ र ४ लिम्घा गाउँमा जस्तापाता किन्नका लागि तीन लाख रुपैयाँ आर्थिक सहयोग गरेको हो। उक्त गाउँमा साउनमा गएको पहिरोमा परेर १३ जनाले ज्यान गुमाएका थिए। नेपाल चेम्बर अफ कमर्श मकाउ, नेपाल जनसम्पर्क समिति मकाउ र एनआरएन मकाउ, गुल्मी लिम्घा गाउँका बासिन्दाबाट सङ्कलन गरेर पठाएको रकम फाउन्डेसन मकाउकी संयोजक निर्मला थापामगरले फाउन्डेसनका केन्द्रीय अध्यक्ष सुजाता कोइरालालाई हस्तान्तरण गरिन्। कार्यक्रममा मकाउ शाखाकी संयोजक थापामगरले नेपाल चेम्बर अफ कमर्श मकाउका अध्यक्ष सुदर्शन थापामगर, नेपाली जनसम्पर्क समिति मकाउका सभापति लेखबहादुर गुरुङ, एनआरएन मकाउका अध्यक्ष शान्तिदेवी अधिकारी, पीडित गाउँ बासिन्दा ऋषिराम भण्डारी, रुद्रहरी ज्ञवाली, केशव ज्ञवाली, तारा बस्नेत, नरेन्द्रबहादुर खसुलगायतको सक्रियतामा उठाएर पठाएको रकम हस्तान्तरण गरेको जानकारी दिए। फाउन्डेसनले हाल अमेरिका, जापान, मकाउ, हङकङ, कतार, भारतलगायतका एक दर्जन मुलुकमा शाखा विस्तार गरेर मुलुकको विकासका लागि काम गर्दै आएको छ।"
वर्षात नहुँदा पनि डुबानमा दशगजाको यो गाउँ,"वीरगन्ज : असार दोस्रो साता आएको बाढीबाट डुबानमा परेको भारतीय सीमासँगै जोडिएको धोबीया टोला गाउँको जनजीवन अझै सहज बन्न सकेको छैन्। पर्साको पाकाहामैनपुर गाउँपालिका४ मा पर्ने धोबीया टोला गाउँ दशगजामै अवस्थित छ। उक्त गाउँमा एक सय पाँच घरधुरीको बसोबास छ। वर्षाको पानीको निकास सीमामा रहेका दुई वटा भारतीय नहरको अग्ला बाँध र रेल्वे लिकले थुनिएका कारण धोबीया टोला गाउँ पछिल्लो पटक वर्षा नभएको डेढ हप्ता बितिसक्दा पनि डुबानमै छ। झकरा मसिहानीमा रहेको गंगोल नदिबाट गाउँमा पसेको बाढीको पानी निकास भारतीय नहरको अग्ला बाँध र रेल्वे लिकले थुनिएको छ। निकास नहुँदा गाउँ अहिले पनि डुबानमै रहेको स्थानीयले गुनासो गरेका छन्। निकास थुनिएर चारैतिरबाट डुबानमा परेको गाउँको भित्री भागमा पानीको सतह केहि घटे पनि जनजीवन अझै सहज बन्न नसकेको स्थानीय शीशंकर शर्मा बताउँछन्। पानी नपरेको एक साता बढी भइसक्यो तर गाउँ अझै डुबानमै छ। पानी घटेको ठाउँमा सडक हिलाम्ये भएर पैदल हिड्नसक्ने अवस्था पनि छैन शर्माले भने, धान खेत पोखरी बनेका छन्, पहिले रोपेको धान सबै गलिसक्यो। अब दोहोर्याएर रोपाई पनि गर्न पाएका छैनौ। घरखर्चका सरसामान किनमेल गर्न सीमावर्ती भारतीय बजार सिक्टा, कंगली र भेलाइ जानुपर्दा अहिले पनि घुडाँसम्मै आउने पानी तरेर जानुपर्ने बाध्यता रहेको अर्का स्थानीय हनिफ मियाले बताए। असार अन्तिम साताको अविरल वर्षाले गाउँनै डुबानमा पर पनि हालसम्म कतैबाट राहत नभएको पीडितहरुको गुनासो छ। डुबान परेका कतिपयको फुसको घर नै लडेको छ मियाले भने, प्राय सबैको घरमा चार दिनसम्म पानी जमेर बस्यो। घर भित्रका सबै सरसामान भिजेर काम नलाग्ने भएका छन्। तर, अहिले सम्म कहि कतैबाट राहत पाएका छैनौं। धोबीया टोला गाउँ झण्डै पाँच दशकदेखि डुबानमा पर्दै आएको छ। दशगजासँगै भारतीय भूमीमा अग्लो बाँधसहितको घोडासाहन नहर छ। त्यो नहरसंगै टासिएको रेल्वे लिक र लिकसँगै टाँसिएको अर्को फेरि अग्लो बाँधसहितको त्रिवेणी नहर छ। दशगजासँगै टाँसिएर बनाइएका नहरका अग्ला बाँध र रेल्वे लिक बनाएकै बेलादेखि धोबीया टोलाको वस्ती डुबानमा पर्दै आएको स्थानीय बृद्ध शर्मा बताउँछन्। शर्मा भन्छन्, घोडासहन क्यानल नहर र त्यसको बाँध भारत सरकारले सन् १९७५ तिर बनाएको हो। पहिले गाउँसँगै जोडिएको दशगजा पारी रेल्वे लिक र त्योसँगै टाँसिएर रहेको त्रिवेणी नहर मात्र थियो। तर पछि, घोडासहन क्यानल नहर र त्यसको अग्लो बाँध बनाइएपछि हरेक वर्षामा धोबीया टोला डुबानमा पर्दै आएको शर्मा बताउँछन्। घोडासहन नहर नबन्दाताका वर्षामा भारत तिर बाढी आउदा हामी रेल्वे लिकमा गएर त्यताको बाढी हेर्न जान्थौं शर्मा भन्छन्, यता नेपालतिर डुबान हुदैनथ्यो। तर जब घोडासहन नहर र बाँध भारतले बनायो त्यसपछि हामी आफै डुबानमा पर्न थाल्यौ। भारत सरकारले नेपाली गाउँलाइ डुबानमा पार्ने गरी अर्को नहर बनाएर नेपाली जनतासँग ठूलो धोका गरेको शीवशंकर शर्मा बताउँछन्। हामीसँग ठूलो धोका भयो। त्यतिबेला भारतले आफ्ना किसानका लागि सिंचाइको बाहनामा अर्को थप नहर र बाँध बनायो तर त्यसले हामीलाई वर्सेनि सास्ती दिइरहेको छ। सन् १९७५ तिर घोडासहन नहर र बाँध बनाउने बेला नेपाली गाउँका जनताले विरोध पनि गरे। तर भारतीयहरुले प्रतिकार गरेपछि आफूहरु निरिह बनेको स्थानीयले गुनासो पाखे। दुई देशबीचको सीमाको विषय भएकाले स्थानीय तहबाट डुबानको दीर्घकालिन सामधानका लागि आफूहरुले केहि गर्न नसकेको यादव बताउँछन्। अहिलेको वर्षामा डुबानमा परेको धोबीया टोलाको स्थलगत अवलोकनका लागि पुगेका सामाजिक अभियन्ता प्रकाश थारु नेपालतर्फको पानीको निकास खुलाउन नसक्ने हो भने त्यहाको बस्ती नै अन्यत्र सार्नुको विकल्प नरहेको बताउँछन्।"
पाटनको बजेट ५४ करोड ६ लाख,"बैतडी : जिल्लाको पाटन नगरपालिकाले चालु आर्थिक वर्षका लागि ५४ करोड ६ लाख १८ हजार बराबरको बजेट पारित गरेको छ। आठौं नगरसभामा नगर उपप्रमुख सरस्वती कोलीले पेश गरेको बजेट सर्वसम्मतिले पारित गरेको नगर प्रवक्ता लोकबहादुर भण्डारीले बताए। बजेटले चालु आर्थिक वर्षमा पनि भौतिक पूर्वाधार विकासमा जोड दिएको उनले बताए।नगरसभाले आर्थिक विकास तर्फ १ करोड, सामाजिक विकास तर्फ ६ करोड, पूर्वाधार विकास तर्फ ९ करोड विनियोजन गरेको छ। यस्तै शिक्षातर्फ १ करोड ४५ लाख, स्वास्थ्य तर्फ ६१ लाख, कृषि,सिंचाइ खानेपानी तर्फ झण्डै दुई करोड बजेट विनियोजन गरिएको छ।यस्तै पर्यटन क्षेत्रको विकासका लागि ६ लाख बजेट विनियोजन गरिएको छ। नगरबासीको चाहना अनुसार विकास निर्माणलाई तीव्रता दिने हिसाबले बजेट आएको नगर प्रमुख केशवबहादुर चन्दले बताए ।उनले भने, 'पाटन नगरबासीका समस्यालाई सम्बोधन गर्ने हिसाबले हामीले बजेट ल्याएका छौं। बजेटले नगरको समृद्धिमा सहयोग पुर्याउने हाम्रो आशा छ।' नगरपालिकाले विगतका केही कार्यक्रमलाई समेत निरन्तरता दिएको छ। नगर स्वयंसेवक शिक्षकका लागि यो वर्ष पनि एक करोड ४५ लाख विनियोजन गरिएको छ।कामका लागि भारत जाने नेपालीको बीमा गर्ने कार्यक्रमलाई पनि निरन्तरता दिइएको नगरप्रमुख चन्दले बताए। यस्तै दलित, महिला र पिछडिएका वर्गको उत्थानका लागि बजेटमा कार्यक्रम समावेश गरिएको नगरपालिकाले जनाएको छ । यसअघि गत असार ३१ गते बसेको नगरसभामा सहमति हुन नसक्दा बजेट पारित हुन सकेको थिएन्।"
सिन्धुपाल्चोकमा ७१ हजार घर बने,"चौतारा : सिन्धुपाल्चोकमा भूकम्पले पूर्ण क्षति भएका घर पुनर्निर्माणको काम अन्तिम चरणमा पुगेको छ। पछिल्लो चरणमा गुनासोमा नाम संकलन भएका लाभग्राहीबाहेक निजी आवास निर्माण करिब अन्तिम चरणमा पुगेको हो। राष्ट्रिय पुनर्निर्माण प्राधिकरण, अनुदान व्यवस्थापन तथा स्थानीय पूर्वाधार कार्यालयको तथ्यांकअनुसार असार मसान्तसम्म ८२ प्रतिशत लाभग्राहीले घर पुनर्निर्माण सम्पन्न गरेका छन्। अहिलेकै रफ्तामार निर्माण कार्य अघि बढाउँदा दशैंसम्म सबै भूकम्प पीडितहरुको घर निर्माण सकिने पनुर्निर्माण प्राधिकरणले दावी गरेको छ। अनुदानका लागि फाइल आउने क्रम कम भइसकेको जिल्ला आयोजना कार्यान्वयन एकाइका कृष्ण ज्ञवाली बताउँछन्। धेरै घर बनिसकेकाले पनि होला अनुदानका लागि फाइल ल्याएर आउनेको संख्या कम छ, उनले भने। भूकम्पलगतै गाउँगाउँमा खटिएका प्राविधक टोलीले जिल्लामा कुल ८८ हजार २ सय ७३ लाभग्राही भएको तथ्यांक निकालेका थिए। त्यही तथ्यांकको आधरमा पुनर्निर्माण प्राधिकरणले ८६ हजार ४६ लाभग्राहीले निजी आवास पुनर्निर्माणका लागि सम्झौता गरेको थियो। ८६ हजार ४६ लाभग्राहीले पहिलो किस्ताको ५० हजार बुझेका छन्। पहिलो किस्ता लिनेमध्ये ८२ हजारले घर निर्माण सुरु गरेर दोस्रो किस्ताबापत एक लाख लिएका छन्। घर निर्माण सकेर ७१ हजारले अन्तिम किस्ता बुझेको अनुदान व्यवस्थापन तथा स्थानीय पूर्वाधार कार्यालयले जनाएको छ। घरको डीपीसी लेभलको काम सकेर दोस्रो किस्ता अनुदान लिन बाँकी चार हजार चार सय ७७ लाभग्राही बाँकी रहेको तथ्यांकमा उल्लेख छ। अन्तिम किस्ता लिन १० हजार बाँकी देखिएको छ। सिन्धुपाल्चोकमा अब करिब ९ हजार मात्रै घर निर्माण हुन बाँकी रहेका छन्। प्राय घर निर्माण भए पनि फाइल र अन्तिम भुक्तानीको प्रक्रिया मात्रै बाँकी रहेको पूर्वाधार कार्यालयले जनाएको छ। भूकम्पको लाभग्राहीमा परेर पहिलो किस्ता नलिने दुई हजार दुई सय २७ जनालाई प्राधिकरणले लाभग्राही सूचिबाट हटाएको छ। पुनर्निर्माण प्राधिकरणले लाभग्राहीमा परेकालाई असार मसान्तभित्र पहिलो किस्ता लिन आग्रह गरेको थियो। तर प्राधिकरणले तोकेको मितिमा पहिलो किस्ता नलिने लाभग्राहीलाई सूचिबाट हटाएको हो। पुर्ननिर्माण प्राधिकरणको निर्णयअनुसार समय सीमाभित्र पनि पहिलो किस्ता नलिनेलाई हटाइएको कार्यालयका आयोजना प्रमुख लक्ष्मण सेठले जानकारी दिए।"
भेटवालविरुद्ध चार करोडको अभियोग,"काठमाडौं : राजस्व अनुसन्धान विभागले जलेश्वर स्वच्छन्द बिकोई बिल्डर्स प्रालिका सञ्चालक मनोजकुमार भेटवालसहित चारजनाविरुद्ध अबैध हुण्डी कारोबारको अभियोगसहित काठमाडौं जिल्ला अदालतमा बुधबार मुद्दा दायर गरेको छ। भेटवालसहित चारजनाले चार करोड ६० लाख ४२ हजार आठ सय ५० रुपैयाँ अवैध कारोबार गरेको अभियोगसहित मुद्दा दर्ता भएको जानकारी अदालतको दायरी शाखाका अधिकृत टीकासिंह खत्रीले दिए। खत्रीका अनुसार उनीहरुविरुद्ध विदेशी विनिमय अपचलनको अभियोग लगाइएको छ। भेटवालसहित राजकुमार विष्ट, शिव विष्ट र निशा गुरुङलाई प्रतिबादी कायम गर्दै मुद्दा दायर गरिएको हो। काठमाडौं भ्युटावरमा लगानी गर्ने भनी सिंगापुरमा अवैध रुपमा पैसा संकलन गरी गैरकानुनी बाटोबाट नेपाल पठाएको अभियोग दाबी विभागले गरेको छ, खत्रीले भने, विदेशी विनिमय ऐन, २०१९ को दफा १७ (१) वमोजिम सजाय सजाय र दफा १७(९) वमोजिम विगो वमोजिम थप जरिबानाको माग छ। यी प्रतिबादीबाट विदेशी विनिमय अपचलनका एक सय चार थान भौचर बराममद गरी प्रमाणका रुपमा अदालतमा पेश गरिएको छ।"
चार दिनदेखि अवरुद्ध कर्णाली राजमार्ग सुचारु,"कालिकोट : पहिरोले चार दिनदेखि अवरुद्ध कर्णाली राजमार्ग सुचारु भएको छ। कर्णाली राजमार्गको सुर्खेत जुम्ला सडकखण्ड अन्तरगत पर्ने कालेखोलामा गत शनिबार राति अबिरल वर्षाका कारण अवरुद्ध भएको राजमार्ग बुधबारदेखि सुचारु भएको हो। जिल्ला प्रहरी कार्यालय कालिकोटका डीएसपी विनोद शर्माले लगातार चार दिन डोजर र प्रहरीले रातदिन काम गरेपछि पहिरो पन्छाएर राजमार्ग सुचारु भएको जानकारी दिए। पहिरो पन्छाएर ट्याक खोलेपछि सवारी साधनलाई छोडिएको उनले बताए। कर्णाली राजमार्गको कालेखोलामा पहिरो गएर यातायात सेवा अवरुद्ध भएपछि एक गाडीले अर्को गाडीलाई यात्रु मेल गरेर यातायात संचालन गरिएको थियो। कालेखोलामा माथिबाट आएको गाडीमा आएका यात्रुहरुलाई करिब १५ मिनेट पैदल हिडेपछि सुर्खेतबाट आएको गाडीमा यात्रुहरु मेल गरी सुर्खेत लैजाने र सुर्खेततिरबाट आएको गाडीका यात्रुहरुलाई कालिकोटबाट आएको गाडीमा कालिकोट, जुम्लातिर पठाइएको थियो। वर्षायाम सुरु भएसँगै कर्णाली राजमार्गमा सामान्य पानी पर्दा पनि पहिरो खस्ने समस्याले सवारी साधन तथा यात्रा गर्ने यात्रुहरुले सास्ती खेप्नु परेको छ। कालेखोलामा पहिरो, कर्णाली राजमार्ग ठप्प"
लोप हुन लागेको लाखे नाच ब्युत्याइँदै (फोटोभिडियो),काठमाडौं : लोप हुन लागेको लाखे नाच जोगाउने अभियान नेवार समुदायले थालेका छन्। काठमाडौं उपत्यका र नेवार समुदायको बसोबास भएका देश का अन्य भागमा पर्व तथा जात्राहरूमा नाचिने यो नाचको प्रचलन पछिल्लो हराउँदै गएपछि यसलाई ब्युँत्याउन नेवार समुदाय लागेका हुन्। यो पनि पढ्नुस्ः खुम्चिँदै प्रसिद्ध जात्राहरू बुधबार ललितपुरका विभिन्न ठाउँमा लाखे नाच नाचियो। खासगरी इन्द्रजात्राको मुख्य आकर्षणका रुपमा देखाइने भए पनि अरु जात्रा पर्वमा पनि यसको प्रचलन छ। ललितपुरका विभिन्न ठाउँमा रातिसम्म नाच देखाउने तयारी छ। हेर्नुस् भिडियो तथा फोटोः
"सिन्धुलीमा महिलाको मृत्यु, हत्या भएको आशंका","सिन्धुली : सिन्धुलीको हरिहरपुरगढी गाउँपालिका वडा नम्बर ७ कुण्ड दोभानमा एकल महिलाको हत्या भएको छ। मंगलबार राति घरमा एक्लै भएको अवस्थामा स्थानीय ठाडाबहादुर मोक्तानकी ४८ वर्षीया श्रीमती रानिमायाँ मोक्तानको हत्या भएको गाउँपालिकाका अध्यक्ष कारसाङ लामाले जानकारी दिए। मोक्तान बुधबार बिहान अबरेसम्म नउठेपछि स्थानीयले खोजतलास गर्दा घरभित्रै मृत अवस्थामा फेला पारेपछि स्थानीयले प्रहरीलाई खबर गरेका थिए। उनी घरमा एक्लै बस्दै आएकी थिइन्। मृतक मोक्तानको घाँटीमा डोरी कसिएको छ र लगाएको गरगहनापनि सबै लुटिएको छ।अध्यक्ष लामाले भने, उनले लगाएको सबै लुगासमेत च्यातिएको छ। घटनाको प्रकृति हेर्दा हत्या गरिएको प्रस्ट हुन्छ। उनले मृत्यु अघि धेरै प्रतिबाद गरेको जस्तो देखिन्छ। यो हत्यानै भएको हो, लामाले थपे। सिन्धुलीका प्रहरी प्रमुख (एसपी) चक्रबहादुर सिंहका अनुसार घटना शंकास्पद देखिएको छ। घटनास्थलको अनुसन्धानका लागि जिल्ला प्रहरी कार्यालय सिन्धुली र इलाका प्रहरी कार्यालय कपिलाकोटको टोली पठाइएको सिंहले जानकारी दिए। घटना हेर्दा हत्या भएको हुन सक्छ। केही मान्छेमाथि शंका पनि गरिएको छ, सिंहले भने। मृतकको घाँटीमा लगाएको डोरी छोटो छ। त्यो पनि उनको शव सुत्ने गरेको ठाउँमा छ। झुण्डिएर आत्महत्या गरेको भन्ने कुनै आधार छैन्, सिंहले थपे। मृतकका श्रीमान ठाडाबहादुरको करिब १५ वर्ष अघिनै मृत्यु भइसकेको छ भने उनका दुई छोराहरु रोजगारका लागि काठमाडौं बस्दै आएका छन्। बुहारी माइतमा भएको बताइएको छ। मृतक मोक्तान गाउँपालिका अध्यक्ष लामाका काकाका छोरी हुन्। घटनाको थप विवरण आउँन बाँकी छ।"
प्रहरी 'लागुऔषध' र कर्मचारी 'घुस'मा फस्दै,"विराटनगर : प्रदेश १ का जिल्लामा लागुऔषध कारोबारमा प्रहरी र घुसको भुमरीमा कर्मचारी पर्न थालेका छन्। नागरिकलाई सुरक्षा दिने र गैर कानुनी कामलाई रोक्न खटिने सशस्त्र र नेपाल प्रहरी स्वयम लागुऔषधसहित समातिन थालेका छन्। यस्तै नागरिकको सेवा र विकासमा खटिने कर्मचारी घुससहित अख्तियारको फन्दामा पर्नेको संख्या ठूलो छ। गैराकानुनी काममा प्रहरीसहित सरकारी कर्मचारी पर्दा दुबै पेशाप्रति नागरिकको विश्वास र सम्मान गुम्न थालेको छ। शनिबारमात्रै लागुऔषधसहित सुनसरीको धरानमा तीनजना सशस्त्र प्रहरीसहित पाँचजना पक्राउ परे। सशस्त्र सुरक्षा बेस गोलबजार सिराहामा कार्यरत सशस्त्र प्रहरी हबल्दार जंगबहादुर श्रेष्ठ, इलाका प्रहरी कार्यालय धरानमा कार्यरत प्रहरी जवान दिपककुमार तामाङ र जिल्ला प्रहरी कार्यालय सुनसरीमा कार्यरत सन्तोष तामाङ लागुऔषधसहित पक्राउ परेका हुन्। उनीहरुको साथबाट लागुऔषध मात्रै नभई पेस्तोल समेत प्रहरीले बरामत गरेको इलाका प्रहरी कार्यालय धरानका डीएसपी ढुण्डिराज न्यौपानेले बताए। सबैलाई जिल्ला अदालत सुनसरीबाट म्याद थप गरी हिरासतमा राखेर अनुसन्धान भइरहेको छ । केही समयअघि पनि सुनसरीको अमडुवास्थित बिओपी पोस्टमा कार्यरत सशस्त्र प्रहरीका सहायक हवल्दार पूर्णबहादुर थापामगरलाई नेपाल प्रहरीको लागुऔषध नियन्त्रण व्यूरो विराटनगरको टोलीले ठूलो परिमाणमा लागुऔषधसहित पक्राउ गर्यो। हालसम्मको घटनालाई हेर्दा अन्य नागरिकभन्दा सशस्त्र र नेपाल प्रहरी संलग्न लागुऔष कारोबारको घटनामा उनीहरुले ओसार्ने लागुऔषधको परिमाण ठूलो छ। उनीहरुले ठूलो परिमाणमा बोक्ने गरेको अनुसन्धानका क्रममा खुलेको धरानका डीएसपी ढुण्डिराज न्यौपानेले बताए।'लागुऔषधबाट छोटो समयमा धेरै कमाउने लोभमा फसेर कारोबार गरेको पाइयो, प्रहरीकै गतिविधिमा निगरानी बढाएका छौ,' उनले भने। सीमानाको चेक जाँचमा सशस्त्र प्रहरी खटिने भएकाले लागुऔषध ओसार पसारमा उनीहरुको संलग्नता बढ्दो देखिन्छ। जोगवनीबाट ल्याइदिएको लागुऔषध धरानबाट पूर्वी पहाडी जिल्ला र पूर्वकै विभिन्न सहरमा 'सप्लाइ' गर्ने धन्दामा प्रहरीकै संलग्नता रहेको खुलेको मोरङ प्रहरीका प्रवक्ता डिएसपी राजकुमार खिउजुले पुष्ठी गरे। लागुऔषध कारोबारमा मात्रै नभई घुस रकमसहित पनि सशस्त्र प्रहरी पक्राउ पर्ने गरेको अख्तियारको तथ्याङ्कले देखाएको छ । अख्तियार दुरुपयोग अनुसन्धान आयोगले सुनसरी स्थित सशस्त्र प्रहरी बल नम्बर ४ गण, इनरूवाका सशस्त्र प्रहरी जवान बलराम यादवलाई १ लाख ५० हजार घुससहित शनिबार नियन्त्रणमा लियो। यादवले व्यपारमा सहजीकरण गरीदिने भन्दै सेवाग्राहीसँग घुस मागिरहेको सूचनाका आधारमा अख्तियार दुरूपयोग अनुसन्धान आयोगको कार्यालय, इटहरीबाट खटिएको टोलीले एक लाख पचास हजार घुससहित पक्राउ गरेको हो। धेरै सरकारी कर्मचारी घुस सहित पक्राउ पर्ने गरेकोमा केहि समय यता सशस्त्र प्रहरी पनि रहको अख्तियारका प्रवक्ता प्रदीप कोइराला बताउँछन् । 'सीमानामा राजस्व छली र पारीबाट अबैध सामान ओसार पसारमा सशस्त्र प्रहरीको संलग्नता बढी छ, घुसमा सरकारी कर्मचारी धेरै छन्,' कोइरालाले भने। घुससहित पक्राउ पर्ने कर्मचारी बढी प्रदेश १ मा लागुऔषध कारोबारमा प्रहरीको संलग्नता बढ्दै जाँदा घुससहित रंगेहात पक्राउ पर्ने कर्मचारीको तथ्याङ्क भने लामो छ। घूससहित रङ्गेहात पक्राउ पर्नेमा सरकारी कर्मचारी र चिकित्सक बढी छन्। आर्थिक वर्ष २०७५०७६ मा घूस रकमसहित रङ्गेहात पक्राउ गर्न इटहरीस्थित अख्तियारको कार्यालयले १८ वटा स्टिङ अप्रेसन गरेकोमा २४ जना रङ्गेहात पक्राउ गरेको अख्तियार दुरूपयोग अनुसन्धान आयोग इटहरीका प्रवक्ता ज्ञानेन्द्र ढकालले जानकारी दिए। अख्तियारको अभिलेखअनुसार घूस रकमसहित रङ्गेहात पक्राउ पर्नेको संख्यामा प्रदेश १ का जिल्लामा वर्षेनी वृद्धि भएको छ । अघिल्लो आर्थिक वर्ष २०७४०७५ मा १६ वटा स्टिङ अप्रेसन गरेकोमा २० जना घूस रकमसहित रङ्गेहात पक्राउ परेका थिए । इटहरीस्थित आयोगमा सरकारी कार्यालयमा घुस मागेको, अनियमिताता भएको लगायतका भ्रष्टाचारसँग सम्बन्धित उजुरी पनि बढ्न थालेको छ। सबैभन्दा बढी सरकारी कर्मचारीले घुस मागेको उजुरी बढी आउने गरेको प्रवक्ता ज्ञानेन्द्र ढकाल बताउँछन्। गत आर्थिक वर्षमा १ हजार ७ सय ८६ वटा उजुरी आयोगको कार्यालयमा परेको थियो। जसमध्ये प्रारम्भिक छानबिनबाट ९ सय २१ वटा फछ्र्यौट भएको छ। अस्पताल, बन, मालपोत, नापी, सिंचाईँ, सडक सँग सम्बन्धित कार्यालयका कर्मचारी ठुलो रकम सहि पक्राउ पर्नेमा धेरै छन् । केहि साताअघि मात्रै धरानस्थित बीपी कोइराला स्वास्थ्य विज्ञान प्रतिष्ठानका उपकुलपति प्राडा राजकुमार रौनियार र प्रतिष्ठानका डा रामहरि रौनियार आठ लाख साथै भोजपुर सदरमुकामस्थित सिंचाइ विकास डिभिजन कार्यालयका प्रमुख १ लाख ८० हजार घुस रकम सहित पक्राउ परेका थिए। उनीहरु ठूलो घुस रकमसहित पक्राउ पर्नेमध्ये अग्रभागमा आउने अख्तियार प्रवक्ता ज्ञानेन्द्र ढकाल बताउँछन्।"
भानुमा चितुवा आतंक : गोली हानी मार्ने आदेश,"तनहुँ : एकपछि अर्को गर्दै बालबालिकाको ज्यान लिने थालेपछि तनहुँ प्रशासनले नरभक्षी चितुवा मार्ने आदेश दिएको छ। भानु नगरपालिकाका २ र ४ नम्बर वडामा यसै वर्ष मात्र दुई बालबालिकाको चितुवाको आक्रमणबाट ज्यान गएको छ। अरु तीनजना घाइते भएका छन्।दिनहुँजसो चितुवाले ज्यान लिने र आक्रमण गर्न थालेपछि चितुवा नियन्त्रणका लागि सुरक्षाकर्मीलाई आदेश दिएको प्रमुख जिल्ला अधिकारी रुद्रप्रसाद पण्डितले बताए्। 'जसरी भएपनि चितुवा नियन्त्रणमा लिनुपर्ने देखियो,' प्रजिअ पण्डितले भने, 'त्यसका लागि आवश्यक परे गोली हान्ने आदेश दिइएको छ।' चितुवा नियन्त्रण लिने उपायका बारे जिल्ला सुरक्षा समितिको बैठकमा पनि छलफल भएको थियो। गत वर्ष एक चितुवा मृत पनि भेटिएको थियो। तरपनि आक्रमणका घटनामा कमी नआएपछि प्रशासनले नियन्त्रणका लागि मार्नेसम्मको आदेश दिएको हो। चितुवा नियन्त्रणका लागि भानु नगरपालिकाका प्रमुख उदयराज गौलीको संयोजकत्वमा नियन्त्रण र आवश्यक कदम चाल्न समिति बनेको छ। समितिकै नेतृत्वमा स्थानीय, जनप्रतिनिधि, वनरक्षक, सशस्त्र र नेपाल प्रहरी रहने गरी सुरक्षा गस्ती थालिएको छ। डिभिजन वन अधिकृत केदार बरालले सुरक्षाकर्मी र वनरक्षकले चितुवा नियन्त्रण तथा प्राविधिक टोली र जनप्रतिनिधिले जोगिने उपायका बारेमा सचेतना फैलाउनुपर्ने बताए। चितुवालाई आहाराको व्यवस्था वनमा आहारा नपाएपछि चितुवाले गाउँ पसेर आक्रमण गर्न थालेपछि आवश्यक आहाराको जोहो भानु नगरपालिकाले गर्ने भएको छ। प्रजिअ पण्डितले वनमा जनावर छाडेर चितुवालाई आहारा दिनेसम्मका उपाय अबलम्बन गर्ने गरी काम भइरहेको बताए। 'आहाराको व्यवस्था गर्दा घटना रोकिन्छ कि भनेर पनि सचेत छौं,' उनले भने। जनप्रतिनिधिको दौडधुप आफ्नो क्षेत्रमा लगातार बाघको आक्रमण बढ्न थालेपछि जनप्रतिनिधिले दौडधुप बढाएका छन्। यसका लागि सचेतना र गस्तीसम्मका काम भइरहेका छन्। नगरप्रमुख उदयराज गौलीले गाउँमा चितुवा आतंक बढेपछि सचेतना र गस्ती बढाएको बताए।"
भक्तपुरमा वर्षामै खानेपानी अभाव,"भक्तपुर : वर्षायाममै भक्तपुर नगरवासी खानेपानी अभावमा परेका छन्। काठमाडौं उपत्यका खानेपानी लिमिटेडले मागअनुसार खानेपानी उत्पादन तथा वितरण गर्न नसक्दा भक्तपुर नगरवासी वर्षायाममै खानेपानीको अभाव झेल्न बाध्य भएका हुन्। भक्तपुर नगरसँगै चाँगुनारायण नपाको केही वडामा खानेपानी वितरण गर्दै आएको लिमिटेडले भक्तपुर नपा वडा नं ८ लिवालीमा तीनदिनमा एकपटकमात्रै खानेपानी दिन सकेको छ। भक्तपुर र चाँगुनारायण नगरका अन्य वडाका वासिन्दाले भने अहिले दिनदिनै खानेपानी पाइरहेका छन्। लिमिटेड भक्तपुरका शाखाका प्रमुख सुरेन्द्र हिमालयले खानेपानी उत्पादन बढाउन नसकिँदा भक्तपुर नपा ८ लिवाली क्षेत्रमा तीन दिनमा एकपटकमात्रै खानेपानी दिन सकिएको प्रस्ट पारे। उनका अनुसार उक्त क्षेत्रमा रहेको पुरानो पाइपलाइनमा समस्या आउँदा पनि खानेपानी वितरण प्रभावित भएको छ। दिनहुँ खानेपानी वितरण गर्न पुरानो पाइपलाइन फेर्ने र चाबी थप्ने कार्य गरिरहेका छौं, प्रमुख हिमालयले भने। माग ९० लाख उत्पादन ६० लाख लिटरमात्रै लिमिटेडअन्तर्गत भक्तपुरमा करिब ११ हजार पाँचसय निजी धारा छन्। ती धाराको आधारमा दैनिक ९० लाख लिटर खानेपानीको माग रहेको प्रमुख हिमालयले जानकारी दिए। तर केन्द्रले बोडे, नगरकोटस्थित मुहान पोखरी र जगातीस्थित डीप बोरिङबाट दैनिक ६० लाख लिटरमात्रै खानेपानी जोहो गर्न सकेको उनले बताए। हामीले दैनिक ६० लाख लिटरमात्रै खानेपानी जोहो गर्न सक्छौं, उनले भने, तर माग भने ९० लाख लिटर छ। माग पूर्ति गर्न गएको वर्ष दुई ठाउँमा गरिएको डीप बोरिङ यस वर्षदेखि सञ्चालनमा ल्याउँदैछौं। उनका अनुसार भक्तपुर नपा १ सल्लाघारी र वडा नं ७ जगातीमा डीप बोरिङ गरिएको हो। सल्लाघारीबाट प्रतिसेकेन्ड १० लिटर र जगातीबाट प्रतिसेकेन्ड पाँच लिटर पानी उत्पादन हुन्छन्। यी दुई बोरिङको पानी मुख्य पाइपलाइनमा जोडिएपछि सुख्खा याममा पनि भक्तपुर नगरमा खानेपानी अभाव धेरै कम हुनेछ, प्रमुख हिमालयले भने, अहिले मुहानपोखरीबाट दोब्बर पानी आपूर्ति भइरहेकाले पनि खानेपानी अभाव टरेको छ। उनका अनुसार पहिले पाँच दिनमा भरिने मुहान पोखरी अहिले दैनिक दुईपटक भरिन्छ। त्यसैले त्यहाँबाट दिनहुँ पानी वितरण गर्न सकिएको उनको भनाइ छ। खानेपानीको चुहावट बढ्यो शाखाले पछिल्लो समय खानेपानीको चुहावट बढेको जनाएको छ। भूकम्पपछि नयाँ घर बनाउने क्रममा अन्डरग्राउण्ड ट्यांकी बनाउने क्रम बढेसँगै खानेपानी चुहावट बढेको शाखा प्रमुख हिमालय बताउँछन्। अन्डरग्राउन्ड ट्यांकीमा मिटर नपुग्ने मुख्य पाइपलाइनमा टी राखेर खानेपानी चोर्ने गरिएको पाइएको छ, उनले भने। गएको महिना यसरी खानेपानी चुहावट गरिएका एकसय जना ग्राहकलाई कारबाही गरिएको उनले सुनाए। पुराना घरहरुमा अन्डरग्राउण्ड ट्यांकी थिएन, उनले भने, तर अहिले भूकम्पपछि बनाएका नयाँ घरमा अधिकांशले अन्डरग्राउण्ड ट्यांकी बनाए। ती ट्यांकीमा चुहावटको खानेपानी भर्ने गर्ने गरेको भेटिए। उनले यसरी पानीको चुहावटको खोजीमा शाखा कर्मचारीहरु लागिपरेकोसमेत बताए। मान्छेको जीवनशैली फेरिएसँगै खानेपानीको माग बढेको छ, प्रमुख हिमालयले भने, त्यसमाथि अन्डरग्राउन्ड ट्यांकीमा पानी जम्मा गर्ने प्रवृत्ति बढ्दा खानेपानी अभाव बढेको बढेयै छ। प्राविधिक कर्मचारी अभाव उनले प्राविधिक कर्मचारीहरुले धमाधम अवकाश पाउन थालेपछि शाखामा प्राविधिक कर्मचारीहरुको अभाव हुन थालेको गुनासो गरे। प्राविधिक कर्मचारीहरुको अभावले मुख्य तथा सहायक वितरण पाइपलाइनमा चुहावट हुँदा मर्मत गर्नसमेत समस्या हुन थालेको उनले सुनाए। जसले गर्दा खानेपानी वितरणमा समस्या आई ग्राहकहरु खानेपानीबाट बञ्चित हुने गरेका छन्। केन्द्रमा पटकपटक प्राविधिक कर्मचारीहरु पठाउन ताकेता गर्दा पनि सुनुवाइ नभएको उनको भनाइ थियो।"
पतिले तीन तलाक दिएपछि आत्महत्या प्रयास,"काठमाडौं : भारतीय संसदको माथिल्लो सदन राज्यसभाले मंगरबार मात्रै 'तीन तलाक' विधेयक पारित गरेको छ। सो विधेयक अनुसार मुस्लिम समुदायका पुरुषले श्रीमतीलाई तीन तलाक दिएमा सो अपराध ठहर्छ। राज्यसभाले तीन तलाक विधेयक पारित गरेको अघिल्लो दिन भारतकै एक महिलाले तीन तलाकको विषयलाई लिएर आत्महत्याको प्रयास गरेको समाचार आएको छ। भारतीय समाचारमाध्यममा आएको खबरअनुसार भारतको अहमदावादकी एक मुस्लिम महिलाले आत्महत्याको प्रयास गरेकी हुन्। समाचारमा बताइए अनुसार ती महिलाका श्रीमानले तीन तलाक दिएका थिए। श्रीमानले तीन तलाक दिएपछि उनले आत्महत्याको प्रयास गरेकी थिइन्। उनको स्वास्थ्य अवस्था गम्भीर भएपछि अहमदाबादको एक अस्पतालमा भर्ना गरिएको छ।ती महिलाले पति र परिवारका सदस्यविरुद्ध प्रहरीमा उजुरी दिएकी छिन्।प्रहरीका अनुसार घटनाबारे अनुसन्धान भइरहेको छ। लामो संघर्षपछि भारतको राज्यसभामा तीन तलाक विधेयक पास भएको हो।त्यहाँको लोकसभाले यो विधेयक एक वर्ष पहिले नै पास गरेको थियो। अब भारतीय राष्ट्रपतिबाट अनुमोदन भएपछि उक्त विधेयकले कानुनको मान्यता पाउनेछ। केन्द्र सरकारले २१ फेब्रुअरीदेखि अध्यादेश जारी गर्दै तीन तलाक विधेयकलाई मान्यता दिएको थियो। उक्त विधेयकले कानुनी मान्यता पाएपछि तीन तलाक दिनेलाई ३ वर्षको कैद सजाय हुनेछ।अब पतिले तीन तलाक दिएमा पत्नीले पतिविरुद्ध उजुरी दिनसक्नेछन्। तीन तलाक कानुनले के गर्छ ? १ मौखिक, लिखित या कुनै माध्यमबाट पतिले पत्नीलाई तीन तलाक दिएमा अपराधसरह मानिने छ। २ पतिलाई प्रहरीले गिरफ्तार गर्न सक्छ। ३ ३ वर्ष कैद र जरिवाना हुनसक्छ।सो कुरा मजिस्ट्रेट कोर्टबाट निर्णय हुनेछ। ४ पीडित महिलाको पक्षका कुरा नसुनिकन तीन तलाक दिने पतिलाई मजिस्ट्रेटले जमानत दिँदैन। ५ तीन तलाक दिएपछि पत्नी र बच्चाको भरणपोषणको खर्च पतिले व्यहोर्नुपर्ने हुन्छ। ६ तीन तलाक पछि साना बालबालिकाको रेखदेख गर्ने जिम्मा आमाको हुन्छ। ७ तीन तलाकको कानुनमा पतिपत्नीबीच सम्झौता गरी पुन: सम्बन्ध कायम राख्ने विकल्प पनि छ।"
गोरखामा १२ वर्षीया बालिकाले गरिन आत्महत्या,गोरखा : बुधबार बिहान गोरखाकी एक बालिकाले पासो लगाएर आत्महत्या गरेकी छन् । शहीद लखन गाउँपालिका७ मकैपुरकी १२ वर्षीया प्रशान्ता श्रेष्ठले बिहान साँढे सात बजे धुरीको बलोमा झुण्डिएर आत्महत्या गरेको प्रहरीले जनाएको छ। आमा पानी भर्न धारामा गएका बेला झुण्डेकी प्रशान्तालाई देख्ने बित्तिकै उनकी १० वर्षीया बहिनीले डोरी काटेको तर त्यतिबेला सम्म उनको मृत्यु भइसकेको स्थानीय पृथ्वीनारायण श्रेष्ठले जानकारी दिए। उनी न्यूहोराइजन बोर्डिङस्कूलमा कक्षा पाँचमा अध्ययनरत थिइन् । अहिले घटनास्थलमा जिल्ला प्रहरी कार्यालय र प्रहरी चौकी बुंकोटबाट प्रहरी पुगिसकेको एसपी ओम अधिकारीले जानकारी दिए।
आज साउन १५ : खीर खानु भयो त ?,"काठमाडौं : आज साउन १५। यो दिनलाई खीर खाने पर्वका रुपमा पनि मनाइन्छ। खीर दूधबाट तयारी पारिन्छ। यो दिन वर्षातले थकित शरीरलाई ऊर्जा दिन खीर खाने नेपाली परम्परा छ। नेपाली चाडबाडमा थरीथरीका परिकार पाक्ने गर्छन्। नेपालीका भान्सामा दसैंमा मासुका परिकार बढी पाक्छन् भने तिहारमा सेल रोटीले सबैको मन जितेको हुन्छ। यस्तै असार १५ मा दही चिउरा खाने गरिन्छ भने साउन १५ खीर खाएर मनाइन्छ। बुधबार बिहान चाबहिलमा भेटिएकी सरस्वती कार्कीले खीर खाएर साउने १५ मनाएको बताइन्। 'बिहानै उठियो,आमाले पकाएको मीठो खीर खाइयो,' उनले भनिन्,' खीर त अरु समयमा खाइन्छ तर साउन १५ मा खाएको खीरको स्वाद बेग्लै हुने।' खीर खाने प्रचलनबारे भने आफू अनविज्ञ रहेको उनले बताइन्। उनले भनिन्,' साउनमा खीर खानुपर्छ भन्ने सुनेकी छु,किन खाइन्छ थाहा भएन।' खीरलाई चोखो परिकारका रुपमा लिने पनि नेपाली प्रचलन छ। त्यसैले पूजापाठ वा श्राद्धमा खीर चढाइने गरिन्छ। चामल, दूध, नरिवल, काजू तथा मरिचको मिश्रणबाट खीर बनाइन्छ। विभिन्न मरमसलाको प्रयोग गरी खीर पकाइने हुँदा यसमा विभिन्न पौष्टिक तत्व रहेको हुन्छ। यस्तो परिकार स्वास्थ्यका लागि फाइदाजनक हुने आम धारणा छ। पोषणविद् डा नानी शोभाका अनुसार खीर सबै उमेर समूहका लागि फाइदाजनक हुन्छ। तर खीर पकाउँदा त्यसमा प्रयोग गरिने मसलामा विशेष ध्यान दिनुपर्ने उनको सुझाव छ। मधुमेहका बिरामीले मसलायुक्त खीर नखान उनको सुझाव छ। डा शोभाकाअनुसार बढी मात्रामा चिनी र मसला राखेर पकाएका खीरले बिरामीलाई फाइदा गर्दैन। बिरामीले खीर खान मन गरे कम दूध राखेर मसलायुक्त खीर खुवाउन सकिने डा शोभाको भनाइ छ। बढी मात्रामा दूध र कम मसलाको प्रयोग गरी पकाएको खीर बालबालिकाका लागि फाइदा हुने उनको सुझाव छ। असार १५ भित्र खेतिपातिको काम सकेर फुर्सदिलो हुने भएकाले किसाहरुले खीर खाने गरेको भन्ने भनाइ पनि छ। तर पछिल्लो समय खीर सबैको रोजाइमा पर्ने गरेको छ। असारको झरीमा रुझेको शरीरलाई शक्ति दिन खीर खाने गरेको किसान बताउँछन्। आवश्यक सामग्री  चामल  दूध  काजु  किसमिस  बदाम  मरिचको दूलो  चिनी पकाउने विधि सबैभन्दा पहिले कतिजनालाई खीर पकाउने हो त्यहीअनुसार चामल पानीमा भिजाउने। चामललाई करिब २३ घन्टा पानीमा भिजाउनुपर्छ। माथि तयार पारिएका मसलाहरूलाई घिउमा हल्का रातो हुनेगरी भुट्नुपर्छ। अब खीर पकाउने भाँडो चुलोमा बसाल्ने। त्यसमा आवश्यकताअनुसार घिउ राख्ने। घिउ तातिसकेपछि त्यसमा भिजाएको चामल हल्का रातो हुनेगरी भुट्ने। चामल भुटिइसकेपछि त्यसमा दूध राख्ने। आगो सानो बनाउने। पटक पटक चलाइरहने। चामल पाकिसकेपछि तयार पारेको मसला र स्वादअनुसार चिनी राख्ने। सबै मरमसला राखेर खीर राम्रोसँग चलाउने। यसरी तयार पारेको खीर तरकारी र अचारसँग खाँदाको मज्जा नै बेग्लै हुन्छ। अझ जाँगर छ भने खीरसँगै पुरी पनि बनाएर खान सकिन्छ।"
लडेर मृत्यु,विराटनगर : बाटोमा हिँड्दै गर्दा लडेर मोरङको बेलबारी नगरपालिका५ का ६० वर्षीय भीमबहादुर खड्काको बुधबार मृत्यु भएको छ। लडेर बेलबारी९ स्थित पैनीमा खसेका उनको त्यही मृत्यु भएको इलाका प्रहरी कार्यालय बेलबारीका प्रहरी निरीक्षक रामकुमार राईले बताए। वृद्ध लडेपछि स्थानीयले प्रहरीलाई खबर गरेका थिए।शव पोस्टमार्टमका लागि उर्लाबारीस्थित मंगलबारे अस्पतालमा लगिएको छ।घटनाको अनुसन्धान भइरहेको छ।
तरुण दलका सदस्यसहित दुईजनाको अपहरण,"वीरगन्ज : वीरगन्जबाट दुई दिनमा दुईजना युवकको अपहरण भएको खबर प्राप्त भएको छ। पर्साको विन्दवासीनी गाउँपालिका वडा नम्बर ४ मधवलका २८ वर्षीय उपनिवेश चौरसीया र वीरगन्ज महानगरपालिका १९ इनर्वा निवासी ३५ वर्षीय अरमान अली अपहरणमा परेको उनीरुका परिवारजनले बताएका छन्। मङगलबार दिउँसो २ बजे तिर वीरगन्जको घण्टाघर चोकबाट मधवलका चौरसीयालाई उनकै गाउँका दुईजनाले मोटरसाइकलमा जबरजस्ती चढाएर भारतको रक्सौलतर्फ लिएर गएको परिवारजनले बताएका छन्।उनको अवस्था अहिले सम्म अज्ञात रहेको छ। अपहरणमा परेको भनिएका चौरसीया, नेपाल तरुण दलको जिल्ला सदस्य पनि हुन्। चौरसीयालाई उनकै गाउँका उत्तम तिवारी र इजराउलले घण्टाघरबाट मोटरसाइकलमा चढाएर रक्सौलतर्फ लिएर गएको खबर पाएपछि बुधबार रक्सौल गएर खोजतलास गर्दा पनि चौरसीया फेला नपरेको वडाध्यक्ष अनुज चौरसीयाले जानकारी दिए। अध्यक्ष चौरसीयाका अनुसार तिवारी र इजराउलले मङगलबार दिउँसो घण्टाघरबाट चौरसीयालाई जबरजस्ती मोटरसाइकलमा हालेर रक्सौलको श्याम होटलमा राति राखेका थिए। तर बुधबार बिहान इनर्वा प्रहरी चौकीका इन्चार्ज प्रहरी नायव निरीक्षक सुमन सिंहसहितको टोलीसँगै आफू पनि उक्त होटलमा जाँदा उनीहरु त्यहाँ फेला नपरेको वडाध्यक्ष चौरसीयाले जानकारी दिए। यस्तै, वीरगन्ज महानगरपालिका ६ इनर्वाका ३५ वर्षीय अरमान अली पनि अपहरणमा परेको उनका परिवारजनले बताएका छन्। गत सोमबार बिहान ५ बजे गाउँकै मस्जिदमा नमाज पढेर घर फर्किएका अरमान त्यहि दिन बिहानदेखि अपहरणमा परेका हुन्। मस्जिदाबाट नमाज पढेर घर फर्किएका अरमानलाई कसैले फोन गरेर बोलाएको र उनी त्यसपछि घर नफर्किएको परिवारजनले बताएका छन्। मङगलबार बिहान बिहान ८ बजे तिर अरमान आफैंले आफ्नो मोबाइलबाट घरमा रहेकी दिदीलाई फोन गरेर आफू अपहरणमा परेको र फिरौती रकम नदिए आफूलाई अपहरणकारीले मार्ने धम्की दिएको परिवारले बताएका छन् । अरमानले दिदीलाई फोन गरेलगत्तै उनको मोबाइल स्वीच अफ भएको परिवारले जानकारी दिएका छन्। मङगलबार अरमानको फोन आएलगत्तै अरमान अपहरणमा परेको खबर प्रहरीलाई गरिएको परिवाजनले बताएका छन्। पर्साका प्रहरी उपरीक्षक सोमेन्द्र सिंह राठौरले भने दुईजना युवक सम्पर्कविहीन भएको सूचना प्रहरीलाई आउने बित्तिक्कै उनीहरुको खोजतलाशमा प्रहरी परिचालन गरिएको जानकारी दिए। 'अपहरणमा नै परेको भनेर भन्न सक्ने अवस्था अहिले छैन, प्रहरी उपरीक्षक राठौरले भने, 'लेनदेनको विवाद पनि हुनसक्छ , तै पनि दुवैजनाको खोजीका लागि प्रहरी परिचालन भइसकेका छन्।'"
नोवेलमा सुत्केरीको मृत्यु : शव बुझ्न मानेन् आफन्तले,"विराटनगर : विराटनगरको नोवेल शिक्षण अस्पतालमा सुत्केरी महिलाको मृत्यु भएपछि आफन्तले शव बुझ्न अस्वीकार गरेका छन्। सामान्य प्रसूतिबाटै बच्चा जन्माएकी एक महिलाको अत्यधिक रक्तश्रावका कारण मृत्यु भएको अस्पतालले जनाएको छ। सुनसरीको रामधुनी नगरपालिका३ की ३५ वर्षीय पार्वती कार्कीलाई बुधबार बिहान साढे तीन बजे अस्पतालले मृत घोषणा गरेसँगै आफन्त र परिवारका सदस्यले भने शव बुझ्न अस्वीकार गरेका छन्। यही सोमबार अस्पताल भर्ना भएकी उनले मंगलबार बिहान १० बजे 'नर्मल डेलिभरी' बाट दोस्रो सन्तान छोरी जन्माएकी थिइन्। रक्तश्राव नरोकिएको भन्दै चिकित्सकले दिउँसो पाठेघरको शल्यक्रिया गर्नुपर्ने भन्दै अप्रेशन थिएटरतर्फ लगेर शल्यक्रिया गरिदिएका थिए। त्यसपछि पनि रक्तश्राव नरोकिएको अस्पतालले जनाएको छ। परिवारका सदस्य र आफन्तले भने शल्यक्रिया र उपचारका क्रममा चिकित्सकले लापरबाही गरेका कारण मृत्यु भएको आरोप लगाउँदै शव नबुझेका हुन्। आफन्तले शल्यक्रिया र उपचारमा संलग्न चिकित्सकलाई कारबाही हुनुपर्ने माग गरे। पाठेघर फ्याल्नु पर्ने भन्दै चिकित्सकले शल्यक्रिया गरेपछि १७ पिन्ट रगत चढाएकी पार्वतीलाई अस्पतालले एक्कासी मृत घोषण गरेको आफन्त पुस्बिन अधिकारीले बताए।'सामान्य प्रसूतिबाट बच्चा जन्माएकी महिलाको चिकित्सककै लापरबाहीले मृत्यु भएको हो,'उनले भने, 'सामान्य हिसावबाटै बच्चा जन्माएकी महिलाको मृत्यु हुन्छ भने चिकित्सकको लापरबाही बाहेक केही हुनै सक्दैन।' उनले रगत अत्यधिक बगे पनि जानकारी गराउँदा दुई घण्टासम्म चिकित्सकले वास्तै नगरेको बताए।'एक्कासी बेहोस भएपछि पाठेघरको शल्यक्रिया गर्नुपर्छ भन्दै अप्रेशन थिएटर तिर लगे,' अधिकारीले भने, 'समयमै ध्यान दिएर चिकित्सकले उपचार सुरु गरेको भए सुत्केरीको मृत्यु हुने थिएन।' उनका अनुसार बच्चा जन्माएको केही समयपछि पार्वतीले खान समेत खान खोजेकी थिइन्। खाना खुवाउन खोज्दा उनी बेहोस भएर ढलिन्। बेहोस भएपछि मात्रै रगत धेरै बगेको भन्दै पाठेघर फ्याल्नु पर्ने भनेर चिकित्सकले लगेको उनको भनाइ छ। बच्चाको स्वास्थ्य अवस्था भने सामान्य रहेको अस्पतालले जनाएको छ। पार्वतीका श्रीमान दीपक कार्की वैदेशिक रोजगारीका लागि कतार गएका छन्। कार्की दम्पत्तिको पहिलो सन्तान पनि ७ वर्षकी छोरी छिन्। अस्पतालका जनसम्पर्क अधिकृत नारायण दाहालले उपचारमा चिकित्सकले लापरबाही नगरेको बताए। 'धेरै रगत बगेका कारण मृत्यु भएको जानकारी अस्पताल प्रशासनलाई चिकित्सकले गराएका छन्,' उनले भने, 'रगत रोक्नकै लागि गरिएको पाठेघरको शल्यक्रिया सफल हुन भने सकेन।' दाहालले भेन्टिलेरमै राखेर बचाउने प्रयास गरिए पनि सम्भव नभएको बताए।"
"दोर्दीखोला बाढी : माथिल्लो दोर्दी 'ए' मा २६ करोड क्षति, मृतक र बेपत्तालाई १० लाख","बेंसीसहर : आगामी तीन महिनामा विद्युत उत्पादन गर्नेगरी माथिल्लो दोर्दी 'ए' जलविद्युत आयोजनामा रफ्तारमा निर्माणको काम भइरहेको थियो। तर, साउन साउन ८ गते दोर्दी खोलामा एक्कासी आएको बाढीले विद्युत उत्पादनको मितिलाई पर मात्र धकेलेन, करोडौँको भौतिक र मानवीय क्षति गर्यो। बाढीले बगाउँदा आयोजनामा कार्यरत ५ मजदुरको मृत्यु भयो भने ५ अझै बेपत्ता छन्। लमजुङको दोर्दी गाउँपालिका६ मा लिबर्टी इनर्जी पावर कम्पनीले निर्माण गरिरहेको २५ मेगावाटको माथिल्लो दोर्दीए जलविद्युत आयोजनामा बाढीबाट करिब २६ करोड बराबरको भौतिक क्षति पुगेको प्रारम्भिक अनुमान गरिएको छ। बाढीले आयोजनाको हेडवक्र्समा सबैभन्दा बढी क्षति पुगेको छ। इन्टेक र डिसेन्डर पुरेको छ।केही पेनस्टक पाइप, पावरहाउसमा जडान गर्न राखिएको मेसिनरी सामाग्री बगाएको छ। आयोजनाका निर्देशक राजेन्द्र वस्तीले यहाँमात्रै करिब १५ करोड क्षति भएको प्रारम्भिक आंकलन गरिएको बताए। बाढीले डोजर, एक्साभेटर, ट्याक्टर तथाअन्य सामग्री पनि बगाएको छ। यी सामग्रीको करिब ११ करोड बढीको क्षति भएको अनुमान गरिएको छ। 'क्षतिको विस्तृत अध्ययन हुन बाँकी नै छ,' वस्तीले भने, ' २६ करोड बढीको क्षतिपुगेको छ।' परामर्शदाताको अध्ययनपछि क्षतिको पूर्ण जानकारी आउने उनले बताए । मृतक र बेपत्ता परिवारलाई १० लाख बाढीमा मृत्यु तथा बेपत्ता कामदारका परिवारलाई जनही १० लाख रुपैयाँ राहत दिने भएको छ। राहतको प्रक्रिया थालिएको आयोजनाले जनाएको छ। मृतक परिवारलाई निर्माण पक्षले किरिया खर्चबापत ५० हजार र आउनेजाने खर्च ५० हजार रुपैयाँ गरी १ लाख रुपैयाँ दिएको छ। आयोजनाको तर्फबाट १ लाख रुपैयाँ दिइएको निर्देशक वस्तीले बताए। मृतकका परिवारलाई बिमा रकमवापत ७ लाख र जिल्ला प्रसाशन कार्यालयमार्फत विपद् व्यवस्थापन समितिले १ लाख रुपैयाँ दिनेभ एको छ। बेपत्ता भएकालाई बिमा कम्पनीले राहत नदिने अवस्थामा मृतक बराबरको राहत दिने विषयमा आयोजना र निर्माणपक्षबीच छलफल भएको वस्तीले बताए। घाइतेको उपचार पनि निर्माण कम्पनीले गर्ने भएको छ। गत बुधबार आएको बाढीले धनजनको क्षतिपुगेपछि रोकिएको निर्माणकार्य भने आइतबारदेखि सूचारु भएको आयोजनाले जनाएको छ। बाढीले भत्काएको सडक मर्मत, मजदुर बस्ने क्याम्प निर्माणसँगै आयोजनाको हेडवक्र्स, पावरहाउसलागयतका क्षेत्रमा काम सुरु गरिएको वस्तीले बताए।"
ज्यान मुद्धाका फरार ९ वर्षपछि पक्राउ,गुलरिया : बर्दियाको बढैयाताल गाउँपालिका४ का ५७ वर्षीय वलीराम खुना थारुलाई प्रहरीले पक्राउ गरेको छ। रत्नबहादुर भन्ने रत्नकली विकको कर्तव्यज्यान मुद्धामा सर्वोच्च अदालतको ०६७ सालफागुन ०३ गतेको फैसला आदेशले थारुमाथि १७ वर्ष ७ महिना १५ दिनको कैद सजाय सुनाएको थियो। नेपाल सरकार बादी रहेको मुद्धाका फरार प्रतिवादी थारुलाई खोजतलासका क्रममा गाउँमै लुकीछिपी रहेको अवस्थामा ९ वर्षपछि प्रहरीले पक्राउ गरेको जिल्ला प्रहरी कार्यालय बर्दियाका प्रहरी नायव उपरीक्षक मदनजीत महराले बताए। पक्राउ गरिएका थारुलाई बर्दिया जिल्ला अदालतमा पठाइएको उनले जानकारी दिए।
सर्पले डसेर एकको मृत्यु,झापा : झापाको बाह्रदशीमा सर्पले डसेर एकजनाको मृत्यु भएको छ। मंगलबार बिहान घरमै विषालु सर्प (गोमन) ले डसेर बाह्रदशी गाउँपालिका३ निवासी ५२ वर्षीय छत्रबहादुर पौडेलको मृत्यु भएको जिल्ला प्रहरी कार्यालय कास्कीका प्रहरी नायव उपरीक्षक महेन्द्रकुमार श्रेष्ठले जानकारी दिए। प्रहरीकाअनुसार धान राखेको भकारीमाथिबाट कपडाको टालो निकाल्ने क्रममा पौडेललाई सर्पले डसेको हो। सर्पले डसेलगत्तै उनलाई उपचारका लागि सर्पदंश उपचार केन्द्र चारआली पुर्याइएको थियो। उपचारकेन्द्रमा भेन्टिलेटर अभावका कारण उपचार नभएपछि थप उपचारका लागि बिर्तासिटी अस्पताल लगिएको थियो। बिर्तासिटी हस्पिटलमै उपचारको क्रममा उनको मृत्यु भएको प्रहरी नायव उपरीक्षक श्रेष्ठले बताए।
कर्मचारी व्यवस्थापन मुख्यमन्त्री कार्यालयबाटै,"विराटनगर : प्रदेश १ को मन्त्रिपरिषद् बैठकले नवौं र दशौं तहका कर्मचारी व्यवस्थापन मुख्यमन्त्री कार्यालयबाटै गरिने निर्णय गरेको हो। बुधबार सम्पन्न मन्त्रिपरिषद् बैठकले माथिल्लो तहका कर्मचारीको सरुवा र पदस्थापन मुख्यमन्त्री कार्यालय मातहत नै राख्ने निर्णय गरेको हो। यस सम्बन्धी कार्यविधी संशोधन गरी अब माथिल्लो तहका कर्मचारी व्यवस्थापनको काम मुख्यमन्त्री कार्यालय मातहत राखिएको छ। प्रदेश सरकारका प्रवक्ता एवं आन्तरिक मामिला तथा कानुनमन्त्री हिक्मत कार्कीले कर्मचारी व्यवस्थापनमा समस्या देखिएका कारण माथिल्लो तहका कर्मचारीको सरुवा र व्यवस्थापन मुख्यमन्त्री कार्यालय मातहत रहने गरी कार्यविधि संशोधन गरिएको बताए। विभिन्न १३ वटा एजेन्डामा केन्द्रीत बैठकले विभिन्न निर्णयहरु पनि गरेको छ। केन्द्रबाट आएको महालेखा परीक्षकको वार्षिक प्रतिवेदन २०७५ प्रदेशसभामा पेश गर्ने, मुख्य न्यायधिवक्ताको वार्षिक प्रतिवेदन प्रदेश सभामा पठाउनेलगायतका निर्णय भएको कार्कीले बताए। उनका अनुसार संगठन तथा व्यवस्थापन सर्वेक्षणका लागि प्रदेश प्रमुखको नेतृत्वमा कार्यदल बनाउने र मन्त्रालयगत रुपमा पनि गठन हुने, प्रदेश सरकारको नीति तथा कार्यक्रममा उल्लेख भएको कार्यक्रम डिजिटल प्रदेशको कार्यान्वयनलाई अघि बढाइने, मनमोहन प्राविधिक विश्वविद्यालयको सम्बन्धमा व्यवस्था गर्न बनेको विधेयक २०७६ लाई सैद्धान्तिक सहमति दिने, स्थानीय विकासको लागि पर्यटन पदमार्गको काम अघि बढाउने निर्णय पनि बैठकमा भएको छ । कृषि सहकारी मन्त्रालयअन्तर्गत सेवामा करारमा प्राविधिक कृषि अधिकृत, प्राविधिक सहायक र नायब प्राविधिक सहायक छनोट सम्बन्धी कार्यविधि २०७६ स्वीकृति गर्ने निर्णय बैठकले गरेको छ। कृषि प्राविधिक आवश्यक परेकोले यो निर्णय भएको कार्कीले बताए। उनले भने, 'लामो छलफलपछि कृषि अधिकृत, नायब प्राविधिक सहायकजस्ता कर्मचारी अभाव भएकाले त्यसलाई परिपूर्ति अब प्रदेश सरकारले गर्नेछ।' प्रादेशिक सडक सहयोग परियोजनाको अवधारणा पत्र स्वीकृति, साना सिँचाइ कार्यक्रमको अवधारणा पत्रलाई स्वीकृति दिने र सामाजिक विकास मन्त्रालयअन्तर्गत श्रम सल्लाहकार परिषद् गठन सम्बन्धी निर्देशिका २०७६ लाई स्वीकृत प्रदान गर्ने मन्त्रिपषिद्ले निर्णय गरेको छ। यसैगरी अपांगता भएका व्यक्तिको प्रदेशस्तरीय समिति गठनसम्बन्धी कार्यविधिमा सैद्धान्तिक सहमति जुटाउने निर्णय पनि भएको छ।"
जिल्लाले फर्काए नयाँ शिक्षक,"काठमाडौं : जिल्ला पठाइएका नयाँ शिक्षक हाजिर हुने विद्यालय नपाएपछि केन्द्रमै फर्किन थालेका छन्। शिक्षक सेवा आयोग र शिक्षा विकास तथा मानव स्रोत विकास केन्द्रबीच समन्वय नहुँदा नयाँको पदस्थापनमा समस्या देखिएको छ। केन्द्रले जिल्लामा आवश्यकभन्दा बढी शिक्षक पठाएपछि उनीहरू फिर्ता भएका हुन्। आयोगले दुई महिनाअघि सिफारिस गरेका १ हजार ९७ शिक्षकलाई केन्द्रले सम्बन्धित जिल्लामा खटाएको थियो। सम्बन्धित जिल्लाका शिक्षा विकास तथा समन्वय इकाइलाई आवश्यक परेको विद्यालयमा हाजिर गराउन केन्द्रले भनेको थियो। जिल्लाभित्रका विद्यालयमा दरबन्दी रिक्त नरहेको लिखित जानकारी इकाइले गराएको छ। २५ जिल्लाबाट शिक्षक फिर्ता भएको केन्द्रका महानिर्देशक बाबुराम पौडेलले बताए। उनका अनुसार ती जिल्लामा गोरखा, कालिकोट, ओखलढुंगा, नवलपरासी, दाङ, सल्यान, कपिलवस्तु, संखुवासभा, अछाम, पाल्पा, तनहुँ, कैलाली, धादिङ, बैतडी, कञ्चनपुर, मुस्ताङ, बर्दिया, पर्वत, प्युठान, स्याङजालगायत छन्। आयोगले पठाएकामध्ये ५ सय ३ जनालाई मात्र हाजिर गराउन सक्ने देखिएको उनको भनाइ छ। नेपाली विषयमा ८९ जना माग भएकामा आयोगले २ सय २७ जना छनोट गरेको थियो। अनिवार्य अंग्रेजीमा १ सय १८ जना माग भएकामा १ सय ३२, गणितमा ८६ जना चाहिनेमा १ सय ७६, विज्ञानमा १ सय ३१ चाहिनेमा १ सय ८७ र सामाजिक विषयमा ६७ जना चाहिनेमा १ सय ८७ जना लिखित तथा अन्तर्वार्ताबाट छानिएका थिए। सम्बन्धित जिल्लाले हाजिर गराउन नसक्ने भन्दै फर्काइदिएपछि करिब साढे ५ सय शिक्षक अन्योलमा परेका छन्। जिल्लाबाट फर्काइएका शिक्षक माध्यमिक तहका हुन्। यो तहका २० विषयका शिक्षक छनोट भएका छन्। सम्बन्धित जिल्लाले हाजिर गराउन नसक्ने भन्दै फर्काइदिएपछि शिक्षक अन्योलमा परेका छन्। उनीहरू दैनिक रूपमा शिक्षा मन्त्रालय तथा केन्द्रमा गुनासो सुनाउँदै हिँडेका छन्। तनहुँकी यमकुमारी रानाले नतिजा सार्वजनिक भएको दुई महिना बित्न लाग्दा पनि आफूले पढाउने विद्यालय यकिन नभएको बताइन्। सुरुमा तनहुमा पोस्टिङ गर्ने भनियो। त्यहाँ दरबन्दी रिक्त नरहेको जानकारी आएपछि नवलपरासी पठाउने भनियो। त्यहाँ पनि दरबन्दी रिक्त नभएको जानकारी आएको छ, भक्तपुरस्थित केन्द्रमा भेटिएकी रानाले भनिन्, अब कहाँ पोस्टिङ हुने हो थाहा छैन। केन्द्रले शिक्षक छनोट गरिदिन माग गरेपछि आयोगले माध्यमिक तहमा रिक्त रहेका सबै शिक्षक दरबन्दी हिसाब गरेर खुला विज्ञापन गरेको थियो। सोहीअनुसार १ हजार ९७ जना छानिएका थिए। केन्द्रले भने ५ सय ३ जना दरबन्दीको मात्र हिसाब गरेका कारण समस्या आएको आयोगले जनाएको छ। कतिपय जिल्लामा दरबन्दी रिक्त रहे पनि त्यहाँ अस्थायी शिक्षक छन्। स्थानीय तहले उनीहरूलाई हटाउन चाहेका छैनन्। अब अस्थायी दरबन्दीमा कार्यरत शिक्षकको विवरण हेरी बढी भएका शिक्षकलाई त्यही पदस्थापन गर्ने तयारी गरेका छौं, पौडेलले भने। आवश्यकताभन्दा बढी छानिएका कारण शिक्षकले फरक क्षेत्रमा जानुपर्ने भएको छ। विज्ञापनअनुसार शिक्षक आफूले रोजेको क्षेत्रमै जान पाउनुपर्छ भन्लान्, उनले भने, उनीहरूलाई विज्ञापनले तोकेभन्दा फरक ठाउँमा पदस्थापन गर्न कानुनले पनि दिँदैन। विशेष अनुरोध गरेर शिक्षकलाई आवश्यक परेको अवस्थामा रोजेभन्दा फरक क्षेत्रमा जान अनुरोध गर्छौं। हाजिर नगरेसम्म उनीहरूले तलब पाउँदैनन्।"
राष्ट्रिय वातावरण नीति : प्रदूषण मापदण्ड बनाइने,"काठमाडौं : प्रदूषण रोकथाम, नियन्त्रण र न्यूनीकरण गर्न सरकारले राष्ट्रिय मापदण्ड निमार्णको तयारी सुरु गरेको छ। सरकारले जल, वायु, माटो, ध्वनी, विद्युत्तचुम्बकीय तरंग, रेडियोधर्मी विकीरण, जोखिमपूर्ण रसायनिक प्रदूषण रोकथाम सम्बन्धी राष्ट्रिय मापदण्ड निमार्ण गर्न लागिएको हो। हाल ध्वनी, जल, वायुसँग सम्बन्धीत प्रदूषण रोकथाम र नियन्त्रणका लागि मापदण्ड निर्धारण भई कार्यान्वयनमा छ। सरकारले राष्ट्रिय वातावरण नीति २०७६ पारित गरी कार्यान्वयनमा लगेको छ। सोही नीति अनुसारको काम अघि बढाउने तयारी वन तथा वातावरण मन्त्रालयले गरेको छ। नीति पारित भएको र सोही बमोजिम काम प्रक्रिया सुरु गरिएको वन तथा वातावरण मन्त्रालयका प्रवक्ता डा सिन्धुप्रसाद ढुंगानाले जाकारी दिए। प्रदूषणसँग सम्बन्धी केही राष्ट्रिय मापदण्ड जारी भई कार्यान्वयनमा छ, उनले भने, नीति अनुसार बाँकी मापदण्ड बनाउने तयारी सुरु गरेका छौं। प्रदूषण गराउने निकायलाई मापदण्ड पालना गराउन वातावरण विभागले वातावरणीय निरीक्षकलाई परिचालन गराउँदै आएको छ। सम्बन्धित उद्योगहरुको संलग्नतामा मापदण्ड पालनाका लागि शर्त तोक्ने तथा पालना सम्बन्धी समयावधि निर्धारण गर्ने काम सरकारले गर्दै आएको छ। मापदण्ड विपरीत काम गर्ने निकायलाई कारबाहीसमेत गर्दै आएको छ। उद्योग, कलकारखाना, अस्पताल तथा सवारीसाधन सञ्चालनमा वातावरण मैत्री प्रविधिको प्रयोगलाई प्रोत्साहन गर्ने नीतिसमेत सरकारले लिएको छ। हानिकारक रसायनलाई नियमन तथा नियन्त्रण गर्दै जोखिमपूर्ण पदार्थबाट मानव स्वास्थ्यको रक्षा तथा वातावरण संरक्षण गरिने नीतिमा रहेको छ। राष्ट्रिय वातावरण नीतिमा धेरै राम्रा कुरा समावेश भएको वातावरण विद् भूपेन्द्र शर्मा बताउँछन्। प्रदूषण रोकथाम, नियन्त्रण र न्यूनिकरण गर्न राष्ट्रिय मापदण्ड अत्यावश्क रहेको बताउँदै कार्यान्वयमा भने चुनौती थपिने उनको भनाई छ। प्रदूषणको मात्र धेरै अत्यधिक रहेको छ। यसलाई समयमै न्यूनीकरण गर्दै लैजानुको विकल्प छैन, उनले भने, सबै निकायसँगको सहकार्यमा प्रदूषण रोकथाम र नियन्त्रणका काम गर्नु आवश्यक छ। वातावरण ऐनमा पनि प्रदूषण नियन्त्रण, रोकथाम, न्यूनिकरण सम्बन्धी कानुनी व्यवस्था रहेको उनको भनाई छ। शहरी क्षेत्रमा वायु प्रदूषण र ध्वनी प्रदूषणको समस्या उच्च रहेको विभिन्न अध्ययनले देखाउँदै आएको छ। काठमाडौं उपत्यका विश्वकै प्रदूषित शहरमध्ये अग्रपंतीमा रहेको छ। प्रदूषणको मुख्य कारण बढ्दो शहरीकरण, अत्यधिक सवारीसाधन सञ्चालन, विकास निमार्णका काम नै हुन्। प्रमुख शहर, औद्योगिक प्रतिष्ठान लगायत प्रदूषणको जोखिममा रहेका क्षेत्रमा गुणस्तरण मापन केन्द्र स्थापना र सञ्चालन गर्दै वायु, जल, ध्वनी गुणस्तरको नक्शांकन गरिने छ, वातावरण नीतिमा भनिएको छ, प्रदूषित धुँवा, धुलो, पानीलाई व्यवस्थित गर्न वातावरण मैत्री प्रविधि कार्यान्वयनमा ल्याइने छ। त्यस्तै औद्योगिक तथा अन्य क्षेत्रबाट निष्कासन हुने प्रदूषित पानीको प्रशोधन गरिने नीतिमा उल्लेख छ। प्रदूषण नियन्त्रणका लागि आवश्यक सघनतामा आधारित मापदण्ड एवं भारमा आधारित मापदण्ड तर्जुमा गरी कार्यान्वयन गरिने छ। विभिन्न निकायबीच समन्वय नहुँदा प्रदूषण बढ्दै गएको प्रवक्ता ढुंगाना बताउँछन्। मन्त्रालय एक्लैले प्रदूषण नियन्त्रणको काम गर्न सम्भव नभएको उनको भनाई छ। विष्फोटक विषाक्त, प्रज्वलनशील र संक्षारक जस्ता जोखिमपूर्ण फोहरहरुको उचित व्यवस्थापन गरिने सरकारको नीति छ। त्यस्तै औद्योगिक उत्पादनमा प्रयोग हुने रसायन तथा कच्चा पदार्थसँगै आउने पारो, क्याडमियम, सिसा तथा अति वाष्पशील जैविक पर्दाथ जस्ता रसायनहरुलाई आवश्यकता अनुसार नियन्त्रण र व्यवस्थापन गरिने नीतिमा जनाएको छ। नेपाल सवारी प्रदूषण मापदण्ड, २०६९, वायुको गुणस्तर सम्बन्धी राष्ट्रिय मापदण्ड, २०६९, इँटाभट्टा उद्योगबाट निस्कने धुँवा तथा चिम्नीको उचाई सम्बन्धी मापदण्ड, २०६४, घरभित्रको वायुको गुणस्तर राष्ट्रिय मापदण्ड, २०६६, घरभित्रको वायुको गुणस्तर राष्ट्रिय मापदण्ड कार्यान्वयन निर्देशिका, २०६६ कार्यान्वयनमा रहेको छ। सरकारी प्रयासमा व्यवस्थित ढंगबाट वायु तथा अन्य प्रदूषणको अध्ययन हुन सकेको छैन। प्रदूषण नियन्त्रणका लागि जिम्मेवार तथा जवाफदेही निकायकोसमेत अभाव रहेको अध्ययनले देखाएको छ। प्रदूषकबाट क्षतिपूर्ति भराउने सम्बन्धी कानुनको अभाव रहेका कारण प्रदूषण बढीरहेको छ। काठमाण्डौ उपत्यकाको वायुको गुणस्तर व्यवस्थापन सम्बन्धी कार्ययोजना तयार भए पनि स्वीकृत गरी कार्यान्वयन नगरिएको महालेखाको प्रतिवेदनमा उल्लेख छ।"
प्रदेश राजधानी जोड्ने यातायात बन्द,"मीना बुढाथोकी। सल्यान : सल्यानलाई प्रदेश राजधानी सुर्खेतसँग जोड्ने यातायात सेवा बन्द भएको छ। लगातारको वर्षापछि सडक भत्किँदा सल्यानसुर्खेत बस सेवा बन्द भएको हो। सुर्खेतसम्म सञ्चालन हुने बस सेवा बन्द भएपछि यहाँका नागरिकलाई प्रदेश राजधानी पुग्न सकस भएको छ। खलंगाबालुवासंग्रही हुँदै सुर्खेतसम्म करिब चार घण्टामा पुग्ने सडक पहिरोका कारण अवरुद्ध छ। जेठको अन्तिम सातादेखि सल्यानसुर्खेत सीधा बस सेवा सञ्चालनमा आएको थियो। तर, अहिले यातायात अवरुद्ध हुँदा समस्या परेको शारदा नगरपालिका८ का खुमबहादुर कुवँरले बताए। सीधा यातायात सेवा सञ्चालनमा नुहँदा अहिले दाङ हुँदै आउजाउ गर्नुपर्ने बाध्यता छ। केही समय अघिमात्रै सीधा बस सेवा सञ्चालन हुँदा जिल्लावासीलाई राजधानीसम्म पुग्न सहज भएको थियो। तर एक महिना नपुग्दै सेवा बन्द हुँदा समस्या परेको शारदा नगरपालिका १० का वडाध्यक्ष रेशम बुढाथोकीले बताए। प्रायजसो राजधानी सुर्खेतमा कामपर्ने गरेकाले सीधा यातायात सेवा सञ्चालन हुँदा सहज भएको थियो, उनले भने, तर अहिले वर्षात्को समयमा सेवा अवरुद्ध हुँदा समस्या परेको छ। अहिले यहाँका स्थानीय प्रदेश ५ को तुल्सीपुरकोहलपुर हुँदै सुर्खेतसम्म पुग्ने गरेका छन्। लगातारको वर्षापछि सडक भत्किँदा सल्यानसुर्खेत बस सेवा बन्द भएको छ। प्रमुख जिल्ला अधिकारी चूडाराज न्यौपानेले यस विषयमा पूर्वाधार विकास कार्यालयमा पत्र पठाइसकेको बताए। प्रदेश राजधानीसँग जोड्ने मोटरबाटोमा वर्षात्को समयमा आउने पहिरो हटाउन त्यस क्षेत्रमा डोजरको व्यवस्था गर्न बनगाडकुपिण्डे नगरपालिकासँग सहकार्य भइरहेको उनले जानकारी दिए। यसैबीच अविरल वर्षात्को समयमा जिल्लाका ग्रामीण भेगमा कच्ची सडक अवरद्ध हुँदा स्थानीयलाई सास्ती भोग्नु परेको छ। यहाँका दर्जनभन्दा बढी कच्ची सडक अवरुद्ध भएपछि ग्रामीण भेगमा सवारीसाधन सञ्चालन हुन सकेका छैनन्। ठाउँठाउँमा गएको पहिरो र सडक हिलाम्मे भएका कारण यातायात अवरुद्ध भएपछि स्थानीयलाई सास्ती हुने गरेको हो। पानी परेपछि सडक हिलाम्मे भएका, खाल्डाखुल्डी परेका र खोला बढेकाले जिल्लाको कुमाख गाउँपालिका, दार्मा गाउँपालिका र कालिमाटी गाउँपालिकाका स्थानीयले जोखिपूर्ण यात्रा गर्न बाध्य भएका छन्। खलंगाबालुवासंग्रही, सल्लीबजारचौरजहारी, सल्लीबजारबामे, खलंगारामपुरबालुवा, शीतलपाटीचाँदेकरेन्जी, स्यानीखाल, माल्नेटालगायत सडकमा यातायात अवरुद्ध छ।"
हराएको २ दिनपछि जंगलमा सकुशल भेटिइन् बालिका,"ताप्लेजुङ : ताप्लेजुङको सिरिजंघा गाउँपालिका१ की दुई वर्षिया बालिका सुम्निमा लिम्बु हराएको दुई दिनपछि सकुशल फेला परेकी छिन्। साउन १२ गते दिउँसो घरैबाट हराएकी लिम्बुलाई प्रहरीले नजिकैको जंगलमा मंगलबार फेला पारेको हो । बालिकाका बाबुआमा काममा गएका थिए । बालिका हजुरबासँग घरमै बसेकी थिइन् । उनी कसरी जंगलमा पुगिन् भन्ने विषयमा अनुसन्धान भइरहेको जिल्ला प्रहरी कार्यालय ताप्लेजुङका प्रमुख डिएसपी सञ्जय सिंह थापाले बताए । घटनाको थप अनुसन्धान भइरहेको छ, घटनास्थल पुगेका डिएसपी थापाले भने ।"
आजको मौसम : मेघगर्जनसहित वर्षा हुने,काठमाडौं : निरन्तर वर्षाका कारण बाढी पहिरोले त्रसित जनजीवन सामान्य बन्दै गएको छ। केहि दिनदेखि मनसुनी गतिविधि सक्रिय हुने क्रम विस्तारै कम हुँदै गएको छ। मनसुनको न्यून चापिय रेखा नेपालको तराई भुभागभन्दा दक्षिणतिर रहेकोले मनसुन गतिविधि कमजोर हुँदा वर्षा कम हुने मौसमविद्ले बताएका छन्। बुधबार देशभर सामान्य बदली रहि केहि स्थानमा मेघगर्जनसहित वर्षा हुने जल तथा मौसम पूर्वानुमान महाशाखाले जनाएको छ। अहिले सामान्य बदली भएर देशका केहि स्थानमा वर्षा भइरहेको छ। राति पनि देशका केही स्थानमा मेघगर्जनसहित वर्षा हुने जल तथा मौसम पूर्वानुमान महाशाखाले जनाएको छ। देशको एकदुई स्थानमा भारी वर्षाको सम्भावना रहेको छ।
धारिलो हतियार प्रयोग गरी एकको हत्या,गुल्मी : मुसिकोट नगरपालिका वडा नम्बर ३ गुल्मीमा धारिलो हतियार प्रयोग गरी एक जनाको हत्या भएको छ। ४५ वर्षीय लक्ष्मण कुमालले स्थानीय ४८ वर्षीय मोतीलाल कुमालको गएराति हत्या गरेको जिल्ला प्रहरी कार्यालय गुल्मीका प्रमुख दिपककुमार बस्नेतले जानकारी दिए। खेतमा सिंचाई गर्ने क्रममा आपसी विवाद हुँदा कुमालको हत्या भएको अभियुक्त लक्ष्मण कुमालले प्रहरीलाई बयान दिएका छन्। दुवै जनाले मदिरा सेवन गरेका कारण घटना भएको प्रहरीले जनाएको छ।
"हेटौंडाका ४ ठाउँमा शंकास्पद वस्तु, २ सवारीमा आगजनी","हेटौंडा : विप्लव नेतृत्वको नेकपाले आह्वान गरेको मध्यक्षेत्र बन्दको क्रममा मकवानपुरमा दुई वटा सवारी साधनमा आगजनी भएको छ । गएराति मकवानपुरको उत्तरी फाखेल हुमाने सडक खण्डमा बा १४ च ८२३४ नम्बरको निजी कारमा अज्ञात समूहले आगजनी गरेको मकवानपुर प्रहरी प्रमुख एसपी मुकेश सिंहले जानकारी दिए । कार पूर्ण रुपमा जलेको र कारमा चढेका दुईजना भने सकुशल रहेको उनले बताए । पूर्वपश्चिम राजमार्ग अन्तर्गत मनहरीको खरङ्गामा बा ५ ख १७३९ नम्बरको ट्रकमा आगजनी भएको छ । गुडीरहेको ट्रकमा बुधबार बिहान अज्ञात समूहले पेट्रोल बम प्रहार गरेको मकवानपुर प्रहरी प्रमुख सिंहले बताए । पेट्रोल बम प्रहारबाट ट्रकको अगाडीको भाग जलेको उनले जानकारी दिए । बन्दको पूर्व सन्ध्यामा हेटौंडाको चार स्थानमा शंकास्पद वस्तु फेला परेको छ । बम लेखिएका शंकास्पद वस्तु हेटौंडाको चौकीटोल, हुप्राचौर, पारिजातपथ र थानाभयाङमा फेला परेकोमा नेपाली सेनाले डिस्पोज गरेको मकवानपुर प्रहरीले जनाएको छ । आफ्ना नेता तथा कार्यकर्तालाई सरकारले पक्राउ र हत्या गर्ने क्रम नरोकेको भन्दै बुधबार मध्य कमाण्ड बन्दको घोषणा गरिएको विप्लव मकवानपुर सेक्रेटरी अनुरागले निकालेको विज्ञप्तिमा उल्लेख छ ।"
चुनावी नारामात्रै भयो लालपुर्जा,"दैलेख : नारायण नगरपालिका१ कुइकानास्थित रातामाटेमा दलित बस्ती छ। निर्वाचनका बेला सबै दल र उम्मेदवारको ध्यान यही बस्तीमा केन्द्रित हुन्छ। नेताहरू भोट दिनुहोस्, हामी लालपुर्जा दिन्छौं भन्छन्। यसो भनेकै ४८ वर्ष बिते। स्थानीयले भने लालपुर्जा पाएका छैनन्। निर्वाचन आउँदा सबै आउँछन्। जितेर गएपछि कोही फर्किंदैनन्, स्थानीय सन्तु नेपालीले भनिन्, हामीले भोट दियौं तर नेताहरूले लालपुर्जा दिएनन्। नेताहरूले आश्वासन मात्र दिने गरेको उनले बताइन्। उनी आफूले भोगचलन गर्दै आएको जग्गाको पुर्जा पाउने आसमा धेरै ठाउँ धाइन्। धेरै जोर चप्पल फाटे तर उनको चाहना पूरा भएको छैन। बस्तीमा ३२ परिवारको बसोबास छ। स्थानीय लालबहादुर नेपालीलाई पनि लालपुर्जा दिलाउने आश्वासन धेरैले दिए। बाबुबाजे हुँदै हामीले पनि यही जग्गा भोगचलन गरिरहेका छौं, उनले भने, तर, आजसम्म हाम्रो हातमा लालपुर्जा छैन। आफैंले कमाएको जग्गाको मालिक हुन पाएका छैनौं। आफूहरूलाई राज्यले सुकुम्बासी बनाएको उनको गुनासो छ। कुसापानी गाविस (भैरवी गाउँपालिका)को डाडासरुबाट २०२८ सालमा तीन परिवार बसाइँ आएका थिए। सुरुमा रविलाल दमाई, अमृत दमाई र हरिलाल दमाई ऐलानी जग्गामा घर बनाएर बसेका थिए। स्थानीयले न खानेपानी पाएका छन् न त बिजुली। लालपुर्जा नहुँदा न ढुक्कले बस्न सकेका छौं न त बस्ती छाड्न, स्थानीय मनबहादुर नेपालीले भने। गणेश चोकनजिकै नमुना बस्तीका वादी समुदायसँग पनि लालपुर्जा छैन। उनीहरू १६ वर्षदेखि यसकै आसमा छन्। बस्तीमा वादी र अन्य समुदायका गरी ६५ घरधुरी छन्। लालपुर्जा माग्दा सबैले आस मात्र देखाए, स्थानीय पवित्र वादीले भनिन्, आफ्नै नामको लालपुर्जा भए धरौटी राखेर केही व्यवसाय गर्न हुन्थ्यो। बैंकमा राखेर ऋण निकाल्न पाइन्थ्यो। यो बस्तीका बासिन्दाले मजदुरी गरेर जीविकोपार्जन गर्दै आएका छन्। जिल्लाका अधिकारकर्मीको पहलमा २०६० सालमा यो बस्ती बसालिएको थियो। अब अन्यत्र जाने ठाउँ नभएकाले लालपुर्जा पाउनुपर्ने स्थानीयको माग छ। बस्तीभित्रै सामुदायिक विद्यालय भए पनि बालबालिका पढ्न जाँदैनन्। नारायण नगरपालिका१ का वडाध्यक्ष तीर्थनारायण श्रेष्ठले यस विषयमा आफूले नगरसभा र प्रदेश सरकारसम्म पहल गरिरहेको बताए। १९९१ सालमा नापी, छैन लालपुर्जा एउटै गाउँपालिकामा हजार परिवार लालपुर्जाविहीन सिंगो सहरकै लालपुर्जा छैन १६ वर्षपछि लालपुर्जा पाए पालीवासीले लालपुर्जा नहुँदा दासजस्तो पूरै गाउँ लालपुर्जाविहीन वीरेन्द्रको सम्पत्तिमा ब्रह्मलुट : लालपुर्जामा ट्रस्टको नाम, जग्गा व्यक्तिको सिंगै वडा लालपुर्जाविहीन"
ठेकेदारलाई दुबईबाट धम्की,"काठमाडौं : चन्दाका लागि निर्माण व्यवसायीलाई संयुक्त अरब इमिरेट्स (यूएई)को दुबईबाट धम्की आएको खुलेको छ। धम्क्याउने व्यक्तिले हुलाकी सडकको तीन प्रतिशत सेयरदेखि करोड रुपैयाँसम्म रकम मागेका छन्। प्रहरीको केन्द्रीय अनुसन्धान ब्युरो (सीआईबी)ले व्यवसायीले दिएको सूचनाका आधारमा विस्तृत अनुसन्धान थालेको छ। त्यस क्रममा दुई जना पक्राउ परेका छन्। उनीहरूको नाम प्रहरीले गोप्य राखेको छ। सीआईबी प्रमुख डीआईजी नीरज शाहीले व्यवसायीलाई मार्ने धम्की दिएर पैसा माग्ने समूहबारे अनुसन्धान भइरहेको बताए। केही फोन दुबईबाट आएको देखिन्छ। केहीले इन्टरनेट फोन प्रयोग गरी धम्क्याएको पायौं, डीआईजी शाहीले भने, प्रारम्भिक चरणमा दुई जनालाई समातेका छौं। हामी थप अनुसन्धानमै छौं। दुबईमा बसेर धम्क्याउने व्यक्तिविरुद्ध अनुसन्धानपछि तथ्यका आधारमा सीआईबीले डिफ्युजन नोटिस जारी गर्ने तयारी गरेको स्रोतले जनाएको छ। उनीहरूले नेपाल निर्माण व्यवसायी महासंघका तत्कालीन अध्यक्ष शरद गौचनको हालतमा पुर्याइदिने धम्की दिएका छन्। शान्तिनगरमा गोली हानी गौचनको हत्या भएको थियो। फरकफरक व्यक्तिले धम्क्याउने गरेको व्यवसायीको भनाइ छ। कुरा राम्रोसँग बुझ्नुस्, सामान्य रूपमा नलिनुहोला, प्रहरीलाई जानकारी नदिनुहोला, केहीले त प्रधानमन्त्री र गृहमन्त्री गुहारे। अब त्यो बन्द गर्नोस्। सजिलो हिसाबले मान्नुभएन भने डेमो देखाउँछु अनि पछुताउनुपर्ला भन्दै दिएको धम्कीको रेकर्ड व्यवसायीले सीआईबीमा दिएका छन्। प्रहरी स्रोतका अनुसार जेलमा रहेका समीरमानसिंह बस्न्त्यातले धम्क्याउने गिरोहलाई ठेकेदारको नामावली पठाएका थिए। प्रहरीले समीरको जेलभित्रको गतिविधि निगरानी गरेको थियो। उनले जेलबाटै पटकपटक सहयोगीलाई फोन गरेको तथ्य सीआईबीले पाएको छ। पक्राउ परेका व्यक्ति उनकै सहयोगी रहेको खुलेको छ। उनीहरूलाई महानगरीय प्रहरी वृत्त महाराजगन्जमा राखिएको छ। समीरले जेलभित्रै बसेर अपराधको जालो बुन्न थालेको निष्कर्ष प्रहरीको छ। प्रहरीले समीरलाई भेट्न गएका र उनले सम्पर्क गरेका व्यक्तिमाथि पनि निगरानी बढाएको स्रोत बताउँछ। जेठ अन्तिम सातादेखि भने धम्की आउन छाडेको छ। व्यवसायीले प्रधानमन्त्री, गृहमन्त्री र प्रहरी प्रमुखलाई भेटेर सुरक्षा माग गरेका थिए। महासंघका अध्यक्ष रवि सिंहले २९ जना निर्माण व्यवसायीलाई इन्टरनेट कलमार्फत धम्की आएको जानकारी दिए। उनीहरूले ५० लाख देखि १ करोडसम्म रकम मागेका छन्। पछिल्लो डेढ महिनामा धम्की आउने क्रम रोकिएको उनले सुनाए। पहिला दिनकै फोन आएर हैरानी भोग्यौं, उनले भने, पैसा नदिए मार्नेसम्मको धम्की आयो। सरकारको ध्यानाकर्षण गराएपछि रोकिएको छ।"
नेपाली युवा कास्मिरमा बन्धक,"इटहरी : भारतीय बाटो र सहर हुँदै विदेशमा श्रमका लागि अवैध तवरबाट मानव तस्करले नेपाली महिला लैजाने तथ्य नयाँ होइन। यसरी अवैधानिक बाटो हुँदै दलालको पछि लागेर जाने कतिपय महिला बन्धक बनाइन्छन् भने कतिपयले उचित पारि श्रमिक समेत पाउँदैनन्। यसैगरी नेपाली पुरुष पनि देशबाहिर लगेर बन्दी बनाएर काममा लगाइन्छ भनेमा पत्याउन गाह्रो पर्छ। तर मोरङ जिल्लाबाट भारतको जम्मु कास्मिर लगिएका १२ युवा एक महिनादेखि त्यहाँ बन्दी बनाइएका छन्। परिवारले जनही २० हजार रुपैयाँका दरले रकम दिए पनि उनीहरूलाई छुटाएर फिर्ता ल्याउन एजेन्टहरूले बेवास्ता गरेको खुलेको छ। मोरङको सुन्दरहरैंचा५ का सरोज चौधरी, धीरज चौधरीलगायत १२ युवा जम्मुमा बन्दी बनाइएका हुन्। बूढीखोला किनारको सुकुम्बासी बस्तीका उनीहरूमध्ये धेरैजसो त्यही खोलामा काम गर्थे। ढुंगा, गिटी र बालुवाको काम गर्ने उनीहरू असारमा खोलाबाट ढुंगागिटी निकासी बन्द भएपछि रोजगारीका लागि जम्मु जान तयार भएका थिए। गंगा चौधरी आएकी थिइन्, उता दिनको भारु ६ सय रुपैयाँ हुन्छ भनिन्, छोरा धीरज र भतिजा सरोजलाई पठाएका स्थानीय राजनारायण चौधरीले भने, उनीहरूलाई लिएर सुनसरीको घुस्कीमा दुई जना ठेकेदारको जिम्मा लगाइन्। गंगाले गाउँ गाउँ डुलेर कामदार युवा भेला पार्ने काम गर्छिन्। सुनसरीको सीमावर्ती घुस्कीमा ठेकेदार हुन्छन्, जसले ती युवालाई जम्मु पुर्याउँछन्। गंगाले उनीहरूलाई लगेर घुस्कीमा आजाद मियाँ र अर्का एक व्यक्तिको जिम्मा लगाइन्। मियाँले युवाहरूसँगै पुगेका उनीहरूका परिवारको सदस्यलाई जनही १०१० हजार रुपैयाँ पेस्की पनि दिए। परिवार पनि पेस्की पाएर दंग परे। तर ३ महिनाका लागि लगिएका युवा त्यहाँ ३ साता पनि टिक्न सकेनन्। साउन १५ गते नै घरमा फोन गरेर उनीहरूले काम गर्न नसक्ने बताउँदै फर्काउन अनुरोध गरे। राजनारायणका अनुसार त्यहाँ दिनको १२ घण्टाभन्दा बढी काम गर्नुपर्ने र ३०४० किलोका भारी बोक्न लगाइन्छ। यहाँ खोलामा ढुंगागिटी र बालुवा बोक्नेले पनि गर्न नसक्ने काम उनीहरूलाई लगाएको परिवारको भनाइ छ। त्यसमाथि काम गाह्रो भयो भनेर फर्कन चाहनेलाई समेत फर्कन दिएका छैनन्। ठेकेदारलाई छोरा फर्काइदिनु भन्दा कहिले २४ दिन, कहिले ७ दिन, कहिले १० दिन भन्दै टारिरहेका छन्, उनले भने, अहिले चाहिँ लिन गएको छ भन्छ, आइपुगेको छैन। धीरज र सरोजलगायत युवा जम्मु कास्मिरबाट फर्कन खोजिरहेका छन्। तर उनीहरूलाई फर्कन दिइरहेको छैन। त्यहाँ उनीहरूलाई बन्धक बनाएर घर बनाउने काममा लगाइएको परिवारले जानकारी दिएको छ। काम गर्न नसकेर एक जना त भागेरै फर्किएको राजनारायणले बताए। त्यसबीच नेपाली युवा फर्काउन जनही २० हजार रुपैयाँ लाग्ने भनेपछि आफूहरूले १२ जनाका लागि २०२० हजार रुपैयाँका दरले उठाएर जिम्मा लगाएको राजनारायणले जानकारी दिए। यति गर्दा पनि अझै एक साता, एक महिना राख्नुपर्ने भन्ने जवाफ पाइरहे पनि उनीलगायत पीडित परिवारले गछिया प्रहरीमा उजुरी दिए। तर प्रहरीले चासो नदिएको राजनारायणको गुनासो छ। आजादले भने गंगाको आफन्त जम्मुमा काम गरिरहेको र तिनले नै उनीहरूलाई भेला पारेर पठाएको बताए। मसँग त पैसा मात्र मागेको हो, मैले ब्याजमा दिएँ, उनले भने। पछिल्लो समय पूर्वी नेपालबाट आकर्षक रोजगारीको लोभ देखाएर भारतको जम्मुकास्मिरमा मानवतस्करी हुने गरेको छ। तस्करले सुनसरीको मानिस लैजान घुस्की नाका प्रयोग गर्ने गरेका छन्। त्यहाँका ठेकेदारले मोरङका गाउँ गाउँमा युवा मजदुर खोज्न एजेन्ट परिचालन गरेका छन्। त्यस्ता एजेन्टले कमिसनको लोभमा युवालाई सीमासम्म पुर्याएर ठेकेदारको जिम्मा लगाउँछन्। ठेकेदारले सीमा कटाएर जम्मु पुर्याउँछन्। सीमामा प्रहरीलाई जम्मु जाने बताउँदैनन्। महिला कामदार तस्करी गर्नेले पनि यही तरिका अपनाउने गरेका छन्। यसरी जम्मु लगेका युवालाई खाना र ज्याला नदिइ काममा लगाउने, बन्धक बनाएर यातना दिने, घर फर्कन नदिने गुनासा आउन थालेको छ। मोरङ प्रहरीले केही दिनअघि घुस्कीबाट उर्लाबारीका १० जना युवाको उद्धार गरेको थियो। सुनसरी प्रहरीसँग मिलेमतो गरी भारत कटाउनै लाग्दा उनीहरूको उद्धार गरेको थियो। मोरङ प्रहरी प्रमुख एसपी विश्व अधिकारीले त्यस घटनामा ३ जना पक्राउ परेका छन्। पक्राउ परेकामध्ये २ जनाले एजेन्ट बनेर गाउँ गाउँ घुमेर युवा बटुल्ने काम गरेका थिए। सुनसरी प्रहरी प्रमुख यज्ञविनोद पोख्रेलले भने सो विषयमा खासै धेरै जानकारी नआएको बताए।"

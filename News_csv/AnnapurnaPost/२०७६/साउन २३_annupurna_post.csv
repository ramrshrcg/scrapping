शीर्षक,विवरण
तरकारीमा हस्तक्षेप जरुरी,"किसानले आफ्नो उत्पादनको मूल्य पाएनन् भने उनीहरू कृषि कर्मबाट पलायन हुन्छन्। खेतबारी बाँझो हुन पुग्छ। सँगै स्वरोजगार पनि कटौतीमा पर्छ। आफ्नै उत्पादन नभएपछि त्यसले स्वाभाविक रूपमा आयात बढाउँछ नै। त्यसले खाद्यान्नदेखि तरकारीजस्ता दैनिक उपभोग्य अति सामान्य वस्तुका निम्ति मुलुक परनिर्भरतातर्फ उन्मुख हुनुपर्छ। किसानले पसिना लगानी गरी फलाएको उत्पादनमा बिचौलिया हावी भएपछि तिनले परल मूल्य पाउँदैनन्। लाभजति तिनै बिचौलियाले उठाउँछन्। यो तथ्यप्रति सरकार बेखबर छैन। पछिल्लोपटक रूपन्देहीमा किसानले फलाएका उत्पादन बारीबाट ६० रुपैयाँमा उठाउने तर त्यही तरकारीबाट उपभोक्तासित दुई सय ६० रुपैयाँसम्म असुल्ने गरिएको समाचार सार्वजनिक भएको छ। रूपन्देहीको यो कथा एउटा प्रतिनिधिमूलक यथार्थ हो। यो यथार्थ रूपन्देहीको मात्र नभएर देशभर नै विद्यमान छ। यसलाई तत्काल सुधार गरेर किसानलाई उचित मूल्य नदिने हो भने उपभोक्ता जहिले पनि मारमा पर्ने त छँदै छन्, उत्पादक किसानलाई पनि ठूलो अन्याय हुनेछ। हरेक क्षेत्रमा बिचौलिया र दलालको जगजगी छ। हुँदाहुँदा सीमान्त किसानलाई पनि यो वर्गले छाडेन। यसमा अरूको दोषभन्दा पनि राज्यको उदासीनता र गर्नुपर्ने कर्म नगरेरै हो। अभै पनि मुलुक कृषिप्रधान नै छ। कुल गार्हस्थ्य उत्पादन (जीडीपी) मा कृषि क्षेत्रको योगदान २८७ प्रतिशत छ। कूल जनसंख्याको दुईतिहाइ श्रमशक्ति कृषिमा आ िश्रत छ। श्रमशक्ति र जीडीपीमा योगदान अनुपात असन्तुलित हुनुले दिगो विकासको परिकल्पना गर्न सकिँदैन। मुलुकमा उद्योगधन्धा र कलकारखाना फस्टाउन सकेको छैन। एकातिर औद्योगिक कच्चा पदार्थ आयात गर्नुपर्छ। त्यस्तो आयातीत कच्चा पदार्थबाट उत्पादित वस्तु प्रतिस्पर्धी हुँदैन। तर कृषि क्षेत्र नै त्यस्तो पेसा हो, जहाँ आधिकाधिक श्रमशक्तिलाई रोजगार बनाइरहन सक्छ। राज्यले यस क्षेत्रमा उपेक्षा गर्नु हुँदैन। किसानले फलाएका उत्पादन भाउ नपाएर मिल्काउनुपरेका समाचार पनि सार्वजनिक नभएका होइनन्। यो ज्यादै लाजमर्दाे अवस्था हो। उत्पादित कृषिउपजको बजारसम्मको पहुँचका लागि राज्यले विभिन्न दातृ निकायसित ऋण र अनुदान लिएर अनेक परियोजना सञ्चालन गरिरहेको छ। त्यस्तो रकमको ठूलो परिमाण कृषि मन्त्रालयकै उपल्ला हाकिम र परामर्शदाताहरूले भजाइरहेका छन्, जुन तथ्य महालेखा परीक्षकको प्रतिवेदनमा छरप्रस्ट देखिन्छ। सरकारी अनुदान होस् या अन्य किसिमका सहायता, वास्तविक किसानले नपाउने अवस्था नियमित छ, उपभोक्ताले पनि न्याय पाउँदैनन्। आपूर्तिमा सामान्य अवरोध आउनेबित्तिकै बिचौलियाहरूको सिन्डिकेटले तरकारीको भाउ स्वात्तै बढाउने प्रवृत्ति छ। यो प्रवृत्ति थाहा पाएर पनि सरकार निरीहजस्तै लाचार बनेको छ। सरकारका प्रशासनयन्त्रमा जनताप्रति उत्तरदायित्व नभएको यो टड्कारो नमुना हो। बजारको नियमित अनुगमन, दण्डसजायको कार्यान्वयन पहिलो सर्त हो, जहाँ किसानले राहत पाउँछन्। सामान्यतया कुनै पनि वस्तुको मूल्य निर्धारण माग र आपूर्तिले गर्छ। अर्थशास्त्रको यो सामान्य सिद्धान्त हाम्रोजस्तो सिन्डिकेट र बिचौलियाहरूको रजगज भएको मुलुकमा लागू हुँदैन। पूर्ण प्रतिस्पर्धात्मक बजार स्थापना हुन र त्यसले काम गर्न केही आधारभूत मान्यता छन्। ती मान्यता लागू गराउने धर्म सरकारको हो। जस्तो कि बिचौलियाहरूको सिन्डिकेटले भाउ नदिने अवस्था आए राज्यले खरिद गरिदिने संयन्त्र हुनुपर्छ। सेना, प्रहरीका मेसका लागि ठेकेदारबाट तरकारीलगायतका खाद्यान्न आपूर्ति गर्नुको साटो सरकारले यसरी किसानका खेतमै पुगी उठाउने परिपाटी बसाल्नुपर्छ। पूर्ण प्रतिस्पर्धात्मक बजार स्वचालित तवरमा कायम रहने र त्यसले काम गरेको अवस्थामा हस्तक्षेप जरुरी नहोला, तर यो अवस्था विद्यमान हुन धेरै विषयमा सुधार गर्नुपर्छ। तत्कालको हस्तक्षेप यही हो। यद्यपि राज्यले तरकारी किनेर बेच्ने होइन भनेर दलालहरूको आवाज उठ्न पनि सक्छ। तर, त्यसको परवाह गर्न किन जरुरी छैन भने किसानलाई वास्तविक भाउ दिने र कृषि क्षेत्रको समृद्धिका लागि यस्तो हस्तक्षेप आवश्यक पर्छ। अनि मात्र सबैको चेत खुल्छ। सेना र प्रहरीका ब्यारेक नभएको जिल्ला नै छैन। अझ वाहिनी वा त्योभन्दा पनि ठूलो निकाय रहेका स्थानमा यसैगरी हस्तक्षेप गरिदिने हो भने बल्ल खेतीकिसानी प्रभावी हुन्छ। यो अवस्थामा सुधार नगर्ने हो भने वार्षिक २५ अर्ब रुपैयाँको तरकारी आयात कायमै रहिरहने छ।"
लागुऔषधसहित पक्राउ,"विराटनगर : मोरङको उर्लाबारी नगरपालिका७ बाट लागुऔषधसहित एकजनालाई बिहीबार प्रहरीले पक्राउ गरेको छ। पूर्वबाट पश्चिमतर्फ जाँदै गरेको को ३२ प ६४८५ नम्बरको मोटरसाइकललाई रोकेर चेकजाँच गर्ने क्रममा मोटरसाइकल चालक पथरीशनिश्चरे नगरपालिका२ का २६ वर्षीय अनुज राई पक्राउ परेका हुन्। प्रदेश १ प्रहरी कार्यालय विराटनगरका प्रवक्ता एसएसपी किशोर दाहालका अनुसार राईको साथबाट १७ एम्पुल लुपिजेसिक, १७ एम्पुल डाईजापाम र एक एम्पुल प्रोमोजोम बरामद भएको हो। लागुऔषधसहित पक्राउ परेकामाथि अनुसन्धान भइरहेको प्रहरीले जनाएको छ।"
रुखले किचेर श्रीमान श्रीमती घाइते,धरान : धरानस्थित विपी कोइराला स्वास्थय विज्ञान प्रतिष्ठान हाताभित्र सखुवाको रुखले किचेर दुईजना गम्भीर घाइते भएका छन्। प्रतिष्ठानको पार्किङ क्षेत्रमा सखुवाको रुख ढलेर बिरामीका दुई कुरुवा घाइते भएका हुन्। रुखले किचेर धनुषाको जनकुपुर ३ का जितेन्द्र यादव र उनकी श्रीमती अन्जली यादव गम्भीर घाइते भएका छन्। दुबैको प्रतिष्ठानको आकस्मिक कक्षमा उपचार भइरहेको छ। उनीहरु छोरा क्रितिकको उपचारका लागि धरान आएका थिए। प्रतिष्ठानका निर्देशक गौरीशंकर साहले घाइतेको निशुल्क उपचारको व्यवस्था मिलाइएको बताएका छन्। प्रतिष्ठानमा बुढा भएका रुखको व्यवस्थापन नगर्दा वर्षेनी दुर्घटनाको जोखिम बढेको छ। दुई वर्ष अगाडी पनि प्रतिष्ठान हाता भित्रै रुख ढलेर किच्दा एकजना एमवीवीएस अध्ययनरत एक छात्राको मृत्यु भएको थियो।
करेन्ट लागेर बालकको मृत्यु,काभ्रे : बनेपा नगरपालिका १ टुकुचा नालामा करेन्ट लागेर बालकको मृत्यु भएको छ। बनेपा १ टुकुचाको स्थानीय रिमाल श्रेष्ठको ४१ महिनाको छेरा रिदेश श्रेष्ठको मृत्यु भएको हो। पानी तान्ने मेसिनको तार समाउने क्रममा उनको मृत्यु भएको प्रहरीले जनाएको छ। प्रहरीका अनुसार बिहान ९ बजे तिर घरमै पानी तान्ने मेसिनको तार समाउदै खेल्दै गरेका बालकको उपचारका लागि बनेपा ल्याउनेक्रममा मृत्यु भएको हो। मृतक बालकको शव पोस्टमार्टमका लागि अस्पतालमा राखिएको घ। घटनाको विषयमा अनुसन्धान भइरहेको प्रहरीको भनाइ छ।
हिरासतबाट निस्केको एक सातापछि मृत्यु : आफन्तले गरे सडक अवरुद्ध,"गुलरिया : पूर्वपश्चिम राजमार्गअन्तर्गत बर्दियाको बारबर्दिया नगरपालिकास्थित कर्तनियामा प्रहरीलाई कारवाहीको माग गर्दै स्थानीयले सडक अवरुद्ध गरेका छन् । हिरासतबाट निस्केका कर्तनियाका ३८ वर्षीय भुपेन्द्र स्वर्णकार घिमिरेको प्रहरीको कुटाईबाट मृत्यु भएको भन्दै स्थानीय र आफन्तले राजमार्ग अवरुद्ध पारेका हुन्। केही समय अघि मृतक भुपेन्द्र र उनकी श्रीमतीबीच सामान्य विवाद भएको थियो। पछि श्रीमती एल्सिबा स्वर्णकार घिमिरेले श्रीमानविरुद्ध साउन १६ गते इलाका प्रहरी कार्यालय बाँसगढीमा उजुरी दिएको स्थानीय छिमेकी धनबहादुर सुनार बताए। उजुरीका आधारमा तत्काल पक्राउ परेका उनलाई २४ घण्टा इप्रका वाँसगढीको हिरासतपछि छाडिएको थियो। भुपेन्द्रले हिरासतमुक्त भएपछि प्रहरीले निर्मम तरिकाले कुटपिट गरको गुनासो आफूसँग पोखेको धनबहादुरको बताए। उनले भने,' मृतकको शरीरभरी निलडाम छन्। उपचारका लागि नेपालगञ्ज लैजाने क्रममा बुधबार राति भुपेन्द्रको मृत्यु भएको हो।' घटनाको जिम्मा सुरक्षा निकायले लिनुपर्ने र दोषीलाई तत्काल कारवाही गरिनुपर्ने माग राख्दै राजमार्ग अवरुद्ध पारिएको उनले जानकारी दिए। सडक अवरुद्ध भएपछि उक्त राजमार्ग हुँदै चल्ने सवारी साधन बीच बाटोमा रोकिएका छन्। प्रहरीले हिरासतमा राखेर छाडेको एकसाता भइसक्दा पनि पीडितले कुनैपनि जानकारी नदिएको जिल्ला प्रहरी कार्यालय बर्दियाका प्रहरी उपरीक्षक राजेशनाथ बास्तोलाले बताए। एसपी वास्तोलाले भने,' श्रीमान श्रीमतीको झगडामा प्रहरीले अनुसन्धानमा राखेको व्यक्तिलाई कुट्नु पर्ने कुनै कारण छैन।' घटनाबारे अनुसन्धान भइरहेको र गल्ती भेटिए कसैलाई छोडिने छैन।'"
कागज नपुगेको भन्दै ७ बालबालिका विमानस्थलमै रोकिए,"डोल्पा : डोल्पाको काइके गाउँपालिकाका ७ बालबालिका प्रहरीले बिमानस्थलबाट फर्काएको छ। काठमाडौंको जोरपाटीमा संचालित छुतसाङ गुम्बामा पढाउनका लागि लैजाँदै गर्दा ७ बालबालिका कानुनी प्रक्रिया नपुगेको भन्दै प्रहरीले फिर्ता गरेको हो। गुम्बाका लामा लोपसाङ फुन्चोक लामाले लैजादै गरेका बालबालिकालाई बिमानस्थलबाटै फिर्ता गरिएको प्रहरीले जानकारी दिएको छ। काइके गाउँपालिका ७ का २ जना ६ का ४ जना र मुड्केचुला ७ का एकजना गरी ७ बालबालिको उद्दार गरिएको हो । स्थानीय वडाले सिफारिस गरेपनि जिल्ला प्रशासन र शिक्षा समन्वयको अनुमतिबिना जिल्ला बाहिर ठूलो संख्यामा बालबालिका बाहिर लिन खोजेपछि बिमानस्थल सुरक्षा चौकीले रोकेको प्रमुख जिल्ला अधिकारी मुकेश कुमार केशरीले जानकारी दिए। गुम्बाका लामा फुन्चोक तिब्बतीयन नागरिक हुन्। गलत नियत नरहेको र गरिबका बालबालिका लामा पढाउने व्यवस्था रहेकाले काइकेबाट अभिभावकको सहमतिमा लिन लागेको लामाले बताए। काइके गाउँपालिका ६ र ७ का दलित बस्तीका ९ वर्ष देखि १३ वर्षसम्मका ७ जना बालबालिका छन्। उता अभिभावक भने सहमति भएको, गरिबीले पढाउन नसक्ने र लामा पढाए सहज हुने अभिभावक राजेन्द्र कामीले बताए। विद्यालयमा सबै व्यवस्थापन गरेपनि अभिभावकले बाहिर लिन्छु भनेपछि सिफारिस गर्न बाध्य भएको वडाध्यक्ष रामचन्द्र रोकायाले जानकारी दिए। बौद्धको जोरपाटीमा रहेको गुम्बा आधिकारिक के छ भन्ने बारे जानकारी सबै नभएसम्म जिल्लाबाट बाहिर बालबालिका जान नपाउने प्रमुख जिल्ला अधिकारी मुकेश कुमार केशरीले बताए।"
बिहे गर्ने भन्दै फकाएर बलात्कार : प्रहरी जवान पक्राउ,"ओखलढुंगा : विवाह गर्ने भन्दै फकाएर १८ वर्षीया किशोरी बलात्कार गरेको अभियोगमा प्रहरी जवान पक्राउ परेका छन्। अस्थायी प्रहरी चौकी श्रीचौरमा कार्यरत प्रहरी जवान प्रकाशकुमार यादव स्थानीयको दबाबपछि पक्राउ परेका हुन्। किशोरीमाथि जवरजस्ती गरिरहेको अभिभावकले देखेर चौकी घेराउ गरेपछि प्रहरीले नियन्त्रणमा लिएको स्थानीयले बताए। यादवले जंगलमा घाँस काट्न गएकी किशोरीलाई मंगलबार जबरजस्ती करणी गरेको पीडित पक्षको आरोप छ। यादवले जंगलमै किशोरीलाई करणी गरिरहेका बेला उनका बुवाले देखेपछि घटना बाहिर आएको हो। पीडितले महिला अधिकारकर्मीको सहयोगमा जिल्ला प्रहरी कार्यालय पुगेर मुद्दा दर्ता गराएकी छिन्। उनको जिल्ला अस्पतालमा स्वास्थ्य परीक्षण गरेर घर पठाइएको छ। यादवले यसअघि जगंलमै घाँस काट्न गएको समयमा साउन २ गते पनि किशोरीलाई बिहे गर्ने आश्वासन दिएर करणी गरेको खुलेको छ। पीडितले किटानी जाहेरी दिएपछि यादवलाई अदालतबाट म्याद थप गरी बिहीबारबाट अनुसन्धान थालिएको जिल्ला प्रहरी कार्यालयका डीएसपी पुष्पराज मल्लले जानकारी दिए। घटनाको प्रकृति हेर्दा सहमतिमै यौन सम्पर्क भएको र किशोरीका बुबाले थाहा पाएर बाहिर आएको जस्तो देखिन्छ, उनले भने। सहमतिमा भएको विषय बाहिर ल्याएर विवादमा पार्न खोजेको उनले बताए। पटकपटक दुवै जनाले आपसमा फोन सम्पर्क गर्ने गरेको प्रारम्भिक अनुसन्धानबाट खुलेकाले सहमतिमै यौन सम्पर्क भएको हुन सक्ने मल्लले बताए। पीडित पक्षले भने प्रहरीले घटना मिलाउन दबाब दिएको आरोप लगाएको छ। मिल्न दबाब आएको थियो, पीडित पक्षक एक व्यक्तिले भने। पीडितका आफन्तले अनुसन्धान गरेर पीडकमाथि कारवाही गर्न माग गरेका छन्। डेढ महिना पहिले पनि उक्त प्रहरी चौकीका प्रमुख प्रहरी सहायक निरीक्षक (असई) प्रशुराम विश्वकर्माले महिलालाई यौन दुव्र्यवहार गरेको घटना बाहिरिएको थियो। उक्त घटना पनि प्रहरीले लुकाउने प्रयास गरेको थियो। स्थानीयकै दबाबमा सो घटना बाहिर आएपछि विकमाथि विभागीय कारवाही भएको थियो।"
नाै लाख घुससहित सिनियर डिभिजन इन्जिनियर पक्राउ,पोखरा : नाै लाख रूपैयाँ घुससहित सिनियर डिभिजनल इन्जिनियर हरि पोखरेल पक्राउ परेका छन्। अख्तियार दुरूपयोग अनुसन्धान आयोगको टिमले अहिले बिहीबार साँझ साढे ७ बजे इन्जिनियर पोखरेललाई घरबाटै पक्राउ गरेको हो। सडक डिभिजन कार्यालय पोखरा प्रमुखमाथि विन्ध्यवासिनी हरिचोक सडक निर्माणका ठेकेदारसँग घुस लिएको आरोप छ। अख्तियारको टोलीले सरकारी आवासमै उनलाई नौ लाख घुससहित पक्राउ गरेको हो।
विद्यार्थीको समस्या समाधान गर्न ६ लाख ७५ हजार घुस !,काठमाडौं : पूर्वाञ्चल विश्वविद्यालयका प्रमुख प्रशासकीय अधिकृत गिरीराज कोइरालालाई ६ लाख ७५ हजार रुपैयाँ घुससहित रंगेहात पक्राउ परेका छन्। काठमाडौं जोरपाटीस्थित स्तुपा कलेजका विद्यार्थीको समस्या समाधान गरिदिने निहुँमा बार्गेनिङ गरेको सूचनापछि अख्तियारले विशेष टोली परिचालन गरेको थियो। कोइरालालाई शेर्पा मल काठमाडौंबाट अख्तियारको टोलीले नियन्त्रणमा लिएको हो। उनीमाथि अनुसन्धान भइरहेको अख्तियारले जनाएको छ।
आगलागीबाट घर जलेर नष्ट,"विराटनगर : मोरङको ग्रामथान गाउँपालिका१ का बिहीरा माझीको घरमा बुधबार राति आगलागी भएको छ। आगलागीमा माझीको फुसको छानो भएको घरसहित ३५ मन धान, दुई सय किलो चामल, लत्ताकपडा, एउटा सोलार, फर्निचरका सामानलगायत जलेर खरानी हुँदा करिब दुई लाख रुपैयाँ बराबरको क्षति भएको प्रहरीले जनाएको छ। राति १० बजे लागेको आगो स्थानीय र प्रहरीको सहयोगमा नियन्त्रणमा लिइएको मोरङ प्रहरीका प्रवक्ता डीएसपी राजकुमार खिउजुले बताए। उनका अनुसार आगलागीपछि माझी परिवारको बिचल्ली भएको छ।खिउजुले आगलागीको कारण खुल्न नसकेको र प्रहरीले घटनाको अनुसन्धान सुरु गरेको बताए।"
बेपत्ता राउटे युवा खोजीदिन परिवारको हारगुहार,सुर्खेत : जिल्लाको गुर्भाकोट नगरपालिका१३ बेतेनी खोला किनारमा बस्दै आएका राउटे युवा बेपत्ता भएका छन्।गत वैशाख २५ गतेदेखि जयबहादुर शाही बेपत्ता भएपछि परिवारले खोजी दिन हारगुहार गरेका छन्। जयबहादुरकी आमा शितला शाहीले सुर्खेतमा पत्रकार सम्मेलन गर्दै आफ्नो छोरा खोजिदिन सबैसँग हारगुहार गरिन् । बेपत्ता शाहीका भाइ प्रकाश शाहीले दाइ जयबहादुर हराएको तीन महिना भएको जानकारी दिए। उनले लामो समयसम्म दाइ नफर्किएपछि सिंगो बस्तीनै चिन्तामा रहेकाले खोजि दिन आग्रह गरे। गाउँका राउटे युवा पनि उनको खोजीमा जुटेका छन्। बेपत्ता युवाका बुवा कान्छाराम शाहीकाअनुसार जयबहादुर बेतेनी खोला किनारको बस्तीबाट गाउँ जानेभन्दै निस्किएका थिए। उनी हराएलगत्तै गुराँस गाउँपालिका र प्रहरीलाई खबर गरिएको थियो। प्रहरीले हालसम्म बेपत्ता युवालाई फेला पार्न नसकेको राउटे परियोजनामार्फत समुदायका शिक्षक लालबहादुर खत्रीले बताए। उनका अनुसार बेतेनी खोला किनारमा राउटे समुदायका ४६ घर छन्। उनीहरुको कुल जनसंख्या १ सय ४६ छ। राउटे समुदाय दैलेखको गुराँस गाउँपालिका५ स्थित ठाँटीमा समेत बसोबास गर्दै आएका छन्।
अवैध मदिरा नष्ट,"बैतडी : बैतडीको सिगास गाउँपालिकाको केन्द्र गर्जे नजिकै एक पसलबाट अवैध मदिरा बरामद गरी नष्ट गरिएको छ। लेबल नभएको ओरेन्ज नामको ५४ लिटर जति मदिरा बरामद गरी नष्ट गरिएको सिगास गाउँपालिकाका निमित्त प्रमुख प्रशासकीय अधिकृत जनकसिंह धामीले जानकारी दिए। व्यापारी मानसिंह ऐरको पसलबाट मदिरा बरामद गरी नष्ट गरिएको उनले बताए। प्रहरी, जनप्रतिनिधि र कर्मचारीको संयुक्त टोलीले अवैध मदिरा नष्ट गरेको हो। यस्तै, प्रहरीले मदिरा सेवन गरी होहल्ला गर्ने स्थानीय चन्द्रसिंह ऐरबाट २ हजार जरीवाना असुल गरेको छ।"
पूर्वमन्त्री जोशीविरुद्धको भ्रष्टाचार मुद्दाको सुरुवाइ अघि बढ्यो,काठमाडौं : पूर्वमन्त्री गोविन्दराज जोशीविरुद्धको भ्रष्टाचार मुद्दामा सुनुवाइ अघि बढेको छ। जोशीको मुद्दामा अख्तियार दुरुपयोग अनुसन्धान आयोगबाट मुद्दा चलाउने गरी भएको निर्णय फाइल पेस नभएका कारण सुनुवाइ अघि बढ्न सकेको थिएन। २०६९ सालदेखि जोशीविरुद्धको मुद्दा सर्वोच्चमा विचाराधीन छ। सर्वोच्चका न्यायाधीशद्वय ईश्वरप्रसाद खतिवडा र प्रकाशकुमार ढुंगानाको संयुक्त इजलासले अख्तियारबाट फाइल नआए पनि सुनुवाइ अघि बढाउन बाधा नहुने निष्कर्षमा पुगेको हो। अख्तियारले भने उनको फाइल फेला नपरेको जवाफ सर्वोच्चलाई दिएको छ।
बझाङको कालंगा हाइड्रोमा बाढी,"बझाङ : बझाङमा निर्माण भइरहेको कालंगा जलविद्युत आयोजनामा बाढीले क्षति गरेको छ। लगातार परेको वर्षाले कालंगा खोलामा बाढी आएपछि बुंगल नगपालिकामा पर्ने निर्माणाधीन कालंगा हाइड्रो प्रालिमा क्षति पुगेको हो। साउन २१ गते रातिदेखि पानीका कारण निर्माणधीन कालङ्गा हाइड्रो प्रालिमा बाढी पसेको हो। कालंगा हाइड्रो निजी लगानीबाट निर्माण भइरहेको सुदूरपश्चिमको अहिलेसम्मकै ठूलो हो। कालंगा खोलाले मेसिन पुरिएका छन्। कालंगा नदीमा आएको बाढीले निजी लगानीबाट निर्माणाधीन कालंगा हाइड्रो पावरको नहर, सिमेन्ट, सरिया, दुईवटा क्रसर मेसिन, गिट्टी, बालुवा, दुईवटा जेसीभीलाई पुरेको छ। पाउटा भन्ने स्थानमा रहेको अफिसमा सुरक्षाकर्मीसहित मजदुर सुतिरहेका बेला बाढी पसेको हो। हाइड्रोका प्रबन्ध निर्देशक विवश अमात्यले मेसिन र मजदुरले ६ महिना गरेको सबै काम, एकै रातको बाढीले बगाएको जानकारी दिए।"
"चार घरमा आगलागी, एक बालक घाइते",रौतहट : रौतहटको गढीमाई नगरपालिकामा बिहीबार दिउँसो चारवटा घरमा आगलागी भएको छ। गढीमाई नगरपालिका२ सुन्दरपुरमा रहेको चारवटा घरमा लागलागी हुँदा एक बालक जलेर घाइते भएका छन्। नागेन्द्र राय यादव र जंगीलाल राय यादवको चारवटा घरमा आगलागी भएको इलाका प्रहरी कार्यालयल समनपुरका प्रहरी नायव निरीक्षक अरविन्द साहले जानकारी दिए। जलेर नागेन्द्र राय यादवका चार वर्षीय नाती प्रदीप राय घाइते भएका छन्। आगलागीबाट करिब सात लाख मूल्य बराबरको धनमाल जलेर नष्ट भएको छ। आगो पूणरूपमा निभाइएको प्रहरीले जनाएको छ।
क्यान्सर पीडितलाई उपराष्ट्रपतिले दिए एक महिनाको पारिश्रमिक,काठमाडौं : उपराष्ट्रपति नन्दबहादुर पुनले एक महिनाको पारिश्रमिक क्यान्सर पीडितलाई दिएका छन्। नेपाल क्यान्सर सहयोय अभियानलाई उपराष्ट्रपति पुनले एक महिना बराबरको तलब सहयोग गरेका हुन्। उपराष्ट्रपति पुनले कर कटाएर आउने एक महिनाको तलब ६२ हजार क्यान्सर सहयोग अभियानका अध्यक्ष डा सुदीप श्रेष्ठलाई हस्तान्तरण गरे। उपराष्ट्रपतिले केही दिनअघि नेपाल क्यान्सर सहयोग समूहले आयोजना गरेको कार्यक्रममा आफ्नो एक महिनाको तलब क्यान्सर पीडितलाई सहयोग गर्ने घोषणा गरेका थिए। उपराष्ट्रपतिले रकम हस्तान्तरण गर्दै क्यान्सर पीडितहरुलाई सबैले सहयोग र माया गर्नुपर्ने बताए। सहयोग रकम लिँदै क्यान्सर सहयोग अभियानका अध्यक्ष श्रेष्ठले उपराष्ट्रपतिको सहयोगबाट आफूहरु र क्यान्सर पीडित अत्यन्त उत्साहित भएको बताए।
मोटरसाइकलमा लागुऔषध ओसार्ने तीन पक्राउ,"विराटनगर : मोटरसाइकलमा लागुऔषध ओसार्दै गर्दा तीन जनालाई प्रहरीले मोरङको दुई छुट्टा छुट्टै स्थानबाट पक्राउ गरेको छ। लागुऔषध ओसार्न प्रयोग गरिएका दुई मोटरसाइकल पनि प्रहरीले नियन्त्रणमा लिएको छ। उर्लाबारी नगरपालिका७ बाट लागुऔषधसहित बिहीबार दिउँसो एकजना पक्राउ परेका छन्। पूर्वबाट पश्चिमतर्फ जाँदै गरेको को ३२ प ६४८५ नम्बरको मोटरसाइकललाई रोकेर चेकजाँच गर्ने क्रममा मोटरसाइकल चालक पथरीशनिश्चरे नगरपालिका२ का २६ वर्षीय अनुज राई पक्राउ परेका हुन्। मोरङ प्रहरीका प्रवक्ता डीएसपी राजकुमार खिउजुका अनुसार राईको साथबाट १७ एम्पुल लुपिजेसिक, १७ एम्पुल डाईजापाम र १९ एम्पुल प्रोमोजोन बरामद भएको छ। त्यस्तै मोरङको सुनवर्सी नगरपालिका८ सिक्टीबाट मोटरसाइकलमा लागुऔषध लिएर हिँडेका दुई पक्राउ परेका छन्। पक्राउ पर्नेमा मिक्लाजुङ गाउँपालिका९ का ४१ वर्षीय गोविन्दप्रसाद भण्डारी र रतुवामाई नगरपालिका५ का ३४ वर्षीय दीपक पौडेल रहेको डीएसपी खिउजुले बताए। लागुऔषध ओसारपसारमा प्रयोग गरिएको को ५ प १५९८ नम्बरको मोटरसाइकल पनि नियन्त्रणमा लिइएको उनको भनाइ छ। मोटरसाइकलकोलेगार्डमा झुन्ड्याएको झोला भित्र पाँच बोतल कारेक्स र पौरुष जीवन लेखिएको ८४ वटा ट्याब्लेट बरामद भएको खिउजुले बताए। पक्राउ परेका तीनविरुद्ध प्रहरीले लागुऔषध ऐन अन्तर्गतको मुद्दा चलाउन बिहीबार म्याद थप गरेर अनुसन्धान अघि बढाएको छ।"
ट्रकको ठक्करबाट दुईको मृत्यु,मलंगवा : सर्लाहीको हरिवनस्थित पूर्वपश्चिम राजमार्ग खण्डमा बिहीबार मध्यान्ह ट्रकको ठक्करबाट दुईजनाको मृत्यु भएको छ। पूर्वबाट पश्चिमतर्फ गइरहेको ना ५६ प १०४८ नम्बरको मोटरसाइकल विपरित दिशाबाट आइरहेको ना५ ख ६०१४ नम्बरको ट्रकसँग ठोक्किँदा सर्लाहीको बरहथवा नगरपालिका ४ का १९ वर्षीय विक्रम दास कथवनिया र सोही ठाउँका २९ वर्षीय मनोजकुमार दासको मृत्यु भएको प्रहरीले जनाएको छ। ठक्करबाट गम्भीर घाइते भएका विक्रमको स्थानीय नमूना अस्पतालमा उपचार क्रममा मृत्यु भएको हो भने मनोजको थप उपचारका लागि भरतपुरतर्फ लैजाने क्रममा बाटोमा मृत्यु भएको हो। ट्रक प्रहरीको नियन्त्रणमा रहेको छ। चालक भने फरार रहेको प्रहरीले जनाएको छ।मृतक विक्रमको शव पोष्टमार्टमका लागि जिल्ला अस्पतालमा ल्याइएको छ। मनोजको शव भने मलंगवा ल्याउँदै गरेको प्रहरीले जनाएको छ।
"कोशी टप्पुमा ४४ चौपाया मरे, १०० विरामी",धरान : सुनसरीको कोसी टप्पु वन्यजन्तु आरक्ष क्षेत्रमा एकैपटक ठूलो संख्यामा गाईगोरु मरेका छन्। स्थानीयले पालेका र छाडा गरी सयभन्दा बढी बिरामी परेका छन्। बराहक्षेत्र नगरपालिकाको ६ र ९ वडामा पर्ने त्यस क्षेत्रमा रहेका स्थानीयले पालेका र केही छाडा गरी २८ वटा गाई र १६ वटा गोरु मरेका हुन्। पशु चिकित्सकले पटके रोगका कारण गाईगोरु मरेको बताएका छन्। सप्तकोसी नदीको बीच भागमा पर्ने श्रीलंका टापुमा स्थानीयले पालेका र केही छाडा गरी ४४ वटा गाईगोरु मरेको अवस्थामा भेटिएको सुनसरीका प्रमुख जिल्ला अधिकारी कृष्ण राउतले बताए। गाई मरेको खबर पाउनासाथ बिहीबार जिल्ला पशु कार्यालय सुनसरीका चिकित्सक मनोजकुमार मेहता र जिल्ला प्रहरी कार्यालय सुनसरीका डीएसपी ज्ञानेन्द्र फुयालसहितको टोली घटनास्थल पठाइएको उनले जानकारी दिएका छन्। घटनास्थल पुगेका डीएसपी फुयालले पशु चिकित्सकलाई उद्धृत गर्दै गाई पटके रोगका कारण मरेको जानकारी दिएका छन्। टोलीले मरेका गाईको रगतको नमुना परीक्षणका लागि संकलन गरेको छ। यो रोग मान्छेमा समेत सर्ने भएकाले कोसी टप्पु वन्यजन्तु आरक्ष आसपासका क्षेत्रमा बसोवास गर्ने सर्वसाधारणलाई समेत सचेत गराइएको प्रजिअ राउतले जानकारी दिएका छन्। कोसी टप्पु क्षेत्रमा छाडा चौपायाको संख्या अत्यधिक रहेको र जंगलमा विभिन्न प्रजातिका घाँस खाएका कारण रोग लागेको हुन सक्ने अनुमान गरिएको छ। बराहक्षेत्र नगरपालिकाका मेयर निलम खनालले गाई मर्न थालेपछि उपचारका लागि पशु चिकित्सकको टोली परिचालन गरिएको बताएका छन्। पीडितहरूले गाई मर्न थालेपछि कोसी टप्पु वन्यजन्तु आरक्षसँग क्षतिपूर्ति माग गरेका छन्।
ललितपुरमा पञ्चदान पर्व मनाइँदै (तस्बिर),"काठमाडौं : बौद्ध दर्शनमा दानको महत्व दर्साउने पञ्चदान पर्व बिहीबार मनाइँदै छ। यो पर्व काठमाडौं उपत्कासहित काभ्रेको नाला, बनेपा र चीनको ल्हासामा समेत मनाइन्छ। यस पर्वमा बौद्धमार्गी नेवारले आफ्नो वरपर रहेका विभिन्न विहार, बही, चोक र घरमा दानशाला बनाइ अन्न, फलफूल र दक्षिणा दान दिन्छन्। बुद्ध धर्मका अनुयायी बज्राचार्य, बुद्धाचार्य, शाक्यलगायत अन्न, फलफूल र दक्षिणा दान लिन दिनभर भिक्षाटनमा सहभागी हुन्छन्। पञ्चदानमा दीपंकर बुद्धलाई पूजा गर्ने चलन छ। यो दिन भिक्षु शाक्य वज्राचार्यलाई पञ्चदान दिइन्छ। यो विशेषत दानसँग सम्बन्धित पर्व हो। अघिल्लो दिन दिपंकर मूर्तिलाई सजाइन्छ। पञ्चदानका दिन चामल, गहुँ, केराउ, खीर, नुन आदि दान दिने गरिन्छ। दिपंकरसँगै भिक्षु तथा शाक्य, बज्राचार्यलाई नेवार बौद्ध धर्मावलम्बीले दान दिने गर्छन्। पञ्चदानलाई पंजदान (पंजरां) पनि भनिन्छ। धर्तीमा उब्जेको पाँच प्रकारका अन्न तथा फलफुल दान गरिने भएकोले यो पर्वलाई पञ्चदान भनिएको हो। पञ्चदानकै दिन दिपंकर बुद्धले पहिलोपटक दान ग्रहण गरेको जनविश्वास रहेको छ। दिपंकर बुद्ध शाक्यमुनि बुद्धलाई बुद्ध हुने भविष्यवाणी गर्ने बुद्ध मानिन्छ। यो पर्वमा कुमारीलाई पनि निकालेर अवलोकन गराउने प्रचलन छ ।"
"छोराछोरीसहित नारायणी नदीमा हाम फालेकी महिलाको उद्दार, दुई बालबालिकाको मृत्यु",कावासेती : नारायणी नदीमा बालबालिकासहित हामफालेकी एक महिलाको उद्धार गरिएको छ। दुई बालबालिकाको भने मृत्यु भएको छ। नवलपरासीपूर्व विनियी त्रिवेणी गाउँपालिका७ ब्यारेज पुलस्थित छाताचोकबाट नारायणी नदीमा हामफाल्दा पाल्हिनन्दन गाउँपालिका५ बस्ने सुधा विश्वकर्माका छोरा साढे दुई वर्षीय अभिनाथ विश्वकर्मा र डेढ महिनाकी छोरी निकिता विश्वकर्माको मृत्यु भएको छ। आमा २४ वर्षीय सुधा विश्वकर्मालाई भने स्थानीयवासीले उद्धार गरेका छन्। आमा सुधा विश्वकर्मा प्रहरी नियन्त्रणमा रहेको जिल्ला प्रहरी कार्यालय नवलपरासीपूर्वका प्रहरी निरीक्षक राजेन्द्र अधिकारीले बताए। आमा स्वयंले दुवै बच्चा साथमा लिएर नारायणी नदीमा हामफालेकी थिइन्। उनका श्रीमान प्रहरी युक्ती तालिम महाविद्यालय जर्गाहा नवलपरासीमा कार्यरत छन्। घटनाको बारेमा थप अनुसन्धान भइरहेको प्रहरी निरीक्षक अधिकारीले बताए। रासस
४९ शिष्यसहित सद्गुरु मुस्ताङमा,"मुस्ताङ : भारतका चर्चित आध्यामिक गुरु सद्गुरु जग्गी वासुदेव ४९ शिष्यसहित मंगलबार हिमालपारीको जिल्ला मुस्ताङ आएका छन्। उनी कैलाश मानसरोवरको भ्रमणका लागि मुस्ताङ आएको प्रहरीले पुष्टि गरेको छ। चीनको तिब्बतमा पर्ने मानसरोवर ४ हजार ५९० मिटर उचाईमा छ। 'हाई अल्टिच्युड' मा रहेको मानसरोवर जाँदा सजिलो होओस् भनेर उनको टोली केही दिन मुस्ताङ आएको बुझिएको छ। सद्गुरु विश्वभर योग दर्शन र अभ्यासमा काम गर्न इशा फाउन्डेसनक संस्थापक पनि हुन्। मुस्ताङको थासाङ ३ कालोपानीमा त्रिपाल टाँगेर बसेको सद्गुरुको टोली। फोटो सौजन्यः ईन्द्रसिंह शेरचन प्रहरी कार्यालयका मुस्ताङका प्रहरी प्रमुख तुलबहादुर कार्कीले सद्गुरु वासुदेवको मुस्ताङ भ्रमण नितान्त आध्यात्मिक भएको जानकारी दिए। उनले सिम्रिक एयरको हेलिकप्टरमा सद्गुरुको टोली थासाङ ३ कालोपानीमा अवतरण गरेको बताए। सद्गुरु मुस्ताङ बसाईमा हिमाली क्षेत्रमा ट्रेकिङ गर्नेछन्। सुन्दर हिमाली वातावरण अवलोकन गर्ने, शिष्यहरूलाई ध्यान र योग गराउने उद्देश्य भ्रमणको रहेको प्रहरीलाई जानकारी गराइएको कार्कीले बताए। प्रहरी प्रमुख कार्कीले सद्गुरुलाई आवश्यकता अनुसार सुरक्षा उपलब्ध गराइएको जानकारी दिए। उनका अनुसार टोलीमा अमेरिका, चीन, लेबनान र भारतका शिष्य सहभागी छन्। बुधबार ट्विटरमा पोस्ट गरेको भिडियोमा उनी सिम्रिक एअरका क्याप्टेन सुरेन्द्रसँग कुरा गर्दै गरेका देखिन्छन्। अर्को एक फोटोमा उनी ८ हजार ४०० फिट उचाई रहेको कालापानीमा देखिन्छन्। 'भोलि हाम्रो गोडा, फोक्सो र मुटुको शक्ति देखिनेछ', उनले लेखेका छन्। सद्गुरुको मानसरोवर भ्रमणसहित ३ हप्ताको बसाई रहने कर्णाली ट्रेकिङ अगुवा टंक दुवाडीले जानकारी दिए। सद्गुरु वासुदेव ६१ वर्षका छन्। उनलाई प्राकृतिक हिमाल, पहाड र मनोरम प्राकृतिक दृष्य औधि मन पर्ने दुवाडीले बताए। दुवाडीका अनुसार सत्गुरु वासुदेवको टोलीले उक्त क्षेत्रको नाउरिकोट, टिटी ताल र कालोपानी लगायतका स्थानमा ६ दिन बिताउने छन्। सद्गुरुलाई भारत सरकारले सन् २०१७ मा आध्यात्मिक क्षेत्रमा पुर्याएको योगदानबापत् पद्म विभूषणद्वारा सम्मान गरेको थियो। उनले विश्वका उत्कृष्ट विश्वविद्यालय अक्सफोर्ड, हार्वर्ड, स्ट्यान्फोर्ड, एमआईटी लगायतमा आध्यात्मिक प्रवचन दिइसकेका छन्। सद्गुरुले 'इनर इन्जिनीयररिङ' कार्यक्रम समेत सञ्चालन गर्छन्। सन् १९७५ मा भारतको कर्नाटक राज्यको मैसूरमा जन्मिएका जग्गी वासुदेव ११ वर्षकै उमेरदेखि योगसाधानामा लागेका थिए। सद्गुरुले लेखेका कयौँ चर्चित पुस्तकहरू पनि छन्। उनका ८ भाषामा १०० भन्दा बढी पुस्तक लेखेका छन्।"
दूषित पानीले बढे बिरामी,"ताप्लेजुङ र ओखलढुंगामा दूषित पानीका कारण बिरामीको संख्या ह्वात्तै बढेको छ। बर्खा सुरु भएपछि अस्पताल आउने बिरामी ह्वात्तै बढेका छन्। गर्मी र वर्षात्का कारण दूषित पानीले अनेकौं रोगको संक्रमण बढेको हो। ओखलढुंगामा सामुदायिक अस्पतालमा भर्ना बिरामीमा दूषित पानी प्रयोगबाट संक्रमण देखिएको चिकित्सकले बताएका छन्। बर्खा र मौसम फेरिँदा अस्पतालमा यस्ता बिरामीको चाप बढेको जिल्ला स्वास्थ्य प्रमुख मोहन सुवेदीले बताए। अस्पतालमा आउँ, टाइफाइड, झाडापखालाजस्ता पानीजन्य संक्रमणका बिरामीको चाप बढेको छ। ५० शैड्ढयाको यो अस्पतालमा ७० बिरामी भर्ना भएर उपचार गराइरहेका छन्। अस्पतालको अन्तरंग विभागमा दैनिक भर्ना हुने २० बिरामीमध्ये ७ जनामा पानीजन्य रोगको संक्रमण भेटिएको अस्पतालका तथ्यांक अधिकृत फणिन्द्र दानीले बताए। अहिले अस्पतालको बहिरंग सेवामा डेढ सयभन्दा बढी बिरामी दैनिक परीक्षण गराउन आइरहेका छन्। ताप्लेजुङ सदरमुकाम फुङलिङसहित गाउँमा ज्वरो, टाइफाइड, निमोनिया, रुखाघोकीको संक्रमण फैलिएको छ। दूषित पानी उपयोग गर्दा ताप्लेजुङमा भाइरलका बिरामी बढेको चिकित्सकले बताए। जिल्ला अस्पतालको बहिरंग कक्षमा दैनिक डेढ सय जति भाइरलका बिरामी आइरहेको अस्पताल प्रमुख डासोनिङ लामाले बताए। एक महिनायता इमरजेन्सी र वार्डका बेड पनि बिरामीले भरिभराउ छन्, उनले भने, अधिकांश मौसमी भाइरलका बिरामी छन्। ३५ शैड्ढया रहेको अस्पतालको बेड नपाएर भुइँमै राखेर उपचार भइरहेको छ। दूषित पानी पिएर धेरै जना बिरामी परेको लामाले बताए। वर्षाका कारण पानीका मुहानमा भेल पस्ने र दूषित हुने हुँदा त्यस्तो पानी खाँदा संक्रमण देखिएको हो, उनले भने। देवीखोला खानेपानी उपभोक्ता समितिले वितरण गरेको पानी दूषित भएपछि दोखुको थलङधाराको पानी ल्याएर पिउने गरेको फुङलिङ२ हेलिप्याडका सुविन तामाङ बताउँछन्। मिटरको पानी धमिलो आउँछ, उनले भने, बिरामी परिएला भनेर मुहानको पानी खान्छौं। निजी क्षेत्रको तमोर अस्पतालमा पनि यस्तै बिरामीको चाप छ। गाउँगाउँका स्वास्थ्य संस्थामा पनि बिरामी चाप बढ्दो छ। यस्ता बिरामीले तातो पानी र झोलिलो खानेकुरा प्रशस्त खानुपर्ने र आराम गर्नुपर्ने सुझाव चिकित्सक दिन्छन्। कारागारका कैदी बिरामी दूषित पानीका कारण जिल्ला कारागार उदयपुरमा ठूलो संख्यामा कैदी बिरामी परेका छन्। १ सय ७३ कैदी रहेको कारागारमा १ सय १६ जना बिरामी परेका हुन्। उनीहरूलाई भाइरल ज्वरो, रुघाखोकी र पखाला देखिएको जेलर कुमारबहादुर खड्काले बताए। एकैसाथ धेरै कैदीमा यस्तो संक्रमण देखिएपछि सीडीओ धु्रवबहादुर खड्काको पहलमा जिल्ला अस्पताल उदयपुरबाट ३ चिकित्सकसहित १५ जनाको टोलीले स्वास्थ्य जाँच तथा उपचार गरेको उनले बताए। २३ जनालाई शनिबार ज्वरो आएपछि एकै ठाउँमा रहेका अन्य कैदीमा फैलिएको उनले बताए। उनले भने, अन्य कोठा छैन, बिरामी र सामान्य सबैलाई एउटै कोठामा राख्नु परेको छ, त्यसैले सर्यो। बिरामी सबैलाई परीक्षणपछि औषधि दिइएको छ। बिरामी परेसँगै कारागारले सबै कैदीलाई पानी उमालेर पिउने व्यवस्था गरिएको कारागार प्रशासनले जनाएको छ। ५० जना क्षमता रहेको कारागारमा तेब्बरभन्दा बढी कैदी छन्। जेलमा पुरुष कैदी १ सय ५ जना, बन्दी ५२ जना छन्। महिला कैदी ८ जना, बन्दी ४ जना र आमासँग आ िश्रत ४ नाबालिका छन्। जेलको भौतिक संरचना जीर्ण अवस्थामा छ भने क्षमताभन्दा तेब्बर कैदीबन्दी राख्दा शौचालय, खानेपानी तथा सरसफाइमा समस्या पर्ने गरेको छ। (सीताराम गुरागाईँ। ताप्लेजुङ, शिवप्रसाद ढुंगाना। ओखलढुंगा, भरत खड्का। उदयपुर )"
ट्रकको ठक्करबाट भारतीय नागरिकको मृत्यु,धादिङ : पृथ्वीराजमार्ग अन्तरगत धादिङको धुनीवेशी नगरपालिका वडा नम्बर ६ धार्केमा बसको ठक्करबाट भारतीय नागरिकको मृत्यु भएको छ। बुधबार मध्यराति काठमाडौंबाट चितवन जाँदै गरेको लु १ ख ४९६६ नम्बरको ट्रकले ठक्कर दिँदा पश्चिम चम्पारन बस्ने अन्दाजी ४० वर्षीय सत्यनारायण दासको मृत्यु भएको हो। ट्रकको ठक्करबाट घाइते भएका दासको टाउकोमा गम्भीर चोट लागेपछि धार्केस्थित शिवदर्शन अस्पतालमा सामान्य उपचार गरेर काठमाण्डौस्थित नेशनल अस्पताल पुर्याएपछि मृत्यु भएको जिल्ला प्रहरी कार्यालय धादिङका सूचना अधिकारी प्रहरी निरीक्षक भोलामान सिंह अधिकारीले जानकारी दिए। ठक्कर दिने ट्रक र चालक नवलपरासी सुनौली वडा नम्बर ९ का यमबहादुर पाइजा मगरलाई इलाका प्रहरी कार्यलय खानीखोलामा नियन्त्रणमा लिएको छ।
मानव र वन्यजन्तुबीच द्वन्द्व बढ्दो,"काठमाडौं : पछिल्ला वर्षमा मानववन्यजन्तुबीच द्वन्द्व बढेको छ। वन्यजन्तुको बासस्थानको क्षेत्र खुम्चिनु, वन्यजन्तुको आहारामा कमी आउनु, वनमा डढेलो लाग्नु, क्षयीकरण हुनु, संरक्षित क्षेत्रमा जैविक मार्ग सहज नहुनु, मानिसको बदलाको भावनाका कारण मानव र वन्यजन्तुबीच द्वन्द्व बढ्दै गएको हो। विष, पासो तथा विभिन्न विधिले वन्यजन्तु मारिँदै आएका छन्। आव ०७४०७५ मा संरक्षित क्षेत्रमा वन्यजन्तुका कारण १७ जनाको मृत्यु भएको थियो। त्यस्तै ४६ जना सामान्य घाइते र १९ जना सख्त घाइते भएका थिए। वन्यजन्तुबाट ८०६ चौपाया, चार सय ३४ घरगोठ, दुई हजार १ सय ६८ घरपरिवारको बालीनालीमा क्षति पुगेको थियो। आव ०७५७६ जेठसम्म वन्यजन्तुका कारण २८ जनाले ज्यान गुमाएका छन्। एक सय १२ जना घाइते भएका छन्। यस्तै १२७४ पशुधन र चार सय ७८ घरगोठमा क्षति पुगेको राष्ट्रिय निकुञ्ज तथा वन्यजन्तु संरक्षण विभागले जनाएको छ। विभागको तथ्यांकअनुसार आव २०७३७४ मा देशभर मानववन्यजन्तु द्वन्द्वकोकारण २२ जनाको मृत्यु भएको थियो भने ४३ जना घाइते भएका थिए। चितवन राष्ट्रिय निकुञ्जका प्रमुख संरक्षण अधिकृत वेदकुमार ढकालले मानववन्यजन्तु द्वन्द्व शून्य गर्न नसकिने भए पनि न्यूनीकरण गर्दै लैजानुपर्ने बताए। मध्यवर्ती उपभोक्ता समूहबाट द्वन्द्व न्यूनीकरणका लागि जनचेतना फैलाउने काम भइरहेको उनको भनाइ छ। संरक्षित क्षेत्र वरपर बढ्दो जनघनत्व, अव्यवस्थित भूउपयोगका कारण बासस्थानमा भएको क्षयीकरण एवं संकुचनले वन्यजन्तु बासस्थान छोडी गाउँबस्तीमा पस्ने गरेका कारण मानव वन्यजन्तु द्वन्द्व बढ्दै गएको राष्ट्रिय निकुञ्ज तथा वन्यजन्तु संरक्षण विभागका उपमहानिर्देशक गोपालप्रकाश भट्टराई बताउँछन्। द्वन्द्व न्यूनीकरण गर्न बहन क्षमताका आधारमा व्यवस्थापनको काम विभागले गर्दै आएको भट्टराईको भनाई छ। द्वन्द्वका कारण संरक्षित क्षेत्रभित्र बसोबास गर्ने तथा संरक्षित क्षेत्रको वरिपरी बसोबास गर्ने समुदायको वन्यजन्तुबाट मानवीय तथा आर्थिक क्षति हुँदै आएको छ। मानवीय तथा आर्थिक क्षति हरेक वर्ष बढ्दै तथ्यांकले देखाएको छ। तथ्यांक अनुसार हात्ती, बाघ, गैंडा, भालु, चितुवा, हिउँ चितुवा, ध्वाँसे चितुवा, ब्वाँसो, जंगली कुकुर, जंगली बँदेल, अर्ना, मगर गोही, अजिंगर, गौरी गाई, बाँदर लगायतका वन्यजन्तुबाट मानवीय क्षति र बालीनाली, घर, गोठको क्षति हुने गरेको छ। सबैभन्दा बढी क्षति हात्तीका कारण हुने गरेको छ। वन्यजन्तुको संख्यामा आएको बृद्धिसँगै एकातिर मानव वन्यजन्तुबीचको द्वन्द्व व्यवस्थापन र अर्कोतर्फ वन्यजन्तुको चोरी शिकार, वन्यजन्तुका अंगप्रत्यांग अवैध व्यापार, समस्याग्रस्त वन्यजन्तुको उद्धार, व्यवस्थापन जस्ता समस्या र चुनौती रहेको संरक्षणकर्मीको भनाई छ। वन्यजन्तुबाट हुने क्षतिलाई कम विद्युत्तीय तारबार, काँडे तार, कुलो खनेर, जीवित वारको प्रयोग हुँदै आएको ढकालको भनाई छ। त्यस्तै वन्यजन्तुले मन नपराउने खेतीबाली रोपेर वैकल्पिक खेती प्रणाली गर्नु आवश्यक छ। त्यस्तै माछापालन, मौरीपालन, फलफूल रोपेर पनि क्षति कम गर्न सकिने संरक्षणकर्मीहरु बताउँछन्। सरकारले मानव वन्यजन्तु द्वन्द्वलाई न्युनिकरण गर्न वन्यजन्तुबाट हुने क्षतिको राहत सहयोग निर्देशिका, २०६९ (दोस्रो संशोधन, २०७४) बमोजिम पीडित पक्षलाई राहत वितरण गर्दै आएको छ। मानववन्यजन्तु द्वन्द्वमा परी मृत्यु भएका व्यक्तिका परिवारलाई राहतस्वरुप १० लाख र घाइतेको उपचारका लागि आवश्यक खर्चसमेत प्रदान गर्ने गरेको छ। वन तथा वातावरण मन्त्रालयले वन तथा वातावरण क्षेत्र सुधार कार्ययोजना २०७५ मा पनि मानववन्यजन्तु द्वन्द्व न्यूनीकरणका विभिन्न कार्यक्रम अघि सारेको छ। विभागले संरक्षण शिक्षाको विस्तार, विद्युतीय तारबार, पूर्वसूचना दिने प्रणालीको विकास, सातै प्रदेशमा वन्यजन्तु उद्धार केन्द्रको स्थापना र वन्यजन्तुले मन नपराउने खेतीलाई प्रोत्साहन दिने नीति लिएको छ। सरकारले गत माघ महिनादेखि जेठ अन्तिमसम्म वन्यजन्तुबाट क्षति व्यहोरेका पीडित पक्षलाई ७ करोड २० लाद ४० हजार रुपैयाँ राहत वितरण गरिसकेको विभागका उपसचिव विष्णुप्रसाद श्रेष्ठले बताए। विभागअन्तर्गत १२ राष्ट्रिय निकुञ्ज, १ वन्यजन्तु आरक्ष, १ सिकार आरक्ष, ६ सरंक्षण क्षत्रे तथा १३ मध्यवर्ती क्षेत्र छन्। ६ वटा संरक्षण क्षेत्रमध्ये ३ वटा राष्ट्रिय प्रकृति संरक्षण कोष, २ वटा नेपाल सरकार र १ वटा स्थानीय बासिन्दाले नै संरक्षण गर्दै आएको छ।"
आजकाे मौसम : चट्याङ्गसहित हल्का वर्षा हुने,"काठमाडौं : देशका अधिकांश स्थानहरुमा सामान्य बदली भएर पूर्वी भू भाग र पश्चिमको केहि स्थानहरुमा हल्का वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको बुलेटिनमा बिहीबार बिहान देशको पूर्वी भूभागका केही स्थानहरूमा मेघ गर्जन गराउने बादल सक्रिय भएको उल्लेख छ। 'मनसुनको न्यून चापिय रेखा औसत स्थानभन्दा केही दक्षिणतिर रहेको छ ।' बुलेटिनमा उल्लेख गरिएको छ, 'पूर्वी र मध्य नेपालमा यसको गहिरो असर पनि देखिएको छ।' मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीसम्म जनाउँछ। बिहीबार दिउँसो देशका पश्चिम र मध्यका केही स्थानहरुमा र पूर्वका केही स्थानहरुमा मेघ गर्जनचट्याङ्गसहित मध्यम वर्षा हुने सम्भावना रहेको विभागले जनाएको छ। राति पनि देशभर सामान्यतया बदली रही धेरैजसो स्थानहरुमा मेघ गर्जनचट्याङ्गसहित वर्षात् हुनेछ। पश्चिमी भूभागका एकदुई स्थानमा मेघ गर्जनचट्याङ्गसहित भारी वर्षा हुने सम्भावना छ।"
मानव तस्करीमा वायुसेवा निगमकै कर्मचारी संलग्न,"काठमाडौं : मानव तस्करीमा संलग्न भएको आशंकामा नेपाल वायुसेवा निगमका कर्मचारीसहित दुई युवती पक्राउ परेका छन्। अध्यागमन विभागले त्रिभुवन अन्तर्राष्ट्रिय विमानस्थलस्थित निगम कार्यालयमा कार्यरत लोडर कृष्ण केसीलाई मंगलबार पक्राउ गरेको हो। केसीले सुनवल१ नवलपरासीकी रुकमाया रुचाल र बाग्लुङपानी लम्जुङकी रीता परियारलाई गैरकानुनी बाटोबाट कतार र ओमान पठाउन सेटिङ मिलाएका थिए। अध्यागमनले रुचाल र परियारलाई समेत नियन्त्रणमा लिएको हो। विमानस्थलस्थित अध्यागमनका कर्मचारीमाथि मानव तस्करको आरोप लागिरहेका बेला पछिल्लो पटक निगमका कर्मचारीको समेत संलग्नता पाइएको हो। ती दुई युवतीहरू निगमबाट नयाँ दिल्ली जान लागेका थिए। त्यहाँबाट उनीहरू कतार र ओमान जाने तयारीमा थिए। मानव तस्करको गिरोहले दुवै युवतीको राहदानीमा अध्यागमनको नक्कली प्रस्थान छाप लगाइदिएका थिए। त्यसमासमेत निगम कर्मचारी केसीको संलग्न रहेको स्रोतले दाबी गरेको छ। उनीहरू अध्यागमनको बाटो छलेर विमान चढ्ने अन्तिम विन्दुसम्म पुगेका थिए। अध्यागमनको नक्कली छाप कसरी र कसले बनायो केन्द्रीय अनुसन्धान ब्युरो (सीआइबी)ले अनुसन्धान थालेको छ। केसीले रुचाललाई अवैध बाटोबाट विमान चढ्ने अन्तिम विन्दुमा पुर्याएका थिए। परियारलाई भने उनले भित्र पुर्याउन पाएनन्। अध्यागमनका कर्मचारीले परियारलाई अध्यागमन डेस्क आसपासबाट पक्राउ गरेको हो। केसीले दुवै जनाको राहदानी लिएका थिए। अध्यागमनले केसीसहित ती दुवै युवतीलाई थप अनुसन्धानका लागि विभाग पठाएको थियो। अध्यागमन विभागका अनुसन्धान अधिकृत बैकुण्ठराज रेग्मीले प्रारम्भिक छानबिनपछि निगमका कर्मचारी केसी र कतार हिँडेकी रुचाललाई थप अनुसन्धानका लागि सीआईबीलाई बुझाएको बताए। लम्जुङकी परियारलाई भने थप अनुसन्धानका लागि विभागमा राखिएको छ। कतार हिँडेकी रुचालले आफ्नो राहदानीमा लगाएको नक्कली डिपार्चर छापबारे थाहा नभएको बताइन्। रोशन नामका एक जनाले उनीहरूलाई विमानस्थलमा सेटिङ गरेर नयाँ दिल्ली पुर्याइदिने भनेपछि ती युवती विमानस्थल पुगेका थिए। रुचालका अनुसार शंकर नामका अर्का व्यक्ति नयाँ दिल्लीमा रहेको र उनले आफूलाई कतार पठाइ दिने आश्वासन दिएको बताइन्। रोशन र शंकर व्यापारिक साझेदार भएको रुचालले बताइन्। परियारलेसमेत आफूलाई रोशनले फसाएको बताइन्। होटलमा बसिरहेका बेला रोशन अत्तालिँदै आएर एक्कासी मंगलबारको टिकट भएको भन्दै एयरपोर्ट गइहाल्न उनीहरूलाई दबाब दिएको परियारले बताइन्। त्यसपछि उनीहरू विमानस्थल पुगेका थिए। परियार यसअघि दुबई गएकी थिइन् भने रुचाल पहिलो पटक वैदेशिक रोजगारीमा जान लागेकी थिइन्। मानव तस्करीमा मिजोरम रुट, २३ महिला नेपाल ल्याइयो वैदेशिक रोजगारीका नाममा मानव बेचबिखन मानव बेचबिखनको जरो जागिरको प्रलोभनमा मानव तस्करी"
८ लाख ४० हजार नगदसहित १२ जुवाडे पक्राउ,ललितपुर : ललितपुर महानगरपालिकाको वडा नम्बर २३ मा रहेको डाउनटाउन अपार्टमेन्टबाट एक महिलासहित १२ जुवाडे पक्राउ परेका छन् । महानगरीय प्रहरी बृत्त सातदोबाटोले बुधबार राति साढे आठ बजे उनीहरुलाइ पक्राउ गरेको हो । बृत्तका प्रमुख गौतम मिश्रकाअनुसार कौडा खेल्दै गरेको अवस्थामा उनीहरुको साथमा ८ लाख ४० हजार रुपैयाँ पनि भेटिएको छ। पछिल्लो समय ललितपुरका विभिन्न ठाउँबाट जुवाडेहरु पक्राउ पर्दै आएका छन् ।
"उज्बेक युवतीको तस्करी, नेपाल हुँदै भारत पुर्याएर यौनधन्धा","काठमाडौं : उज्बेकिस्तानबाट नेपाल हुँदै भारतसम्म उज्बेकी युवतीहरूको मानव तस्करी भइरहेको फेला परेको छ। पर्यटक भिसामा आउने उज्बेकी युवतीहरूलाई नेपाल हुँदै भारतका विभिन्न पर्यटकीय स्थलमा पुर्याउने गरिएको छ। त्यसरी भारतसम्म उज्बेकी युवतीहरूलाई पुर्याउन केही भारतीयको संलग्नता देखिएको छ। नेपाली र भारतीय पर्यटकीय स्थलमा राम्रो कमाइ हुने भन्दै मानव तस्करले उनीहरूलाई नेपाल ल्याउने गरेका छन्। उनीहरू नेपालभारतका पर्यटकीय स्थलमा यौन व्यवसायमा संलग्न हुने गरेको स्रोतले बताएको छ। उज्बेकिस्तानबाट त्यहाँका तस्करले उनीहरूलाई नेपालसम्म यात्रा तय गरिदिने गरेका छन्। यहाँ आएपछि उनीहरूलाई नाका छलेर तस्करले स्थलमार्गबाट भारतका विभिन्न ठाउँमा पुर्याउने गरेका छन्। कतिपय उज्बेकी राहदानीसहित र कतिपय काठमाडौंमा नै राहदानी छाडी स्थलमार्गबाट भारतका विभिन्न ठाउँ जाने गरेको अनुसन्धानमा खटिएका अधिकारीले बताएका छन्। उज्बेकी युवती ठूलो संख्यामा र्याकेटकै रूपमा आउने गरेका छन्। अघिल्लो महिना मात्र अध्यागमन विभागले अवैध ढंगले बस्दै आएका ५ उज्बेकी युवतीलाई निष्काशन गरेको थियो। निष्काशितहरू कोही ओभर स्टे छन् भने केहीले ओभर स्टे भएपछि आफ्नो राहदानीमा नेपालको नक्कली प्रवेशाज्ञा टाँसेर बसेका छन्। विभागका अनुसन्धान अधिकृत वैकुण्ठराज रेग्मीले अवैध तवरबाट बस्दै आएका ५ उज्बेक युवतीलाई निष्काशन गरेको पुष्टि गरे। उनले भने, उज्बेकीहरू शंकास्पद ढंगमा नेपालभारत आवागमन गरेको देखिन्छ। केहीले त नक्कली भिसासमेत टाँसेका छन्। यौन व्यापार गर्न आएका उज्बेकी युवतीले र्याकेट नै चलाएको सुरक्षा अधिकारीले बताए। पर्यटक भिसामा नेपाल आउने उज्बेक युवतीहरू एक भिसा वर्षमा १ सय ५० दिनभन्दा बढी नेपाल बस्न पाउँदैनन्। उनीहरूको नेपाल आवागमन बर्सेनि बाक्लिएको छ। उनीहरू भिसाको म्याद रहँदै स्वदेश फर्कन चाहँदैनन्। कम्तीमा ६ महिनादेखि २ वर्ष ओभर स्टे हुन्छन्। त्यसबीच उनीहरूले अवैध तवरबाट अनेकौं पटक नेपालभारत ओहोरदोहोर गर्छन्। सुरक्षा अधिकारी उनीहरू संगठित यौन व्यवसाय सञ्चालन गर्नकै लागि नेपालभारतका विभिन्न ठाउँमा बस्ने बताउँछन्। पक्राउ परेपछि समेत सत्य बताउँदैनन्। अधिकांशले झुटो बयानमा दिन्छन्। घुम्न आएको बताउने उनीहरूसँग भारतको भिसा नभए पनि त्यहाँका पर्यटकीय स्थलमा सहजै जान्छन्। निष्काशितमध्ये एक हुन् ३१ वर्षीया उज्बेकी सार्हानोजा। उनी पर्यटक भिसामा आइन्। त्यसपछि उनी भारत पुगिन्। स्रोतका अनुसार एक भारतीयले उनलाई भारत पुर्याउन सघाएका थिए। भारत बसाइमा उनको नेपाली प्रवेशाज्ञाको म्याद सकियो। ती भारतीयले उनीबाट २ लाख भारतीय रुपयाँ लिएर नक्कली भिसा टाँसिदिए। ती भारतीयले उनलाई सक्कली राहदानी मिलाइदिएको भनेका थिए। नेपालको भिसा स्टीकर हुलाक टिकट जस्तो छ, जो कोहीले सजिलै केरमेट र स्क्यान गर्न सक्छन्। त्यसपछि उनी स्थलमार्ग हुँदै नेपाल छिरिन्। स्वदेश फर्कने क्रममा उनी विमानस्थलमा पक्राउ परिन्। ओभर स्टेबापतको २ लाख रुपैयाँ तिरेपछि अध्यागमनले उनलाई स्वदेश फर्काएको हो।"
५५ दलित परिवारले पहिलोपटक खोले बैंक खाता,"सिरहा : लहान नगरपालिका१७ गोविन्दपुर बलानसेर गाउँका रामविलास सदायकी आमा बुधनी सदाय दुई वर्षअघि बिरामी परिन्। गम्भीर बिरामी हुँदा धेरै पैसा लाग्ने भएपछि उनले आमाको उपचार गराउन सकेनन्। उनीसँग पैसा थिएन। न उनको बैंकमा खाता थियो न त उनले कही बचत गरेका थिए। गाउँलेले पनि समस्या परेको बेला ऋण दिएनन्। उपचार अभावमै उनकी आमाको मृत्यु भयो। उनी जस्तै सोही गाउँका विन्दी सदायकी आमा झबरीको पनि उपचार अभावमै मृत्यु भयो। पैसा बचत गर्न नसकेपछि उनीहरू औषधि उपचार मात्रै होइन, दैनिक जीवनमा अनेकौं समस्या भोग्दै आएका छन्। वर्षौदेखि मजदुरी गर्दै आएका छन्। तर बचत भने शून्य छ। मजदुरीबाट कमाएको पैसा घर खर्चमै सिध्याउने गरेका थिए। पहिलोपटक बलानसेर गाउँका ५५ दलित हरूवाचरुवा परिवारले बैंक खाता खोलेका छन्। एकैसाथ बैंक खाता खोलेका उनीहरूले बैंकमा बचत पनि गर्न थालेका छन्। जसमध्ये ५० घर मुसहर, ५ घर सार्की छन्। उनीहरूले पति र पत्नीको संयुक्त नाममा खाता खोलेका हुन्। पहिलोपटक खाता खोलेका स्थानीयले एकसय देखि पाँच सयसम्म रकम जम्मा गरेका छन्। दलित जनकल्याण युवा क्लवको पहलमा मेघा बैंकले गाउँमै गएर उनीहरूको खाता खोलेको हो। ४६ वर्षको उमेरमा पहिलोपटक ५ सय रुपैयाँ बैंकमा बचत गरेको स्थानीय विन्देश्वरले बताए। हाम्रो तीन पुस्तादेखि कसैले खाता नै खोलेका थिएनन्, पहिलोपटक मैले नै खाता खोलेँ। मजदुरीबाट कमाएको रकम सबै घरखर्चमै सकिन्थ्यो उनले भने, पैसा बचत नहुँदा आपत परेको बेला कसैले सहयोग गर्दैनन्। ऐलानी जग्गामा बसोबास गर्दा गाउँमा पनि कसैले पैँचोऋण नदिने गरेको उनले बताए। उनी जस्तै रामविलासले पनि आफू र पत्नी प्रमिलाको नाममा संयुक्त खाला खोलेका छन्। उनीहरूले पनि पहिलोपटक ५ सय रुपैयाँ बचत गरेका छन्। एक्कासी रकम आवश्यक पर्दा ठूलो रकम जुटाउन निकै समस्या पथ्र्यौ प्रमिला भन्छिन्, अब बल्ल बचत गर्न बैंकमा खाता खोलेका छौं। अब मजदुरीबाट आएको पैसा घरखर्च कटाएर केही रकम बचत गर्छौं। पैसाकै अभावले छोराछोरीलाई पढाउन नसकेको उनको भनाइ छ। ऐलानीमा बस्नुपर्दा कसैसँग ठूलो रकम हुँदैन अगनिया सदायले भनिन्, आफ्नो नाममा जमिन नहुँदा आवश्यक परेको बेला कसैले श्रण पत्याउँदैनन्। आफूसँग बैंक खाता नहुँदा बचत नै हुँदैनथ्यो। महिनामा थोरै भए पनि घरखर्च कटाएर बैंक खातामा जम्मा गर्ने उनको भनाइ छ। पति र पत्नीको नाममा संयुक्त खाता खोलेपछि परिवारमा समझदारी बढ्ने उनले बताइन्। बचत गर्न उनीहरूले गाउँमा हरूवाचरुवा बचत समूह र दलित महिला सहकारी पनि सञ्चालन गरेका छन्।"

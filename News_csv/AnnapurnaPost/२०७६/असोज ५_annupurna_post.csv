शीर्षक,विवरण
विभूषणमा विकृति,"जब मानपदवी, अलंकार र पदक सूचीबाहिर आउँछ, तब चारैतिर विरोध र आलोचना हुन्छ। विभूषण सूची सार्वजनिक हुने र राष्ट्रपतिद्वारा वितरण हुने दिन सामाजिक सञ्जाल आलोचनाले रंगीन हुन्छन्। सरकारको सिफारिसमा वितरण हुने भए पनि यसले अनावश्यक रूपमा राष्ट्रपतिलाई विवादमा तान्छ। आम नागरिकबाट आलोचनाको त्यति ठूलो वर्षा भएपछि चरम विसंगतिमा सुधार हुन्छ कि भन्ने अपेक्षा राखिन्छ, सँगै। मुलुकको दुर्भाग्य, शासकीय वृत्तले नागरिकको भावनालाई ठेस लगाउँदै संख्याको भार बढाइरहेको छ, राज्यको ढुकुटीलाई मार पार्ने गरी। मानौं, सरकारका लागि नागरिकको आलोेचनाको कुनै अर्थ छैन। पञ्चायतकालीन राजतन्त्रात्मक शासन व्यवस्थामा भन्दा पनि विभूषण विकृतिले चरम रूप धारण गरेको छ, गणतन्त्रात्मक लोकतन्त्रको धज्जी उडाउँदै। लोकतन्त्र बहालीपछिका पाँच वर्ष विभूषण बाँडिएन। विभूषण नबाडिँदा कतैबाट असन्तुष्टि व्यक्त भएको थिएन। ०६७ मा गणतन्त्र दिवसका दिन पहिलोचोटि मानपदवीअलंकारका सूची सार्वजनिक गरियो, जति बेला २६९ जना परेका थिए। नौ वर्षको अवधिमा त्यो संख्या दोब्बरभन्दा बढी हुँदो छ। उतिबेला अनावश्यक पात्रहरू सूचीमा दर्ज भएको धारणासहित केही व्यक्तिले विभूषण लिन अस्वीकार गरेका थिए। त्यतिबेला जिउँदो छँदा कुनै विभूषण नलिएका र लिन अस्वीकार गर्ने नेताहरू सूचीमा दर्ज हुने क्रम बढ्दो छ। अघिल्लो वर्षसम्म ४९८ जना थिए, यसपालि संख्याले बढ्दो रूप लिँदै ६ सय ३४ जना पुगेका छन्। मान, पदवी र अलंकार वितरणका दिन मात्र फरक भएका छन्, प्रवृत्ति झन् विकृत हुँदै छ। फरक यति हो, पञ्चायत र संसदीय कालखण्डमा राजाका जन्मोत्सवमा सूची घोषित हुन्थ्यो भने लोकतन्त्रपछि गणतन्त्र दिवस हुँदै अघिल्लो वर्षदेखि संविधान दिवस का दिन पारिएको छ। यो सूचीको एउटा मात्र फाइदा छ, तत्तत् समयका सत्ताका अनगिन्ती चाकडी, भजनवाला र बफादार भेटिन्छन्, खुट्ट्याउन सक्ने क्षमता चाहिन्छ। पञ्चायतकालीन चाकडीदार खोज्नुप र्यो भने तीसबर्से पञ्चायती कालखण्डभर विभूषण प्राप्तकर्ताहरूको सूची केलाए पुग्छ, जहाँ दरबारका भक्त, खाँटी पञ्च र मण्डलेको अनुहार छ्याप्छ्याप्ती भेटिन्छ। तिनले मुलुकका निम्ति के योगदान दिएका थिए भन्नेचाहिँ फेला पर्दैन। निश्चित हो, चाकडी र भजन गाएकै कारण पाएका हुन्। दरबारले तजविजीमा मान पदवी घोषित गथ्र्याे, प्रश्न उठाउनेहरू इतर मानिन्थे र जेल पु र्याइन्थे। यतिखेर विभूषण सूचीमा दर्ज पात्रका नाम र अनुहार हेर्ने हो भने तिनले मुलुकका निम्ति के योगदान गरेका थिए ? नागरिकसँग जबर्जस्त असुलिएको करबाट किन तिनलाई विभूषण र अलंकार प्रदान गर्नुप र्यो ? नागरिकको कर खर्च हुने मामलामा कारण र औचित्य खुलाउनुपर्छ, यदि मुलुकमा लोकतन्त्र छ भने। मान, पदवी र अलंकार निर्माणदेखि वितरण समारोहका निम्ति राज्यको ठूलो धनराशि खर्च गर्नुको पनि कारण चाहिन्छ। दुई साताअघि निजामती दिवसका दिन सर्वाेत्कृष्ट कर्मचारी भेटिएन। भ्रष्टाचार र घुसले व्याप्त कर्मचारीतन्त्रमा उत्कृष्ट नपाउने स्थिति छ। तर दुर्भाग्य विभूषण प्राप्तिको लामो सूचीमा कर्मचारीहरूकै संख्या बढी देखिनु आश्चर्यकै विषय हो। राष्ट्रपतिबाट वितरण हुने मानपदवीअलंकार सर्वाेत्कृष्टभन्दा तल्लो दर्जाको हो ? स्वाभाविक प्रश्न उब्जिएको छ। हो, त्यो सूचीमा एकाध योग्य र असल पनि छन्, जसले मुलुकका निम्ति योगदान पनि दिएका छन्। अयोग्यको भीडसँगै असल मानिस राखिँदा तिनको योगदान पनि सामान्यीकरण हुन पुगेको छ। त्यस्ता एकाध असल व्यक्तिलाई ग्लानिबोध हुने अवस्था छ। त्यसकारण राज्यले प्रवृत्ति र चरित्र बदल्न नसकेको पृष्ठभूमिमा योग्यपात्र हरूले विभूषण नलिने घोषणा गर्नु उपयुक्त हुन्छ। मुलुकका निम्ति अतुलनीय र उत्कृष्ट काम गरिरहेका सम्मानित व्यक्तित्व विभूषित गर्नु राज्यको दायित्व हो। तर विभूषण प्राप्त गर्ने व्यक्तिले पु र्याएको योगदान नागरिक अनभिज्ञ रहनुपर्ने दुर्भाग्यपूर्ण शैली भने यथावत् छ। विभूषण सूचीमा दर्ज व्यक्तित्वको योगदान विवादरहित हुनुपर्छ। राजतन्त्र अन्त्य गरी मुलुक गणतन्त्रको अभ्यासमा रहेको हुँदा आमनागरिकले प्रश्न उठाउने र तिनलाई खिन्न तुल्याउने सूची आउँदा निराशा बढाउने निश्चित छ। अर्कातिर कुनै व्यक्ति योग्य छन् भने तिनीहरूको सक्रिय जीवनकालमै सम्मान गरिनुपर्छ, मृत्युपछि विभूषित गर्ने चलन भिœयाइनु असल परिपाटी होइन। कतिपय व्यक्तिलाई तिनको योगदान खुल्न नसक्ने अवस्थामा विभूषित गर्नु भनेको नागरिकको कर दुरुपयोग गर्नु हो। नागरिकको कर दुरुपयोग गर्ने अधिकार कसैलाई छैन। आइन्दा क्षेत्रगत रूपमा उल्लेख्य र विवादरहित पात्रहरूलाई विभूषित गर्ने परिपाटी बसाउनुपर्छ।"
कालिञ्चोकमा प्रहरीकै जग्गा कब्जा,"दोलखा : कालिञ्चोकमा प्रहरी चौकी स्थापनाको लागि उपलब्ध गराइएको करिब ३ रोपनी जग्गा कब्जा भएको छ। भीमेश्वर कालिञ्चोक त्रिपुरासुन्दरी गुठी व्यवस्थापन समितिले कालिञ्चोक भगवती मन्दिरको सुरक्षाको लागि प्रहरी चौकी स्थापना गर्न उपलब्ध गराएको करिब ३ रोपनी जग्गा कब्जा भएको हो। ३८४२ मिटर उचाईमा अवस्थित कालिञ्चोकका होटल व्यवसायीहरुले प्रहरीलाई उपलब्ध गराएको ३ रोपनी जग्गा नै कब्जा गरेका हुन्। कालिञ्चोक गाउँपालिका१, कालिञ्चोकको कुरी भञ्ज्याङमा अस्थायी प्रहरी चौकी स्थापनाको लागि २०७३ भदौ ३० गते सो गुठी व्यवस्थापन समितिले करिब ३ रोपनी जग्गा उपलब्ध गराउने निर्णय गरेको थियो। जिल्ला सुरक्षा समितिले कालिञ्चोकमा अस्थायी प्रहरी चौकी स्थापना गर्न निर्णय गरी आवश्यक दरवन्दी र बजेट विनियोजनको लागि प्रहरी प्रधान कार्यालयमार्फत अर्थमन्त्रालयमा पठाएको दोलखाका प्रमुख जिल्ला अधिकारी खगेन्द्र रिजालले जानकारी दिए। ३ वर्षसम्म अस्थायी प्रहरी चौकी स्थापनाको टुंगो नलाग्दा कालिञ्चोकमा जग्गा अतिक्रमण गर्ने समूहले प्रहरीको जग्गा कब्जागरी होटल बनाउन सुरु गरेका छन। प्रजिअ रिजालले अस्थायी प्रहरी चौकीको लागि छुट्टयाइएको जग्गा अतिक्रमण भएको जानकारी पाएको बताए। प्रहरीको मात्र नभई मन्दिर आसपासको सरकारी जग्गा पनि कब्जा भएकोले हटाउनको लागि ३५ दिने सूचना जारी गरेको प्रजिअ रिजालले जानकारी दिए। दोलखाका निमित्त प्रहरी प्रमुख प्रहरी निरीक्षक रेशम बोहराले जग्गा कब्जाको बारेमा स्थलगत प्रहरी परिचालन गरेर बुझेर जानकारी दिने बताए। सरकारी वन फँडानी गरी सरकारी जग्गा नै अतिक्रमण गरेर होटल व्यवसाय गर्ने बेजिल्लाका व्यवसायीहरुलाई स्थानीयहरुले भरपुर सघाइरहेको एक स्थानीयले बताए। एक स्थानीयका अनुसार स्थानीयलाई नै १० देखि २५ प्रतिशतसम्म लगानी साझेदारी र कर्मचारी बनाई बेजिल्लाका होटल व्यवसायीहरुले कालिञ्चोकको जग्गा कब्जा गरेका छन्। प्रशासनको सूचनालाई बेवास्ता गरी कालिञ्चोकको कुरी, घ्याङडाँडा र मन्दिर नजिकैको क्षेत्र कब्जा गरेर धमाधम होटल लगायतका संरचना निर्माण गरि रहेका छन्।"
खोलाभित्र जग्गा देखाएर ऋण दिएको आरोपमा बैंकका पूर्व सीईओसहित ११ पक्राउ,काठमाडौं : नेपाल प्रहरीको केन्द्रीय अनुसन्धान ब्यूरोले कमसल धितोमा साढे चार करोड रूपैयाँ ऋण प्रवाह गरेको अभियोगमा बैंक अफ काठमाण्डू (बीओके) का पूर्व प्रमुख कार्यकारी अधिकृत (सीईओ) अजय श्रेष्ठसहित ११ जनालाई पक्राउ गरेको छ । झापामा खोलाभित्रको जग्गा देखाएर डेढ करोड र अन्य कमसल धितोमा तीन करोड गरी साढे चार करोड रूपैयाँ ऋण निकासा गरेको अभियोगमाथि छानबिनका लागि उनीहरुलाई नियन्त्रणमा लिएको केन्द्रीय अनुसन्धान ब्यूरोका प्रवक्ता एसपी बेलबहादुर पाण्डेले जानकारी दिए । अभियोग पुष्टी भए उनीहरुलाई बैंकिङ्ग कसुरमा मुद्दा चलाइने बताइएको छ ।
व्यक्तिले ओगटे वागेश्वरीको ८४ बिघा,"नेपालगन्ज : नेपालगन्जको शक्तिपीठ वागेश्वरी मन्दिरको तीन सय जनाले रैकरमा परिणत गरी नामसारी गरेको रहस्य फेला परेको छ। मन्दिरका नाममा रहेको जानकी गाउँपालिका३ इन्द्रपुरमा रहेको ८४ बिघा १० कठ्ठा १० धुर जग्गा तीन सयभन्दा बढी व्यक्तिले नामसारी गरेका हुन्। यो जग्गा २०२७ पुस १३, २०२८ कात्तिक १४ र २०५७ असोज १७ मा वागेश्वरी मन्दिरको नाम कट्टा भई रैतान नम्बरी कायम गरी व्यक्तिका नाममा कायम भएको मन्दिरको सम्पत्ति खोजबिन उपसमितिका संयोजक उमा थापा मगरले बताइन्। उपसमिति प्रतिवेदन मन्दिर गुठी व्यवस्थापन समितिले शनिबार सार्वजनिक गरेको हो। कुन कानुनबाट रैकर बनाइयो भन्ने प्रमाण फेला पार्न सकिएको छैन, संयोजक थापा मगरले भनिन्, २०२७ र २०२८ मा कसरी मोही बनाएर रैकरमा परिणत गरियो भन्नेबारे खोजी जारी छ। जग्गाको क्षेत्रफल विभिन्न मितिमा फरकफरक देखिएको छ। १९६८ मा ९९ बिघा, २००५ मा ९२ बिघा ७ कठ्ठा ११ धुर र पछिल्लो समय ८४ बिघा १० कठ्ठा १० धुर रहेको समितिले जनाएको छ। यो सबै जग्गा व्यक्तिले हडपेपछि गुठीले खोेजी गरेको थियो। मन्दिरका नाममा नेपालगन्ज उपमहानगरपालिका२ घरबारी टोल मन्दिर परिसरमा दुई कित्तामा ३८ कठ्ठा, नेपालगन्ज उपमहानगरपालिका १७ परसपुरमा ३ कठ्ठा एक धुर र जानकी गाउँपालिका ४ खजुराखुर्दमा चार कित्तामा ३ बिघा २८ कठ्ठा जग्गा छ। यो जग्गा भने मन्दिरकै नाममा छ। खजुराखुर्दको जग्गामा सदा लोनिया र परसपुरमा परसु चमार मोही छन्। मन्दिर परिसरको जग्गाको पनि लालपुर्र्जा गुठीसँग छैन। नापी भएर पुर्जा लिने प्रक्रियामा रहेको गुठीले जनाएको छ। गुठीले वागेश्वरी मन्दिरमा एक सय ४० वर्षअघिदेखिका सम्पत्ति रहेको फेला पारेको छ। दुई राणा प्रधानमन्त्रीले नै मन्दिरको सम्पत्तिका लागि सनद दिएको भेटिएको छ। १९५१ मा देवशमशेर, १९६६ मा लेफ्टिनेन्ट कर्नेल कुमारजंग राणा र १९७१ मा चन्द्रशमशेरले सनद दिएका छन्। मन्दिरमा सबैैभन्दा पुरानो १९३६ मा रणदीप सिंह राजबहादुरको सनद भेटिएको छ। २००४ मा नयाँ मुलुकी गोश्वारा र २००४ मा जनरल मोहनशमशेरको आदेशमा सम्पत्ति दिएको गुठीका सचिव गोपालप्रसाद अधिकारीले बताए। मन्दिरको आम्दानीमा मूल महन्त, महन्तहरू र गुठीले कति पाउनेबारे ०७० सालमै निर्णय भएको थियो। मन्दिरको आम्दानीको ७५ प्रतिशत महन्तले र २५ प्रतिशत गुठीले पाउने व्यवस्था गरिएको छ। कम आम्दानी हुँदा गुठीलाई ७५ प्रतिशत र महन्तलाई २५ प्रतिशत दिने व्यवस्था गरिएको छ। गुठीका अनुसार मन्दिरलाई पूलप्रसादको सटरभाडा, बोटिङ विहार, दानपेटिका, मालपोत, दानदक्षिणा र धर्म अनुयायीले गर्ने सहयोगलाई आम्दानी हुने जनाइएको छ। वागेश्वरी विकास कोषमा जोड वागेश्वरी मन्दिरलाई व्यवस्थित रूपमा सञ्चालनका लागि वागेश्वरी विकास कोषका रूपमा विकास गर्नुपर्नेमा सरोकारवालाले जोड दिएका छन्। वागेश्वरी मन्दिरबारे अनुसन्धान गरेका महेन्द्र बहुमुखी क्याम्पसका सहप्राध्यापक डाराजकुमार सुवेदीले गुरुयोजना बनाएर अघि बढ्नुपर्ने बताए। उनले भने, पशुपति विकास कोष हुने, जानकी विकास कोष हुने वागेश्वरी विकास कोष किन नहुने ? साहित्यकार सनत रेग्मीले पनि वागेश्वरी विकास कोष नै उपयुक्त विकल्प भएको बताए। समिति मन्दिरलाई कसरी सुन्दर बनाउनु भन्दा सटर बनाउनेमा लागेको छ। सटरमा बस्नेहरुको मोहियानी हकजस्तो गर्न खोजेका छन्, उनले भने, विगतमा नर्वदा शर्माको समितिले सटर नबनाउन दिएको सुझाव लत्याएर सटर निर्माण गर्नुको सट्टा अन्य विकल्प खोज्न सकिन्छ। प्रदेश ५ का प्रदेशसभा सदस्यद्वय कृष्णा केसी र आइपी खरेलले वागेश्वरी मन्दिरको विकासका लागि विकास कोष बनाउन पहल गर्नेमा जोड दिएका थिए। उनीहरुले मन्दिरको सम्पत्ति खोजबिन जारी राख्नुपर्ने बताएका थिए।"
वृक्षारोपण गरी शान्ति दिवस मनाइयो,"काठमाडौं : अन्तर्राष्ट्रिय शान्ति दिवस मनाइएको छ । युथ पिस फाउन्डेसनको आयोजनामा युवाले शान्ति पदयात्रा गरेर दिवस मनाएका हुन्। शान्ति दिवसका अवसरमा सामाखुसीमा वृक्षारोपन गरिएको छ । 'शान्ति सम्भव' भन्ने बेलुन उडाएर सुरु गरिएको पदयात्रा रत्नपार्क हुँदै प्रहरी क्लब, कुटिमण्डपमा पुगेको थियो । पदयात्रामा सहभागीले शान्तिप्रति उत्प्रेरणा जगाउने विभिन्न भनाइ तथा नाराहरु लेखिएका प्लेकार्डहरु बोकेका थिए । सर्वोच्च अदालतका पूर्व रजिष्ट्रार तथा नेशनल ल कलेजका प्रिन्सिपल डा रामकृष्ण तिमिल्सिनाले आमाको गर्भदेखि नै बच्चालाई शान्ति सम्बन्धि सन्देश र वातावरण दिनुपर्ने बताए । अन्तर्राष्ट्रिय वक्ता तथा शान्तिदूतको रुपमा संसारभर प्रशिद्ध प्रेम रावतको प्रेरणादायी भीडियोको साथै दिवसबारे जानकारी दिन भीडियो समेत प्रदर्श गरिएको थियो।"
"के बन्ला स्मार्ट सिटी ! पोखरामा अझै पोल गाड्दै, तार टाँग्दै",पोखरा : पोखराको लेकसाइड जाने सडकखण्डको फेवा मार्गको जरेवरमा बिजुलीको लाइन विस्तार हुँदैछ। पोखरा महानगरपालिकाले पोखरालाई स्मार्ट सिटीको रुपमा विकास गर्न बिजुलीको तार अण्डर ग्राउण्ड गर्ने बताएको भएपनि विद्युत प्राधिकरणले भने सडकको दोहोरै क्षेत्रमा बिजुलीको लाइन विस्तार गरिरहेको छ। सडकको बीचमा रहेको आइल्याण्डको सोलारको पोल समेत पोखरा महानगरपालिकाले विज्ञापन राख्न बिक्री गरेपछि सडकको चारैतिर तारैतार झुण्डिएको छ।
मुस्ताङमा कृषि मेला (तस्बिर),"जोमसोम : हिमालपारीको जिल्ला मुस्ताङको जोमसोममा आइतबार वृहत कृषि मेला प्रर्दशनी भएको छ । ४९ औं थाक खेलकुद च्याम्पियन रनिङसिल्ड प्रतियोगिताको अवसरमा घरपझोङ गाउँपालिकाले कृषि मेला प्रदर्शनी आयोजना गरेको हो । कृषि मेला प्रर्दशनीमा मुस्ताङका ३ स्थानीय तहका १ सय ५९ जना कृषकले सहभागिता जनाएको कृषि मेला प्रर्दशनी व्यवस्थापन समितिका सचिव आइतप्रसाद थकालीले जानकारी दिए । गाउँपालिकाले प्रतियोगिताका रुपमा मेला आयोजना गरेको तुलाचनले बताए । उनका अनुसार कृषि मेलामा स्थानीय किसानले उत्पादन गरेका फलफूल तथा तरकारी , मसलाबाली तथा अन्यवाली गरी ९ औं विधामा कृषि उपजको प्रर्दशनी भएको हो । प्रर्दशनीमा फलफूलतर्फ मुस्ताङको मुख्य उत्पादन स्याउबाली तथा अन्यबाली फलफूलबाली , आलु बाली , दाल बाली ,विविध बाली, लहरे बाली र तरकारी बालीलगायतको प्रर्दशनी भएको सचिव थकालीले जानकारी दिए । यसअघि कृषि मेला प्रर्दशनीको मुस्ताङका संघीय सांसद प्रेमप्रसाद तुलाचनले उद्घाटन गरे । सांसद थकालीले मुस्ताङको स्थानीय उत्पादनको बजारिकण तथा यसको प्रवर्द्धनमा जोड दिने बताए । उनले मुस्ताङ जिल्ला कृषि तथा पशुपालन व्यवसायको प्रचुर संम्भावना भएकाले खेर गइरहेका खाली जमिनमा सामुदायिक खेति गर्न पहल गर्ने जनाए । कृषि व्यवसायले नै आर्थिक समृद्धी दरिलो हुने उल्लेख गर्दै यहाँको पर्यावरणीय नेचर संरक्षणमा समेत योगदान पुग्ने बताए । कार्यक्रम सांसदहरु, ५ वटै स्थानीय तहका जनप्रतिनिधि, प्रमुख जिल्ला अधिकारीको उपस्थिति रह्यो। कृषि मेलामा सहभागी उत्कृष्ट किसानलाई मंगलबार पुरस्कृत गरिने घरपझोङ गाउँपालिकाले जनाएको छ ।"
आफ्नो पसल आफैँ अनुगमन,"बेंसीसहर : लमजुङ सदरमुकाम बेंसीसहरका मेडिकल सञ्चालकले आफ्नो मेडिकल पसल आफैं अनुगमन गरेका छन्। दसैं तिहारलगायत विभिन्न चाडपर्व नजिकिएपछि बेंसीसहर नगरपालिकाले बजार अनुगमन सुरु गरेको हो। नगरपालिकाको स्वास्थ्य शाखा प्रमुख परमेश्वर पिया र उनको आमा धनुदेवी पियाको आआफ्नै मेडिकल पसल छ। उनै परमेश्वरले नगरपालिकाबाट र आमा धनुदेवीले लमजुङ उद्योग बाणिज्य संघबाट अनुगमनको जिम्मेवारी पाए र आआफ्नै पसल अनुुगमनमा खटिए। बेंसीसहर नगरपालिका र उद्योग बाणिज्य संघले मेडिकल सञ्चालकलाई अनुगमनको जिम्मा दिएपछि सर्वसाधारण चकित परेका छन्। आफ्नो पसल आफैं अनुगमन गर्नु भनेको आफ्नो हात जगन्नाथ भनेजस्तै भयो नी, स्थानीयकुमार भण्डारीले भने, यस्तो अनुगमन कस्तो भयो होला, सेवाग्राहीले के अपेक्षा राख्ने ? नगरपालिकाले बेंसीशहरमा रहेका औषधी पसल, पोलिक्लिनिक तथा निजी अस्पताल पनि अनुगमन गरेको छ। नगरपालिका स्वास्थ्य शाखा प्रमुख परमेश्वर पियाको नेतृत्वमा गठित अनुगमन टोलीले बिहीबार बेंसीसहरको शेरा, भिमसेन स्थानचोक, पुरानोे बैंक चोकलगायत १६ वटा पसल अनुगमन गरेको थियो। अनुगमन टोलीले औषधी पसललाई म्याद गुज्रेका औषधी नबेच्न, व्यवसाय दर्ता सम्बन्धी कागजात ग्राहकले देख्ने गरी राख्न, ग्राहकलाई अनिवार्य बिल दिन, प्रतिवन्धित औषधी डाक्टरको सिफारिसमा मात्रै बिक्रि वितरण गर्न र तोकिएको ढाँचामा रेकर्ड राख्न निर्देशन दिएको अनुगमन टोलीका सदस्य शुसीला श्रेष्ठले बताइन्। पहुँचका आधारमा पूर्वसूचना दिएर अनुगमन हुने गुनासो गर्दै स्थानीयले यस्ता मौसमी अनुगमनले खासै अर्थ नराख्ने बताएका छन्।"
पुराना पत्रकार सुमनको निधन,राजविराज : सप्तरीका पुराना पत्रकार हजारीप्रसाद सुमनको निधन भएको छ। मुटु रोगका विरामी सुमनको आइतबार ७७ वर्षको उमेरमा निधन भएको हो। सप्तरीको कञ्चनरुप नगरपालिका२ बरमझियास्थित घरमा निधन भएको परिवारका सदस्यले जानकारी दिएका छन्। पत्रकारिता र मानविकी विषयमा स्नातक गरेका सुमन विस २०२९ सालदेखि तीन वर्षसम्म राष्ट्रिय समाचार समिति सप्तरीका संवाददाता रहेको नेपाल पत्रकार महासंघ सप्तरीका पूर्वअध्यक्ष धिरेन्द्रप्रसाद साहले बताए। नेपाल पत्रकार महासंघ सप्तरीले भारदहमा २०६९ पुस १३ गते आयोजना गरेको महासंघ सप्तरीको वार्षिक साधारण सभामा उनी सम्मानित भएका थिए। विस २०१७ सालदेखि नेपाली कांग्रेसमा आवद्ध सुमन २०४९ सालमा बरमझिया गाविसको अध्यक्षमा निर्वाचित थिए। २०५२०५३ सालमा कांग्रेसको महासमिति सदस्य एवं जिल्ला समिति सदस्य समेत रहेका सुमन २०२४ सालदेखि पटकपटक जेलसमेत परेको पूर्वसंचार मन्त्री जयप्रकाश आनन्दले बताए।
गुडिरहेको जिपमाथि ढुंगा खस्दा तीन यात्रु घाइते,"बेनी : बेनीजोमसोम सडकअन्तर्गत म्याग्दीको रघुगंगा गाउँपालिका३ घुमाउने तालमा आइतबार गुडिरहेको जिपमा भीरबाट खसेको ढुंगा लागेर तीनजना घाइते भएका छन् । जोमसोमदेखि बेनी आउँदै गरेको ग १ ज ७०६२ नम्बरको जिपमा खसेको ढुंगाले लागेर रुपन्देहीको देवदह नगरपालिका५ का ७१ वर्षीय यामबहादुर विक, उनकी श्रीमती ६३ वर्षीया गंगी विक र बागलुंग नगरपालिका३ का मनबहादुर थापा घाइते भएका छन् । घुमाउने ताल नजिकैको हिलो जमेको सडकमा गाडी पार गराउने क्रममा भीरबाट एक्कासी ढुंगा खसेको चालक शुशिल परियारले बताए । बेनी अस्पतालमा उपचार गराइरहेका घाइतेहरु खतरामुक्त छन् । यस्तैगरी मालिका गाउँपालिका५ मा पहिरोले ताकमदेखि दरवाङ जाँदै गरेको लु २ च ७२०२ नम्बरको जिप बगाएको छ । गुडिरहेको अवस्थामा शनिबार साँझ एक्कासी आएको पहिरोसँगै जिप म्याग्दी नदीको किनारमा खसेको जिपका धनी महेन्द्र आचार्यले बताए । चालक र यात्रुहरुले भने भागेर ज्यान जोगाउन सफल भएका छन् ।"
हतियार ओसारपोसार गर्ने चार पक्राउ,"जनकपुरधाम : धनुषाबाट हातहतियारसहित चारजनालाई धनुषा प्रहरीले पक्राउ गरेको छ । जिल्लाको बिदेह नगरपालिका ६ का अविनाशकुमार मण्डलले घरमा लुकाई छिपाई राखेको अवस्थामा कटुवा पेस्तोलसहित चारजनालाई प्रहरीले पक्राउ गरेको हो । पक्राउ पर्नेहरुमा २५ वर्षीय मण्डलसहित बिदेह नपा ६ का २१ वर्षीय लक्ष्मी मण्डल खत्वे, १९ वर्षीय सोबिन मण्डल र सिरहाको औरही नपा ६ लरहिया घर भई सोही ठाउँ बस्ने ३५ वर्षीय मिश्रीलाल मण्डल रहेको जिल्ला प्रहरी कार्यालय धनुषाले जनाएको छ । प्रहरीको विशेष सूचनाको अधारमा इलाका प्रहरी कार्यालय औरही र पहरी चौकी गिद्धाबाट खटिएको टोलीले खानतलासी मण्डलको घरबाट कटुवा पेस्तोलसहित पक्राउ गरेको हो । पक्राउ परेका चारैजनालाई आवश्यक अनुसन्धानपछि हतियार ओसारपोसारमा संलग्न रहेकोमा मुद्दामा मुद्दा दर्ता गरी अनुसन्धान थालिएको प्रहरी उपरीक्षक शेखर खनालले जानकारी दिए ।"
श्रमजीवी पत्रकारको पक्षमा महासंघले दियो मुलुकभर धर्ना,"काठमाडौं : रेडियो नेपाल दिपायल प्रसारण केन्द्रबाट निश्कासित पत्रकारहरूको पुनर्बहाली र श्रमजिवी पत्रकार ऐन कार्यन्वयनको माग गर्दै नेपाल पत्रकार महासंघले आइतबार सिंहदरबार परिसरमा धर्ना दिएको छ। प्रसारण केन्द्रमा काम गर्दै आएका पत्रकार सुनिता रावल, प्रकाश बम र चक्र कुँवरलाई रेडियो नेपाल व्यवस्थापनले सुनुवाई र स्पष्टीकरणको मौकासमेत नदिई निकालेको बताउँदै महासंघ आन्दोलनरत छ। आइतबार सिंहदरबारसहित मुलुकभर रेडयो नेपालको क्षेत्रीय प्रसारण केन्द्रमा श्रमजिवीको सम्मान गर, निस्काशित पत्रकारलाई पुनर्वहाली गरी न्याय दे, न्यूनतम् तलब घोषणा कार्यान्वयन गर जस्ता नारा लेखिएका प्ले कार्ड बोकेर पत्रकारले विरोधस्वरुप धर्ना दिए। सिंहदरबार छेउमा गरिएको धर्ना कार्यक्रममा सयौं श्रमजिवी पत्रकारको सहभागिता थियो। धर्नालाई संवोधन गर्दै महासंघ उपाध्यक्ष विपुल पोख्रेलले राजनीतिक आस्थाका आधारमा दशबाह्र बर्ष काम गरेका श्रमजीवी पत्रकारलाई निकालेर कस्तो लोकतान्त्रिक चरित्र दोखाउन खोजेको हो भन्दै प्रश्न गरे। महासंघका महासचिव रमेश विष्टले रेडियो नेपालका कार्यकारी निर्देसकको कदम नसच्चिए महासंघ अझै कडा रुपमा प्रतिबादमा उत्रने चेतावनी दिए। धर्नामा महासंघका सचिव रामप्रसाद दाहाल, केन्द्रिय सदस्य मिन बम, प्रेस युनियनका उपाध्यक्ष बाला अधिकारी, मधेसी पत्रकार मन्चका तर्फबाट मोहन सिंह, महासंघ काठमाडौं अध्यक्ष शान्ताराम बिडारी, रेडियो नेपाल शाखाका अध्यक्ष दुर्गा फुयाल लगायतले निकालिएका पत्रकारलाई तत्काल पुनर्बहाली गर्न र सञ्चार मन्त्रालयले निर्णय गरिसकेको न्यूनतम पारिश्रमिक श्रमजिवी पत्रकारलाई दिन माग गरे। महासंघले चाडबाडको मुखमा श्रमजिवी पत्रकारको रोजीरोटी खोस्न रेडियो नेपालका कार्यकारी निर्देसक सुरेशकुमार कार्की जिम्मेबार रहेको निश्कर्षसहित सोमबार थप विरोधका कार्यक्रम ल्याउने भएको छ।"
विप्लवका भोजपुर सेक्रेटरी हतियारसहित पक्राउ,"भोजपुर : नेत्रविक्रम चन्द 'विप्लव' नेतृत्वको नेपाल कम्युनिस्ट पार्टीका भोजपुर जिल्ला सेक्रेटरीलाई प्रहरीले हतियारसहित पक्राउ गरेको छ । टेम्के मैयुङ गाउँपालिका ५ खावा घर भएका जिल्ला सेक्रेटरी बमबहादुर विष्टलाई भोजपुर नगरपालिका १० भैंसीपंखाको गजुरमुखी भीरछेउको जंगलबाट नियन्त्रणमा लिइएको जिल्ला प्रहरी कार्यालय भोजपुरले जनाएको छ । पक्राउ परेका विष्टको साथबाट प्रहरीले २ थान इटालियन अटोमेटिक पेस्तोल, डायरी, सिमकार्ड, मोबाइल २ थान, १० राउण्ड गोली, ह्याण्ड ग्रिनेट १ थान पनि फेला परेको प्रहरीले जनाएको छ । उनको साथबाट चन्दाको माग गर्दै लेखिएका पत्र र पार्टीका पर्चा फेला परेको थियो ।घटनाबारे अनुसन्धान भइरहेको प्रमुख जिल्ला अधिकारी नुरहरि खतिवडाले बताए ।"
अनशनको १५ औं दिन : झुलाघाटमा पुल बन्ने छाटकाटै छैन,"बैतडी : बैतडीको भारतसँग सीमा जोडिएको नाका झुलाघाटमा पक्की पुल निर्माणका लागि दबाब दिन शुरु गरिएको अनशन १५ दिन पुगेको छ । सरकारलाई दबाब दिन भन्दै झुलाघाट पक्की पुल निर्माण संघर्ष समितिले जिल्ला प्रशासन अगाडि गत भदौ २२ गतेदेखि अनशन थालेको हो । अनशन थालेको १५ दिन भइसक्दा समेत पुल निर्माणका विषयमा सरकारी पक्षबाट केही पहल नभएको संघर्ष समितिका संयोजक नरबहादुर चन्दले बताए । उनले भने, 'हामीले शान्तिपूर्ण रुपमा विकासका लागि राज्यलाई दबाब दिँदै आएका छौं । अहिलेसम्म सरकारले केही बोलेको छैन् ।माग पूरा नहुँदासम्म हामी अनशन जारी राख्छौं ।' संघर्ष समितिले शुरु गरेको अनशनमा बैतडीबासी स्वस्फूर्त रुपमा सहभागी भएका छन् । झुलाघाट नाकामा पक्की पुल नभएकै कारण बैतडी मात्रै सुदूरपश्चिमका पहाडी जिल्लाको आर्थिक समृद्धिमा बाधा पुगेकाले आफूहरु अनशनमा सहभागी भएको गैरसरकारी संस्था महासंघ बैतडीका अध्यक्ष गोविन्दराज जोशीले बताए । उनले भने, 'यो भारतसँगको पुरानो नाका हो । झुलाघाटमा पक्की पुल नभएकै कारण हामीले धेरै समस्या झेल्दै आएका छौं । उपचारका लागि भारतमै जानुपर्ने बाध्यता छ । पुल नभएकै कारण धेरै समस्या भएको छ।' अनशनको १५ औं दिनमा जगन्नाथ महिला बचत तथा ऋण सहकारी संस्था र सरस्वती आमा समूहका सदस्यको सहभागी छ। पुल निर्माणको विषय सबैको सरोकारको विषय भएकाले आफूहरु अनशनमा बसेको सहकारी संस्थाका अध्यक्ष अम्बिका भण्डारीले बताइन् । उनले भनिन्, 'विकासका लागि अनशन बस्नुपर्ने स्थिति आएको छ । यो निकै बिडम्बनापूर्ण छ । हाम्रो माग पूरा गर्न सरकार अग्रसर हुनुपर्छ । शान्तिपूर्ण दबाबलाई सरकारले कमजोर ठान्नुहुन्न ।' सरकारले अहिले सुखी नेपाली र समृद्धि नेपालको नारा लगाइरहेकाले पुल निर्माणको विषय यसै नारासँग सम्बन्धित भएकाले सरकारले यसमा कदम चाल्नुपर्ने बैतडी उद्योग वाणिज्य संघका उपाध्यक्ष खीमानन्द भट्टले बताए । उनले भने, 'सीमा नाकामा पक्की पुल बनोस् । हाम्रो उत्पादन भारतमा निर्यात गर्नु सकौं । यस्तो पवित्र उद्देश्य राखेर हामीले अनशन गरिरहेका छौं । सरकारले हाम्रो मागलाई समयमै सम्बोधन गरोस् ।' झुलाघाट नाका करीब १५० वर्षअघि इष्ट इण्डिया कम्पनीले निर्माण गरेको झोलुंगे पुलमार्फत आवतजावत गर्ने गरिएको छ । झुलघाटमा पक्की पुल निर्माण दुईदेशसँग जोडिएको विषय भएकाले परराष्ट्रमन्त्रीले भारतसँग कुरा गर्ने आश्वासन दिएको बैतडीबाट निर्वाचित सांसद दामोदर भण्डारीले बताए । उनले भने, 'मैले जिल्लामा अनशन जारी रहेको र पुल निर्माणको विषयमा परराष्ट्रमन्त्रीज्यूसँग भेटघाट गरेर छलफल गरेको छु । उहाँले यो विषयमा भारत सरकारसँग कुरा गर्ने आश्वासन दिनुभएको छ ।'"
गाउँमा आयुर्वेदिक उपचारको भर,"भोजपुुर : भोजपुर नगरपालिका५ बोखिमका ५६ वर्षीय अर्जुनकुमार राई वैशाख १७ गते पहेँलो रोगले थलिए। बिहानबेलुकी रोगले झन् सिकिस्त बनाउन थाल्यो। सामान्यतयाः दिसापिसाब गर्न चर्पी जाँदासम्म साहारा चाहिने अवस्थामा पुगे। घण्टौ लगाएर अस्पताल जानुको सट्टा उनले जडीबुटीको नियमित सेवन गर्ने निधो गरे। राईले पहेँलोको निदानका लागि गाउँकै एक जना प्रख्यात जडीबुटी वैद्य राजिन्द्र प्रधानकहाँ परामर्श र औषधोपचार गर्न घर पुगे। अर्जुनलाई स्थानीय वैद्य राजिन्द्रले नियमित जडीबुटीको उपचारमा धाउन थाले। करिब ६ दिन लगातार जडीबुटीको उपचारपछि उनी पहिलेजस्तै हिँडडुल गर्न र खाना रुचाउन थाले। उनको अवस्था पहिलेजस्तै फुर्तिलो हुन थालेको छ। पहिलेबाटै जडीबुटी तथा घरेलु औषधि सेवन गर्दै आएको छु। अस्पताल वा मेडिकलमा उपचार गराउनुपर्ने मानसिकताले गर्दा सामान्य टाउको दुख्दा पनि सिटामोल खाने प्रवृत्ति छ। जुन स्वास्थ्यका लागि हानिकारक हो, राईले अनुभव सुनाए, गाउँघर, भीरपाखामा पाइने जडीबुटी तथा घरेलु उपचारले पनि रोगको समस्या निदान हुन सक्छ। वैद्य राजिन्द्र गाउँमा १४ वर्षदेखि चिराइतो, मजिटोजस्ता जडीबुटी तथा औषधिजन्य वनस्पतिको सहायताले मानिसको जन्डिस, ग्यास्ट्रिक, हाडजोर्नी, मर्केको, भाँचिएको, काटिएको घाउ, खिल पल्टने, कलेजो खराबीजस्ता स्वास्थ्य समस्या निदान गर्छन्। उनीकहाँ सयौं संख्यामा जिल्लाभित्रका स्वास्थ्य समस्या लिएर आउने सर्वसाधारणको उपचार गरिसकेका छन्। तीमध्ये धरान, तरहराका ७ जना र पाँचथरका ६ जनाले ग्यास्ट्रिक गानोगोलाको उपचार गरेर फर्कन्छन्। उनीकहाँ दैनिक ५ जनासम्म बिरामी आउने गर्छन्। जैविक विविधतासँगै हिमाली हावापानीदेखि उष्ण मनसुनी हावापानी भएको भोजपुरमा परम्परागत चिकित्सा विधिबाट उपचार गरिने जडीबुटी तथा प्रशस्त औषधिजन्य वनस्पति पाइने गरेको छ। अझै पनि दूरदराजका भित्री ग्रामीण भेगका सर्वसाधारण स्थानीय स्तरमै पाइने जडीबुटी र प्राकृतिक औषधिजन्य वनस्पतिलगायत वैदिक आयुर्वेदिक उपचार गर्छन्। वृद्धवृद्धा, अधबैंसे बढीभन्दा बढी जडीबुटी र औषधिजन्य वनस्पति मिश्रित उपचार किफायती रूपमा लिने गरेको व्यापारी पिम्बा शेर्पाले बताइन्। उनका अनुसार विशेष गरी बिरामीहरू काँचो सिम्रिक, यार्सागुम्बा, फिटकिरी, चिप्लेकिरा, बिखुमा, नाम्लेको औषधि, अन्य आयुर्वेदिक औषधि सेवन गर्न आउने गरेका छन्। ०५८ सालदेखि जिल्लामा आयुर्वेदिक जडीबुटीद्वारा मिश्रित औषधि तथा चुर्ण सर्वसाधारणलाई वितरण गर्न सुरु गरिएको थियो। भोजपुरमा जिल्ला आयुर्वेद स्वास्थ्य केन्द्र, भोजपुर, टक्सार औषधालय शाखा, दिङ्ला औषधालय शाखा र ओख्रे औषधालय शाखा गरी चार शाखा छन्। आयुर्वेदिक चिकित्साको ज्ञानको कमी, बुझाइको कमी र चेतनाको कमीले कतिपय मानिस जडीबुटी सेवनलाई नमान्ने प्रवृत्ति यथावत् रहेको १७ वर्षदेखि जडीबुटीसम्बन्धी काम गर्दै आएका टेम्के मैयुङ गाउँपालिका२, छिनामखुका वैदिक चिकित्सक रामप्रसाद राईले बताए। उनले भने, धेरैजसो आयुर्वेदसम्बन्धी ज्ञान नभएका कतिपय मानिसको सोचाइ अझै पनि यो विषाक्त हुने ठान्छन्। उनीहरू सधँै मेडिकलको क्याप्सुल र औषधोपचार गर्ने भएकाले पनि यस्तो किसिमको गलत भ्रम हो। जिल्ला आयुर्वेद स्वास्थ्य केन्द्र भोजपुरको तथ्यांकअनुसार ०७५ माघदेखि असार तेस्रो सातासम्म कुल ७ सय ६७ जनामध्ये ६ सय ५२ जना बिरामी नियमित औषधि सेवनबाट निको भएका छन्। बाँकी १५ प्रतिशत हाराहारीका बिरामी उपचारका क्रममा छन्। जसमध्ये अधिकांश मानिस जन्डिस, ग्यास्ट्रिक, दम, खोकी, हाडजोर्नीका समस्या र नशासम्बन्धी रोग उपचारका लागि नियमित औषधि लिन आउने गरेको कार्यालय प्रमुख दिलीप झाले जानकारी दिए। आयुर्वेदिक उपचार र यसको असर ढिलो हुने भएकाले सर्वसाधारणमा यसको चेतना पूर्ण रूपमा पुगिनसकेको उनले बताए।"
पोखरामा विश्व पर्यटन दिवस : प्याकेज उपहारदेखि निशुल्क डिनरसम्म,"पोखरा : विश्व पर्यटन दिवसको अवसरमा पोखराको लेकसाइडमा पर्यटकलाई आकर्षण गर्न एक दिने मिनी सडक महोत्सवको तयारी गरिएको छ । स्थानीय वाराहिचोकदेखि फिस्टेल गेटसम्मको सडकमा महोत्सव सञ्चालनको तयारी गरिएको हो । सेप्टेम्बर २७ मा विश्वभर विभिन्न कार्यक्रम गरी पर्यटन दिवस मनाइन्छ । पर्यटन दिवस २०१९ को नारा पर्यटन र रोजगार सबैका लागि राम्रो भविश्य रहेको छ । आगामी शुक्रबार पोखराको लेकसाइडमा घुम्न आएका पर्यटकलाई आकर्षण गर्न मिनि सडक महोत्सवको तयारी गरिएको रेष्टुरेण्ट एण्ड वार एशोसियसन नेपाल (रेवान) पोखराका अध्यक्ष भिसेन भुजेलले बताए । सडक महोत्सवमा पर्यटकले विभिन्न संस्कृतिक झाँकीको अवलोकन गर्दै सडकमै बसेर विभिन्न खानाको परिकारको स्वाद लिने व्यवस्था गरिने मिनि सडक महोत्सवका संयोजक सूर्य भुजेलले जानकारी दिए । महोत्सव अवधिमा साँझ ५ बजेबाट राति ११ बजेसम्म पर्यटकलाई नेपाली साँस्कृतिक झाँकी, वृत्तचित्र प्रदर्शनीलगायतका मनोरञ्जनात्मक कार्यक्रम गरिने संयोजक भुजेलले बताए । पर्यटन दिवसको दिन पोखराको विमानस्थल र बसपार्कमा पहिलो बसबाट आउने पर्यटकलाई पोखराका पर्यटन व्यवसायीले विभिन्न प्याकेज उपहार दिएर स्वागत गर्ने तयारी गरेका छन् । पहिलो फ्लाइटबाट पोखरा विमानस्थल झर्ने तीन पर्यटकलाई बाजागाजासहित स्वागत गर्दै तीनजना पर्यटकलाई प्याराग्लाइडिङ, हाइकीङ, पोखराको साइटसीन र डिनर निशुल्क प्रदान गरिने पोखरा पर्यटन परिषदका अध्यक्ष चिरञ्जिवी पोखरेलले बताए । यसैगरी पर्यटक बसबाट पोखरा आउने पर्यटकलाई पनि नौमती बाजागाजासहीत स्वागत गरिने उनले सुनाए ।"
डा रुइतलाई प्रधानमन्त्री राष्ट्रिय प्रतिभा पुरस्कार,"काठमाडौं : सरकारले पहिलो पटक 'प्रधानमन्त्री राष्ट्रिय प्रतिभा पुरस्कार २०७५' नेत्ररोग विशेषज्ञ डा सन्दुक रुइतलाई प्रदान गरेको छ । सरकारले राष्ट्रका निम्ति विशिष्ट योगदान पुर्याउने प्रतिभाका लागि प्रधानमन्त्री राष्ट्रिय प्रतिभा पुरस्कार र प्रधानमन्त्री राष्ट्रिय प्रतिभा अनुदान सहयोग दिने निर्णय गरी २०७५ साल मङ्सिर १७ गते दुई करोड २० लाखको कोष शुरु गर्ने निर्णय गरेको थियो । प्रधानमन्त्री तथा मन्त्रिपरिषद्को कार्यालयले आइतबार आयोजित समारोहमा राष्ट्रपति विद्यादेवी भण्डारीले डा रुइतलाई पाँच लाखको राशिसहितको सो पुरस्कार प्रदान गरिन्। त्यसैगरी राष्ट्रपति भण्डारीले कृषि क्षेत्रमा अत्याधुनिक प्रविधिको तथा उपकरणको आविष्कार गर्ने लमजुङ लक्ष्मीनगर निवासी रदी मियाँ र सोलार स्कुटर, ट्राफिक मास्क मादक पदार्थ सेवन गरी सवारी चलाए स्टार्ट बन्द हुने प्रविधि बनाउने तनहुँका अन्वेषक विकल्प ढुङ्गानाको योगदानको कदर गर्दै 'प्रधानमन्त्री राष्ट्रिय प्रतिभा अनुदान सहयोग २०७५' स्वरुप जनही दुई लाख ५० हजार प्रदान गरिन्। डा रुइतले आफ्नो नेतृत्वमा तिलगङ्गा अस्पताल खोली तीन दशकदेखि आँखाका उपचारमा नेपालमा मात्र नभएर भारत, भुटान, चीनलगायत देशमा पनि सेवा प्रदान गर्दै आएका छन्।उनले तिलगङ्गा अस्पतालले शुरु गरेको नयाँ प्रविधिलाई एशिया, अफ्रिका र दक्षिण अमेरिकामा पनि लैजाने निर्णय गरिएको जानकारी दिए।रासस प्रधानमन्त्री राष्ट्रिय प्रतिभा पुरस्कारबाट सम्मानित व्यक्तित्व डा सन्दुक रुइत, विकल्प ढुंगाना र रदी मियाँ । तस्वीर ः रत्न श्रेष्ठ"
दाउरा निकाल्दा बगायो भेरीले,"जाजरकोट : दाउरा निकाल्ने क्रममा भेरी नदीले बगाएर एक जनाको मृत्यु भएको छ। भेरी नगरपालिका३ ,कालेगाउँका ५३ वर्षीय मनबहादुर बोहराको मृत्यु भएको हो। दाउरा निकाल्ने क्रममा उनलाई भेरीले वेपत्ता बनाएको थियो। लगातारको वर्षाले नदीको बहाब बढेको थियो। दुई दिनअघि वेपत्ता उनी ३५ किलोमिटर तल छेडाचौर बगरमा आइतबार मृत फेला परेको प्रहरीले जनाएको छ। उनको शवलाई जिल्ला अस्पतालमा पोस्टमार्टमका लागि राखिएको अस्पतालले जनाएको छ ।"
म्याग्दीमा बाढीले बगाएर दुई बालिका बेपत्ता,"म्याग्दी : बेनी नगरपालिका २ बगरफाँटमा कोट खोलामा आएको बाढीले २ जना बेपत्ता भएका छन्। गएराति ११ गतेतिर आएको बाढीले एक नीजि विद्यालयको होस्टलमा बसेका १० वर्षीया सर्मिला परियार र ६ वर्षीका अनिस्का परियार बेपत्ता भएको जिल्ला प्रहरी कार्यालय म्याग्दीका प्रहरी निरीक्षक ध्रुवप्रसाद शर्माले जानकारी दिए । विद्यालयबाट राति नै १२ जना विद्यार्थी र ५ जना शिक्षकलाई रातिनै प्रहरी टोलीले उद्दार गरेको छ। शर्माका अनुसार बाढीले बुद्द एकेडेमीको ६ वटा कक्षाकोठा र ५ वटा घरमा क्षति पुगेको छ । स्थानीय माया परियार, पार्वति परियार, रेशम जुग्जाली र सेते परियार घर पूर्ण रुपमा क्षति पुगेको छ । यस्तै बेनी नगरपालिका८ अस्पताल चोकमा ठाडो खोलाबाट आएको बाढीले कालिपुल बसपार्क डुवानमा परेको छ । बाढीले बेनीबरङ्जा सडक अवरुद्ध भएको छ ।"
२२५ किलोमिटर यात्रा ३ दिन,"रुकुम पश्चिम : भेरी नदीको तीरैतीर, निकै साँघुरो कच्ची सडक। ठाउँठाउँमा पहिरो झरिरहन्छ। पक्की पुल छैन। नदी आउनेबित्तिकै एउटा गाडीबाट ओर्लेर झोलुंगे पुल तर्नुपर्छ। पारि पुगेपछि अर्कै गाडीमा झुन्डिनुको विकल्पै छैन। कर्णाली प्रदेशको राजधानी सुर्खेतबाट डोल्पाको दुनै पुग्न वर्षायाममा तीन र हिउँदमा दुई दिन लाग्छ। दुई सय २५ किलोमिटरको यो सडकमा सुर्खेत, डोल्पा, पश्चिम रुकुम र जाजरकोटका सर्वसाधारण जोखिमपूर्ण यात्रा गर्न बाध्य छन्। भेरी तीरैतीर चल्ने भएकाले यो सडक भेरी करिडोरको नामले परिचित छ। सुर्खेतको छिन्चुबाट डोल्पासम्म पुग्दा १० वटासम्म गाडी फेर्नुपर्छ। जाजरकोट खण्डमा रहेको सडकबाट रुकुम खण्डमा रहेको सडकमा जान झोलुंगे पुल तर्नुपर्छ। सामान आफंैले बोक्नुपर्छ। ढुवानी खर्च प्रशस्त लाग्छ। यसैले उपभोग्य वस्तुको मूल्य चर्को छ। सडकको अधिकांश खण्ड जाजरकोटको नलगाड नगरपालिका र पश्चिम रुकुमको आठबीसकोट नगरपालिकामा पर्छ। चट्टाने पहरा र भीरमा बनाइएकाले सडक निकै साँघुरो छ। सानो पहिरो आयो भने पनि बाटो पूरै बन्द हुन्छ। भीरबाट ढुंगा झरिरहने हुनाले सवारीसाधनमा चढेका यात्रु त्रसित हुन्छन्। सडकबाट सवारी थोरै मात्र दायाँबायाँ गयो भने पनि सीधै भेरीमा खस्छ। कतिपय ठाउँमा सिँढीजस्तै चट्टान छ। दुई साताअघि यस्तै सिँढी चढ्न नसकेर ब्याक भएको ट्र्याक्टर दुर्घटना हुँदा रुकुम पश्चिम सडक खण्डमा दुई जनाको ज्यान गएको थियो। सडकमा आठ सिटको बोलेरो गाडी र ट्र्याक्टर चल्छन्। बोलेरोमा २५ जनासम्म यात्रु चढाइन्छ। यसले गर्दा यात्रा झन् जोखिमपूर्ण हुन्छ। क्षमताभन्दा धेरै यात्रु राखिएकै कारण पटकपटक सवारी दुर्घटना भइसकेको छ। सवारी चलाउने अधिकांशसँग अनुमतिपत्र छैन। डोल्पा जिल्ला प्रवेश गरेपछि ट्राफिक प्रहरीबाट सामान्य चेक भए पनि यात्रु क्षमता र अनुमतिपत्रबारे जाजरकोट र रुकुम क्षेत्रमा सुरक्षाकर्मीले चासो लिएको देखिन्न। यात्रु धेरै राखे नराखेको विषयमा सुरक्षाकर्मीले निगरानी गरिरहेको छ भन्ने सूचना चालकलाई सम्बन्धित ठाउँमा नपुग्दै हुन्छ। यस्तो बेलामा सुरक्षाकर्मीको सम्भावित कारबाहीबाट बच्न क्षमताभन्दा बढी यात्रु ओरालिन्छ। हिँड्न लगाइन्छ। तर चालक अनुमतिपत्र परीक्षण हुँदैन। रुकुम पश्चिमको राडीबजारदेखि तल्लु बगरसम्म एक वर्षदेखि बोलेर गाडी चलाउँदै आएका जगदीश रोकायाले भने, यही बाटोमा खलासी काम गर्दागर्दै गाडी चलाउन सिकियो। लाइसेन्स हुनेले भन्दा अनुभव हुनेले राम्रोसँग गाडी चलाउन सक्छ। अब नेपालगन्ज गएर लाइसेन्स बनाउनुपर्ला। कहिलेकाहीं प्रहरीले सवारीचालक अनुमतिपत्र चेक गर्ने गरेको रोकायाले बताए। चेक भएको सूचना साथीहरूले दिन्छन्। यस्तो बेलामा अनुमतिपत्र भएका साथीलाई गाडी चलाउन भन्छौं, रोकायाले भने। विकल्प नभएपछि यात्रु स्वयं जोखिम मोलेर क्षमताभन्दा बढी बोकेको गाडीमा चढ्छन्। जोखिम मोल्छु भन्दा पनि पर्याप्त गाडी पाइँदैन। यात्रुसँग लिने भाडामा एकरूपता छैन। मनपरी लिइन्छ। हामीलाई त महँगो भाडा र जोखिमको भन्दा पनि सवारी नपाएकोमा चिन्ता थियो। चाकलले जति मागे पनि र जति जना यात्रु राखे पनि गाडी चढ्छु भन्ने सर्त मानेर आयौं, काठमाडौंबाट डोल्पाको से फोक्सुन्डो घुम्न गएका कृष्ण चापागाईंले भने। यस्तो जोखिमपूर्ण यात्रा जीवनमै पहिलोपल्ट गरेको उनले बताए। छिन्चुबाट गुडेको गाडी पश्चिम रुकुमको राडीझुला बजारमा गएर रोकिन्छ। उक्त ठाउँबाट झोलुंगे पुल तरेर गएपछि जाजरकोट खण्डमा पर्ने नलगाडको तल्लुबगरमा दोस्रो गाडी फेर्नुपर्छ। तल्लु बगरबाट हिँडेपछि पनि कहिले जाजरकोट, कहिले रुकुम पश्चिम त कहिले डोल्पाको दुनै बजार नजिकै गएर गाडी फेर्नुपर्छ। दुनै बजार पुग्न मुस्किलले पाँच किलोमिटर मात्र बाँकी रहँदा पनि गाडी फेर्नुपर्ने बाध्यता छ। यो सडकको ट्र्याक नेपाली सेनाले खोलेको हो। सेनाकै नेतृत्वमा पहिलोपटक सुर्खेतको छिन्चुबाट जाजरकोटको खलंगासम्मको एक सय सात र रुकुमको चौरजहारीसम्मको ४१ किलोमिटर सडक २०६४ सालमा निर्माण भएको थियो। त्यसपछि २०६७ देखि जाजरकोटदेखि दुनैसम्मको एक सय १८ किलोमिटर सडक निर्माण भयो। छिन्चुदुनै सडक केही समयअघि मात्र सेनाले सरकारलाई हस्तान्तरण गरेको थियो। तर ट्र्याक मात्र खोलिएका कारण पूर्ण सुरक्षाका साथ सवारी चलाउन निकै कठिन छ। स्थानीयले बाटोको स्तरोन्नति गर्न र तत्काल पुल बनाउन माग गरेका छन्। जाजरकोट नलगाड२ का गणेश श्रीपालीले भने, मान्छे हिँड्न त डर मर्नु छ। यही बाटोमा हुइँक्याएर गाडी चलाउँछन्। कहिले नेताको आँखा पर्ला र बाटो राम्रो बन्ला ? सडक स्तरोन्नति भएमा जाजरकोट, रुकुम र डोल्पाको समृद्धिमा निकै बल पुग्न श्रीपालीले बताए। डाल्पाको चिनियाँ नाका मरिम्ना धोदेखि भारतको रुपैडिया नाकासम्मको ४५० किलोमिटरको उत्तरदक्षिण लोकमार्ग भेरी करिडोर निर्माण गर्ने सरकारी योजना छ। कर्णाली प्रदेशका अर्थमन्त्री प्रकाश ज्वाला प्रदेश सरकारको बलले मात्र यो सडक खण्डको स्तरोन्नति गर्न नसकिने बताए। संघीय सरकारको लगानी र प्रदेश सरकारको समन्वयमा मात्र यो सडक बलियो बनाउन सकिन्छ। तर जसरी पनि स्तरोन्नति गर्नैपर्छ, उनले भने। कर्णाली प्रदेशका योजना आयोगका उपाध्यक्ष पुण्य रेग्मीले भेरी करिडोरसहित कर्णाली प्रदेशका सडकको स्तरोन्नतिबारे योजना बनाइरहेको बताए। कर्णाली प्रदेशका सडकलाई चिनियाँ नाकामा जोड्नेदेखि एक जिल्लाबाट अर्को जिल्लामा कनेक्ट गर्ने गरी तीन भागमा बाँडेर काम गरिरहेका छौं, रेग्मीले भने, हामीले योजना बनाए पनि बजेट भने संघीय सरकारले छुट्ट्याउनुपर्छ। प्रदेश सरकारको बजेटले मात्र पुग्दैन। उपप्रधानमन्त्री तथा रक्षामन्त्री ईश्वर पोखरेलले भेरी कोरिडोरको सडक संघीय सरकारले स्तरोन्नति गर्ने बताए। तर सडक कसरी स्तरीय बनाउन सकिन्छ र कति बजेट चाहिन्छ भन्नेबारे प्रदेश सरकारले स्पष्ट खाका ल्याउनुपर्छ, पोखरेलले भने।"
हिंसापछि सडकमा गर्भवतीहरू,"इटहरी : मागी बिहे गरेकी मोरङकी रितालाई ६ महिनामै परिवारले दाइजोको निहुँमा मानसिक र शारीरिक यातना दिन थाल्यो । विदेशमा रहेका पतिलाई समस्या सुनाइन्, तर उनले पनि बेवास्ता गरे । ६ महिनाकी गर्भवती उनी माइत गइन् । माइतीको आर्थिक अवस्था पनि कमजोर भएकाले उनी सडकमा आइन् । सडकमा कष्टपूर्ण दिन बिताइरहँदा उनको मानसिक स्वास्थ्यसमेत बिग्रियो । इलामकी तारा राईलाई त अझ परिवारले झुक्याएर बोल्न नसक्ने अनि मानसिक स्वास्थ्य पनि बिग्रिएको व्यक्तिसँग बिहे गरिदिएका थिए, जसले उनलाई ढुंगा, मुढा, लाठी लिएर कतिखेर मार्न आइपुग्थ्यो, टुंगो हुँदैनथ्यो । बाँच्न गर्भवती तारा माइत गइन्, बाबुआमाले पनि राख्न चाहेनन् । अनि बाध्य भएर माइती छाडिन् । बूढाले पनि बुझेन, परिवारले पनि बुझेन, भन्ने उनी कसैले नबुझिदिएपछि तराई झरिन् । बटुवाको अनुहार टुलुटुलु हेर्दै सडकमै दिनरात काट्न थालिन् । हिंसा र तनावले उनी विक्षिप्तसमेत भइन् । रिता र तारा अहिले दुवै इटहरीस्थित मायाघर नेपाल नामको संस्थाको संरक्षणमा छन् । नियमित उपचार र रेखदेख पाएपछि अहिले दुवै खुसी छन् । आफैं पनि मायाघरको व्यवस्थापन र काममा सक्रिय छन् । सडकमा भोगेको कष्ट सम्झन पनि चाहँदैनन् । उनीहरू घर जान चाहँदैनन् । जाने ठाउँ कहीँ छैन, म मायाघर छाडेर कतै जान्नँ, दुवै एकस्वरमा भन्छन् । पारिवारिक हेला र हिंसा पीडित भएर महिलाहरू सडकमा आउने क्रम बढेको छ । सडकमा उनीहरू असुरक्षित छन् । एकातिर खाना र सुत्नको टुंगो नहुने, अर्कोतिर बिरामी हुँदा झन् समस्या । त्यसमा पनि आवारा र बदमास केटाहरूले गर्ने दुव्र्यवहार सम्झन पनि चाहन्नन् रिता । मैले धेरैलाई कुटेँ अनि कतिलाई त प्रहरीलाई भनेर थुन्न लगाएँ, उनले भनिन्, प्रहरीले सहयोग गर्नुभयो । तारा त गर्भवतीसमेत थिइन् । गत महिना मायाघरमै छोरी जन्माइन् । उनीजस्तै पछिल्लो एक महिनामा चार जनाले मायाघरमै छोराछोरी जन्माइसकेका छन् । तीन जना बहिनी र एक जना भाइकी दिदी हुन पाएँ, मायाघरमै बस्ने अर्पणा भन्छिन् । सडकमै बलात्कार, सडकमै सुत्केरी यातना र तनावले मानसिक समस्या उत्पन्न भएका महिलाहरूका लागि सडक नै सब थोक हो, अधिकारकर्मी सुभद्रा प्याकुरेल भन्छिन्, उनीहरूको उद्धार गर्ने, उपचार गर्ने कुनै सरकारी संयन्त्र नै छैन । उनका अनुसार मानसिक समस्या भएका महिला बलात्कृत भएर गर्भवती भइसक्दा पनि होस् पाउँदैनन् । यस्तोमा आमा र बच्चा दुवैको ज्यान जोखिममा पर्न सक्छ । एक जना जोगीसँग लागेर आसामबाट नेपाल आएको बताउने मीनाले भर्खरै छोरा जन्माइन् । तर गर्भ कसको हो भन्ने उनैलाई थाहा थिएन । बाटोमा थिएँ, एउटा जोगीले भेटेर मसँग हिँड् भनेर यता ल्यायो, उनी भन्छिन् । अनि यो बच्चाचाहिँ कसको हो त ? , सोध्दा फिस्स हाँस्दै भन्छिन्, त्यै जोगीको होला । उनलाई न आफ्नो घरको ठेगाना थाहा छ, न बाटो नै । ओरेक नेपाल र माइती नेपालले नराख्ने भनेपछि प्रदेश १ को सामाजिक विकास मन्त्रालयले मायाघर पठाइएकी मीनाले आएको एक महिनामा नै बच्चा जन्माइन् । एक महिना ढिलो भएको थियो भने सडकमै असुरक्षित प्रसूति हुनसक्थ्यो, मायाघर नेपालकी सचिवसमेत रहेकी सुभद्रा प्याकुरेलले भनिन् । छानो बाँड्दै मायाघर इटहरीका केही समाजसेवी महिलाले सञ्चालनमा गरेको मायाघरमा अहिले २५ जनाभन्दा बढी महिलाले आ श्रय लिइरहेका छन् । तीमध्ये ५ जना एक वर्षमुनिका बालबालिका छन् । ४ जनाको जन्म त्यहीँ भएको हो भने एक जनालाई विराटनगरको कोसी अन्चल अस्पतालबाट उद्धार गरेर ल्याइएको संस्थाकी कार्यक्रम संयोजक राधिका थापा बताउँछिन् । मायाघरमा हुने सबैका बेग्लाबेग्लै कथा व्यथा छन् । तर सबैको साझा मर्म यही हो कि सडकबाहेक हाम्रो जाने ठाउँ कतै छैन । अनि अर्को झन् तितो यथार्थ, उनीहरूलाई राख्ने भरपर्दो ठाउँ न्यून छन् । इटहरी उपमहानगरपालिकाले पनि सेफ हाउस सञ्चालनमा ल्याएको उपमेयर लक्ष्मी गौतमले जानकारी दिइन् । तर पूर्वका अन्य ठाउँमा महिलालाई आ श्रय दिने अर्को ठाउँ छैन । सडकमा आएका मानसिक स्वास्थ्य ठीक नभएकाहरूलाई संरक्षण गर्ने निकाय नदेखेपछि राधिका दासीले मायाघरको सुरुवात गरेकी हुन् । उनी आफैं पनि हिंसापीडित महिला हुन् । खोला किनारको साढे ९ कठ्ठा जमिनमा सुविधासम्पन्न भवनमा हिंसापीडित महिला राखेर रोजगारी उन्मुख बनाउने उनको सपना छ । तर दैनिक खर्च चलाउनै मुस्किल छ । समस्या नै समस्या छन्, अहिले कुनै संस्थाले नराखेका महिलालाई हामीकहाँ पठाइदिन्छन्, सचिव प्याकुरेलले भनिन्, पूर्वाधारदेखि सञ्चालन खर्च सबै कुराको अभाव छ । पुरुष राख्ने ठाउँको अभाव रहेको उन िबताउँछिन् । भन्छिन्, अस्ति २ जना पुरुष हुँदा बाहिर टेन्ट टाँगेर त्यहीँ सुतायौं । मायाघरले अहिलेसम्म सरकारी तवरबाट दह्रो सहयोग पाएको छैन । सहयोग पाए धेरैभन्दा धेरै महिला दिदीबहिनीलाई आ श्रय दिने योजना छ, दासीले भनिन् ।"
धनुषा र महोत्तरीमा इन्फ्लुएन्जाको प्रकोप,"वर्षासँगै गर्मी बढेपछि इन्फ्लुएन्जाको प्रकोपबाट धनुषा, महोत्तरी, सिरहा लगायतका जिल्ला बढी मात्रामा प्रभावित छ। जनकपुरधाम : अञ्चल अस्पतालमा मौसमी भाइरल ज्वरो (इन्फ्लुएन्जा) बिरामीको भीड लागेको छ। देशभर डेंगुको प्रकोप बढेको समयमा पछिल्लो केही समय यता प्रदेश २ का विभिन्न जिल्लामा भने भाइरल ज्वरो इन्फ्लुएन्जाको प्रकोप देखिएको हो। वर्षासँगै गर्मी बढेपछि इन्फ्लुएन्जाको प्रकोपबाट धनुषा, महोत्तरी, सिरहा लगायतका जिल्ला बढी मात्रामा प्रभावित भएको जनकपुर अञ्चल अस्पतालले जनाएको छ। शारीरिक रूपमा कमजोर भएका वृद्धवृद्धा तथा बालबालिकामा भाइरल ज्वरो, टाइफाइड, टाउको दुख्नेजस्ता समस्याबाट ग्रसित दैनिक चार सय बिरामी अस्पताल उपचारका लागि आउने गरेको निमित्त मेसु जामुन सिंहले बताए। वर्षाको बेला तापक्रम कम हुने र वर्षापछि तापक्रम अत्यधिक वृद्धि हुने भएकाले इन्फ्लुएन्जाबाट सबैभन्दा बढी महिला र बालबालिका प्रभावित भएर अस्पताल उपचारका लागि आउने गरेको डा सिंहले बताए। उनले भने, गत असारको पहिलो सातादेखि फैलिएको इन्फ्लुएन्जाको प्रकोप अहिले बढेको छ, वर्षापछि दूषित पानी र गर्मीले बिरामी ह्वात्तै बढेका छन्। मौसम परिवर्तनले सबैभन्दा बढी विद्यार्थी प्रभावित भएका छन्। दैनिक सयौंको संख्यामा बिरामी पुग्दा अस्पतालको अवस्थासमेत अस्तव्यस्त बनेको छ। बुधबारदेखि नै छोरोलाई ज्वरो आइरहेको र अस्पतालमा बिरामी जाँच गराउन पुर्जा काटेर चिकित्सकसँग जचाउनसमेत कठिन भएको जनकपुरधाम उपमहानगरपालिका १६ का विश्वास यादवले बताए। उनले भने, अस्पतालमा बिरामी राख्ने बेड छैन, भूइँमै बसेर भए पनि घण्टौं चिकित्सक कुरेर बसेको छु, कति दिन यसरी भूइँमै राखेर उपचार गराउने हो कुन्नी ? डा सिंहले भने, बिरामी बढ्दैछन्, हामीसँग न त पर्याप्त जनशक्ति छ न त पर्याप्त ठाउँ नै।"
अवैध क्रसर निर्वाध सञ्चालन,"सिन्धुली : मापदण्डविपरीत सञ्चालित क्रसर उद्योग बन्द गरी कारबाही गर्न अख्तियार दुरुपयोग अनुसन्धान आयोगले निर्देशन दिए पनि सिन्धुलीमा निर्वाध सञ्चालन भइरहेका छन्। खोला तथा नदीमा मापदण्डविपरीत सञ्चालित क्रसरका कारण प्राकृतिक दोहन बढेको गुनासो आएपछि अख्तियारको कार्यालय हेटौंडाले वैशाख २ गते सिन्धुलीलगायत ८ वटा जिल्लामा नदीजन्य सामग्री उत्खनन रोक्न निर्देशन दिएको थियो। पाँच महिना बित्दासमेत उक्त निर्देशन कार्यान्वयन हुन सकेको छैन। सुनकोसी गाउँपालिकामा मात्र १९ वटा क्रसर सञ्चालनमा छन्। त्यसबाहेक गोलन्जोर, मरिण, हरिहरपुरगढी गाउँपालिका र कमलामाई, दुधौली नगरपालिकामा दर्जनभन्दा बढी क्रसर सञ्चालित छन्। ती क्रसर मापदण्डविपरीत रहेको घरेलु तथा साना उद्योग विकास समिति सिन्धुलीले जनाएको छ। सुनकोसी नदीमै सञ्चालित १९ मध्ये २ वटा क्रसर मात्र नियमसंगत ढंगले चलेका छन्। अन्य १७ वटा बालुवा प्रशोधनका लागि भन्दै स्वीकृति लिए पनि ठूला क्रसर जडान गरेर सञ्चालन भइरहेको जिल्ला अनुगमन समितिका संयोजक तथा जिल्ला समन्वय समितिका संयोजक शंकरराज बर्मा बताउँछन्। सुनकोसी गाउँपालिका५ को मिलन क्रसर उद्योग तथा कन्स्ट्रक्सन प्रालि र सनुकोसी गाउँपालिका१ को कुशेश्वर महादेव एग्रिगेट प्रालिले मात्र क्रसर जडानको अनुमति लिएको पाइएको छ, उनले भने। यीबाहेक सबै कम्पनीले बालुवा प्रशोधनका लागि अनुमति लिएर नदीको धारै परिवर्तन गरी नदीमै क्रसर जडान गरेको पाइएपछि त्यस्ता कम्पनी बन्द गर्न भनिए पनि व्यवसायीले अटेर गरेको उनले जनाए। उनीहरूले सुनकोसी, मरिण र कमला नदीमा स्काभेटर, जेसीबी प्रयोग गरेर ठुल्ठूला खाल्डा पारेर दोहन गरेका छन्। क्रसरले खनेका खाल्डामा डुबेर कमला, मरिण र हरिहरपुरगढीमा तीन जना स्थानीयले ज्यानसमेत गुमाइसकेका छन्। सुनकोसी नदीमा मात्र सिन्धुलीसँगै रामेछाप, काभ्रे र सिन्धुपाल्चोक जिल्लामा दर्जनौं क्रसर यसरी नै अवैध रूपमा सञ्चालित छन्। सुनकोसीका अवैध क्रसर रोक्न रामेछापवासीले सर्वोच्चमा रिट नै दर्ता गराएका थिए। जिल्लाको मरिण र कमला नदीमा निर्माणाधीन मदन भण्डारी लोकमार्ग र पुलका निर्माण ठेकेदार कम्पनीसँगको साझेदारीमा भन्दै अवैध क्रसर सञ्चालनमा आएको पाइएको जिल्ला समन्वय समितिका शाखा अधिकृत लुम्बनाथ पोखरेलले बताए। जिल्ला प्रशासन, जिल्ला प्रहरी कार्यालय, जिल्ला समन्वय समिति, स्थानीय तहका प्रमुख सहितको संयुक्त टोलीले गरेको अनुगमनका क्रममा त्यस्ता क्रसरले अनुमतिबेगर निर्माण आयोजनाभन्दा बाहिर दैनिक सयौं ट्रक गिट्टी, बालुवा, ढुंगाजस्ता निर्माण सामग्री बिक्री गर्ने गरेको पाइएको पोखरेलले जनाए। यस्ता क्रसरलाई कानुनी दायरामा ल्याउन अख्तियार र मन्त्रालयको निर्देशनपछि जिल्ला समन्वय समिति सिन्धुलीकी उपसंयोजक सम्झना अधिकारीको संयोजकत्वमा अनुगमन समिति बनाइएको थियो। उक्त समितिले स्थलगत अनुगमन गरी तयार पारेको प्रतिवेदनमा पनि जिल्लाका अधिकांश क्रसर मापदण्डविपरीत सञ्चालन भएको निष्कर्ष निकालेको थियो। यस्ता क्रसरले बीपी राजमार्ग, मध्यपहाडी लोकमार्ग, मदन भण्डारी लोकमार्ग, त्यस्ता राजमार्ग र नदीमा निर्माण गरिएका दर्जनौं पक्की पुल, विद्यालय, खानेपानीका मुहान तथा खहरे उच्च जोखिममा परेको पाइएको छ।"
७९ हजारलाई एउटा शौचालय,"ललितपुर : जनसंख्या ३० लाखभन्दा बढी, सार्वजनिक शौचालय ३८ वटा। मुलुकको राजधानी र पहिलो महानगरपालिकाको अवस्था हो यो। यसरी हेर्दा एउटा शौचालय ७९ हजारले प्रयोग गर्नुपर्ने बाध्यता छ। काठमाडौं महानगरपालिकाका सूचना अधिकारी वसन्त आचार्यले भने, काठमाडौंमा बसाइँ सराइ र जनसंख्या बृद्धि अनुपात हेर्दा यहाँको जनसंख्या ३० लाखभन्दा बढी पुगेको अनुमान छ। केन्द्रीय तथ्यांक विभागले सन् २०१६ मा काठमाडौंको जनसंख्या २५ लाख २२ हजार एक सय तीन रहेको विवरण सार्वजनिक गरेको थियो। विभागका निमित्त महानिर्देशक मोदिनलाल श्रेष्ठले भने, हालको जनसंख्या अझै धेरै हुनुपर्छ। जनसंख्या वृद्धिदर उच्च छ। यति नै संख्या भन्न सकिन्न। विश्व स्वास्थ्य संगठनका अनुसार आपत्कालीन अवस्थामा मात्र एउटा शौचालय ५० जनाले प्रयोग गर्न मिल्छ। जनसंख्या हेरेर प्रत्येक तीन सय मिटरमा एउटा शौचालय हुनुपर्ने प्रावधान छ। उपत्यकामा सार्वजनिक शौचालय निर्माणका लागि काम गर्दै आएको संस्था एरोसान नेपालले काठमाडौंंमा ३८ वटा सार्वजनिक शौचालय सञ्चालनमा रहेको जनाएको छ। संस्थाका प्रकाश अमात्यले भने, चालू अवस्थामा रहेका शौचालय दुर्गन्धित र जीर्ण छन्। काठमाडौं महानगरपालिकाले सार्वजनिक शौचालयसम्बन्धी निर्देशिका पास गर्न सकेको छैन। काठमाडौंमा ५६ वटा पेट्रोल पम्प सञ्चालनमा छन्। कुनै पेट्रोल पम्पमा पनि शौचालय र खानेपानीको व्यवस्था छैन। पेट्रोल पम्प सञ्चालन लाइसेन्स लिँदा स्वच्छ पानी र शौचालयको व्यवस्था गरेको हुनुपर्ने प्रावधान छ। यीबाहेक मठमन्दिर, पार्क, सरकारी कार्यालय, सपिङ मल जोड्दा २ सय ४२ शौचालय तत्काल बन्न सक्ने अमात्य बताउँछन्। रेस्टुरेन्टसँग पनि सहकार्य गर्न सकिने उनको भनाइ छ। कोटेश्वर, रत्नपार्क, भोटाहिटीमा निजी सार्वजनिक साझेदारीका आधारमा शौचालय सञ्चालनमा छन्। भृकुटीमण्डपस्थित सार्वजनिक शौचालय उदयपुरका तीर्थ राईले सञ्चालन गरिरहेका छन्। उनले शौचालय सञ्चालनबापत मासिक एक लाख १६ हजार तिर्छन्। शौचालयबाट मासिक ५० हजारभन्दा बढी आम्दानी नहुने उनको भनाइ छ। शौचालयको कौसीमा कफीसप चलाउनुपर्ने माग उनको छ। उचित नियमन अभाव र चर्को कर प्रणालीले व्यवस्थित नभएको अध्ययनमा देखिएको छ, अमात्य भन्छन्, यसबारे सरकारको नीति स्पष्ट छैन। समाजकल्याण परिषद्को स्वामित्वमा रहेको यो शौचालय अपांग र बृद्धबृद्धामैत्री छैन। भोटाहिटीमा सञ्चालित शौचालयले महानगरलाई वार्षिक ६० लाख रुपैयाँ तिर्छ। मासिक दुई सिलिन्डर ग्यास रत्नपार्कस्थित शौचालयबाट मासिक दुई सिलिन्डर बायोग्यास निकालिन्छ। नजिकैको चियापसलले मासिक तीन सिलिन्डर ग्यास खपत गर्छ। सञ्चालक ऋषि गर्तौला हरेक सार्वजनिक शौचालयले बायोग्यास निकाल्नुपर्ने बताउँछन्। गर्तौला भन्छन्, निकै राम्रोसँग व्यवस्थापन गरेका छौं। सेन्सर बत्ती छ, महिलामैत्री छ। उनले महानगरलाई वार्षिक १७ लाख अग्रीम भुक्तानी तिर्नुपर्ने बताए। कीर्तिपपुरमा वडैपिच्छे शौचालय कीर्तिपुर नगरपालिकाले प्रत्येक वडामा कम्तीमा एउटा सार्वजनिक शौचालय बनाउँदै छ। यसका लागि निर्देशिका पारित गरिएको नगरपालिकाले जनाएको छ। नगरपालिकाको वातावरण शाखाका ज्ञानबज्र महर्जनका अनुसार कीतिपुर बसपार्कमा शौचालय सञ्चालनमा ल्याइएको छ। सबै सार्वजनिक शौचालय निःशुल्क बनाइने नगरपालिकाको योजना छ। ट्वाइलेटछेउमा लामो सास फेर्छुः चिरीबाबु ललितपुर महानगरपालिकाका मेयर चिरीबाबु महर्जन भन्छन्, अफिस आउँदा लामो सास फेर्छु। ट्वाइलेट गनायो भने गुनासो गरिहाल्छु। अफिसमा व्यवस्थापन गर्न सकिएला तर बाहिर त समस्यै हुन्छ। उनले लगनखेल र जाउलाखेलको शौचालय व्यवस्थित गर्न लागिएको बताए। उनले भने, शौचालय बनाउन जग्गा छैन। भएको ठाउँमा छरछिमेकीले बनाउन दिँदैनन्। मंगलबजारको पर्यटकीय शौचालय भूकम्पपछि बन्द छ। अर्को सातादेखि काम हुनेछ। आशीर्वाद पाउँदाको खुसी गंगामान गुरुङ र मिठु श्रेष्ठ दम्पतीले ग्वार्कोमा सञ्चालनमा ल्याएको शौचालयमा भीड हुन्छ। १६ लाख लगानीमा सञ्चालन भएको उक्त शौचालयमा अनेकांै खालका मानिस आउँछन्। शौचालयबाहिर बोटबिरुवा छन्। मिठुले कुखुरा र कुकुर त्यही हुर्काइन्। बिहान ४ बजे खुल्ने उनको शौचालय पसलका मुख्य ग्राहक ट्राफिक प्रहरी, बटुवा र सवारी मजदुर हुन््। मिठुका अनुसार तीन महिनाअघि ५५ वर्ष जतिका देखिने व्यक्ति शौचालयमा प्रवेश गरे। उनी निकै आपत्मा थिए। शौचालय आइपुग्न समस्या भएपछि उनले कपडामा दिसा गरेछन्। उनले भित्री पहिरन शौचालयमै फुकाले। सफा गरे र गए। मिठु भन्छिन्, दिसापिसाब लुकाएर लुक्ने कुरा होइन। आपत्मा परेका मानिसले धेरै आशीर्वाद दिएका छन्। गत वर्ष पोखराबाट एउटा महिला टोली आयो। उनीहरू बिहान ४ बजे रात्रिबसबाट ग्वार्कोमा उत्रिए। उनीहरूलाई शौचालय जान हतार भएको रहेछ। शौचालय देखेर खुसी भए। दिसापिसाब गरेपछि पाँच सय रुपैयाँ टिप्स दिन खोजे। मिठुले भनिन्, दिसापिसाब गरेको दस रुपैयाँ मात्रै लिन्छांै भन्दाभन्दै ती महिलाले जबरजस्ती सय रुपैयाँ छोडेर गए। गंगामान र मिठुको जोडीले शौचालय सञ्चालन गरेबापत सरकारलाई वार्षिक डेढ लाख रुपैयाँ कर तिर्छ। प्रत्येक दिन ५ सय रुपैयाँको पानी किन्नुपर्छ। सफा गर्न विभिन्न खालका केमिकल प्रयोग गर्नुपर्छ। मिठुको शौचालय सञ्चानल नाफाभन्दा सहयोगमुखी मात्र भएको छ।"
"डोजरको ठक्करबाट बालकको मृत्यु, चालक फरार","दोलखा : डोजरको ठक्करबाट ४ वर्षीय बालकको मृत्यु भएको छ ।शनिबार अपरान्ह करिब साढे ४ बजेतिर सडक मर्मत गर्न प्रयोग गरिएको बा ३ क १२०६ नम्बरको डोजरले ठक्कर दिँदा विगु गाउँपालिका५ चिलंखा लाइसेपका रमेश खड्काको ४ वर्षीय छोरा रोजन खड्काको मृत्यु भएको हो । विगु गाउँपालिका८, खोपाचागु जाने सोरुङखोलासाङ्बा अवरुद्ध सडक पन्छाउने क्रममा डोजरले बालकलाई ठक्कर दिँदा घटनास्थलमै मृत्यु भएको दोलखा प्रहरी प्रवक्ता प्रहरी निरीक्षक रेशम बोहराले जानकारी दिए । खड्का परिवार विगु गाउँपालिका५, चिलंखा घर भई विगु गाउँपालिका८ सोरुङखोला बजारमा होटल व्यवसाय लर्दै आएको प्रहरीले जनाएको छ । शव पोष्टमार्टमका लागि प्राथमिक स्वास्थ्य केन्द्र चरिकोट ल्याइएको छ । डोजर अपरेटर भीमेश्वर नगरपालिका७ का ईश्वर बस्नेत फरार रहेको प्रहरीले जनाएको छ । डोजर इलाका प्रहरी कार्यालय सिंगटीको नियन्त्रणमा रहेको प्रहरीले जनाएको छ ।"
थुक पनि ननिलेर ३६ घण्टा ब्रत,"जनकपुरधाम : सुन्दै अचम्म लाग्ने ब्रत हो, जितीया। यसमा आमाहरूले थुक पनि ननिलेर ३६ घण्टासम्म बिताउँछन्। थुकसम्म निल्न नहुने भएपछि अन्न, फलफूल र पानीको त संभावना नै भएन। निराहार बसेर उनीहरू मिथिलाञ्चलमा जितीया ब्रत लिइरहेका छन्। छोराछोरीको दिर्घायुका लागि गरिने कठिन ब्रत जितीया शुक्रबारदेखि विधिवत रूपमा सुरु भएको हो। यस वर्ष शनिबारदेखि सुरु भई यो ब्रत आइतबार दिउँसो ३ बजेसम्म चल्नेछ। तिथिको हेरफेरका कारण ब्रतको समय लम्बिएको हो। आश्विन कृष्ण सप्तमीका दिन ब्रतालुले स्नान गरी चोखो हुने र अष्टमी तिथिको आरम्भसँगै उपवास थालेका हुन्। नवमी तिथिको आगमन भएपछि पूजापाठ गरेर यो पर्व समापन गरिन्छ। सप्तमी तिथिको उत्तराद्र्धमा ब्रतालु महिलाले ओङ्गठन गरे। ब्रत बस्नुअघि रात्रिको समयमा दही, च्यूरा, मिठाइलगायतका सामग्री भोजन ग्रहण गरिन्छ। त्यसलाई ओङ्गठन भनिएको हो। ओङ्गठनको समयमा परिवारका सम्पूर्ण सदस्यले भोजन गर्ने चलन छ। ओङ्गठनको सन्दर्भमा रहेको एउटा उखान मिथिलामा प्रसिद्ध छ, जितीया पावैन बड भारी, धियापुताके ठोकी सुतेलौ अपने खेलौ भरी थारी। सन्तानलाई अकाल मृत्युबाट जोगाउन र दीघार्युका लागि माता जिर्मूतवाहन देउताको कठोर उपवास गर्ने चलन यो पर्वमा छ। भविष्य पुराणमा अराध्यदेव महादेवसमक्ष पार्वतीले यस्तो कुन ब्रत वा तपस्या गर्दा सन्तानको अकाल मृत्यु हुँदैन भनी राखेको जिज्ञासामा महादेवले जिर्मूतवाहनको नियम निष्ठाका साथ ब्रत बसेको खण्डमा सन्तानको अकाल मृत्यु नहुने भनी बताएको सन्दर्भ छ। यसका लागि कुशको जिर्मूतवाहनको मूर्ति बनाएर कलशमा स्थापना गर्नुपर्छ। त्यसपछि आफ्नै आँगनमा सानो पोखरीको आकृति निर्माण गरेर सोको डिलमा पाकरी रुखको हाँगा गाडेर सो हाँगामा चिल र स्यालनीको आकृति बनाएर विधिपूर्वक पूजा गरेको खण्डमा सन्तानको बिग्रेको ग्रहगोचर निको हुने र अकाल मृत्युबाट जोगिने भनेर महादेवले पार्वतीलाई सुनाएका थिए। उक्त पुराणमा उल्लेख गरेअनुसार राजा शालिवानका पुत्र जिर्मूतवाहनमाथि महादेवको असीम कृपा थियो। महादेवले नै जिर्मूतवाहनलाई वरदान दिएकाले सन्तानको अकाल मृत्युबाट बचाउन जितीया पर्वमा जिर्मूतवाहनको पूजा गरिन्छ। महादेवले नै जिर्मूतवाहनलाई वरदान दिएकाले सन्तानको अकाल मृत्युबाट बचाउन जितीया पर्वमा जिर्मूतवाहनको पूजा गरिन्छ। हिन्दूधर्ममा विभिन्न जनावार र चराको विशेष महत्व दिएर पूजापाठ गर्ने परम्परा छ। गाई, परेवा, काग, कुकुर, हाँस, बाघ र मुसो लगायतको पूजा गरिन्छ भने यस पर्वमा स्यालनी र चिलको पूजा गर्ने गरिएको छ। ब्रत बसेको दिनमा ब्रतालु महिला जलाशयमा स्नान गरी सूर्यदेवलाई अघ्र्य अर्पण गर्छन्। त्यसपछि घर पुगेर डाली (टोकरी) भर्ने नियम छ। सो डालीमा फलपूल, मिठाइ र नरिवल राखेर नयाँ बस्त्रले छोपेर पूजास्थलमा राख्ने गरिन्छ। पर्व सम्पन्न भएपछि नवमी तिथिमा पूजापाठ गरेर छोराछोरीबाट कपडा हटाएर प्रसाद ग्रहण गरिन्छ। उपवासको दिन ब्रतालुका साथै महिला एक ठाउँमा भेला भएर जितीया पर्वको कथा अनिवार्य सुन्ने गरिन्छ। कथा सुनेर घर फर्केपछि आँगनमा गाईको गोबरले लिपपोत गरी महादेवले पार्वतीलाई सुनाएको पूजाको विधिअनुरूप जिर्मूतवाहनको पूजा गर्छन्।"

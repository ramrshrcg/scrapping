शीर्षक,विवरण
व्यापारका अवरोध हटाऊ,"नेपालभारत वाणिज्य सन्धि पुनरावलोकनका क्रममा दुई देशका वार्ता समितिबीच सघन छलफल चलिरहेको छ। यसै क्रममा नयाँदिल्लीमा सम्पन्न द्विपक्षीय वार्ताका क्रममा भारतले नेपाली वस्तुको भारतमा सहज प्रवेशका लागि भन्सारजन्य र गैरभन्सारजन्य सबैखाले अवरोध अन्त्य गर्न सहमति जनाएको छ। यो सकारात्मक छ। नेपालको दुईतिहाइ व्यापार भारतसँग निर्भर छ। विश्वका प्रमुख अर्थतन्त्रमध्येको एक भारत सन् २०५० भित्र विश्वको तेस्रो ठूलो अर्थतन्त्र बन्ने अनुमान गरिएको छ। उदीयमान र विशाल अर्थतन्त्र भारतसँग नेपालको व्यापारिक सम्बन्ध मजबुत हुँदा भारतको आर्थिक विकासको लाभ नेपाललाई हुनेछ। आर्थिक, सामाजिक र सांस्कृतिक हिसाबले बहुआयामिक सम्बन्ध रहेको भारतको विकासको नेपालमा ट्रिकल डाउन अपेक्षित हो। तर, भारतसँगको व्यापारमा नेपालले ठूलो व्यापार घाटाको सामना गरिरहेको छ। व्यापार घाटाको यो खाडल बढ्दो छ। गत आर्थिक वर्षमा मात्रै नेपालले भारतबाट ९ खर्ब १७ अर्ब ९५ करोड रुपैयाँको आयात गरेकोमा ६२ अर्ब ७३ करोड रुपैयाँको निर्यात गरेको छ। एक आर्थिक वर्षमा नेपालले भारतसँगको व्यापारमा ८ खर्ब ५५ अर्ब रुपैयाँको व्यापार घाटा व्यहोरेको छ। नेपालले भयावह व्यापार घाटा कम गर्न नेपाली वस्तुको सौबिध्यपूर्ण बजार सुविधा तथा भारतीय लगानी नेपालमा ल्याउन भारत सरकारसँग पहल गरिरहेको छ। नेपालभारत वाणिज्य सन्धि, पारवहन सन्धि, रेल सन्धिको नवीकरणबाट नेपालले भारततर्फ निर्यात वृद्धि, नेपालमा लगानी वृद्धि र ढुवानी लागत र अन्य लजिस्टिकको लागत न्यूनीकरण गर्न चाहेको छ। नेपालले भारतसँगको व्यापारमा मात्र होइन, तेस्रो मुलुकसँग हुने व्यापारमा समेत भारतको मार्ग भएर व्यापार गर्दै आएको छ। ढुवानी लागत न्यूनीकरणका लागि पारवहनका अवरोध कम गर्ने तथा लागत न्यूनीकरणका लागि रेल र पानीजहाजको प्रयोगलाई बढावा दिन दुवै मुलुक सहमत भएका छन्। यही सहमतिका आधारमा सन्धि नवीकरण भई कार्यान्वयनमा आउनुपर्छ। नेपाल र भारतको वाणिज्य सन्धिमा केही असमान प्रावधान छन्। नेपालले कुनै पनि मुलुकसँग व्यापार र लगानी सम्बन्ध विस्तार गर्ने क्रममा उक्त मुलुकलाई दिएको सुविधा स्वतः भारतले पनि पाउनेछ। अर्कोतर्फ बहुपक्षीय र क्षेत्रीय व्यापार सम्झौताका विपरीत कोटा प्रणाली, मूल्य अभिवृद्धिको सीमामा पनि पुनरावलोकन जरुरी छ। अर्कोतर्फ, भारत सकारको अस्थिर नीतिका कारण समयसमयमा नेपालबाट भारतीय बजारमा हुने निर्यात प्रभावित भएको छ। कृषिजन्य अदुवा, अलैंचीलगायतका वस्तुदेखि औद्योगिक जुटका वस्तु निर्यातमा समेत निर्यातकर्ताले विगतमा अनेकौं झमेला व्यहोर्नुपर्यो। भारतले नेपालबाट हुने निर्यातलाई सौबिध्यपूर्ण सुविधा र निर्यातलाई सरलीकरण गरेको खण्डमा यसले दुई देशबीचको व्यापार घाटाको खाडल केही न्यून हुन्छ। यसो भएको खण्डमा नेपालमा भारतीय लगानी वृद्धि हुने अपेक्षा पनि गर्न सकिन्छ। सन् १९९६ मा दुई देशबीच भएको उदार वाणिज्य सन्धिले नेपालबाट भारतमा निर्यात बढ्नुका साथै भारतीय लगानीसमेत वृद्धि भएको थियो। तत्कालीन भारतीय प्रधानमन्त्री इन्दरकुमार गुजरालको कार्यकालपछि भारत सरकारले उनको उदार नीतिलाई निरन्तरता दिएन। फलस्वरूप नेपालले प्राप्त गरेको सुविधा कटौती (प्रिफरेन्स इरोजन) ले निर्यात प्रभावित हुन पुग्यो। त्यसपछि भारतबाट उल्लेख्य लगानी पनि बढ्न सकेन भने पुनः लगानी पनि हुन सकेको छैन। नेपालका लागि भारतसँगको व्यापार दुईतिहाइ भए पनि विशाल भारतीय अर्थतन्त्रका लागि नेपालबाट त्यहाँ हुने निर्यात नगण्य हुन्छ। यस अर्थमा पनि भारतले गुणस्तरको निश्चित मापदण्ड पूरा गरेका नेपाली वस्तुलाई भारतीय बजारमा सहज र सौबिध्यपूर्ण सुविधा दिन उदारता देखाउनुपर्छ।"
"भारतले प्याज निर्यात रोक्यो, नेपालमा पनि अभाव हुने","काठमाडौं : भारतले देशभित्र आपूर्ति व्यवस्था प्रभावकारी बनाउन प्याज निर्यातमा प्रतिबन्ध लगाएको छ। उसले घरेलु बजारमा विक्रेताले बिक्री गर्ने प्याजको भण्डारण परिमाण तोकेको छ। यसले प्याजको नेपाली बजार झनै अकासिने सम्भावना बढेको छ। नेपालमा खपत हुने ९८ प्रतिशत प्याज भारतबाट आयात हुन्छ। भारतीय नीतिले नेपाली बजारलाई प्रभावित गर्दै आएको छ। भारतको केन्द्रीय वाणिज्य तथा उद्योग मन्त्रालयले आइतबार विदेश व्यापार महानिर्देशनालयलाई अर्को आदेश नआएसम्म प्याज निर्यातमा प्रतिबन्ध लगाउन निर्देशन दिएको छ। दिल्ली सरकारले आइतबारदेखि नागरिकलाई एकपटकमा पाँच किलो मात्रै खरिद गर्न पाउने नियम लगाएको छ। मन्त्रालयले थोक विक्रेताको हकमा अधिकतम ५ सय र खुद्रा व्यापारीको हकमा १ सय क्विन्टल मात्रै भण्डारण गर्न पाउने कोटा तोकेको छ। अत्यधिक परिमाणमा भण्डारण गरी कालोबजारी गर्न सक्ने आशंकापछि यो कदम चालिएको भारतीय सञ्चारमाध्यमले जनाएका छन्। भारतमा प्याजको मूल्य बढ्दा त्यसको मारमा नेपाली उपभोक्ता परेका छन्। भारतमा अफ सिजनका कारण मूल्यवृद्धि हुँदा त्यसको प्रत्यक्ष प्रभाव नेपाली बजारमा पर्छ। काठमाडौं उपत्यकामा थोक मूल्य १ सय रुपैयाँदेखि १ सय २० रुपैयाँ प्रतिकिलोसम्म पुगेको छ। खुद्रा व्यापारीले १ सय ५० रुपैयाँसम्म मूल्य तोकेका छन्। कालिमाटी फलफूल तथा तरकारी बजार विकास समितिका अनुसार भदौ १५ मा प्रतिकिलो ५९ रुपैयाँमा कारोबार भएको थियो। असोज पहिलो साता यसको मूल्य अकासिएको हो। थोकमा प्रतिकिलो ४१ रुपैयाँ महँगिएको छ। खुद्रामा भने झन्डै ८० प्रतिशतले व्यापारीले आफूखुसी मूल्य थपेका छन्। थोक आयातकर्ता अर्जुन सिलवालका अनुसार भारतमा उत्पादन भएको प्याज वर्षा र बाढीका कारण नष्ट हुँदा भाउ बढेको हो। बाढी र डुबानका कारण प्याजको भण्डारगृह पनि प्रभावित भएकाले भारतमै अचाक्ली मूल्यवृद्धि भएको छ, सिलवालले भने, त्यसले गर्दा नेपाली बजार प्रभावित छ। नेपाल फलफूल तथा तरकारी व्यवसायी महासंघका अध्यक्ष खोमप्रसाद घिमिरेले उत्पादन भएको प्याज झरीले भिजेर बजार आउन सकेको छैन। त्यसको प्रभाव नेपाली बजारमा देखिएको उनले सुनाए। अघिल्लो सिजनमा उत्पादन भएको प्याज थोरै मात्रै भण्डारण गरिएको थियो। त्यही पनि पानीमा भिजेकाले माग अत्यधिक र आपूर्ति कम भएर मूल्य अत्यधिक वृद्धि भएको हो। भारतका मुम्बई, कोलकाता र चेन्नईलगायत सहरमा प्रतिकिलो ३५ भारु (५५८८ नेरु)बाट ८० (१२७७२ नेरु) पुगेको छ। महाराष्ट्रस्थित लासल गाउँमा पनि थोक मूल्य ५० भारु (८० रुपैयाँ नेपाली) पुगेको छ। उक्त ठाउँ एसियाकै ठूलो प्याज बजार मानिन्छ। नेपालमा प्याज खासै उत्पादन हुँदैन। खपत हुने परिमाणमध्ये झन्डै ९८ प्रतिशत भारतका नासिक, इन्दौंर, कानपुर, चण्डीगढ, लखनउ, गौरखपुर र सिमलालगायत स्थानबाट प्याज आयात हुन्छ। भन्सार विभागको तथ्यांकअनुसार आर्थिक वर्ष २०७५७६ मा ५ अर्ब ६२ करोड २५ लाख रुपैयाँको प्याज आयात भएको थियो। काठमाडौं उपत्यकामा मात्रै दैनिक २ सय ७० मेट्रिक टन खपत हुन्छ। त्यसमध्ये कालिमाटीमा ७० मेट्रिक टन, बल्खु र बानेश्वरमा ३०३० मेट्रिक टनको कारोबार हुन्छ। यी तीन बजारबाहेक अन्य तरकारी बजार, थोक र किराना पसलबाट थप ५० मेट्रिक टनको कारोबार हुन्छ।"
अटेरी हुँदै छन् हात्ती,"इटहरी : शनिबार राति कोसीटप्पुवन्यजन्तुआरक्षबाट एउटा मत्ता बाहिर निस्कियो। थाहा पाएपछि आरक्ष प्रशासन ट्र्याक्टर लिएर हात्तीलाई फर्काउन गयो। सामान्यतया ट्र्याक्टरको आवाज सुनेर, आकार र लाइट देखेर हात्ती डराउँछ र भाग्छ। तर शनिबार निस्किएको हात्ती सजिलै भाग्नेवाला थिएन। किनकी उसमा सहवासको उन्माद तीव्र थियो। रोक्न खोज्दाखोज्दै पनि मद्ले चूर भएर तारबार नाघेर धानबालीमा पस्यो, आरक्षका वार्डेन रामदेव चौधरीले भने, ट्र्याक्टरलाईसमेत नटेरी उफ्रियो। धेरैबेर लगाएर जसोतसो नियन्त्रणमा लिएर आरक्षको हात्तीसारमा लगेर बाँधियो। अनि त्यहाँ रहेको ढोईसँग समागम गर्न दिइयो। त्यसपछि मात्र बल्ल मत्ता शान्त भयो, उनले बताए। गाउँ पसेका हात्ती खेद्न आजकल ट्र्याक्टर प्रयोग गरिन्छ। पहिले नाङ्लो ठटाउँदा हात्ती भाग्थ्यो। तर आजकल ट्र्याक्टरलाई पनि टेर्दैन, डोजर नै देखाउनुपर्छ, आरक्ष नजिकैको कोसी गाउँपालिकाका अध्यक्ष ऐयुब अन्सारी भन्छन्, हात्ती अटेरी बन्दै गएका छन्। कोसीटप्पुचरा र अर्नाका लागि नेपालमै विशेष आरक्ष मानिन्छ। तर हात्तीले बस्तीमा पसेर मानिस मार्ने क्रम बढेको छ। अन्सारीका अनुसार पछिल्लो दुई वर्षमा कोसी गाउँपालिकाका १३ जनालाई आरक्षबाट निस्किएका जंगली जनावरले मारेका छन्। पोहोर भुनीदेवी चौधरीलाई मार्यो, परार रघुलाल उराउलाई मार्यो, मध्यवर्ती क्षेत्र प्रकाशपुर उपभोक्ता समितिका अध्यक्ष अमर गुरुङ भन्छन्, साँझ परेपछि प्राय : हात्ती बस्ती पस्छ, कहिले घर भत्काउँछ, कहिले धान, मकै खान्छ, कहिले मान्छे नै मार्छ। मारिनेमध्ये मध्यवर्ती क्षेत्रका परिवारले मात्र सरकारबाट १० लाख रुपैयाँ क्षतिपूर्ति पाउँछन्, अन्नबालीको क्षतिपूर्ति पनि दिइन्छ। बाहिरकाले त्यो पनि पाउँदैनन्। सुनसरीमा बराहक्षेत्र नगरपालिकाको वडा नम्बर ९, १० र ११ अनि कोसी गाउँपालिकाको वडा नम्बर १, २, ३ र ६ मध्यवर्ती क्षेत्रअन्तर्गत पर्छ। सप्तरी र उदयपुरको केही क्षेत्र पनि समेटिएको छ। मध्यवर्ती क्षेत्र र बाहिर हात्तीको आतंक उस्तै छ। आरक्षका हात्ती रोक्न सोलार फेन्सिङ प्रविधि अपनाइएको छ। तर यो पछिल्लो दिनमा असफल भइसकेको अन्सारीको भनाइ छ। किनकी हात्ती अब बाठो भइसके। फेन्सिङमा करेन्ट आउँछ भनेर हात्तीले सुकेको रुख हालेर पनि पार गर्न थालेको छ, उनी भन्छन्, अब फेन्सिङ कसरी छल्ने भनेर हात्तीले जानिसक्यो, त्यसैले अब ट्रेन्च बनाउनुपर्छ। उनले प्रस्ताव गरेको ट्रेन्च भनेको आरक्ष वरिपरी खनिने गहिरो खाडल हो। खाडल पार गर्न खोज्ने हात्ती त्यहीँ फँस्छ। तर बर्दियामा यो प्रविधि डेढ वर्षमै असफल भएको वार्डेन चौधरी बताउँछन्। ट्रेन्चमा पनि घस्रेर हात्तीले निस्कने बाटो बनायो, उनी सुनाउँछन्। कुनै पनि अवरोधले लामो समय छेक्न नसक्ने हात्तीसम्बन्धी वन्यजन्तुविदहरू बताउँछन्। अवरोध छल्ने उपाय हात्तीले चाँडै निकाल्छ। भोकले रन्थनिएको हात्ती पाकेको मकैको वास्नाले आरक्ष क्षेत्र पार गरेर मानव बस्तीमा पस्छ। झन् सम्भोगको नसा चढेर के गरौं, कसो गरौं भएपछि त हात्तीलाई रोक्न गाह्रै हुन्छ। ढोई चाहिएपछि कानको छेउ र आँखाको बीचमा सानो प्वाल हुन्छ त्यहाँबाट मद् (तरल पदार्थ) निस्केर मुखमा पस्छ, वार्डेन चौधरी भन्छन्, त्यसपछि बहुलाएको हात्तीलाई रोक्न डार्ट हानेर लठ्याउँछौं र बेहोस पार्छौं। एक पटक लठ्याएपछि हात्ती २० दिन जतिलाई शान्त हुन्छ। तर यसरी लठ्याउने औषधि र प्राविधिक पनि चितवनबाट मगाउनुपर्छ। वार्डेन चौधरीका लागि भने हात्ती रोक्ने तत्कालको प्रभावकारी उपाय सोलार फेन्सिङ नै हो। स्थानीयले नै फेन्सिङको तार बेचेर दुरुपयोग गरेपछि हात्तीको आक्रमण बढेको उनको आरोप छ। तर दिगो उपाय भने सिमेन्टेड पर्खाललाई मान्छन् उनी। अर्को उपाय हात्तीको घाँटीमा रेडियो कलर बाँधिदिनुहो। महँगो भएकाले अहिले आरक्षमा रहेको मकुना हात्तीलाई मात्र यस्तो कलर लगाइएको छ। एउटा कलरको ३० लाख रुपैयाँ पर्छ। कलरको सहयोगमा रिसिभरले हात्ती कहाँ छ भनेर जानकारी दिन्छ। अझ जीपीएस सेटेलाइट कलर लगाइदिने हो भने त हात्ती आउँदै गरेको सूचना गाउँलेले पहिले नै पाउँछन्, उनी भन्छन्, प्रविधि त धेरै छन्, तर खर्च गर्न नसकेर हाम्रोतिर मान्छे मारेको मार्यै छ। वासस्थान तथा आहाराको कमीले हात्ती गाउँ पस्ने गरेको छ। हात्तीका लागि आरक्षको क्षेत्रफल नै अपुग छ। उनका अनुसार प्रति हात्ती ५० वर्गकिलोमिटर चाहिन्छ। टप्पुको कुल क्षेत्रफल १७५ वर्गकिलोमिटर मात्र छ भने ३ छावासहित १७ हात्ती छन्। क्षेत्रफल बढाउन उत्तरमा चुरेसम्मै पुर्याउनुपर्ने उनको प्रस्ताव छ। चुरेमा हात्तीले घना वन भेट्न सक्छ। त्यसो त टप्पुअर्नाको लागि प्रख्यात छ। यहाँ झन्डै ५ सय अर्ना छन्। अर्नाले पनि मानिस मार्ने गरेको छ। अर्ना र हात्तीबाट जोगाउन नसके स्थानीयको मनमा जंगली जनावरप्रति वितृष्णा फैलिने डर रहेको उनी बताउँछन्।"
जोखिममा डिजिटल बैंकिङ,"काठमाडौं १४ भदौ २०७६ : चिनियाँ ह्याकरले एटीएम ह्याक गरी नेपाल र भारतबाट करिब ३ करोड ५८ लाख रुपैयाँ चोरी गरे। नबिल बैंकका सुरक्षागार्डको चलाखीले केही अपराधी समातिए। पाँच चिनियाँ नागरिक र एक चिनियाँमूलका फ्रान्सेली नागरिकलाई प्रहरीले पक्राउ गर्यो। नेपाल आएका दुई र भारतबाट पैसा निकाल्ने अरू थुप्रै व्यक्ति अनुसन्धानको घेरामा आउन सकेका छैनन्। यो घटनामा प्रभु बैंकले २ करोड ४५ लाख, ग्लोबल आईएमईले ४६ लाख, सनराइजले २५ लाख, माछापुच्छेले २१ लाख, एनआईसी एसियाले १७ लाख, सिटिजन्सले ३ लाख ४५ हजार र जनताले २ लाख रुपैयाँ गुमाए। त्यसमध्ये १ करोड २६ लाख स्वदेशी र थप ५० लाख रुपैयाँजति विदेशी पैसा बरामद भएको छ। ७ असोज २०७६ : कृषि विकास बैंकको ट्रेजरीबाट ४ करोड ७३ लाख ९६ हजार रुपैयाँ विभिन्न व्यक्ति र संस्थाको खातामा रकमान्तर गरी लुट्ने प्रयास भयो। उक्त घटनामा पिटर नामका व्यक्तिले भारतमा बसेर नेपाली नागरिकलाई प्रयोग गरी ५ अर्ब लुट्ने योजना बनाएको प्रहरीले जनाएको छ। प्रहरीले अन्य अभियुक्तलाई समाते पनि पिटरसँग उनीहरूको सम्बन्धबारे अनुसन्धान अधिकृत स्पष्ट हुन सकेका छैनन्। विगतमा पनि दर्जनौं पटक विदेशी नागरिकले नेपालका एटीएम बुथबाट पैसा चोरी गरेका थिए। उच्चस्तरीय प्रविधि प्रयोग गरी एकैपटक ठूलो परिमाणमा पैसा लुट्ने प्रवृत्ति देखिएको छ। साइबर सुरक्षाका जानकार विवेकशमशेर राणा हालैका घटनाबाट काल पल्किएको आभास भएको बताउँछन्। अब काल पल्किएको छ, उनी भन्छन्, हामी यसप्रति सचेत हुन जरुरी छ। साइबर सुरक्षा यो दशककै जटिल समस्या बनेको छ। अन्तर्राष्ट्रिय मुद्रा कोष (आईएमएफ)ले गत वर्ष एक प्रतिवेदनमा हरेक वर्ष विश्वभरका बैंकले १ खर्ब डलर साइबर हमलामा गुमाउने गरेको जनाएको थियो। उक्त रकम नाफाको ९ प्रतिशत हुने आईएमएफको आँकडा छ। उत्तर कोरियाले उच्चस्तरका साइबर आक्रमणबाट २ अर्ब डलर आम्दानी गरेको समाचार अन्तर्राष्ट्रिय समाचार संस्था रोयटर्सले २१ साउनमा प्रकाशन गर्यो। संयुक्त राष्ट्रसंघको एउटा गोप्य प्रतिवेदन उद्धृत गर्दै प्रकाशित समाचारमा विध्वंशकारी हतियार बनाउन विश्वभरका बैंक र बिटक्वाइनजस्ता क्रिप्टोकरेन्सीका एक्सचेन्जमाथि हमला गरेर रकम जुटाइरहेको उल्लेख छ। सन् २००१७ मध्यतिर विश्वभर एकै प्रकृतिको साइबर हमला भएको थियो। कम्प्युटर प्रणालीमा एकै किसिमको भाइरस पठाएर ३०० डलर फिरौती नतिर्दासम्म उक्त कम्प्युटर नखुल्ने समस्या देखियो। थुपै्र बैंक, तेल उत्पादन कम्पनी, औषधि कम्पनी, यातायात र स्वास्थ्य सेवा दिने कम्पनीदेखि साना व्यवसायीसम्म त्यसको मारमा परे। अमेरिकी राष्ट्रिय सुरक्षा निकायले माइक्रोसफ्टको प्रणालीमा कमजोरी पत्ता लगाएर आतंककारीविरुद्ध ह्याकिङ गर्न प्रयोग गर्दै आएको प्रोग्राम विकिलिक्समार्फत चुहिएको बीबीसीले उल्लेख गरेको छ। वानाक्राई भनिने उक्त भाइरसका कारण संसारका ९९ भन्दा बढी देशमा हमला भएको थियो। छैन वित्तीय शिक्षा हरेक एटीएम बुथमा २४ सै घन्टा सुरक्षागार्ड राख्नुपर्ने, एक दिनमा ६० हजार रुपैयाँभन्दा बढी निकाल्न नपाइने व्यवस्था राष्ट्र बैंकले गरेको छ। यस्तै, बैंकहरूले सूचनाप्रविधि अडिट समयमै गर्नुपर्ने र सफ्टवेयर प्रणाली स्तरोन्नति गर्नुपर्ने, पूर्वसूचना दिन सक्ने खालका प्रणाली राख्नुपर्ने, भुक्तानी सेवा दिने संस्थाले वैकल्पिक सर्भर राख्नुपर्नेजस्ता व्यवस्था गरिएको छ। तर, प्रयोगकर्तालाई डिजिटल बैंकिङमा कसरी अभ्यस्त बनाउने भन्नेमा केन्द्रीय बैंकले ध्यान दिएको छैन। निक्षेपकर्ताको ३२ खर्बभन्दा बढी पैसा बोकेका बैंक तथा वित्तीय संस्था पनि यसप्रति सचेत बनेका छैनन्। बैंकहरूले नाफाको एक प्रतिशत रकम वित्तीय सचेतनामा खर्च गर्नुपर्ने व्यवस्था छ। यस्तो रकम नियमित विज्ञापन र केही प्रवद्र्धनात्मक गतिविधिमा खर्चिंदै आएको छ। ग्राहकलाई वित्तीय प्रविधि उपयोगबारे भने सिकाउन नसकेको राष्ट्र बैंकका अधिकारी स्वीकार गर्छन्। ग्राहकलाई बैंकको सेवा कसरी लिने भनेर बैंकहरूले पनि सिकाउनुपर्छ, राष्ट्र बैंकको भुक्तानी प्रणाली विभागका कार्यकारी निर्देशक बमबहादुर मि श्र भन्छन्। भारतमा रिजर्भ बैंकले कार्ड, मोबाइल बैंकिङ, इन्टरनेट बैंकिङ, पीओएस मेसिनको प्रयोगजस्ता विषय सर्वसाधारणलाई सिकाउन प्रवद्र्धनात्मक कार्यमा ठूलो रकम खर्च गर्छ। वार्षिक ३० अर्ब हाराहारीमा नाफा कमाउने राष्ट्र बैंकले आधुनिक डिजिटल प्रणालीमा सुरक्षित कारोबार कसरी गर्ने भनेर सिकाएको छैन। कार्यकारी निर्देशक बमका अनुसार राष्ट्र बैंकले त्यस्ता काम थाल्ने योजना बनाइरहेको छ। भारत र अरू मुलुकमा पनि यस्ता कुरा सिकाइन्छ, उनी भन्छन्, अब हामी पनि त्यो काम गर्छौं। रकम भुक्तानीको डिजिटल प्रयोगमा अभ्यस्त नभएका नेपालीलाई भुक्तानी प्रणालीबारे जानकारी दिने योजना बनाउँदै गरेको उनी सुनाउँछन्। त्यसो त गभर्नर डा चिरञ्जीवी नेपालले नाफामा मात्रै ध्यान नदिएर साइबर सुरक्षामा लगानी बढाउन बैंकहरूलाई आग्रह गरेका छन्। बैंकहरूले आफैं लगानी नबढाए कानुनी व्यवस्थाबाटै बाध्य पार्न आफू तयार रहेको उनी बताउँछन्। उनको ध्यान प्रयोगकर्तालाई विद्युतीय भुक्तानीको सुरक्षित विधि सिकाउनेभन्दा प्रविधि खरिदमै बढी केन्द्रित छ। प्रहरी अधिकारी भने प्रयोगकर्ताको कमजोरीको फाइदा उठाएर ह्याकरले चोरी गर्न सजिलो भएको बताउँछन्। स्मार्ट च्वाइस टेक्नोलोजीका वरिष्ठ प्रबन्धक दीपेश मास्के पनि प्रविधि पछ्याउँदै जाँदा जोखिम बढ्ने बताउँछन्। बैंकका कर्मचारी र ग्राहक दुवै खाले प्रयोगकर्तालाई सुरक्षित प्रविधि प्रयोगको ज्ञान बाँड्नुपर्ने उनी बताउँछन्। यो संस्थाले एससीटी सञ्जालका रूपमा विभिन्न बैंकलाई कार्ड सुविधा दिँदै आएको छ। एक वर्षअघि भारतको कसमस बैंकबाट एटीएममार्फत ९ करोडभन्दा बढी चोरी भएको घटना सम्झँदै उनी भन्छन्, नेपालमा अझै ३४ लाखको संख्यामा म्याग्नेटिक स्ट्राइप (एमएस) कार्ड छन्। त्यसलाई तत्काल चिप कार्डले प्रतिस्थापन गर्न जरुरी छ। असावधानीका असर राष्ट्र बैंकले २०७३ माघमै २०७४ असारभित्र ग्राहकलाई चिपमा आधारित कार्ड वितरण गरिसक्न भनेको थियो। सबै एटीएम मेसिनसमेत २०७४ पुसभित्र चिप कार्ड ग्रहण गर्ने र कारोबार गर्ने गरी स्तरोन्नति गर्न उसले निर्देशन दिएको थियो। उपत्यकाबाहिरका थुप्रै एटीएम बुथमा अझै चिप कार्ड चल्दैनन्। केही बैंकले चिप प्रविधिमा कार्ड जारी गरेका छैनन्। बैंकहरूको यस्तो मिचाहा प्रवृत्तिले पनि जोखिम बढेको राष्ट्र बैंकका अधिकारी बताउँछन्। कार्यकारी निर्देशक मि श्र पनि बैंकहरूले ग्राहक र बैंकको सम्पत्ति रक्षा गर्न आवश्यक प्रबन्ध आफैं गर्नुपर्नेमा त्यसो नभएको बताउँछन्। हरेक कुरा राष्ट्र बैंकले भनिदिनुपर्ने, भनेको पनि पालना नगर्ने समस्या छ, उनी भन्छन्, बच्चालाई हात धोऊ, खाना खाऊ, ब्रस गर भनेजस्तै हरेक कुरा भनिरहनुपर्ने अवस्था हाम्रो मुख्य चुनौती हो। एटीएम मेसिनमा सीसी क्यामेरा राखिए पनि त्यसको अनुगमन प्रभावकारी हुन नसकेको र केन्द्रीय अनुगमन प्रणाली नभएको सूचनाप्रविधिका जानकार बताउँछन्। विश्लेषक नारायण कोइरालाका अनुसार केही वर्षअघिसम्म सहरी क्षेत्रकै एटीएम मेसिनमा तस्बिर पहिचानै गर्न नसक्ने क्यामेरा राखिएको थियो। सहरोन्मुख इलाकामा क्यामेराको हालत त्यस्तै रहेको र कतिपय त चल्दैनचल्ने जानकार बताउँछन्। यस्तो अवस्थामा ह्याकरले गुप्त क्यामेरा राखेर सजिलै अर्काको पासवर्ड चोर्न सक्ने र कार्ड क्लोन गर्न (नक्कली निकाल्न) सक्ने मास्के बताउँछन्। ठगीको पूर्वसूचना दिने प्रणाली अभाव, पुराना प्रविधिप्रतिको निर्भरताजस्ता कुराले पनि नेपाली वित्तीय प्रणालीलाई जोखिमको घेराबाट बाहिर ल्याउन नसकेको विज्ञको ठम्याइ छ। पर्याप्त सुरक्षा प्रबन्ध नगरीकनै सेवाप्रवाह गर्ने गरिएकाले चोरीको जोखिम अझ बढेको उनीहरूको भनाइ छ। कतिसम्म भने १७ वटा बैंकको निक्षेपकर्ताको पैसा भुक्तानी गर्न सक्ने अख्तियारी बोकेको नेपाल इलेक्ट्रोनिक पेइमेन्ट सिस्टक (नेप्स)ले पनि सेकेन्डरी सर्भर नै नराखी काम गरिरहेको राष्ट्र बैंकका अधिकारीको भनाइ छ। सूचनाप्रविधि अडिट हुँदा राष्ट्र बैंकका अधिकारीले पनि त्यसलाई बेवास्ता गरेको जानकार बताउँछन्। यस्तो वैकल्पिक सर्भर नहुँदा फरेन्सिक अनुसन्धानले पनि ह्याकिङको यथेष्ठ जानकारी हासिल गर्न नसक्ने विज्ञ बताउँछन्। लगइनका विवरण वैकल्पिक सर्भरमा भण्डारण हुने भएकाले कहाँबाट कसरी ह्याक भयो भन्ने थाहा पाइन्थ्यो, एक बैंकर भन्छन्, तर, त्यस्तो प्रणाली नभएकाले समस्या भयो। त्यसो त बैंकहरूले नेप्सको सर्भर ह्याक भएपछि पनि आआफ्नो एटीएम नियमित राख्दा ह्याकरलाई बैंकका थप विवरण र ग्राहकको खातासम्म पहुँच पाउन सजिलो भएको हुन सक्ने आशंका बैंकरको छ। ह्याक भएपछि हामीले त्यो स्विच बन्द गर्नुपथ्र्यो तर चालू राख्यौं, ती बैंकर भन्छन्, यसले गर्दा कति विवरण कपी गर्न ह्याकर सफल भए भन्ने पनि हामीलाई थाहा नहुने भयो। वैकल्पिक सर्भर भए त्यस्ता जानकारी पछि पनि पाइन सक्थ्यो। तर त्यसो नभएर राष्ट्र बैंकले हालै मात्र नेप्सलाई वैकल्पिक सफ्टवेयर राख्न निर्देशन दिएको छ।"
लिम्बु विद्यार्थी मञ्चको अध्यक्षमा लक्सम,"ताप्लेजुङ : लिम्बु विद्यार्थी मञ्चको केन्द्रीय अध्यक्षमा इन्द्रकुमारी (दीपा) लक्सम निर्वाचित भएकी छन्। सोमबार ताप्लेजुङमा सम्पन्न नवौं महाधिवेशनले आगामी कार्यकालका लागि लक्समको नेतृत्वमा ३९ सदस्यीय समिति चयन गरेको हो। मुलुकभरका लिम्बु विद्यार्थीहरूको संस्थाको वरिष्ठ उपाध्यक्षमा नितेश सिङ्घक, उपाध्यक्षहरू विक्रम शेर्मा, रामकुमार लिङ्दम, राजेश लिम्बु, दमन्ता साँवा र मोहन मावो रहेको पूर्व सचिव प्रजिन हाङवाङले जानकारी दिए। त्यस्तै महासचिवमा गुल्सन आङ्वुहाङ, उपमहासचिव प्रदिप नेयोङ र सागर चेमजोङ सचिव सेनी तुम्बापो, ताराविर लिम्बु, प्रवीण सेलिङ र डिल्ली लिम्बु तथा कोषाध्यक्ष मनकुमार लिम्बु निर्विरोध भए । मञ्चको प्रदेश १ का १३ जिल्लामा जिल्ला शाखा र एउटा काठमाडौं उपत्यका शाखामा १० हजार बढी विद्यार्थी आबद्ध रहेको हाङ्वाङले बताए। लोकगायक खगेन्द्र याक्सोको अध्यक्षतामा २०५५ सालमा मञ्चको स्थापना भएको थियो। मञ्चको मुख्य उद्देश्य लिम्बु भाषामा व्यवहारिक शिक्षामा लागिपर्ने नवनिर्वाचित अध्यक्ष लक्समले बताइन्।"
"रोल्पाको लुंग्री खोलामा बस खस्यो, २ जनाको मृत्यु","रोल्पा : पूर्वी रोल्पाको लुंग्री खोलामा बस खस्दा २ जनाको मृत्यु भएको छ। आशिर्वाद यातायातको ग १ ख ५५७३ नम्बरको बस सोमबार दिउँसो खोलामा खस्दा चालकसहित एक यात्रुको मृत्यु भएको हो। मृत्यु हुनेमा चालक लुंग्री गाउँपालिका३ जुतुङखोलाका २२ वर्षे यामबहादुर घर्ती र यात्रु लुंग्री गाउँपालिका२ सिर्पका १९ वर्षे सूर्यलाल जीएम रहेका छन्। सुनिलस्मृति गाउँपालिका३ रुइनीबाङ जिपपार्कदेखि उत्तर तर्फबाट बस खोलामा खसेको प्रहरीले जनाएको छ। गाडी फर्काउने क्रममा बस सिधै खोलामा खसेको हो। जिल्ला प्रहरी प्रमुख प्रहरी नायव उपरिक्षक चित्रबहादुर गुरुङका अनुसार बस २ सय मिटर तल खोलाको बीचमा खसेको छ। घटना लगत्तै सुलिचौर इलाका प्रहरी कार्यालयबाट प्रहरी र स्थानीय खोलामा पुगेर उद्दारमा खटिएका हुन्। दुईजनाको शव निकालिएपनि बसभित्र अरु यात्रु फसिरहेको वा नरहेको केही खुलेको छैन। खोलको खोँचमा बस दुर्घटनाग्रस्त अवस्थामा छ। पानीको बहाव धेरै भएकाले उद्दारमा कठिनाई भइरहेको छ। बस फर्काउन जानेक्रममा बसभित्र तीन जना मानिस रहेको अनुमान गरिएको छ। यद्यपी, यसको पुष्टी भने हुन नसकेको प्रनाउ गुरुङले बताए। सिर्पतर्फ यात्रु लिएर जानका लागि जिपपार्क नजिकै गाडी फर्काउन गएका वेला दुर्घटना भएको बताइएको छ।"
दसैंमा जहाजको टिकट पाउन किन यति सास्ती ?,"सिबी अधिकारी काठमाडौं : वर्षेनी दसैंका बेला यात्रुलाई हावाईजहाजको टिकट पाउन सकस हुन्छ। वायुसेवा प्रदायक कम्पनीले दसैं आउन एक महीनाअघि नै हवाईजहाजको टिकट बुकिङ पूर्ण भइसकेको बताउँछन्। यही बहानामा दसैंको मौका छोपेर निजी हवाई कम्पनीले यात्रुको ढाड सेक्ने गरी भाडा असुल्ने गरेका छन्। महँगो टिकटसमेत पाउन यात्रुलाई मुस्किल हुन्छ। हरेक वर्ष दसैं आउनासाथ राजधानी काठमाडौँलाई कर्मथलो बनाएका लाखौँ नागरिक घर जाने चटारोमा हुन्छन्। यात्रुका लागि घर फर्कन दुई विकल्प छन्। हवाई र सडक यातायात प्रयोग गरी यात्रु आआफ्नो गन्तव्यतर्फ लाग्छन्। विगत झैँ यस वर्ष पनि दसैंमा घर फर्कन यात्रुले उही सास्ती खेप्नुपरेको छ। सबैजसो वायुसेवा कम्पनीले दसैंको टिकट सकिएको बताएका छन्। यात्रुले महँगो शुल्क तिरेर पनि टिकट पाउन सकेका छैनन्। वायुसेवा कम्पनीले दसैंको मुखमा हरेक वर्ष झण्डै दोब्बर हवाई भाडा बढाउँदै आएका छन्। सडक पूर्वाधार अभावका कारण यात्रुले हवाई यात्रा गर्नुपर्ने बाध्यता छ। महङ्गो भाडा तिरेर भए पनि सहज र आरामदायी यात्राका लागि यात्रु लालायित हुन्छन्। उनीहरुले दसैंमा हरेक वर्ष पीडा भोग्नुपर्छ। अहिले पनि दसैंका लागि हवाईजहाजको टिकट पाउन कठिन भएको छ। पाए पनि दोब्बर भाडा तिर्नुपर्ने बाध्यता छ। पोखरा जान सामान्य अवस्थामा रु एक हजार ८०० सम्म भाडा तिर्नुपर्छ। अहिले दसैंमा रु पाँच हजारभन्दा बढी भाडा तिर्नुपरेको छ। यस्तै विराटनगरका लागि हवाई भाडा अन्य बेला रु तीन हजार २०० सम्म पर्छ। यात्रुले अहिले रु सात हजारभन्दा बढी भाडा तिर्दै आएका छन्। धनगढी र नेपालगञ्ज गन्तव्यमा जान ठिक्क परेका एक यात्रुले भने, 'वायुसेवा कम्पनीलाई अहिले दसैं लागेको छ, बसको टिकट पाउन नसकेपछि रु आठ हजार तिरेर जहाजको टिकट किनेँ।' अहिले यात्रुले धनगढीका लागि १२ हजार रुपैयाँभन्दा बढी भाडा तिर्नु परिरहेको छ। नेपाल वायुसेवा निगमको जहाजमा भने धनगढीका लागि पाँच हजार ७०० रुपैयाँमा टिकट खरीद गरेको अर्का एक यात्रुले बताए। निगमले आफ्नो नियमित भाडादरमै गन्तव्यमा उडान भर्दै आएको छ। निगमका सहायक प्रवक्ता सुलेख मिश्रले दसैंमा पनि निगमले नियमित भाडादरमै टिकट बिक्री गरिरहेको जानकारी दिए। यात्रुलाई मात्र हैन वायुसेवा कम्पनीलाई पनि कम्ती चुनौती छैन। भाडा बढाएरै भए पनि उडान व्यवस्थापन र मागअनुसारको सेवा दिन दसैंका बेला हम्मेहम्मे पर्छ। एक वायुसेवा कम्पनीका सञ्चालकले भने, 'हामीलाई दसैंमा सधैँ भाडा बढायो भन्ने आरोप लाग्छ, हाम्रो बाध्यता कसैले बझ्दैन्। सस्तो, महङ्गोको त कुरै छैन, टिकट पाउन कठिन छ, वायुयानको विविध खर्चको कुरा गरी साध्य छैन।' वायुसेवा कम्पनी भन्छन्ः दसैंलाई टिकट सकियो दसैं आउनु एक महीनाअघि देखि नै हवाईजहाजको टिकट बुकिङ हुन्छ। यात्रुलाई घटस्थापनापछिका दिनमा धेरै टिकट चाहिन्छ। टिकट पाउन मुस्किल हुन्छ। पहिल्यै टिकट बुकिङ सकिएको हुन्छ। निजी क्षेत्रको अग्रणी वायुसेवा प्रदायक कम्पनी यती एयरलाइन्सले दसैंको हवाई टिकट सबै सकिएको जनाएको छ। यो समय उडान हुने प्रायः सबै गन्तव्यमा हवाई यात्रुको चाप छ। यतिले आफ्ना पाँच एटिआर र पाँच साना गरी १० तथा भगिनी संस्था तारा एयरका छ जहाजबाट आन्तरिक उडान भर्दै आएको छ। भद्रपुर, विराटनगर, जनकपुर, भैरहवा, पोखरा, नेपालगञ्ज, धनगढीलगायत गन्तव्यमा हवाईजहाजको टिकट सकिएको छ। अरू बेला पनि व्यस्त रहने यी गन्तव्यमा दसैंका बेला हरेक वर्ष हवाई यात्रुको चाप हुने गर्छ। निजी क्षेत्रको अर्को ठूलो वायुसेवा कम्पनी बुद्ध एयरले पनि दसैंका लागि अधिकांश गन्तव्यमा टिकट बुकिङ भइसकेको जनाएको छ। कम्पनीका अनुसार तुम्लिङ्टार र सुर्खेत गन्तव्यमा एक साताअघि नै बुकिङ पूरा भइसकेको छ भने बाँकी गन्तव्यमा ९० प्रतिशत बुकिङ भइसकेको छ। बुद्ध एयरसँग आन्तरिक उडानमा रहेका १३ जहाजमध्ये ११ एटिआर र दुई साना जहाज छन्। आन्तरिक उडानको प्रतिस्पर्धी कम्पनी श्री एयरलाइन्सको पनि दसैंका लागि टिकट सकिएको छ। कम्पनीसँग आन्तरिक उडानका लागि ७० सिट क्षमताका दुई तथा ५० सिट क्षमताका दुई जहाज छन्। त्यस्तै आन्तरिक उडानका सौर्य, सीता र सिम्रिक एयरलाइन्सको पनि दसैंका लागि टिकट बुकिङ सकिएको छ। दसैंमा यात्रुको अत्यधिक चाप बढेकाले उडान व्यवस्थापन तथा थप विस्तार गर्न लागिपरेको हवाई सेवा प्रदायक कम्पनीको छाता सङ्गठन नेपाल वायुसेवा सञ्चालक सङ्घले जनाएको छ। सङ्घका प्रवक्ता योगराज कँडेल शर्माले पछिल्लो थानकोटनागढुङ्गा सडक जामका कारण वायुसेवा कम्पनीलाई असाध्यै दबाब परेको भन्दै विमान कम्पनीले गन्तव्यमा उडान सङ्ख्या थप्ने तयारी गरेको छ। दसैंलाई लक्ष्य गरी अहिले सबै वायुसेवा प्रदायक कम्पनीको नियमित उडानमा शत्प्रतिशत टिकट बुकिङ भइसकेको छ। यात्रुको चापलाई मध्यनजर गर्दै उडान सङ्ख्या वृद्धि गरिने जनाइएको छ। सङ्घका अनुसार आन्तरिक उडानमा १० हेलिकोप्टर कम्पनीसहित १८ वायुसेवा प्रदायक कम्पनीले उडान भर्दै आएका छन्। बुद्धएयर, यति एयरलाइन्स, श्री एयरलाइन्स, सौर्य एयरलाइन्स, सीता एयर, सिम्रिक एयरलाइन्स, समिट एयर र तारा एयरले आन्तरिक उडान भर्दै आएका छन्।"
दसैंअगाडि श्रमजीवीलाई तलब देऊ : पत्रकार महासंघ,"काठमाडौं : नेपाल पत्रकार महासंघले सरकारले श्रमजीवी पत्रकारका लागि तोकेको न्यूनतम पारिश्रमिक दसैंअगावै उपलब्ध गराउन माग गरेको छ। महासंघले रेडियो नेपालको क्षेत्रीय प्रशारण केन्द्र दिपायललगायत विभिन्न स्थानबाट बिनाकारण निष्कासित पत्रकारको पुनर्बाहलीको मागसमेत गरेको छ । सोमबार महासंघको आयोजनामा नयाँवानेश्वरमा एक घण्टा धर्ना दिँदै यस्तो माग अघि सारेको हो। धर्नामा महासंघ अध्यक्ष गोविन्द आचार्यले निष्कासित पत्रकारको बिनासर्त पुनर्बाहाली नगरे आन्दोलन चर्काउने चेचावनी दिए। यस्तै, श्रमजीवी ऐन कार्यन्वयन नगर्ने सञ्चार गृहमा ताला लगाउनेसम्मको चेतावनी दिए। कार्यक्रममा, उपाध्यक्ष दिलिप थापा, केन्द्रीय सदस्य मीन बम, पत्रकार महासंघ रेडियो नेपाल प्रतिष्ठानका अध्यक्ष दुर्गा फुयाँल, फोनिज अध्यक्ष डण्ड गुरुङ, प्रेस युनियन अध्यक्ष बद्री सिक्देल, प्रेस नेपाल अध्यक्ष केशव अर्याललगायतले बोलेका थिए। कार्यक्रम महासंघ केन्द्रीय सदस्य नकुल अर्यालले सञ्चालन गरे।"
जंगली च्याउ बेचेर दसैंमा मासु,"बेसीसहर : सहरबजारमा दसैंको चहलपहल बढिरहेका बेला जिल्लाका कतिपय गाउँका मानिस दसैं खर्च जुटाउन जंगलमा च्याउ टिप्न ब्यस्त छन्। तर दसैंमा खाने च्याउ खोज्न भने उनीहरू जंगल पसेका हैनन्। च्याउ बेचेर मासु, अरु खाद्यान्न, लत्ता कपडा र दानदक्षिणामा थपथाप गर्न उनीहरू च्याउ टिप्न गएका हुन्। उत्तरी भेगमा पर्ने सिउरुङ, ताघ्रिङ, घेर्मु, ढगैं, सिलढुंगा र उस्ता लगायतका गाउँका बासिन्दा असोज पहिलो साताबाटै लेक पसेका हुन्। यो जंगली च्याउ टिप्ने मुख्य सिजन पनि हो। वर्षमा एक पटक मात्रै यस्तो मौका आउने भएकाले केटाकेटीदेखि बुढाबुढी सबै लेकतिर लागेका छन्। दसैं नजिकै आएपनि यतिबेला त्यस क्षेत्रका बासिन्दामा घरको काम भन्दा पनि जंगलमा च्याउ टिप्ने चटारो छ। वर्षमा एक पटक मात्र आउने मौका किन गुमाउने, सिउरुङका उमरजंग गुरुङले भने, दसैं खर्च पनि हुने, स्वाद फेर्न पनि पाइने। घरबाट लगेको मकैभट्टको सातु, सिन्कीको अचार, आलु र चामल खाएर तीनचार दिन सम्म लेकमा नै च्याउ संकलन गर्ने गरिन्छ। सक्नेहरू यो सिजनमा चार पटक सम्म लेक पुग्छन। एक पटकमा ३० देखी ४० किलो सम्म च्याउ संकलन गर्न सकिने घेर्मुका कामसार्की गुरुङ बताउँछन्। जंगलबाट ल्याएको च्याउ पाथीको ९०० रुपैयाँमा विक्री हुने गरेको छ। सहरबजारबाट अत्याधिक माग आएकाले एक परिवारले १५ देखि २० हजार रुपियाँसम्म आम्दानी गर्न सक्ने गुरुङ बताउँछन्। 'एकै घरका दुईतीन जना गए भने २० हजार भन्दा बढी कमाउन सकिन्छ', सिउरुङ गाउँकी गौरी गुरुङले भनिन्, हरेक बर्ष च्याउ बेचेरै गाउँलेले दसैं मनाउने गरेका छन्। च्याउ बेचेको पैसाले केटाकेटीलाई लुगाफाटो र मासु किन्ने गरेको गुरुङले बताइन्। मासु नखानेले दसैंमा यही च्याउ पनि खाने गर्छन्। च्याउ टिप्न गाउँलेहरू खिलापु, सिम्ले, पल्याङ, बाह्रपोखरी र कोप्रो लेकका जंगलमा पुग्छन्। च्याउ टिप्ने काम जोखिम र दुःख भएपनि सबै जना एकै थलोमा जमघट हुने र आम्दानी पनि राम्रै हुने भएकाले रमाइलो लाग्ने सिउरुङकी बनमाया गुरुङले बताइन्। जंगल नै गाउँ जस्तो लाग्छ यो बेला, वनमाया भन्छिन्, गीतका भाकासँगै च्याउ खोज्दा दुःखको अनुभव नै हुँदैन। यो सिजनमा टिपेको च्याउ हिउँदमा सुकुटी बनाएर तरकारी खाने तथा इष्टमित्रका लागि कोसेली पठाउने पनि गरिन्छ। यो सिजनमा पाइने रातो, सेतो र पहेलो च्याउमा प्रशस्त प्रोटिन र चिल्लोको मात्रा कम हुने भएकाले स्वास्थ्यका दृष्टिले अति उपयुक्त हुने आर्युवेदका चिकित्सकहरू बताउँछन्। यस्तै करिब १६ सय मिटरदेखि ३ हजार मिटरसम्मको उचाईमा पुगेर निगालोको टुसा खोजेर विक्री गरी दसैं खर्च बनाउने पनि उत्तिकै छन्। लेकमा भाँचिएका टुसा सदरमुकाम बेसीसहर लगायतका सहरहरूमा बेच्नका लागि गाउँलेहरू झर्ने गर्दछन्। उनीहरूले प्रति मुठा ६० रुपैयाँदेखि १०० रुपैयाँसम्म बेच्ने गर्दछन्।"
लाखौंको लगानीमा ढल निर्माण: सडकमै बग्छ भेल,"बागलुङ : जिल्ला सदरमुकामको हल्लनचोकमा लाखौंको लगानीमा ढल निर्माण गरिए पनि सडकबाटै भेल बग्न छोडेको छैन ।वर्षौदेखि व्यवस्थित सडक र ढल अभावमा डुबानमा पर्दै आएको चोकमा सडक र ढल निर्माण गरिए पनि पुरानै समस्याले टोलवासी र यात्रुहरु आजित बनेका छन् । जीर्ण बनेको हल्लनचोकको सडक अहिले पुनः ढलान गरिएको छ भने ढल पनि व्यवस्थित गरिएको नगरपालिकाले जनाएको छ।तीन वर्ष पहिले बागलुङ बजारको मुल सडक ऐश्वर्यचोकदेखि श्रीनगरटोलसम्म ४ सय ६० मिटर सडक ३४ लाख रुपैयाँको लागतमा मर्मत तथा व्यवस्थापन गरिएको थियो । तर, हल्लनचोकमा अलि ठूलो वर्षा हुँदासाथ सडक, चोकमा डुबानको समस्या उस्तै छ । पछिल्लो साता निरन्तर परेको वर्षाले चोक जलमग्न बनेर छेउछाउका पसलमा पनि भेल पस्ने र डुबानले पैदल यात्रु र सवारी चालकलाई पनि निकै सास्ती खेप्नुपर्ने अवस्था रहेको स्थानीय ओमप्रकाश पौडेलले बताए । 'सडक नाली बन्यो भने समस्या समधान होला भन्ने लागेको थियो,' पौडेलले भने, '१०, १५ मिनेट झरी पर्यो भने ढल घरभित्रै पस्ने क्रम रोकिएन ।' बागलुङको मालिका, श्रीनगर टोल, जीपपार्क र लोकतान्त्रिक चोकबाट बग्ने पानी सबै यही ढलमा जम्मा हुँदा समस्या यथावत देखिएको छ । 'बाहिर नाली बनाएको जस्तो देखियो, भित्र नालीको भाग निकै सानो छ,' उनले भने, 'नालीले बजारको पानी थेग्न सक्दैन र सडकबाट बग्छ ।' बनाएका नाली खुल्लै छन्। सडक छेउमा थुपारिने प्लाष्टिकजन्य फोहोर सबै नालीमै खस्ने गरेका छन् । यस्तो समस्या पटकपटक दोहोरिदा पनि बागलुङ नगरपालिकाले व्यवस्थापनका लागि कुनै चासो नदिएको स्थानीय गुनासो गर्छन् । हल्लनचोकको तल्लो भेगका स्थानीयले घरबाट निस्कने फोहोर सिधै नालीमा फाल्ने गरेका कारण समस्या भएको बागलुङ नगरपालिका३ का अध्यक्ष जीवन आचार्यले बताए । 'नाली थुनिएर सडकबाटै भेल बग्ने गरेकोबारे जानकारी छ,' अध्यक्ष आर्चायले भने, 'घरबाट सिधै नालीमा फोहोर नफाल्नुस् भनेर हामीले उहाँहरुलाई पटकपटक भनेका छौं । ठूला ठूला सामान पनि अटेर गर्दै नालीमै फालेको भेटिएको छ ।' बागलुङ बजारमा वल्ड बैंकको सहायतमा नाली व्यवस्थापनको ठूलो कार्यक्रम आउँछ भनेर यो वर्ष नालीको कामको लागि बजेट विनियोजन गरिएको छैन । 'तत्काल हामीले नयाँ नाली बनायौं भने भोली भत्काउनुपर्ने अवस्था आउँछ, साना नालीमा स्थानीयले जानाजान धेरै फोहोर फालिदिँदा समस्या आएको छ,' अध्यक्ष आचार्यले थपे, 'तत्कालको विकल्प भनेको नाली सरसफाइ हो, नाली सफा गर्नका लागि यहाँ मान्छे पाइदैन, बिरगञ्जबाट मान्छे झिकाएका छौं । दसैं अघि पुनः नाली सफाई गरिन्छ।' बागलुङ नगरपालिकाका प्रमुख प्रशासकीय अधिकृत भीमबहादुर कुँवरले बजारका ढल व्यवस्थापनका विषयमा प्राविधिक कमजोरी भएको हुनसक्ने स्वीकार गरे । नगर क्षेत्रमा भइरहेका समस्याबारे वडा कार्यालयमार्फत निवेदन आएमा नगरपालिकाले आवश्यक सहयोग, समन्वय र व्यवस्थापन गर्ने उनको भनाई छ ।"
अन्नपूर्णकर्मी आचार्यलाई इन्द्रबराह स्मृति पत्रकारिता पुरस्कार,"धरान : इन्द्रबराह स्मृति पत्रकारिता पुरस्कार अन्नपूर्ण पोस्ट्का सुनसरी सम्वाददाता रत्नप्रसाद आचार्यलाई प्रदान गरिएको छ। सोमबार धरानको बराहा ज्वलरी इण्डष्ट्रिज प्रालिको २५ औँ रजत जयन्तीका अवसरमा आयोजित कार्यक्रममा नगद १३ हजार ५५५ रुपैयाँ राशिको पुरस्कार आचार्यलाई वितरण गरिएको हो। आचार्यलाई नगद पुरस्कार सहित सम्मान पत्र र दोसोल्ला ओठाएर कृषि तथा पशुपक्षी राज्यमन्त्री रामकुमारी चौधरी र पुरस्कारको संस्थापक बराहा ग्रुपका अध्यक्ष शिव लामिछानेले संयुक्त रुपमा वितरण गरे। १२ वर्षदेखि सुनसरीको धरानमा रहेर पत्रकारिता गर्दै आएका आचार्यले आर्थिक क्षेत्रमा पुर्याएको योगदानको कदर गर्दै पुरस्कार वितरण गरिएको लामिछानेले जनाएको छ। नेपाल पत्रकार महासंघका अध्यक्ष अमर खड्का सहितको छनोट समितिको सिफारिसमा पुरस्कार वितरण गरिएको हो। महिलातर्फको इन्द्रबराह स्मृति प्रोत्साहन पुरस्कार धरानकी पत्रकार गंगा बराललाई प्रदान गरियो। कार्यक्रममा अन्नपूर्ण सम्पूर्णका प्रदेश १ प्रमुख गोपाल दाहाल, पत्रकारहरू भैरव आङला, सन्तोष काफ्ले, गञ्जबहादुर लम्जेल, गोपाल कामत र विनय प्रधानलाई बराहाको रजत जयन्तीको अवसरमा सम्मान गरियो।"
दसैंमा घर फर्किनेको लर्को,"धनगढी : दसैं सुरु भएसँगै भारतमा रोजगारी गरेर घर फर्किनेहरुको कैलाली र कञ्चनपुरका नाकामा घर फर्किनेको लर्को लागेको छ। रोजगारीका लागि भारतका विभिन्न सहर पुगेका सुदूरपश्मिवासी दसैं मनाउन घर फर्कने गरेका हुन्। अछाम साँफेबगर नगरपालिका१३ बाबलाका शेरसिंह एक वर्षअघि गहुँ खेती लगाएर परिवारसहित रोजगारीका लागि भारत गएका थिए । उनी अहिले दसैँ मनाउन घर फर्किएका छन् । शेरसिंह मात्र होइनन् रोजगारका लागि भारतलगायत अन्य मुलुक गएका सुदूरपश्चिमेली अहिले घर फर्किन थालेका छन् । दसैं तिहार नजिकिएसँगै सुदूरपश्चिम प्रदेशमा चहलपहल बढेको छ । भारतको उत्तराखण्ड रोजगारी गरेर दसैँ मनाउन घर फर्केका बझाङ घर भएका पुरन रोकायाले विगतका वर्षमा सीमामा निकै सास्ती खेप्नु परेको भए पनि यसवर्ष भने सहज भएको बताए । यस्तै अछाम साँफेनगर घर भएका धनबहादुर कुँवर वली दसैँ मनाउन घर फर्किएका छन् । वर्षभरि परदेशमा काम गरेर दिन बिते पनि दसैँमा भने सधैँ घर फर्किने गरेको उनले सुनाए। प्रहरीका अनुसार दैनिक दुईतीन सय नेपाली कैलालीका त्रिनगर नाकाहुँदै घर फर्किने गरेका छन् । आफ्नो देशमा रोजगारी नपाउनु, पाइहाले पनि न्यून पारिश्रमिकमा काम गर्नुपर्ने, औषधि समेत राम्रो नपाइने भएपछि सुदूरपश्चिम प्रदेशबाट रोजगारीका लागि भारत जानेको संख्या दिनप्रतिदिन बढ्दो छ । जिल्ला प्रशासन कार्यालय कैलालीले भारतबाट घर फर्किँदै गरेका नेपालीलाई सीमामा सास्ती नहोस् भन्नका लागि त्रिनगर नाकामा चाडपर्व लक्षित सीमा सहायता कक्ष स्थापना गरेको छ । नेपालीलाई घर फर्किदा सीमामा कुनै पनि समस्या नहोस् भन्नका लागि सहायता कक्ष स्थापना गरिएको कैलालीका प्रमुख जिल्ला अधिकारी यज्ञराज बोहराले बताए । दसैँ, तिहार तथा छठ पर्वलाई लक्षित गर्दै कैलालीको त्रिरनगर नाकाको गौरीफन्टामा नेपाल प्रहरी, सशस्त्र प्रहरी बल नेपाल र भारतीय सीमा सुरक्षा बल (एसएसबी) ले संयुक्त रूपमा गौरीफण्टामा सहायता कक्ष संचालनमा ल्याएका छन्।"
"देशभर ५६ लाख ६० हजार शौचालय, कुन प्रदेशमा कति ?","काठमाडौं : सरकारले नेपाललाई खुला दिसामुक्त क्षेत्र घोषणा गरेको छ। दिगो विकास लक्ष्यका १७ सूचकांकमध्ये पूर्ण सरसफाई र खुला दिसामुक्त क्षेत्र पनि एक हो। दक्षिण एसियामै यसरी खुल्ला दिसामुक्त देश घोषणा गर्ने पहिलो राष्ट्र पनि नेपाल बन्यो। बुधबार भारतले आफूलाई खुला दिसामुक्त राष्ट्र घोषणा गर्दैछ। सबै घरधुरी नहुँदानहुँदै पनि नेपालले हतार मा खुला दिसामुक्त राष्ट्र घोषणा गरेको हो। देशका सबै घरधुरीमा शौचालय नहुँदा नहुँदै पनि घोषणा गरिएको खानेपानी तथा सरसफाई मन्त्री विना मगर आफैं स्वीकार गर्छिन्। खुला दिसामुक्त राष्ट्र घोषणा गर्दै गर्दा हामीसामू चुनौति छन्। जनतामा आशंका छन्। प्रश्नहरू पनि आएका छन्। यसबारे हामी जानकार छौं, घोषणा कार्यक्रममा उनले भनिन्। देशका केही जिल्लामा पर्याप्त चर्पी, पानी छैन। भएका ठाउँमा पनि हाम्रो समाज, सामानिक तथा सांस्कृतिक कारण प्रयोग हुन सकेका छैनन्। बसाइसराई अंशबण्डा तथा नयाँ घर बनाउँदा पनि शौचालय नबनेका हुनसक्छन्। मेलापात, घाँस दाउरामा जाँदा शौचालय प्रयोग नहुनसक्छ। तर विस्तारै प्रयोग गर्दै लैजाने हो। हाम्रो लक्ष्य पूर्णतः हासिल भइसकेको छैन। सरकारको तथ्यांकअनुसार हाल नेपालमा ५६ लाख ६० हजार २१४ घर धुरीमा शौचालय छ। जसअनुसार प्रदेश १ मा ९ लाख ६५ हजार २७२, प्रदेश २ मा ९ लाख ३३ हजार ६४९, प्रदेश ३ मा १६ लाख २२ हजार ११३, गण्डकी प्रदेशमा ५ लाख ४८ हजार २१० प्रदेश ५ मा ७ लाख ९३ हजार ९९०, कर्णालीमा ३ लाख ७ हजार ९६२ र सुदूर पश्चिम प्रदेशमा ४ लाख ८९ हजार १५ धरधुरीम शौचालय रहेको मन्त्री मगरले तथ्यांक प्रस्तुत गरिन्। तर, अझै पनि देशका मुख्य सहरहरूमा सार्वजनिक शौचालय छैनन्। राजमार्गमा पनि मापदण्डअनुसारका शौचालय छैनन्। जसका कारण खुला दिसामुक्त राष्ट्रलाई चुनौती छ। विभिन्न सरकारी निकाय, संघ संस्था तथा दातृ निकायले सार्वजनिक शौचालय बनाइरहेका छन्। सम्झिए जेलको चर्पी खुला दिसामुक्त क्षेत्र घोषणा कार्यक्रममा प्रधानमन्त्री केपी शर्मा ओलीले आफू जेल बस्दाको चर्पी सम्झिए। २०३० सनलपछि १४ वर्ष जेलमा बसेका ओलीलाई केही समय गोलघरमा राखिएको थियो। म बसेको एउटा सानो कोठा थियो। त्यसकै छेउमा एउटा शौचालय थियो। शौच गर्न लाइन बस्नुपर्थ्यो, ओलीले भने, त्यस्तो अवस्थाबाट हामीले एउटा कोठा खाली गरेर शौचालय बनाएका थियौँ। भिखारीमुक्त राष्ट्र बनाउछौँ कार्यक्रमलाई सम्बोधन गर्दै प्रधानमन्त्री ओलीले छिट्टै नेपाललाई भिखारीमुक्त राष्ट्र बनाउने उद्घोष गरे। सडक मानवरहित बनाउने योजनामा रहेको उनले बताए। प्रधानमन्त्री ओलीले जनतालाई अमानवीय अवस्थामा रहन नदिने प्रतिबद्धता जनाए। खुला दिसामुक्त क्षेत्र घोषणाले समृद्ध नेपाल सुखी नेपालीको अभियान भेटाउन थप सहयोग पुगेको उनको तर्क छ। सन् २०३० सम्म नेपालले दिगो विकासको लक्ष्य भेटाउनेसमेत उनले दाबी गरे। दिगो विकास लक्ष हासिलका लागि यो महत्त्वपूर्ण आयाम भएको उनको भनाइ थियो।"
विप्लव कार्यकर्ताको कुटपिटबाट गाउँपालिकाका अधिकृत घाइते,मुगु : विप्लव समूह कार्यकर्ताको कुटपिटबाट गाउँपालिकाका प्रमुख प्रशासकीय अधिकृत घाइते भएका छन्।सदरमुकाम गमगढीबाट कार्यक्षेत्र जाँदै गर्दा विप्लव समूहका कार्यकर्ताको कुटपिटबाट उनी घाइते भएका हुन्। सुर्खेतको चिनगाड १ स्थायी घर भएका सोरु गाउँपालिकाका अधिकृत ३५ वर्षीय परशुराम उपाध्य सोमबार बिहान नौ जनाको समूहमा आएका कार्यकर्ताले कुटपिट गर्दा घटनास्थलमै बेहोस भएका थिए। उपाध्यको टाउको र शरीरमा गहिरो चोट लागेको छ।उनलाई बचाउन जाँदा आफूलाई पनि मास्क लगाएका दुईजनाले कुटपिट गरेको सोही गाउँपालिकाका कृषि शाखा प्राविधिक रतनलाल साहनीले जानकारी दिए। उपाध्यको जिल्ला अस्पतालमा प्राथमिक उपचार गरिएको छ।उनको टाउकोमा ११ वटा टाँका लागेका छन्। थप उपचारका लागि नेपालगञ्ज रिर्फर गरिएको जिल्ला अस्पतालले जानकारी दिएको छ । पक्राउ गर्न प्रहरी परिचालन गरिएको जिल्ला प्रहरी कार्यालयका डिएसपी भुवनेश्वर शाहले बताए।उपचारका लागि गृह मन्त्रालयसँग समन्वय गरी हेलिकप्टरबाट नेपालगञ्ज लैजाने तयारी भइरहेको शाहले बताए।
शिशुलाई दोस्रो आमाको दूध चुसाउनु कति सुरक्षित ?,"काठमाडौं : प्रत्येक शिशुका लागि आमाको दूध पूर्ण आहार मानिन्छ। तर कतिपय आमाहरुमा दूध नआउने समस्या भइदिन्छ।आमाको दूध खान नपाउँदा शिशु बिरामी पर्छन्। शिशुले दूध जति चुसेपनि नआएपछि कतिपय आमाहरुले दोस्रो आमाको दूध चुसाइदिने गर्छन्।विकल्पका रुपमा कसैले डिब्बाको दूध समेत खुवाउने गर्छन्।तर यसो गर्दा शिशु बिरामी हुनगइ मरणको दोसाँधमा पुग्न बेर लाग्दैन। तुरुन्तै विकल्पको खोजि गर्नुभन्दा आमाले आफ्नो खानपानमा ध्यान दिनुपर्छ।पौष्टिक कुरा खानुपर्छ।जति गर्दा पनि दूध आएन भने एकपल्ट चिकित्सकसँग परामर्श गर्नुपर्छ। दोस्रो आमाबाट शिशुलाई स्तनपान गराउँदा कहिलेकाही सोच्दै नसोचेको परिणाम झेल्नुपर्ने अवस्था आउनसक्छ।त्यसैले स्तपान गराउने आमाको स्वास्थ्य अवस्थाबारे जानकारी राख्नुपर्छ।शिशुको स्वास्थ्य आमाको स्वास्थ्यमा निर्भर हुने भएकाले स्तपानलाई हल्का रुपमा लिनुहुँदैन। साधारणतया स्वस्थ आमाबाट स्तपान गराउँदा नराम्रो नहुने चिकित्सक बताउँछन्।तर शिशुले दूध पचाउन सक्दैन या शिशुको स्वास्थ्यमा नकारात्मक असर गर्यो भने तुरुन्तै दूध छुटाइदिनुपर्छ। पछिल्लो समय कामकाजी महिलाले अर्को आमाबाट आफ्ना नानीलाई स्तनपान गराएको पाइन्छ।कतिपय महिलाले यसलाई सामान्य लिएपनि केही अवस्थामा भने यो खतरानाक हुनसक्छ। विज्ञहरुले पनि स्तपानलाई सामान्यरुपमा लिन नहुने सल्लाह दिन्छन्।चिकित्सकका अनुसार दोस्रो आमाबाट शिशुलाई स्तनपान गराउँदा सामान्यतया खतरानाक नहुने भएपनि पूर्णरुपमा सुरक्षित पनि हुँदैन।त्यसैले स्तनपान गराउनुभन्दा पहिले एकपटक आमाको स्वास्थ्यप्रति जानकार हुनु आवश्यक छ। कस्ता आमाले स्तपान गराउनु हुँदैन स्तनपान गराउने महिला कुनै गम्भीरखालको बिरामी हुनुहुँदैन।एचआइभी, क्यान्सर या अन्य गम्भीरखालका रोगबाट प्रभावित महिलाबाट स्तनपान गराउनुहुँदैन।यस्ता महिला शिशुका लागि खतरनाक हुन्छन्।मादकपदार्थ सेवन गर्ने आमाबाट पनि स्तनपान गराउनुहुँदैन।त्यसैले आफ्ना नानीबाबुलाई दोस्रो आमाको दूध चुसाउनुभन्दा पहिले एक पटक सोच्ने गरौं। एजेन्सी सहयोगमा"
दसैंमा किन रामलीला प्रदर्शन गरिन्छ?,"गुलरिया : दसैंको अवसर पारेर बर्दियाको सदरमुकाम गुलरियामा रामायणको चरित्रमा आधारित रामलीला प्रर्दशनी सुरु गरिएको छ । युवापुस्तामा सनातन धार्मिक परम्पराको बोध गराउँदै धार्मिक सहिष्णुता कायम गर्न रामलीला प्रर्दशन गरिएको हो । गुलरियास्थित बसपार्क नजिकै रहेको आँपबगैचामा नवरात्रभर रामलीला प्रर्दशन सुरु भएको रामलीला मूल समारोह समितिका अध्यक्ष मनोज यादवले बताए। गुलरिया नगरपालिका, स्थानीय व्यवसायी, उद्योग बाणिज्य संघ, नागरिकको सहयोगमा रामलीला आयोजना गरिएको हो । घटस्थापनादेखि ९ दिनसम्म रामको चरित्रमा आधारित रामलीला विजयादशमीको दिन रावणको बध गर्दै समापन हुन्छ । रामलीला प्रर्दशनका लागि भारतको अयोध्याबाट कलाकार झिकाइएको छ । समग्र कार्यक्रमका लागि करिब ८ लाख रुपैयाँ खर्च हुने आयोजको अनुमान छ। बेलुकी ७ बजेदेखि प्रर्दशन सुरु गरिने रामलीला करिब ५ घण्टासम्म प्रर्दशन हुन्छ । दसैंका अवसरमा आयोजित रामायण कथामा आधारित धार्मिक नाट्य चरित्रलाई तराईमा महत्वका साथ लिने गरिन्छ।"
झापामा भेटियो ठुलो मात्रामा विस्फोटक पदार्थ,"झापा : ठूलो मात्रामा भण्डारण गरिएको अवस्थामा विस्फोटक पदार्थ बरामद भएको छ। अर्जुनधारा१ सिस्नेमा गाडेर राखिएको विस्फोटक पदार्थ आइतबार राति झापा प्रहरीले बरामद गरेको हो। झापाका विभिन्न स्थानमा पड्काउने तयारीका साथ उक्त विस्फोटक पदार्थ भण्डारण भएको प्रहरीको अनुमान छ। नेत्रविक्रम चन्द विप्लव नेतृत्वको नेकपाका झापा जिल्ला इन्चार्ज सुमनसिंह पौडेल, जिल्ला जनसरकार प्रमुख टिका पोखरेल, जिल्ला सेक्रेटरी मनिष भन्ने प्रविन मिश्रा लगायतले उक्त विस्फोटक भण्डारण गरेको प्रहरीको दाबी छ। अनारमनी इलाका कार्यालय प्रमुख डीएसपी मोहन थापाका अनुसार ती व्यक्तिहरुले करिब १ महिनाअघि चियामा हाल्ने विषादी भन्दै विस्फोटक पदार्थ यहाँ ल्याएर भण्डारण गरेका थिए। प्रहरी र नेपाली सेनाको संयुक्त टोलीले जमिनमुनी गाडिएको बस्तु बाहिर निकाल्दा २५ किलो कडा क्षमताको विस्फोटक पदार्थ भेट्टाएको थियो। बरामद गरिएको उक्त बिस्फोटक पदार्थलाई अनुसन्धानको लागि ईलाका प्रहरी कार्यालय अनारमनीमा राखिएको छ।"
बाजुरामा उपभोग्य वस्तुको मूल्य आकाशियो,"बाजुरा : मार्तडीकोल्टी सडक तीन महिनादेखि बन्द छ। सडक नखुल्दा स्थानीयलाई यात्रा गर्न समस्या मात्र भएको छैन खाद्य संकट पनि भित्रिएको छ। असारदेखि अवरुद्ध भएको सडक नखुल्दा बाजुराको पूर्वी उत्तरी क्षेत्रका ४ वटा स्थानीय तहकाका बासिन्दा प्रभावित भएका छन्। बुढिनन्दा नगरपालिका,स्वामीकार्तिक खापर,जगन्नाथ, हिमाली गाउँपालिका र कर्णाली प्रदेशका हुम्ला, कालिकोट र मुगुको खत्याड क्षेत्रमा खाद्य संकट उत्पन्न भएको स्वामीकार्तिक खापर गाउँपालिकाका अध्यक्ष चिरन्जीवी शाहीले बताए । उपभोग्य सामानाको चरम अभाव छ।पसलमा भएको सामानको मुल्य आकाशिएको नागरिक समाजका अगुवा जनेश भण्डारीले बताए ।स्थानीयले सडक संचालन गरिदिन प्रदेश सरकारलाई भाद्र १४ गते ज्ञापन पत्र बुझाएका थिए।तर अहिलेसम्म सडक खलाउने कुनै पहल भएको छैन। सडक सञ्चालनमा स्थानीय सरकार, प्रदेश सरकार बेखबर बनेको भण्डारीको आरोप छ। वर्षातको समयमा प्रत्येक वर्ष मार्तडी कोल्टी सडकखण्ड अबरोध हुँदै आएको छ । हिउँदको समयमा टयाक्टर र जीप मात्र सञ्चालनमा हुन्छन् ।उक्त सडक बन्द हुँदा पूर्वी उत्तरी क्षेत्रको कोल्टी बजारमा दैनिक उपभोग्य सामानको चरम अभाव भएको स्थानीय व्यापारी मनबहादुर विकले बताए । मार्तडीकोल्टी सडकखण्ड अवरोध हुँदा बिरामी बोकेर उपचारका लागि सदरमुकाम मार्तडी ल्याइदै । तस्बिर : पदम सिंह सामान ल्याउन खच्चड र भरियाको प्रयोग गर्नुपर्ने भएकाले ढुवानी महंगो भएकाले सामनाको मुल्य बढेको विकले बताए। हो।उनले भने, 'अप्ठेरो बाटोघाटो र खोला नालाले सामान ढुवानीमा समस्या हुने गरेको छ।' मार्तडीदेखि कोल्टिसम्म टयाक्टरमा प्रतिकिलो ५ रुपैयाँका दरले सामान ढुवानी हुने गरेको भएपनि हिजोआज भरिया र खच्चरमा प्रतिकिलो ३० रुपैयाँमा ढुवानी हुने गरेको स्थानीय व्यापारीले बताए। बिरामी मर्कामा गएको जेठदेखि आंसिकरुपमा बन्द हुँदै आएको सडक असार १५ गते देखि पूर्णरुपमा अवरुद्ध भएपछि बिरामी, वृद्धवृद्धा प्रभावित भएको जिल्ला अस्पताल बाजुरा कार्यालयका प्रमुख डा रुपचन्द्र विश्वकर्माले बताए । पूर्वी उत्तरी क्षेत्रको कोल्टी प्राथामिक स्वास्थ्य केन्द्रमा उपचार नभएपछि जिल्ला अस्पताल र अन्य ठाउँमा रिफर गरिएका बिरामी झनै समस्यामा पर्दै आएका छन्।गर्भवती तथा सुत्केरीलाई सेवा दिँदै आएको कोल्टी प्राथामिक स्वास्थ्य केन्द्रमा दुई महिनादेखि चिकित्सक नहुँदा बिरामी मारमा परेका छन्। स्याउ ढुवानीमा समस्या पूर्वी उत्तरी क्षेत्रमा स्याउ अत्याधिक फलेका छन्। सडककै कारण दुवानी गर्न समस्या भएको किसानले बताए। बाजुराको अर्गानिक स्याउलाई बजारीकरण गरी स्याउ किसानको आयाआर्जन बढाउने उद्देश्यले जिल्ला कृर्षि ज्ञान केन्द्रले ढुवानी अनुदान दिएको छ। तर सडक संचालनमा नआउँदा ढुवानी प्रभावित भएको जिल्ला कृर्षि ज्ञान केन्द्र बाजुराका निमित्त प्रमुख गोबिन्द्र सिजापतिले बताए।बारीबाट पीलुचौर सडकसम्म खच्चड र भरीयाले ढुवानी गरिरहेका छन्। ठाउँ ठाउँमा लोड गरेर ढुवानी महंगो हुँदा सुदूरपश्चिको धनगढी पुर्याउँदा पनि बजारसँग प्रतिष्प्रधा गर्न नसकिएको सिजापतिले बताए।"
नेपाल र एमसीसीबीच कार्यक्रम कार्यान्वयन सम्झौता,"काठमाडौं : नेपाल र अमेरिकी सरकारको मिलेनियम च्यालेन्ज कर्पोरेसन (एमसीसी)बीच कार्यक्रम कार्यान्वयन सम्झौता भएको छ। सन् २०२० को सुरुवातदेखि अमेरिकी अनुदान सहयोगका कार्यक्रम कसरी कार्यान्वयन गर्ने, त्यसको वित्तीय व्यवस्थापन, भुक्तानी लगायतका विषय यस सम्झौतामा समावेश छन्। सम्झौतामा अर्थमन्त्री डा युवराज खतिवडा र एमसीसीका प्रतिनिधिले हस्ताक्षर गरेका छन्। अमेरिकाले एमसीसी अन्तर्गत गोरखपुरबुटवल प्रसारणलाइनसहित ३०० किमी उच्च क्षमताको प्रसारणलाइन र ३०५ किमी रणनीतिक महत्वको सडक स्तरोन्नतिका लागि ५० करोड अमेरिकी डलर अनुदान सहयोग दिने भएको हो। यसमा नेपाल सरकारले जग्गा अधिग्रहण तथा राइट अफ वे क्लीयरेन्स लगायत कामका लागि समकारक कोष स्वरुप १३ करोड अमेरिकी डलर विनियोजन गर्ने निर्णय गरेको छ। अमेरिकाले नेपाललाई अहिलेसम्मकै सबैभन्दा ठूलो अनुदान दिन लागेको छ। तर एमसीसीका परियोजना कार्यान्वयन सुरु भएको मितिले पाँच वर्षभित्र निर्माण सम्पन्न गरिसक्नुपर्छ। अन्यथा एमसीसीको सहयोग फिर्ता जान्छ। दुई वर्षअघि तत्कालीन अर्थमन्त्री ज्ञानेन्द्रबहादुर कार्की र एमसीसीका कार्यवहाक सीईओ जोनाथन नासले कम्प्याक्ट सम्झौतामा हस्ताक्षर गरेका थिए। कम्प्याक्ट सम्झौताले आयोजनाको पहिचान तथा एमसीसी अन्तर्गत केके काम हुनेछन् भन्ने उल्लेख गरेको थियो। सरकारले एमसीसीको सहयोग कार्यान्वयनका लागि एमसीसीसँग भएको सम्झौतालाई संसद्बाट अनुमोदन गराउनुपर्ने हुन्छ। एमसीसी सम्झौता अनुमोदनका लागि संसद्मा दर्ता भए पनि यो अझै संसद्को कार्यसूचीमा प्रवेश गरेको छैन।"
"सुनको भाउ घट्यो, कति पुग्यो तोलाको ?",काठमाडौं : नेपाली बजारमा सुनको भाउ तोलामा २ सयले घटेको छ। आइतबार ७० हजार २ सयमा कारोबार भएको सुन सोमबार २ सयले घटेर ७० हजार रुपैयाँमा कारोबार भइरहेको सुन चाँदी व्यवसायी महासंघले जनाएको छ। आइतबार सुन तोलामा ६ सयले घटेको थियो। तेजाबी सुनको मूल्य तोलाको ६९ हजार ७ सय रुपैयाँ कायम गरिएको छ। यस्तै चाँदीको मूल्यमा पनि सामान्य गिरावट आएको छ। आज चाँदी तोलाको ८४० रुपैयाँमा कारोबार भइरहेको छ। आइतबार चाँदी ८४५ रुपैयाँमा कारोबार भएको थियो।
विषालु च्याउ खाँदा एकै परिवारका १२ बिरामी,"मलंगवा : विषालु च्याउ खाँदा सर्लाहीको इश्वरपुर नगरपालिका ११ भलुवाइका एकै परिवारका १२ जना बिरामी परेका छन्। आइतवार राती करिब साढे १० बजे जंगलबाट ल्याएका च्याउ पकाएर खाँदा बृजकुमार माझीका पुरै परिवार बिरामी परेको जिल्ला प्रहरी कार्यालय सर्लाहीले जनाएको छ। बिरामी पर्नेमा माझीका ५५ वर्षीया श्रीमती राजकुमारी माझी, ३२ वर्षीय छोरा पल्टु माझी, २८ वर्षीया बुहारी सबिता माझी, ६ वर्षीया नातिनी रिन्कु माझी, ४ वर्षीय नाती अविनाश माझी, ३१ वर्षीय माइला छोरा बिल्टु माझी, उनकी २७ वर्षीया श्रीमती अन्जु देवी माझी, बिल्टुका १० वर्षीय छोरा अमित माझी, ५ वर्षीया छोरी प्रियंका माझी र ३ वर्षीया छोरी मेनुका माझी रहेको प्रहरीले जनाएको छ। बिरामी भएका बृजकुमार माझीलाई स्थानीय अमृत हेल्थ केयर बयलबासमा उपचार पश्चात थप डिस्चार्ज गरिएको छ। बाँकी ११ जनालाई थप उपचारका लागि जनकपुर पठाइएको प्रहरीले जनाएको छ।"
कस्तो छ तीन दिनको मौसम ?,"काठमाडौं : दसैं हिलो, मैलो र वर्षा हराएपछिको चाड। मनसुन बिदा भएपछि खुलेको आकाश। मनसुन बिदा हुने बेलामा मनाइने चाड भएको हुनाले पनि कविशिरोमणि लेखनाथ पौड्यालले लेखे, 'हट्यो सारा हिलो मैलो, हरायो पानीको वर्षा, भवानीको भयो पूजा चल्यो आनन्दको वर्षा।' पछिल्ला वर्षमा भने पौड्यालले कवितामा भनेजस्तो दसैं हुन छाडेको छ। नेपालीहरुको महान पर्व दसैंलाई वर्षा तथा प्राकृतिक प्रकोपले खल्लो बनाइदिएका उदाहरण धेरै छन्। दसैं सुरु भएपछि पर्व मनाउन शहरबाट गाउँ जान लागेका यात्रुलाई लगातार पानी पर्दा ग्रामीण सडकमा यात्रा कष्टकर हुने चिन्ताले पिरोलेको छ। आम मानिसमा यसपालिको दसैंचाहिँ कस्तो हुन्छ ? चासोको विषय बनिरहेको छ। बंगालको खाडी र अरब सागरबाट आएको हावाको प्रभावले देशभर मनसुन सक्रिय रहेको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा भारतको उत्तर प्रदेशमा रहेको न्यून चापीय प्रणालीको असर नेपालको पूर्वी र मध्य भूभागमा रहेको उल्लेख छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। आज दिउँसो देशका पूर्वी र पश्चिमी भूभागमा सामान्य बदली रहनेछ। पूर्व,मध्यका केही र पश्चिमका थोरै स्थानहरुमा हल्का वर्षा हुनेछ। पूर्व र मध्यका एकदुई स्थानमा मेघगर्जन सहित चट्याङ्गको सम्भावना रहेको विभागले जनाएको छ। राति देशको पूर्व, मध्य र पश्चिमका थोरै स्थानहरुमा हल्का वर्षा हुनेछ। मंगलबार दिउँसो देशभर आंशिक बदली रही थोरै स्थानहरुमा हल्का वर्षाको सम्भावना रहेछ। राति देशका पूर्व र मध्य पहाडी भूभागमा सामान्य बदली रही बाँकी भूभागमा आंशिक बदली रहनेछ। पूर्व र मध्य पहाडी भूभागका थोरै स्थानहरुमा हल्का वर्षा हुने बुलेटिनमा उल्लेख गरेको छ। बुधबार देशभर आंशिक बदली रही एकदुई स्थानमा हल्का वर्षाको सम्भावना छ।"
प्रारम्भिक बाल विकास रणनीति कहिले ?,"प्रारम्भिक बाल विकासमा पर्याप्त लगानी नपुगेको विषयमा बहस भएको लामो समय बितिसकेको छ। यही बहसको परिणामले २०७२ सालमा जारी भएको संविधानमा बालबालिकाको हक सुनिश्चित भएको छ। संविधानको धारा ३९ मा बालबालिकाको हकसम्बन्धी व्यवस्था छ। यो धाराको उपधारा एकदेखि १० सम्म बालबालिकासँग सम्बन्धित विभिन्न पक्षको व्याख्या गरिएको छ। तर संवैधानिक ग्यारेन्टी भए पनि कार्यान्वयन पक्ष भने फितलो भएकोमा विज्ञहरूले गुनासो गरेका छन्। संवैधानिक व्यवस्थालाई सुनिश्चित गर्न प्रारम्भिक बालविकास रणनीति बनाउनुपर्ने हुन्छ। तर संविधान जारी भएको तीन वर्ष बितिसक्दा पनि उक्त रणनीतिले मूर्तरूप पाउन सकेको छैन। जसले गर्दा बालबालिकाको चौतर्फी विकासमा असर पुर्याएको छ। राष्ट्रिय योजना आयोगले सदस्य उषा झाको संयोजकत्वमा समिति बनाएर रणनीतिबारे छलफल गरिरहेको छ। आयोग अध्यक्ष प्राध्यापक डा पुष्प कँडेल भन्छन्, आयोगका सदस्य उषा झाको संयोजकत्वमा सो रणनीति तयार भइरहेको छ। रणनीतिले प्रारम्भिक बाल विकासको समग्र अवस्थाबारे जानकारी हासिल गर्न सहज हुन्छ। सरकारले तय गरेको हरेक नीतिमा प्रारम्भिक बाल विकास केन्द्रलाई प्रभावकारी बनाउने विषयमा धेरै छलफल भएका छन्। नेपालमा प्रारम्भिक बालविकास प्रवद्र्धन पुस्तिका सार्वजनिक गर्न गत साता राजधानीमा आयोजित कार्यक्रममा कँडेलले प्रारम्भिक बालविकासमा पर्याप्त लगानी नपुगेको स्वीकार गरे। लगानीको अधिकांश रकम भौतिक संरचनामा खर्च भएकोले गुणस्तर विकास तथा अन्य क्षेत्रमा लगानी गर्न नसकिएको उनको भनाइ थियो। यद्यपि प्रारम्भिक बालविकास रणनीति निर्माणमा आयोग जुटिसकेको उनले बताए। रणनीतिले आगामी दिनमा प्रारम्भिक बालबालिको अवस्था, भावी योजना, सरकारको नीति र कार्यक्रमलगायतका विषय समावेश गर्नेछ। मुलुकभित्र कर्णाली, सुदूरपश्चिम र २ नम्बर प्रदेशमा प्रारम्भिक बालबालिकाको अवस्था कमजोर छ। दुई नम्बर प्रदेशका प्रदेश सभा सदस्य बाबुलाल साह प्रारम्भिक बालविकासमा लगानी बढाउन प्रदेश दुई सरकारलाई दबाब दिइरहेको बताउँछन्। कर्णाली प्रदेशकी सांसद सीता नेपाली पनि बालबालिकाको चौतर्फी विकासका लागि सुनौलो हजार दिन, अभिभावक शिक्षा, पोषणयुक्त खानालगायतका कार्यक्रम सञ्चालन गरिए पनि प्रभावकारी नभएको बताउँछिन्। अब बन्ने रणनीतिले प्रभावकारी योजनाहरू ल्याउनुपर्ने नेपालीको भनाइ छ। बालबालिकाको मस्तिष्क र स्नायु प्रणालीको विकास पहिलो तीन वर्षसम्म अति तीव्र हुन्छ। पाँच वर्षभित्रमा ९० प्रतिशत मस्तिष्कको विकास भइसकेको हुन्छ। यो उमेरभित्र बालबालिकामा गरिएको लगानीले जीवनभरिको विकासको पूर्वाधार र भविष्यको शैक्षिक सफलताको आधार प्रस्तुत गर्ने विकास विज्ञ कुन्ती राना बताउँछिन्। हाल मुलुकभर ३६ हजार ५ सय ६८ बाल विकास केन्द्र छन्। जसमध्ये सामुदायिक विद्यालय र समुदायमा आधारित ३० हजार ४ सय ४८ र संस्थागत विद्यालयमा ६ हजार एक सय २० बाल विकास केन्द्र छन्। अहिले कक्षा एकमा भर्ना भएकामध्ये ६३ प्रतिशत बालबालिकाले बाल विकास कार्यक्रमको अनुभव बटुलेका छन्। सरकार प्रारम्भिक बाल विकास रणनीति बनाउने योजनामा छ। त्यसका लागि सबैको प्रतिबद्धता आवश्यक रहेकोे राना बताउँछिन्।"

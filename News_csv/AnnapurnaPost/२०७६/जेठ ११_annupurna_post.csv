शीर्षक,विवरण
शर्मिला सर्वोच्च शिखरमा,"काठमाडौं : काभ्रेकी शर्मिला स्याङतान तामाङले विश्वको सर्वोच्च शिखर सगरमाथाको सफल आरोहण गरेकी छन्। महिला सशक्तिकरणको सन्देशसहित उनी बुधबार बिहान ८ बजेर ५५ मिनेटमा शिखरमा पुगेकी हुन्। शिखरबाट ओर्लिएर आधारशिविरसम्म आइपुगेको उनले बताइन्। प्रेम छिरिङ शेर्पा र म दुई जनाले बुधबार बिहान सगरमाथा आरोहण गरेका हौं, उनले भनिन्, म महिला सशक्तिकरणको सन्देश बोकेर सर्वोच्च शिखर चढ्न गएकी थिएँ। त्यसमा सफलता प्राप्त गरेकी छु। उनी मकालु एक्स्ट्रिम ट्रेन्स एन्ड एक्स्पिडिसन कम्पनीमार्फत सगरमाथा आरोहणमा गएकी थिइन्। उनले गत वर्षको सिजनमा पनि सगरमाथा चढेकी थिइन्। त्यस बेला उनी ८ हजार ७ सय ४६ मिटर उचाइसम्म पुगेपछि अस्वस्थताका कारण फर्किएकी थिइन्।"
यो सिजन सगरमाथा आरोहण गर्ने १० को मृत्यु,"काठमाडौं : सगरमाथा शिखरबाट ओर्लन नसकेर एक बेलायती आरोहीको शनिबार मृत्यु भएको छ। उनीसहित यो सिजनमा सगरमाथा आरोहणमा मृत्यु हुने पर्वतारोहीको संख्या १० पुगेको छ। ४४ बर्से रबिन हाइन्स फिसरको सगरमाथाबाट ओर्लंदा लडेर मृत्यु भएको जानकारी सरकारी अधिकारीले दिएका छन्। पर्यटन विभागकी अधिकृत मिरा आचार्यका अनुसार फिसरको मृत्यु शिखरबाट अवतरण गर्दा थकान र अक्सिजनको कमीका कारण भएको थियो। फिसन शनिबार बिहान शिखर उक्लेका थिए। तर उनी अवतरणका क्रममा शिखरबाट १ सय ५० मिटर तल एक्कासि ढलेको र ढलेलगत्तै मृत्यु भएको उनको आरोहण आयोजक कम्पनी एभरेस्ट परिवा एक्सपेडिसनका मुरारी शर्माले बताए। हाम्रा गाइडले उनलाई मद्दत गर्ने प्रयास गर्दागर्दै उनको निधन भयो, उनले भने। शुक्रबार आयरल्यान्डका पर्वतारोही केभिन हाइन्सको मृत्यु भएको थियो। ५६ बर्से केभिनको मृत्यु भने उत्तरी मोहोडाबाट अवतरणका क्रममा तिब्बततर्फ भएको थियो। यो सिजनमा सगरमाथासहित विभिन्न हिमाल चढ्दा मृत्यु भएका पर्वतारोहीको संख्या भने १८ पुगेको छ। पर्यटन अधिकारीहरूका अनुसार कमजोरी, थकान र अत्यन्त भीड भएकाले आरोहणअवतरणमा हुने ढिलाईका कारण पर्वतारोहीको मृत्यु भएको हो। पर्यटन विभागले यो सिजनमा सगरमाथा आरोहण गर्न ३ सय ८१ जना पर्वतारोहीलाई अनुमति दिएको थियो। यति धेरै जनालाई आरोहण अनुमति किन दिइयो भनेर प्रश्न उठेको छ। सरकारले सगरमाथा आरोहणको अनुमति दिन जनही ११ हजार अमेरिकी डलर शुल्क लिने गरेको छ। यस वर्ष पनि सगरमाथाको शिखरनजिक आरोहीहरूको ठूलो भीड र लामो पंक्ति देखिएका तस्बिर सञ्चारमाध्यम र सामाजिक सञ्जालमा भाइरल भएका छन्। सगरमाथामा यसै साता एक नेपाली, एक अस्ट्रियाली र एक अमेरिकाली आरोहीको मृत्यु भएको छ। गत साता आयरल्यान्डका अर्का आरोही प्रोफेसर सिमस ललेस माथिबाट खसेर बेपत्ता भएका थिए। खोजी भइरहेको भए पनि उनको मृत्यु भइसकेको अनुमान छ। यस वर्ष सगरमाथामा मौसम सामान्यभन्दा निकै खराब छ। हावाहुरीका कारण पर्वतारोहीले थोरै समयभित्र शिखर उक्लन र ओर्लनु परिरहेको छ। यसपल्ट सगरमाथाको चुचुरोमा पुग्ने आरोहीको संख्या गत वर्षको भन्दा पनि धेरै हुने अनुमान छ। गत वर्ष ८ सय ७ जना सगरमाथा शिखरमा पुगेका थिए। सगरमाथा आरोहण गराउने अमेरिकास्थित म्याडिसन माउन्टनियरिङ कम्पनीका ग्यारेट म्याडिसनका अनुसार भने यसपाली सगरमाथा चढ्न गएकामध्ये अधिकांश सक्षम र अनुभवी पर्वतारोही छैनन्।"
तीन ज्येष्ठ नागरिक जेलमुक्त,"पोखरा : ज्येष्ठ नागरिकको अधिकार उपयोग गर्दै कास्की कारागारका ३ जनाले कैद मुक्त भएका छन्। उच्च अदालतले ७२ वर्षे हरिमाया थापा बर्मेली, ६७ वर्षे दिलीप सुवेदी र ७७ वर्षे नरध्वज गुरुङलाई प्रक्रिया पुर्याएर छाड्न आदेश गरेको हो। ज्येष्ठ नागरिक ऐन २०६३ अनुसार उनीहरुलाई शुक्रबार कैद छुट भएको हो। उक्त ऐनको दफा १२ (१) मा कैद छुटको प्रावधान छ। ६५ वर्ष उमेर पूरा भई ७० वर्ष ननाघेको ज्येष्ठ नागरिकलाई २५ प्रतिशतसम्म कैद छुट व्यवस्था ऐनले गरेको छ। ७० वर्ष उमेर पूरा भई ७५ वर्ष ननाघेको ज्येष्ठ नागरिकलाई ५० प्रतिशत र ७५ वर्ष उमेर पूरा भएका ज्येष्ठ नागरिकलाई ७५ प्रतिशतसम्म कैद छुट हुने उक्त ऐनमा छ। उच्च अदालतका मुख्य न्यायाधीश यज्ञप्रसाद बस्याल नेतृत्व टोलीले कास्की कारागार अनुगमन गर्दा कैदमुक्त हुनुपर्ने ज्येष्ठ नागरिक भेटेको थियो। मुख्य न्यायाधीश बस्यालले प्रक्रिया पूरा गरेर रिहा गर्न आदेश दिएपछि उनीहरु रिहा भएको कारागारका जेलर गणेश गौतमले बताए। हामीले श्रीमान्लाई बतायौं, उहाँले आदेश संशोधन गरी रिहा आदेश गर्नुभयो, उनले भने। उच्च अदालतका न्यायाधीशले वर्षमा एकपटक कारागार अवलोकन गर्छन्। ज्येष्ठ नागरिक ऐनमा त्यस्तो कैद छुटको व्यवस्था भए पनि गण्डकी प्रदेशमा अहिलेसम्म कार्यान्वयन भएको थिएन। उच्च अदालतको आदेशबाट पहिलोपटक उक्त ऐन कार्यान्वयनमा आएको जेलर गौतमले जानकारी दिए। ७२ वर्षीया हरिमाया थापा मानव बेचबिखन तथा ओसारपसार मुद्दामा जेल परेकी थिइन्। १० वर्षका लागि ७० सालमा जेल परेकी उनले आधा कैद भुक्तान गरिसकेको र ७० वर्षमाथिकी भएकाले कैद छुट पाएकी हुन्। ६७ वर्षे दिलीप सुवेदी जबरजस्ती करणी मुद्दामा २०६० सालदेखि जेल थिए। उनलाई १५ वर्ष कैद सजाय तोकिएको थियो। ७५ प्रतिशत कैद भुक्तान गरिसकेको हुँदा उनले २५ प्रतिशत छुट पाए। ७७ वर्षे नरध्वज गुरुङ २०७१ पुसदेखि ८ वर्षका लागि जेल थिए। ७५ वर्षमाथि उमेरको भएकाले उनलाई ७५ प्रतिशत कैद छुट भएको हो। गुरुङले ज्येष्ठ नागरिक ऐन कार्यान्यनका लागि सर्वोच्च अदालतमा रिटसमेत हालेका थिए। २०७४ मंसिर २९ गते सर्वोच्चले ऐन कार्यान्वयनको परामादेश गरेको थियो। तर रिहाको निर्णय गर्ने अधिकारी नतोकिँदा अप्ठेरो परेको जेलर गौतमले सुनाए। कि कुनै अधिकारीले निर्णय गर्नुपथ्र्यो, कि अदालतले रिहा गर भन्नुपथ्यो, अहिले उच्चबाट रिहा भन्ने आएकाले कैद छुट दिन सकियो, उनले भने। ऐन कार्यान्वयनमा उच्चका मुख्य न्यायाधीश बस्यालको सक्रियताले ज्येष्ठ नागरिकलाई न्याय मिलेको हो।"
रोकिराखेका दुई बाइकमा आगलागी,स्याङ्जा : अर्जुन चौपारी गाउँपालिका १ मा अज्ञात समुहले मोटर साइकलमा आगजनी गरेका छन्। घर नजिक राखेका दुई मोटरसाइकलाई गएराति आगजनी भएको प्रहरीले जनाएको छ। दिनेश गुरुङको पल्सर २ सय २० सीसीको ग १२ प ५०२ र साजन गुरुङ्को पल्सर १ सय ८० सीसीको ४१६८ नम्बरको मोटर साइकलमा आगजनी भएको छ। आगजनीका कारण मोटरसाइक पूर्ण क्षति पुगेको छ। आगजनीको बारेमा अर्जुन चौपारीमा रहेको प्रहरी चौकीले अनुसन्धान अगाडी बढाएको प्रहरी हवल्दार नन्दबहादुर खड्काले जानकारी दिए।
बाँकेमा ६३ प्रतिशत लागू औषध दुर्व्यसनी २५ वर्ष मुनिका,"नेपालगन्ज : बाँके जिल्लामा लागू पदार्थ दुर्व्यसनीमध्ये ६३ प्रतिशत युवायुवती २५ वर्ष मुनिका छन्। लागू औषध नियन्त्रणका विषयमा नेपालभारतका सरोकारवाला बैठकमा नेपाल प्रहरी लागू औषध नियन्त्रण नियन्त्रण व्यूरो नेपालगन्ज शाखाका प्रमुख प्रहरी निरीक्षक वीरबहादुर थापाले प्रस्तुत गरेको तथ्यांक अनुसार लागू औषध दूर्व्यसनमा लागेका १८ वर्षदेखि २५ वर्षसम्मका युवायुवती ५८ दशमलव चार प्रतिशत छन्। १८ वर्षसम्मका ९ दशमलव ७३ प्रतिशत छन्। उनले भने, १२ वर्षदेखि १४ वर्षसम्मका बालबालिका पनि दुर्व्यसनको शिकार भएका छन्। ८ कक्षादेखि १२ कक्षासम्म पढ्ने विद्यार्थी बढी प्रभावित भएका छन्। २५ देखि ३५ वर्ष उमेर समूहका २२ दशमलव १२ प्रतिशत, ३५ देखि ४५ वर्षका ५ प्रतिशत र ४५ प्रतिशत भन्दामाथिको उमेरका ४ दशमलव ४२ प्रतिशत दुर्व्यसनी छन्। जिल्लामा गत वैशाखसम्मको तथ्यांक अनुसार यो वर्ष दुई सय ९७ जना ब्यक्ति पक्राउ परेका छन्। एक सय ९२ जनालाई मुद्दा चलाइएको छ। प्रहरीले नेपालबाट गाँजा, चरेश र अफिम भारततिर जाने र भारतबाट ब्राउन सुगर लगायतका लागू औषधको कारोबार हुने बताएको छ। कार्यक्रममा भारतको सीमा सुरक्षा बल एसएसबीका रुपैडिया इन्चार्ज अरुणकुमार सिंहले लागू औषध नियन्त्रणमा आफूले सक्दो सहयोग गरिरहेको बताएका थिए। नेपालमा पढे लेखेका ब्यक्ति र भारतमा विपन्न परिवारका ब्यक्ति लागू पदार्थको दलदलमा फसेको कार्यक्रममा जानकारी गराइएको थियो। नागरिकस्तरमा समिति गठन नेपालभारतका सीमा क्षेत्रमा लागू औषधको दुव्र्यसनको सेवन र कारोबार नियन्त्रण गर्न सरोकारवाला संगठित भएका छन्। बाँके जिल्ला र भारत उत्तरप्रदेशको बहराइच जिल्लामा नागरिक स्तरबाट नेपाल भारत नसा उन्मुलन समिति गठन गरिएको हो। रुपैडियाका पत्रकार मणिराज शर्माको संयोजकत्वमा १७ सदस्यीय नेपालभारत नसा उन्मुलन समिति गठन गरिएको हो। समितिमा दुबै देशका सुरक्षा अधिकारी, चिकित्सक, औषधि व्यवसायी, पत्रकार, औषधि व्यवसायी, लागू औषध दूव्यर्सनी नियन्त्रणका क्षेत्रमा काम गर्ने संघ संस्थाका प्रतिनिधि छन्। समितिले हरेक महिना बैठक बसेर लागू औषध दुर्व्यसनको अवस्थाबारे छलफल गरि न्यूनिकरणका लागि रणनीति र कार्यक्रम गर्नेछ।"
युवाले खोलाको फोहोर नगरपालिकाको ढोकामा फालेपछि,"जुम्ला : चन्दननाथ नगरपालिका भित्रको फोहोर व्यवस्थापनका लागि अझै ठाउँ टुंगो लागेको छैन। फोहोरका कारण नगरमा दुर्गन्ध बढ्दै जाँदा स्थानीय आक्रोशित छन्। खुला दिसामुक्त क्षेत्र घोषणा भइसकेको नगरपालिकामा फोहोर मात्रै होइन खुला शौचालयको पीडा पनि छ। बजार क्षेत्रमा निर्माण भएका सार्वजनिक शौचालय भने प्रयोग बिहिन छन्। केही दिनयता सदरमुकामको फोहोर व्यवस्थापनमा सहयोग पुर्याउने केही युवा संगठित भएका छन्। जागौं युवा कर्णाली नेपालमा आबद्ध युवा संजालले सफाइ अभियान सुरु गरेको हो। अभियान अन्र्तगत शनिबार दिउँसो युवाहरुले जुगाड खोलाको फोहोर नगरपालिकाको ढोकामा ल्याएर फालेका छन्। युवाहरुले नगरपालिकाको ढोकामा फोहोर फालेपछि यो विषयले जिल्लामा तरंग ल्याएको छ। युवाहरुले संकलित फोहोर नगरपालिकाको ढोकामा फालेका छन्, युवा हरिस रोकायाले भने, पटकपटक फोहोर व्यवस्थापनको माग गर्दा पनि नगरपालिकाले चासो दिएन, हामीले अघिल्लो शनिबार संकलन गरेको फोहोर हप्तौसम्म नउठाएपछि नगरपालिकाकै ढोकामा फालिएको हो। यता नगरपालिकाका नायब सुब्बा तथा फोहोर व्यवस्थापन शाखा प्रमुख लक्ष्मीचन्द्र न्यौपानेले युवाले सरसफाइका विषयमा संस्थागत रुपमा कुनै लिखित जानकारी वा समन्वय नगरेको बताए। मौखिक कुराकानी मात्रै भएको हो। तर, लिखित जानकारी नहुँदा युवाले संकलन गरेको फोहोर समयमै उठाउन सकिएन, उनले भने, समन्वय र सहकार्य हुनुपथ्र्यो। त्यो भएन। नगरपालिकाकै ढोमा फोहोर फालेर समस्या समाधान हुँदैन। अहिले नगरपालिकाले वडा नम्बर ५ को बजार क्षेत्रमै फोहोर फाल्ने तयारी गरिरहेको छ। यद्यपि लामो समयसम्म त्यो कार्य अलपत्र परेको छ। चन्दननाथ नगरपालिका जुम्लाले स्मार्ट नगरपालिकाको परिकल्पना गर्दै आर्थिक वर्ष २०७५०७६ को वार्षिक कार्यक्रम बनाएको छ। नगरपालिकाको नीति तथा बार्षिक कार्यक्रममा सुन्दर, सभ्य तथा हराभरा नगर निर्माण तथा जमिनमुनि विद्युतीय तार बिछ्याउनेसम्मका भए पनि कार्यान्वयनको पक्ष भने कमजोर छ।"
शल्यक्रिया शिविरमा महिलाको मृत्यु,"मुगु : कर्णाली प्रदेश सामाजिक मन्त्रालय र स्वास्थ्य विज्ञान प्रतिष्ठान जुम्लाले आयोजना गरेको पाठेघर खसेका महिलाका लागि आयोजित शल्यक्रिया शिविरमा उपचारका क्रममा एक महिलाको मृत्यु भएको छ। जेठ ९ गते देखि १५ सम्म संचालित शल्यक्रिया शिविरमा उपचार गर्दै गर्दा सोरु गाउँपालिका५ कि ४५ वर्षीया कन्न कला बिष्टको मृत्यु भएको हो। जिल्ला अस्पतालमा संचालन भएको उक्त शिविरमा डाक्टर भोला श्रेष्ट नेतृत्वको टोलीले शुक्रबार उनको शल्यक्रिया गरेको थियो। शल्यक्रिया गरिसकेपछि बिष्ट बर्बराउने, कराउने, बान्ता गर्ने गर्दागर्दा टाँका फुत्किएकाले धेरै नै रक्तश्राव भएको थियो। उनलाई आवश्यक ओ पोजेटिभ रगत पनि निकै ढिलोमात्र पाइएको थियो किनभने जिल्लामा ब्लड बैङ्क छैन। जिल्ला अस्पतालकै ल्याबमा कार्यरत सरस्वती शाहीले एक प्वाइन्ट रगत दिएर पुनः दोस्रो पटक बिष्टको शल्यक्रिया भएको थियो। बान्ता गर्दा पेटमा जमेको रगत फोक्सोमा पुगेर मृत्यु भएको हुनसक्ने जिल्ला अस्पतालका डाक्टर निर्मल नगरकोटीले जानकारी दिए। शुक्रबार उक्त शिविरा तीनजना महिलाको शल्यक्रिया भएको थियो। राति १० बजे जिल्ला अस्पतालबाट खबर आउने बित्तिकै आफू रगत दिने दुई युवासहित जिल्ला अस्पताल पुगेको मृतकका भाइले बताए। 'अहिले रगत आवश्यक छैन, तेस्रो पटक शल्यक्रिया गर्नुपरे ज्यानको खतरा हुनसक्छ', डाक्टरहरूलाई उद्धृत गर्दै मृतक बिष्टका भाइ गणेश बुढाले भने। तेस्रोपटक शल्यक्रिया भने गरिएन। उपचारमा संलग्न डाक्टरहरूले मृतक बिष्ट मानसिक बिरामी भएको जानकारी आफन्तले शल्यक्रियापछिमात्र दिएको बताएका छन्। शल्यक्रिया गरिसकेपछि बर्बराउने, कराउने गर्दा पहिलो पटक गरेको शल्यक्रियाको टाँका फुत्किएकोले दोस्रो पटक शल्यक्रिया गर्नु परेको अस्पतालले बताए पनि आफनी दिदी मानसिक रोगी नभएको भाइ गणेशले बताए। शल्यक्रियाका क्रममा जिल्ला सदरमुकामम गमगढी र जिल्ला अस्पतालमा शुक्रबार साँझ ७ बजेबाट शनिबार १० बजेसम्म विद्युत अवरुद्ध भएको उनले बताए। मृतक बिष्ट सोरु गाँउपालिका ५ कि स्वास्थ्य स्वयम् सेविका समेत रहेको उनका भाइले बताए। मृतकको शनिबार दाहसंस्कार गरिएको छ।"
भोलि सर्वोच्चसहित सबै अदालत बन्द,"काठमाडौं : सर्वोच्च अदालतका पूर्व प्रधान न्यायाधीश नयनबहादुर खत्रीको निधनमा शोक व्यक्त गर्न आइतबार देशका सबै न्यायालय बन्द हुने भएका छन्। ९६ वर्षीय खत्रीको गत बुधबार निधन भएको थियो। शनिबार बसेको सर्वोच्च अदालतको आकस्मिक पूर्ण बैठकले सर्वोच्चसहित उच्च अदालतहरू, विशेष अदालत, जिल्ला अदालतहरू तथा न्यायाधीकरणहरू एक दिनका लागि बन्द गर्ने निर्णय गरेको सर्वोच्चका मुख्य रजिस्ट्रार नृपध्वज निरौलाले जारी गरेको विज्ञप्तिमा जनाइएको छ। १९८० असोज ३ मा ललितपुरमा जन्मेका खत्री कानुन मन्त्रालयको सचिव हुँदै २०१६ मा सर्वोच्चको न्यायाधीश पदमा नियुक्त भएका थिए। २०३३ सालमा उनी प्रधान न्यायाधीश नियुक्त भएका थिए। खत्री २०४२ सालमा उनी सेवा निवृत्त भएका थिए।"
पहिरोको पिरलो,"पूर्वी पहाडका बस्तीहरु, जहाँ बर्खा सुरु नहुँदै पहिरो जाने डरले सर्वसाधरण निदाउन सक्दैनन् । विराटनगर : पूर्वी पहाडका बस्ती पहिरोको उच्च जोखिममा छन्। बर्खायाम सुरु नहुँदै पहाडी जिल्लामा पहिरोको पिरलो सुरु हुन्छ। हिउँदमा पनि सुक्खा पहिरोबाट स्थानीयवासी पीडित बन्दै आएका छन्। भूकम्पपछि पहिरो जाने क्रम झनै बढेको छ। ओखलढुंगाको सिद्धिचरण८ सल्लेरीका रामबहादुर गुरुङको घरमुनिसम्म पहिरो आइसकेको छ। पहिरोले करेसाबारीसम्म बगाएको उनले सुनाए। वर्षा सुरु भएपछि कति बेला बगाउने हो भन्ने चिन्ता मात्रै हुन्छ, उनले भने, राति निदाउनै सकिँदैन। वडाध्यक्ष हेम तामाङका अनुसार ४० घर तिलखोरिया पहिरोको जोखिममा छन्। स्थानीय प्रयासमा पहिरो नियन्त्रण सम्भव नभएको उनले बताए। मोलुङ२ वरुणेश्वरस्थित डाँडागाउँकी ६६ वर्षीया निम्पुटी शेर्पाले अन्त जान ठाउँ पनि नरहेको बताइन्। लिपे खोलाको कटानका कारण २६ वर्षअघि पहिरो जान थालेको थियो। त्यसयता ३ सय रोपनी जमिन बगिसकेको छ। आधा दर्जनभन्दा बढी परिवार विस्थापित भइसकेका छन्। ५६ परिवार विस्थापित हुने अवस्थामा पुगेका छन्। जिल्लामा १ सय ४६ वटा पहिरो नियन्त्रणबाहिर छन्। बस्ती स्थानान्तरणको काम सुरु गरिएको पुनर्निर्माण प्राधिकरणको जिल्ला आयोजना कार्यान्वयन इकाइ प्रमुख युवराज खरेलले बताए। सिद्धिचरण नगरपालिका, वरुणेश्वर, माम्खा, मोलीलगायत स्थानमा ठूला पहिरोले ५ सयभन्दा बढी हेक्टर जमिन बगाइसकेको छ। जिल्ला विपद् व्यवस्थापन समितिका अनुसार २२ बस्ती उच्च जोखिममा छन्। मध्यम जोखिममा १४ र सामान्यमा तीन बस्ती छन्। उद्धार तथा राहतको तयारी गरिएको प्रमुख जिल्ला अधिकारी गणेश आचार्यले बताए। चार वर्षपछि राहत ताप्लेजुङमा २०७२ जेठ २७ गते ज्यान गुमाएकाका आफन्तले चार वर्षपछि बिहीबार १ लाखका दरले राहत पाएका छन्। मिक्वाखोला१ र २ खोक्लिङसहित लिवाङ तथा मेरिङ्देनका थिङलाबु, सान्थाक्रा, खाम्लुङ र लिङ्तेपलगायत स्थानमा ६९ जनाको मृत्यु भएको थियो। स्थानीयलाई पहिरोबाट जोगाउन सुरक्षा निकायलाई तयारीमा राखिएको प्रमुख जिल्ला अधिकारी अनुज भण्डारीले बताए। जोखिमयुक्त क्षेत्रका नागरिकलाई समयमै गाउँ छाड्न भनिसकेका छौं, उनले भने। नेपाल विज्ञान तथा प्रविधि प्रज्ञाप्रतिष्ठन (नास्ट)का अनुसार ताप्लेजुङ पहिरोको बढी जोखिमयुक्त जिल्ला हो। यहाँ न्यूनतम ४५ र अधिकतम १ सय ४२ मिलिमिटरसम्म वर्षा हुन्छ। ८० प्रतिशत स्थानीय जोखिम मोलेरै बस्दै आएको अध्ययनले देखाएको छ। संखुवासभाको सिलिचोङ३ ताम्कु साप्तेल र याचम्खा टोलका २१ परिवार गत वर्ष पहिरोले विस्थापित भए। पुनःस्थापना गर्न बजेट नहुँदा उनीहरू त्यही ठाउँमा फर्किएर बस्न बाध्य भएको गाउँपालिका अध्यक्ष रामबहादुर कुलुङले बताए। साप्तेलका अगमबहादुर कुलुङका अनुसार वर्षा हुन थालेपछि गाउँ पहिरोले तान्ने डर सुरु हुन थाल्छ। २०६६ भदौमा सिकिदिमको पहिरोमा १३ जना बेपत्ता भएका थिए। विस्थापित ६२ परिवारलाई सिलिचोङ३ मानेटारमा पुनर्वासको व्यवस्था गरिएको छ। जिल्ला विपद् व्यवस्थापन समितिले १० वटै स्थानीय तहलाई उच्च जोखिममा राखेको छ। २ सय ७० परिवारका १ हजार ६ सय जना जोखिममा रहेको सहायक प्रमुख जिल्ला अधिकारी मोहनमणि घिमिरेले बताए। उनका अनुसार ३२ वर्षमा बाढीपहिरोका ३५ घटनामा ७८ जनाको मृत्यु भएको छ। २०७२ जेठमा ३८ जनालाई मकालुको पावाखोला काङदुवाबाट सेनाको हेलिकप्टरबाट उद्धार गरिएको थियो। उनीहरू सोही स्थानमा फर्किएर बसोबास गरिरहेका छन्। सडक विकास मात्र होइन, विनास पनि ! तेह्रथुममा वातावरणीय प्रभाव मूल्यांकन नगरी सडक निर्माण गर्दा दर्जन गाउँमा पहिरोको जोखिम बढेको छ। दुई वर्षयता १८ परिवार विस्थापित भएका छन्। सडक खन्न स्काभेटर प्रयोग बढेपछि भिरालो जमिन खसेर त्यसले पहिरोको रूप लिने गरेको म्याङ्लुङ५ का वडाध्यक्ष होम खड्काले बताए। विकासको पहिलो आधार सडक हो, उनले भने, तर, जथाभावी सडक खन्दा विनास पनि यसबाटै हुँदो रहेछ। बालीनालीमा पनि क्षति पुग्ने गरेको लालीगुराँसको सोल्माका मनोज लिम्बूले बताए। १५ गाउँ जोखिममा रहेको विभिन्न अध्ययनले देखाएका छन्। जथाभावी खनिएका सडक, वन फँडानीलगायत कार्य पहिरोको मुख्य कारक रहेको प्रमुख जिल्ला अधिकारी लक्ष्मीदेवी हुमागाईंले बताइन्। उनका अनुसार जिल्लामा २ सय घर जोखिममा छन्। मध्यपहाडी लोकमार्गको तेह्रथुम खण्ड आसपासका दर्जन परिवार पहिरोले विस्थापित हुने अवस्थामा पुगेको फेदाप१ का वडाध्यक्ष गोविन्द मादेम्बाले बताए। पहिरो रोकथामका लागि गाउँलेले रूख, बाँस रोप्नेदेखि पानी तर्काउने काम गरेका छन्। तापनि, त्यो प्रभावकारी देखिएको छैन। जिल्ला भूसंरक्षण कार्यालयले पहिरो रोकिने छाँटकाँट नदेखेपछि काम स्थगन गरेको छ। जोखिम न्यूनीकरणका लागि हरेक स्थानीय तहले दीर्घकालीन योेजना बनाउन आवश्यक रहेको जिसस प्रमुख शिव ढुंगानाले बताए। धनकुटाको साँगुरीगढी६ नाम्जेनजिकै मझुवा र मुक्तेन गाउँमा पहिरोले सय परिवारको जग्गा बगाएको छ। एक दर्जन परिवार बसाइँ गएको वडाध्यक्ष यामकुमार राईले बताए। धनकुटा२ भीरगाउँका ४० परिवार जोखिममा छन्। केहीले घर छाडेको स्थानीय टंकबहादुर दाहालले बताए। प्राविधिक अध्ययनबिना सडकको ट्र्याक खन्न र रूख फँडानी हुन थालेपछि पहिरोको जोखिम बढेको जिल्ला विपद् व्यवस्थापन समितिले जनाएको छ। धनकुटाका दुई दर्जन स्थान जोखिममा छन्। महालक्ष्मी मच्छेबुङमा २२ परिवार जोखिममा रहेको भू तथा जलाधार व्यवस्थापन कार्यालय धनकुटाका भूसंरक्षण सहायक भक्त कार्कीले बताए। उनका अनुसार छथरजोरपाटी६ घांगे टोलका ३५ परिवार जोखिममा छन्। भोजपुरमा पनि जथाभावी सडक खन्ने क्रम बढेपछि समस्या देखिएको छ। षडानन्द१ नेपाले डाँडामा साउन २८ गते सडक पहिरोले बगाएपछि बालुवानीका १६ घरधुरी जोखिममा परे। भोजपुर४ सिद्धेश्वर कात्तिकेमा पहिरोले २१ घर बगायो। स्थानीयवासी आसपासका गाउँतिर स्थानान्तरण भए। जिल्लामा ४ सयको संख्यामा कच्ची सडक खनिएका छन्। जथाभावी ट्र्याक खोलिएकाले पहिरो खस्ने र त्यसले जोखिम निम्त्याउने समस्या बढेको पूर्वाधार विकास कार्यालय प्रमुख राजनराज रेड्डीले बताए। घरबार गुमाएका पीडितलाई राहत र उद्धारको व्यवस्थाबाहेक केही गर्न नसकिएको प्रमुख जिल्ला अधिकारी नूरहरि खतिवडाको भनाइ छ। १ करोड बजेट व्यर्थै इलामको इलाम१२ साङरुम्बाको सटके पहिरोका कारण पाँच गाउँका बासिन्दा जोखिममा छन्। यसको रोकथामका लागि जलउत्पन्न प्रकोप नियन्त्रण कार्यालय नम्बर १ विराटनगरले १ करोड खर्च गरेको छ। तर, पहिरो उस्तै रहेको वडाध्यक्ष लाखमान लिम्बूले बताए। उनका अनुसार २०१५ सालदेखिको पहिरोले सय परिवार विस्थापित भइसकेका छन्। ३५ परिवार अझै समस्यामा छन्। जनप्रतिनिधिका लागि पहिरो ठूलो समस्या बनेको माङसेबुङ गाउँपालिका अध्यक्ष डिकेन्द्र इदिंगोले बताए। उनका अनुसार चुरे क्षेत्रको माङसेबुङमा सयभन्दा बढी पहिरो छन्। यहाँको इभाङ पहिरोले वर्षौंदेखि दुःख दिँदै आएको छ। चुरेमा मानव बस्ती विस्तारसँगै थपिएको बाटोले पहिरो बढाएको हो, उनले भने, जनप्रतिनिधि आएपछि अन्धाधुन्द सडक खन्ने कामलाई निरुत्साहित गरेका छांै। रोङ१ को जुरे पहिरो चर्चित छ। त्यसबाहेक रुम्दाली, वीरे, धनसारे, दूधे, खर्बेनी बगैंचा, याङ्रे, प्युरे, गाँजले र रम्भ्याङ पहिरोले तनाव दिइरहेको गाउँपालिका अध्यक्ष शमशेर राईले बताए। सचेतना जगाउने र वृक्षरोपण गर्ने काम भइरहेको छ, उनले भने, पहिरो रोक्ने योजना कार्यान्वयन गर्न स्थानीय तहको क्षमताले भ्याउँदैन। नेपाल रेडक्रस सोसाइटीका जिल्ला अध्यक्ष रोम आचार्यका अनुसार हरेक स्थानीय तहमा पहिरोको समस्या छ। पाँचथरमा ९० घरपरिवार पहिरोको जोखिममा छन्। अघिल्लो वर्ष १ सय ६९ घर प्रभावित भएका थिए। प्रमुख जिल्ला अधिकारी मुरारी वस्तीका अनुसार फालेलुङको एकतिनलाई उच्च जोखिम क्षेत्रका रूपमा लिइएको छ। यहाँका ३४ परिवार समस्यामा छन्। फिदिमको नांगिनका १९, चोकमागुका १०, इम्बुङका दुई, मिक्लाजुङ गाउँपालिका सराङडाँडाका १७ घर, याङवरकको च्याङथापुका ८ परिवार जोखिममा रहेको वस्तीले बताए। फालेलुङमा १५ पीडित परिवारका लागि एकीकृत बस्ती निर्माण गरिएको गाउँपालिका अध्यक्ष सञ्चकुमार केरुङले बताए। उद्धारका लागि सबै स्थानीय तहमा हेलिप्याड निर्माणको काम अघि बढेको छ। फिदिमका मेयर ओनाहाङ नेम्बाङले प्रत्येक वडामा हेलिप्याड निर्माण गरेर प्राकृतिक प्रकोपबाट पीडित भएकाको उद्धार गरिने बताए।  शिवप्रसाद ढुंगानाओखलढुंगा, तोयानाथ भट्टराईइलाम, अनिष विष्टसंखुवासभा, भीमकुमार बाँस्कोटापाँचथर, प्रदीपचन्द्र राईभोजपुर, हरिबहादुर लम्जेलधनकुटा, टीआर लिम्बूतेह्रथुम"
लघु औद्योगिक ग्राम प्रदेशलाई हस्तान्तरण,"सुर्खेत : सुर्खेतमा निर्माणाधिन लघु औद्योगिक ग्राम प्रदेश सरकारलाई हस्तान्तरण गरिएको छ। संघीय सरकारका उद्योग, वाणिज्य तथा आपूर्ती मन्त्री मातृका यादवले कर्णाली प्रदेश सरकारलाई बिहीबार हस्तान्तरण गरेका हु्न्।वीरेन्द्रनगरमा आयोजित एक समारोहमा मन्त्री यादवले कर्णालीका उद्योग, पर्यटन, वन तथा वातावरणमन्त्री नन्दसिंह बुढालाई औद्योगिक ग्रामको स्वामित्व हस्तान्तरण गरे। यस्तै मन्त्री यादव र कर्णालीका मुख्यमन्त्री महेन्द्रबहादुर शाहीले वीरेन्द्रनगर७ स्थित घरेलु तथा साना उद्योग विकास समितिको परिसरमा निर्माणाधिन औद्योगिक ग्राम हस्तान्तरणसम्बन्धी ताम्रपत्रको संयुक्त रुपमा अनावरण गरे। चार ब्लकमा ६२ वटा कोठा रहेको औद्योगिक ग्राम १५ करोड १६ लाख रुपैयाँको लागतमा निर्माण भइरहेको छ। अहिले लघु औद्योगिक ग्रामको ५५ प्रतिशत काम सम्पन्न भएको छ। घरेलु तथा साना उद्योग विकास समिति सुर्खेतका निर्देशक शम्भुप्रसाद पौडेलले ग्रामको बाँकी काम तोकिएकै मितिमा सम्पन हुने बताए। लघु उद्यमीलाई व्यवसाय विस्तार गर्न सजिलोका लागी ग्राम स्थापना गर्न लागिएको हो। उद्योग वाणिज्य तथा आपुर्ती मन्त्रालयले धनकुटा र सुर्खेतमा लघु औद्योगिक ग्राम स्थापनाको काम भइरहेको जनाएको छ। लघु औद्योगिक ग्राम हस्तान्तरण गर्दे उद्योग मन्त्री यादवले कर्णालीमा औद्योगिक विकासका लागि बाह्य लगानी केन्द्रले भित्राउने प्रतिबद्धता जनाए। लगानी सम्मेलनपछि नेपालमा लगानीको आकर्षण बढेको उनको दाबी छ। नेपालमा ठूला उद्योगको विकास गर्न जग्गाको अभाव छ, औधोगिक विकास विना विकास सम्भव छैन, उनले भने। भौतिक पूर्वाधार विना उद्योगको विकास गर्न नसकिने भन्दै मन्त्री यादवले संरचना निर्माण गर्न प्रदेश र स्थानीय सरकारलाई जग्गा खोज्न आग्रह समेत गरे। तीन वटै तहका सरकारबीच समन्वय कायम हुन सके मात्र संघीयता सफल हुने मन्त्री यादवको भनाइ छ। मन्त्री यादवले अहिलेको संविधानकै कारण पूर्वराजाले घुम्ने मौका पाएको बताए। सोही अवसरमा मुख्यमन्त्री महेन्द्रबहादुर शाहीले संविधान निर्माण जत्तिकै चुनौती कार्यान्वयनमा रहेको बताए । विभिन्न तर्क देखाएर प्रदेश र स्थानीय तहलाई कमजोर बनाउने षडयन्त्र भइरहेको भन्दै उनले स्थानीय तह बलियो नभए संघीयता सफल नहुने दाबी गरे । उद्योग, वाणिज्य तथा आपूर्ति मन्त्रालयका सचिव यामकुमारी खतिवडाले सरकारले लघु उद्यमको विकासमार्फत् उत्पादन र रोजगारी बढाउने कार्यक्रमलाई प्राथमिकता राखेको बताइन्। यस्तै वीरेन्द्रनगर नगरपालिकाका प्रमुख देवकुमार सुवेदीले सङ्घीय सरकारले लघु औद्योगिक ग्राम प्रदेशलाई हस्तान्तरण गरेर सङ्घीयता कार्यान्वयनमा एक कदम अघि बढेको बताए।"
धारिलो हतियार प्रहारबाट दुई घाइते,"भोजपुर : भोजपुरको पौवादुङ्मा गाउँपालिका ३, च्याङ्ग्रेमा धारिलो हतियार प्रहारबाट दुईजना घाइते भएका छन्। स्थानीय ४२ वर्षीय कुमार श्रेष्ठले २८ वर्षीया मनिकला शाक्य र १७ वर्षीया भद्रिका राईमाथि धारिलो हतियार प्रहार गरेका हुन्। शुक्रबार साँझ घरमा बसिरहेका दुवै किशोरीमाथि श्रेष्ठले धारिलो हतियार प्रहार गरेका थिए। हतियार प्रहारबाट घाइते मनिकला र भद्रिकाको टाउको, हातको औँला र गालामा चोट लागेको जिल्ला प्रहरी कार्यालय भोजपुरका इन्सपेक्टर पाण्डव राजवंशीले जानकारी दिए। मनिकलालाई उपचारका लागि धरानको घोपा क्याम्प लगिएको छ। भद्रिकाको भने स्थानीय मेडिकलमा उपचार भइरहेको छ। मानसिक सन्तुलन ठीक नभएको भनिएका कुमार श्रेष्ठलाई इलाका प्रहरी कार्यालय तिवारीभञ्ज्याङले पक्राउ गरेको छ। घटनाको विषयमाथि अनुसन्धान भइरहेको प्रहरीको भनाइ छ।"
सिन्धुलीमा विप्लवका दुई कार्यकर्ता पक्राउ,सिन्धुली : नेत्रविक्रम चन्द (विप्लव) नेतृत्वको नेकपा माओवादीको दुई कार्यकर्तालाई सिन्धुली प्रहरीले पक्राउ गरेको छ । पक्राउ पर्नेमा भोजपुर घर भएका तीर्थ राई र सर्लाहीको हरिवन घर भएका पवन महतो रहेको जिल्ला प्रहरी कार्यालय सिन्धुलीका प्रहरी नायव उपरीक्षक लोकदर्शन थापाले जानकारी दिए । पक्राउ पर्ने दुवै नेकपाको प्रदेश सदस्य रहेको नायव उपरीक्षक थापाको बताएका छन् । राई र महतोलाई विशेष सुराकीका आधारमा शुक्रबार साँझ सिन्धुलीमाढीबाट पक्राउ गरिएको उनले जनाए ।
जन्मेदेखि मर्दासम्म ढुंगा साक्षी,"तेह्रथुम : प्रकृति पूजकका रूपमा चिनिएका पूर्वीपहाडी भेगमा बसोवास गर्ने लिम्बू समुदायको ढुंगासँग छुट्टै सम्बन्ध रहिआएको छ। यो जातिमा जन्मदेखि मृत्युपर्यन्त ढुंगाको भूमिका र प्रयोग रहने गरेको छ। जन्म, विवाह र मृत्युजस्ता सामाजिक कार्यमा ढुंगाको प्रयोग अनिवार्य छ। त्यति मात्र नभई कसैसँग झैंझगडा भएर मिल्नुपर्दा, मितेरी साइनो गाँस्दा, सम्बन्ध जोड्दा वा विच्छेद गर्नुपर्दा पनि निसानी एवं प्रतीकका रूपमा ढुंगा गाड्ने परम्परा छ। लिम्बू समुदायले जन्मेदेखि गर्ने हरेक काममा ढुंगालाई साक्षी राख्ने गरेका हुन्। लिम्बू मुन्धुममा यसरी साक्षी राखिने ढुंगालाई मेन्दुरी प्यासाङा भनिन्छ। लिम्बूको आदिमकालदेखि चलिआएको यो सभ्यतालाई पुनः जागृत गराउन तेह्रथुमको लालीगुराँस नगरपालिकाले ढुंगैढुंगाको पार्क अथवा चोलुङ (सिद्धि प्राप्ति) पार्क निर्माण गरेको छ। सांस्कृतिक पर्यटन प्रवद्र्धन गर्नेसमेत उद्देश्य बोकेको यो पार्क पर्यटकको विशेष गन्तव्य बन्न थालेको छ। लिम्बू समुदायको मौलिकतासँग जोडेर ढुंगा मात्र प्रयोग गरेर बनाइएको यो पार्कमा घुम्न तथा हेर्नका लागि दैनिक सयौं आन्तरिक तथा बाह्य पर्यटक आउन थालेका छन्। यस पार्कमा विभिन्न ठाउँबाट पर्यटक आउने र अध्ययन तथा भ्रमणसमेत गर्ने गरेको लालीगुराँसका मेयर अर्जुन माबोहाङले बताए। उनले भने, लिम्बू जातिको पुरानो सभ्यता र संस्कारलाई पार्कको माध्यमद्वारा प्रतिविम्बित गराई विश्वसामु चिनाउने लक्ष्य छ। लिम्बू भाषामा चो को अर्थ लक्ष्य र लुङ को अर्थ ढुंगा हुन्छ। यस अर्थमा यो चोत्लुङ पार्कको विशेषता भनेकै ढुंगाको सभ्यता हो। महिलाको भन्दा तौल बढी भए मात्र पुरुषले विवाह गर्न पाउने लिम्बू सभ्यता थियो भने पुरुषभन्दा बढी तौल भए महिलाले आजीवन कन्या बस्ने संस्कार थियो। आदिमकालदेखि आफ्नै भाषा, लिपि, धर्म, संस्कार, संस्कृति, रीतिरिवाज रहेको लिम्बू जातिमा ढुंगाको छुट्टै महत्त्व रहेको र यसको पुरातात्विक सभ्यताको भग्नावशेष जगेर्नाको अभिप्रायले यो पार्क बन्नु आफैंमा महत्त्वपूर्ण रहेको किराँत याक्थुङ चुम्लुङ तेह्रथुमका अध्यक्ष गणेशकुमार सेनेहाङले बताए। यस ठाउँमा एकपटक आउने जोकोहीले लिम्बू जातिको पूर्वजले चलाई ल्याएको संस्कार र रीतिलाई नजिकबाट बुझ्नेछन्, उनले भने। यो पार्कको विभिन्न भागमा अग्लाअग्ला ढुंगाका स्तम्भ गाडिएका छन्। यसरी ढुंगा गाडिने परम्परा लिम्बू समुदायमा प्राचीनकालदेखि छ। लिम्बूहरूले जन्मेदेखि मृत्युसम्म विभिन्न सामाजिक संस्कारमा लुङ अर्थात् ढुंगा गाड्छन्। आदिमकालमा लिम्बू जातिको युमा (इष्टदेवी) ले प्रयोग गरेको तान बुन्ने ठाउँ र धागो अड्याउने खम्बा यहाँ राखिनु पार्कको मुख्य विशेषता हो। यहाँ गाडिएका ढुंगाको उचाइ करिब १६ फिट छ। नजिकै ढुंगाको तराजु पनि राखिएको छ। मानव सभ्यता सुरु भएपछि बिहेबारी गर्दा यही तराजुमा जोखिएर मात्र तौलअनुसार निर्णय लिनुपर्ने किंवदन्ती लिम्बू समुदायमा प्रचलित छ। महिलाको भन्दा तौल बढी भए मात्र पुरुषले विवाह गर्न पाउने प्राचीन सभ्यता रहेको लिम्बू मुन्धुमविद् भर्तबहादुर सिंजागूले बताए। उनले भने, पुरुषभन्दा बढी तौल भएको महिलाले आजीवन कन्या बस्ने संस्कार थियो। करिब ५० रोपनी क्षेत्रफलमा निर्माण गरिएको पार्कको पूर्वपट्टिको भागमा लिम्बू जातिको आदिम राजा सावा येहाङ को सभ्यतालाई पुनर्निर्माण गरिने भएको छ। आदिमकालको सभ्यतालाई प्रतिविम्बित गराउने सावायेहाङ पाङभे (गाउँ) मा आठवटा परम्परागत घर धमाधम निर्माण भइरहेका छन्। लिम्बू जातिको अन्तर्राष्ट्रिय स्तरको अनुसन्धान केन्द्र निर्माण गर्ने उद्देश्यसाथ निर्माण गरिएको पार्कमा जन्म, विवाह, मृत्युलगायत सामाजिक तथा सामूहिक कार्य हुँदै आएको लालीगुराँस नगरपालिकाका प्रवक्ता देवेन्द्र खड्काले बताए। यो पार्कमा प्रायः दैनिकजसो कुनै न कुनै काम भइरहेको हुन्छ, उनले भने। लिम्बू जातिको संस्कार चलाउने फेदाङमा, येवा, साम्बालगायत शास्त्रीय ज्ञान भएका मन्त्रधारीहरू पछिल्लो समय लोप हुँदै गएका छन्। यसले लिम्बू सभ्यता र संस्कार नै धरापमा परेकाले स्थानीय उत्पादन गर्ने लक्ष्य राखिएको गाउँपालिका अध्यक्ष माबोहाङले बताए। यो पार्क बनाउन नगरपालिकाले ०७५७६ मा ३० लाख बजेट छुट्याएको थियो। प्रत्येक आर्थिक वर्षमा पार्कको प्रवद्र्धन र विकासका लागि रकम छुट्याउने गरिएको नगरपालिकाले जनाएको छ।"
"लहान बजार डेढ हप्तादेखि दुर्गन्धित, नगरपालिकाले उठाएन फोहोर","सिरहा : सिरहाको लहान बजारमा नगरपालिकाका सरसफाई कर्मचारीले डेढ हप्तादेखि फोहोर नउठाउँदा बजारैभरि ठाउँठाउँमा फोहोरका डंगुर थुप्रिएका छन्। फोहोरको दुर्गन्धले सर्वसाधारणलाई आवतजावतमा समस्या भइरहेको छ। दिनदिनै फोहोर थुप्रिँदै गएपनि नगरपालिकाले समस्या समाधानका लागि चासो देखाएको छैन। वडा नम्बर ४ र नगरपालिकाबीच फोहोर व्यवस्थापनको विषयमा भएको विवादका कारण सरसफाई कर्मचारीले फोहोर उठाउन छाडेका हुन्। बैशाख ३१ गते नगरपालिकाका सरसफाई कर्मचारी फोहोर ट्याक्टरमा लिएर वडा नम्बर ४ मा रहेको डम्पिङ्ग साइट फाल्न पुगेका थिए। त्यहाँका स्थानीयवासीले डम्पिङ्ग साइटमा फालिएको फोहोरले आफूहरूलाई समस्या भइरहेको भन्दै अवरोध गरेका थिए। त्यही क्रममा कर्मचारी र स्थानीयबीच घम्साघम्सी परेको थियो। त्यसपछि कर्मचारीहरुले बजारमा झाडु लगाउने तर फोहोर नउठाउने निर्णय गरेका थिए। बुधवारदेखि उनीहरूले झाडुपनि लगाउन छाडेका छन्। चैतको अन्तिम सातादेखि नै स्थानीयले फोहोर फाल्न रोक लगाउँदै आएका छन्। त्यसपछि फोहोर व्यवस्थापन सम्बन्धी समस्या समाधान गर्न वडा नम्बर एकदेखि १० सम्मका वडाध्यक्षहरूको एउटा समिति गठन गरिएको थियो। समितिले नगरका २४ वटै वडामा फोहोर व्यवस्थापन गर्ने वैकल्पिक ठाउँ हेर्ने, स्थानीयसँग छलफल गर्ने र राजनीतिक दलका प्रतिनिधिसहित बैठक गर्न निर्णय गरेको वडा नम्बर ६ का वडाध्यक्ष अरुण केसीले बताए। आएर फोहोर प्रशोधन मेसिन समितिको प्रतिवेदन नगरप्रमुख मुनि साहलाई बुझाएको उनले सुनाए। त्यसपछि नगरप्रमुख साहले कुनै चासो नदेखाएको उनले गुनासो गरे। फोहोरबाट मोहर निकाल्ने नारा दिँदै ०७१ सालमै उक्त डम्पिङ्ग साइटको निर्माण गरेको थियो। त्यहीबेलादेखि त्यहाँ फोहोर फालिँदै आएका छन्। तर, फोहोरलाई प्रशोधन गरी मल बनाएर बिक्री गर्ने मेसिन नगरपालिकाले अझै किन्न सकेको छैन। नगर सरसफाई संयोजक नथुनि पासमानका अनुसार नगरपालिकाले गएको आर्थिक वर्षमै मेसिन किन्नलाई ७० लाख रुपैयाँ छुटयाएको छ। स्थानीयले फोहोरको दुर्गन्धले विरामी पर्न थालेपछि आफूकहाँ गुनासो गर्न आएका थिए, वडाध्यक्ष रामनाथ पण्डितले भने, त्यस विषयमा नगर कार्यापालिकाको सबै बैठकमा व्यवस्थापन गर्न कुरा उठाएँ तर, मेयर साहले चासो देखाएनन्। उनका अनुसार स्थानीय तहको निर्वाचनपछि डम्पिङ्ग साइटकै भवनमा वडा कार्यालय राखिएको थियो। दुर्गन्ध सहन नसकेर वडा कार्यालय पनि त्यहाँबाट सारिएको उनले बताए। लहानका उप्रमुख सरियारकुमारी चौधरीले फोहोर व्यवस्थापनका लागि भएका प्रयास असफल भएको स्वीकार गरिन्। 'वडाध्यक्षहरू रहेको समितिले पनि निकास दिन सकेन। चार नम्बरको वडाबासीले अहिलेको डम्पिङ साइटमा फाल्न दिएका छैनन्', उनले भनिन्, 'न कर्मचारीले काम गर्न सके न त प्रहरीले नै त्यहाँ सुरक्षा दिन सक्यो। मेयरसाब बाहिर हुनुहुन्छ, उहाँ फर्केपछि ठोस पहल हुन्छ।' दुर्गन्धले आजित मरेको गाई वस्तु र शौचालयको फोहोर पनि डम्पिङ्ग साइटै फाल्ने गर्दा दुर्गन्धले आजित भएको स्थानीय जितेन्द्र महतोले सुनाए। जथाभावी फोहोर थुपारिएका कारण हावाको माध्यममले गाउँभरी दुर्गन्ध फैलिन्छ। झिगाँ, लामखुटेले पनि परेशान गरेको छ, उनले भने, हामी आजित भएर फोहोर फाल्न ठाउँ अन्यत्र सार्न माग गरेका छौँ। गाउँमा फोहोरकै कारण धेरै जना विरामी भएको उनले सुनाए। दुर्गन्धले सास फेर्न गाहे हुन्थ्यो, स्थानीय सत्रुधन साहले भने, खाना पनि रुच्दैन, समयमै नगरपालिकाले फोहोर प्रशोधन गर्ने मेसिन किनेको भए यस्तो समस्या आउदैन्थ्यो। जनप्रतिनिधिले जनतालाई दुःख दिने काम मात्रै गरेको उनले दुखेसो पोखे। वडाध्यक्ष पण्डितकै नेतृत्वमा सरसफाई कर्मचारीमाथि पटक पटक दुर्व्यवहार हुँदै आएको नगर सरसफाई संयोजक पासमानको आरोप छ। डम्पिङ्ग साइटमै फोहोर फाल्न दिएको छैन्, उनले भने,कर्मचारी उपर पनि हातपात भएको छ। फोहोर व्यवस्थापन गर्ने ठाउँ र सरसफाई कर्मचारी उपरको दुर्व्यवहार बन्द नभएसम्म बजारको फोहोर उठान मुस्किल भएको उनले बताए। उनका अनुसार नगरपालिकामा ४० जना सरसरफाई क्षेत्रमा काम गर्ने स्वीपर र चालक छन्।"
ब्यस्त बजारको बीचमा खुकुरी छक्याउँदै यसरी जोगिए युवा,धादिङ : नीलकण्ठ नगरपालिकाको वडा नं ३ पुछारबजारमा खुकुरी प्रहारबाट एक ब्यक्ति घाइते भएका छन्। तर उनले भागीभागी छक्याउँदै ज्यान जोगाएका छन्। अहिले उनलाई उपचारका लागि काठमाडौं लगिएको छ। नीलकण्ठ नगरपालिका १४ का चन्द्र गुरुङले खुकुरी प्रहार गर्दा नीलकण्ठ नगरपालिका १३ का प्रकाश तिमिल्सेना घाइते भएको प्रहरीले जानकारी दिएको छ। तिमिल्सेनाको जिल्ला अस्पतालमा उपचार पछि थप उपचारको लागि काठमाडौं रेफर गरिएको छ। मोटरसाइकलमा आएका गुरुङले बीच सडकमै खुकुरी लिएर तिमिल्सेनालाई लखेट्न थालेपछि बजारबासी त्रसित भएको प्रत्यक्षदर्शी दयाराम लंसालले बताए। लगातार खुकुरी प्रहार भएपछि तिमल्सेना भाग्दै छल्दै गरेकाले ठूलो घटना नघटेको उनले बताए। खुकुरी प्रहार गर्ने गुरुङ भने प्रहरी विट छेवैबाट फरार भएका छन्। भाग्दै गरेका गुरुङलाई लखेट्दै प्रहरी गएपनि उनी पक्राउ परेका छैनन्। बाटो बनाउने उपभोक्ता समिति निर्माणको क्रममा विवाद भएपछि आफ्नै साथीले खुकुरी प्रहार गरेको बुझिएको छ। नीलकण्ठ नगरपालिका १३ र १४ जोड्ने बाटो बनाउनको लागि प्रदेश सांसद रामकुमार अधिकारी मार्फत बजेट विनियोजन गरिएको र उक्त योजना कार्यान्वयन गर्नको लागि उपभोक्ता समिति निर्माण गर्ने क्रममा विवाद बढ्दै गएपछि खुकरी प्रहार भएको स्थानीयहरुले बताएका छन्। यसैबीच गुरुङलाई तत्काल पक्राउ गर्न माग गदै वाइसीएल र युवासंघले पुछारबजारमा आधा घण्टा चक्काजाम गरेको छ। दोषीलाइ पक्राउ गरी तत्काल कारवाही गर्न माग गर्दै उनीहरूले विरोधस्वरुप चक्काजाम गरेका हुन्।
रामेछाप केन्द्रविन्दु बनाई भूकम्पको धक्का,रामेछाप : शनिबार बिहान रामेछाप र आपपासका क्षेत्रमा भूकम्पको धक्का महसुस भएको छ । राष्ट्रिय भूकम्पमापन केन्द्रकाअनुसार रामेछापको गुम्देल केन्द्रविन्दु भएर शनिबार बिहान ११ बजेर २ मिनेट जाँदा ४९ म्याग्निच्यूडको भूकम्प गएको हो ।
गहुँको भुसमा लाएको आगो उडाएर ६ घरमा आगलागी,"अछाम : ढकारी गाउँपालिका वडा नम्बर ४ बलातामा आगलागी हुँदा ६ घर जलेर नष्ट भएका छन् । शुक्रबार बेलुका गहुँको भुस पोल्न लगाइएको आगो हावाहुरीले उडाएपछि आगोले घर र गोठ जलेर नष्ट भएको प्रहरीले जनाएको छ । बलाताका वडा अध्यक्ष भक्तबहादुर बुढाको घरगोठ जलेर क्षति पुगेको छ भने मिनबहादुर बुढाको घरगोठ पूर्ण रुपमा जली गोठमा बाँधेका ५ वटा बोका, ३० वटा बाख्रा, ५ वटा खसी, १५ वटा बाख्राका पाठा, एक गोरु र निर्प साउँदको ५ वटा बाख्रा जलेर नष्ट भएका छन् । त्यसैगरी ईन्द्रबहादुर बुढा, जोगीबहादुर बुढा र रामबहादुर बुढाको घर पूर्ण रुपमा जलेको प्रहरीले जानकारी दिएको छ । साँझ करिब ८ बजेतिर लागेको आगो राती ११ बजे प्रहरीको टोली र स्थानीय बासिन्दाको सक्रियतामा नियन्त्रणमा आएको हो ।"
छात्रवृत्तिबाट प्रधानाध्यापकले लिए ३ लाख २७ हजार कमिसन !,"सिन्धुली : सिन्धुलीको कमलामाई नगरपालिका ३ चपौलीमा रहेको जलकन्या माविका प्रद्यानध्यापक (प्रअ) कृष्णप्रसाद चौलागाँईले छात्रवृत्ति रकममा कमीसन खाँदै आएको पाइएको छ। उक्त विद्यालयका विद्यार्थीहरुको भनाइ अनुसार प्रअ चौलागाँईले कक्षा १० र ११ का ६३ जना विद्यार्थीसँग ३ लाख २७ हजार रुपैयाँ कमिसन लिएका हुन्। कक्षा १० का ४० जना विद्यार्थीहरुले पाउने ५ हजार रुपैयाँमा प्रतिविद्यार्थी ३ हजारका दरले १ लाख २० हजार रुपैयाँ र कक्षा ११ का २३ जना विद्यार्थीले पाउने ३६ हजार रुपैयाँमा प्रतिविद्यार्थी ९ हजार रुपैयाँका दरले २ लाख ७ हजार रुपैयाँ विद्यार्थीबाट प्रअ चौलागाँईले कमिसन लिएको आरोप विद्यार्थीहरुले लगाएका हुन् । उक्त विद्यालयकी छात्रा रिता विकले उच्च माध्यमिक शिक्षा परिषद्बाट पाउने ३६ हजार रुपैयाँ छात्रवृत्तिमा ९ हजार कमिसन नदिएको भन्दै प्रअ चौलागाँईले उनलाई कक्षा १२ को परीक्षा दिनबाट रोकेपछि यस्तो रहस्य बाहिर आएको हो। विकबाहेक छात्रवृत्ति पाएका २३ जनाले रकम प्रअ चौलागाईंलाई बुझाएका थिए। तर, वैशाख १५ गतेदेखि सञ्चालन हुने कक्षा १२ को परीक्षा दिन प्रवेशपत्र नदिएपछि कमिसनको कुरा शिक्षा विकास तथा समन्वय इकाई हुँदै शिक्षा मन्त्रालयसम्म पुगेको हो। कक्षा ११ मा १८ हजार रुपैयाँ छात्रवृत्ति बुझ्दा पअ ज्युले ९ हजार रुपैयाँ दिन भन्नुभएको थियो, तर मैले केका लागि दिने भनेर सोध्दा केही भन्नु भएन', विकले भनिन्, 'मैले दिइनँ। त्यसपछि कक्षा १२ को परीक्षा दिनेबेला मलाई प्रवेशपत्र नदिएपछि मैले यो कुरा सबैलाई भनेको हुँ। सोही विद्यालयका छात्रा कविता ठटालले पनि प्रअ चौलागाईँले ९ हजार रुपैयाँ कमिसन लिएको बताइएकी छिन्। शिक्षा मन्त्रालयले उपलब्ध गराउने माध्यमिक शिक्षा परियोजनाअन्तर्गतको विपन्न लक्षित छात्रवृत्ति रकम सिधै विद्यार्थीको खातामा आउने गरे पनि प्रअ चौलागाईँले चेक साटेपछि ९ हजार रुपैयाँ बैंकमै गएर लिने गरेको विद्यार्थीको आरोप छ। छात्रवृत्ति रकममा प्रअले कमिसन लिएको कुरा बाहिर आएपछि शिक्षा मन्त्रालयका उपसचिव लक्ष्मी खड्का र नरहरि आचार्य, शिक्षा विकास तथा समन्वय एकाइका नेत्र गजुरेल, कमलामाई नगरपालिका सिन्धुली शिक्षा शाखा प्रमुख शंकर लुईंटेलको टोलीले विद्यालयमा नै पुगेर गरेको अनुगमनमा प्रअले विद्यार्थीसँग पैसा लिएको पाइएको हो। अनुगमनका क्रममा विद्यालयमा नै पुगेर फर्केका शिक्षा विकास तथा समन्वय एकाइका नेत्र गजुरेलले प्रअ चौलगाईँले विद्यार्थीसँग पैसा लिएको सत्य भए पनि उनले लिएको पैसाको कुनै प्रमाण नभएको बताए। पैसा लिएको कुरा सत्य रहेछ। तर, विद्यार्थीसँग क्यास पैसा बुझेकाले पैसा लिएको कुनै प्रमाण छैन। यस विषयमा अनुसन्धान भइरहेको छ। अब उनलाई प्रद्यानाध्यापक पदबाट हटाइ कारबाही प्रकृया थाल्छौं, उनले भने। प्रअ चौलागाईँलाई मन्त्रालयले विभागीय कारबाही गर्ने तयारी गरेको पनि गजुरेलको भनाइ छ। उता यस विषयमा प्रअ चौलागाईँले भने विद्यार्थीसँग पैसा नलिएको दावी गर्दै कक्षा १० र ११ मा पढ्ने सबै विद्यार्थीलाई दामासायी वितरण गर्न विद्यार्थीसँगै मौखिक सहमति भएअनुसार अरु विद्यार्थीलाई दिएको जवाफ दिएका छन्। सबै विद्यार्थीले छात्रवृत्ति पाउने अवस्था थिएन। छात्रवृत्ति नपाएका विद्यार्थीलाई पनि छात्रवृत्ति पाएकाहरुबाट थोरै पैसा उठाएर सहयोग गर्ने भन्ने सहमति भएअनुसार पैसा लिएर अरुलाई दिएको भए पनि प्रकृयामा भने गलत भएको हो, उनले भने। प्रअ चौलगाईँले छात्रवृत्ति पारिदिन माथिल्लो तहमै कमिसन खुवाउन आफूले ऋण खोजेर दिएकाले पनि केही पैसा उठाएको हुन सक्ने उक्त विद्यालयका शिक्षकको भनाइ छ।"
"टायर पड्किँदा बस दुर्घटना, १० घाइते",रौतहट : शनिवार दिउसो पूर्व पश्चिम राजमार्गको पौराइ जंगलमा बस दुर्घटना हुदा १० जना भन्दा बढी घाइते भएका छन्। बर्दिवासबाट हेटौंडा जाँदै गरेको ना ७ ख ५८९० नम्बरको बसको टायर पड्केर दुर्घटना भएको जिल्ला टाफिक प्रहरी कार्यालय रौतहटले जनाएको छ। बस दुर्घटनामा सामान्य घाइते भएका १० जनाको चन्द्रनिगाहपुरमा उपचार भइरहेको छ।
आरुबोटे हत्याकाण्ड : सिसाकाण्ड ढाकछोप,"फिदिम : सिसाकाण्ड ढाकछोप गर्दा नरसंहार भएको स्थानीयको ठहर छ। प्रहरी प्रशासन र जनप्रतिनिधिले सिसाकाण्ड अनुसन्धानमा आलटाल गरेपछि मिक्लाजुङ गाउँपालिका३ आरुबोटेमा सोमबार राति नौ जनाको बीभत्स हत्या भएको स्थानीयको भनाइ छ। वैशाख ३० गते जस्मिता फियाकको घरमा थुक्पा खाजा खाँदा आठ जना बिरामी परेका थिए। बिरामी परेपछि खोजी गर्दा नुनमा सिसाको टुक्रा मिसाएको पाइएको थियो। नुनमा सिसा मिसाउनेविरुद्ध प्रहरीमा जाहेरी दिए पनि प्रहरीले अनुसन्धानमा आलटाल गरेको स्थानीय सीता घिमिरेको भनाइ छ। सिसा मिसाउनेविरुद्धको जाहेरीलाई प्रहरीले चासो दिएन, घिमिरे भन्छिन्, उक्त घटनालाई गम्भीर रूपमा नलिएकाले नौ जनाले ज्यान गुमाउनुपरेको हो। जस्मिता फियाकका श्रीमान् धनराज शेर्माले साढुभाइ मानबहादुर माखिमविरुद्ध प्रहरीमा उजुरी दिएको स्थानीयले जानकारी दिएका छन्। धनराजको सोमबार राति वंशनाश हुनेगरी हत्या भएको हो। उनका साढुभाइ माखिम झुन्डिएको अवस्थामा भेटिए। जाहेरी दिनेको परिवार सखाप हुनेगरी हत्या भएको र सिसाकाण्ड मच्चाउने भनिएका माखिम जीवित नभएपछि घटना झन् रहस्यमय बनेको छ। जाहेरी दिएपछि सम्बन्धित मान्छेलाई नियन्त्रणमा लिएर अनुसन्धान गर्नुपथ्र्यो, आरुबोटे माविका शिक्षक गजेन्द्र रेग्मीले भने, अनुसन्धान गर्नुको सट्टा ढाकछोप गर्न खोज्दा यति ठूलो घटना भएको हो। सिसाकाण्ड ढाकछोप गर्न केही जनप्रतिनिधिसमेत लागेको उनको भनाइ छ। परिवारभित्रको कुरा मुद्दा मामिलामा जानु हँुदैन भनेर जनप्रतिनिधि नै ढाकछोप गर्न लागेका थिए, एक स्थानीयले भने। प्रहरीलाई दबाबमा पारेर सिसाकाण्ड अनुसन्धान रोकिएको स्थानीयको आरोप छ। दर्दनाक घटनाले सारा मान्छेलाई रुवाएको छ, स्थानीय गीता ढकालले प्रश्न गरिन्, तर, यो क्षेत्रबाट चुनाव जितेर जाने कुनै सांसद र मन्त्री सान्त्वना दिनसम्म आएनन्। नेता घटनाको अवलोकन गर्न नआउनुको कारण के हो ? सिसाकाण्ड जानकारी मात्रै ससुराज्वाइँको परिवारका नौ जनाको हत्या भएपछि सिसाकाण्डको विषयमा चर्को आवाज उठेको हो। जाहेरी दिने भनिएका धनराज शेर्माको वंशनाश हुनेगरि हत्या भएपछि घटना रहस्यमय बनेको हो। धनराजले किटानी जाहेरी दिएको स्थानीयको भनाइ छ। तर, प्रहरीले भने धनराजले जाहेरी नभई जानकारी मात्रै दिएको जनाएको छ। नुनमा सिसा मिसाउनेविरुद्ध किटानी जाहेरी थिएन, पाँचथरका डीएसपी नरेन्द्र कुँवरले भने, सिसाकाण्डको विषयमा प्रहरीलाई सामान्य जानकारी मात्रै थियो। जाहेरीको विषयमा प्रहरी र जनप्रतिनिधिको एउटै बोली छ। एकथरी स्थानीय जनप्रतिनिधिको मिलेमतोमा प्रहरीले जाहेरी गायब बनाएको आरोप लगाइरहेका छन्। जाहेरीका विषयमा अनुसन्धान अघि बढाउनुपर्ने स्थानीय अगुवाले माग गरेका छन्। सिसाकण्डमा जनप्रतिनिधि र प्रहरीको गद्दारी देखिन्छ, जीवनकुमार फियाकले प्रश्न गरे, नागरिकको जिउ ज्यानको सुरक्षा गर्ने दायित्व प्रहरी र जनप्रतिनिधिको हो। यत्रो काण्ड मच्चिँदा पनि प्रहरी र जनप्रतिनिधि मौन बस्नुको कारण के हो ? इलाका प्रहरी कार्यालय रविमा जाहेरी दिएको स्थानीयको दाबी छ। तर, रविका इन्स्पेक्टर तेजनारायण यादवले जाहेरी नआएको बताएका छन्। धनराज शेर्माले जानकारी चाँही दिएका हुन, जाहेरी दिएका हैनन, यादवले भने, जानकारी आएपछि मैले जिल्ला प्रहरी कार्यालयमा खबर गरेको थिएँ। जनप्रतिनिधिले परिवारभित्रको कुरा मिलाउन भनेपछि अनुसन्धान अघि नबढेको बताइएको छ। सिसाकाण्डबारे अनुसन्धान भइरहेका बेला हत्याकाण्ड मच्चिएको मिक्लाजुङ गाउँपालिकाका अध्यक्ष अमर माखिमको भनाइ छ। सिसाकण्डदेखि नै हामी गम्भीर थियौं, उनले भने, भित्री रूपमा अनुसन्धान अघि बढिरहेका बेला यत्रो नरसंहार भयो। हत्याकाण्डबारे निष्पक्ष अनुसन्धान अघि बढेको उनको भनाइ छ। अनुसन्धानका लागि प्रहरीको केन्द्रीय अनुसन्धान ब्युरो, १ नम्बर प्रदेश प्रहरी कार्यालयको विशेष टोली र जिल्ला प्रहरी कार्यालयका टोली खटिएका छन्। प्रहरीले बमबहादुर फियाकका कान्छा ज्वाइँ मानबहादुर माखिमले हत्या गरेर आत्महत्या गरेको अनुमान गरेको छ। माखिम झुन्डिएको ठाउँ नजिकै उनले प्रयोग गरेको मोबाइलको सिम भेटिएकाले उनले कोसँग संवाद गरेका थिए भन्ने अनुसन्धान भइरहेको प्रहरीले जनाएको छ। यसरी बाहिरियो सिसाकण्ड मिक्लाजुङ३ आरुबोटेमा ढाका बुनाई तालिममा स्थानीय महिला सहभागी थिए। तालिममा सहभागीले वैशाख ३० गते थुक्पा खाजा खाएका थिए। विगतको अन्दाजले खाजामा नुन थप्दा नुन लागेको थिएन। सबैले नुन थप्दै खाजा खाए। पेट पोलेको, दिसामा रगत देखिएको र खाना मन नलागेको भन्दै बिरामी उपचार गर्न आएका थिए, स्वास्थ्यचौकीमा कार्यरत अनमी सम्झना राईले भनिन्, उपचारमा आएकालाई थप उपचार गर्न जिल्ला पठाइएको थियो। थुक्पा खाजा खाएको तीन दिनपछि बिरामी उपचारका लागि सदरमुकाम फिदिम आएका थिए। स्वास्थ्यचौकीमा उपचार गर्न आएपछि वडा कार्यालय र प्रहरी चौकीमा जाहेरी दिन लगाएको राईले बताइन्। सिसा मिसाउनेविरुद्ध जाहेरी दिएको हुनुपर्छ, राईले भनिन्, त्यतिखेर तयार पारिएको जाहेरी प्रहरीमा पुगेन भने कहाँ पुर्याइयो र कसरी रोकियो अनुसन्धान हुनुपर्छ। सिसाकाण्ड भएको दुई सातासम्म अनुसन्धान नएपछि स्थानीय सशंकित भएका छन्। पाँचथरमा एकै परिवारका ९ जनाको हत्या पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि पाँचथर हत्याकाण्ड : एउटी छोरी थिई मारिदिए, १५ घण्टासम्म शव देख्न पाएको छैन आरुबोटे हत्याकाण्ड : घटनास्थल पुग्दा जे देखियो पाँचथरमा फेरि एक युवा मृत भेटिए : जो एक महिनाअघि कोरियाबाट फर्किएका थिए पाँचथर हत्याकाण्डमा अनेक अड्कल पाँचथर नरसंहार : नौ जनाको सामूहिक अन्त्येष्टि"
यस्ता धामी जो बिरामीलाई अस्पताल रेफर गर्छन्,"अछाम : साँफेबगर नगरपालिकाको सेती लोकमार्ग सडक छेउमै एउटा कच्ची घर छ। घर नजिकैको दायाँतिर प्लास्टिकको छानो भएको कटेरो बनाइएको छ। त्यहाँ दैनिक जसो ४०५० जना मानिसको भीड हुन्छ। राति अबेरसम्म पनि मानिसको भीड उस्तै हुन्छ। सेतो कपडा, निधारमा रातो र पहेलो टिका लगाएर अग्लो ठाउँमा बसेका धामी ४० वर्षीय कुलबहादुर बाब्ली उनका अगाडि हात जोडेर टुसुक्क बसेकी महिलालाई बिरामी हुनुको कारण बताउँदै छन्। तपाईँले देवीदेउता धेरै पज्नु भयो। कतिपय रोग देउताले निको पार्दैनन्, अस्पताल नै जानुपर्छ', धामीको सुझाव थियो, 'अब एक पटक अस्पताल गएर उपचार गराउनुस्, निको हुन्छ। धामीले यति भनिसकेपछि ती महिलाले 'हुन्छ' भन्ने ईसारामा टाउको हल्लाउँदै त्यहाँबाट निस्किन्। उनी हुन्, चौरपाटी गाउँपालिका७ मार्ककी ५० वर्षीया खीना बोगटी। उनलाई हात खुट्टा सुन्निने समस्या छ। एक महिनासम्म निको नभएपछि तेस्रो पटक धामी कहाँ पुगिन्। हात खुट्टा दुख्ने सुन्निने समस्या भएको एक महिना भयो। पुर्खाले देउता बिगारेर गए, अहिले त्यसको असर हामीले भोग्नु परेको छ', उनी भन्छिन्, 'देउता बिग्रेकाले त्यसैको असर हो जस्तो लाग्छ, धामीले नै भनेपछि एकपटक अस्पतालमा उपचार गर्छु।' धामीले भने अनुसार नै आफूले गर्दै आएको उनले सुनाइन्। साँफेबगर नगरपालिका ९ बुढाकोट कि नरपता थापा ६० लगातार तीन दिनसम्म हेराउने कहाँ पुगिन् तर, उनले पालो पाइनन्। चौंथो दिनमा उनको पालो आयो। १५ वर्ष अघि झाडापखाला लागेर उनको श्रीमानको मृत्यु भयो। तर, उनलाई यो कुराले चित्त बुझ्दैन। उनी आफूलाई सन्चो नभएपछि पटक पटक धामी कहाँ हेराउन पुग्छिन्। उनलाई लाग्छ देवी देउताकै कारण श्रीमानको ज्यान गयो। देउता लागेकै कारण लगातार झाडा पखाला भएर ४० वर्षको उमेरमा ज्यान गयो, जेठानीलाई पनि सासु ससुराले निकै दुःख दिए', उनी सुनाउँछिन्, 'जेठाजूले पनि सौता ल्याए, उनले पनि दुःख दिइन्, त्यही रिसले उनले देउता लगाइदिइन्।' देउताको असरले लगातार ४५ दिन झाडापखाल भएको र श्रीमानको ज्यान गएको उनको बुझाई छ। 'अहिले आफूलाई पनि सन्चो हुँदैन, उनी सुनाउँछिन्। दुई वर्षको अवधिमा बाब्लीले ६० हजार भन्दा बढीको झारफुक मार्फत उपचार गरेको दाबी गर्छन्। मानिसहरूको विश्वास र आस्था जोडिएको छ, विश्वासकै कारण दैनिक जसो मानिसहरुको भीड लाग्ने गर्छ', उनले भने, अधिकांशलाई अस्पताल जान समेत सल्लाह दिन्छु, पैसा नहुनेलाई पैसा दिएर समेत पठाउछु, पछि उनीहरूले आफैं आएर पैसा समेत फिर्ता गर्छन्। अछामका ग्रामीण बस्तीका मात्रै होइनन्, सहरीया क्षेत्रका मानिस समेत अझै पनि धामी, झाक्रीकै भर पर्ने गर्छन्। यहाँका अधिकांश ठाउँमा सहजै स्वास्थ्य चौकीको पहुँच भएपनि सबै भन्दा पहिला धामी झाक्रीलाई नै विश्वास गर्ने गरेको बयलपाटा अस्पतालका डाक्टर विकास गौचनले बताए। बिरामी परेमा सबै भन्दा पहिला देउता लाग्यो भनेर धामी झाक्रीको कहाँ पुग्छन्, धामीले अस्पताल जानु भनेर आएका हो भन्ने पनि धेरै भेटिन्छन्, उनले भने, मिर्गौला फेल हुनुमा पनि दोष देउतालाई नै दिन्छन्। अस्पताल आउने मानसिक स्वास्थ सम्बन्धी समस्या भएका बिरामीहरु सबै भन्दा पहिले धामी झाक्री कहाँ पुग्छन्। त्यसपछि मात्र अस्पताल आउँछन्।"
भिरबाट लडेर किशोरीको मृत्यु,रुकुम पूर्व : रुकुम पश्चिम सानीभेरी गाउँपालिका ६ मा एक किशोरीको भिरबाट लडेर मृत्यु भएको छ । भिरमा घाँस काट्ने क्रममा १८ वर्षीया बिमला केसीको भिरबाट लडेर मृत्यु भएको हो । घर नजिकैको रिड्रनाखोला भिरमा घाँस काट्ने क्रममा आज बिहान ८ बजे भिरबाट लडेको परिवारले जनाएको छ । मृतक केसी भिरबाट करिब ४ सय मिटर तल खसेको र उनलाई घाँस काट्ने स्थानीयले भेटेको बताइएको छ ।
नेपाली जनता कुनै पार्टीको पेवा होइनन् : मन्त्री महासेठ,"गुलरिया : भौतिक पूर्वाधार तथा यातायात मन्त्री रघुवीर महासेठले नेपाली जनता कुनै पनि पार्टीको पेवा नभएको बताएका छन् । बर्दियाको मधुवन र बारबर्दिया नगरपालिका जोड्ने बबई नदीमा निर्मित लठुवाघाट पुलको उद्घाटनका क्रममा मन्त्री महासेठले नेपाली जनता सार्वभौम भएकाले कुनै पनि राजनितिक दलको पेवा नभएको बताएका हुन् । पार्टीले चुनावी घोषणापत्र मार्फत गरेको प्रतिबद्धता पूरा गर्न सरकार प्रतिबद्ध रहेको बताउँदै मन्त्री महासेठले बर्दियाको विकासको लागि सत्तापक्ष र प्रतिपक्ष दुवै चिन्तित रहेकाले सबैको भावना समेट्ने पक्षमा आफू रहेको प्रष्ट पारे । उनले भने, 'देशमा पूर्वाधार विकास नभएसम्म जनताले विकास महशुस नगर्ने भएकाले मैले पूर्वाधार विकासलाई महत्वपूर्ण रुपमा लिएको छु ।' सरकारले केही दिनमै बजेट सार्वजनिक गर्ने तयारी गरिरहेको बताउँदै आगामी बजेटले बर्दियाबासीमा खुशीको लहर ल्याउने जानकारी दिए । तिनैतहका सरकारको कानून, कार्यालय, कर्मचारी व्यवस्थापनमा सरकारले धेरै समय खर्चिनु परेको बताउँदै उनले थपे पूर्वपश्चिम राजमार्ग चौडा गर्ने लगायत १ हजार किलोमिटर रेलमार्ग निर्माणको काम छिट्टै शुरु गर्छौँ । सरकारले अहिलेसम्म ८ सय किलोमिटर कालोपत्रे सडक, १ सय बढी पुल तथा १५ सय किलोमिटर ग्राभेल सडक निर्माण सम्पन्न गरेको उनले बताए । पहाडी सडकका नयाँ साइटहरु खोलेको प्रष्ट्याउँदै उनले बर्दियाको मूर्तिहाभुरिगाउँ, सुर्खेततेलपानी सडक निर्माणका लागि नयाँ बजेटले सम्वोधन गर्ने जिकिर गरे । कुसुम्बाघाट पुलको लागि पनि आफूले पहल गर्ने प्रतिवद्धता ब्यक्त गरे । सरकारको समृद्ध नेपाल सुखी नेपालीको नारा पूरा गर्न प्रतिपक्षलाई साथ लिएर अघि बढ्ने दोहोर्याए । सरकारले प्रतिपक्षलाई सहयोगीको रुपमा हेरेको बताउँदै विकासमा प्रतिपक्षसँगै हातेमालो गर्ने गरी अघि बढेको उनको भनाइ छ । जबसम्म नेपाली जनता आर्थिक रुपमा सम्पन्न हुँदैनन् तबसम्म देश गरिब रहने उनको तर्क थियो । बर्दियाको विकासमा आफूले गरेका सबै प्रतिवद्धता पूरा गर्ने बताउँदै बर्दियावासीलाई ढुक्क हुन मन्त्री महासेठले आग्रह गरे । बर्दियाको बबई नदी स्थित लठुवाघाटमा निर्मित २७७ दशमलव ७० मीटर लामो पक्कीपुल १६ करोड ४७ लाख १० हजार रुपैयाँको लागतमा निर्माण भएको हो । पुल निर्माणसँगै बर्दियाको मधुवन र बारबर्दिया नगरपालिका जोडिँदा स्थानीयहरुलाई आवतजावतमा सहज भएको छ ।"
महिलाको हत्या प्रयास : सीसी क्यामेरा फुटेजले पुर्यायो प्रहरीलाई अभियुक्त नजिक,बिर्तामोड : बुधवार राति झापाको मेचीनगर१० धुलावारीमा सुतिरहेकी आरती चौहान बुढाथोकीलाई खुकुरी प्रहार गरी घाइते बनाएको आशङ्कामा प्रहरीले दुई जनालाई पक्राउ गरेको छ। घटना भएको राति घटनास्थल नजिकै रहेको सीसी क्यामेरामा कैद भएको फुटेजका आधारमा मेचीनगर१० कै दुई युवालाई पक्राउ गरेको इलाका प्रहरी कार्यालय काँकडभिट्टाले जनाएको छ। उनीहरूलाई प्रहरीले नियन्त्रणमा लिएर घटनाको विषयमा अनुसन्धान गरिरहेको छ। सबै प्रमाण जुटाइसकेपछि प्रहरीले अभियुक्त सार्वजनिक गर्ने जनाएको छ। हाल पक्राउ परेका युवाको नाम प्रहरीले सार्वजनिक नगर्ने बताएको छ। पक्राउ परेका शङ्कास्पद व्यक्तिहरू नै आक्रमणकारी हुन् भनेर घाइते आरतीकी छोरी अर्पणाले पुष्टि गरिसकेको र रगत लत्पतिएको केही कपडा समेत अभियुक्तहरूसँग फेला परेको प्रहरी स्रोतले जनाएको छ। पीडित व्यक्तिसँग मोबाइलमा सम्पर्क भएको कल डिटेल्स पनि प्रहरीले सङ्कलन गरिसकेको र घटनाका विषयमा अनुसन्धान भइरहेको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए। पति वैदेशिक रोजगारीमा गएको र घरमा बिरामी सासु र ८ वर्षकी छोरी मात्र भएको अवस्थामा बुधबार राति दुई व्यक्ति घरभित्र पसेर आरतीमाथि आक्रमण गरेका थिए। आरतीको बिर्तामोडस्थित बीएन्डसी अस्पतालमा उपचार भइरहेको छ। आक्रमणको प्रत्यक्षदर्शी आरतीकी ८ वर्षीया छोरी अर्पणालाई प्रहरीले आफूसँगै राखेको छ। अर्पणाको बयान प्रहरीका लागि अभियुक्तसम्म पुग्ने र पहिचान गर्ने महत्वपूर्ण आधार बनेको प्रहरी प्रवक्ता श्रेष्ठले बताए।
अंग्रेजीले तान्यो विद्यार्थी,"महोत्तरी : बर्दिवास नगरपालिका३, गौरीडाँडाका बाबुराम श्रेष्ठका दुवै छोरा निजी विद्यालयमा अध्ययन गर्थे। सरकारी विद्यालयको पढाइ गुणस्तर हुन नसकेको भन्दै उनले निजी स्कुल रोजे। तर, यसपटक भने उनले त्यसो गरेनन्। छोरा विक्रम र विवेकलाई निजीबाट छुटाएर सरकारी स्कुल भर्ना गरे। रामगोपालपुरका रामबाबु यादवकी छोरी स्मृतिसमेत जनकपुरको एक निजी स्कुलमा अध्ययन गर्थिन्। उनलाई पनि सरकारी विद्यालयमा भर्ना गरिएको छ। बाबुराम र रामबाबु दुवैले बर्दिवासस्थित जनता माध्यमिक विद्यालय गौरीबासमा स्कुल भर्ना गरेका छन्। विद्यालयले अंग्रेजी माध्यममा पढाउन थालेपछि निजी स्कुलबाट छुटाएर यहाँ भर्ना गराउने क्रम बढेको छ। स्कुलको गुणस्तर सुध्रिएको छ, अंग्रेजीमा पढाइ हुन थाल्यो, बाबुरामले भने, केटाकेटीको भविष्य उज्ज्वल बनाउन पनि सरकारी रोजेको हुँ। धेरैजसो अभिभावकले नयाँ शैक्षिक सत्रमा छोराछोरी भर्ना गरेका छन्। धेरै सामुदायिक विद्यालयको गुणस्तर सुध्रिन नसकेका बेला जनता मावि उदाहरणीय स्कुल बन्न पुगेको छ। एक सय ५० जनाभन्दा बढी विद्यार्थी बोर्डिङबाट सरकारीमा आएका छन्। भर्ना हुन आउने धेरै थिए, थोरैले मात्रै प्रवेश पाए शिक्षक नेत्रबहादुर रम्तेलले भने, भौतिक संरचना र जनशक्ति नहुँदा सबैलाई भर्ना गर्न सकिएन। निजीमा शुल्क धेरै छ, घोकेर पढाइन्छ, अभिभावक रामबाबु यादवले भने, दक्ष जनशक्ति तयार पार्न सरकारी नै सक्षम हुन्छ। बालकक्षा मनमोहक छ। बच्चा रमाउँछन्। ढिला आएका शिक्षक र विद्यार्थी प्रवेशमा रोक लगाईन्छ। कसैलाई भेदभाव हुदैन सुरक्षागार्ड रामबहादुर बुढाथोकीले भने, वाहिर निस्कन अनुमति लिएर जानुपर्छ। गेटपास लिएर आउनुपर्ने नियम बनाइएको छ। नेता, शिक्षक, कर्मचारी सबैले छोराछोरी पढाउन थालेपछि विद्यार्थी बढेको अभिभावक वासुदेव महतो बताउँछन्। २०३१ सालमा स्थापित विद्यालयमा बाली र पशु विज्ञानसमेत पढाइ हुन्छ। एक हजार २ सय विद्यार्थी अध्ययनरत छन। अभिभावले आवश्यक सहयोग पनि गर्छन्। उनीहरूकै पहलमा रूपान्तरणको अभियान शुरु गरिएको थियो। एउटा सामुदायिक विद्यालय, जहाँ अंग्रेजी माध्यमबाट पढाइ हुन थालेपछि विद्यार्थी ओइरिएका छन्। समुदायकै सहयोग र सक्रियताले गुणस्तरमा सुधार आएको हो, व्यवस्थापन समितिका अध्यक्ष राजन ढुङ्गानाले भने, अझै अब्बल बनाउन लागि परेका छौं। यहाँ रहेका ८ वटा आमा समूहहरू सक्रिय छन्। मासिक बैठक बसेर विद्यालयको गतिविधि र बच्चाको गुनासो बारे छलफल गरिन्छ। आमा समूहको मुख्य भूमिका छ। राम्रो कुराको प्रचार गरिन्छ, समिति सदस्य कृष्णप्रसाद चौंलागाईले भने, नराम्रा कुरा सुधार्न खबरदारी गरिन्छ। तह अनुसार सबैको जिम्मेबारी तोकिएको छ। शैक्षिक क्रियाकलापको व्यवस्थापनमा सबैको प्रत्यक्ष सहभागिता रहन्छ। यसले शैक्षिक गुणस्तरमा प्रत्यक्ष प्रभाव पारेको छ। प्रविधिमैत्री कक्षा सञ्चालन छन। विद्यार्थीको प्रतिभा देखाउने व्यवस्था गरिएको छ। हरेक शुक्रबार प्रतिभा प्रदर्शन गर्छन्। सीसी क्यामराबाट अनुशासनको निगरानीको गरिन्छ। कमजोरलाई प्राथमिकतामा राखेर पढाइन्छ। अतिरिक्त कक्षाको व्यवस्था गरिएको छ। बाली र पशु विज्ञानको डिप्लोमा तहको कक्षामा अध्ययनरत विद्याथीलाई तरकारी बाली उत्पादन, भ्याक्सीन शिविर, माटो परिक्षण कार्यक्रम सञ्चालन गरिएको छ। विद्यार्थी आकर्षण गर्न विद्यालयमै दिवा खाजाको व्यवस्था गरिएको छ। अपाङ्गता भएका विद्यार्थी त्यही बस्ने गर्छन्। विद्यालय नमुना बन्दा सबैको आकर्षण बढेको स्थानीय विनिता श्रेष्ठले बताइन्। समितिका अध्यक्ष राजन ढुङ्गानाले शिक्षालाई कृषी उत्पादन मुखी बनाउने तर्फ ध्यान दिइने बताए।"

शीर्षक,विवरण
मृगतृष्णा नहोस् द्रुत आर्थिक विकास,"कुनै संरचना बनाउनुअघि त्यसको बलियो जग हाल्नुपर्छ। बूढापाकाले त्यसै भनेका होइनन् घर बलियो बनाउन जग बलियो बनाउनुपर्छ। यही सन्दर्भ आर्थिक विकासका सवालमा पनि लागू हुन्छ। द्रुत आर्थिक विकास आम नेपालीको सपना हो। त्यस्तो द्रुत आर्थिक विकासका लागि जग पनि बलियो हुनुपर्छ। दुर्भाग्य, त्यस्तो जग बस्न सकेको देखिँदैन। त्यसकारण आगामी कयौं वर्षसम्म नेपालको विकास गति धीमा (इन्क्रिमेन्टल) नै हुनेछ। निर्वाचनका समयमा दलहरूले सपना बाँडेजस्तो दु्रत (एक्सिलरेटेड) आर्थिक विकासका लागि त्यहीअनुसारको जग बसेको छैन। जग बसाउने भनेको सरकारले नै हो, तर यसका लागि पहल भएको देखिँदैन। सरकारले तीन वर्षमा दोहोरो अंकको आर्थिक वृद्धिदर हासिल गर्ने बताइरहेको छ। दोहोरो अंकको आर्थिक वृद्धिदर गफले प्राप्त हुँदैन। गफले हुने भए नेपालका डाँडाकाँडामा रेल कुदिरहेका हुन्थें। पानीजहाजमा वस्तु आयात, निर्यात भइरहेको हुन्थ्यो। हरेक महिना लाखौं पर्यटक नेपालमा घुम्न आइरहेका हुन्थे। आयस्तर नपुगेर विकासशील राष्ट्रमा स्तरोन्नति हुने कि नहुने भनेर बहस गरेर बस्नुपर्ने थिएन। अघिल्लो दश वर्षमा नेपालले औसत साढे ४ प्रतिशतको आर्थिक वृद्धिदर हासिल गरेको हो। भूकम्प र नाकाबन्दीले दुई वर्ष लगातार आर्थिक वृद्धिदर न्यून भयो। कमजोर आधारका कारण त्यसपछिको वर्षमा आर्थिक वृद्धिदर उच्च भयो। पुनर्निर्माणका गतिविधिले त्यसलाई साथ दियो र तीन आर्थिक वर्षमा लगातार राम्रो आर्थिक वृद्धिदर भयो। अब त्यो आर्थिक वृद्धिदर टिकाउन मुस्किल परेको छ। सरकारले भनेजस्तो दोहोरो अंकको आर्थिक वृद्धिदर हासिल गर्न त्यही अनुसार पूर्वाधार विकास गर्नुपर्छ। त्यही अनुसार लगानी र उत्पादन बढ्नुपर्छ। नेपालीको प्रतिव्यक्ति आय सन् २०३० मा १२००० अमेरिकी डलर पुयाउने भनिएको छ। १२ गुणा आम्दानी बढ्न कम्तिमा पनि अर्थतन्त्र यतिखेरको तुलनामा आउँदो १० वर्षमा त्यही अनुपातमा वृद्धि हुनुपर्छ। भाषणबाजीभन्दा कार्यान्वयन पक्ष सुधार अत्यावश्यक छ। बजेट कार्यान्वयन गर्न संस्थागत क्षमता बढ्न सकेको छैन। संस्थाहरूको क्षमता कमजोर छ। योग्यता र क्षमता भन्दा पनि आफन्त, राजनीतिक कार्यकर्ता, गुटगत झुकावबफादारीका आधारमा नियुक्ति दिने परिपाटीका कारण समस्या निम्तिएका हुन्। यसबारे सरकार पूर्णतः जानकार छ। राजनीतिक नियुक्ति, सरुवाबढुवाका तथ्यहरू केलाउँदा विकृति सुधार्ने भन्दा पनि संस्थागत गर्नेतिर उद्यत देखिन्छ। अयोग्य मानिस भर्ती गरेर संस्था बलिया हुदैनन्, हुने कमजोर हुन्। हरेक क्षेत्र राजनीतिक रूपमा विभक्त छ। यी सबै पक्षमा सुधार नगरी द्रुत आर्थिक विकासको कल्पना गर्न सकिँदैन। सरकारी क्रियाकलापको जगमा प्राप्त हुने भनेको धीमा विकास नै हो। दुईतिहाइ बहुमतसहितको स्थायित्व बोकेको सरकारले त्यो जग निर्माण गर्न कुनै काम गरेकै छैन। पूर्वाधार विकासको गतिमा सुधार भएको छैन। वर्षौंदेखि निर्माणाधीन आयोजना रुग्ण भएर बसिरहेका छन्। निर्माण कम्पनीहरूको क्षमताका आधारमा भन्दा पनि नेताठेकेदारको सम्बन्धका आधारमा आयोजनाको ठेक्का ओगट्ने चलन यथावत् छ। संस्थागत सुधारमा कुनै चासो नै छैन। आधारभूत काम नै नगरी विकास र समृद्धिका एकोहोरो रटानले मात्र विकासको फल प्राप्त हुँदैन। सरकारले आफ्नो प्रतिरक्षामा कहिलेकाहीं केही नभएको हो र, विकास नै नभएको हो र भन्ने गरेको पनि पाइएको छ। धीमा गतिको विकास त जहिलेसुकै भइरहेको हुन्छ। विकासको एउटा चरण पार गरिसकेपछि विकासको तीव्र वेग लिँदैन। तीव्र आर्थिक विकास गर्ने भनेको विकासशील देशले नै हो। कुनै पनि मुलुकलाई तीव्र विकासमा अघि बढ्ने अवसर विरलै प्राप्त हुन्छ। स्रोतसाधन र काम गर्न सक्ने उमेरका हिसाबले नेपाल तीव्र आर्थिक विकासमा अघि बढ्न उपयुक्त समय हो। सन् २०३० को दशकबाट नेपाल क्रमशः पाको उमेरको जनसंख्या धेरै भएको देश हुन्छ। त्यसभन्दा पछिको दशकमा समाज बुढ्यौलीतर्फ प्रवेश गर्छ। विकासका लागि असीमित समयको लाभ कुनै मुलुकलाई हुँदैन र थिएन पनि। त्यसकारण तीव्र विकासको नेपालीको सपनालाई मृगतृष्णा नबनाऔं। यसका लागि समयमै अवसरको सदुपयोग गरौं।"
२३ वर्षमा ३४ खर्बको सुन आयात,"काठमाडौं : नेपालले पछिल्ला २३ वर्षमा ३४ खर्ब १८ अर्ब रुपैयाँको सुन आयात गरेको छ। यो रकम गत वर्षको नेपालको कुल गार्हस्थ्य उत्पादन (जीडीपी)बराबर हो। २०५३ साउनदेखि गत कात्तिक मसान्तसम्म नेपालीले सुनमा यति ठूलो खर्च गरेका हुन्। २०६५ पछि सुन आयात ठूलो परिमाणमा बढेको राष्ट्र बैंकको तथ्यांकमा उल्लेख छ। यसका अतिरिक्त अनौपचारिक माध्यमबाट पनि ठूलो परिमाणमा सुन भित्रिरहेको छ। माओवादी द्वन्द्वको समाधानपछि नेपाली मूलतः खाडी र मलेसियामा वैदेशिक रोजगारीमा जाने क्रम बढेको थियो। वैदेशिक रोजगारीको आम्दानीले बहुसंख्यक नेपालीको क्रय क्षमता बढेको र गरिबी दर तीव्रतर खुम्चिएको तथ्यांक विभिन्न अन्तर्राष्ट्रिय संघसंस्थाले सार्वजनिक गर्दै आएका छन्। बढेको खरिद क्षमताको प्रभाव सुन बजारमा पनि परेको छ। यही कारण सुन आयात चुलिएको राष्ट्र बैंकका अधिकारी बताउँछन्। सरकारले सुनको आयातमा सीमा तोक्ने, बेलाबखत भन्सार दर बढाएर आयात निरुत्साहित गर्नेजस्ता काम गरे पनि पहेँलो धातुको आयातमा मुलुकले ठूलो रकम खर्चेको छ। सुन नेपालीको संस्कृतिसँग जोडिएकाले पनि यसको खपत बढी भएको नेपाल सुनचाँदी व्यवसायि महाँसंघका संस्थापक अध्यक्ष तेजरत्न शाक्य बताउँछन्। जन्मदेखि मृत्युसम्मका सबै कर्मकाण्डमा सुनको आवस्क पर्छ, उनी भन्छन्, आयस्रोत बढ्दै गएपछि प्रतिष्ठाको प्रश्न पनि सुनमै गाँसिएको छ। जसले बढी सुन देखाउँछ, उही सम्पन्न मानिने देखाशेखी बढ्न थालेकाले सुनको माग भविष्यमा अझै बढ्ने उनी बताउँछन्। सुनलाई संसारभर नै सर्वाधिक सुरक्षित लगानीका रूपमा लिइन्छ। त्यसैकारण सुनमा लगानी बढ्नु स्वाभाविक हो। तर, नेपालमा लगानीको उपकरण मानेर सुन किन्न पाइन्न। यद्यपि, गरगहनाको प्रयोजनमै पनि सुनको खपत उच्च रहेको छ। सुनको धितोमा बैंकले ऋण दिने र तत्कालै बेच्न सकिने भएकाले सुनका गरगहना पनि धेरैका लागि लगानी विविधीकरणको पाटो रहेको राष्ट्र बैंकका अधिकारी बताउँछन्। राष्ट्र बैंकको तथ्यांकअनुसार गत कात्तिक मसान्तसम्ममा बैंक तथा वित्तीय संस्थाले सुनचाँदी धितोमा ३६ अर्ब ७९ करोड रुपैयाँ ऋण दिएका छन्। यस्तो ऋण लिन पनि केही धनि मानिसले अस्वाभाविक रूपमा सुन थुपार्न थालेको राष्ट्र बैंकका एक अधिकारी बताउँछन्। केही मान्छेले धेरै सुन थुपार्ने गरका छन्। त्यस्तो प्रबृत्ती रोक्न सरकार सफल भएको छैन, उनी भन्छन्। सुनको बढ्दो आयातले केन्द्रीय बैंकलाई बेलाबखत अप्ठेरो पार्ने गरेको छ। हामीले सुनको बजारलाई गहन विश्लेषण गर्न र त्यसै अनुरुप नीति नियम बनाउन सकेनौं भने यसले मुलुकको भुक्तानी क्षमता केही दिनमै खतम पार्नसक्छ, अर्थशास्त्री केशव आचार्य भन्छन्, विगतमा धेरैपटक यस्तो समस्या परिसकेको छ। त्यसबाहेक अनौपचारिक अर्थतन्त्र भनिने तस्करीमा पनि सुन नै सर्वाधिक प्रयोग हुने गरेको राष्ट्र बैंकको आन्तरिक प्रतिवेदनमा उल्लेख छ। अनौपचारिक आयातले नेपालमा भित्रिएको सुनको वास्तविक आकार यो तथ्यांकभन्दा निकै बढी हुनसक्ने राष्ट्र बैंकका अधिकारी बताउँछन्। प्रहरीले लगातार समातेको सुनको अबैध आयातको आँकडाले पनि राष्ट्र बैंकको तथ्यांकमा देखिएभन्दा निकै बढी पैसा नेपालीले सुन किन्न खर्चेको अनुमान गर्न सकिन्छ। त्यसो त, रोजगारी र भ्रमणका लागि विदेश जाने नेपालीले ल्याउने गरगहना र काँचो सुनको परिमाण पनि निकै ठूलो छ। त्यसरी आयात भएको सुनको तथ्यांक सरकारी अड्डासँग छैन। यसले सुनको खपतमा मुलुकले ज्यादै बढी रकम खर्चेको अनुमान अर्थविदको छ। सुनको आयातमा बढी खर्च गरेको देखिनुको अर्को कारण यसको मूल्यको बढोत्तरी पनि हो। २०७३ माघ ३ मा नेपाल सुनचाँदी व्यवसायी महासंघले सुनको भाउ प्रतितोला ५५ हजार २ सय तोकेको थियो। तीन वर्षपछि गत सोमबार त्यति नै सुनको मूल्य २१ हजार रुपैयाँ महँगिएर ७६ हजार रुपैयाँ पुगेको छ। मूल्य बढ्दा यसका उति नै सुन किन्न पनि बढी प्रसा तिर्नुपर्ने हुन्छ। सन् २००७ पछि अमेरिकाबाट सुरु भएको वित्तीय संकटले विश्व बजारमै सुनको भाउ बढाउन सहयोग गरेको थियो।"
नेपाल प्रवेशमा प्रतिबन्धसहित १२२ चिनियाँलाई स्वदेश फर्काइदै,"काठमाडौं : शंकास्पद गतिवधिमा संलग्नताको आरोपमा पक्राउ परेका १ सय २२ चिनियाँलाई नेपालले बुधबार निष्काशन गर्दै छ। गृह मन्त्रालयले उनीहरूलाई नेपाल प्रवेशमा चार वर्ष प्रतिबन्ध लगाएको छ। कुनै पनि प्रवेशाज्ञा (भिसा)मा उनीहरू अब नेपाल आउन पाउँदैनन्। उनीहरू सबैलाई कालोसूचीमा राखिएको छ। अध्यागमन विभागले उनीहरूलाई चार वर्ष नेपाल प्रवेशमा प्रतिबन्ध लगाई निष्काशन गर्ने निर्णय गरेको हो। विभागका महानिर्देशक ईश्वरराज पौडेलले ती चिनियाँलाई निष्काशन गर्न लागिएको बताए। उनीहरूलाई बुधबार साँझ चीन पठाउँदै छौं, महानिर्देशक पौडेलले अन्नपूर्णसँग भने। अध्यागमन ऐनको दफा ९ (१) (क) मा अध्यामगनको प्रचलित कानुनविपरीत कार्य गरेबापत दण्डसजाय भोगिसकेका प्रवेशाज्ञा (भिसा) लिनुपर्ने अवस्थाका विदेशीलाई महानिर्देशकले नेपाल सरकारको स्वीकृति लिई अवधि तोकी वा नतोकी पुनः नेपाल प्रवेश गर्न नपाउने नगरी नेपालबाट निष्काशन गर्ने आदेश जारी गर्न सक्ने उल्लेख छ। चिनियाँ दूतावासले उनीहरूको हवाई टिकट र उडान विवरण विभागलाई बुझाएको छ। दूतावासले ती चिनियाँलाई दिएको ट्राभल डकुमेन्ट (टीडी)मा विभागले चार वर्ष नेपाल प्रवेश गर्न नपाउने लेखिदिएको छ। विभागले भिसा नभएका चिनियाँको भिसा नियमित गरेको छ। भिसाको म्याद नगुज्रिएका चिनियाँको भिसा प्रस्थान भएको भोलिपल्ट (बिहीबार)देखि रद्द गरिदिएको छ। दूतावासले १ सय २२ जनै आफ्ना नागरिकको राहदानी रद्द गरेको छ। दूतावासले विभागलाई ती सबै चिनियाँको ट्राभल डकुमेन्ट उपलब्ध गराएको छ। विभागले त्यसमा भिसा नियमित गरेको हो। महानिर्देशक पौडेलले आफ्नो अधिकार प्रयोग गरी ती चिनियाँबाट कसुरबमोजिम जरिवानासमेत गराएका छन्। हिरासतमा रहेका ती चिनियाँलाई बुधबार अपरान्ह प्रहरी र अध्यामगनका कर्मचारीको रोहवरमा त्रिभुवन अन्तर्राष्ट्रिय विमानस्थल पुयाइनेछ। चीन सरकारले उनीहरूलाई फिर्ता लैजान दुइटा चार्टर जहाज पठाउँदै छ। सीजेड ३००२ उडान नम्बर भएको चाइना साउदर्न विमानबाट ८० जना जाँदै छन्। बाँकी ४२ जनालाई एमयू ७१७६ उडान नम्बरको चाइना वेस्टर्नको विमानबाट फिर्ता लगिँदै छ। दुवै जहाज अवतरणका लागि नागरिक उड्डयन प्राधिकरणले अनुमति दिएको छ। दुई चार्टर जहाजमा चिनियाँ सुरक्षा अधिकारीसमेत आउने स्रोतले बताएको छ। उनीहरू विमानबाट बाहिर भने आउने छैनन्। कति सुरक्षाकर्मी आउने भन्ने यकिन छैन। विमानमा उच्छृंखल गतिविधि गर्ने सम्भावना रहेकाले उनीहरूलाई लिन हतियारसहितका चिनियाँ सुरक्षा अधिकारी आउने स्रोतले बताएको छ। प्रहरी र अध्यामगनका अधिकारीको रोहवरमा ती चिनियाँलाई विमानसम्म पुयाइनेछ। विमानमा चढेपछि चिनियाँ सुरक्षाकर्मीले उनीहरूको जिम्मा लिनेछ। आफ्ना नागरिकले पूर्वी र दक्षिण एसियाली मुलुकमा याकेटकै रूपमा अवैध गतिविधि चलाइरहेको र त्यस्ता गतिविधिले चीन सरकारको छवि धुमिल्याइरहेकोप्रति चीन सचेत देखिएको थियो। त्यसपछि चीनले पूर्वी एसियाका भियतनाम, कम्बोडिया, लाओसलगायत देशमा अवैध गतिविधि गरिरहेका आफ्ना नागरिकविरुद्ध अपरेसन चलायो। त्यस क्रममा केही पक्राउ परे भने केही भागेका थिए। भागेकाहरू नेपाल, भारत, बंगलादेशलगायत दक्षिण एसियाली मुलुक छिरेको सूचना चीनले पाएको थियो। त्यही सूचना पछ्याउँदै चिनियाँ सुरक्षा अधिकारी नेपाल आइपुगे। नेपालमा पनि अवैध रूपमा हजारौं चिनियाँ बसेको थाहा पाएपछि चीनले उनीहरूविरुद्ध अपरेसन गर्न सुरक्षा टोली पठाएको थियो। चीनको पब्लिक सेक्युरिटी मन्त्रालयअन्तर्गतको अपराध अनुसन्धान विभागका उपनिर्देशक बाङ हुवाको नेतृत्वमा चिनियाँ सुरक्षा अधिकारी नेपाल आएका थिए। उनीहरूले अवैध गतिविधिमा संलग्न आफ्ना नागरिकविरुद्ध नेपाली सुरक्षा अधिकारीलाई सूचना दिएका थिए। प्रहरीले पुस ७ गते शंकास्पद ढंगले नेपाल बसिरहेका १ सय २२ जनालाई पक्राउ गरेको थियो। १ हजार जनालाई पक्राउ गर्ने उद्देश्य लिए पनि सूचना चुहिएपछि उनीहरूको योजना असफल बनेको जनाइएको छ।"
लगातारको वर्षा र हिमपातले जनजीवन कष्टकर,"बझाङ: एक सातादेखि परेको झरी र हिउँपातका कारण बझाङको जनजीवन प्रभावित बनेको छ । जिल्लाका अधिकांश बस्ती हिउँले ढाकिएका छन् । हिउँपात र वर्षातका कारण जिल्लामा टेलिफोन, विद्युत तथा इन्टरनेट सेवा समेत पूर्णरुपले अवरुद्ध भएपछि जिल्लाको जनजीवन झनै अस्तव्यस्त भएको हो । साथै यातायात सेवा पनि अवरुद्ध भएपछि आवतजावतमा समेत समस्या परेको छ। गत बिहीबारदेखि लगातार भएको वर्षा र छिनछिनमै पर्ने हिमपातले चिसो बढेपछि जनजीवन कष्टकर बनेको हो। जिल्लामा संञ्चालित ८ वटा एफएम रेडियोका सोलार पाता चार्ज नहुँदा बन्द भएका छन् । साथै विद्युत सेवा प्रवाह नभएपछि सरकारी तथा गैर सरकारी कार्यालयको कामकाज समेत प्रभावित भएको छ। सेवाग्राही समेत नआएपछि जिल्लाका अधिकांश सरकारी कार्यालयका कर्मचारी आगो बालेर दिन कटाइरहेका छन्। एक सातादेखि इमेल इन्टरनेट सेवा समेत अवरुद्ध भएपछि बैङ्किङ सेवा समेत पूर्णरुपमा बन्द भएको राष्ट्रिय बाणिज्य बैंकका प्रबन्धक प्रकाश बिष्टले जानकारी दिए। आइतबार केही समय सूचारु भएको जयपृथ्बी राजमार्ग पुन: हिमपात भएपछि पूर्णरुपमा अवरुद्ध भएको बस व्यवसायीको भनाई छ । हिमपातले जयपृथ्वी राजमार्ग खोड्पे बझाङ सडकखण्ड समेत बन्द भएपछि दैनिक उपभोग्य वस्तु आपूर्ति हुन नसक्दा समस्या भएको छ । स्थानीय बिरेन्द्र सिंहका अनुसार लामो समयसम्म यातायात बन्द भएपनि दैनिक उपभोग्य वस्तु चामल, गहुँ, पिठो तरकारी , चिनी, दाल मसलालगायत आपूर्ति नहुँदा बजारमा अभाव भएको छ। जिल्लाका लागि उपभोग्य वस्तु बोकेका मालबाहक ट्रक राजमार्गका विभिन्न ठाउँमा अलपत्र छन्। जिल्लाको तल्लो भाग सेती नदीको बगरमा रहेको चैनपुरदेखि देउरासम्मका बस्तीमा खासै हिउँ नपरे पनि माथिल्लो भेगका बस्तीमा भने अहिले पनि हिमपात भइरहेको स्थानीयले बताएका छन्। बाक्लो हिमपातका कारण लेकाली भेगमा गाई, भैंसी, भेडा, बाख्रा एकसातादेखि बाहिर निस्कन पाएका छैनन्। जिल्लाको सञ्चार सेवा अवरुद्ध भएको छ ।"
नेकपा हाइकमान्डको निर्देशन : जसरी पनि हेटौंडा,"काठमाडौं : सत्तारूढ नेकपाले प्रदेश ३ को राजधानी जसरी पनि हेटांैडा कायम राख्न पार्टी नेताहरूलाई पुनः निर्देशन दिएको छ। प्रधानमन्त्री निवास बालुवाटारमा मंगलबार साढे १० देखि साढे २ बजेसम्म सम्बन्धित प्रदेशका पदाधिकारी, दलका पदाधिकारी र मन्त्रीका कुरा सुनेर अध्यक्षद्वय प्रधानमन्त्री केपी ओली, पुष्पकमल दाहाल र महासचिव विष्णु पौडेलले प्रदेशको नाम बागमती र राजधानी हेटांैडा जसरी पनि कायम गर्न निर्देशन गरेका हुन्। पार्टी नेतृत्वसँगको छलफलमा प्रदेश इन्चार्ज अष्टलक्ष्मी शाक्य, सहइन्चार्ज हितमान शाक्य, अध्यक्ष नारायण दाहाल, सचिव आनन्द पोखरेल, प्रदेशसभा संसदीय दलका उपनेता तथा आन्तरिक मामिला तथा कानुनमन्त्री शालिकराम जम्मकट्टेल, आर्थिक मामिला तथा योजनामन्त्री कैलाश ढुंगेल र सामाजिक विकासमन्त्री युवराज दुलाल, दलका प्रमुख सेचतक रामेश्वर फुयाल, पार्टीका केन्द्रीय सदस्यसमेत रहेका प्रदेशका सांसदहरू पशुपति चौलागार्इं, राजेन्द्र पाण्डेलगायत थिए। पुस १३ मा बसेको नेकपा सचिवालयले प्रदेश ३ को नाम बागमती र राजधानी हेटौंडा राख्न सम्बन्धित पार्टी कमिटी र प्रदेशसभालाई आग्रह गर्ने निर्णय गरेको थियो। संविधानको धारा २८८(२) मा प्रदेशको राजधानी सम्बन्धित प्रदेशसभामा तत्काल कायम सदस्य संख्याको दुई तिहाइ बहुमतबाट निर्णय भएबमोजिम हुने व्यवस्था छ। यो निर्णय लिन प्रदेश ३ मा ७४ मत भए पुग्छ। नेकपा एक्लैको त्यहाँ दुई तिहाइ मत (८० सिट) छ। सचिवालयले दिएको सल्लाह कार्यान्वयन गर्ने दायित्व तपाईंहरूको हो। २७ गतेभित्र मतदान प्रक्रियामा लगेर टुंगो लगाउनुहोस्। केपी ओली, प्रधानमन्त्री एवम् नेकपा अध्यक्ष नाम र राजधानी नटुंग्गिएका अन्य प्रदेशका विषयमा केही निर्णय नलिने तर प्रदेश ३ को मात्र नाम र राजधानीमा निर्देशन जारी गर्नु, प्रदेशको अधिकार क्षेत्रमा हस्तक्षेप गर्नु र बहुमत सांसद विपक्षमा रहँदारहँदै पनि केन्द्रले निर्णय लाद्न खोजेको आरोप लगाउँदै निर्णय नमान्ने चेतावनी प्रदेश सांसदहरुले दिएपछि पार्टी हाइकमान्ड ले प्रदेश जिम्मेवारीमा रहेका नेताहरूलाई बालुवाटारमा बोलाई पुनः निर्देशन गरेका हुन्। तीन दिनसम्म चलेको नेकपा प्रदेश संसदीय दलको बैठक केन्द्रको निर्णय मान्नेनमान्नेमा अनिर्णीत थियो। बहुमत सदस्यले निर्णय नमान्ने बताएपछि नेकपा नेतृत्व दबाबमा थियो। सामान्य वडाको कार्यालय वरपर गर्दा त नयाँनयाँ समस्या आइलाग्छ। हेटौंडामा प्रदेशको अस्थायी राजधानी भनेर गइहाल्यो। अब सार्दा अरू समस्या आउँछन्। राजधानी बनाउने भएपछि काठमाडौं खाल्टो मात्र होइन, अलिक पर होस् भन्ने पनि हुनुपर्छ। टाढा भयो होला, एउटा भूगोलका कारणले तर पनि अब यो पार्टीको निर्णय हो। जसरी पनि मानेरै जानुहोस, प्रधानमन्त्रीको निर्देशन उधृत गर्दै प्रदेश सभा सदस्य पशुपति चौलागार्इंले अन्नपूर्णसँग भने। प्रधानमन्त्री ओलीले आवश्यकता, औचित्य, संघीयताको मर्म, जनसंख्याको अवस्था, तराई र पहाड जोड्ने सामारिक महत्वको क्षेत्र र नयाँ ठाउँ विशेषले पनि राजधानी हेटौंडाबाहेक अन्यत्र सोच्नै नसकिने बताएका थिए। सचिवालयले दिएको सल्लाह कार्यान्वयन गर्ने दायित्व तपाईंहरुको हो, प्रधानमन्त्रीले भने, भोलिबाटै संसद् खुलाएर २७ गतेभित्र मतदान प्रक्रियामा लगेर टुंगो लगाउनुहोस्। अर्का अध्यक्ष दाहालले पार्टीले प्रदेशको नाम र राजधानीबारे सचिवालयले निर्णयका रूपमा भन्दा पनि समझदारीका रूपमा सुझाव दिएको बताएका थिए। धेरै विषयमा अध्ययन गरेर समझदारीका रूपमा यो निर्णय लिइएको हो। यसलाई माथिबाट लादेको निर्णयका रूपमा होइन, समस्या जहाँ पर्छ, समस्या परेपछि पार्टीले एउटा निकास खोल्छ भन्ने अर्थमा लिनुपर्छ। हामीले सचिवालयमा सर्वसम्मत निर्णय गरेका हौं, दाहालको भनाइ थियो। धेरै विषयमा अध्ययन गरेर समझदारीका रूपमा यो निर्णय लिइएको हो। यसलाई माथिबाट लादेको निर्णयका रूपमा नलिनु होला। पुष्पकमल दाहाल, नेकपा अध्यक्ष नेकपा प्रदेश इन्चार्जसमेत रहेकी नेतृ अष्टलक्ष्मी शाक्यले भने विधि, पद्धति र प्रक्रियाका हिसाबले पार्टी सचिवालयले गरेको निर्णय नमिलेको बताएका थिए। तपार्इंहरू (सचिवालय) को निर्णय गर्ने तरिका नै मिलेन। तपार्इंहरूले किन यही एउटा ठाउँको मात्र निर्णय गर्नुभयो। समस्या १ नम्बर प्रदेशको नाम थियो, २ नम्बरमा छँदै छ, हाम्रो प्रदेशमा छँदै थियो, ५ नम्बरमा पनि छ। समग्रमा निर्णय नै गर्नु थियो भने किन यहाँलाई मात्र लाद्न खोज्नुभयो ? शाक्यले पार्टी नेतृत्वमाथि प्रश्न गरेकी थिइन्। प्रदेश सांसदहरुले पार्टीले निर्णय गर्दा जनभावनाको कदर गर्न नसकेको आरोप पनि लगाएका थिए। प्रदेशका ६६ निर्वाचन क्षेत्रमा सिन्धुली, चितवन र मकवानपुरका १४ क्षेत्र छन्, ५२ चुनाव क्षेत्र बाहिर छन्, नेता चौलागाईंले भने, जनसंख्या र भूगोलका हिसाबले तिब्बतसँग जोडिएका जिल्ला छन्। सांसदका पनि आआफ्ना समस्या छन्। यो अव्यावहारिक छ भन्यौं, तर उहाँहरूले दायाँबायाँ हुन्न भन्नुभयो। प्रदेश सचिव आनन्द पोखरेलले पार्टी निर्णय मान्नुको विकल्प नभएकाले निर्णय अब कार्यान्वयनमा जाने बताए। सचिवालयले गरेको निर्णयबारे पार्टीका सदस्यले गर्ने कुरा के हुन्छ ? त्यही सचिवालयले मनोनीत गरेका मान्छे हौं हामी, सचिव पोखरेलले अन्नपूर्णसँग भने, छलफलमा जनवाद प्रयोग गर्ने, निर्णयमा पार्टीको मान्यताअनुसार जाने स्वाभाविक प्रक्रियाअनुसार यो विषय टुंगिन्छ। अब के हुन्छ ? बालुवाटारमा पार्टी हाइकमान्डको निर्देशनलगत्तै नेकपाको प्रदेश सभा ३ ले बिहीबार बिहानका लागि दलको बैठक बोलाएको छ। प्रदेश सभा बैठक भने बुधबार दिउँसो ३ बजे डाकिएको छ। मुख्यमन्त्री डोरमणि पौडेलको निवासमा बोलाइएको दल बैठकमा पार्टीका अध्यक्षद्वय र महासचिवसँगको छलफलमा भएका नेताहरुले सम्बोधन गर्ने कार्यक्रम छ। पार्टी सचिवालयको निर्णयपछि बसेको प्रदेश दलको तीन दिनसम्म चलेको बैठकमा अधिकांश सदस्यहरुले आफ्नो धारणा राखिसकेका छन्। नेतृत्वले दिएको निर्देशनअनुसार प्रदेशका पदाधिकारीले प्रदेश सभा सांसदहरुलाई बिफ्रिङ गर्नेछन्। त्यसपछि २७ गतेसम्म प्रक्रिया टुंग्याउने गरी प्रदेश सभाले कार्यसूची बनाउने तयारी छ। पार्टी नेताहरुले समयका हिसाबले २७ पुसभित्र मतदान प्रक्रियामा लगेर टुंग्याउन निर्देश गर्नुभएको छ, अब त्यहीअनुसार प्रक्रिया अगाडि बढ्छ होला, चौलागाईंले भने।"
४० हजार घुससहित भूमिसुधारका खरिदार पक्राउ,परासी : अख्तियार दुरुपयोग अनुसन्धान आयोगले एकजना खरिदारलाई ४० हजार घुससहित पक्राउ गरेको छ। पश्चिम नवलपरासीको भूमिसुधार तथा मालपोत कार्यालय परासीको भूमिसुधार शाखामा कार्यरत खरिदार नेत्रबहादुर चौधरीलाई बुधबार घुससहित पक्राउ गरेको अख्तियारले जनाएको छ। चौधरीलाई ४० हजार घुस रकमसहित पक्राउ गरिएको आयोगको बुटवल कार्यालयका प्रवक्ता सुरेश भुसालले जानकारी दिए । भूमिसुधार तथा मालपोत कार्यालयको सम्पूर्ण काम एउटा भवनबाट हुँदै आएको भएपनि शाखाको काम भने छुट्टै भवनबाट हुने गरेको छ। शाखा भवनमा बोलाएर चौधरीले मोहीको जग्गा बाँडफाँडलाई मिलाइ दिने भन्दै सेवाग्राहीसँग रकम लिँदै गर्दा पक्राउ गरिएको भुसालले बताए । बुटवल उपमहानगरपालिका बुद्धनगर घर भएका चौधरीलाई नियन्त्रणमा लिइ अनुसन्धान भइरहेको अख्तियारले जनाएको छ।
"लट्रीका नाममा ठगी : नाइके दिल्लीमा, एजेन्ट नेपालमा","काठमाडौं : बनेपाकी एक महिलालाई एक महिनाअघि मोबाइलमा एउटा सन्देश आयो तपाईंलाई लन्डनबाट महँगो सामान लट्री परेको छ। यो नम्बरमा फोन गर्नोस्। उनले मोबाइलमा आएको नम्बरमा फोन गरिन्। फोनमा सतुंगल बस्ने शर्मिलाकुमारी श्रेष्ठले कुरा गरिन्। रौतहट घर भएकी श्रेष्ठसँग बौद्धमा भेट भयो। श्रेष्ठले २० हजार रुपैयाँ बुझिन्। महिलाको नम्बरमा फेरि सन्देश आयो तपाईंले पाउने लट्रीमा २ हजार पाउन्ड रहेछ। भन्सार क्लियरेन्सका लागि १ लाख बुझाउनुपर्छ। उनले त्यही सन्देशअनुसार सिद्धार्थ बैंकमा रकम जम्मा गरिन्। पटकपटक रकम माग्दै जाँदा उनले ४ लाख ७० हजार रुपैयाँ बुझाइन्। सोमबार बिहान अर्को सन्देश आयो अब ५ लाख २० हजार रुपैयाँ बुझाए सामान तपाईंको घरसम्मै पार्सल आउँछ। तब ठगीमा परेको हो कि भनेर परिवारमा शंका भयो। ती महिलाले यसको सूचना प्रहरीमा दिइन्। महानगरीय प्रहरी अपराध महाशाखाको टोलीले ठगीमा संलग्न गिरोहसँग गुपचुप च्याट गर्यो। ५ लाख २० हजार बौद्धमा भेटेर दिने कुरा भयो। पीडित महिलासँगै प्रहरी गयो। पैसा बुझ्न आएकी श्रेष्ठलाई प्रहरीले पक्राउ गर्यो। श्रेष्ठकै बयानका आधारमा बालाजु बस्ने सुशील गुरुङ, मोरङ विराटनगर घर भई हाँडीगाउँ बस्ने अलंकार जैन, भारत घर भई क्षेत्रपाटी बस्ने नवीन अग्रवाल र बौद्ध बस्ने आनन्द अग्रवाल समातिए। चारै जनालाई महाशाखामा ल्याई अनुसन्धान गर्दा गिरोहका नाइके भारतको दिल्ली बस्ने पोटु अग्रवाल रहेको खुल्यो। उनी नेपालमै लामो समय बसेर सन् २०१० मा दिल्ली फर्किएका रहेछन्। उनी दिल्लीमा तिब्बती कपडा कारोबारमा संलग्न छन्। पीडित महिलालाई सुरुमा मोबाइलमा सन्देश पोटुले पठाएको महाशाखा प्रमुख एसएसपी सहकुलबहादुर थापाले बताए। पोटुले सुरुमा मोबाइलमा सन्देश पठाएको र पैसा दिन राजी भएपछि श्रेष्ठ र गुरुङलाई परिचालन गरेको देखियो, एसएसपी थापाले भने, पैसा बौद्ध र क्षेत्रपाटीमा पसल थापेर बसेका अग्रवालद्वयको पसलमा बुझाउन पोटुले मान्छे परिचालन गर्दै आएको अनुसन्धानबाट खुलेको छ। महाशाखाका अनुसार पक्राउमध्येका अग्रवालद्वय नाताले पोटुका काका हुन्। पसलमा पैसा बुझाउन र लिन जाने दुवै व्यक्ति उनीहरूले चिन्दैनथे। पोटुले दिल्लीबाटै फोन गरेर पैसा दिनू भनेपछि नचिनेका व्यक्तिलाई नै अग्रवालद्वयले पैसा दिने गरेको पाइयो, एसएसपी थापाले भने। श्रेष्ठ र गुरुङको पोटुसँग निकट सम्बन्ध रहेको प्रहरी अनुसन्धानबाट खुलेको छ। उनीहरू पोटुलाई भेट्न दिल्ली पुगेका र पोटुसँग तस्बिरसमेत खिचेको भेटिएको छ। महाशाखाका अनुसार गुरुङ र श्रेष्ठले १ लाख रुपैयाँ पोटुको खातामा राखिदिएबापत १५ देखि २० हजार रुपैयाँ कमिसन पाउँदै आएको अनुसन्धानबाट खुलेको छ। यो समस्या उपत्यकामा धेरै छ। कतिले उजुरी गर्छन् त कतिले गर्दैनन्, उनले भने, तर, सजग हुन जरुरी छ। यो गिरोहले अन्य थुप्र्रैलाई ठगी गरेको आशंका प्रहरीको छ। अग्रवालद्वयले भने काठमाडौंमा बसेर हुन्डीको कारोबार गरेको आशंकामा प्रहरीले अनुसन्धान अगाडि बढाएको छ।"
सांसदको घोषणा : फुसको छाना हटाएर जस्तापाताको छाना,"वीरगन्ज : पर्सा१ मा फुसको घर भएकाहरुका लागि प्रतिनिधिसभा सदस्य प्रदीप यादवले छाना उपलब्ध गराउने घोषणा गरेका छन्। बुधबार सुरक्षित नागरिक आवास कार्यक्रमको बसेको बैठकमा सांसद यादवले आफनो निर्वाचनमा क्षेत्रमा रहेका फुसको घरहरुमा जस्तापाताको छाना लगाइ दिने घोषणा गरेका हुन्। उक्त कार्यक्रमको संयोजकसमेत रहेका सांसद यादवले भने मेरो निर्वाचन क्षेत्रमा वीरगन्जका १९ वडा छन्, ती सबैमा करिब २ हजार भन्दा बढि फुसका छाना भएका घरधुरी छन्, अहिले पहिलो चरणमा ५ सय फुसको घरमा जस्तापाताको छाना लगाइ दिनेछु। पाँच वर्षे कार्यकालमा बाँकी रहेका सबै घरधुरीमा जस्तापाताको छाना हुन्छ, उनले भने यो कार्यकालमा मेरो क्षेत्रमा एउटा पनि फुसको छाना भएको घर रहने छैन्। फुसको छाना भएका घरधुरीमा जस्तापाता हाल्नका लागि सम्बन्धित घरधनीलाई जनही ५० हजार रुपैयाँ उपलब्ध गराइने जानकारी उनले दिए। उनले थपे, घरधनीको खाता खोलेर पहिलो किस्तामा ३० हजार रकम उपलब्ध गराइन्छ , त्यसपछिको कार्य प्रगति हेरेर दोस्रो किस्तामा २० हजार रुपैयाँ बैंकमार्फत भुक्तानी गरिन्छ।"
डिजिटल मिडियामाथि कानुनी दमन चक्रको डिजाइन (भिडियो),"काठमाडौं : सरकारले मिडियालाई नियमन गर्ने नाममा कानुनी दमन चक्र चलाउने डिजाइनअनुसार कानुन बनाउन थालेको आरोप विज्ञले लगाएका छन्। तीनकुनेस्थित अन्नपूर्ण मिडिया नेटवर्कको कार्यालय कर्पोरेट टावरमा बुधबार आयोजित अन्नपूर्ण राउन्ड टेबलमा सहभागी विज्ञले यस्तो आरोप लगाएका हुन् । हाल संसदमा विचाराधीन मिडिया काउन्सिल विधेयक, सूचना प्रविधि विधेयक र नेपाल विशेष सेवा विधेयक मिडियामाथि कानुनी दमन चक्र चलाउने डिजाइनअनुसार ल्याइएको उनीहरुले बताएका छन्। राष्ट्रियसभामा सदस्य वरिष्ठ अधिवक्ता राधेश्याम अधिकारीले कुनै अध्ययन र अनुसन्धानबिना हचुवाको भरमा डिजिटल मिडिया र समाचार माध्यमलाई नियन्त्रण र निषेध गर्ने नियोजित उद्देश्यअनुसार विधेयक ल्याइएको बताए । उनले भने, 'अहिले खुला समाज र डिजिटल संचारलाई कानुनी दण्ड लगाएर नियन्त्रण गर्न खोज्नु गलत हो । नियमन आवश्यक भए पनि राज्यको नियत ठीक देखिएन। उनले संविधानले ग्यारेन्टी गरेको नागरिक हकलाई पनि खुम्च्याउने गरी कानुन बनाउने हक सरकारलाई नभएको बताए । उनले भने, 'अभियोग लगाउने र जेल हाल्ने नियत मात्रै देखिन्छ । यस्ता कानुनले लोकतन्त्रलाई कमजोर बनाउँछ।' राष्ट्रियसभामा सत्ता पक्षका सदस्य रामनारायण बिडारीले समेत सरकारले ल्याएका विधेयकमा केही गल्ती कमजोरी रहेको स्वीकार गरे । उनले भने, 'डिजिटल मिडियामा नियमन आवश्यक छ, त्यसका लागि कानुन चाहिन्छ तर अहिले ल्याइएको विधेयकमा केही परिमार्जन गर्नुपर्छ ।' राष्ट्रियसभामा आएपछि हामी त्यसलाई सच्चाउने प्रयास गर्छौ। उनले दलीय ह्वीपको त्रासमा कानुन निर्माण प्रक्रियामा सांसदहरुको सहभागिता खुम्चिँदै गएको बताए । सांसदको भूमिकालाई प्रोत्साहित गर्न र उनीहरुको मनोबल बढाउन मिडियाले सकारात्मक भूमिका खेल्नुपर्ने बताउँदै भन्नुभयो, 'यिनीहरुले खाए, भ्याए भनेर सांसदको हुर्मत लिने काम मिडियाले गर्नुभएन ।' फ्रिडम फोरमका अध्यक्ष तथा नेपाल पत्रकार महासंघका पूर्वसभापति तारानाथ दाहालले समाचार माध्य र डिजिटल मिडियामाथि कानुनी दमन चक्र चलाउने डिजाइनका साथ यस्ता विधेयक ल्याइएको बताए । उनले भने, 'प्रेस र सामाजिक माध्यमलाई नियमन गर्ने नाममा नियन्त्रण र निषेध गर्ने योजना राज्य सक्रिय देखिन्छ । त्यही प्रयासमा विधेयकहरु आएका छन् । संविधानले दिएको नागरिक हकलाई संकुचित बनाउने नियत देखिन्छ।' उनले सूचना प्रविधि विधेयक, मिडिया काउन्सिल विधेयक र नेपाल विशेष सेवा विधेयक मात्रै नभएर सरकारले अरु कानुनी संरचना तयार गरेर सरकारले मिडियामाथि नियोजित प्रहार गर्न थालेको बताए। उनले सरकारले जारी गरेको अनलाइन निर्देशिका अनलाइन पत्रकारिता तर्साउने र दुःख दिने तरबारको संज्ञा दिए । उनले मिडियालाई आर्थिक हिसाबले पनि आफ्नो प्रभावमा राख्ने उद्देश्यले नयाँ विज्ञापन एने ल्याइएको बताए । दाहालले व्यक्तिको गोपनियताको हक सम्मान गर्ने नाममा सरकारले राज्यको सूचनामा अंकुश लगाउन खोजेको बताउँदै भने, नागरिकको हक खुम्चिएकोमा सरकारलाई मतलब छैन तर राज्यका निकायमा बस्नेहरुको गोपनियताको हक संरक्षणमा सरकार बढी केन्द्रित देखिएको छ । नागरिक हकलाई संकुचन गर्ने यो बाहना मात्रै हो । राष्ट्रिय मानवअधिकार आयोगकी सदस्य मोहना अन्सारीले नागरिक अधिकारलाई कुण्ठित गर्ने मनसायका साथ सूचना प्रविधि विधेयक ल्याइएको बताइन् । उनले भनिन्, दण्डको त्रास देखाएर शासन गर्ने सोच र प्रवृत्ति गलत हो । यस्ता विधेयकले नागरिक पहुँचलाई खुम्चाउँछ र कमजोर बनाउँछ । उनले नियन्त्रणमुखी कानुन बनाउनेतिर क्रियाशिल देखिएको सरकार संविधानले ग्यारेन्टी गरेको मौलिक हकको निर्बाध प्रयोगलाई सुनिश्चित गर्ने कानुन निर्माणतर्फ उदासिन देखिएको बताए । अन्सारीले कानुन निर्माणमा जनमतलाई उपेक्षा गर्ने परम्परा नै बसिसकेको चिन्ता व्यक्त गर्दै भनिन्, यस्ता कानुनले लोकतन्त्रको गाडी रिभर्स गियरमा जाने खतरा हुन्छ।' राउन्ड टेबलमा सहभागी अतिथि तथा विज्ञलाई स्वागत गर्दै अन्नपूर्ण पोस्ट्का प्रधान सम्पादक हरिबहादुर थापाले नियन्त्रण र दण्ड केन्द्रित कानुन निर्माण राज्य सक्रिय देखिनु चिन्ताको विषय भएको बताए । उनले भने, 'हिजो संविधानसभाले संविधान बनाउँदा जुन खालको उत्साह थियो, अहिले कानुन बनाउँदा नागरिकमा त्यो उत्साह देखिएन। बरु त्रास र चिन्ता बढी छाएको छ ।' थापाले कानुन निर्माणमा सांसदहरुको भूमिका अझ् प्रभावकारी हुनुपर्ने र नागरिक आवाजलाई सम्बोधन गरिनुपर्ने बताए । के छ विवादित विधेयकमा ? सूचना प्रविधिको सम्बन्धमा व्यवस्था गर्न बनेको विधेयक प्रतिनिधिसभाको विकास तथा प्रविधि समितिले पारित गरेपछि यसको नागरिक स्तरबाट पनि आलोचना भएको छ। नागरिक हकलाई यसले खुम्चाउनसक्ने खतरा औल्याइएको छ। संघीय संसद् सचिवालयमा ०७५ फागुन २ मा दर्ता भएको विधेयक १३ पुस ०७६ मा समितिबाट संशोधनसहित पारित भएको हो । विधेयकका १३१ दफामध्ये ३६ वटामा संशोधन गरिएको छ। विधेयक अब प्रतिनिधिसभामा पेस हुने प्रक्रियामा छ। त्यसपछि यो विधेयक राष्ट्रियसभामा पुग्नेछ। विधेयक दुवै सदनबाट हुबहु पारित भए आफूअनुकूल ऐनका दफा (अप) व्याख्या गरी शक्तिमा रहनेले जोकसैलाई फसाउन सक्ने र जेलसम्म हाल्न सक्ने थुप्रै ठाउँ यसले दिएको छ । इन्टरनेटमा लेखेबोलेकै कुरालाई फौजदारीकरण गरेर जेल हाल्ने र जरीवाना लिने थुप्रै विवादित र अस्पस्ट प्रावधान विधेयकमा राखिएका छन्। जसको अपव्याख्या गरेर नागरिकलाई फसाउने खतरा छ। विधेयकमा कुनै व्यक्तिलाई जिस्क्याउने, झुक्याउने, होच्याउने, हतोत्साही गर्ने, हप्काउने, घृणा तथा द्वेष उत्पन्न गराउने वा प्रापकलाई भ्रमित पार्ने आशय कसुरको सजाय पाँच वर्ष कैद र १५ लाखसम्म जरिवाना प्रस्ताव गरिएको छ।त्यसैगरी अनुमति नलिई उपकरणको प्रयोग गर्न नहुने प्रावधान राखिएको छ। कसैले अनुमति नलिई वा अनुमति लिएको अवधिभन्दा बढी अवधि सूचना प्रविधिसम्बन्धी उपकरणको प्रयोग गर्न वा प्रयोगका लागि अरू कसैलाई उपलब्ध गराउनु हुँदैन । यसलाई पनि विधेयकमा कसुर मानेर १ लाख जरिवाना प्रस्ताव गरिएको छ । सूचना प्रविधिसम्बन्धी कस्ता उपकरणको प्रयोगका लागि सरकारसँग अनुमति लिनुपर्ने हो भन्नेबारेमा भने विधेयकमा उल्लेख गरिएको छैन। यसको अपव्याख्या र दुरुपयोग हुनसक्ने खतरा विज्ञहरुले औल्याउँदै आएका छन्।"
नेपालले माग्यो चीनसँग मौसम पूर्वानुमानको सूचना,"काठमाडौं : नेपालले मौसम परिवर्तनका कारण आउने बाढी, पहिरोजस्ता विपत्तीबारे पूर्वसूचना दिन चीनसँग आग्रह गरेको छ। बुधबार चीनको मौसम विभागका उपमहानिर्देशक चेन युङफेङ नेतृत्वको टोलीसँग उर्जा, जलश्रोत तथा सिंचाइमन्त्री वर्षमान पुन अनन्त ले मौसमबारे पूर्वसूचना दिन आग्रह गरेका हुन्। चीनमा विपत्ती आउँदा त्यसको असर नेपालमा पर्ने भन्दै त्यसबारेको पूर्वसूचना माग गरिएको हो। नेपालका अधिकांश नदीको मुहान चीन रहेको र ती नदीमा ठूला लगानीमा जलविद्युत आयोजना र नदी किनारमा महत्वपूर्ण संरचना निर्माण भइरहेकाले चीनको मौसममा हुने परिवर्तनले आउने बाढी पहिरोको जोखिमबाट ती संचरनाको सुरक्षा गर्न सूचना जरुरी भएको औंल्याए। पूर्वसूचनाको अभावमा दुई वर्षअघि सुनकोसी नदीमा आएको बाढीले सिन्धुपाल्चोकको बाह्रबिसे र आसपास क्षेत्र डुबानमा पर्दा ठूलो धनजनको क्षति भएको स्मरण पनि मन्त्री पुनले टोलीलाई गराए। हाम्रा धेरै नदीहरु चीनको मुहान भएर आउँछन्, त्यसमा हामीले ठूलो लगानीमा जलविद्युत आयोजना र अरु महत्वपूर्ण संरचना बनाएका छौं, मन्त्री पुनले भने, बाह्रबिसेमा जस्तै धनजनको क्षति अब नहोस् भन्नका लागि हामीलाई पूर्वसूचना जरुरी भएको छ। नेपालमा हाल त्रिभुवन अन्तर्राष्ट्रिय विमानस्थल सञ्चालनमा रहेको र भैरहवा र पोखरामा अन्तर्राष्टिन्य विमानस्थल निर्माणको काम भइहरेको भन्दै उनले पर्यटकीय दृष्टिले पनि मौसम पूर्वानुमानको महत्व बढी रहेको चर्चा गरे। जवाफमा चिनियाँ टोलीको नेतृत्व गरेका त्यहाँको मौसम विभागका उपमहानिर्देशक युङफेङले नेपालको मौसम पूर्वानुमान विभागलाई भौतिक र प्राविधिक सहयोग गर्न र सूचना आदानप्रदान गर्न तयार रहेको बताए।"
बाजुरामा हिमपात : जनजीवन कष्टकर (तस्बिर),"बाजुरा : बिहीबारदेखि भएको हिमपातले बाजुरामा जनजीवन कष्टकर बनेको छ । लगातार एक हप्तादेखिको हिमपातका कारण ग्रामीण सडक अवरूद्ध भएका छन् । जिल्लाको पूर्वी उत्तर क्षेत्रको मुख्य सडकका रुपमा रहेको मार्तडी कोल्टी सडक, सदरमुकाम मार्तडीदेखि जिल्लाका विभिन्न स्थानीय तहमा जोड्ने सडकहरु अवरूद्ध भएका जिल्ला प्रहरी कार्यलयका इनिस्पेक्टर दानबहादुर रोकायाले बताए । बडिमालिका र बुढिनन्दा नगरपाकिालको सिमाना पोरखे लेकको हिमपातका कारण सदरमुकामसँगको सम्बन्ध टुटेको छ । उत्तरी क्षेत्रका चार स्थानीय तहका स्थानीयहरु सदरमुकाम मार्तडीमा अलपत्र भएका छन् । पोरखे लेकमा चारपाँच फिट हिउँ जमेको छ, आवतजावतमा समस्या भएको बडिमालिका नगरपालिका ७ का वडाअध्यक्ष धर्मराज पाध्यायले बताए । सडक अवरूद्ध हुँदा स्थानीय तहबाट सदरमुकाम आउने र जाने यात्रुलाई असहज भएको प्रहरी वडा अध्यक्ष पाध्यायले जानकारी दिए । मार्तडी कोल्टी सडक बन्द हुँदा हिमपातकै कारण बाजुराको क र ख क्षेत्रको सम्बन्ध टुटेको छ । जिल्ला सदरमुकाम मार्तडीबाट विभिन्न ग्रामीण क्षेत्रमा संचालन हुँदै आएको जीप सेवा पनि रोकिएका छन् । हिमपातका कारण ग्रामीण भेगका कच्ची सडकहरू हिलाम्मे भएकाले सडकमा यात्रा गर्न र गराउन समस्या भएको स्वामीकार्तिक मानासरोवर यातायात प्रालीका काउन्टर इन्चार्ज निसान्त रोकायाले बताए । लगातारको हिमपातका कारण वृद्ध, बालबालिका र बिरामीहरुलाई समस्या भएको जिल्ला अस्पताल बाजुराका प्रमुख डाक्टर रुपचन्द्र विश्वकमर्माले बताए । चिसोले अस्पतालमा रुगाखोकी ,निमोनिया, ग्यास्ट्रिक, दमका बिरामीको संख्या बढेको विश्वकर्माले उल्लेख गरे । हवाईसेवा बन्द हिमपातकै कारण बाजुराको पूर्वी उत्तरी क्षेत्र कोल्टी विमानस्थल अवरुद्ध भएको छ । नियमित संचालन हुँदै आएको हवाई सेवा बिहीबारबाट अवरुद्ध भएको हो । मौसममा एक्कासी बदली भएसँगै कोल्टी तथा आसपासका उच्च हिमाली क्षेत्रमा हिमपात र आकासमा बादल लागेपछि हवाई सेवा अवरुद्ध भएको बाजुरा नागरिक उड्ययन शाखा कार्यालय कोल्टीले जानकारी दिएको छ । कोल्टी क्षेत्रमा मौषममा खराबी कारण दैनिक नेपालगन्ज र सुर्खेतबाट कोल्टी आउने र जाने यात्रुहरू अलपत्र परेका छन् । विमानस्थल बाजुराका बुढिनन्दा नगरपालिका, जगनाथ, स्वामीकार्तिक खापर र हिमाली गाउँपालिका त्यसै गरी हुम्ला, मुगु कालिकोटका स्थानीयहरुले सेवा लिँदै आएका छन् । बाजुरा सञ्चारविहीन लगातारको हिमपात र पानीका कारण बाजुरा जिल्ला सञ्चारविहीन बनेको छ । हिमपातले टेलिफोन सेवा पूर्णरुपमा बन्द भएको स्थानीय गोरख सार्कीले बताए । टावर भएको क्षेत्रमा बिजुली छैन, सोलारमा चार्ज सकिएको छ, घाम लागेको छैन । फोन सेवा अवरुद्ध भएको छ ।', स्थानीय गोरख सार्कीले भने ।"
"दार्चुलामा फेरि हिमपात : किसान खुसी, विद्यालय बन्द","दार्चुला : मौसम परिवर्तन भएसँगै दार्चुलाका उच्च पहाडी क्षेत्रमा फेरि हिमपात भएको छ ।जिल्लाको ब्यास,दल्लेख,राप्ला,न्वाल्पानी,भेरेखोला,रानिशिखर,मार्मा,अपिहिमाल, सुन्सेरालगायतका क्षेत्रमा सोमबारदेखि फेरि हिमपात भएको हो। मंगलबार साँझदेखि हिमपातले किसानमा खुसी छाएको स्थानीय खिमानन्द भट्टले बताए । यतिबेला परेको हिमपातले बालीनाली सप्रिने भएकाले यहाँका किसान खुसी भएका हुन्। मालिकार्जुन गाउँपालिका ३ का किसान वीर धामीले यो महिनामा परेको हिउँ र पानीले हिउँदे बाली सप्रिनुका साथै चिसोमा लाग्ने रोगहरु पनि हट्ने बताए। खुसीसँगै चिन्ता हिमपातका कारण बढेको चिसोले जनजीवन प्रभावित भएको न्वाल्पानीका स्थानीय इन्द्र धामिले बताए । हिमपातले बाहिर निस्कन मुस्किल भएको छ । चिसोले बिरामीको संख्यामा पनि वृद्धि भएको जिल्ला अस्पताल दार्चुलाले जनाएको छ। अस्पतालका अनुसार दैनिक ६० ७० जना बिरामी आउने गरेका छन् । बढीजसो दम र निमोनियाका बिरामी रहेको डा गजेन्द्र दुवालले बताए । चिसो बढेसँगै ब्यास गाउँपालिकाका सम्पूर्ण विद्यालय बन्द भएका छ्न्। सिद्ध मावि सिनामा परेको हिमपातले विद्यालय भवनको ढोका पुरिएको सिद्ध माविका शिक्षक जगत बोहराले बताए ।"
वडा कार्यालयमा प्रेसर कुकर बम,"सिन्धुली : मरिण गाउँपालिका३ मथौलीको वडा कार्यालयमा प्रेसर कुकर बम भेटिएको छ। बुधबार दिउँसो कार्यालय सरसफाई गर्नेक्रममा कर्मचारीले बम फेला पारेका हुन्। वडा अध्यक्षको कार्यकक्षलाई लक्षित गरी वडा कार्यालयको पछाडीपट्टी भित्तामा बम फेला परेको वडाध्यक्ष प्रवक्ता प्रख्यात मोक्तानले जानकारी दिए। मेरो कार्यकक्षमै जोडेर कार्यालयको बाहिरपट्टी भित्तामा बम राखिएको छ। हामीले दिउँसो मात्र थाहा पाएका हौं, उनले भने। बम तीन लिटरको जस्तो देखिने प्रेसर कुकरमा राखिएको छ। त्यहाँ एउटा मोबाइलसमेत फिट गरिएको र मोबाइल र कुकरबीचमा तारहरु जोडिएको देखिएको मोक्तानले बताए। अहिले बम राखिएको ठाउँमा इलाका प्रहरी कार्यालय कपिलाकोटबाट प्रहरी निरिक्षकको टोली पुगेको छ । जिल्ला प्रहरी कार्यालयमा समेत बम भेटिएको बारेमा जानकारी गराइएको उनको भनाई छ। बम डिस्पोज गर्न रातीको समयमा कठिन हुने भएपछि जिल्लाबाट नेपाली सेनाको टोली बिहीबार बिहान मात्र आइपुग्ने जानकारी पाएको वडाध्यक्ष मोक्तानले बताए।"
रुकुम पश्चिममा जीप दुर्घटना,"दुनै, डोल्पा : डोल्पाबाट रुकुम हुँदै जाजरकोट जाँदै गरेको बोलेरो जीप दुर्घटना भएको छ। बुधबार बिहान करिब १० बजे रुकुम पश्चिम आठबिसकोट नगरपालिका६ को मनका बगरमा जीप दुर्घटना हुँदा १२ जना यात्रु घाइते भएका छन्। रुकुम र डोल्पाको सिमाना त्रिवेणीबाट रुकुम पश्चिमको गोतामकोट जाँदै गरेको ग १ ज ५२०१ नम्बरको जीप दुर्घटना भएको हो। घाइतेलाई उपचारको लागि आठबिसकोट नगरपालिका९ स्थीत राडि बजार अस्पतालमा पठाएको प्रहरी नायव उपरिक्षक नारायण रञ्जितकारले बताए। फरार रहेका २५ वर्षीय सवारी चालक तिलक विकको खोजी गरिरहेको प्रहरीले जनाएको छ। जीप दुर्घटनामा तीन जना गम्भीर घाइते भएका छन्। गम्भीर घाइते हुनेमा डोल्पा मुड्केचुला७ का २३ वर्षीय राजबहादुर बुढा, १८ वर्षीय आर्यन बुढा र ठुलीभेरी नगरपालिका५ बस्ने ५२ वर्षीय चन्द्रबहादुर रोकाया रहेका छन्। अन्य सामान्य घाइते छन्।"
देश निकाला गरिएका १२२ चिनियाँलाई चार्टर जहाजमा लगियो,काठमाडौं : शंकास्पद गतिवधिमा संलग्नताको आरोपमा पक्राउ लागेका १ सय २२ चिनियाँलाई नेपालले बुधबार निष्काशन गरेको छ। गृह मन्त्रालयले उनीहरूलाई नेपाल प्रवेशमा चार वर्ष प्रतिबन्ध लगाउँदै चीनले पठाएको चार्टर जहाजमा पठाएको हो। कुनै पनि प्रवेशाज्ञा (भिसा)मा उनीहरू अब नेपाल आउन पाउँदैनन्। उनीहरू सबैलाई कालोसूचीमा राखिएको छ। अध्यागमन विभागले उनीहरूलाई चार वर्ष नेपाल प्रवेशमा प्रतिबन्ध लगाएको छ। बुधबार साँझ दुई जहाजमा उनीहरुलाई निष्काशन गरिएको अध्यागमन विभागका महानिर्देशक ईश्वरराज पौडेलले जानकारी दिए। अध्यागमन ऐनको दफा ९ (१) (क) मा अध्यामगनको प्रचलित कानुनविपरीत कार्य गरेबापत दण्डसजाय भोगिसकेका प्रवेशाज्ञा (भिसा) लिनुपर्ने अवस्थाका विदेशीलाई महानिर्देशकले नेपाल सरकारको स्वीकृति लिई अवधि तोकी वा नतोकी पुनः नेपाल प्रवेश गर्न नपाउने नगरी नेपालबाट निष्काशन गर्ने आदेश जारी गर्न सक्ने उल्लेख छ। चिनियाँ दूतावासले उनीहरूको हवाई टिकट र उडान विवरण विभागलाई बुझाएको थियो। दूतावासले ती चिनियाँलाई दिएको ट्राभल डकुमेन्ट (टीडी)मा विभागले चार वर्ष नेपाल प्रवेश गर्न नपाउने लेखिदिएको छ। विभागले भिसा नभएका चिनियाँको भिसा नियमित गरेको छ। भिसाको म्याद नगुज्रिएका चिनियाँको भिसा प्रस्थान भएको भोलिपल्ट बिहीबारदेखि रद्द गरिदिएको छ। दूतावासले १ सय २२ जनै आफ्ना नागरिकको राहदानी रद्द गरेको छ। दूतावासले विभागलाई ती सबै चिनियाँको ट्राभल डकुमेन्ट उपलब्ध गराएको छ। विभागले त्यसमा भिसा नियमित गरेको हो। महानिर्देशक पौडेलले आफ्नो अधिकार प्रयोग गरी ती चिनियाँबाट कसुरबमोजिम जरिवानासमेत गराएका छन्। हिरासतमा रहेका ती चिनियाँलाई बुधबार अपरान्ह प्रहरी र अध्यामगनका कर्मचारीको रोहवरमा त्रिभुवन अन्तर्राष्ट्रिय विमानस्थल पुर्याइएको थियो। चीन सरकारले उनीहरूलाई फिर्ता लान दुइटा चार्टर जहाज पठाएको थियो। सीजेड ३००२ उडान नम्बर भएको चाइना साउदर्न विमानबाट ८० जना गएका छन् भने बाँकी ४२ जनालाई एमयू ७१७६ उडान नम्बरको चाइना वेस्टर्नको विमानबाट फिर्ता पठाइएको छ। दुई चार्टर जहाजमा चिनियाँ सुरक्षा अधिकारीसमेत आएका थिए। उनीहरू विमानबाट बाहिर भने आएनन्। प्रहरी र अध्यामगनका अधिकारीको रोहवरमा ती चिनियाँलाई विमानमा चिनियाँ सुरक्षाकर्मीको जिम्मा लगाइएको हो। प्रहरीले पुस ७ गते शंकास्पद ढंगले नेपाल बसिरहेका १ सय २२ जनालाई पक्राउ गरेको थियो। १ हजार जनालाई पक्राउ गर्ने उद्देश्य लिए पनि सूचना चुहिएपछि उनीहरूको योजना असफल बनेको थियो।
जन्मदर्ता गराउन वडा सचिवले लिए घुस,काठमाडौं : जन्मदर्ता गराउनको लागि वडा सचिवले घुस लिएको खुलेको छ। सप्तरी महादेवा गाँउपालिका ६ का वडासचिव नायव सुब्बा नवोनाथ मिश्र जन्मदर्ता प्रमाण पत्र बनाइदिने भन्दै सेवाग्राहीसँग दुई लाख घुस लिएका थिए। अख्तियार दुरुपयोग अनुसन्धान आयोगले वडा सचिव मिश्रविरुद्ध विशेष अदालतमा मुद्दा दायर गरेको छ। उनलाई घुस लिइसकेको अवस्थामा नियन्त्रणमा लिइएको थियो। वडा सचिव मिश्रविरुद्ध भ्रष्टाचार निवारण ऐन बमोजिम सजाय मागसहि लिई विशेष अदालत काठमाडौंमा आरोपपत्र दायर गरिएको छ।
"व्यापारी हत्यामा बाबुछोरीसहित ११ दोषी, योजनाकारलाई जन्मकैद","दाङ : तुलसीपुरका व्यापारी राजकुमार श्रेष्ठको अपहरणपछि हत्याको अभियोग लागेका ११ जनामध्ये मुख्य योजनाकारलाई जन्मकैदको सजाय सुनाइएको छ। बुधबार जिल्ला अदालत सल्यानले घटना भएको झण्डै साढे दुई वर्षपछि अपहरण र हत्यामा संलग्न ११ जनालाई १० वर्षदेखि जन्म कैदसम्मको सजायको फैसला सुनाएको हो। २०७४ साल जेठ २६ गते दाङबाट सल्यान लगेर तुलसीपुरका व्यवसायी श्रेष्ठसँगै घोराहीका युवा रणबहादुर घर्तीको अपहरण गरि २९ गते हत्या गरिएको थियो। घटनामा संलग्न रहेको अभियोगमा पक्राउ परेका ११ जनामा आठ जनालाई र फरार रहेका ३ जनालाई कैदसहित जरिवानाको फैसला भएको जिल्ला अदालत सल्यानमा श्रेस्तेदार दीपक पोखरेलले जानकारी दिए। घटनाका मुख्य योजनाकारको रुपमा रहेका बाबुछोरीसहित ११ जनाविरुद्ध फैसला भएपछि ८ जना कारागार चलान भएका छन्। उनीहरु पूर्वपक्ष थुनामै थिए। अपहरण तथा हत्या काण्डमा संलग्नलाई जन्मकैदसम्मको फैसला सुनाइएको अदालतले पूर्वपक्षको लागि थुनामा रहेकामध्य तीन जनालाई भने सफाइ दिएको छ। जिल्ला न्यायाधीश कुलप्रसाद पाण्डेको इजलासले घटनाका मुख्य योजनाकार तुलसीपुर उपमहानगरपालिका६ स्याउलीबजारका ३९ वर्षीय टीकाराम घर्तीलाई २० वर्ष कैद र ५० हजार जरिवानाको फैसला सुनाएको छ। अपहरण तथा शरीर बन्धक मुद्दामा १०१० वर्ष गरी २० वर्ष जेल सजाय र ५० हजार जरिवानाको फैसला सुनाएको अदालतका श्रेस्तेदार पोखरेलले जानकारी दिए। व्यापारी श्रेष्ठलाई अपहरण गर्न प्रयोग गरिएकी घर्तीकी छोरी पूजा घर्तीलाई अपहरण मुद्दामा १० वर्ष कैद र ५० हजार जरिवाना सुनाइएको छ। उक्त घटनामा संलग्नहरुमध्ये कमल भनिने अविरल महरालाई ज्यान मुद्दामा पाँच वर्ष र अपहरण मुद्दामा थप ११ वर्ष गरि १६ वर्ष कैद र ५० हजार जरिवाना तोकिएको छ। रमेश भनिने मनबहादुर पुन, रुगत थापा, मानबहादुर भण्डारी, वीरे घर्ती र नारायण वलीलाई ज्यान मुद्दामा समान ५५ वर्ष तथा अपहरण मुद्दामा थप १०१० वर्ष गरी १५ वर्ष कैद र ५० हजार जरिवाना सुनाइएको छ। पूजालाई प्रयोग गरी घर्तीले व्यापारीलाई जंगलमा लगेर बन्धक बनाएको र मारेको अभियोग प्रहरीले लगाएको थियो। तत्कालीन दाङका प्रहरी प्रमुख धीरजप्रताप सिंहसहितको प्रहरी अनुसन्धान टोलीले व्यापारी श्रेष्ठ अपहरण र हत्या घटनाका मुख्य योजनाकारसहित १४ जना संलग्न भएको भन्ने प्रतिवेदन सार्वजनिक गरेको थियो। तीमध्ये ११ जनालाई विभिन्न स्थानबाट पक्राउ गरिएको थियो। हत्या काण्डमा संलग्न रहेको आरोपमा पक्राउ परेका भुपेन्द्र भण्डारी, खुमबहादुर केसी र जमा पुनलाई भने अदालतले सफाइ दिएको छ। फरार रहेका अन्य तीन जना भने प्रहरीले हालसम्म पक्राउ गर्न सकेको छैन्। मुद्दा प्रक्रियागत रुपमा जाँदा फैसला गर्न समय लागेको र ढिला भएको सल्यान अदालतले जनाएको छ। अपहरणको तीन दिनपछि जेठ २९ गतेनै श्रेष्ठको हत्या भए पनि शव भने २२ दिनपछि असार १६ गते मात्रै फेला परेको थियो। शव सल्यानको छत्रेश्वरी गाउँपालिका४ झिम्पेको ओढारमा फेला परेको हुँदा मुद्दा पनि जिल्ला अदालत सल्यानले हेरेको थियो।"
"अटो दुर्घटनामा एकको मृत्यु, ३ घाइते",उदयपुर : उदयपुरको त्रियुगा नगरपालिका १० मा बुधबार अटो दुर्घटना हुँदा एक युवतीको मृत्यु भएको छ। दुर्घटनामा अटोमा सवार अन्य तीनजना घाईते भएका छन्। गाईघाटबाट चुहाडेतर्फ जाँदै गरेको स १ ह ३८११ नम्बरको अटो अनियन्त्रित भइ दुर्घटना हुँदा घाइते भएकी त्रिनपा ७ की २० वर्षीया सीमा दनुवारको उपचारको क्रममा जिल्ला अस्पतालमा मृत्यु भएको हो। दुर्घटनामा टाउकोमा चोट लागि गम्भीर घाइते भएकी सोही ठाउँका २० वर्षीया मन्दिरा बस्नेतलाई थप उपचारका लागि विराटनगर रेफर गरिएको जिल्ला प्रहरी कार्यालयका एसपी वीरबहादुर बुढामगरले बताए। अन्य घाइते सोही ठाउँका ६० वर्षीय गोविन्द कार्की र ३७ वर्षीया मन्जु दनुवार सामान्य उपचारपछि घर फर्किएका छन्। प्रहरीले अटो र चालक त्रिनपा ४ का २८ वर्षीय हेमबहादुर बिकलाई नियन्त्रणमा लिएको छ।
बिएण्डसी सम्बन्धन विवाद : आरोप पुष्टि गर्न प्रसाईंलाई गिरीको चुनौती,"काठमाडौं : प्रस्तावित बीएण्डसी मेडिकल कलेज संचालक दुर्गा प्रसाईंले लगाएको आरोपका चिकित्सा शिक्षा आयोगका उपाध्यक्ष श्रीकृष्ण गिरीले प्रतिवाद गरेका छन्। प्रसाईंले सम्बन्धनका लागि २० करोड घुस मागेको आरोप लगाएलत्तै पत्रकार सम्मेलन गर्दै गिरीले आरोप पुष्टि गर्न चुनौती दिएका हुन्। बिएण्डसी मेडिकल कलेजको सम्बन्धनका विषयमा बुधबार पत्रकार सम्मेलन गर्दै प्रसाईले गिरीविरुद्ध २० करोड रुपैयाँ घुस मागेको आरोप लगाएका थिए। बत्तिसपुतलीस्थित होटल द्वारिकाजमा मंसिर १५ गते गिरीले आफूसँग २० करोड घुस मागेको प्रसाईंको आरोप छ। आफूभन्दा माथि बसेकालाई पनि रकम बुझाउनुपर्ने भन्दै गिरीले घुस मागेको गम्भीर आरोप प्रसाईंको छ। उपाध्यक्ष डा गिरीले भने आफूमाथि लगाइएको आरोप निन्दनीय रहेको बताउँदै आरोपको खण्डन गरेका हुन्। बुधबार नै पत्रकार सम्मेलनमार्फत् विज्ञप्ति सार्वजनिक गर्र्दै उनले आफूमाथि प्रसाईंले गलत आरोप लगाएको बताए। मविरुद्ध लगाइएको आरोप मिथ्या, कपोकल्पित, भ्रामक र निन्दनीय छ, त्यसको पुष्ट्याई गर्न सम्बन्धित व्यक्तिलाई चुनौती दिन चाहान्छु, डा गिरीको विज्ञप्तिमा भनिएको छ, समाचारमा भनिएजस्तो म कसैलाई पनि भेट्न द्वारीका होटलमा भेट्न गएको छैन। प्रसाईंले भने द्वारीकाजमा भेटेर उनले मसँग २० करोड मागेको दाबी गरेका छन्। उनले भने, सम्बन्धनमै २० करोड तिरेर कसैले मेडिकल कलेज चलाउन सक्छ ? २० करोड दिन नसकेकै कारण प्रस्तावित बीएण्डसी मेडिकल कलेजको सम्बन्धनको निवेदन आयोगमा दर्ता नै नभएकोसमेत प्रसाईंले गुनासो गरेका छन्। रकम दिन नसके आफन्तको नाममा दश प्रतिशत शेयर दिन गिरीले आफूसँग प्रस्तावसमेत गरेको उनको आरोप छ। बिएण्डसी सम्बन्धनका लागि २० करोड घुस"
पोखराबाट स्कुटर चोरेर ल्याउँदा धादिङमा पक्राउ,बेनिघाट (धादिङ) : पोखराबाट स्कुटर चोरेर बेच्नका लागि धादिङहुँदै काठमाडौंतर्फ लैजादै गर्दा एक युवक पक्राउ परेका छन् । गत पुस २० गते पोखराको लेकसाइडबाट ग ४ प ७१६१ नम्बरको स्कुटर हराएको र खोजी गरिदिनका लागि पोखरास्थित प्रहरी कार्यालयमा उजुरी परेको थियो । सोही स्कुटर पृथ्वीराजमार्गको बाटोहुँदै काठमाडौं लगिदैछ भन्ने सूचनाको आधारमा चेकजाँचका क्रममा धादिङस्थित बेनिघाट प्रहरीले स्कुटरसहित युवकलाई पक्राउ गरेको हो । पक्राउ पर्नेमा कैलाली गोदावरी स्थायी घर भइ पोखरा महानगरपालिका २४ पामे बस्ने कमल गिरि रहेका छन् । घटनाको थप अनुसन्धान र आवश्यक कारवाहीका लागि गिरिलाई पोखरास्थित वडा प्रहरी कार्यालय बैदामको जिम्मा लगाइएको इलाका प्रहरी कार्यालय गजुरीले जानकारी दिएको छ।
लगातारको वर्षा र हिमपातले जनजीवन कष्टकर,"बझाङ: एक सातादेखि परेको झरी र हिउँपातका कारण बझाङको जनजीवन प्रभावित बनेको छ । जिल्लाका अधिकांश बस्ती हिउँले ढाकिएका छन् । हिउँपात र वर्षातका कारण जिल्लामा टेलिफोन, विद्युत तथा इन्टरनेट सेवा समेत पूर्णरुपले अवरुद्ध भएपछि जिल्लाको जनजीवन झनै अस्तव्यस्त भएको हो । साथै यातायात सेवा पनि अवरुद्ध भएपछि आवतजावतमा समेत समस्या परेको छ। गत बिहीबारदेखि लगातार भएको वर्षा र छिनछिनमै पर्ने हिमपातले चिसो बढेपछि जनजीवन कष्टकर बनेको हो। जिल्लामा संञ्चालित ८ वटा एफएम रेडियोका सोलार पाता चार्ज नहुँदा बन्द भएका छन् । साथै विद्युत सेवा प्रवाह नभएपछि सरकारी तथा गैर सरकारी कार्यालयको कामकाज समेत प्रभावित भएको छ। सेवाग्राही समेत नआएपछि जिल्लाका अधिकांश सरकारी कार्यालयका कर्मचारी आगो बालेर दिन कटाइरहेका छन्। एक सातादेखि इमेल इन्टरनेट सेवा समेत अवरुद्ध भएपछि बैङ्किङ सेवा समेत पूर्णरुपमा बन्द भएको राष्ट्रिय बाणिज्य बैंकका प्रबन्धक प्रकाश बिष्टले जानकारी दिए। आइतबार केही समय सूचारु भएको जयपृथ्बी राजमार्ग पुन: हिमपात भएपछि पूर्णरुपमा अवरुद्ध भएको बस व्यवसायीको भनाई छ । हिमपातले जयपृथ्वी राजमार्ग खोड्पे बझाङ सडकखण्ड समेत बन्द भएपछि दैनिक उपभोग्य वस्तु आपूर्ति हुन नसक्दा समस्या भएको छ । स्थानीय बिरेन्द्र सिंहका अनुसार लामो समयसम्म यातायात बन्द भएपनि दैनिक उपभोग्य वस्तु चामल, गहुँ, पिठो तरकारी , चिनी, दाल मसलालगायत आपूर्ति नहुँदा बजारमा अभाव भएको छ। जिल्लाका लागि उपभोग्य वस्तु बोकेका मालबाहक ट्रक राजमार्गका विभिन्न ठाउँमा अलपत्र छन्। जिल्लाको तल्लो भाग सेती नदीको बगरमा रहेको चैनपुरदेखि देउरासम्मका बस्तीमा खासै हिउँ नपरे पनि माथिल्लो भेगका बस्तीमा भने अहिले पनि हिमपात भइरहेको स्थानीयले बताएका छन्। बाक्लो हिमपातका कारण लेकाली भेगमा गाई, भैंसी, भेडा, बाख्रा एकसातादेखि बाहिर निस्कन पाएका छैनन्। जिल्लाको सञ्चार सेवा अवरुद्ध भएको छ ।"
हिमपातले मुस्कुराएको खप्तड (फोटो फिचर),"धनगढी : धर्तीको स्वर्ग भनिने सुदूरपश्चिमको खप्तडमा तेस्रो पटक हिमपात भएको छ। शनिबारदेखि परेको हिमपात आइतबार र सोमबार रोकिए पनि बुधबार फेरि सुरु भएको खप्तड राष्ट्रिय निकुञ्जका उपसेनानी तीर्थ खत्रीले बताए। अहिले पनि खप्तडमा हिमपात भइरहेको छ। खप्तड राष्ट्रिय निकुञ्जको अधिकतम तापक्रम माइनस२ डिग्री र न्युनतम राति माइनस१० डिग्रीसम्म पुग्ने गरेको खत्रीले बताए। खप्तडमा तेस्रो पटक परेको हिउँ पछि, हिउँको उचाई झण्डै ६ फिट पुगेको नेपाली सेनाले जनाएको छ। लगातारको हिउँ परेपछि पर्यटकलाई आउन सजिलो होस भनेर नेपाली सेनाको टोली लगातार बाटो खोल्न खटिएको उनले बताए। खप्तड बाबाको आश्रम, त्रिवेणीघाट र शहस्त्रलिंगसम्म जाने बाटोमा ६ फिट हिउँ जमेको छ। हिमपातका बेला आउने पर्यटकलाई सजिलो होस भनेर खप्तडभित्रका पनि बढी पर्यटक जाने तीन स्थानको बाटोको हिउँ हटाउने काम भइरहेको नेपाली सेनाले जनाएको छ। डोटी, अछाम, बझाङ र बाजुरा गरी चार जिल्ला छुने खप्तड राष्ट्रिय निकुञ्जमा नेपाली सेना र निकुञ्ज प्रशासनका कर्मचारी मात्र बस्छन।"
घरमा आगो लगाएर छिमेकीलाई ताप्न बोलाएपछि,"विराटनगर : मोरङको रंगेली नगरपालिका ९ का ३० वर्षीय अविनारायण भण्डारी बेलुका होहल्ला गर्दै गाउँतिर निस्किए। उनी एकोहोरो भनिरहेका थिए, मैले घरमा आगो फुकिदिएको छु, ताप्नु होला। अविनारायण भने त्यही कुरा दोहोर्याउँदै गाउँतिर दौडिरहेका थिए। मानसिक बिरामी रहेका उनले भनेका कुरा धेरैले वास्तै गरेनन्। पत्याएनन् पनि। तर रातका समयमा आगोसँगै धुवाँको मुस्लो देखेपछि छरछिमेकी सबै आत्तिए। नभन्दै नजिकै घर रहेका उनका काका नारायण भण्डारीले निस्किएर हेर्दा दाजु इन्द्र भण्डारीको घरमा दनदनी आगो दन्किइरहेको देखे। त्यतिबेला मात्रै उनले चाल पाए भतिजो (दाजुका छोरा) अविनारायणले आफ्नै घरमा आगो लगाए छन्। आफ्नै घरमा आगो लगाएर छिमेकीलाई ताप्न आग्रह गर्दै दौडिएका अविनारायणलाई भने धेरै खोजी गर्दा पनि नभेटिएको इलाका प्रहरी कार्यालय रंगेलीका प्रहरी निरीक्षक लेखनाथ दाहालले बताए। इन्द्रका छोरा अविनारायण आफैँले आगो लगाउँदा एक तले दुईवटा पक्की घर, गाईगोठ र बाख्रा फार्मममा क्षति पुगेको छ। अविनारायणको मानसिक सन्तुलन ठीक भएको नपाइएको प्रहरीको भनाइ छ। प्रनि दाहालले घटनामा ८ लाख रुपैयाँ बढीको क्षति भएको जानकारी दिए। स्थानीय बासिन्दा, प्रहरी र दमकलको सहयोगमा आगो नियन्त्रणमा लिन सकेका कारण ठूलो क्षति भने हुन नपाएको उनले बताए। आगो पूर्ण रुपमा नियन्त्रणमा लिइसक्दा राति १० बजेको थियो, दाहालले भने, घटनाका बारेमा प्रहरीले आफ्नै हिसाबले अनुसन्धान अघि बढाएको छ। प्रहरीकाअनुसार अविनारायण लगभग तीन वर्षदेखि घरमा नियमित नबस्ने गरेको पाइएको छ। चार वर्षअघि एक्कासि मानसिक समस्या देखिएपछि बुवा इन्द्रले उपचारका लागि नेपाल र भारतमा रहेका विभिन्न सुविधा सम्पन्न स्वास्थ्य संस्था र अस्पताल पुर्याए। छोराको उपचारमा धेरै खर्च पनि गरे। तर उचार ठीक नहुँदै अविनारायणले घर नै छाडिदिए। कहिले काहिँ आउने र जाने गर्थे। काका नारायणले भने, बहिर कहाँ गएर के गर्छ हामीलाई थाहा भएन। तर घरमा आएको बेला अविनारायणले मानसिक बिरामीले देखाउने व्यवहार देखाउँथ्यो। बुवा इन्द्र पनि छोराको यो अवस्था देखेर आजित भइसकेका थिए। उपचार भइरहेका बेला ऊ घरमै बसेन, नारायणले भने, कहिले काहिँ आएर बुवालाई थर्काउने, धम्क्याउने र मानसिक अवस्था कमजोर भएकाले देखाउने व्यवहार देखाउने गरेको थियो। उनकाअनुसार बाहिरबाट छोरा आएको थाहा पाउन साथ आक्रमण गर्ने डरले असुरक्षित महसुस गर्दै इन्द्र घर नै छाडेर छिमेकीका घरतिर आश्रय लिएर जाने गरेका थिए। अविनारायणको उपचारमा लागेको ऋण तिर्न भन्दै उनकी श्रीमती कला पनि तीन वर्ष अघि कतारतिर लागेको नारायणले बताए। कलाकी सासू एवं अविनारायणकी आमा राधिका त्यसअघि देखि नै वैदेशिक रोजगारीका लागि उतै थिइन्। नारायणका अनुसार श्रीमती विदेश गएको कुरामा अविनारायणको असहमति थियो। पारिवारिक सल्लाह बिना नै श्रीमती विदेश गएको भन्दै घर छाडेर हिँडेका उनले दुई वर्षअघि खोटाङकी एक युवतीसँग दोस्रो बिहे गरेको नारायणको भनाइ छ। जेठी श्रीमतीतर्फ ८ वर्षका छोरा छन्, उनले भने, कान्छी श्रीमतीतिर पनि छोरी भएको चाल पाइयो। उनका अनुसार मानसिक सन्तुलन ठिक नभएका कारण घर छाडेर हिँडेको छोरो कहिले काहिँ आएर आक्रमणको प्रयास गर्ने गरेपछि बुवा इन्द्रले पनि घर छाडिदिए। इन्द्र नाति (छोराको छोरो) को हेरचाह गर्दै इटहरीमा बस्न थालेको नारायणले बताए। उनका अनुसार इन्द्र इटहरीबाट पहाडी जिल्ला चल्ने स्कोरपिओ गाडी चलाउँछन्। बाबु, छोरा बस्दै आएको घरमा दुवै जनाले छाडिदिएपछि पछिल्लो समय कोही पनि थिएनन्। मानसिक सन्तुल ठिक हुँदा अविनारायण पनि गाडी चलाउँथे। त्यसअघि भण्डारी परिवारले व्यवस्थित रुपमा फार्म नै सञ्चालन गरेर भैंसी र बाख्रा पालन गरेको थियो। अविनारायणको मानसिक सन्तुलन ठिक नभएपछि फार्म बन्द भएको नारायणले बताए। लामो समयपछि अविनारायण मंगलबार बिहान त्यहाँ आइपुगेका थिए। बिहान काकाको घरमा खाना खाएपछि निस्किएका उनी बेलुका फर्किएर आफ्नै घरमा आगो लगाएर फरार भएको प्रनि दाहालले बताए। मानसिक रुपमा कमजोर रहेकै कारण घर छाडेको पाइयो, दाहालले भने, आफ्नै घरमा आगो लगाएर छिमेकीलाई ताप्न बोलाउनुको पछाडी बिग्रिएको मानसिक सन्तुलन नै मुख्य कारण हुन सक्छ। अविनारायणलाई पक्राउ गरेर अनुसन्धान थालेपछि केही कुरा खुल्न सक्ने उनको भनाइ छ। त्यस्तै मोरङकै कटहरी गाउँपालिका ७ का योगेन्द्र मेहताको कर्कटपातको छानो भएको एक तले घरमा बुधबार बिहान १ बजे आगलागी भएको छ। आगलागीमा घर, घरमा भएका सबै सामान जलेर ध्वस्त भएको प्रहरीले जनाएको छ। जलेर एउटा बाख्रो मरेको छ। आगलागीमा तीन लाख ५० हजार बराबरको क्षति भएको मोरङ प्रहरीका प्रवक्ता डीएसपी मानबहादुर राईले बताए। आगलागीको कारण खुल्न नसकेको र घटनाको अनुसन्धान सुरु गरिएको राईको भनाइ छ।"
नासुको ठूलो संख्यामा विज्ञापन,"काठमाडौं : लोक सेवा अयोगले नायब सुब्बा अनंकित प्रथम श्रेणी (अप्राविधिक) पदमा पदपूर्तिका लागि ठूलो संख्यामा विज्ञापन आवेदन आह्वान गरेको छ। बुधबार सूचना प्रकाशित गर्दै आयोगले योग्यता पुगेका उम्मेदवारबाट दरखास्त आह्वान गरेको छ। खुला तथा समावेसीतर्फ ५४८ को विज्ञापन खोलिएको छ भने जेष्ठता र कार्यसम्पादन मूल्यांकनतर्फ ४३७ तथा कार्यक्षमता मूल्यांकनमा २२१ को विज्ञापन खोलिएको छ। तोकिएको योग्यता पुगेका उम्मेदवारले अनलाइन दरखास्त प्रणालीबाट आवेदन दिन सक्ने लोक सेवाले जनाएको छ। आयोगका कार्यलयहरु धनकुटा, जलेश्वर, काठमाडौं, पोखरा, बुटबल, सुर्खेत, तथा दिपायलले नायब सुब्बा वा सो सरहका पदमा आवेदन आह्वान गरेको हो।"
बालिका बलात्कार आरोपमा पक्राउ,उदयपुर : १४ वर्षीया बालिका बलात्कार गरेको आरोपमा एक युवक पक्राउ परेका छन्। प्रहरीले सिराहाका धनगढी नगरपालिका१२ का २० वर्षीय श्रवण खड्कालाई पक्राउ गरेको हो। पक्राउ परेका खड्कालाई प्रहरी हिरासतमा राखी थप अनुसन्धान भइरहेको जिल्ला प्रहरी कार्यालयका एसपी बीरबहादुर बुढा मगरले जानकारी दिए।
४० हजार घुससहित भूमिसुधारका खरिदार पक्राउ,परासी : अख्तियार दुरुपयोग अनुसन्धान आयोगले एकजना खरिदारलाई ४० हजार घुससहित पक्राउ गरेको छ। पश्चिम नवलपरासीको भूमिसुधार तथा मालपोत कार्यालय परासीको भूमिसुधार शाखामा कार्यरत खरिदार नेत्रबहादुर चौधरीलाई बुधबार घुससहित पक्राउ गरेको अख्तियारले जनाएको छ। चौधरीलाई ४० हजार घुस रकमसहित पक्राउ गरिएको आयोगको बुटवल कार्यालयका प्रवक्ता सुरेश भुसालले जानकारी दिए । भूमिसुधार तथा मालपोत कार्यालयको सम्पूर्ण काम एउटा भवनबाट हुँदै आएको भएपनि शाखाको काम भने छुट्टै भवनबाट हुने गरेको छ। शाखा भवनमा बोलाएर चौधरीले मोहीको जग्गा बाँडफाँडलाई मिलाइ दिने भन्दै सेवाग्राहीसँग रकम लिँदै गर्दा पक्राउ गरिएको भुसालले बताए । बुटवल उपमहानगरपालिका बुद्धनगर घर भएका चौधरीलाई नियन्त्रणमा लिइ अनुसन्धान भइरहेको अख्तियारले जनाएको छ।
पाथिभरा जाने बाटो देखेर मन्त्री नेम्वाङ चिन्तित,"ताप्लेजुङ : भौतिक पूर्वाधार तथा यातायातमन्त्री वसन्तकुमार नेम्वाङले पाथिभरा मन्दिर जाने सुकेटारकाफ्लेपाटी सडकको अवस्था देखेर आफू चिन्तित भएको बताएका छन्। बुधबार ताप्लेजुङ आएका मन्त्री नेम्वाङले सडकको स्थलगत अवलोनपछि यस्तो बताएका हुन्। प्रधानन्त्रीज्यूले अघिल्लो कार्यकालमा पाथिभरा दर्शनका लागि आउनुभएको बेला यहाँको समस्या देख्नु भएको थियो, म पनि सँगै थिएँ, नेम्वाङले भने,त्यसपछि हामीले पर्याप्त बजेट विनियोजन गरेर काम गर्न भनेका हौं, अहिले पनि उस्तै रहेछ। बुधबार बिहान जहाजमार्फत् सुकेटार विमानस्थलमा ओर्लिएका नेम्वाङ त्यहाँबाट पाथिभरा सडकतर्फ पुगेका हुन्। गाडीमा देउरालीसम्म जाने कार्यक्रम भएपनि हिलोका कारण गुप्तेबाट उनी फर्किएका छन्। २०७२ सालमा पाथिभरा आएका प्रधानमन्त्री ओलीले सडक सुधार्न १० करोड छुट्याउने वचन दिएका थिए। मन्त्री नेम्वाङले चीन जोड्ने उत्तरदक्षिण ओलाङचुङगोला सडकको पनि अवलोकन गरेका छन्। उक्त सडक सरकारको प्राथमिकतामा रहेको उनले बताए। साथै तमोर करिडोर, मदन भण्डारी राजमार्ग र मेची राजमार्गको वैकल्पिक (तोक्मेपाथीभरा प्रावि) सडकको पनि उनले अलवोकन गरे।"
दर्जनौं पुरुष बलात्कार गर्ने रेनहार्ड सिनागालाई जन्म कैद,"काठमाडौं : बेलायतका सबैभन्दा खतरनाक बलात्कारी रेनहार्ड सिनागालाई जन्म कैदको सजाय सुनाइएको छ । ३६ वर्षीय उनी इन्डोनेसियाका नागरिक हुन् । उनीमाथि १५९ यौन अपराधमा १३६ बलात्कारको आरोप थियो। अदालतका अनुसार रिनहार्डले ४८ पुरुषलाई बलात्कार गरेका थिए । पुरुषलाई फकाएर बलात्कार गरेको आरोप उनी माथि लागेको थियो । प्रहरीका अनुसार रिनहार्डले १९० जनालाई लक्षित गरेको प्रमाण पाइएको छ । उनी पहिले नै दुई मामिलामा आजीवन सजाय भोगीरहेका थिए । उनी माथि चार अलगअलग मुद्धा चलेको थियो, जसमा १३६ बलात्कार, ८ बलात्कार गर्ने प्रयास र अन्य १४ यौन अपराध गरेको पाइएको थियो। सिनागाले यस्ता पुरुष मात्र लक्षित गर्थे जो समलिंगी हैनन् । बेलायतको न्यायिक इतिहासमा रिनहार्ड सनागा सबैभन्दा खतरनाक बलात्कारी साबित भएको बेलायती प्रहरीले जनाएको छ। न्यायधीश सुजैन गोडार्डका अनुसार, रिनहार्ड सनागा एक राक्षस यौन शिकारी हुन्, जसलाई बाहिर छोड्नु सबैभन्दा ठूलो गल्ती हुनेछ । सनागाले विशेषगरी नाइट क्लबमा आउने जाने गर्ने पुरुषलाई आफ्नो शिकार बनाउने गरेका थिए । आफ्नो कामको लागि उनले बेहोस गर्ने औषधिको प्रयोग गर्थे । उनले पीडितलाई बेहोस पार्न केही खतरनाक र प्रतिबन्धित औषधि प्रयोग गरेको प्रहरीले जनाएको छ । सनागालाई जुन २०१७ मा पक्राउ गरिएको थियो । एक पीडितले बलात्कार प्रयासको क्रममा प्रहरीलाई खबर गरेका थिए ।बेलायतका गृहमन्त्री प्रीति पटेलले यस्तो औषधिको प्रयोग गरेको सुनेर चिन्ता व्यक्त गरेका छन्।"
बिएण्डसी सम्बन्धनका लागि २० करोड घुस,"काठमाडौं : प्रस्तावित बिएण्डसी मेडिकल कलेजका संचालक दुर्गा प्रसाईंले चिकित्सा शिक्षा आयोगका उपाध्यक्ष श्रीकृष्ण गिरीले २० करोड घुस मागेको आरोप लगाएका छन्। झापामा रहेको बिएण्डसी मेडिकल कलेजको सम्बन्धनका विषयमा बुधबार पत्रकार सम्मेलन गर्दै प्रसाईंले गिरीमाथि २० करोड रुपैयाँ घुस मागेको आरोप लगाएका हुन्। बत्तिसपुतलीस्थित होटल द्वारिकाजमा मंसिर १५ गते गिरीले आफूसँग २० करोड घुस मागेको प्रसाईंले बताएका हुन्। आफूभन्दा माथि बसेकालाई पनि रकम बुझाउनुपर्ने भन्दै गिरीले आफूसँग घुस मागेको प्रसाईंको दाबी छ। द्वारीकाजमा भेटेर उहाँले मसँग २० करोड माग्नुभयो, त्यसपछि मैले पार्टी अध्यक्ष (पुष्पकमल दाहाल प्रचण्ड) लाई पनि यो कुरा जानकारी गराएको थिएँ, पत्रकार सम्मेलनमा उनले प्रश्न गर्दै भने, सम्बन्धनमै २० करोड तिरेर कसैले मेडिकल कलेज चलाउन सक्छ ? २० करोड दिन नसकेकै कारण प्रस्तावित बिएण्डसी मेडिकल कलेजको सम्बन्धनको निवेदन आयोगमा दर्ता नै नभएकोसमेत प्रसार्इंले बताए। रकम दिन नसके आफन्तको नाममा दश प्रतिशत शेयर दिन गिरीले आफूसँग प्रस्तावसमेत गरेको उनले बताए। चिकित्सा शिक्षा ऐन आइसकेपछि सो अनुसार बनेको आयोगमा नियम अनुसार मेडिकल कलेज संचालन सम्बन्धनको प्रक्रिया अगाडि बढाउन दिइएको निवेदन नै लिइएन र हचुवाका भरमा कार्यकारी उपाध्यक्ष जस्तो जिम्मेवार व्यक्तिले पत्रसमेत दर्ता गर्न गर्न मान्नुभएन र अन्य कर्मचारीलाइ दर्ता गर्नसमेत दिनुभएन, प्रसाईंले आफ्नो विज्ञप्तिमा भनेका छन्, मेरो पत्र किन दर्ता गरिएन ? प्रस्तावित बिएण्डसी मेडिकल कलेजको कुन पक्ष पुगेको छैन ? नेपालको कुन कानुनको कुन बुँदाले बिएण्डसीलाई मेडिकल कलेजको सम्बन्धन दिन रोक्छ ? बिएण्डसीमा रहेका भौतिक संरचना, आवश्यक फ्याक्लटी, उपकरण र बिरामीको चाँप कुनै पनि संचालनरत मेडिकल कलेज भन्दा कमी नभएको उनको दाबी छ।"
विद्यालयमै नेताको 'जाँड पार्टी (भिडियो),"गौशाला : शिक्षक नेताहरुले विद्यालयमा मासु र रक्सी पार्टी गरेको भिडियो सार्वजनिक भएको छ। महोत्तरीको गौशाला नगरपालिका३ स्थित राष्ट्रिय आधारभूत विद्यालय नवराजपुरको हाताभित्र खुलमखुला मासु रक्सीको भोज गरिएको भेटिएको हो। अंग्रेजी नयाँ वर्ष २०२० को पहिलो दिन गौशालाका शिक्षक नेताले विद्यालयमा मदिरा पार्टी गरेका थिए। विद्यालयलाई अनुचित कार्यको लागि प्रयोग गरेको पाइएपछि गौशाला नगरपालिकाका मेयर शिवनाथ महतोको टोलीले स्थलगत अनुगमन गरेर कारवाही प्रक्रिया सुरु गरेको छ। भोज गरिएको घटना एक हप्ता अघिको हो। विद्यालयमा रक्सी मासुको भोज गरेको भिडियो सार्वजनिक भएपछि चासो बढेको हो। शिक्षकहरु मदिरामा लठ्ठिएर अश्लिल गीतमा नाचेको र तास खेलेको भिडियोमा देखिन्छ। विद्यालय जस्तो पवित्रस्थलमा मदिरा पार्टी गरिएको भन्दै नगरपालिकाले भोजमा संलग्नलाई कानुन अनुसार कारवाही गरिने जनाएको छ। मंगलबार नगरपालिकाका मेयर, नगरपालिकाका कर्मचारी, वडाअध्यक्ष, विद्यालय व्यवस्थापन समितिका पदाधिकारीहरु सम्मिलित बैठकले स्कुलमा रक्सी र मासुको भोज खाएर कानुन विपरित काम गर्ने शिक्षकलाई कारवाहीको लागि नगर शिक्षा समितिमा पेश गर्ने निर्णय गरेको छ। पत्रकारको टोली पुग्दा विद्यालयको हाताभित्र मदिराका बोतल, भोज खाएको जुठो प्लेट देखिन्थ्यो। विद्यालय परिसरमै फालिएको मदिराको खाली बोतलको छेउमा ससाना विद्यार्थी खुला चौरमा अध्ययन गर्नमा व्यस्त थिए। कानुन अनुसार सार्वजनिक संघसंस्थाभन्दा दुई सय मिटर भित्र, जाँड रक्सी सेवा तथा बिक्री वितरण गर्न प्रतिबन्ध छ। विद्यालयमा सञ्चालन भएको दिवा खाजाको भान्छाकोे भाडाबर्तन, साउण्ड बक्स प्रयोग भएको बताइएको छ। शिक्षकले आयोजना गरिएको सो भोजको भिडियोमा मदिराले शिक्षकहरु लठ्ठिएर भोजपुरी गीतमा नाचगान गरिरहेका देखिन्छ। सो भोजमा विद्यालयका प्रधानाध्यापक वंशीधरप्रसाद साह पनि सहभागी छन् । आफूहरु नियमित रुपमा अनुगमन गर्दै आए पनि यहाँका शिक्षककै विद्यालयमा शैक्षिक सुधार नहुनु दुःखद रहेको विद्यालय व्यवस्थापन समितिका अध्यक्ष विल्टु महतोले बताए। विद्यालयभन्दा वडा कार्यालय पाँच सय मिटरको दुरीमा छ। विद्यालयमा कानुन विपरितका कार्य हुँदा पनि वडाअध्यक्ष वीरेन्द्रकुमार चौधरीले एक सतासम्म सुइको समेत पाएनन्। विद्यालय सुधारका लागि आफूले सकारात्मक कदम उठाउँदै आएकोले आगामी दिनमा गलत कारवाहीसँगै सुधारका लागि कडाई गर्ने वडाअध्यक्ष चौधरीले बताए। मेयर शिवनाथ महतोले शिक्षा दिने विद्यालयलाई मदिरा भट्टी बनाएकोमा दुःख व्यक्त गरे। मन्दिर जस्तो पवित्र स्थललाई बदनाम मात्रै होइन शिक्षालयको अस्तित्व समाप्त पार्ने खेलमा लागेकोले अब नगरपालिकाले कानुनी कारवाहीको लागि कदम उठाएको बताए। पुसभित्रै नगर शिक्षा समितिको बैठकले कानुन विपरित विद्यालय मदिराभोजमा सहभागी हुने शिक्षकको विषयमा छलफल गरेर कारवाही गर्ने बताए।"
लाख दिएर करोड असुल्ने रामबाबु यादव पक्राउ,"काठमाडौं : चर्को ऋण लगानी गरेर सोझासिधा सर्वसाधारण ठगी गर्ने रामबाबु यादव पक्राउ परेका छन्। बुधबार जिल्ला प्रहरी कार्यालय सर्लाहीले उनलाई सर्लाहीबाट पक्राउ गरेको हो। सर्लाहीको हरिपुर चेकप्वाइन्टबाट पक्राउ गरेको डीएसपी प्रतीतसिंह राठौरले जानकारी दिए।उनी राजपाका केन्द्रीय सदस्य हुन्। चर्को ऋण लगानी गरेर सोझासिधा सर्वसधारण ठगी गरेको भन्दै सर्लाहीका तीन दर्जन पीडित काठमाडौं आएपछि उनलाई पक्राउ गरेको हो। सर्लाही वरहथवाका रामवावु राय यादव र ब्रह्मपुरी भित्रुवनगरका सन्जय साह रौनियारले आफूहरुमाथि ठगी गरेको भन्दै पीडित न्यायको खोजी गदै काठमाडौं आइपुगेका छन्। नेकपा प्रवक्ता नारायणकाजी श्रेष्ठ र केन्द्रीय सदस्य डाचाराज वाग्लेको सम्र्पकमार्फत काठमाडौं आइपुगेका उनीहरुले मंगलबार नेकपाका अध्यक्ष पुष्पकमल दाहाल, वरिष्ठ नेता माधव नेपालदेखि गृहसचिव र प्रहरी प्रमुखसम्मको उपस्थितीमा आफ्नो पीडा सुनाएका थिए। दाहाल निवास खुमलटारमा मंगलबार पुगेका पीडितले दाहाल, वरिष्ठ नेता नेपाल, प्रवक्ता श्रेष्ठ, गृहसचिव प्रेमकुमार राई, नेपाल प्रहरीका आईजीपी सर्वेन्द्र खनाल र गृहमन्त्रीका राजनीतिक सल्लाहकार सूर्य सुवेदीको उपस्थितीमा आफूहरु ठगिएकोबारे जानकारी गराएका थिए। यसरी काठमाडौं आउनेमा सर्लाही जानकी नगरपालिकाका रामविहारी महतो, वरहथवाका असर्फी महतो, विन्देश्वर महतो, कपुरी ठाकुरलगायत तीन दर्जन छन्। न्याय खोज्दै प्रचण्ड निवासमा"
दुई दिन देशभर वर्षा र हिमपात,"काठमाडौं : जम्बु कश्मिर हुँदै सुदुरपश्चिम नेपालबाट प्रवेश गरेको न्युनचापीय वायुले गर्दा देशभर नै बुधबार र बिहीबार हल्का वर्षा र हिमपात हुने मौसमविद् वरुण पौडेलले जानकारी दिए। उनले आज र भोलि काठमाडौं लगायत पश्चिमका क्षेत्रमा केही वर्षा र हिमाली क्षेत्रमा हिमपात हुने भए पनि भोलि बेलुकादेखि क्रमश: मौसम सुधार हुँदै जाने बताए । उनले भने, 'पश्चिमी क्षेत्रमा बिहीबार बेलुकीदेखि नै मौसम सफा हुने छ भने काठमाडौं र पूर्वका स्थानमा शुक्रबार दिउँसोदेखि सुधार हुने छ।' तीन दिनको मौसम बुधबार दिउँसो देशभर सामान्यदेखि पूर्ण बदली रही पश्चिम र मध्यका केही स्थानमा हल्कादेखि मध्यम वर्षाको संभावना रहेको जल तथा मौसम पूर्वानुमान महाशाखाले उल्लेख गरेको छ। पूर्वी भूभागमा हल्का वर्षाको सम्भावना छ। देशका उच्च पहाडी तथा हिमाली भूभागका केही स्थानमा हिमपात हुने सम्भावना रहेको छ। राती देशभर सामान्य बदली रही पश्चिमका केही स्थान, मध्य र पूर्वका थोरै स्थानमा हल्कादेखि मध्यम वर्षाको संभावना छ। देशका उच्च पहाडी तथा हिमाली भूभागका केही स्थान हिमपात हुने सम्भावना रहेको छ। बिहीबार दिउँसो केही स्थानहरुमा हल्कादेखि मध्यम वर्षाको संभावना छ। देशका उच्च पहाडी तथा हिमाली भूभागका केही स्थानहरुमा मध्यमदेखि भारी हिमपात हुने सम्भावना रहेको महाशाखाले जनाएको छ। बिहीबार राती पनि पश्चिमका एकदुई स्थान साथै मध्य र पूर्वका थोरै स्थानमा वर्षाको संभावना रहेको महाशाखाले बताएको छ। शुक्रबारदेखि मौसम क्रमश: सफा हुँदै जाने छ । देशको मध्य र पूर्वी पहाडी भूभागका एकदुई स्थानमा हल्का वर्षाको संभावना छ। शुक्रबार राती देशभर मौसम सफा रहनेछ। देशका केहि स्थानहरूमा वर्षा र हिमपातको कारण जाडो बढ्ने हुनाले चिसोबाट जोगिन महाशाखाले सचेत गरेको छ ।"
शिशु मृत्यु प्रकरण : चिकित्सक र अस्पतालमाथि छानबिन,"सिरहा : एकैरात तीन शिशुको मृत्यु भएपछि प्रशासनले सिरहाको सप्तऋषि अस्पतालमाथि छानबिन सुरु गरेको छ।शुक्रबार राति अस्पतालमा चिकित्सकको लापरवाहीका कारण तीन शिशुको अकस्मात मृत्यु भएपछि पीडितले न्यायको माग गरेका छन् । घटना सार्वजनिक भएपछि छानबिनका लागि समिटि गठन गरिएको जिल्ला प्रशासनले जनाएको छ।इलाका प्रशासन कार्यालय लहानका प्रमुख कमलराज भण्डारीको संयोजकमा छानबिन समिति गठन गरिएको प्रमुख जिल्ला अधिकारी गोपालकुमार अधिकारीले बताए।समितिको सदस्यमा इलाका प्रहरी कार्यालय लहानका डीएपी शरत थापा र स्वास्थ्य कार्यालयका प्रमुख कृष्णदेव यादव छन् । समितिले अस्पतालको दर्ता, नविकरण, चिकित्सकको मेडिकल काउन्सिल प्रमाणपत्र र लापरवाहीबारे छानबिन गरिरहेको संयोजक भण्डारीले बताए।उनका अनुसार शल्यक्रिया गरेका चिकित्सकले मेडिकल काउन्सिलको जाँच पास नगरेको सूचना प्राप्त भएको बताए।छानबिनपछि प्रतिवेदन प्रमुख जिल्ला अधिकारीलाई बुझाउनेछौं, उनले भने । समयमै शल्यक्रिया भएन शुक्रबार साँझ सुत्केरी व्यथाले च्यापेपछि सखुवानन्कारकट्टि गाउँपालिका३ दिनाजपुरकी २५ वर्षीय जानकी यादव लहान१९ माइतमा रहेका बुबा घुरन यादवको सहारामा सप्तऋषि अस्पताल पुगिन्।उनका पति उपेन्द्र यादव वैदेशिक रोजगारीमा छन्।अस्पताल पुगेपछि उनलाई डाक्टरले शल्यक्रिया गरेमात्रै सुत्केरी हुने सुझाए । अगाडि नै सबै रकम तिरेपछि मात्र शल्यक्रिया गरिने चिकित्सले बताएपछि आफन्तले रकमको जोरजम गर्न लागे।जानकीका बुवा घुरनले शल्यक्रियाका लागि ६ हजार रकम तिरे र बाँकी रकम जोहा गर्न लागे।तर सबै रकम नतिरेको भन्दै चिकित्सले समयमा शल्यक्रिया गरेनन्।भर्ना भएको करिब ४ घण्टापछि मात्रै शल्यक्रिया कक्षमा छोरीलाई लगेको उनको बुबा घुरनले सुनाए । डाक्टर सुनिल विराजीले शल्यक्रिया गरे।बच्चाले पेटमै दिशा खाइसकेको सुनाए, उनले भने, बच्चाको अवस्था गम्भीर रहेको भन्दै आईसीयुमा राख्नुपर्ने बताएपछि हामी तयार भयौं।तर केही घन्टापछि बच्चालाई बचाउन सकेनौं भन्दै चिकित्सक बाहिरिए । आफन्तले अदक्ष चिकित्सकको लापरवाहीका कारण बच्चाको ज्यान गरेको आरोप लगाएका छन् । एकैरातमा ३ शिशुको मृत्यु उनी मात्रै होइन, शुक्रबार राति नै सोही अस्पतालमा सुत्केरी गराउन आएकी औरही गाउँपालिका१ का २० वर्षीय प्रमिला यादव र सप्तरी बलानबिहुल गाउँपालिका३ दुधौलाकी संगीता साहले पनि शिशु गुमाइन्।प्रमिलाको शल्यक्रिया गरी सुत्केरी गराइएको थियो।एकैरात तीन बच्चाको मृत्यु भएपछि सबैको ध्यान अस्पताल र चिकित्सतिर गएको छ । तीनै जनाको सुत्केरीको अहिले पनि त्यही अस्पतालमा उपचार भइरहेको छ।सुत्केरीलाई भने अझै बच्चा मरेकोबारे जानकारी दिएका छैनन्।नाती त डाक्टरको लापरवाहीले गुमाए।छोरी पनि चिन्ताले बिरामी पर्ने हो की भन्ने डरले ढाँटेर राखेको छु, जानकीका बुबा घुरनले सुनाए।सोमबार जानकीका बुबा घुरन यादव, संगीताको पति मनोज साह र प्रमिलाका पति लालबहादुर यादवले इलाका प्रहरी कार्यालय लहानमा जाहेरी दिएका थिए।तर प्रहरीले आवश्यक अनुसन्धान गरिरहेको भन्दै जाहेरी लिन मानेको थिएन । अस्पतालका प्रमुख पशुपति चौधरीले भने सुत्केरीको शल्यक्रिया डा रञ्जिता जयसवालले गरेको बताए।उनले चिकित्सकले उपचारका क्रममा कुनै लापरवाही नगरेको दाबी गरे । पीडितलाई रकमको प्रलोभन शिशु मृत्यु भएको केही घन्टाभित्रै शवलाई बलान खोलामा लगेर गाडिएको थियो।अस्पतालको सल्लाहमा पीडित परिवारले आफैं शव गाडेको बुझिएको छ।अनुसन्धानका लागि शव प्रहरीले खोजे पनि फेला पारेको छैन।पीडितले परिवारले फरकफरक ठाउँ देखाउँदै आएका छन् । घटनापछि अस्पतालले रकमको प्रलोभन देखाएर शव गाड्न लगाएको स्रोतको दाबी छ।पीडित परिवार र अस्पताल प्रशासनबीच घटना थामथुम सहमति भएको थियो, स्रोतले भन्यो, पैसामा कुरा नमिलेपछि घटना बाहिरिएको हो ।"
ट्रयाक्टर दुर्घटना हुँदा चालकको मृत्यु,"चरिकोट : भीमेश्वर नगरपालिका३, पुरानो बजारमा ट्रयाक्टर दुर्घटना हुँदा चालकको मृत्यु भएको छ। गएराति करिब ९ बजे दुर्घटना हुँदा गम्भीर घाइते भएका रामेछाप मन्थलीका चालक यमराज मगरको उपचारको क्रममा धुलिखेल अस्पतालमा मृत्यु भएको दोलखा प्रहरी प्रवक्ता प्रहरी निरीक्षक रेशम बोहराले जानकारी दिए। ना ६ त १८१३ नम्बरको ट्रयाक्टर पुरानो बजारबाट सडक विभाग निस्कने सडक खण्डमा मंगलबार राति दुर्घटना भएको थियो। घाइते चालक मगरलाई प्रहरी र स्थानीयले उद्दार गरी उपचारको लागि चरिकोट अस्पतालमा लगेका थिए। उनको त्यहाँ उपचार सम्भव नभएपछि थप उपचारको लागि धुलिखेल अस्पताल रिफर गरिएको थियो। दुर्घटनाको कारण भने खुल्न नसकेको प्रहरीले जनाएको छ।"
"लट्रीका नाममा ठगी : नाइके दिल्लीमा, एजेन्ट नेपालमा","काठमाडौं : बनेपाकी एक महिलालाई एक महिनाअघि मोबाइलमा एउटा सन्देश आयो तपाईंलाई लन्डनबाट महँगो सामान लट्री परेको छ। यो नम्बरमा फोन गर्नोस्। उनले मोबाइलमा आएको नम्बरमा फोन गरिन्। फोनमा सतुंगल बस्ने शर्मिलाकुमारी श्रेष्ठले कुरा गरिन्। रौतहट घर भएकी श्रेष्ठसँग बौद्धमा भेट भयो। श्रेष्ठले २० हजार रुपैयाँ बुझिन्। महिलाको नम्बरमा फेरि सन्देश आयो तपाईंले पाउने लट्रीमा २ हजार पाउन्ड रहेछ। भन्सार क्लियरेन्सका लागि १ लाख बुझाउनुपर्छ। उनले त्यही सन्देशअनुसार सिद्धार्थ बैंकमा रकम जम्मा गरिन्। पटकपटक रकम माग्दै जाँदा उनले ४ लाख ७० हजार रुपैयाँ बुझाइन्। सोमबार बिहान अर्को सन्देश आयो अब ५ लाख २० हजार रुपैयाँ बुझाए सामान तपाईंको घरसम्मै पार्सल आउँछ। तब ठगीमा परेको हो कि भनेर परिवारमा शंका भयो। ती महिलाले यसको सूचना प्रहरीमा दिइन्। महानगरीय प्रहरी अपराध महाशाखाको टोलीले ठगीमा संलग्न गिरोहसँग गुपचुप च्याट गर्यो। ५ लाख २० हजार बौद्धमा भेटेर दिने कुरा भयो। पीडित महिलासँगै प्रहरी गयो। पैसा बुझ्न आएकी श्रेष्ठलाई प्रहरीले पक्राउ गर्यो। श्रेष्ठकै बयानका आधारमा बालाजु बस्ने सुशील गुरुङ, मोरङ विराटनगर घर भई हाँडीगाउँ बस्ने अलंकार जैन, भारत घर भई क्षेत्रपाटी बस्ने नवीन अग्रवाल र बौद्ध बस्ने आनन्द अग्रवाल समातिए। चारै जनालाई महाशाखामा ल्याई अनुसन्धान गर्दा गिरोहका नाइके भारतको दिल्ली बस्ने पोटु अग्रवाल रहेको खुल्यो। उनी नेपालमै लामो समय बसेर सन् २०१० मा दिल्ली फर्किएका रहेछन्। उनी दिल्लीमा तिब्बती कपडा कारोबारमा संलग्न छन्। पीडित महिलालाई सुरुमा मोबाइलमा सन्देश पोटुले पठाएको महाशाखा प्रमुख एसएसपी सहकुलबहादुर थापाले बताए। पोटुले सुरुमा मोबाइलमा सन्देश पठाएको र पैसा दिन राजी भएपछि श्रेष्ठ र गुरुङलाई परिचालन गरेको देखियो, एसएसपी थापाले भने, पैसा बौद्ध र क्षेत्रपाटीमा पसल थापेर बसेका अग्रवालद्वयको पसलमा बुझाउन पोटुले मान्छे परिचालन गर्दै आएको अनुसन्धानबाट खुलेको छ। महाशाखाका अनुसार पक्राउमध्येका अग्रवालद्वय नाताले पोटुका काका हुन्। पसलमा पैसा बुझाउन र लिन जाने दुवै व्यक्ति उनीहरूले चिन्दैनथे। पोटुले दिल्लीबाटै फोन गरेर पैसा दिनू भनेपछि नचिनेका व्यक्तिलाई नै अग्रवालद्वयले पैसा दिने गरेको पाइयो, एसएसपी थापाले भने। श्रेष्ठ र गुरुङको पोटुसँग निकट सम्बन्ध रहेको प्रहरी अनुसन्धानबाट खुलेको छ। उनीहरू पोटुलाई भेट्न दिल्ली पुगेका र पोटुसँग तस्बिरसमेत खिचेको भेटिएको छ। महाशाखाका अनुसार गुरुङ र श्रेष्ठले १ लाख रुपैयाँ पोटुको खातामा राखिदिएबापत १५ देखि २० हजार रुपैयाँ कमिसन पाउँदै आएको अनुसन्धानबाट खुलेको छ। यो समस्या उपत्यकामा धेरै छ। कतिले उजुरी गर्छन् त कतिले गर्दैनन्, उनले भने, तर, सजग हुन जरुरी छ। यो गिरोहले अन्य थुप्र्रैलाई ठगी गरेको आशंका प्रहरीको छ। अग्रवालद्वयले भने काठमाडौंमा बसेर हुन्डीको कारोबार गरेको आशंकामा प्रहरीले अनुसन्धान अगाडि बढाएको छ।"
रारामा आइपुगे चरा,"मुगु : चिसोमै रमाउन मन पराउने झन्डै २० प्रजातिका चरा रारा आइपुगेका छन्। हरेक वर्ष हिउँदमा अत्यधिक चिसोका बेला युरोप, साइबेरिया, तिब्बत र भारतका विभिन्न ठाउँबाट रारामा घुमन्ते चरा आउने गरेको रारा राष्ट्रिय निकुञ्जले जनाएको छ। साइबेरिया, तिब्बत र भारतका सिमसार क्षेत्रका करिब ४९ प्रजातिका चरा बर्सेनि हिउँदमा रारा आउँछन्। तीमध्ये यो याममा २० प्रजातिका पाहुना चरा रारा आइपुगेका हुन््। चरासम्बन्धी अध्ययन, अनुसन्धान र अवलोकन गर्नेका लागि यो समय रारातालको भ्रमण उपयुक्त मानिन्छ। निकुञ्जका संरक्षण अधिकृत लालबहादुर भण्डारीले विदेशबाट आएका चरा हेर्न आन्तरिक पर्यटक रारा आउने क्रम बढेको बताए। रारामा बसाइँ सरेर आउने हाँस प्रजातिका चरा गत मंसिर महिनाबाटै आउन थालेका हुन्, उनले भने, यहाँ आउने पाहुना चरा चैत महिनाको पहिलो साताबाट आआफ्नो ठाउँ फर्किने गर्छन्। उनका अनुसार रारामा रहेका कुनै चरा गर्मी ठाउँतिर पनि लागेका छन्। अन्य देशबाट चिसोमा रमाउने कतिपय चरा रारा आएका छन्। सबैभन्दा बढी भारत, तिब्बत र युरोपका विभिन्न तालमा बस्ने चरा रारा आइपुगेको उनको भनाइ छ। पश्चिमी मुलुकबाट आएका चरा करिब पाँच महिनासम्म रारामा बस्ने गर्छन्। चरा अवलोकन गर्न रारा पुगेका नेपाल पक्षी संरक्षण संघमा कार्यरत अनुसन्धान अधिकृत मोहनविक्रम श्रेष्ठले सगरमाथाभन्दा माथिबाट उड्न सक्ने चरा खोया हाँस, ग्यालागुज हाँस र संकटापन्न हाँस पनि रारामा भेटिएको बताए। उनका अनुसार रारा ताललाई ट्रान्जिट केन्द्रजस्तो बनाइ चरा आउने गर्छन्। रारा ताल आगन्तुक चराका लागि पनि महत्त्वपूर्ण वासस्थल हो। विदेशबाट आएका पाहुना चरा साइबेरिया, मंगोलिया, तिब्बत, नेपाल हुँदै भारत घुम्ने गरेको निकुञ्जका भण्डारीले बताए। रारामा तीन सयभन्दा बढी प्रजातिका चरा पाइन्छन्। यतिबेला रारामा हिउँदे अवलोकनमा १ सय २ प्रकारका चरा भेटिएको अनुसन्धान अधिकृत श्रेष्ठले बताए।"
छाउगोठ भत्काउने अभियान तिव्र : गाउँगाउँमा प्रशासन,"धनगढ : छाउगोठ भत्काउन प्रहरी प्रशासन सुदूरपश्चिम तथा कर्णालीका विटक बस्तीमा पसेको छ। स्थानीय तहसँगको सहकार्यमा प्रशासन प्रहरीसहित गाउँ पसेको हो। सबै अभियानमा जुटेपछि सुदूरपश्चिम प्रदेश सरकारले पनि अभियानप्रति चासो देखाएको छ। बर्सेनि दर्जनौं महिला तथा किशोरी छाउगोठमा ज्यान गुमाउन थालेपछि गृह मन्त्रालयले स्थानीय प्रशासनलाई छाउगोठ भत्काउन र विरोधमा उत्रनेलाई कारबाही गर्न निर्देशन दिएको थियो। छाउपडीको विकराल रूप रहेको सुदूरपश्चिमका अछाम, बझाङ, र बाजुराका साथै कर्णालीका सुर्खेत, दैलेख, कालिकोट र जुम्लामा छाउगोठ भत्काउने अभियान सञ्चालन भइरहेको छ। अभियान आक्रामक रूपमा अगाडि बढेपछि सुदूरपश्चिम प्रदेश सरकारले छाउपडीप्रथा उन्मुलन नीति पारित गरेको छ। आइतबार बसेको मन्त्रिपरिषद् बैठकले छाउपडीप्रथा उन्मुलन गर्न नीति पारित गरेको मुख्यमन्त्री त्रिलोचन भट्टले बताए। छाउपडी कूप्रथा पूर्ण रुपमा हटाउन नसके पनि, न्यूनिकरण गर्न अभियान आवश्यक छ, कम्तिमा छाउगोठमा बसेकालाई घरभित्र ल्याउन सकेमात्रै धेरै ठूलो उपलब्धी हुनेछ, उनले भने। प्रदेश सरकारले ल्याएको नीतिमा सामाजिक चेतनालाई प्राथमिकतामा राखिएको छ। प्रहरी र जनप्रतिनिधि सँगसँगै अछाममा छाउगोठ भत्काउन प्रहरी र जनप्रतिनिधिले संयुक्त अभियान थालेका छन्। जिल्लाका सबै स्थानीय तहमा प्रहरीले जनप्रतिनिधिलाई सँगै लिएर गोठ भत्काउन थालेको छ। १३ दिनको अवधिमा अछाममा ११ सय ५२ छाउगोठ भत्काइएको जिल्ला प्रहरी कार्यालयका प्रमुख दीपक भारतीले जानकारी दिए। उनले भने हामी आफैं छाउगोठ खोज्दै हिँडेका छौं। जनप्रतिनिधिले गाउँलेलाई सम्झाउने काम गरेका छन्। स्थानीयलाई कन्भिन्स गरेर गोठ भत्काउने गरिएको छ। जनप्रनिनिधि मात्र होइन, समुदायका शिक्षित नागरिकले पनि यो अभियानमा साथ दिएका छन्। यस्तै प्रहरीले छाउगोठ भत्काएपछिको अवस्थाका बारेमा अनुगमन पनि गरेको छ। गोठ त भत्कायौं तर हामी फर्केपछि कतै पुनः लगाउने त होइनन् ? भन्ने त्रास थियो प्रहरी प्रमुख भारतीले भने, स्थानीय केही शिक्षक व्यक्तिमार्फत सूचना लिने गरेका छौं। अहिलेसम्म भत्काएको ठाउँमा पुनः बनाइएको छैन। विगतमा गैरसरकारी संस्थाहरूले चलाएको अभियानमा गोठ भत्काइसकेपछि परिवारले पुनः त्रिपाल हालेर बस्ने गरेका थिए। तर अहिलेको अभियानपछि हालसम्म त्यस्तो कुनै घटना नदोहोरिएको प्रशासनले जनाएको छ। अछामलाई आगामी फागुनभित्र छाउगोठमुक्त जिल्ला घोषणा गर्ने तयारी गरिएको छ। यसपटक सचेतनाका सँगै पुनः गोठ लगाए वा महिनावारी भएको महिलालाई छाउगोठमा राखे कारावासको सजाय हुने जानकारी गराएकाले पनि स्थानीयले अभियानको विरोध गर्न सकेका छैनन्। फागुन मसान्तभित्र जिल्लालाई छाउगोठमुक्त घोषणा गर्ने निर्णय भएको प्रमुख जिल्ला अधिकारी भोजराज श्रेष्ठले बताए। उनले भने माघ मसान्तभित्र सबै तहका छाउगोठ भत्काउने, र फागुन १५ गतेभित्र पालिका घोषणा गर्ने तय भएको छ। छाउ गोठ भत्काउने क्रममा भेटिएका अति गरिब परिवारलाई जनता आवास कार्यक्रममा सहभागी गराउन सम्बन्धित निकायमा सिफारिस गर्ने निर्णय गरिएको छ। यस्तै छाउगोठ नभत्काए स्थानीय तहबाट दिइने सबै सेवासुविधा रोक्का हुने निर्णय गरेपछि स्थानीय आफैं पनि यो अभियानमा जुटेको साँफेबगर नगरपालिका प्रमुख कुलबहादुर कुवँरले बताए। गोठ भत्काउनेसँगै सचेतना अभियान पनि सञ्चालन गरिएको बान्नीगढी जयगढ गाउँपालिकाका अध्यक्ष राजेन्द्र खड्काले बताए। साँफेबगर नगरपालिका३ की २१ वर्षीया पार्बती बुढा (रावत)को मंसिर १६ गते छाउगोठमा ज्यान गएपछि छाउगोठ भत्काउने अभियान सुरु भएको हो। जिल्लामा एक दशक यता १४ जना किशोरी तथा महिलाको छाउगोठमा ज्यान गइसकेको छ। सिडियो आफैं पुगे छाउगोठ भत्काउन बझाङमा प्रमुख जिल्ला अधिकारी उमेश पाण्डे आफैं छाउगोठ भत्काउन गाउँ पसेका छन्। प्रजिअ, प्रहरी प्रमुखलगायत जनप्रनिधिको सहभागीतामा गाउँमा रहेका छाउगोठ भत्काउन सुरु गरिएको हो। आइतबार प्रजिअ पाण्डेले जयपृथ्वी नगरपालिका११ को धार्मीलेखमा रहेका ११ वटा छाउगोठ आफैं भत्काएका हुन्। अघिल्लो साता प्रशासन र प्रहरीले अभियानबारे जानकारी गराएपछि छाउगोठ भत्काउन सुरु गरिएको जयपृथ्वी नगरपालिका९ का वडाध्यक्ष नवराज कोइरालाले बताए। केही जेष्ठ नागरिकले देउता लाग्ने भन्दै गोठ भत्काउन आनाकानी गरे पनि प्रशासनले गोठ भत्काउन अवरोध गरे कारावास हुनेसक्ने चेतावनी दिएपछि उनीहरू पछि हच्केका थिए। प्रहरी नायब उपरीक्षक गणेबहादुर बमले भने, सबै ठाउँका तथ्यांक लिने काम पनि भइरहेको छ। प्रहरी र प्रशासन अघि लागेको देखेर होला यहाँका बालबालिकादेखि महिलाहरू पनि अभियानमा सहभागी भएका छन्। दैलेखमा १०५ गोठ भत्काइयो जिल्ला प्रशासन कार्यालय र प्रहरीले थालेको छाउगोठ भत्काउने अभियानमा १०५ छाउगोठ भत्काइएको छ। एक साताको अवधिमा १०५ गोठ भत्काइएको प्रहरी प्रमुख डीएसपी हरिबहादुर ओलीले बताए। उनका नुसार सहायक प्रमुख जिल्ला अधिकारीसहित प्रहरीको टोली छाउगोठ भत्काउन गाउँ पसेको छ। जिल्लाको चामुण्डाविन्द्रासैनी र आठबीस नगरपालिका तथा भैरबी र गुराँस गाउँपालिकामा रहेका छाउगोठ भत्काइएका हुन्। कतिपय महिला छाउगोठका अलावा गाईगोठ वा भैंसी गोठमासमेत बस्ने गरेका छन् डिएसपी ओलीले भन,े हामीले प्रत्यक्ष भेटायौं भने फौजदारी मुद्दा चलाइनेछ। जिल्लामा छाउगोठ भत्काउने अभियान सञ्चालन भएपछि स्थानीय महिला पनि खुसी भएका छन्। छाउगोठमै छोरीको ज्यान गयो, मेरी छोरी जस्तै अरुका छोरीले ज्यान गुमाउन नपारोस्, चामुण्डाविन्द्रासैनी नगरपालिकाका धीर्जा शाहीले गहभरि आँसु पार्दै भनिन्। ०७५ असार २२ गते चामुण्डाविन्द्रासैनी नगरपालिका६ लैनचौरमा उनकी छोरी १९ वर्षीया तुलसी शाहीले छाउगोठमा सर्पले टोक्दा ज्यान गएको थियो। सचेतना अभियानमा किशोरी सिन्धुलीः सबैतिर छाउपडीप्रथा उन्मुलनको अभियान चलिरहँदा सिन्धुलीका किशोरी पनि सचेतना अभियानमा लागेका छन्। महिनावारी हुँदा घरभित्र बस्न नपाउँदा आफूहरू असुरक्षित भएको भन्दै परिवारका सदस्यलाई घरमा बस्ने वातावरण सिर्जना गर्न दवाव दिन थालेको कमलामाई नगरपालिका११ रानीचुरीकी किशोरी पूजा थिङले बताइन्। पहिलोपटक महिनावजारी हुँदा किशोरीलाई पाँच दिनसम्म घरभित्र पस्न दिँइदैन। शारीरिक रूपमा कमजोर हुने र त्यसबेलै घरबाहिर पठाउँदा आफूहरु असुरक्षित भएको भन्दै परिवारलाई किशोरीले सम्झाउन थालेका छन्। घरबाहिर बस्दा जंगली जनावरको त्रास त छँदैछ, तर गोठमा बस्दा कयौं किेशारी बलात्कृत हुनुपरेको छ। यतिबेला सरकारले लहर चलाएको छ। यतिबेला नबोले यो कुप्रथा अन्त्य हुँदैन, थिङले भनिन्। (शिबराज भट्टधनगढी, गीता कुवर अछाम, जगदीश रोकायाबझाङ)"
प्रदेश बस सेवा कागजमै सिमित,"धनगढी : प्रदेश बस सेवा सञ्चालनमा अझै अन्योल छ । सुदूरपश्चिम प्रदेश सरकारले आर्थिक वर्ष २०७५०७६ भित्रै प्रदेशको आफ्नै बस सञ्चालन गर्ने नीति तथा योजनामा राखेको थियो । तर, चालू आर्थिक वर्षमा पनि बस सञ्चालका लागि प्रक्रिया अगाडि बढाउन सकेको छैन् । अघिल्लै आर्थिक वर्षको तीन महिनाभित्रै बस सेवा सञ्चालन गर्ने उद्घोष गरेको प्रदेश सरकारले चालु आर्थिक वर्षका ६ महिना वित्न लाग्दा पनि बस सञ्चाल प्रक्रिया अगाडि बढाउन नसकेको हो ।कागजमा प्रदेश सरकार आफ्नै बस सञ्चाल गर्ने नीति बनाए पनि सडमा गुडाउन सकस परेको छ । प्रदेश भौतिक पूर्वाधार मन्त्रालयका सचिव इन्द्रदेव भट्टले बस सञ्चालन सम्बन्धी ऐन, सडकको अवस्थामा अध्ययन र कार्ययोजना नबनेसम्म बस सेवा सञ्चालन हुन नसक्ने बताए । 'मन्त्रालयबाट सञ्चालन भन्दा पनि कुनै निगम वा संस्थाबाट सञ्चालन गर्ने सुझाव आएको छ, उनले भने, 'गठन आदेश तयार छ । गठन आदेश क्याविनेटबाट स्वीकृत हुने वित्तिकै अगाडि बढ्ने छ ।' उनले बस सञ्चालका लागि कुनै समस्या नभएको तर, दीगोपनका लागि मन्त्रालयले सोचिरहेको उल्लेख गरे । 'प्रदेश बस सञ्चालन गर्नु भनेजस्तो सजिलो छैन, यहाँको हकमा विद्युतीय बस चलाउनु त झन् गाह्रो छ, उनले भने, 'जुनसुकै बस चलाएपनि आवश्यक तयारी चाहिन्छ, लागिरहेकै छौं। अघिल्लो आर्थिक वर्षमा अध्ययन अनुसन्धान प्रक्रिया मात्र भएको हो।' प्रदेश बस सञ्चालनका लागि प्रयास जारी रहेको यातायात पूर्वाधार निर्देशनालय डोटीका निर्देशक प्रेमदत्त भट्टले बताए । 'बस खरिद गर्न कुनै समस्या छैन्' उनले भने, 'धेरै क्षेत्रमा बस सेवा असफल भएका उदारण छन् । त्यसैले पहिलो चरणमा एकदुई जिल्लामा भए पनि यस बस सुरुवात हुन्छ।' प्रदेश सरकारले अघिल्लो आर्थिक वर्षमा २० करोड रुपैयाँ बजेट छुट्याए पनि खर्च हुने सकेन् । यस वर्ष पनि प्रदेश बस सञ्चालका लागि १३ करोड रुपैयाँ बजेटमा छुट्याएको छ । प्रदेश बस सञ्चालन प्रदेशका ९ वटै जिल्लामा सञ्चालन गर्ने कार्यनीति छ । तर, अहिले यो कार्यक्रमलाई सूचारु गर्न ताराईका कैलाली, कञ्चनपुर र पहाडका डडेल्धुरा, डोटी जिल्लामा सञ्चालन गर्ने कि भन्ने कोणबाट पनि छलफल भइरहेको छ । प्रदेशमा बस सञ्चालका लागि ग्रिड कन्सलटेन्सीले अध्ययन अनुसन्धन गरेको हो।"
पृथ्वी जयन्तीमा सार्वजनिक विदा,"नुवाकोट : विदुर नगरपालिकाले पुस २७ गते आइतबारका दिन सार्वजनिक विदा दिएको छ। पृथ्वीनारायण शाहको जन्म जयन्तीका अवसरमा यहि पुस २७ गते विदुर नपा क्षेत्रमा सार्वजनिक विदा दिने निर्णय गरेको नगरपालिकाका प्रमुख प्रशासकीय अधिकृत सुदेवकुमार पोखरेलले बताए । आफ्नो जीवनको अधिकांश समय एकिकरणमै विताएका पृथ्वीनारायण शाहले नुवाकोटबाट नेपाल एकिकरणको अभियान सुरुवात गरेका थिए । नुवाकोट, वेलकोट, काठमाडौ, ललितपुर, भक्तपुरलगायत बाइसेचैबीसे राज्यमाथि हमला गर्दै उनले विजय हाँसिल गरी नुवाकोटबाट २५ वर्षसम्म शासनसत्ता चलाएका थिए। बिदुर नगरपालिकामा रहेको एतिहासिक सात तले दरबारबाट राज्यसत्ता संचालन गरेको र उनको देहान्त पनि बिदुर५ देवीघाटमै भएको थियो।"
एकैदिन १ हजारले बढ्यो सुन,"काठमाडौं : नेपाली बजारमा सुनको मूल्य १ हजार रुपैयाँले बढेको छ।बुधबार सुन तोलाको ७६ हजार ५ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। महासंघका अनुसार तेजावी सुनको मूल्य ७६ हजार २ सय रुपैयाँ कायम गरिएको छ।मंगलबार सुन तोलामा ५ सयले घटेर तोलाको ७५ हजार ५ सय रुपैयाँमा कारोबार भएको थियो। यस्तै, चाँदीको मूल्यमा सामान्य वृद्धि भएको छ। आज चाँदी तोलामा २० रुपैयाँले बढेको छ। चाँदी तोलाको ९२० रुपैयाँमा कारोबार भइरहेको छ। सुन चाँदी महासंघका अनुसार इरान र अमेरिकाबीचको आन्तरिक विवादले सुनको भाउ लगातार बढेको हो।"
काँसघारीमा पुरुषको शव भेटियो,विराटनगर : मोरङको रतुवामाई नगरपालिका७ रतुवा खोला छेउको काँसघारीमा एक पुरुषको शव भेटिएको छ । मृत भेटिएका पुरुषको पहिचान हुन नसकेको र घटनाका बारेमा अनुसन्धान सुरु गरिएको प्रहरीले जनाएको छ । मोरङ प्रहरीका प्रवक्ता डीएसपी मानबहादुर राईले पहेलो टिसर्ट र लुंगी लगाएको तथा हातमा गाम्छा र एभरेडी लाइट बोकेको अवस्थामा मंगलबार साँझ शव भेटिएपछि स्थानीयले प्रहरीलाई खबर गरेको बताए । राईकाअनुसार अन्दाजी ६०६५ वर्ष र तराई मुलको जस्तो देखिने पुरुष मृत भेटिएका हुन् । काहिँबाट आएका पुरुष गन्तव्यसम्म पुग्न नसक्दा त्यहाँ सुतेको र चिसोले कठ्याङ्ग्रिएर मृत्यु भएको हुनसक्ने प्रहरीको अनुमान छ । शव पोस्टमार्टमका लागि रंगेली अस्पतालमा राखिएको छ।

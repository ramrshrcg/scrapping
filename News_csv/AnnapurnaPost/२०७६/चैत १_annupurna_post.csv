शीर्षक,विवरण
हवाई क्षेत्रमा ८ अर्ब नोक्सानी,"काठमाडौं : पर्यटक आवागमनमा कमी आएसँगै मुलुकको आन्तरिक तथा बाह्य हवाई उडान प्रभावित बन्न पुगेको छ। आगामी वैशाखसम्म सबै अनअराइभल भिसामा कटौती गरेसँगै हवाई क्षेत्रमा यात्रुको चापमा करिब ५० प्रतिशतले नै कमी आएको वायुसेवा सञ्चालकले बताएका छन्। पछिल्लो आंकलनअनुसार आन्तरिक उडानमा करिब ८ अर्ब रुपैयाँ घाटा व्यहोर्ने नेपाल वायुसेवा सञ्चालक संघका प्रवक्ता योगराज कँडेल शर्माले बताए। एकहप्ता अघि मात्रै संघले ४ अर्बको नोक्सानी हुने आंकलन गरेकोमा अहिले ९० प्रतिशतसम्म उडान कटौती हुने प्रक्षेपण गरेको हो। १० प्रतिशत आन्तरिक चहलपहलका कारण उडान हुने अपेक्षा गरिएको छ। अहिले ५० प्रतिशतभन्दा कमले यात्रु कटौती भएको छ। २७ वटा हेलिकप्टरमध्ये शुक्रबार ३ वटाले मात्र ३ घण्टा उडान भरेका छन्, जबकी यो समयमा ९० घण्टा हेलिकप्टर उड्नुपथ्र्यो, उनी भन्छन्। नेपालको प्रमुख पर्यटकीय सिजन वसन्त ऋतुमा पोखरा, जोमसोम र लुक्लामा उडान भर्न भ्याइनभ्याइ हुनुपर्नेमा लुक्लामा १२ उडानमा ४ वटा मात्रै भएको छ भने शुक्रबार पोखरामा १३ वटा उडान भएका छन्। प्रमुख पर्यटकीय गन्तव्यको रूपमा रहेका यी स्थानमा जाने यात्रुको संख्यामा निकै नै कमी आएको उनी बताउँछन्। त्रिभुवन विमानस्थलमा दैनिक ६० देखि ६५ अन्तर्राष्ट्रिय उडान हुने गरेकोमा घटेर हाल ३० देखि ३५ मात्रै अन्तर्राष्ट्रिय उडान हुन थालेका छन्। मार्च महिनाको अहिलेसम्म हवाई मार्गबाट ६४ हजार १६४ जना नेपाल भित्रिएका छन् जसमा नेपालीको नै बर्चस्व देखिएको छ। विमानस्थल अध्यागमन शाखाका प्रमुख सागर आचार्यका अनुसार कोरोना असर अघि नेपाल आउने यात्रुमा ४४ प्रतिशत विदेशी र ६६ प्रतिशत नेपाली हुने गरेकोमा पछिल्लो अनुपात अनुसार ७५ प्रतिशतभन्दा बढी नेपाली नै छन्। वायुसेवा सञ्चालकलाई केही राहत दिन अन्तर्राष्ट्रिय इन्धनको मूल्यमा गिरावट आइरहेकाले हवाई इन्धनको मूल्यमा समायोजन गर्न माग गरिएको छ। वायुसेवा सञ्चालनको सबै खर्चमध्ये ४० प्रतिशत खर्च हवाई इन्धनमा हुने गरेको छ। सरकारले हवाई इन्धनको मूल्य घटाए हवाई भाडादर घटाउन सकिने र यसले यात्रुहरूले सहुलियत पाउने हुन्छन् भन्दै नेपाल आयल निगमले लिँदै आएको १९२२ रुपैयाँको मुनाफालाई घटाएर १० रुपैयाँ बनाउनुपर्ने शर्माले बताए। निगमको उडान कटौती कोरोनाकै कारण नेपाल वायुसेवा निगमले आफ्नो उडान तालिकामा केही कटौती गरेको छ। जसअनुसार दैनिक दुईवटा उडान गर्दै आएको काठमाडौं दिल्लीकाठमाडौं उडान मार्च १५ देखि लागु हुने गरी एउटा मात्र गरिने निगमद्वारा जारी विज्ञप्तिमा उल्लेख छ। अव विहानको उडान नियमित राखी साँझको विमान अर्को व्यवस्था नभएसम्मका लागि स्थगित गरिएको छ। बैंगलौरको नियमित उडान मार्च १९ र ३१ तारिखका लागि रद्द गरिएको छ भने मुम्बईका लागि हुने प्रत्येक शुक्रबारको उडान १५ मार्चदेखि १५ अप्रिल सम्म स्थगित गरिएको छ। बैंककको मार्च ११ र मार्च २५ को उडान एवं हङकङको मार्च १९ र मार्च २६ को उडान पनि रद्द गरिएको छ। काठमाडौं दोहा बीचको उडान फागुन २७ गतेदेखि नै अर्को सूचना नभएसम्मका लागि स्थगित गरिसकिएको छ। उपरोक्त उडानका टिकट खरिद गरेका यात्रुलाई टिकट फिर्ता गर्दा भुक्तानी गरेको रकम पूरै उपलब्ध गराइनेछ भने टिकटको उडानको मिति १ पटक परिवर्तन गर्न शुल्क नलाग्ने व्यवस्था गरिएको बताइएको छ।"
कोरोनाविरुद्ध लड्न सार्क सहकार्यको प्रस्ताव,"काठमाडौं : सार्क मुलुकलाई कोरोनाविरुद्ध लड्न बलियो साझा रणनीति बनाउन प्रस्ताव गर्छु, भारतीय प्रधानमन्त्री नरेन्द्र मोदीले शुक्रबार बिहान ट्विट गरे, सबै मिलेर स्वस्थ क्षेत्र निर्माणमा योगदान गरेर विश्वसामु उदाहरण पेस गर्न सक्छौं। प्रधानमन्त्री एवं सार्क अध्यक्ष केपी शर्मा ओलीले अस्पतालको शड्ढयाबाटै मोदीको प्रस्तावलाई स्वागत गरेका छन्। कोरोना भाइरस संक्रमण रोकथामका लागि सार्क राष्ट्रका नेताहरूले एकजुट भएर कडा रणनीति बनाउने मोदीजीको प्रस्तावलाई म स्वागत गर्छु, ओलीले ट्विटमा लेखेका छन्, घातक रोगबाट हाम्रा नागरिकलाई बचाउन सार्क सदस्य राष्ट्रसँग मिलेर काम गर्न सरकार तयार छ। दोस्रो पटक मिर्गौला प्रत्यारोपणपछि शिक्षण अस्पताल महाराजगन्जमा स्वास्थ्य लाभ गरेर बालुवाटर फर्कनुअघि ओलीले मोदीलाई मेन्सन गर्दै ट्विट गरेका हुन्। प्रधानमन्त्री ओलीको समर्थनलाई भारतीय प्रधानमन्त्री मोदीले नेपाली मित्रको साथ भनेर प्रशंसा गरेका छन्। सार्कको १८ औं शिखर सम्मेलन (२०७१) पछि अर्को सम्मेलन हुन सकेको छैन। त्यतिबेला जारी काठमाडौं घोषणापत्रमा हरेक दुई वर्षमा शिखर सम्मेलन गर्ने उल्लेख छ। १९ औं शिखर सम्मेलन गर्ने पालो पाकिस्तानको हो। भारतपाकिस्तानबीच तिक्ततापूर्ण सम्बन्धका कारण शिखर सम्मेलन अन्योलमा छ। कोरोना भाइरसको महामारी फैलिएपछि भने भारतले सार्कलाई सम्झेको छ। मोदीले पहिलो कार्यकालको शपथ ग्रहण समारोहमा सार्कका नेताहरूलाई निम्त्याएका थिए। तर १८ औं शिखर सम्मेलनपछि सार्कप्रति उनको मोहभंग भएको छ। उनीमाथि सार्कलाई छाडेर बिमस्टेक अघि बढाउने रणनीति लिएको आरोप छ। पछिल्लो ट्विटमा मोदीले सार्क मुलुकका नागरिकलाई स्वस्थ राख्न आपसमा भिडियो कन्फरेन्समार्फत छलफल गर्न सकिने उल्लेख गरेका छन्। प्रधानमन्त्री ओलीले सार्कलाई सक्रिय बनाउन पहल गरिरहेका छन्। सार्कका गतिविधि अघि बढ्न सक्ने वातावरण बन्दै गएकाले सार्क अध्यक्ष ओलीले मोदीको धारणालाई सकारात्मक मानेको विश्लेषण परराष्ट्र अधिकारीको छ। यसअघि मोदीको जवाफ हुन्थ्यो, पाकिस्तानले सीमापार आतंकवाद नरोकेसम्म सार्क अगाडि बढ्ने सम्भावना रहँदैन। विश्वमा करिब ५ हजारको ज्यान लिइसकेको कोरोना भाइरस सार्क क्षेत्रमा पनि प्रवेश गरेको छ। सार्क मुलुकमा १ सय २० जनामा कोरोना संक्रमणको पुष्टि भएको छ। संक्रमणबाट भारत र पाकिस्तानमा एकएक जनाको मृत्यु भएको छ। शुक्रबारसम्म भारतमा ७८ र पाकिस्तानमा २९ जनामा संक्रमण भएको छ। नेपालमा १ (निको भइसकेको), बंगलादेशमा ६, भुटानमा १ (अमेरिकी नागरिक), माल्दिभ्समा २, अफगानिस्तानमा १० र श्रीलंकामा ४ जनालाई संक्रमण भएको छ।"
कस्तो रहला प्रधानमन्त्री ओलीको दिनचर्या ?,"काठमाडौं : त्रिवि शिक्षण अस्पतालको सघन उपचार कक्ष (आईसीयू) मा प्रधानमन्त्री केपी ओलीले हरियो ज्याकेट पहिरे। कटराइजको पाइन्ट लगाए। कालो टोपी मिलाए। डिस्चार्ज भई निस्कँदा उज्यालो मुहारमा शुभेच्छुकप्रति हात उठाए। र भने, धन्यवाद ! ६९ वर्षको उमेरमा दोस्रो पटक मिर्गौला प्रत्यारोपण गरेका प्रधानमन्त्री ओली शुक्रबार साँझ अस्पतालबाट सरकारी निवास बालुवाटार फर्केका छन्। उनी फागुन १९ गते अस्पताल भर्ना भएका थिए। उनको फागुन २१ गते मिर्गौला प्रत्यारोपण गरिएको थियो। पूर्ण स्वास्थ्य लाभपछि प्रधानमन्त्रीलाई डिस्चार्ज गरिएको अस्पतालका कार्यकारी निर्देशक डा प्रेमकृष्ण खड्गाले जानकारी दिए। प्रधानमन्त्री ओलीलाई मिर्गौला दान गरेकी समीक्षा संग्रौला बुधबार नै डिस्चार्ज भएकी छन्। प्रधानमन्त्री ओलीलाई बालुवाटारमा बुवा मोहनप्रसादले स्वागत गरेका थिए। बालुवाटारमा दैनिक काम गर्न सकिने र संक्रमणबाट जोगिन सक्ने गरी कक्ष निर्माण गरिएको छ। कस्तो रहला दिनचर्या ? प्रधानमन्त्री ओलीका प्रेस सल्लाहकार सूर्य थापाका अनुसार प्रधानमन्त्री ओलीले स्वास्थ्यमा सुधार भएपछि बिहीबार हिँडडुल र नियमित व्यायाम गरेका थिए। दाह्री आफैंले काट्नुभएको थियो, थापाले भने। प्रधानमन्त्री ओलीकी निजी चिकित्सक प्राडा दिव्या सिंह शाहका अनुसार डिस्चार्जपछि पनि समयसमयमा फलोअपमा रहनुपर्ने हुन्छ। बालुवाटारमा चिकित्सकको नियमित निगरानी रहनेछ। उहाँले सतर्कतासाथ नियमित काम गर्न सक्नुहुनेछ, डा शाहद्वारा जारी विज्ञप्तिमा उल्लेख छ। प्रधानमन्त्री ओलीले शिक्षण अस्पतालका चिकित्सकमाथि भरोसा गरी उपचार गर्ने अवसर दिएकोमा अस्पताल परिवार गौरवान्वित भएको विज्ञप्तिमा जनाइएको छ। हामी उहाँको दीर्घायु र सुस्वास्थ्यको कामना गर्दछौं। उहाँ अझ ऊर्जावान् भएर देश र जनताको हितका लागि कार्य गर्नुहुनेछ भन्ने विश्वास गर्छाैं, विज्ञप्तिमा उल्लेख छ। डा शाहले प्रधानमन्त्री ओलीको स्वदेशमै प्रत्यारोपण गरी एउटा चुनौतीपूर्ण कार्य सफल भएको बताइन्। उनले भनिन्, आगामी दिन पनि चुनौतीपूर्ण छन्। तर, हामीले गर्न नसक्ने भन्ने छैन। हामीले सावधानी अपनायौं भने धेरै जटिलता आउँदैन होला। डा शाहका अनुसार प्रधानमन्त्री ओलीको मिर्गौलाले राम्रोसँग काम गर्न थालिसकेकाले समस्या हुने सम्भावना न्यून छ। संक्रमणबाट जोगिने चुनौती छ। एक महिनासँग क्लोजली फलोअप गर्नुपर्ने हुन्छ। स्वास्थ्यमा विशेष ध्यान दिनुपर्ने हुन्छ। संक्रमण भएका व्यक्तिसँग धेरै नजिक बस्नु हुँदैन। अनुशासित दिनचर्या प्रधानमन्त्री ओलीको आत्मबल बलियो छ। दिनचर्या भने अनुशासित हुँदैन। उनी मध्यरातसम्म काम गर्छन्। संक्रमणको डर नमानी सार्वजनिक कार्यक्रममा पुग्छन्। एक चिकित्सक भन्छन्, त्यही बानीले गर्दा परिवारबाट पनि केही दिन अस्पतालमै राखेर स्वास्थ्य लाभ गर्न आग्रह भएको थियो। निजी चिकित्सक डा शाहले खाने र सुत्ने समयमै गर्नुपर्ने सुझाव दिइन्। उनले भनिन्, दिनचर्या अनुशासित बनाउनुपर्छ। औषधि सेवन र नियमित परीक्षणमा ध्यान दिनुपर्छ। प्रत्यारोपण गरिएको नयाँ मिर्गौलाले शरीरमा साथ दिइरहनका लागि प्रधानमन्त्रीले जीवनभर इम्युनोसप्रेसिभ औषधि खानुपर्ने अर्का एक मिर्गौला रोग विशेषज्ञले बताए। उनले भने, प्रत्यारोपित नयाँ मिर्गौलाले अस्वीकार नगरोस् र खराब एन्टिबडी निष्कासन नगरोस् भन्नका लागि औषधि नियमित खानुपर्छ। वरिष्ठ मिर्गौला रोग विशेषज्ञ डा कल्पना श्रेष्ठका अनुसार प्रधानमन्त्री ओली नियमित फलोअपमा रहनुपर्छ। संक्रमणबाट जोगिन आइसोलेसन अर्थात् छुट्टै कोठामा बस्नुपर्ने हुन्छ। रगतपिसाबलगायत नियमित जाँच गरिरहनुपर्छ। वरिष्ठ मिर्गौला रोग विशेषज्ञ डा ऋषिकुमार काफ्लेले स्वस्थ मिर्गौला भएमात्र शरीर स्वस्थ हुने बताए। उनले भने, प्रधानमन्त्रीले सार्वजनिक कार्यक्रममा सहभागी हुने, नेताकार्यकर्ता भेटघाट गर्ने तथा जो पायो त्यहीसँग घुलमिल गर्नु हुँदैन। सक्रिय दिनचर्चा ६ महिनापछि निजी चिकित्सक डा शाहका अनुसार संक्रमणको जोखिम हुने भएकाले प्रधानमन्त्री ओलीले सावधानी अपनाउनुपर्छ। औषधिको डोज बढी भएकाले संक्रमणको सम्भावना रहन्छ। डा शाहले सावधानी अपनाएर प्रधानमन्त्री कार्यालय वा सचिवालयबाट काम गर्न सक्ने बताइन्। उनले भनिन्, एकदमै सक्रिय हुनचाहिँ ६ महिना लाग्छ। त्यसपछि साधारण मान्छेजसरी सक्रिय दिनचर्या बिताउन सक्नुहुन्छ। प्रधानमन्त्री ओलीले फागुन १८ गते नेकपा सचिवालय बैठकमा प्रत्यारोपणका लागि अस्पताल भर्ना हुने तयारीमा रहेको जानकारी गराएका थिए। ओलीको मिर्गौलाको कार्यक्षमतामा ह्रास आएर डायलासिस सुरु गरिएको थियो। पहिलो डायलासिस कात्तिक १३ गते भएको थियो। सोही समयदेखि नै प्रत्यारोपणको तयारी गरिएको निजी चिकित्सक डा शाहको भनाइ छ। प्रत्यारोपणका लागि योग्य भएको चिकित्सकीय ठहरपछि दाताको स्वास्थ्य परीक्षण सुरु गरिएको थियो। दातामध्येबाट सबैभन्दा बढी मिल्ने दाताको परीक्षण सुरु गरिएको थियो। उनले भनिन्, चार महिनादेखि नै लगातार परीक्षण गर्दै आएका छौं। सबै चिज भइसकेपछि एक महिनाअघि नै शिक्षण अस्पतालमा गर्ने तय भइसकेको थियो। पूर्वतयारीसाथ भएको प्रत्यारोपण हो। अप्रत्याशित होइन। प्रधानमन्त्री ओलीको मिर्गौला प्रत्यारोपणमा भारतका वरिष्ठ प्रत्यारोपण सर्जन डा अनन्त कुमार प्रत्यक्ष संलग्न थिए। ओलीको २०६४ सालमा भारतमा गरिएको पहिलोपटकको मिर्गौला प्रत्यारोपणमा संलग्न थिए। प्रत्यारोपणमा शिक्षण अस्पतालका युरोलोजी विभागका विभागीय प्रमुख प्राडा उत्तमकुमार शर्मा, प्राडा प्रेमराज ज्ञवाली, डा पवन चालिसे, डा भोजराज लुइटेल, डा सुमन चापागाईं, डा सुजित पौडेल र मनीषमान प्रधान संलग्न थिए। त्यस्तै चिकित्सातर्फ विभागीय प्रमुख डा दिव्या सिंह शाह, डा महेशराज सिग्देल, डा मुकुन्द काफ्ले, डा मिधन श्रेष्ठ, डा रविन नेपाली र डा सन्तोष क्षेत्री खटिएका थिए। यस्तै भारतबाट नेफ्रोलोजिस्ट डा दिनेश खुल्लर र डा जतिन अहुजा आएका थिए।"
साताका सात तस्बिर,"अस्पतालबाट डिस्चार्ज भएपछि अभिवादन गर्दै प्रधानमन्त्री केपी ओली। १२ दिन लामो अस्पताल बसाईंपछि ओली शुक्रबार साँझ डिस्चार्ज भएका हुन्। उनको त्रिवि शिक्षण अस्पतालमा दोस्रो पटक फागुन २१ गते उनको मिर्गौला प्रत्यारोपण गरिएको हो। तस्बिर : दिपेन श्रेष्ठ बुधबार राष्ट्रिय प्रजातन्त्र पार्टी (राप्रपा) एकता घोषणा समारोहमा एकताको आनन्दले निदाएका तत्कालीन राष्ट्रिय प्रजातन्त्र पार्टी (संयुक्त)का अध्यक्ष पशुपति शमशेर जवरा। एकतापछि राप्रपामा कमल थापा, जबरा र डा प्रकाशचन्द्र लोहनी तीनैजना अध्यक्ष बनेका छन्। तस्बिर : अशोक दुलाल राजधानीको तीनकुनेएयरपोर्ट सडकखण्डमा वसन्तको स्वागतमा आरु, पैयूँ र चेरी ढकमक्क फुलेका छन्। तस्बिर : सुनिता डंगोल ललितपुरको हरिसिद्दिमा आलु गोड्दै किसान । राजधानीका काँठ क्षेत्रमा तरकारी राम्रो उत्पादन हुन्छ। तस्बिर : अशोक दुलाल शुक्रबार कलेजको अन्तिम दिन साथीको ड्रेसमा हस्ताक्षर गर्दै ललितपुरको पाटनस्थित प्रसादी एकेडेमीका विद्यार्थी। अन्तिम दिनमा गरिएका हस्ताक्षरसहितका सन्देश भएका कपडा पछिल्ला सम्हालेर राख्ने नयाँ चलन सुरु भइरहेको हो। तस्बिर : अशोक दुलाल नेपालगञ्ज उपमहानगरपालिका झम्बोजी चोकमा होली युवा युवती। तस्बिर : शंकर खनाल"
चट्याङ लागेर बालिकाको मृत्यु,बैतडी : बैतडीमा चट्याङ लागेर एक बालिकाको ज्यान गएको छ । मृत्यु हुनेमा शिवनाथ गाउँपालिका २ टाँडीखर्ककी १२ वर्षीया निर्मला मडै रहेकी प्रहरीले जनाएको छ । शनिबार दिउँसो ४ बजेतिर गाईगोरु चराएर घर फर्कंदै गरेको अवस्थामा निर्मलालाई चट्याङ लागेको र घटनास्थलमै उनको मृत्यु भएको जिल्ला प्रहरी कार्यालयका प्रहरी सहायक निरीक्षक अशोक पालले बताए । घरबाट करीब ६ सय मिटर पर रहेको जंगलमा निर्मलाको मृत्यु भएको हो ।
कोरनाबाट जोगिन सचेतनामूलक घरदैलो कार्यक्रम,"बेनी : कोरना (कोभिड १९)बाट जोगिन सावधानी अपनाउन अनुरोध गर्दै सत्तारुढ नेपाल कम्युनिष्ट पार्टी (नेकपा) जिल्ला कमिटी म्याग्दीले शनिबार बेनीमा सन्देशमुलक पर्चा वितरण गरेर घरदैलो गरेको छ । कोरोको कारण, लक्षण र बच्ने उपाय समावेश गरिएको पर्चा बाडेर 'पार्टी एकता सुदृढीकरण र जनसम्बन्ध विस्तार' अभियान सुरु गरेको हो । नेकपाका नेता कार्यकर्ताले तीन समूहमा विभाजन भएर बेनी बजारमा पर्चा वितरण र घरदैलो गरेका थिए । मंगलाघाट, न्युरोड हुँदै कालीपुल र बालमन्दिरचोक हुँदै गणेशटोल क्षेत्रमा फरकफरक समूहमा पर्चा वितरण गरिएको थियो । झण्डा बोकेका नेता कार्यकर्ताले घरघरमा पुगेर कोरोनाबाट जोगिन सावधानी अपनाउन अनुरोध गर्दै पर्चा वितरण गरेका थिए । बेनीमा सरसफाई कार्यक्रम गरेर अभियान सुरु गर्ने पुर्व निर्धारित कार्यक्रमलाई परिमार्जन गरिएको नेकपाका जिल्ला संयोजक गोविन्द पौडेलले बताए । छिमेकी मित्रराष्ट्र चिनको उहान प्रान्तबाट सुरु भएर विश्वका ८० भन्दा बढी देशमा महामारीको रूपमा फैलिएको कोभिड१९ (कोरोना भाइरस)बाट तीन हजार पाँच सयभन्दा बढीको ज्यान गइसकेको छ । नेपालमा अहिलेसम्म नभित्रिए पनि विश्व स्वास्थ्य संगठनले उच्च जोखिममा राखेपछि देशभर सतर्कता अपनाइएको छ । कोरोनाको त्रासका कारण अभियानका क्रममा धेरै मानिसको भिड, जमघट हुने कार्यक्रम नगरिने नेकपा म्याग्दीले जनाएको छ । थोरै संख्यामा घरदैलो, भेटघाट, बैठक, छलफल गरेर सावधानी अपनाएर कार्यक्रम गर्न मातहतका कमिटीलाई आग्रह गरेको छ ।"
यस्तो बन्दै छ नयाँ धरहरा (फोटो फिचर),काठमाडौं : २०७२ वैशाख १२ को भूकम्पले भत्काएको धरहरा निर्माणको काम धमाधम भइरहेको छ। भूकम्प गएको चार वर्षपछि धरहरा पुननिर्माणको कामले तिब्रता पाएको हो। निर्माणको जिम्मा जिआइइटिसीरमन जेभीले लिएको छ। जमिनमुनीको काम सकिएसँगै धरहरा निर्माणको काम देखिनेगरी भइराखेको छ। अहिले धरहराको ९ तला निर्माणको काम भइरहेको छ। २९ रोपनी क्षेत्रफलमा फैलिने धरहरा बाहिरबाट हेर्दा पुरानै डिजाइनको देखिने छ। प्राधिकरणका अनुसार बाहिरदेखि हेर्दा ११ तलाको हुने धरहरा २२ तलाको हुनेछ। धरहरा पुनःनिर्माण २०७७ असोज भित्र सक्ने तयारी छ। ९ तलाको काम हुँदै गर्दा ३३ प्रतिशत काम सकिएको छ। अहिलेसम्म ८५ करोड बढी खर्च भइसकेको छ। धरहरा निर्माणको लागत तीन अर्ब ४८ करोड अनुमान गरिएको छ। पुनःनिर्माणका लागि सरकारले एक अर्ब रुपैयाँ बजेट विनियोजन गरेको छ। पुरानो भन्दा फरक हुने नयाँ धरहरामा दुई लिफ्ट पनि हुनेछ। धरहरा चढ्नका निम्ति लिफ्ट र परम्परागत भर्याङ दुवै प्रयोगमा ल्याइने छ। काठमाडौं महानगरपालिकाले धरहरा पुनःनिर्माणलाई विशेष महत्व दिएको छ। १९९० सालको भूकम्पले ११ तलाको धरहरा भत्काएपछि ९ तलामा सीमित थियो। त्यो ९ तला २०७२ को भूकम्पले भत्काएपछि अहिले पुनर्निर्माणको काम अगाडि बढाइएको हो।
कोरोना सचेतनाका लागि एक हजार स्वयम्सेवक,"काठमाडौं : कोभिड १९ (कोरोना) भाइरसको संक्रमण हुन नदिने विषयमा सचेतना जगाउन शिक्षा र स्वास्थ्य मन्त्रालयले संयुक्त रुपमा एक हजार स्वयम्सेवक परिचालन गर्ने भएको छ। स्वास्थ्य विषय अध्ययन गरेका व्यक्तिलाई स्वयम्सेवकको रुपमा परिचालन गरिनेछ। शिक्षामन्त्रीका स्वकीय सचिव पुरन केसीका अनुसार एमबीबीएस, बीपिएच, नर्सिङलगायत स्वास्थ्यसँग सम्बन्धित अन्य विषय पढेकालाई कोरोना भाइरसबारे चेतना जगाउन टोल टोलमा पठाइनेछ। यसका लागि शिक्षा मन्त्रालयले सहसचिव दीपक शर्मा र स्वास्थ्य मन्त्रालयले डा गुणराज लोहनीलाई संयोजक तोकेको छ। चिकित्सा शिक्षा आयोगलाई पनि यो अभियानमा सहभागी गराइनेछ। स्वास्थ्संग सम्बन्धित विभिन्न विषयहरु पढाइरहेका मेडिकल कलेजसँग समन्वय गरेर अभियान चलाइने सरकारी तयारी छ। पहिलो चरणको योजना अनुसार स्वयमसेवकले कोरोना भाइरस के हो भन्ने विषयमा सर्वसाधारणलाई जानकारी गराउनेछन्। त्यसपछि भाइरसको संक्रमण भएर भयावह अवस्था आएमा के गर्ने भन्ने विषयमा जानकारी गराउने केसीले बताए।"
घरभाडामा ५० प्रतिशत छुट गर्न माग,काठमाडौं : कोरोना भाइरस (कोभिड१९)को त्रास देखाएर मूल्यवृद्धि उच्च भएको र कालोबजारीका कारण डेरामा बस्ने मर्कामा परेको उल्लेख गर्दै घरबहाल सरोकार महासंघ नेपालले घर भाडामा तत्काल ५० प्रतिशत छुट गराउन माग गरेको छ। शनिबार रिपाेटर्स क्लबमा पत्रकार सम्मेलन गरेर महासंघले घर भाडामा छुटको माग गरेको हो। घरबहाल सरोकार महासंघ नेपालका अध्यक्ष बलभद्र खनालले घरबहालमा देखापरेका समस्याप्रति सरकारले सम्बोधन नगरे आन्दोलन गर्ने चेतावनी दिए।
मदिरा सेवनबाट मृत्यु हुनेको संख्या ८ पुग्यो,"जनकपुरधाम : धनुषाको क्षिरेश्वरनाथ नगरपालिका २ रमदैया भवाडीमा घरेलु मदिरा पिउँदा ८ जनाको ज्यान गएको छ । बिहीबार तीनजना, शुक्रबार चारजना र शनिबार एकजना गरी जम्मा ८ जनाको ज्यान गएको हो । क्षिरेश्वरनाथ नगरपालिका २ रमदैयाका बस्ने ३५ वर्षीय ब्रह्मदेव यादव, सोही स्थानका ४० वर्षीय रामविलास मण्डल, ६५ वर्षीय गुदरी मण्डलको मृत्युले गाउँ नै शोकमा डुबेको छ । क्षिरेश्वर नगरपालिका १ का ३६ वर्षीय रामनारायण मण्डल, सोही ठाउँ बस्ने २७ वर्षीय इन्द्रजित महरा, ४७ वर्षीय शत्रुधन मण्डल र धनुषाकै जनकपुरधाम उपमहानगरपालिका देवपुरा रुपैठा स्थायी घर भइ ससुराली सपही बस्दै आएका ३० वर्षीय राजु महरा र ६० वर्षीय श्रीदेव यादवको मृत्यु भएको छ । सपहीका स्थानीयका अनुसार दिनभर कुनै न कुनै काम गर्ने रात परेपछि मदिरा खाएर सुत्ने वर्षौंदेखिको दैनिकी भएका मानिसहरूको मृत्यु भएको हो । उनीहरू प्रायः सबैको टाउको दुख्ने, बान्ता हुने, छटपट्टी भएर मृत्यु भएको स्थानीय शत्रुधन यादवले जानकारी दिए । घरेलु मदिरा सेवनले सोही स्थानका २२ वर्षीय भरत सदा, २३ वर्षीय प्रदिप सदा, ५० वर्षीय भरत मण्डल, ४४ वर्षीय मनिर नदाफको रमैदया स्थित जानकी मेडिकल कलेजमा उपचार भइरहेको धनुषाका प्रहरी नायव उपरीक्षक रामेश्वर कार्कीले जानकारी दिए । यसैगरी ३७ वर्षीय रामईश्वर महरा, ५० वर्षीय सिताराम यादवको जनकपुर स्थित जानकी हेल्थकेयर एण्ड रिसर्च सेन्टरमा भइरहेको छ । धनुषा तथा महोत्तरीका विभिन्न स्थानबाट सात जनालाई पक्राउ गरी अनुसन्धान थालेको छ । पक्राउ पर्नेमा क्षिरेश्वरनाथ नगरपालिका २ की तारापट्टीबाली भनिने घरेलु मदिरा ओसारपोसारमा संलग्न ४५ वर्षीय छठिया देवी मण्डल, उत्पादक ४८ वर्षीय रामानन्द साह, सोही ठाउँ बस्ने ४१ वर्षीय जयकुमार यादव, सोही नपा ६ बगेवा बस्ने २४ वर्षीय नविन यादव, ५० वर्षीय घुरन यादव पक्राउ परेका छन् । महोत्तरीको भंगहा नगरपालिका ३ सखरी टोलका ४७ वर्षीय जगतनारायण मण्डल र जनकपुरधाम उपमहानगरपालिका १४ बस्ने मदिरा ओसारपोसारमा संलग्न ३५ वर्षीय शीतलदेवी यादवलाई पक्राउ गरी अनुसन्धान अगाडी बढाइएको प्रहरी उपरीक्षक रमेशकुमार बस्नेतले जानकारी दिए ।"
"गण्डकीमा ५ जनाको कोरोना परीक्षण : २ को नतिजा नेगेटिभ, ३ को परीक्षणमै","पोखरा : गण्डकी प्रदेशमा कोरोना भाइरस (कोभिड १९) लागेको आशंकामा ५ जनाको परीक्षण भएको छ । तीमध्ये २ जनाको नतिजा नेगेटिभ आएको प्रदेश स्वास्थ्य निर्देशक डा विनोदविन्दु शर्माले जानकारी दिएका छन् । डा शर्माका अनुसार बाँकी ३ जनाको परीक्षण नतिजा आउन बाँकी छ । कोरियाबाट फर्किएका म्याग्दीका एकजनाको रगत परीक्षणका लागि पठाइएकोमा नतिजा सुखद निस्किएको डा शर्माले जनाए । पोखराको लेखनाथका अर्का एकजनाको नजिता पनि सुखद नै निस्किएको हो । म्याग्दीका बासिन्दा कोरियाबाट फर्किएपछि आफैं स्वास्थ्य जाँच र रगत परीक्षणका लागि स्वास्थ्य संस्था पुगेका थिए । ज्वरो आउँदैमा, रुगाखोकी लाग्दैमा र श्वासप्रश्वासमा समस्या हुँदैमा कोरोना भयो भन्ने हुँदैन, डा शर्माले भने, कोरोना लागेको व्यक्तिको सम्पर्कमा गएको वा कोरोना भएको देशबाट आएको भएमात्रै शंका गर्नुपर्छ । कोरोना भाइरस लागेको शंकास्पद बिरामीलाई उपचारका लागि १ सय बेड क्षमताको आइसोलेसन स्थापना गरिसकेको जानकारी डा शर्माले दिए । पोखरा र तनहुँका अस्पतालमा त्यस्तो व्यवस्था भएको हो । क्वारेन्टाइनमा राख्नका लागि पनि कृषि र सशस्त्र प्रहरी बलका तालिम कक्षका होस्टेल तयारी अवस्थामा रहेको उनले बताए । डा शर्माले कोरोनो रोकथामका लागि बजेट अभाव नरहेको पनि सुनाए । डा शर्माका अनुसार कोरोना संक्रमित वा आशंकित बिरामीको उपचार गर्दा चिकित्सकले लगाउने पर्सनल प्रोटेक्टिभ इक्युम्मेन्ट (पीपीई) पोसाक गण्डकीमा ६६ वटामात्रै छन् । त्यस्ता पोसाक विश्वभर नै अभाव भइरहेको हुँदा विस्तारै मगाइ राखिएको पनि उनले बताए । गण्डकी प्रदेशका मुख्यमन्त्री पृथ्वीसुब्बा गुरुङले कोरोना रोकथामलाई एउटा युद्धको संज्ञा दिएका छन् । उनले भने, यो युद्धमा सैनिक जवानमात्रै मारिने भन्ने हुँदैन, जर्नेल, कर्नेलमात्रै मारिने भन्ने पनि हुँदैन, जनता पनि मारिन सक्छन् । उनले कोरोना रोकथामका लागि विधि र प्रक्रिया पुर्याएर १ अर्ब रुपैयाँसम्म बजेट छुट्याउन प्रदेश सरकार तयार रहेको जानकारी उनले दिए । उनले भने, तर कोरोनाको नाममा हाम्रो थैली जता पायो त्यहीँ फुकाउन भएन । त्यसमा पारदर्शिताको कुरा छ, विधि प्रक्रियाको कुरा छ । मुख्यमन्त्री गुरुङले कोरोना लाग्नै नदिने सिद्धान्तमा आधारित रहेर प्रदेश सरकारले काम गरिरहेको बताए । प्रदेश सरकारले कोरोना रोकथामका लागि मुख्यमन्त्रीकै संयोजकत्वमा उच्चस्तरीय निर्देशनसमिति गठन गरेको छ । पोखरा विमानस्थल निर्माणस्थलमा ७१ जना चिनियाँ क्वारेन्टाइनमा छन् । प्रदेश स्वास्थ्य निर्देशक डा शर्माका अनुसार चीनबाट नेपाल आउनुअघि उनीहरू आफ्नै देशमा १४ दिन क्वारेन्टाइनमा थिए । तर १० दिनका लागि नेपालमै उनीहरु क्वारेन्टाइनमा राखिएका हुन् । विभिन्न ठाउँमा हेल्पडेस्क स्थापना भइसकेको र कोरोना परीक्षणका लागि स्वास्थ्यकर्मीहरुलाई तालिमसमेत दिइएको जानकारी डा शर्माले दिएका छन् ।"
"जोमसोम विमानस्थल, मुक्तिक्षेत्र र घाँसामा कोरोना हेल्थ डेस्क","जोमसोम : पछिल्लो सयम विश्वकै चिन्ताको बिषय बनेको नोवल कोरोना भाईरस ( कोभिड१९ ) रोगले आमजनमानसमा आंतकित तुल्याएको छ । यस रोगको संम्भावित जोखिम न्युनीकरण गर्न हिमाली जिल्ला मुस्ताङले पनि सावधानी अपनाउन थालेको छ । जिल्लाको धार्मिक तथा पर्यटकीय स्थल मुक्तिक्षेत्र, एकमात्र जोमसोम विमानस्थल र म्याग्दी र मुस्ताङको सीमावर्ती क्षेत्र थासाङ४ घाँसामा एकै साथ पर्यटक चेकजाँचका लागि कोरोना हेल्थ डेस्क स्थापना गरिएको छ । दैनिक हवाई तथा धावनमार्ग हुँदै मुस्ताङ भित्रिने आन्तरिक तथा बाह्य पर्यटकको अनिवार्य स्वास्थ्य चेकजाँच गराएर मात्रै मुस्ताङ पस्न पाउने व्यवस्था मिलाइएको मुस्ताङका प्रमुख जिल्ला अधिकारी वेदप्रसाद अर्यालले बताए । विश्व समूदाय नै यतिबेला कोरोनाबाट त्रसित रहेको अवस्थामा जिल्लामा यस रोग रोकथाम गर्न हेल्थ डेस्क स्थापना गरिएको प्रजिअ अर्यालले बताए । उनले हेल्थ डेस्कमा जाँच गरेपछि मात्रै मुक्तिनाथ दर्शन गर्न अनुमती दिइने व्यवस्था मिलाइएको बताए । शनिबार मुस्ताङका ३ स्थानमा एकसाथै हेल्थ डेस्क सेवा सुरु भएको हो । शनिबार हेल्थ डेस्क उद्घाटनलगत्तै पोखरादेखि जोमसोम ओर्लिएका हवाई यात्रुलाई हेल्थ डेस्कका स्वास्थ्य चिकित्सकले जरो, रुखा, खोकी लगायतको चेकजाँच गरेको जोमसोम विमानस्थलका निमित्त कार्यालय प्रमुख शिवकुमार भुषालले बताए । थासाङको घाँसामा पनि सवारी साधनमा मात्र आउने यात्रुको स्वास्थ्य परीक्षण गरिएको छ । यस्तै , मनाङको बाटो मुक्तिनाथ निस्कने राउण्ड अन्नपूर्ण पदयात्री तथा जोमसोम हुँदै मुक्तिनाथ जाने पर्यटकलाई दोहोर्याएर हेल्थ डेस्कमा स्वास्थ्य चेकजाच गर्ने गरिएको जिल्ला स्वास्थ्य कार्यालयले जनाएको छ । जिल्ला प्रशासन कार्यालय मुस्ताङको अग्रसरतामा वारागुङ मुक्तिक्षेत्र, घरपझोङ र थासाङ गाउँपालिका, जिल्ला स्वास्थ्य कार्यालय, जिल्ला अस्पताल, अन्नपूर्ण संरक्षणक्षेत्र, नेपाल प्रहरी र सशस्त्र प्रहरी लगायतको संयुक्त पहलमा कोरोना हेल्थ डेस्क स्थापना गरिएको हो । हेल्थ डेस्कमा मुक्तिनाथ दर्शन गर्ने दर्शनार्थी लगायतलाई बिहान ८ बजेदेखि साँझ ५ बजेसम्म, थासाङको घाँसामा बिहान ६ बजेदेखि बेलुकी ६ बजेसम्म र जोमसोम विमानस्थलमा बिहान ६ बजेदेखि १२ बजेसम्म यात्रुलाई स्वास्थ्य चेकजाँच गर्ने व्यवस्था मिलाइएको छ । पछिल्लो समय कोरोना भाइरसको संक्रमण चर्चा चुलिए पनि मुस्ताङमा कोरोना प्रभाव खासै छैन । यहाँ आउने आन्तरिक तथा बाह्य पर्यटकलाई स्वास्थ्य चेकजाँच गरिने वारागुङ मुक्तिक्षेत्र गाउँपालिकाका अध्यक्ष फेञ्चोक छेप्तेन गुरुले बताए । उनले धार्मिक तथा पर्यटकीय केन्द्र भएकाले मुस्ताङ भित्रिने पर्यटकलाई स्वास्थ्य निगरानी गरेर संक्रमण फैलिन रोक्नुपर्ने सुझाए ।"
दादुरारुबेला खोप अभियान शुरु,"बैतडी : बैतडीमा शनिबारदेखि दादुरारुबेला खोप अभियान शुरु भएको छ। ९ महिनादेखि ५ वर्ष मुनिका बालबालिकाहरुलाई दादुरारुबेला रोग विरुद्ध खोप दिन थालिएको हो। पहिलो चरणमा दशरथचन्द नगरपालिका, पुर्चौंडी नगरपालिका, मेलौली नगरपालिका,सिगास गाउँपालिका र डिलाशैनी गाउँपालिकामा बालबालिकाहरुलाई खोप दिने कार्य भईरहेको स्वास्थ्य कार्यालयका प्रमुख योगेशप्रसाद भट्टले बताए। उनले भने अभियानलाई सफल पार्नका लागि सबै स्थानीय तह मार्फत निमन्त्रणा कार्ड समेत वितरण गरेका छौं। पहिलो चरणको खोप अभियान चैत ७ गतेसम्म सञ्चालन हुनेछ। दादुरा रुबेला खोप अभियानमा १ हजार २ सय ७० स्वयंसेवक खटिएका छन् भने २ सय बढी स्वास्थ्यकर्मी परिचालित छन्। जिल्लामा २७ हजार ४ सय ३४ बालबालिकाहरुलाई दादुरारुबेला रोग विरुद्धको खोप लगाँइदैछ। चैत ८ गते देखि १४ गतेसम्म जिल्लाका अन्य ५ ओटा पालिकामा खोप अभियान सञ्चालन गरिने स्वास्थ्य कार्यालयले जनाएको छ। दोश्रो चरणमा पाटन नगरपालिका, दोगडाकेदार गाउँपालिका, सुर्नया गाउँपालिका, शिवनाथ गाउँपालिका र पञ्चेश्वर गाउँपालिकामा खोप अभियान सञ्चालन हुनेछ।"
चिकित्सक भन्छन् हामी आफै असुरक्षित छौं,"राजविराज : कोरोना भाइरसबाट जोगिन चौतर्फी सतर्कता अपनाइएको बेला राजविराजस्थित गजेन्द्रनारायण सिंह अस्पतालका स्वास्थ्यकर्मीहरु आफै असुरक्षित रुपमा काम गर्न बाध्य भएका छन्। अस्पताल प्रशासनले त्यहाँका कार्यरत चिकित्सक तथा स्वास्थ्यकर्मीहरुका लागि मास्कसमेत उपलब्ध नगराउँदा उनीहरु असुरक्षित रुपमा सेवा दिन बाध्य भएका हुन्। चिकित्सक एवम् स्वास्थ्यकर्मीहरुले आफुहरु दैनिक जसो सय जनासम्म विरामीको स्वास्थ्य परीक्षण गर्नुपर्ने अवस्था रहेकोले अस्पताल प्रशासनलाई आफुहरुले मास्क माग गरेको तर हालसम्म नपाएको अस्पतालका डा सरोज कुमार यादवले गुनासो गरे। खुल्ला सिमानाका कारण सप्तरी जिल्ला कोरोना भाइरसको उच्च जोखिममा रहेको जानकारी दिँदै उनले भने पहिला त हामी स्वास्थ्यकर्मीहरु नै यहाँ सुरक्षित छैनौ, दैनिक भीडभाडमै हामीलाई काम गर्नुपर्छ, कम्तिमा मेडिकेटेड मास्कलगायतका अति आवश्यक सामग्री चाहिएको छ तर बिना मास्ककै हामी काम गरिरहेका छौं। आइतबारसम्ममा मास्कको व्यवस्था गर्ने आश्वासन पाएको बताउँदै डा यादवले आइतबारसम्म पनि आफुहरुलाई मास्कलगायतका अति आवश्यक सामग्री उपलब्ध नभए ज्यान जोखिममा राखेर काम गर्न नसकिने जानकारी दिए। कोरोनो भाइरस आफुहरु असुरक्षित अवस्थामा काम गर्न बाध्य भएको भन्दै स्वास्थ्यकर्मीहरुले मास्कको व्यवस्था मिलाउन माग गरेका हुन्। दैनिकजसो पचास भन्दा बढी विरामी हेर्नुपर्ने अवस्था रहेकोले त्रासदीपूर्ण अवस्थामा आफुहरुले विरामीलाई सेवा दिनुपरेको डा सरोज कुमार यादवले बताए। यता अस्पतालका निमित्त मेडिकल सुपरिन्टेन्डेन्ट डा दिलिप कुमार साहले सुध्रिँदै गएको अस्पतालको अवस्था पुनः खस्किन लागेको स्वीकार गर्दै चिकित्सकसहित स्वास्थ्यकर्मीहरुका लागि मास्कको व्यवस्था मिलाउन आफु प्रयासरत रहेको बताए। आफु निमित्तको जिम्मेवारीमा रहेकोले भ्याएसम्म अस्पतालको अवस्था सुधार गर्न भूमिका निर्वाह गर्ने उनको प्रतिवद्धता छ।"
वैशाख १८ पछि पढ्न जानेलाई मात्र एनओसी,"काठमाडौं : कोरोना भाइरसको संक्रमण भित्रिन नदिन सरकारले वैशाख १८ गते (मार्च ३०) पछि मात्र विदेश जाने विद्यार्थीलाई अध्ययन अनुमति पत्र (एनओसी) दिने भएको छ। यसअघि विदेश जान खोज्नेलाई अनुमति नदिइने सरकारको निर्णय छ। सामान्यता विद्यार्थीले पाँचछ महिनापछि पढाइ हुने विश्वविद्यालय तथा कलेजका लागि मात्रै एनओसी लिने गर्छन्। अहिले एनओसी लिने भनेको आगामी जुलाई तथा अगष्टबाट पढाइ हुने विश्वविद्यालय तथा कलेजका लागि मात्रै हो। मन्त्रालयका अनुसार सरकारले तोकेको सीमाभित्र विदेश जाने विद्यार्थीले यसअघि नै एनओसी लिइसकेका हुन्छन्। शिक्षा मन्त्रालयका एक अधिकारीले भने, आज एनओसी लिएका विद्यार्थी तत्काल विदेश जाँदैनन्। उनीहरूले जहिले पनि तीन चार वा आवश्यकताअनुसार त्यो भन्दा पनि बढी समय राखेर मात्र कागज पत्र तयार गर्छन्। सरकारको यो निर्णयले मन्त्रालयमा तत्काल भीड पो जम्मा गर्ने देखिन्छ। विद्यार्थीले एनओसी लिनुअघि सम्बन्धित विश्वविद्यालयको पढाइ हुने मिति तथा अन्य कायजपत्र अनिवार्य पेश गर्नुपर्छ। उपप्रधानमन्त्री तथा रक्षामन्त्री ईश्वर पोखरेलको अध्यक्षताको उच्चस्तरीय संयन्त्रको बैठकले बिहीबार यस्तो निर्णय गरेको थियो। बैठकमा शिक्षामन्त्री गिरीराजमणि पोखरेल पनि सहभागी थिए। यसअघि फागुन १९ गते शिक्षा विज्ञान तथा प्रविधि मन्त्रालयले चीन, जापान, दक्षिण कोरिया, सिंगापुर, इटाली, इरान लगायतका कोरोना भाइरसको संक्रमण उच्च रहेका मुलुक जाने विद्यार्थीलाई एनओसी नदिने निर्णय गरेको थियो। श्रम स्वीकृति रोकियो, नेपाल प्रवेश गर्दा १४ दिन क्वारेन्टाइनमा शिक्षा मन्त्रालयको केशरमहलमा रहेको कार्यालयबाट दैनिक ५ सयदेखि एक हजारसम्म विद्यार्थीले उच्च शिक्षा अध्ययनका लागि एनओसी लिने गरेका छन्। पछिल्लो समय यो संख्या घटेर निकै कम भएको छ। कोरोना त्रासकै कारण परामर्श दातृ संस्थाको व्यवसाय पनि मर्कामा परेको छ। दैनिक एक दर्जन भन्दाबढी विद्यार्थी परामर्शका लागि आउने संस्था अहिले शून्य छन्। नेपाल शैक्षिक परामर्श संघ (इक्यान) का अध्यक्ष प्रकाश पाण्डेले भने, कोरोनाको संक्रमण फैलिएको समाचार सार्वजनिक भएसँगै परामर्शका लागि आउने विद्यार्थी घटेका छन्। व्यवसायीले दैनिक एक हजारदेखि १५ सय विद्यार्थीलाई परामर्श दिँदै आएका छन्। मुलुकभर इक्यान आवद्ध चार सय ७८ परामर्श व्यवसायी छन्। इक्यान बाहिर एक सय भन्दाबढी व्यवसायी छन्। वार्षिक ६० हजार विद्यार्थीले वैदेशिक अध्ययनका लागि एनओसी लिने गरेका छन्।"
मरे पनि आफ्नै देशमा मर्छु भन्दै फर्किए नेपाली,"विराटनगर : भारतको विहारस्थित पूर्णियाको कम्प्यूटर पसलमा काम गर्दै आएका मोरङ बेलबारीका राजेश मिश्रा एक महिनाका लागि शुक्रबार घर फर्किए। गत दसैंमा घर आएका राजेश अर्को दसैंमा मात्रै घर आउने तयारीमा काममा गएका थिए तर कोरोना भाइरसको संक्रमण भारतमा समेत बढ्न थालेपछि उनी घर फर्किएका हुन्। विराटनगरस्थित शुक्रबार जोगवनी नाकामा भेटिएका राजेशले भने, भारतमा भाइरस फैलँदैछ, के थाहा आफूलाई पनि लागे न घर भेटिन्छ न त परिवार नै, मरे पनि घरमै मर्न पाइयोस् भनेर बिदा लिएर घर आएको हुँ। संक्रमण घटे एक महिनापछि काममा फर्कने नत्र कामै छोडिदिने उनी बताउँछन्। भारतभन्दा नेपाल सुरक्षित लाग्यो, नेपालमा संक्रमण देखिएको छैन, बिरामी भइहाले पनि परिवारसँग भइन्छ, उनले भने। राजेशजस्तै भारतमा रहेर मजदुरी गर्ने नेपाली अहिले धमाधम नेपाल फर्कदैछन्। प्रदेश १ को सीमा नाका भएर नेपाल फर्कर्नेको लर्को देख्दा दसैं तिहारको जस्तो झल्को आएको विराटनगर ८ का स्थानीय सुरज पौडेल बताउँछन्। जोगवनी समान किन्न गएको, बाटोमा फर्कनेको लाइन, त्यो पनि रेल आएको समयमा त यो ठाउँमा खुट्टा टेक्ने ठाउँसमेत हुँदैन, उनले भने, कोरोनाको डरले धेरै नेपाली काम छाडेर स्वदेश फर्किए। झापाको काँकडभिट्टा र मोरङको जोगवनी नाकामा स्थलमार्ग हुँदै आउने यात्रुको चाप ह्वातै बढेको नाकामा खटिएका सुरक्षाकर्मी बताउँछन्। जोगवनीफारवीसगञ्ज सडक खण्ड भएर दैनिक हजारौं नेपाली फर्किरहेका छन्, जोगवनी नाकामा खटिएका एक सशस्त्र प्रहरीले भने, अहिले ट्रेनबाट फर्कनको संख्या पनि उच्च छ। गत सातादेखि नेपाल फर्कनेको चाप बढेको जोगवनी नाकामा नेपाल भित्रनेको स्वास्थ्य परीक्षणमा खटिएकी अहेव दिलमाया परियारले बताइन्। फागुन २०२१ गतेसम्म यस्तो चाप थिएन, पछिल्लो ३४ दिनदेखि ठूलो संख्यामा भारतमा काम गरिरहेका नेपाली नेपाल फर्कन थालेको भेटियो, अहेव परियारले भनिन्, धेरै चाप बढेकाले स्वास्थ्य परीक्षण गर्न पनि दिनभर भीड हुन्छ। चाप बढेपछि स्वास्थ्यकर्मीलाई सशस्त्र र नेपाल प्रहरीले सहयोग गर्न थालेका छन्। इहाजिरी बन्द कोरोनाको संक्रमणबाट कर्मचारीलाई जोगाउन बिपी कोइराला स्वास्थ्य विज्ञान प्रतिष्ठान धरान र झापाको भद्रपुर नगरपालिकाले विद्युतीय हाजिरीको व्यवस्था बन्द गरेको छ। दुवै कार्यालयले शुक्रबारबाट सूचना प्रकाशन गर्दै अर्को सूचना जारी नभएसम्म खातामै हाजिर गर्न कर्मचारीलाई सूचित गरेको छ। भद्रपुर नगरपालिकाका प्रमुख प्रशासकीय अधिकृत तुलसीबहादुर श्रेष्ठले नगरपालिका कार्यालयसहित नगर क्षेत्रका विद्यालय र सरकारी कार्यालयमा खातामा हाजिरीको व्यवस्था मिलाउन निर्देशन दिएको बताए। भद्रपुर नगरपालिका हजारभन्दा बढी कर्मचारी विद्युतीय हाजिरी गर्छन् भने अस्पतालमा शिक्षक, कर्मचारी, विद्यार्थी, पदाधिकारी गरी करिब १० हजारको संख्या रहेको प्रतिष्ठानले जनाएको छ।"
लेखक डिपी भण्डारीको निधन,"काठमाडौं : लेखक तथा प्राध्यापक डिपी भण्डारीको ८४ वर्षको उमेरमा निधन भएको छ । ५ वर्षदेखि उनी पार्किन्सनको समस्याबाट थलिएका थिए । शनिबार बिहान ११ बजेर ३० मिनेट जाँदा धुम्बाराहीस्थित ह्याम्स हस्पिटलमा उपचारकै क्रममा उनको निधन भएको पारिवारिक स्रोतले जनायो । पछिल्लो एक सातादेखि भण्डारीलाई अस्पताल लगिएको थियो । भण्डारीका दुई छोरा डा शरद र शैलेस भण्डारी छन् । अस्पतालले निधन भएको पुष्टि गरेपछि भण्डारीको शव दाहसंस्कारका लागि पशुपति आर्यघाटमा लगिएको कवि तथा लेखक हेमन्त विवशले अन्नपूर्ण अनलाईनलाई जानकारी दिए । डोटीको निरोली गाउँमा जन्मिएका भण्डारी पछिल्लो समय पुरानो बानेश्वरस्थित आफ्नै निवासमा रहँदैआएका थिए । भण्डारीकी पत्नी श्री भण्डारीको भने ५ वर्षअघि नै निधन भइसकेको हो ।लामो समय अंग्रेजी विषयको प्राध्यापन र लेखनमा सक्रिय रहेका भण्डारीका मृगस्थली, रोटी र फूल, त्यो धर्ती त्यो आकाश निरो बाँसुरी बजाइरहेछ लगायत निबन्ध संग्रह बजारमा छन् ।"
"हाइभोल्टेजले एकको मृत्यु, तीन घाइते","सिन्धुली : घरमा प्रयोग गरिएको विद्युत लाइनमा हाइभोल्टेज आउँदा सिन्धुलीमा एक जनाको मृत्यु भएको छ भने तीन जना घाइते भएका छन्। मृत्यु हुनेमा कमलामाई नगरपालिका७ सिम्लेकी ३९ वर्षकी माइतीमाया भोलन रहेकी छिन्। उनको उपचार गर्न सिन्धुली अस्पताल ल्याउँदै गर्दा बाटोमा नै मृत्यु भएको नेकपा नेता तथा सिन्धुली अस्पताल विकास समितिका अध्यक्ष प्रलाद पोखरेलले जानकारी दिए। हाइभोल्टेजका कारण करेन्ट लाग्दा सोही ठाउँकी २८ वर्षकी देवकुमारी घिसिङ, ४२ वर्षका पदमबहादुर घिसिङ र ५१ वर्षका ज्ञानबहादुर थिङ घाइते भएका छन्। घाइते तीन जनाकै सिन्धुली अस्पतालमा उपचार भइरहेको छ। नेपाल विद्युत प्राधिकरण सिन्धुलीले वितरण गरेको राष्ट्रिय प्रशारण लाइनमा नै हाइभोल्टेज आउँदा शनिबार बिहान २ बजे करेन्ट लागेको थियो।"
कोरोना भाइरस : अस्थायी नाकामा जोखिम,"धनगढीबैतडी : भारतका १२ राज्यमा कोरोना भाइरसका बिरामी फेला परेपछि सुदूरपश्चिमका अस्थायी नाका वरपर खतरा बढेको छ। कैलाली र कञ्चनपुरमा मात्रै झण्डै २ सय किलोमिटर खुला सीमा छ। कैलालीमा टीकापुर नगरपालिकामा पर्ने खक्रौला नाका र धनगढीसँग सीमा जोडिएको गौरीफन्टा बाहेकका दर्जनौं नाका अस्थायी आवत जावतका लागि खुला छन्। धनगढी उपमहानगरपालिकाको फुलबारी, हसुलिया, भजनी, लालबोझीसहितका आधादर्जन नाकामा भारतबाट मानिसहरू वारपार गरिरहेका छन्। अस्थायी नाकामा न आवागमन नै रोकिएको छ न कोरोना जाँचका लागि हेल्थ डेस्क नै राखिएका छन्। अस्थायी नाकाबाट कोरोनाका बिरामी नेपाल पस्न सक्ने सम्भावना छ, कैलाली फुलबारीका हरिश भुसालले आशंका व्यक्त गरे। भारतबाट नेपाल आएका हुन भनेर थाहा पाए त नेपालतिर स्क्रिनिङ गरिएला तर धेरैजना नेपाल आएको थाहै हुन्न, जोखिम यहाँ छ। कञ्चनपुरको पनि गडडाचौकीबनबसा र बेलौरीबाहेक अरु धेरै नाका अस्थायी छन्। दोधारा चाँदनी जानका लागि आधा दर्जन नाका खुला छन् भने पुनर्वास नगरपालिका, बेलडाँडी गाउँपालिकाका अस्थायी नाका बन्द गरिएका छैनन। नेपालीको दैनिक उपभोग्य सामान ल्याउने बजार सीमा क्षेत्रका भारतीय बजार हुन्, तर भारतबाट आउनेका लागि पनि अस्थायी नाकामा हेल्थ डेस्क राखिएका छैनन, यसले जोखिम बढेको छ, बेलौलीका मुकेश भट्टले भने। मैत्री बस सेवाबाट पनि जोखिम भारतको राजधानी दिल्लीका लागि कैलाली र कञ्चनपुरबाट दैनिक एकएक बस चलिरहेका छन्। ती बसमा नेपालबाट जाने बेला बढी जसो नेपाली भए पनि भारतीय सीमासम्म भारतीय नागरिक पनि यात्रा गर्छन्। भारतले आफ्नो देशमा नेपाल बाहेकका सबै देशको अराइभल भिसामा रोक लगाए पनि नेपालको सीमामा भने खासै कडाइ गरेको छैन। कैलाली कञ्चनपुरबाट साढे तीन सय किलोमिटरको दूरीमा पर्ने भारतको राजधानी दिल्ली र उत्तरप्रदेशको राजधानी लखनउमा कोरोनाका बिरामी फेला परिसकेकाले यी दुई जिल्ला बढी जोखिममा छन्। धनगढीबाट भारतको राजधानी दिल्ली चल्ने बससेवा अहिलेसम्म सूचारु नै छ, हामीलाई यहाँबाट जाने भन्दा भारतबाट आउनेबाट सर्छ की भन्ने चिन्ता हो, अहिलेसम्म प्रशासनले पनि केही निर्देशन दिएको छैन, त्यसैले मैत्रीपूर्ण बस सेवा सुचारु नै छ सुन्दर सुदूरपश्चिम यातायात प्रालीका अध्यक्ष पदम सापकोटाले भने। भारतीय समाचार संस्था आजतकले भारतको उत्तरप्रदेशमा ११, हरियाणामा १४ र नयाँ दिल्लीमा ६ जना गरी शुक्रबारसम्म ७३ जनामा कोरोना भाइरसका बिरामी भेटिएको जानकारी दिएको छ। बैतडीका चार घाट बन्द कोरोनाकै कारण भारतसँग सीमा जोडिएका बैतडीका ४ अस्थायी घाट बन्द गरिएका छन्। बैतडीमा पार्ने महाकाली नदीमा डुंगामार्फत आवतजावत गरिने ती घाट कोरोनाको जोखिम बढेको भन्दै बन्द गरिएका हुन्। शिवनाथ गाउँपालिकाको सुल्लेखानमा बसेको सरोकारवालाको बैठकले पञ्चेश्वर गाउँपालिका र शिवनाथ गाउँपालिकासँग जोडिएका घाट बन्द गर्ने निर्णय गरेको शिवनाथ गाउँपालिकाका अध्यक्ष कर्णसिंह साउदले जानकारी दिए। शिवनाथ गाउँपालिकासँग जोडिएका दुई घाटमध्ये एउटामा हेल्थ डेस्क स्थापना गर्ने र अर्को बन्द गर्ने भएको छ। नागार्जुन घाटमा हेल्थ डेस्क स्थापना गर्ने कुस्मौद घाट बन्द गर्ने निर्णय भएको छ, उनले भने। पञ्चेश्वर गाउँपालिकासँग जोडिएका बलारघाट, धरमघाट र ढोयाघाट बन्द गर्ने निर्णय भएको गाउँपालिका उपाध्यक्ष बीना भट्टले जानकारी दिइन। गाउँपालिकासँग जोडिएका ६ घाट मध्ये ३ मा हेल्थडेस्क स्थापना गर्ने र ३ वटा बन्द गर्ने निर्णय भएको उनले सुनाइन्। छिमेकी भारतमा पनि कोरोनाको संक्रमण फैलिसकेकाले सम्भावित जोखिमबाट बच्नका लागि सीमा क्षेत्रमा सतर्कता अपनाउन हेल्थ डेस्क स्थापना गर्न नसकिने घाट बन्द गर्न आग्रह गरिएको स्वास्थ्य कार्यालयका प्रमुख योगेशप्रसाद भट्टले बताए। उनले भने, भारतसँग सीमा जोडिएका तल्लो सोराडका ४ वटा घाटमा हेल्थ डेस्क स्थापना गर्ने निर्णय भएको छ। त्यसका लागि आवश्यक उपकरण हामीले मगाई सकेका छौं। ४ वटा घाट बन्द गर्ने निर्णय भएको छ। ती घाटमा तत्कालका लागि आवतजावत बन्द गरिएको छ। बैतडी भारतसँग सीमा जोडिएका जिल्ला भएकाले सीमा नाकामा उच्च सतर्कता अपनाएको स्वास्थ्य कार्यालयको दाबी छ। झुलाघाट नाकामा नेपाल फर्केका नागरिकको स्वास्थ्य परीक्षण भइरहेको भट्टले बताए। मुक्तिनाथमा हेल्थ डेस्क सुन्दरकुमार थकाली। जोमसोम कोरोना भाइरस जोखिम न्यूनिकरण गराउन हिमाली जिल्ला मुस्ताङको धार्मिक तथा पर्यटकीय स्थल मुक्तिनाथमा शुक्रबारदेखि कोरोना हेल्थ डेस्क स्थापना गरिएको छ। दैनिक हवाई तथा धावनमार्गबाट मुस्ताङ आउने आन्तरिक तथा बाह्य पर्यटकले अब अनिवार्य कोरोना हेल्थ डेस्कमा स्वास्थ्य चेकजाच गराएर मात्रै मुक्तिनाथ दर्शनको अनुमति दिने व्यवस्था गरिएको हो। मनाङको बाटो मुक्तिनाथ निस्कने राउण्ड अन्नपूर्ण पदयात्रीलाई समेत हेल्थ डेस्कमा स्वास्थ्य चेकजाच गर्ने व्यवस्था मिलाइएको छ। जिल्ला प्रशासन कार्यालय मुस्ताङको अग्रसरतामा वारागुङ मुक्तिक्षेत्र गाउपालिका, जिल्ला स्वास्थ्य कार्यालय, जिल्ला अस्पताल, एक्याप, नेपाल प्रहरी र सशस्त्र प्रहरीलगायतको संयुक्त पहलमा कोरोना हेल्थ डेस्क स्थापना गरिएको मुस्ताङका प्रमुख जिल्ला अधिकारी वेदप्रकाश अर्यालले जानकारी दिए। हेल्थ डेस्कमा मुक्तिनाथ दर्शन गर्न आउने दर्शनार्थीलगायतलाई बिहान ८ बजे देखि साँझ ५ बजे सम्म स्वास्थ्य चेकजाच गर्ने व्यवस्था मिलाइएको छ। धार्मिक तथा पर्यटकीय केन्द्र भएकाले मुस्ताङ भित्रिने पर्यटकलाई स्वास्थ्य निगरानी गराउन हेल्थ डेस्क स्थापना गरिएको वारागुङ मुक्तिक्षेत्र गाउँपालिकाका अध्यक्ष फेञ्चोक छेप्तेन गुरुङले जनाए। हेल्थ डेस्क स्थापनाका लागि गण्डकी प्रदेशका सांसद महेन्द्रबहादुर थकालीले स्थानीय प्रशासन र स्वास्थ्य कार्यालयलाई सुझाएका थिए। कोरोना संक्रमण फैलिन नदिन मुस्ताङका ५ वटा स्थानीय तहले थासाङ४ घासा, उपल्लो मुस्ताङको लोमान्थाङ, जोमसोम विमानस्थल र मुक्तिक्षेत्रमा हेल्थ डेस्क राख्ने निर्णय गरेको जिल्ला स्वास्थ्य प्रमुख टीकाराम भण्डारीले जानकारी दिए। जोमसोम अस्पतालमा आईसोलेसन वार्ड राख्ने योजना बनेको छ।"
आजदेखि तानसेन बुटवल सडक दैनिक ८ घण्टा बन्द,"पाल्पा : सिद्धार्थ राजमार्गको तानसेनबुटवल सडक दैनिक आठ घण्टा बन्द भएको छ। चैत १ गतेदेखि १२ गतेसम्म तानसेन बुटवल सडकखण्डका घुम्ती कटानको लागी दैनिक ८ घण्टा सडक बन्द भएको हो। घुम्ती कटानको कामलाई छिटो छरितो गर्न र कामको समयमा कटान क्षेत्रमा दुर्घटना नहोस भनी सडक बन्द गरिएको डिभिजन सडक कार्यालय पाल्पाले जनाएको छ। कार्यालय सर्वसाधारणको लागि सूचना नै जारी गरी चैत्र १ गतेदेखि १२ गते सम्म बिहान ७ देखि ९ बजेसम्म, दिउँसो १२ देखि ३ बजेसम्म र राति ८ बजेदेखि ११ बजेसम्म सडक बन्द गरिने डिभिजन प्रमुख मुकुन्दराज अधिकारीले बताए। पाल्पा बुटवल सडकखण्डमा अत्याधिक घुम्ती रहेको र दुर्घटना बढेकोले रार्जमार्ग सडक सुधार अन्तरगत यो कार्यक्रम सञ्चालनमा आएको हो। डिभिजन सडक कार्यालयले यस अघि तानसेन तम्घास सडका घुम्ती सुधार कार्यक्रम संचालन प्रभावकारी भएपछि सिद्धार्थ राजमार्गको तानसेन बुटवल सडकमा पनि यो कार्यक्रम लागु गरेको हो। यस आर्थिक बर्षमा तानसेन बुटवल सडकखण्डको कालीमाटी चर्चरे क्षेत्रको घुम्ती कटान गरिने छ।"
रेडक्रस अनियमितता : छानबिनको माग,"काठमाडौं : नेपाल रेडक्रस सोसाइटीमा अनियमितता देखिएको भन्दै छानबिन गर्नुपर्ने माग गरिएको छ। महिला तथा सामाजिक समितिको शुक्रबारको बैठकमा सांसदहरुले सोसाइटीमा भएको भ्रष्टाचार, नातावाद, राजनीतिकरण मौलाउँदै गएको भन्दै छानबिन गर्नुपर्ने माग गरेका हुन्। सोसाइटीमा देखिएको अनियमितताबारे छानबिन गरेर दोषीउपर कारवाही गर्नुपर्ने भन्दै दीपेन्द्र ढकाल, वसन्त श्रेष्ठ, दिनेश आचार्य, शम्भु निरौला र दीपक घिमिरेले समितिसमक्ष उजुरी दिएका थिए। उनीहरुले सोसाइटीको नेतृत्व तहले संस्थामा राजनीतिकरण, संस्थाको जग्गा हिनामिना र भ्रष्टाचार गरेकोलगायतका आरोप लगाउँदै समितिमा उजुरी गरेका हुन्। सांसद लक्ष्मी परियार, विमला परियार र थममाया थापालगायतले सोसाइटीमा देखिएको अनियमिताका बारेमा प्रक्रियागत ढङ्गबाट छानबिन गर्नुपर्ने बताएका थिए। समितिका सभापति निरुदेवी पालले आवश्यक छलफल र अनुसन्धानका आधारमा छानबिन गरी कारवाही प्रक्रिया अगाडि बढाउने बताइन।"
अब कचनकवलका छोरीबुहारीले स्नातकसम्म निःशुल्क पढ्न पाउने,"झापा : दक्षिणी झापाको कचनकवल गाउँपालिकाका छोरीबुहारीले स्नातकतहसम्म निःशुल्क अध्ययनको अवसर पाएका छन्। गाउँपालिकाले निःशुल्क शिक्षा अभियानअन्तर्गत गाउँपालिका क्षेत्रका सबै छोरीबुहारीलाई स्नातकतहसम्म निःशुल्क अध्ययनको अवसर उपलब्ध गराएको हो। 'शिक्षा विकासको मेरुदण्ड हो', सो गाउँपालिका अध्यक्ष अञ्जार आलमले भने 'महिलालाई सक्षम एवं आत्मनिर्भर बनाउने उद्देश्यले स्नातकसम्मको निःशुल्क अध्ययनको व्यवस्था गरेका हौँ।' गाउँपालिकाले यसअघि नै कक्षा१२ सम्म सबैलाई निःशुल्क शिक्षाको व्यवस्था गरिसकेको छ। आर्थिक अवस्था कमजोर भएकै कारण कोही शिक्षाको अवसरबाट वञ्चित हुनु नपरोस् भनेर गाउँपालिकाले निःशुल्क शिक्षा अभियान सञ्चालन गरेको अध्यक्ष आलमले बताए। 'सम्पन्न र हुनेखानेका छोराछोरी अन्यत्रै गएर पनि बढ्छन्पढिरहेका छन्', उनले भने 'आर्थिक अवस्था कमजोर भएरै शिक्षाबाट वञ्चित हुनुपर्ने अवस्थाको अन्त्य गर्न गाउँपालिका लागि परेको छ।' गाउँपालिकाले २०० भन्दा बढी छोरीबुहारीलाई मासिक रु ८५० का दरले अध्ययन खर्च दिने गरेको गाउँपालिकाका उपाध्यक्ष निमसरी राजवंशीले जानकारी दिए। 'महिला सशक्तीकरणमा विशेष योजना बनाएर काम गरिरहेका छौँ', उनले भने 'महिलालाई आत्मनिर्भर र स्वावलम्बी बनाउन कुनै कसर बाँकी राखिने छैन।' त्यस्तै, कचनकलवका सात वडाका आठ विद्यालयमा नमूना बाल कक्षा (स्मार्ट कक्षा) सञ्चालन भइरहेको छ। सांसद विकास कोष र गाउँपालिकाको लगानीमा ती विद्यालयमा नमूना बालकक्षा सञ्चालन भइरहेको हो। कचलकवलमा सामुदायिकतर्फ सात मावि, सात आधारभूत र १३ प्राविमा सात हजार ३९० विद्यार्थी अध्ययन गरिरहेको गाउँपालिकाका शिक्षा शाखा प्रमुख छवि बस्नेतले जानकारी दिए। त्यस्तै, १३ निजी विद्यालयमा तीन हजार विद्यार्थी अध्ययनरत छन्। गाउँपालिकामा दुई गुरुकुल, १० मदरसा, दुई सामुदायिक सिकाइ केन्द्रसमेत सञ्चालित रहेको प्रमुख बस्नेतले बताए। ती मदरसा र गुरुकूलमा गाउँपालिकाले आर्थिक सहयोग प्रदान गर्दै आएको छ। शिक्षालाई प्रविधियुक्त बनाउन गाउँपालिकाले यहाँका सबै माविलाई २०२० थान कम्प्युटर र शिक्षकको व्यवस्था गरेको छ। गाउँपालिकाको निजी स्रोतमा १४ कम्प्युटर शिक्षकले पढाउँदै आएका छन्। यस्तै, विद्यार्थीलाई कृषिमा आकर्षित गर्न विद्यार्थी कृषि सहकारी कार्यक्रम गाउँपालिकाले अघि सारेको छ। कचनकवलले चालु आर्थिक वर्षमा रु एक करोड दुई लाख बजेट विनियोजन गरेको छ।"
बसले स्कुटरलाई ठक्कर दिँदा एकको मृत्यु,चितवन : पूर्वी चितवनको भण्डारामा शुक्रबार राति बसले स्कुटरलाई ठक्कर दिँदा एकको मृत्यु भएको छ भने एक जना घाइते भएका छन्। मृत्यु हुनेमा बाराको पर्वानीपुर नगरपालिका२ बस्ने २३ वर्षीय राजीव ठाकुर रहेको प्रहरीले जनाएको छ। जिल्ला प्रहरी कार्यालय चितवनले दिएको जानकारीअनुसार पूर्व पश्चिम लोकमार्गअन्तर्गत राप्ती नगरपालिका७ वीरेन्द्रनगरमा नारायणगढबाट वीरगञ्जतर्फ जाँदै गरेको प्रदेश १०१००१ ख ३४६४ नम्बरको यात्रुबाहक बसले विपरीत दिशाबाट आउँदै गरेको प्रदेश ३०२०१४ प १४४६ नम्बरको स्कुटरलाई ठक्कर दिएको थियो। बसको ठक्करबाट घाइते स्कुटरको पछाडि सवार ठाकुरको उपचारका क्रममा पुरानो मेडिकल कलेजमा मृत्यु भएको हो। स्कुटर चालक भरतपुर महानगरपालिका१० का २२ वर्षीय श्रीसव देवकोटा घाइते भएको कार्यालयका प्रवक्ता प्रहरी नायब उपरीक्षक एकनारायण कोइरालाले जानकारी दिए। घाइते देवकोटाको पुरानो मेडिकल कलेजमा उपचार भइरहेको र अवस्था मध्यम रहेको उनले बताए। स्कुटरलाई ठक्कर दिने बस र चालक प्रहरीको नियन्त्रणमा रहेका छन्।
हतारहतारमा स्कुललाई पौने चार अर्ब,"काठमाडौं : शिक्षा मन्त्रालयले तीन महिनाभित्र खर्च गर्नुपर्ने सर्त राखेर सरकारी विद्यालयलाई पौने ४ अर्ब रुपैयाँ वितरण गर्न लागेको छ। आर्थिक वर्ष सुरु भएको ८ महिनासम्म प्रक्रियासमेत सुरु नगरेको मन्त्रालयले अन्तिममा आएर रकम दिने निर्णय गरेको हो। स्कुलले सहायता रकम प्राविधिक प्रयोगशाला स्थापना, इन्टरनेट सुविधा विस्तार, स्मार्ट बोर्ड स्थापना, कम्प्युटर तथा सूचना प्रविधि प्रयोगशाला, पर्याप्त पानीसहितको शौचालय र छात्राका लागि चेन्जिङ रुम निर्माण, हरित विद्यालय वातावरण सुधार तथा रंगरोगन, खेलमैदान निर्माण तथा विस्तार, खेल सामग्री व्यवस्थापनलगायत शीर्षकमा खर्च गर्नुपर्नेछ। विद्यालयको प्रस्ताव अध्ययन गरेर अधिकतम २५ लाख रुपैयाँसम्म दिइने मन्त्रालयका प्रवक्ता दीपक शर्माले बताए। प्रस्ताव पेस गर्न आह्वान गरिएको शिक्षा मन्त्रालयले जनाएको छ। हतारमा रकम दिँदा दुरुपयोग हुन सक्ने सम्भावना मन्त्रालयका कर्मचारीले व्यक्त गरेका छन्। सहायता लिन चाहने स्कुलले चैत ७ गतेभित्र सम्बन्धित स्थानीय तहमा प्रस्ताव पेस गर्नुपर्नेछ। प्रस्ताव गाउँ कार्यपालिकाले स्वीकृत गरेर स्थानीय तहले चैत १५ गतेभित्र शिक्षा तथा मानव स्रोत विकास केन्द्रमा पठाइसक्नुपर्नेछ। राष्ट्रपति शैक्षिक सुधार कार्यक्रमअन्तर्गत यो रकम दिन लागिएको हो। कार्यक्रमका लागि सरकारले चालू वर्षमा ५ अर्ब रुपैयाँ छुट्याएको छ। उक्त रकममध्ये १ अर्ब २७ करोड ७० लाख ९० हजार रुपैयाँ सरकारी स्कुलका छात्रालाई स्यानिटरी प्याड खरिदका लागि छुट्ट्याइएको मन्त्रालयका उपसचिव जयाप्रसाद आचार्यले जानकारी दिए। मन्त्रालयले केही समयअघि मात्र यो कार्यक्रमसम्बन्धी कार्यविधि बनाएको थियो। सामुदायिक स्कुलको स्तरोन्नति गर्न रकम दिनु सकारात्मक भए पनि ३ महिनाभित्र खर्च गरिसक्नुपर्ने हुँदा दुरुपयोग हुनसक्ने मन्त्रालयकै अधिकारीको आशंका छ। देशभरि सरकारी लगानीका २८ हजार स्कुल छन्। प्रवक्ता शर्माका अनुसार धेरै प्रस्ताव आए उत्कृष्टलाई मात्र दिइनेछ। २५ लाख अधिकतम सीमा भनिए पनि सबैलाई दिइँदैन। आवश्यकताका आधारमा दिने हो, उनले भने, भौतिक संरचना निर्माण गर्न रकम दिन लागिएको होइन। छोटो समयमा हुने कामका लागि मात्र रकम दिने हो। कार्यविधि निर्माणलगायत कामले गर्दा निर्णय गर्न ढिलो भएको पनि उनले बताए।"
श्रीमानश्रीमतीको झगडा छुट्याउन गएकी शिक्षिकाको हत्या,"ओखलढुंगा : मोलुङ्ग गाउँपालिका५ प्राप्चाकी ३२ वर्षीया शिक्षिका हिरादेवी कटुवाल कार्कीको हत्या भएको खुलेको छ। गत मंगलबार बिहान साढे ८ बजे विद्यालय हिँडेकी शिक्षिका कार्की मृत फेला परेकी थिइन्। कार्कीको हत्या गरेको अभियोगमा सिद्धिचरण नगरपालिका९ का २५ वर्षीय रविराज रम्तेल र उनकी श्रीमतीलाई प्रहरीले पक्राउ गरेको छ। रम्तेलकी श्रीमती माइत मोलुङ्ग गाउँपालिका५ प्राप्चामा बस्दै आएकी थिइन्। श्रीमतीलाई लिन गएका रम्तेल र उनकी श्रीमतीबीच कुटाकुट भइरहेको समयमा छुट्याउन गएकी शिक्षिका कार्कीको हत्या भएको आरोपितले स्वीकारेका छन्। प्रहरीको प्रारम्भिक अनुसन्धानका क्रममा रविराजले कार्कीको हत्या गरेको बयान दिएका छन्। श्रीमान् श्रीमतीबीच भएको झगडा छुट्याउन जाँदा शिक्षिकाको रविराजले हत्या गरेको प्रहरीको भनाइ छ। मृतक शिक्षिका सोहि गाउँपालिका६ श्रीचउरमा रहेको सहिद पेशल आधारभूत विद्यालयमा २०६६ सालदेखि बालशिक्षा सहयोगीका रुपमा कार्यरत थिइन्। आरोपितलाई हिरासतमा राखेर म्याद थप गरी अनुसन्धान भइरहेको जिल्ला प्रहरी कार्यालय ओखलढुंगाका प्रहरी निरीक्षक मिलन बस्नेतले बताए। उनले अन्नपूर्णसँग भने अनुसन्धानका क्रममा रम्तेल दम्पतीबीच भएको झगडा छुट्याउन जाँदा कार्कीको हत्या भएको देखिन्छ, तर थप तथ्य आउन बाँकी छ। मृतक कार्कीको टाउकोको पछाडी भाग र चिउँडोमा ढुंगाले हानेको जस्तो चोट देखिएकाले स्थानीयले हत्याको आशंका गरेका थिए। प्रहरीका अनुसार रविराज चोरी मुद्दामा पक्राउ परी ५० हजार रुपैयाँ धरौटी र दुई महिना कैद भुक्तान गरी भर्खरै छुटेका थिए। बेमेलका कारण उनकी श्रीमती माइतमा बस्दै आएकी थिइन्।"

शीर्षक,विवरण
पीडितलाई न्याय देऊ,"सर्लाहीमा एक व्यक्तिले गरिब तथा निमुखालाई ऋण दिई आफूखुसी तमसुक गराएको पाइएको छ। पीडितले न्याय खोज्दै राजनीतिक दलका नेतादेखि मन्त्रीसम्मका घर धाउन थालेपछि यो तथ्य बाहिर आएको हो। सर्लाहीका श्यामकृष्ण साह कलवार (परदेशी) ले ऋण दिने नाममा २९९ जना स्थानीयलाई पीडित बनाएको पाइएको छ। पीडितका अनुसार कलवारले दिएको ऋणभन्दा कैयन् गुणा बढाएर असुलउपर गर्दा रहेछन्। एउटा ऋणीबराबर विभिन्न बहानामा सातवटासम्म तमसुक बनाउने गरेको खुलेको छ। दुई लाख ऋण लिएकालाई १० लाखसम्मको कागज बनाएको पीडितले खुलासा गरे। ऋण दिएर कैयन् गुणा बढाउने मात्रै हैन, किस्ता बुझाउन जानेलाई दुव्र्यवहारसम्म गर्ने गरेको खुलेको छ। ऋण बुझाइसकेपछि पनि अझै बाँकी छ भन्दै टर्चर दिन थालेपछि दुर्गा चौधरी र उनका ससुरा आत्माहत्या गर्न बाध्य भए। कतिपय घरवारविहीन भएका छन् भने कतिपयको गाउँबाट उठिबास लागेको छ। मुलुकी अपराध संहिता ऐनले व्यक्तिगत कारोबारमा १० प्रतिशतभन्दा बढी ब्याज लिन र दिन नपाइने उल्लेख छ। १० प्रतिशतभन्दा माथि ब्याजको कारोबार गर्न बैंक तथा सहकारीले मात्रै पाउँछन्। तर, कलवारले बढीमा ६० प्रतिशतसम्म ब्याज लिएर ऋण दिने गरेका छन्। ब्याज मात्रै हैन, सेवा शुल्क भन्दै कलवारले एक लाखको १० हजारभन्दा बढी असुल्दै आएका छन्। महिनामा किस्ता बुझाउन एक दिन मात्रै ढिला भयो भने एक लाखको एक हजार फाइन तिराउँदै आएको पीडितको गुनासो छ। फिल्मको कथाजस्तै लाग्ने यो घटनाका पीडितको अवस्था दर्दनाक छ। ऋण चुक्ता गरे पनि जालसाजी गरेर बनाएको तमसुकको ऋणले उनीहरू चुर्लुम्मै डुबेका छन्। ऋण नतिरेको भन्दै कलवारले परिवारलाई नै तनाव दिइरहेका छन्। कतिपय पीडितको घरमा त पक्राउ पुर्जी नै आउन थालेको छ। कतिपय फरार अभियुक्तको सूचीमा छन्। धन्न ! स्थानीय नेताको आग्रहका कारण पीडितलाई प्रहरीले पक्राउ गरेको छैन। तर, उनीहरूले कहिलेसम्म तनावपूर्ण जीवन जिउने ? लिँदै नलिएको ऋणको भारी कहिलेसम्म बोक्ने ? यस्तो अवस्थामा मजदुरी गरेर दुई छाक टार्ने पीडितको हालत के होला ? जिल्ला प्रशासन कार्यालय पनि अदालती मुद्दा भन्दै पन्छिने गरेको छ। कलवार भने पीडित न्याय माग्दै काठमाडौं आएको थाहा पाएपछि सबै नेतासँग चिनजान छ, तिमीहरूले केही गर्न सक्दैनौ भन्दै धम्क्याइरहेका छन्। तमसुकको प्रमाणका आधारमा कलवार दह्रो देखिए पनि त्यो दबाबमा गरिएको एक फर्जी पत्रजस्तो भएको छ। तत्कालको अवस्थामा उनले अदालतमा मुद्दा दर्ता गर्दा सबै पीडितलाई मुद्दा लाग्ने अवस्था छ। तर, यसको व्यावहारिक पाटो पनि हेर्नुपर्छ। दुई छाक टार्न नसकेर परिवारका सदस्य विदेश पठाउन ऋण लिने गरिब तथा निमुखाले कसरी २० लाखभन्दा बढी ऋण लिन्छन् ? ऋणदाता कलवारले लिएको पैसा फिर्ता हुने केही आधारबिनै किन यतिका धेरै रकम ब्याजमा दिन्छन् ? यो घटना हेर्दा मुलुकी अपराध संहिता ऐन आकर्षित हुन्छ। ठगी, जालसाजी र शरीर बन्धक बनाएर झूटो प्रमाण बनाएको मुद्दामा कलवारलाई कारबाही हुनसक्छ। किनकि, उनले सन्फी चौधरीलाई बन्दुक देखाई कागज गरेको आरोप पनि छ। यी विभिन्न मुद्दामा कलवारलाई कारबाही गर्न सक्ने प्रशस्त आधार छन्। घटना नयाँ हैन, केही वर्ष पुरानै हो। करिब १५० जना पीडित संगठित भएर कलवारविरुद्ध संघर्ष समिति बनाएर एक वर्षदेखि न्यायको खोजीमा छन्। यसबीचमा विभिन्न पार्टीका शीर्ष नेतालाई भेटे तर न्याय पाउन सकेका छैनन्। उनीहरूको एउटै पीडा छ नखाएको ऋणबाट मुक्त हुन विभिन्न अड्डाअदालत धाउँदाधाउँदै मजदुरी गर्ने समय बित्छ। अब परिवार कसरी पाल्ने ? यसबारे सरकार मात्र होइन, सत्तारुढ पार्टीका शीर्ष नेता पनि जानकार छन्। सत्यतथ्य बुझी समस्या समाधानमा चासो देखाउनुपर्छ। रकम बुझाइसकेका पीडित फेरि पनि पीडित हुन नपरोस्। पीडकले कारबाही र पीडितलाई न्याय दिलाउन राज्यसंयन्त्रले गम्भीर पहल गर्नुपर्छ।"
"२० रोपनी जग्गा सरकारकै : सर्वोच्च, ३० वर्षअघि बनाइएको थियो निजी",काठमाडौं : सर्वोच्च अदालतले तीन दशकअघि निजी बनाइएको झापा नकलबन्दाको झण्डै २० रोपनी जग्गा सरकारको नाममा कायम हुने फैसला गरेको छ। सर्वोच्चका न्यायाधीशद्वय डा आनन्दमोहन भट्टराई र डामनोजकुमार शर्माको संयुक्त इजलासले सोमबार यस्तो फैसला गरेको हो। २०४८ सालमा निजी कायम भएको यो जग्गा सार्वजनिक रहेको भन्दै परेको उजुरीमा अख्तियारले समेत छानबिन गरेको थियो। अख्तियारले पनि जग्गा सरकारी नै ठहर गरेको थियो। त्यसपछि अख्तियारविरुद्ध नकलबन्दा टी स्टेटका तर्फबाट सर्वोच्चमा रिट दायर भएको हो। सर्वोच्चले जग्गामा व्यक्तिको कानुनी दाबी नपुग्ने निश्कर्षसहित रिट खारेज गरेको छ। सर्वोच्चले अख्तियारको निर्णयलाई नै सदर गरेको छ। राजनीतिक पहुँच प्रयोग गरी सो जग्गा आफ्नो नाममा पारेको पाइएको छ।
छक्याएर भाग्न खोज्दा प्रहरीले गोली चलायो,"नेपालगन्ज : चोरी डकैती मुद्दामा अदालतबाट दोषी ठहर भएर फरार रहेका व्यक्तिलाई प्रहरीले पक्राउ गरेको छ। पक्राउ परिसकेको अवस्थामा उनी भाग्न खोजेपछि गोली प्रहार गर्नुपरेको प्रहरीले बताएको छ। गोली लागेका उनी घाइते छन्। सोमबार दिउँसो तीन बजेतिर भारतबाट नेपाल आउँदै गरेको सूचनाको आधारमा बाँकेको बैजनाथ४ बानियाभारका नरेन्द्र न्यौपानेलाई इलाका प्रहरी कार्यालय कोहलपुरको टोलीले नियन्त्रणमा लिएको हो। इप्रका प्रमुख डीएसपी हेमबहादुर शाही नेतृत्वको टोलीले पक्राउ गरी मोटरसाइकलमा ल्याउँदै गर्दा चलिरहेको मोटरसाइकलबाट भाग्ने क्रममा गोली प्रहार गर्नुपरेको इप्रकाले जनाएको छ। डीएसपी शाहीले भने, नेपालगन्ज २० राँझा चोकभन्दा उत्तरतिर केही पर पुगेपछि मोटरसाइकलबाट भाग्नै लाग्दा इन्काउन्टर गरेका हौं। बायाँ खुट्टामा गोली लागेका न्यौपानको नेपालगन्ज मेडिकल कलेज शिक्षण अस्पताल कोहलपुरमा उपचार भइरहेको छ। साबिक बेलुवा गाविस७ (बाँसगढी नगरपालिका१) देउरालीमा यूएनको गाडी लुटपाट गरेको कसुरमा न्यौपानेसहितलाई जिल्ला अदालत बर्दियाले ६ वर्ष कैद २७ हजार ९०० रुपैयाँ जरिवाना गर्ने फैसला गरेको थियो।"
गौहत्या जघन्य अपराध : तरुण दल,"काठमाडौं : प्रमुख प्रतिपक्षी कांग्रेसको भातृ संगठन नेपाल तरुण दलले सुर्खेतको कटकुवामा भीरबाट लडाएर कयौँ गाई मारिएको घटनाको छानबिन गर्न माग गरेको छ। घटनाको निन्दा गर्दै तरुण दलले दोषीलाई कारबाहीको माग गरेको हो। तरुण दलले सोमबार विज्ञप्ति जारी गर्दै गौहत्या जघन्य अपराध भएको जनाएको छ। गाई हाम्रो राष्ट्रिय जनावरका साथै धार्मिक दृष्टिकोणले पनि छुट्टै महत्व राख्ने जनावर हो, विज्ञप्तिमा भनिएको छ, संविधानले पनि संरक्षित गरेको गाईको हत्या गर्नु जघन्य अपराध हो । तरुण दलले यस्ता घटना दोहोरिन नदिन सरकारको ध्यानाकर्षण गराएको छ। कटकुवामा भीरबाट लडाएर मारिएको अवस्थामा दुई दर्जन बढी गाई भेटिएका थिए। बिहीबार नेपालगञ्जबाट दैलेख लैजानेक्रममा ८ वटा ट्रकमा लगिएको २९० वटा गाईमध्ये सुर्खेतको कटकुवामा २३ वटा गाई मृत भेटिएको थिए।"
गत वर्षै पाउनुपर्ने सामाजिक सुरक्षा भत्ता अझै आएन,"दार्चुला : दार्चुलाको शैल्यशिखर नगरपालिकाले गत आर्थिक वर्ष २०७५०७६ को तेस्रो चौमासिकको सामाजिक सुरक्षा भत्ता अहिलेसम्म वितरण गरेको छैन। जेष्ठ नागरिक, अपांग, असहाय, एकल महिलाले गत आर्थिक वर्षभित्रै पाउनुपर्ने सामाजिक सुरक्षा भत्ता नपाएका हुन्। हरेक वर्ष असार महिनामा सामाजिक सुरक्षा भत्ता पाउँदै आएको थिए, यो वर्ष भदौमा समेत भत्ता पाएको छैन', शैल्यशिखर नगरपालिका ८ का ७८ वर्षीय लालमनी जोशीले भने। वृद्धभत्ता नपाउँदा घरमा नुन, तेलसहित दैनिक उपभोगका सामान किन्न समस्या भएको उनी सुनाउँछन्। नगरपालिकाको कमजोरीका कारण झण्डै २३ सय जनाले सामाजिक सुरक्षा भत्ता नपाएका हुन्। परिचयपत्रको आधारमा स्थानीय तहले सामाजिक सुरक्षा भत्ता वितरण गर्दै आएकोमा यो वर्षदेखि बैंक खाता मार्फत भुक्तानी गर्न खोज्दा ढिलाइ भएको शैल्यशिखर नगरपालिकाका निमित्त प्रमुख प्रशासकीय अधिकृत सुरेन्द्र बहादुर बिष्टले बताए। तर गत माघ महिनामा बैंक खाता खोलेकाहरूले समेत अहिलेसम्म रकम नपाएको स्थानीय गंगादत्त जोशीले बताए। कोष तथा लेखा नियन्त्रण कार्यालय दार्चुलाका सूचना अधिकारी ईन्द्रसिह धामीका अनुसार गत आर्थिक वर्षमै सबै स्थानीय तहको सामाजिक सुरक्षा भत्ता निकासा भइसकेका बताए। सामाजिक सुरक्षा भत्ता नपाउँदा यो वर्षको गौरा पर्व समेत खल्लो भएको जेष्ठ नागरिक नारायण जोशीले बताए। शैल्यशिखर नगरपालिकाले मेघा बैंक गोकुलेश्वरलाइ सामाजिक सुरक्षा भत्ता वितरणको जिम्मेवारी दिएको छ। बैंकका सहायक ईन्चार्ज अनिल धामीले नगरपालिकाले ढिलागरी रकम निकासा गरेको बताए। 'अहिले चेक काट्ने काम भइरहेकोले छ। भदौ २० गतेदेखि रकम वितरण गर्छौँ', उनले भने। निमित्त प्रमुख प्रशासकीय अधिकृत बिष्टले अहिले सबै लाभग्राहीको बैंक खाता खुलिसकेको बताए।"
उपल्लो मुस्ताङमा र्याफ्टिङ परीक्षण विफल,जोमसोम : उपल्लो मुस्ताङको कालिगण्डकी नदीमा ट्रायल परीक्षण गरिएको साहसिक जलक्रिडा (र्याफ्टिङ) जोखिमका कारण विफल भएको छ। सोमबार चराङको छुने सुम्दादेखि वारागुङ मुक्तिक्षेत्रको मुस्ताङ गेड सम्मको लक्ष्य बनाई परीक्षण गरिएको र्याफ्टिङ मध्य दूरीमा पुग्दा विफल भएको हो। करिब २० किलोमिटर दूरी कटेपछि लोघेकर दामोदरकुण्डको घिलिङ खोचको अन्धगल्छीमा आइपुग्दा र्याफ्टिङमा पूर्ण विराम लागेको हो। भिजिट नेपाल २०२० लाई लक्ष्य गर्दै नयाँ पर्यटकीय गन्तब्यको खोजी गर्ने उद्देश्यले कालिगण्डकी नदीमा पहिलो पटक र्याफ्टिङ गरिएको हो। सांसद ईन्द्रधारा बिष्टको पहलमा गण्डकी प्रदेशले र्याफ्टिङ आयोजना गरेको हो। कर्णाली र्याफ्टिङका चालकले ३ वटा बोटमा २६ व्यक्तिलाई सयर गराएका थिए। यसअघि लोघेकर दामोदरकुण्ड गाउपालिका चराङका स्थानीय आमा समूहले र्याफ्टिङ टोलीलाई शुभकामना दिएका थिए। पर्यटन प्रर्वद्धन गर्ने सपना बोकेर गरिएको र्याफ्टिङ परीक्षणमा भूगोल बाधक बनेको सांसद बिष्टले बताए। उनका अनुसार करिब ३५ किलोमिटर र्याफ्टिङ गर्नुपर्नेमा ५० प्रतिशत दूरी मात्र कट्न सकेको जानकारी दिए। नेपाल पर्यटन बोर्ड तथा उद्योग पर्यटन वन तथा वातावरण मन्त्रालयले र्याफ्टिङका लागि प्राविधिक सहयोग गरेका थिए।
"रुकुमपश्चिममा बाढीपहिरो, दुईको मृत्यु","रुकुम : रुकुमपश्चिममा बाढीपहिरोमा परी स्कुले बालिकासहित दुई जनाको मृत्यु भएको छ। जिल्लाको आठविसको नगरपालिका १० घारीखोलामा ट्यूसन पढ्न हिँडेकी बालिका र चौरजहारी नगपालिका १३ मा गाउँ फर्कदै गरेका एक पुरुषको मृत्यु भएको जिल्ला प्रहरी कार्यालय रुकुमपश्चिमले जानकारी दिएको छ। आठविसकोट नगरपालिका की १६ वर्षीया कमला केसी घरबाट सोमबार बिहान ट्युसन पढ्न घर नजिकै रहेको बालविकास माविमा जाँदै गर्दा माथिबाट आएको पहिरोले पुरेर गम्भीर घाइते भएकी थिइन्। उनको नगर अस्पताल राडीमा उपचारको क्रममा मृत्यु भएको हो। यस्तै, चौरजहारी नगरपालिकामा सल्यानको दार्मा गाउँपालिका १ पैपाडाँडाका ५० वर्षीय ठोके ओलीलाई बाढीले बगाउँदा मृत्यु भएको हो। चौरजहारीबाट घरफर्कँदै गर्दा चौरजहारी नगरपालिका १३ मा रहेको दार्मा खोलामा आएको बाढीले बगाउँदा उनको मृत्यु भएको प्रहरीले जनाएको छ।"
मालपोतका पूर्वकर्मचारी घुससहित पक्राउ,काठमाडौ : अख्तियार दुरुपयोग अनुसन्धान आयोगले भूमिसुधार तथा मालपोत कार्यालय बाराका पूर्वकर्मचारीलाई घुससहित नियन्त्रणमा लिएको छ। भूमिसुधार तथा मालपोत कार्यालय बाराकएको मुद्दा फाँटका पूर्व करार कर्मचारी हरिमोहन सिंह क्षेत्रीले सोमबार सेवाग्राहीसँग १ लाख रुपैयाँ घुस लिँदै गरेको समयमा पक्राउ गरिएको हो। उनलाई नियन्त्रणमा लिइ अनुसन्धान भइरहेको अख्तियारले जनाएको छ।
पत्रकारलाई लाइसेन्सको व्यवस्था गर्न प्रस्ताव,"काठमाडौं : नेपाल मिडिया काउन्सिल विधेयकमा पत्रकार बन्नका लागि कठोर व्यवस्था माग गर्दै सांसदहरूले संशोधन दर्ता गराएका छन्। सोमबारसम्म म्याद लिएर संशोधन माग गरिएकोमा सांसदहरुले सहजै पत्रकार बन्ने व्यवस्था अन्त्य गर्न प्रस्ताव गर्दै संशोधन दर्ता गराएका हुन्। राष्ट्रियसभामा दर्ता गरिएको संशोधनमा पत्रकारिता पेशामा विकृति देखिन थालेको भन्दै पत्रकारका लागि लाइसेन्ससम्मको व्यवस्था गर्न प्रस्ताव गरिएको छ। यसका लागि सत्तारुढ नेकपाका सांसदको आवाज सशक्त देखिएको छ। सत्तापक्षीय अधिकांश सांसद परीक्षा लिएर मात्रै पत्रकारिता पेशामा संलग्न हुन पाउने व्यवस्थाको पक्षमा देखिएका छन्। सात्तारुढ सांसद डा विमला पौड्यालले पत्रकार बन्नका लागि परीक्षा लिनुपर्ने प्रस्ताव दर्ता गराएकी छन्। पत्रकारको गुणस्तर मापन गर्न आवश्यक पाठ्यक्रम बनाउने, परीक्षा प्रणाली विकास गर्ने परीक्षा लिने, संशोधन प्रस्तावमा भनिएको छ, परीक्षाफल प्रकाशित गर्ने र लाइसेन्स दिने व्यवस्था गरौँ। उनले प्रस्तावित विधेयकको दफा ५ मा रहेको काउन्सिलको काम, कर्तव्य र अधिकार शीर्षकमा उस्तो उपदफा थप गर्न प्रस्ताव गरेकी छन्। डा पौड्याल पत्रकारलाई जरिवाना गराउनेको विपक्षमा उभिएकी छन्। प्रस्तावित विधेयकको दफा १८ (१) मा प्रकाशक, सम्पादक, पत्रकार वा संवाददाता १२ हजारदेखि १० लाखसम्म जरिवाना हुने व्यवस्थाको सट्टा पत्रकारलाई सचेत गराउने सम्बन्धित पक्षबीच वार्ता गराउने, मेलमिलाप गराउने वा उच्च अदालतमा लैजान आवश्यक सहजीकरण गर्ने काम काउन्सिलले गर्नुपर्ने संशोधन प्रस्ताव दर्ता गराएकी छन्। यस्तै, सत्तारुढ दलका १४ जना सांसदले संयुक्त रूपमा संसद सचिवालयमा दर्ता गराएको संशोधन प्रस्तावमा समेत पत्रकारिताम प्रवेश गर्ने व्यक्तिलाई परीक्षा लिने व्यवस्था गर्नुपर्ने उल्लेख गरिएको छ। जसका लागि काउन्सिलले परीक्षा लिने व्यवस्था मिलाउन सांसदको माग छ। उनीहरूले दर्ता गराएको संशोधनमा पत्रकारका लागि काउन्सिलले वर्षको दुई पटक परीक्षा लिनुपर्ने व्यवस्था गर्न माग गरिएको छ। उनीहरूले प्रस्तावित विधेयकको दफा १५ पछि पत्रकारिता व्यवसायी परीक्षा परिच्छेद थप गरेर यस्तो व्यवस्था गर्न माग गरेका हुन्। वर्षको कम्तिमा दुईपटक काउन्सिलले पत्रकारिता व्यवसायीको परीक्षा सञ्चालन गर्नेछ। यस्तो परीक्षा लिखित वा मौखिक रूपमा लिइनेछ। मौखिक परीक्षाको अंकभार पूर्णङ्कको १० प्रतिशतभन्दा बढी हुने छैन, उनीहरूको संशोधन प्रस्तावमा भनिएको छ। परीक्षाका लागि विशेषज्ञसहित तीन सदस्य पत्रकारिता व्यवसायिक परीक्षा समिति गठन गर्न प्रस्ताव गरेका छन्। उनीहरूको संशोधन प्रस्तावमा पत्रकारिता व्यवसायीमा दर्ता हुन नैतिक पतन नभएको, फौजदारी मुद्दामा सजाय नभोगेको नेपाली नागरिकले मात्र पत्रकारको रूपमा दर्ता गर्ने व्यवस्था मिलाउन प्रस्ताव गरेका छन्। पत्रकार बन्नका लागि पत्रकारिता वा अन्य कुनै विषयमा स्नातक उपाधि प्राप्त गरी निरन्तर तीन वर्ष सञ्चार प्रतिनिधि भई काम गरेको हुनुपर्ने प्रस्ताव गरेका छन्। यस्तै, सत्तारुढ दलका सांसदले परीक्षामा पास भएको नेपाली नागरिकले मात्रै पत्रकार हुने व्यवस्था ल्याउन संशोधन प्रस्ताव दर्ता गराएका छन्। कम्तिमा १५ वर्ष निरन्तर पत्रकारिता गरेको व्यक्तिलाई वरिष्ठ पत्रकारको उपाधि दिन प्रस्ताव गरिएको छ। जसका लागि काउन्सिलको सिफारिसमा मन्त्रालयले निर्णय गर्ने व्यवस्था ल्याउनुपर्ने सांसदको संशोधन प्रस्तावमा उल्लेख गरिएको छ। तर, यो ऐन प्रारम्भ हुनुअघि पत्रकारितमा त्रियाशील भएका र प्रेस प्रतिनिधि पास पाएकाको हकमा यो लागू नगर्न उनीहरूको प्रस्ताव छ। यस्ता पत्रकारको एक वर्षभित्र लगत तयार गरी काउन्सिलले प्रमाणपत्र उपलब्ध गराउनुपर्ने प्रस्ताव आएको छ। यस्तै, दफा १८ मा रहेको जरिवानाका विषयमा सत्तारुढ सांसद नरम देखिएका छन्। काउन्सिलले जरिवाना लिने भन्दा पनि मध्यस्तकर्ताको भूमिकाको व्यवस्था गर्न संशोधन हालिएको छ। राजपा सांसद वृषेशचन्द्र लालले काउन्सिलले जरिवाना लिने व्यवस्थाको विपक्षमा संशोधन हालेका छन्। प्रस्ताविध विधेयकको दफा १८ (१) मा कसैको मर्यादा वा प्रतिष्ठामा आँच पुर्याएको देखिएमा काउन्सिलले सम्बन्धित आमसञ्चार माध्यम, प्रकाशक, सम्पदक, पत्रकार वा सम्वाददातालाई २५ हजारदेखि १० लाखसम्म जरिवाना गर्नसक्ने व्यवस्था गरेको छ। यसमा लालले जरिवानाको सट्टा सार्वजनिक रूपमा क्षमायचना गर्न लगाउने, तथा कालोसूचीमा राखी नाम सार्वजनिक गर्ने व्यवस्था गर्न संशोधन दर्ता गराएका छन्।"
पशुपतिनाथमा तीज रमाइलो (भिडियो),"काठमाडौं : पशुपतिनाथ मन्दिरमा बिहानैदेखि पूजा एवं दर्शन गर्ने भक्तजनको लाम लागेको छ। भाद्र शुक्ल तृतीयाका दिन मनाइने हरितालिका तीजमा पशुपतिनाथ प्रवेश गर्न व्यवस्था गरिएका चार वटा लाइन रहेका छन् । दर्शनार्थीले सहज मन्दिरमा दर्शन गर्न बिहान ३ बजेदेखि नै पशुपतिनाथ मन्दिरका चारै ढोका खोलिएको छ। मन्दिरका चार ढोका आजराति लाम नसकिएसम्म खुला गरिने जनाइएको छ। रातो, हरियो र पहेँलो पहिरनमा सजिएका महिला भक्तजनको पशुपति क्षेत्रमा लर्को छ। विसं २०६५ देखि भक्तजनका लागि बन्द गरी जल ल्याउन मात्र उपयोग गरिएको पशुपतिनाथको पूर्वी ढोका आजदेखि सधैँका लागि खोलिएको पशुपति क्षेत्र विकास कोषका सदस्यसचिव डा प्रदीप ढकालले जानकारी दिए। पहिलो लाम गुह्येश्वरीगौरीघाटउमाकुण्डदक्षिणामूर्तिरुद्रगाडेश्वरवासुकी हुँदै उत्तर ढोकाबाट, दोस्रो लाम जयवागेश्वरीभुवनेश्वरीशङ्कराचार्य मठ हुँदै फलामेपुलपश्चिम सानो ढोकाबाट मन्दिर प्राङ्गण प्रवेश गर्ने व्यवस्था मिलाइएको छ। यसैगरी तेस्रो लाम एयरपोर्टतर्फबाटपिङ्गलास्थानवनकालीचार शिवालय हुँदै पञ्चदेवल पूर्वबज्रघरदक्षिण ढोकाबाट, चौथो लाम बत्तीसपुतलीगौशाला तर्फबाट पिङ्गलास्थानवनकालीचार शिवालय हुँदै पञ्चदेवल पूर्वबज्रघरदक्षिण ढोकाबाट मन्दिर प्राङ्गण प्रवेश गर्ने व्यवस्था मिलाइएको छ। भिडियो हरितालिका (तीज) पशुपति दर्शन गर्न आउने भक्तजनको सुरक्षाका लागि चार हजार सुरक्षाकर्मी पशुपति क्षेत्रमा खटाइएको छ। शान्ति सुरक्षालाई ध्यानमा राखी मन्दिर आउँदा बहुमूल्य गरगहना नलगाई आउन कोषले भक्तजनमा आह्वान गरेको छ। पशुपति परिसरमा कम्तीमा पनि सात लाख दर्शनार्थी प्रवेश गर्ने प्रारम्भिक अनुमान गरिएको छ। पशुपतिमा दर्शन गर्न आउने भक्तजनको सवारी पार्किङका लागि गुह्येश्वरी पारि, सिफलचौर, तिलगङ्गाको खाली स्थान, कोषको कार्यालय परिसर र गौशालास्थित महानगरीय ट्राफिक प्रहरी प्रभागको कार्यालयमा व्यवस्था गरिएको छ। सरकारी नम्बर प्लेटका सवारीलाई कोष कार्यालय र सुरक्षा निकायका सवारीलाई प्रहरी प्रभाग एवं अन्यत्रका स्थलमा बाँकी सवारी पार्किङ गर्ने प्रबन्ध गरिएको छ। जुत्ता चप्पल राख्ने व्यवस्थाका लागि वरुणधारा, कैलाशडाँडामुनि, कोषको कार्यालय, भुवनेश्वरी, वाग्मतीपारि राममन्दिरको मुनि लगायत स्थान छुट्याइएको छ। नाचगान एवं भक्ति सङ्गीत प्रस्तुतिका लागि हंसमण्डप, वनकाली, गौशाला, जयवागेश्वरी, मित्रपार्क तोकिएको छ। तीजको व्रत बस्ने भक्तजनले उमामहेश्वरका नामले समेत चिनिने शिव पार्वतीको पूजा आराधना गर्छन। सत्ययुगमा हिमालयपुत्री पार्वतीले भाद्र शुक्ल तृतीयाका दिन निराहारा व्रत बसी महादेवको पूजा आराधना गरेपछि पतिका रुपमा प्राप्त गरेको विषय पौराणिक ग्रन्थमा व्याख्या गरिएको छ।"
मिथिलामा चौरचन पर्व : कलंक हटाउने संयोग,"विराटनगर : मिथिलामा चौरचन पर्व मनाइँदै छ। संकटबाट बचाउने र कलंक हटाउने पर्वको रुपमा सोमबार चौरचन मनाइएको हो। भाद्र शुक्ल चर्तुर्थी तिथिमा सूर्यास्तपश्चात साढे दुई घण्टा गरिने चन्द्रमाको पूजालाई नै चौरचन भन्ने चलन छ। चौरचन पर्वले पुत्र, धन तथा मान वृद्धि गरी लागेको कलंक पनि हटाउने विश्वास छ। दिनभरी व्रत बसेर साझपख आँगनमा पिठार (चामलको पीठो)ले अरिपन दिई गोलाकार चन्द्रमा मण्डलमा केराको पात राखी त्यसमा पकवान, मिठाई लगायतका प्रसादहरु राख्ने गरिन्छ। मुकुटसहित चन्द्रमातिर बनाएको प्रतीक (अरिपन)मा केराको पातमा रोहिणीसहित चतुर्थी चन्द्रमाको पूजा सेतो फूलले गर्ने परम्परा रहेको जानकारहरु बताउँछन्। परिवारको सदस्य संख्या जति छ त्यति नै पकवानयुक्त डाली र दहीको छाछी अरिपनमा सजाएर केराको घरी, दीपयुक्त कुडवार (माटोको कलश), लावन आदि पूजा सामग्री राख्ने परम्परा छ। एकएक डाली, दही, केराको घरी उठाएर मन्त्रले प्रत्येक व्यक्तिले हातमा फललिएर चन्द्रमाको दर्शन गरी अशिर्वाद लिने गरेको पण्डित महेन्द्र ठाकुरले बताए। पर्वमा दही र फलफूल लिएर चन्द्रमाको दर्शन गरे पापबाट मुक्ति भइने विश्वास छ। चन्दमाको दर्शन गरी प्रदÔिणा गरेपश्चात चन्द्रमण्डलमा राखिएको प्रसादलाई उपस्थित पुरुÈले चार भाग गरी पातमा भोजन गरेपश्चात बाँकी रहेको भाग त्यही नै खाल्डो खनी गाड्ने चलन छ। चौरचन पर्वको दिनभरी नै मिथिलाका महिलाहरु पकवान पुरी, ठकुवा पुड्किया, मालपुवा आदि सामग्री बनाउन व्यस्त रहने गरेको रहन्छन्। कुशे औशीदेखि नै दही, डालीछाछीको व्यवस्था गर्ने तयारीमा मिथिलावासी जुट्ने गर्दछन्। चौरचनको दिन चन्द्रमा केही समय अस्त हुन्छ। ईसं १६०० मा मिथिलाका राजा हेमाङ्गद ठाकुरले चौरचनको प्रचार सम्पूर्ण मिथिलावासीको घरघरमा गराएपछि यसको रौनक बढेको मैथली सेवा समितिका पूर्वमहासचिव प्रवीणनारायण चौधरीले बताए। चन्द्रमाको आराधनाले धेरैको मनोकामना पूरा हुन्छ भन्ने विश्वास भएकाले मिथिलामा यसलाई विशेष पर्वको रुपमा मनाउने चलन रहेको चौधरीले बताए।"
रुकुम पश्चिममा बाढीपहिरोका कारण २ जनाको मृत्यु,रुकुम पश्चिम : बाढीपहिरोका कारण रुकुम पश्चिममा दुई जनाको मृत्यु भएको छ। रुकुम प्रहरीका अनुसार चौरजहारीको बाढी र आठविसकोटको पहिरोमा परी सोमबार दुई जनाको मृत्यु भएको हो। चौरजहारीको बाढीमा परी मृत्यु हुनेमा सल्यानका ५० वर्षे ठोके वली र आठविसकोटको पहिरोमा मृत्यु हुनेमा १६ वर्षिया कमला केसी रहेको रुकुम पश्चिमका इन्सपेक्टर कविराज रोकायाले जानकारी दिए। इन्सपेक्टर रोकायाका अनुसार टिउसन पढेर फर्कंदै गर्दा १६ वर्षिया कमला पहिरोमा परेकी हुन्। घटनाको थप विवरण आउँन बाँकी छ।
चेली ल्याउन छाडे माइतीले,"ताप्लेजुङ : सिरिजंघा गाउँपालिकाका विनोद भट्टराई तीज नजिकिएसँगै दिदीको घर जान्थे। भिनाजुदिदीका सासुससुरासँग पठाइदिन अनुरोध गर्थे। दिदीलाई सँगै लिएर फर्कन्थे। तर पछिल्लो ७ वर्षयता उनी तीजमा दिदीलाई लिन गएका छैनन्। पाँचथरको फिदिम घर भएकी दिदीलाई फोनबाटै बोलाउने गरेका छन्। धेरै पटक दुई दिन पैदल हिँडेरै लिन गएको छु, विगत सम्झँदै उनले भने, ७ वर्ष भयो फोनबाट बोलाउने गरेको छु। विनोदजस्ता धेरै दाजुभाइहरू तीजमा डाक्न अहिले दिदीबहिनीको घर जाने क्रम बिरानो हुन थालेको छ। उहिले पो बोलाउने कुनै माध्यम थिएन र घरै पुग्नुपथ्र्यो, मेरिङ्देन गाउँपालिकाका मदन गौतम भन्छन्, अहिले फोन, सामाजिक सञ्जालजस्ता प्रविधि छन्, त्यसैको प्रयोगले तीजको बदलिएको हो। सञ्चार, यातायातको विकासले तीजलाई केही सहज बनाए पनि मौलिकता हराउने हो कि भन्ने चिन्ता रहेको फुङलिङ नगरपालिकाका माला पालुङ्वा बताउँछिन्। माइती र चेलीबीच पहिलेजस्तो घनिष्ठता र सामीप्यता देख्दिनन्, उनी। उनी भन्छिन्, टाढा टाढा रहेका चेली माइतीको लामो समयपछि भेट हुन्थ्यो, माइती घरमै लिन आउँदा जन्मघरै पुगेजस्तो हुन्थ्यो, बाटामा सुख दुःखका कुरा हुन्थे। अहिले त्यस्तो छैन। बाटामा मैतालुहरूको राताम्मे लस्कर देखिन र गाउँबेंसीमा चेलीबेटीका दुःखेसो बोकेका गीत पनि सुनिन छोडेको पालुङ्वाको अनुभव छ। तृतीयाको दिन रातभरि नाचगान गर्दै खाइने दर। भोलिपल्ट निराहार व्रत बसी गरिने शिवजीको पूजा र नाचगानसहितको रमाइलो। चेली माइतीबीच सुखदुःख साटासाट नै तीजको मौलिकता हुन्। महिना दिनअघिबाटै दर खाने चलन सुरु भएको छ। संघ संस्थाहरूले होटल, पार्टी प्यालेस र अफिसमै पनि कार्यक्रम गर्न थालेका छन्। मासु र पेय पदार्थको अत्यधिक प्रयोग हुने गरेको छ। यस्तो शैलीले माइती र चेलीको महत्व घटाएको फुङलिङका युवराज गिरी बताउँछन्। समयसँगै चाडपर्व मनाउने तरिका केही परिवर्तन हुनु सामान्य नै भए पनि मौलिकता जोगाउन भने सबैको ध्यान जानुपर्ने गिरीको भनाइ छ। तीज पर्वलाई नेपाली संस्कृति र आफ्नै मौलिकपनमा मनाउनु पर्ने फुङलिङ नगरपालिका५ की वडाध्यक्ष भीमादेवी ओझाले बताइन्। अहिलेको तीजमा उच्छृंखलता, तडकभडक र देखासिकी हाबी भएको ओझाको अनुभव छ। तीज मनाउने नाममा पश्चिमा संस्कृतिले प्र श्रय पाइरहेको छ, उनले भनिन्, तीजजस्ता परम्परादेखि मनाउँदै आएका संस्कार संस्कृतिको जगेर्ना गर्न हातेमालो आवश्यक छ।"
कोसीपीडित अनसनमै,"विराटनगर : कोसीपीडितहरूले क्षतिपूर्ति माग्दै सुरु गरेकोे अनशन १६ औं दिनमा आइपुग्दा पनि समाधान गर्न कसैले कुनै पहल गरेको छैन। कोसी नदी कटान डुबान संघर्ष समितिले ३ सूत्रीय माग राख्दै कोसी ब्यारेजमा रिले अनशन जारी राखेका छन्। नेपालभारत कोसी सम्झौताअनुसार कटानमा परेको जग्गाको मुआब्जा नपाएको भन्दै पीडितले पूर्वी तटबन्धमा अनशन गरिरहेका छन्। अनशन, पीडितको समस्या र समाधानका विषयमा १६ दिनसम्म पनि न त प्रदेश न संघीय सरकार नै गम्भीर बनेको संघर्ष समितिका सहसंयोजक ज्योती झाले बताए। कोसी ब्यारेज निर्माणबाट कटान डुबानमा परेका जग्गाको बाली मुआब्जा पाउन सरकारले पहल नगरेकाले आन्दोलनमा उत्रिनु परेको उनको भनाइ छ। ब्यारेज बनेको ५२ वर्षभन्दा बढी भए तापनि क्षतिपूर्ति नपाएको पीडितहरू बताउँछन्। कहिले पाउने भन्ने कुनै जानकारी छैन, लामो समय भयो, कसैले वास्ता गर्दैन, झाले भने। सरकारले भारतसँग सम्झौताअनुसार क्षतिपूर्ति र मुआब्जा लिन पहल नगर्दा झन् झन् पीडा थपिएको पीडितहरूको गुनासो छ। भारतकै आग्रहमा ०६९ भदौ २४ गते कोसीले कटान गरेको जग्गाको क्षतिपूर्ति दिन नेपाली र भारतीय अधिकारीले संयुक्त रूपमा भारतीय पक्षसँग सिफारिस गरे पनि अझै पीडितले क्षतिपूर्ति पाएका छैनन्। सप्तकोसीले सप्तरी, सुनसरी र उदयपुर जिल्लामा विभिन्न समयमा कटान गरी क्षति पुयाएकामध्ये ०१८ सालदेखि ०२८ सालसम्म कटान गरेको ७ हजार ६ सय ६३ बिघा ८ कट्ठा २ धुर जग्गाको क्षतिपूर्ति सिफारिस भएको थियो। सम्झौताअनुसार कोसीले कटान गर्ने जग्गाको क्षतिपूर्ति भारतले दिनुपर्ने प्रावधान छ। ०१७ सालसम्म कोसीले तीनै जिल्लामा कटान गरेको जग्गाको क्षतिपूर्ति पाइसकेको र त्यसपछि १० वर्षसम्म गरेको कटानको आवश्यक प्रमाण जुटाएर दुई देशका अधिकारीको बैठकले सन् २०१२ मै निर्णय गरी क्षतिपूर्ति दिन सिफारिस गरे पनि अझै क्षतिपूर्ति रकम पाउन सकेको छैन। ०१८ सालदेखि ०२१ सालसम्म सप्तरी र उदयपुरमा कटान गरेको १ हजार ४ सय ८८ बिघा १४ कट्ठा साढे १० धुर र ०२२ देखि ०२८ सालसम्म दुई जिल्लामा कटान गरेको ६ हजार १ सय ७४ बिघा १४ कठ्ठा साढे ११ धुर जग्गाको क्षतिपूर्ति पीडितले पाउन नसकेका हुन्। सन् २०१२ मा भएको दुई देशका अधिकारीहरूको संयुक्त बैठकले ०१८ सालदेखि ०२८ सालसम्मका पीडितहरूलाई क्षतिपूर्तिका लागि सिफारिस गरेका थिए। संघर्ष समितिका सहसंयोजक ज्योती झाका अनुसार बर्सौं लगाएर सर्भेसहित कटान भएको जग्गाको प्रमाणीकरण गरी सिफारिस गरे पनि हालसम्म मुआब्जा एवं क्षतिपूर्ति आएको छैन। अधिकारीहरूले सिफारिसमा ८० करोड ४६ लाख ५७ हजार ५ सय २५ उपलब्ध गराउन सिफारिस गरिएको सम्पर्क भूआर्जन कार्यालय विराटनरले जनाएको छ। ०२८ सालपछि पनि सप्तरी र उदयपुरका गरी ८५ मौजाको जग्गा कटानको प्रमाणीकरण हुन नसकेको बताइएको छ।संघर्ष समितिका अध्यक्ष महिनारायण चौधरीले सिफारिसपछि सरकारले पहल नगर्दा मुआब्जा नपाएको बताए। सम्झौतामा १ सय ९९ वर्षसम्म कोसी तथा कोसीमा मिसिने सहायक नदीको बाढी नियन्त्रण र आसपासको बसोबासको सुरक्षासमेत भारतीय पक्षले गर्ने व्यवस्था छ। तत्कालीन राष्ट्रप्रमुख राजा महेन्द्र र भारतीय प्रधानमन्त्री जवाहरलाल नेहरुको उपस्थितिमा नेपालका तत्कालीन सिँचाइमन्त्री महावीर शम्शेर र भारतीय सिँचाइमन्त्री गुलजारीलाल नन्दाले कोसी सम्झौतामा हस्ताक्षर गरेका थिए।"
आफैँ चढेको बसले किचेर वृद्धाको मृत्यु,विराटनगर : मोरङको मिक्लाजुङ गाउँपालिका७ मधुमल्लामा आफैँ चढेको बसले किचेर सोमबार बिहान एक वृद्धाको मृत्यु भएको छ । तोरीबारीबाट मधुमल्लातर्फ आउँदै गरेको ना २ ख ५२२७ नम्बरको बसले किचेर इलामको चुलाचुली६ की ८० वर्षीय नन्दकुमारी राईको मृत्यु भएको मोरङ प्रहरीका प्रवक्ता डीएसपी राजकुमार खिँउजुले जानकारी दिए । उनकाअनुसार वृद्धा तोरीबारीबाट बस चढेर मधुमल्ला आएकी हुन् । मधुमल्ला आइपुगेपछि बसबाट ओर्लिएर सडक पार गर्ने क्रममा त्यही बसले किचेर बिहान पौने आठ बजे राई गम्भीर घाइते भएकी थिइन् । मधुमल्लातोरीबारी भित्री सडकखण्डमा दुर्घटनामा परेर गम्भीर घाइते उनको उपचारका क्रममा बिहान साढे नौ बजे अरनिको अस्पताल उर्लाबारीमा मृत्यु भएको डीएसपी खिँउजुले बताए । बस र चालक मिक्लाजुङ९ का ४० वर्षीय कृष्ण तामाङलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ ।
"सिन्धुलीमा बँदेलको आक्रमबाट एकको मृत्यु, एक घाइते",सिन्धुली : सिन्धुलीमा जंगली बँदेलको आक्रमणबाट एक जनाको मृत्यु भएको छ एक जना घाइते भएका छन्। घ्याङलेख गाउँपालिका५ रामपुरखोला बगरमा बँदेलले आक्रमण गर्दा सोही वडाको शान्तेश्वरी बगरटोलका ३५ वर्षीय कृष्ण घिसिङको मृत्यु भएको प्रहरीले जानकारी दिएका छ। जिल्ला प्रहरी कार्यालय सिन्धुलीका प्रमुख चक्रबहादुर सिंहकाअनुसार घिसिङको घटनास्थमै मृत्यु भएको हो। सोही ठाउँका १३ वर्षीय कान्छामान घिसिङ सामान्य घाइते भएका छन्। कान्छामानको टाउकोमा चोट लागेको र उनको स्थानीय स्वास्थ्य संस्थामा उपचार गरिएको प्रहरी प्रमुख सिंहले जनाए। खोलाको बगरमा बसिरहेको अवस्थामा जंगलबाट निस्केको बँदेलले दुवै जनालाई आक्रमण गरेको थियो। मृतक घिसिङको शव पोष्टमार्टमका लागि सिन्धुली अस्पताल ल्याइएको थियो।
एटीएम प्रकरण : तीन नेपाली सहित चारजना पक्राउ,"काठमाडौं : विभिन्न बैंकहरुका एटीएम बुथबाट पैसा चोर्ने तीन नेपाली सहित चारजना पक्राउ परेका छन् । यस प्रकरणमा गत शनिबारदेखि जम्मा नौ जना पक्राउ परिसकेका छन् । सोमबार डेक्सो मनि एक्सचेन्जका सञ्चालक रविकुमार लामिछाने भन्ने वेदनाथ लामिछाने, नेपालय मनि एक्सचेन्जका सञ्चालक रोशन प्रधान र म्यानेजर रेवती दबाडी पक्राउ परेका हुन् । यस्तै आइतबार राति चिनियाँ मुलका एक फ्रेन्च नागरिक छु लुक्ली त्रिभुवन अन्तर्राष्ट्रिय विमानस्थलबाट पक्राउ परेका छन् । लुक्ली महानगरीय प्रहरी परिसरले शनिबार पक्राउ गरेका पाँच जना चिनियाँ नागरिकका साथी रहेको पुष्टि भएको छ । परिसरका प्रवक्ता होविन्द्र बोगटीका अनुसार उनको साथबाट ६ हजार अमेरिकन डलर बरामद गरेको छ। एटीएमबाट चोरेको २९ लाख ९९ हजार नेपाली रुपैयाँ उनीहरुले विभिन्न मनि ट्रन्सफरमार्फत् साँटेको प्रहरीको अनुसन्धानले देखाएको छ।"
जंगलमा तीन थान भरुवा बन्दुक भेटियो,"विराटनगर : मोरङको सुन्दरहरैंचा नगरपालिका वडा नम्बर पाँचमा प्रहरीले तीननाल भरुवा बन्दुक फेला परेको छ । स्थानीय नमुना सामुदायिक वन भित्र सोमबार बिहान फेला परेका तीनवटै बन्दुकलोड गरेको अवस्थामा भेटिएको हो। प्रहरीको गस्ती टोलीले बेबारिसे अवस्थामा रुखको टोड्का भित्र लुकाएर राखेको अवस्थामा बन्दुक फेला पारेको जिल्ला प्रहरी कार्यालय मोरङका प्रवक्ता डीएसपी राजकुमार खिउँजुले जानकारी दिए। उनले तीनवटै बन्दुक प्रहरीले बरामद गरेको बताए । बन्दुक कसले किन, राखेको र कसको हो भन्ने खुलि नसकेको प्रहरीले जनाएको छ । खिँउजुले अवैध रुपमा वन्यजन्तुको चोरी सिकारी गर्ने समूह प्रहरी आएको थाहा पाएपछि रुखको टोड्कामा बन्दुक लुकाएर भागेको हुन सक्ने बताए। घटनाको अनुसन्धान सुरु गरिरहेको डीएसपी खिउँजुले जानकारी दिए। मोरङको सुन्दरहरैंचानगरपालिका५ स्थित नमुना सामुदायिक वनबाट बरामद बन्दुक ।"
एटीएम लुट्ने अर्का विदेशी पक्राउ,काठमाडौं : विभिन्न बैंकहरुका एटीएम बुथबाट पैसा चोर्ने अरु विदेशी पक्राउ परेका छन्। चिनियाँ मुलका फ्रेन्च नागरिक छु लुक्ली आइतबार बेलुका त्रिभुवन अन्तर्राष्ट्रिय विमानस्थलबाट पक्राउ परेका हुन्। लुक्ली महानगरिय प्रहरी परिसरले शनिबार पक्राउ परेका पाँच जना चिनियाँ नागरिकका साथी रहेको परिसरका प्रवक्ता होविन्द्र बोगटीले जानकारी दिए। उनको साथबाट प्रहरीले ६ हजार अमेरिकन डलर बरामद गरेको छ। एटीएमबाट चोरेको २९ लाख ९९ हजार नेपाली रुपैयाँ उनीहरुले विभिन्न मनि ट्रन्सफरमार्फत् साँटेको प्रहरीको अनुसन्धानले देखाएको छ। यसै अनुसन्धानको सिलसिलामा डेक्को मनि ट्रन्सफरका संचालक रविकुमार लामिछाने र नेपालय मनि ट्रन्सफरका संचालक राेशन प्रधानलाई समेत पक्राउ गरिएको परिसरका प्रवक्ता डीएसपी बोगटीले जानकारी दिए।
तीजमा नुहाउन गएका ३ महिला बेपत्ता,"गोपाल भण्डारी कपिलवस्तु : कपिलवस्तु स् शुद्धोधन गाउँपालिका६मा बेथि नदीको वेलभरिया सन्तघाटमा नुहाउन गएका तीनजना महिला बेपत्ता भएका छन्। हरितालिका तीजका अवसरमा नुहाउन गएका तारा कहार, खुब्बु रैदास र तारामति कोहार बेपत्ता भएका छन्। बेपत्ता भएकाको खोजी भइरहेको कपिलवस्तु प्रहरीले जनाएको छ। घटना स्थलमा अहिले प्रमुख जिल्ला अधिकारी गजेन्द्र बहादुर श्रेष्ठ, प्रहरी उपरीक्षक दीप शमशेर जवरा लगायतको सुरक्षा टोली पुगेको छ।"
'शास्त्रले तीजको व्रत महिला मात्रै बस्नुपर्छ भनेको छैन',"काठमाडौं : तीज महिलाको पर्व भएको र महिलाराम्रो पति पाइयोस भनी पतिको दीर्घायुको कामनाका बस्ने भन्ने चर्चा पाइन्छ। तर महिला, पुरुष दुवैले हरि तालिका तीजको व्रत लिनु पर्ने शास्त्रीय मत छ। व्रत गर्ने पुरुषले विधुर हुनु नपर्ने, नारीले अटल सौभाग्य र अविवाहित केटा केटीले गुण सम्पन्न वर वा वधु पाउने शास्त्रीय बचन रहेको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतम बताउछन्। भाद्र शुक्ल तृतीयाका दिनमा मनाइने हरि तालिका तीज पर्व देवादिदेव महादेवको पूजा आराधना गरी मनाइँदैछ। भाद्र शुक्ल तृतीयामा व्रत बसी शिव पार्वतीको पूजा, उपासना गरेमा सुख, शान्ति र कल्याणको प्राप्ति हुने धार्मिक विश्वास छ। सत्ययुगमा हिमालयकी पुत्री पार्वतीले गौरीघाटमा बसी तपस्या गरेर महादेव पति पाउने बरदान पाएकी थिइन् तर पिता हिमालयले पार्वतीको इच्छा विपरित विष्णुसित विवाह गरिदिन खोजेपछि साथीहरुलाई आफ्नो समस्या सुनाइन्। पार्वती समस्यामा परेको थाहा पाएपछि उनका साथीहरुले हरण गरेर लगी कसैले नदेख्ने ठाउँमा लुकाएर राखिदिए। साथीहरुले लुकाएकै ठाउँमा पार्वतीले निराहार व्रत गरी महादेवलाई प्राप्त गरिन्। यसरी साथीहरूले पार्वतीलाई लुकाएर उनको इच्छा विवरित विवाह हुन नदिएको दिन भाद्रशुक्ल तृतीयाको दिन भएकाले त्यही समयदेखि हरितालिका तीजको व्रत लिने प्रचलन शुरु भएको धर्मशास्त्रीय मत छ। संस्कृत भाषाका हरित र आलिका दुईवटा शब्द मिलेर हरितालिका शब्द बनेको छ। जसमा हरित शब्दको अर्थ हरण गरिएको र आलिका शब्दको अर्थ साथी भन्ने हुन्छ। सत्ययुगमा आजैको दिन निराहार व्रत बसी पार्वतीले श्रीमहादेव स्वामी पाएकीले आजको दिनमा व्रत बस्दा मनोकामना पूरा हुने विश्वास छ तर यसको अर्थ सबै नारी निराहार व्रत बस्नुपर्छ भन्ने नरहेको धर्मशास्त्रविद् गौतमले सुनाए। निराहार, जलाहार र फलाहार गरी व्रतका तीन किसिम छन्, सक्नेले निराहार नसक्नेले जलाहार र जलाहार पनि नसक्नेले फलाहार व्रत गर्नु उत्तम हुन्छ, गौतमले भने। 'सर्वतः आत्मानं गोपायेत्' अर्थात् सबैतिरबाट आत्माको रक्षा गर अनिमात्र व्रत गर भन्ने धर्मशास्त्रीय वाक्यलाई पनि विचार गरेर व्रत गर्नु उत्तम हुन्छ।' स्वास्थ्य ठीक नहुनेले गहुँको रोटी, मकैको रोटी, स्याउ, सुन्तला, केराजस्ता फलाहार गरेर पनि व्रत बस्न सकिने उनको भनाइ छ। श्रीमानको दीर्घायुको कामनाका लागि मात्र तीजको व्रत बसिने भनेर गलत प्रचार भइरहेको वाल्मीकि विद्यापीठ धर्मशास्त्र विभागका प्रमुख डा देवमणि भट्टराईले बताए। 'अटल सौभाग्यको कामनाका लागि, सन्तान प्राप्तिका लागि, अविवाहित केटी एवं केटाहरुले असल वर र बधु प्राप्तिका लागि पनि तीजको व्रत बस्ने शास्त्रीय विधान छ', भट्टराईले भने। नारीले परिवारको अभिभावकका रुपमा प्रतिनिधित्व गरी व्रत बस्ने भएकाले नसकेका अवस्थामा अथवा रजस्वला भएका बेलामा पुरुषले पनि व्रत बस्ने गरेका छन्। यस अर्थमा अहिले केही नारीवादीले उठाएजस्तो विभेद्कारी व्रत परम्परा पनि तीज नभएको धर्मशास्त्रविद्हरुको भनाइ छ। समग्रमा मनोकामना पूर्ण गराउने र सम्पूर्ण परिवारको कल्याणका लागि यो व्रतको प्रयोजन रहेको धर्मशास्त्रीहरुको मत छ। आत्मावादी र ईश्वरवादी दुवैले यो व्रत लिने गरेका छन्। समग्रमा परिवारको यस लोकमा सुख, शान्ति र पारलौकिक सद्गतिका लागि तीजको व्रतको महत्व रहेको धर्मशास्त्रीहरुको भनाइ छ। व्रत सकाम, निष्काम, नित्य, नैमित्तिक, र काम्य गरी पाँच किसिमका छन्। तीजको व्रत नित्य र काम्य दुवै खालको भएको धर्मशास्त्रीय मान्यता छ। तीजको व्रत हिन्दू मात्रका लागि नभई मानव मात्रका लागि भएको कुरा धर्मशास्त्रीय ग्रन्थहरुमा उल्लेख गरिएको पनि उनीहरू बताउछन्। अकरणे प्रत्यवाय श्रवणात् करणे फल श्रवणाच्च हरितालिका व्रतं नित्यं काम्यं च भवति भनी धर्मशास्त्रीय ग्रन्थमा उल्लेख गरिएकाले पनि यस व्रतलाई संकुचित अर्थमा लिन नहुने नेपाल पञ्चाङ्ग निर्णायक समितिका अध्यक्ष गौतम भन्छन्। जसको अर्थ हुन्छ यो व्रत नगर्दा दोष लाग्छ, गरेमा फल प्राप्त हुन्छ, यो व्रत नित्य र नैमित्तिक दुवै हो। पुरुषले घर बाहिरको काम गर्ने र महिलाले गृह व्यवस्थापनका काम गर्ने प्रचलन बस्न थाल्यो। महिलाले घरलगायत धर्मकर्मका काम गर्न थालेपछि व्रत बस्ने जिम्मेवारी पनि दिइएको बुझिन्छ। प्रायः घरमा धर्मकर्मका काम महिलाले नै गर्छन्।"
हिमालपारि भीरमा झुन्डिएर सडक बनाउँदै सेना,"गोरखा : नेपाली सेनाले निर्माण गरिरहेको बेनिघाटआरुघाटलार्के सडकले हिमालपारिको गाउँपालिका चुमनुब्रीलाई सडक सञ्जालमा जोडेको छ। काम सुरु गरेको दुई वर्षको अवधिमा २६ किलोमिटर छिचोल्दै सडक चुमनुब्री गाउँपालिका वडा नं ३ सिर्दिबाससम्म पुगेको सडक निर्माण कार्यदलका प्रमुख इञ्जिनियर मेजर निशान्त क्षेत्रीले जानकारी दिए।तीन किलोमिटर निर्माण गरेपछि गाउँपालिकाको केन्द्र फिलिमको वारिसम्म सडक पुग्ने मेजर क्षेत्रीले बताए। गाउँपालिकाको केन्द्र भने सो मार्गमा पर्दैन। सेनाले २०७४ साल बैशाख १४ गतेदेखि लापूको हावाडाँडाबाट यो सडक निर्माण कार्य सुरु गरेको थियो। सडक निर्माणका क्रममा धार्चेको माछाखोलामा बेलीब्रिज निर्माण कार्य अन्तिम चरणमा पुगेको छ। बेलिब्रिज बनेपछि तातोपानीसम्म गाडी चल्ने मेजर क्षेत्रीको भनाइ छ। यस्तै तिब्बतको सीमानामा रहेको लार्के भञ्ज्याङसम्मको सडक सर्भेको काम पनि सकिएको उनले जानकारी दिए। सर्भे सकिएको खण्डको विस्तृत आयोजना प्रतिवेदन(डीपीआर) बनाउने काम भइरहेको छउनले भने, सल्लेरीमा तेस्रो क्याम्प खडा गरी ट्रयाक निर्माणको कामलाई तीब्र रुपमा अघि बढाइएको छ। यसअघि पहिलो क्याम्प अर्मलामा र दोस्रो क्याम्प माछाखोलामा खडा गरी काम भइरहेको थियो। चारदेखि आठ मिटर फराकिलो सडकको ठाउँठाउँमा थप सुधारको काम भने बाँकी रहेको क्षेत्रीले बताए। पृथ्वी राजमार्ग अन्तर्गत बेनीघाटबाट चीनको सीमासम्म कुल १८० किलोमिटरको सडकको हावाडाँडादेखि लार्केभन्ज्याङसम्म करिब १२० किलोमिटर निर्माण गर्ने जिम्मा नेपाली सेनाले लिएको छ। प्राविधिकसहित सेनाको ८५ जनाको टोली सडक निर्माणमा खटिएको छ। काममा जटिल खालका अवरोध नआए अबको तीन वर्षमा चीनको सीमा नाकासम्म ट्रयाक खोल्न सकिनेसेनाका प्राविधिकहरुले दाबी गरेका छन्।"
"चट्याङ लागेर जाजरकोटमा २३३ भेडा मरे, २५२ हराए","जाजरकोट : चट्याङ लागेर जाजरकोटमा २३३ भेडा मरेका छन्। कुशे गाउँपालिकाको पाटनमा शनिबारको हावाहुरी र चट्याङका कारण २५२ भेडा हराएका हुन्। जिल्ला प्रहरी कार्यालय जाजरकोटका अनुसार चट्याङले धेरै भेडा मरेपछि कुशेका किसान चिन्तित बनेका छन्। यहाँका किसानको आम्दानीको प्रमुख स्रोत भेडा पालन हो। कुशे गाउँपालिकाका किसान, व्यावसायिक रूपमा भेडा पालेर जिविका चलाउँदै आएका छन्। भेडा मरेपछि परिवारको घरखर्च चलाउन समस्या हुने कुशे गाउँपालिका ८ कफल्ला दुर्ग बहादुर रोकायले बताए। चट्याङले हामी किसानको रोजीरोटी खोसिदिएको छ, उनले भने,कुशे गाउँपालिकाका माथिल्लो क्षेत्रमा भेडापालन व्यावसायिक किसानको लागि आम्दानीको पहिलो स्रोतको रूपमा मानिदै आएको छ।"
अटो टेम्पोमै पुरुषको मृत्यु,विराटनगर : झापाको शिवसताक्षी नगरपालिका८ बाट अटो (टेम्पो)मा राखेर मोरङको उर्लाबारीस्थित घर पुर्याउँदै गर्दा एक पुरुषको मृत्यु भएको छ । उर्लाबारी नगरपालिका२ पुरानो मंगलबारेका ५६ वर्षीय कुमार गिरीको उनी चढेको मे १ ह ४९१० नम्बरको अटोमै सोमबार बिहान मृत्यु भएको मोरङ प्रहरीका प्रवक्ता डीएसपी राजकुमार खिँउजुले जानकारी दिएका छन्। प्रहरीकाअनुसार डुल्दै जाने क्रममा गिरी दुई दिनअघि शिवसताक्षी८ का गोविन्द श्रेष्ठको घरमा पुगेका थिए । त्यहाँ उनी बिरामी परेका थिए। बिरामी भएपछि उर्लाबारीको मंगलबारे घर रहेको बताएका गिरीलाई गोविन्द श्रेष्ठ लगायतले अटोमा राखेर घरतर्फ पुर्याउँदै थिए। त्यही क्रममा मंगलबारे आइपुगेपछि उनको अटोमै मृत्यु भएको प्रहरीले जनाएको छ। उनी जन्डिस लगायतका रोगका बिरामी रहेको जानकारी परिवारले प्रहरीलाई दिएको छ । प्रहरीले घटनाका बारेमा अनुसन्धान सुरु गरिएको जनाएको छ ।
आजकाे मौसम : मेघ गर्जनसहित मध्यम वर्षा,"काठमाडौं : बंगालको खाडीबाट आएको जलवाष्पयुक्त हावाको प्रभावले देशभर केही दिन पानी पर्ने जल तथा मौसम विज्ञान विभाग पूर्वानुमान महाशाखाले जनाएको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थानभन्दा केहि दक्षिणतर्फ सरेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। विभागका मौसमविद् शान्ति कँडेलले भने, अहिले मनसुनको कुनै प्रभाव छैन। वर्षा अझै केही दिन लम्बिनेछ। सोमबार बिहान देशका विभिन्न भूभागमा वर्षा भइरहेको छ। सोमबार दिउँसो देशभरी सामान्य बदली भई मध्य,पुर्वी पश्चिमका केही स्थानमा मेघ गर्जनचट्टयाङसहित मध्यम वर्षा हुनेछ। राति देशभरी सामान्य बदली रही पश्चिम,पूर्व र मध्यका केही स्थानहरुमा केही स्थानहरुमा मेघ गर्जन र चट्टयाङ्गसहित मध्यम वर्षा हुने सम्भावना रहेको विभागले जनाएको छ। मंगलबार पुर्व र मध्यका थोरै स्थानमा भारी वर्षाको सम्भावना रहेको छ।"

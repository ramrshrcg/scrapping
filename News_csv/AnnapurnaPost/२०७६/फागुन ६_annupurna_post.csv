शीर्षक,विवरण
तीव्र गतिमा मुलुकको परिवर्तन देखेर केही व्यक्ति अत्तालिए,"धुलिखेल : प्रधानमन्त्री केपी शर्मा ओलीले मुलुक परिवर्तनको तीव्र गतिमा अगाडि बढिरहेको देखेर केही व्यक्ति अत्तालिएको बताएका छन् । धुलिखेल नगरपालिकाको ३४औं स्थापना दिवसलाई सोमबार सम्बोधन गर्दै प्रधानमन्त्री ओलीले भने, हाम्रो देश विकासको सिँढी चढिरहेको छ । त्यस क्रममा उनले सरकारका उपलब्धिका सूची प्रस्तुत गरेका थिए । ८८ प्रतिशत घरमा केन्द्रीय विद्युत् लाइन पुगेको छ । दुई वर्षमा बाँकी १२ प्रतिशत जनताका घरमा पुयाइनेछ, उनले भने, यसपालि अलिअलि विद्युत् निर्यात गर्दै छौं । अर्को वर्षदेखि निर्यात बढाइँदै लगिनेछ । मेलम्चीको पानी ल्याउन लागेको र नेपाल टेलिकमले ७७ वटै जिल्लामा फोरजी सेवा पुयाइरहेको उनको भनाइ थियो । प्रधानमन्त्रीले सरकारले सडकमा कसैलाई रहन नदिने प्रतिबद्धता जनाए । विकास भनेको पुँजीपतिले पैसा कमाउने मात्रै हैन, गर्भमा भएका भ्रूणदेखि बाँचुन्जेल मसिनो रूपमा हेरविचार गरी उत्तरदायी हुनु हो, ओलीले भने, केही वर्षभित्रै खान नपाएरै भोकै मर्ने अवस्थामा नेपालमा कोही हुने छैनन् । महिला बेरोजगार हुने छैनन् । युवा बिदेसिनुपर्ने छैन । शिक्षालाई जीवनोपयोगी बनाइनेछ । प्रधानमन्त्री ओलीले बागमती प्रदेशको बजेटबाट धुलिखेल १० काभ्रे भन्ज्याङमा निर्माण गरिएको मदन भण्डारीको सालिक अनावरण गरे । धुलिखेलका मेयर अशोककुमार ब्यान्जूले नगरपालिकालाई २० वर्षभित्र नेपालकै नमुना बनाउने गरी काम गरिरहेको बताए । कार्यक्रममा सञ्चार तथा सूचना प्रविधि एवं सहरी विकासमन्त्री गोकुलप्रसाद बाँस्कोटा र खानेपानीमन्त्री विना मगरले धुलिखेल नगरपालिकालाई शुभकामना दिएका थिए ।"
लिम्पियाधुरा कहिले समेट्ने ?,"काठमाडौं : लिम्पियाधुरासहितका क्षेत्र समेटेर देशको नक्सा बनाउन सरकार उदासीन देखिएको छ। भारतले नेपाली भूभाग लिम्पियाधुरा, लिपुलेक, कालापानी समेटेर राजनीतिक नक्सा बनाएको चार महिना हुन लाग्दा पनि नेपालले नयाँ नक्सा नल्याएको हो। सीमाविद् बुद्धिनारायण श्रेष्ठ भारतले नेपालले आफ्नो नयाँ नक्सा अविलम्ब प्रकाशन गरिहाल्नुपर्ने बताउँछन्। भारतले एकतर्फी नक्सा बनायो, उनी भन्छन्, हामीले पनि लिम्पियाधुरालाई समेटेर नयाँ नक्सा तत्काल जारी गर्नुपर्छ। संसदीय समितिहरूले पटकपटक निर्देशन दिँदा पनि सरकार गम्भीर देखिएको छैन। प्रतिनिधिसभाको राज्य व्यवस्था तथा सुशासन समितिले गत कात्तिक २५ र अन्तर्राष्ट्रिय सम्बन्ध समितिले गत मंसिर २५ मा लिम्पियाधुरा समेटेर नक्सा सार्वजनिक गर्न निर्देशन दिएका थिए। जतिसुकै भाषण र प्रतिबद्धताको कुरा गरे पनि समग्र भूभाग समेटिएको नक्सा बनाउन प्रधानमन्त्रीमै चासो नदेखिएको स्रोतले बताएको छ। प्रधानमन्त्री केपी ओलीले नक्सा बनाउने त के कुरा, भारतले अतिक्रमण गरेका जग्गा फिर्ता गर्न सरकार लागेको बताउँदै आएका छन्। प्रधानमन्त्री ओलीले प्रतिनिधिसभा बैठकमा सम्बोधन गर्दै अतिक्रमित नेपाली भूभाग फिर्ता ल्याएरै छाड्ने बताएका थिए। भूभाग नै फिर्ता ल्याउने तयारीमा छौ, उनले भनेका थिए, नक्सा बनाउने त के कुरा। उनले प्रधानमन्त्री स्तरमा वार्ता गरी सीमा विवादको टुंगो लगाउने बताउँदै आएका छन्। भारतीय प्रधानमन्त्री नरेन्द्र मोदी सन् २०१४ मा नेपाल भ्रमणमा आएका बेला कालापानी र सुस्ताको समस्या परराष्ट्रसचिवस्तरको संयन्त्रले टुंग्याउने सहमति भएको थियो। त्यसको बैठकसमेत बस्न सकेको छैन। सीमासम्बन्धी अनुसन्धानकर्ता एवं पूर्वसचिव द्वारिकानाथ ढुंगेल सचिवस्तरको वार्ताबाट सीमा समस्या समाधान नहुने बताउँछन्। प्रधानमन्त्रीस्तरबाट मात्रै यो समस्या निराकरण हुने उनको भनाइ छ। दार्चुलाका तत्कालीन प्रमुख जिल्ला अधिकारीसमेत रहेका ढुंगेल मुद्दा ओझेल पार्ने काम भइरहेको धारणा व्यक्त गर्छन्। एससीसी विवाद सीमा समस्यालाई ओझेलमा पार्न ल्याइएको नयाँ प्रपोगान्डा रहेको उनको ठहर छ। उनका अनुसार नेपाली भूभाग फिर्ता गर्न अहिले सबैभन्दा ठूला अवसर हो। यसपटक पनि चुके भारतले अतिक्रमण गरेको भूभाग कहिल्यै फिर्ता गराउन नसकिने उनको धारणा छ। बिड तात्यो, ताप्के तात्दै तानेन। दुईतिहाइको सरकार नतातेको बारेमा बुझ्न सकेका छैनौं, उनी भन्छन्, हामी कराएको करायै छौं तर सरकारले यत्रो समय बितिसक्दा पनि नक्सासमेत बनाउन नसक्नु कस्तो दुर्भाग्य ? नक्सा होइन, जमिनै फिर्ता गर्छौं भन्ने प्रधानमन्त्रीको अभिव्यक्तिप्रति उनको धारणा छ नेपाली जनतालाई जमिन पनि नक्सा पनि चाहिन्छ। भारतले यो विषयमा नेपाल सरकारलाई गन्दै नगनेको उनको विश्लेषण छ। भारतले हेपेकै देखियो, हामीलाई गनेकै छैन, उनी भन्छन्। कांग्रेस सांसद दिलेन्द्रप्रसाद बडू लिम्पियाधुरा समेटेको नक्सा जारी गर्न सरकारले उदासीनता देखाएको बताउँछन्। लिम्पियाधुरासहितको नेपालको सम्पूर्ण नक्सा कहिले जारी हुन्छ ? , उनी प्रश्न गर्छन्, भारतले कब्जा गरेको नेपाली भूभाग कहिले फिर्ता हुन्छ ? भूमि व्यवस्था, सहकारी तथा गरिबी निवारण मन्त्रालयका प्रवक्ता जनकराज जोशी नक्सा बनाउने विषयमा मन्त्रालय गम्भीर रहेको बताउँछन्। मन्त्रालय गम्भीर छ, तयारी गरिरहेको छ, उनी भन्छन्। उनका अनुसार नक्सा बनाउने सम्बन्धमा नापी विभागले गृहकार्य गरिरहेको छ। भारतले गत कात्तिक १६ गते नेपाली भूभाग लिम्पियाधुरा, लिपुलेक र कालापानी समेटेर आफ्नो राजनीतिक नक्सा जारी गरेको थियो। जम्मूकश्मीरलाई दुई प्रान्तमा विभाजन गरेपछि जारी गरिएको नक्सामा नेपालको ३९५ वर्गकिलोमिटरभन्दा बढी जग्गा अतिक्रमण भएको छ। उसले सन् १८७९ देखि नक्सामार्फत नेपाली भूमि अतिक्रमण गर्न थालेको थियो। सन् १९६२ मा भारत चीन युद्धपछि जमिन नै अतिक्रमण गर्न थालेको हो। काली नदीलाई कृत्रिम बनाएर उसले नेपाली भूभाग कब्जा गर्दै आएको छ। कालापानी पुगें भन्नु नौटंकी पूर्वसचिव ढुंगेलले व्यास क्षेत्रको कुन ठाउँमा जानुभयो भन्दै उपप्रधान तथा रक्षामन्त्री ईश्वर पोखरेललाई प्रश्न गरेका छन्। तिंकर, छाङरु, कालापानी गएँ भनेर नौटंकी गर्नु ठीक होइन, उनी भन्छन्, जनतालाई मूर्ख बनाउने काम सरकारबाट भएको छ।"
खरिपाटीका स्थानीय भन्छन्सञ्चारकर्मीको प्रश्नले घरमा बस्नै गाह्रो भो (भिडियाे),"भक्तपुर : चाँगुनारायण नगरपालिका७ खरिपाटीका स्थानीयले सञ्चारकर्मीले गर्ने प्रश्नले आफूहरूलाई घरमा बस्नै गाह्रो भइसकेको गुनासो गरेका छन्। सञ्चारकर्मीहरूको प्रश्नले तनाव भएको सुनाउँदै उनीहरूले भने, अब तपाईंहरूलाई गाली गर्ने बेला आएको छ। एकदम धेरै भइसक्यो। सहनुको पनि सीमा हुन्छ नि ? यहाँका स्थानीय अहिले सञ्चारकर्मीदेखि आक्रोशित हुन थालेका छन्। अब त सञ्चारकर्मीले प्रश्न सोध्दा नै झनक्क रिस उठ्ने गरेको स्थानीय महिला बताउँछन्। युट्युबअनलाइनकापत्रकारले आफूहरूलाई वाहियात प्रश्न गर्ने गरेको उनीहरूको गुनासो थियो। खरिपाटीस्थित क्वारेन्टाइनतर्फ हेरेर आफ्नो गन्तव्यतर्फ जाँदै एक स्थानीय। तस्बिर : ईश्वरकाजी खाइजू प्रश्न सोध्ने नै कस्तो, रोग लागेका मान्छेलाई ल्याएर राखिएको छ, के तपाईहरूलाई पनि संक्रमण हुन्छ कि ? , ती महिलाले भने, यस्तो पनि प्रश्न हुन्छ ? वाहियात प्रश्न ? घरमा ताल्चा लगाएर खेतबारीमा जाँदासमेत कोरोना भाइरसको संक्रमण हुने त्रासले खरिपाटीका स्थानीयले घर छाडे, बसाइँ सरे भन्दा आफूहरूलाई सह्य नभएको भन्दै अर्का स्थानीय पद्मबहादुर महाजूले आक्रोश पोखे। उनले आफ्नो घरपरिवारका कुनै पनि सदस्यले घर नछाडेको जानकारी दिए। दिउँसो घरमा ताल्चा लाग्दैमा घर छाडेर भागेको हुन्छ ? , उनले प्रतिप्रश्न गरे, दिउँसो हामी काम परेर कतै जान हुँदैन ? खेतबारी पनि जान नपाउने, भोजमा जान नपाउने ? सरकारले कोरोना भाइरस संक्रमित नल्याएको र चीनबाट पनि स्वस्थ मान्छे मात्रै पठाएको देखिसकेपछि संक्रमण हुन्छ भनी डराउनुपर्ने कुनै कारण नभएको महाजू बताउँछन्। उनले सञ्चारमाध्यममा आएजस्तो खरिपाटीका सयौं घरपरिवारले घर नछाडेको स्पष्ट पारे। त्यस्तै, एक अर्की स्थानीय महिलाले आफूहरू मरे पनि खरिपाटीमै मर्ने तर घर नछाड्ने सुनाइन्। भूकम्पमा समेत घर नछाडेका आफूलाई अहिले स्वस्थ मान्छे ल्याएको बेला घर छाड्नुपर्ने कुनै कारण नभएको उनको भनाइ थियो। ११ घरकाले छाडे खरिपाटी स्थानीयका अनुसार खरिपाटीस्थित नेपाल विद्युत् प्राधिकरणको तालिम केन्द्रको उत्तर र पूर्वी दिशामा रहेका ११ घरका स्थानीयले घर छाडेका छन्। यसरी घर छाड्नेमध्ये कोही विदेशमा रहेका आफ्ना छोराछोरी भेट्न गएका छन्। कोही तराईमा रहेका आफन्तको घरमा गएको स्थानीय महाजूले सुनाए। त्यस्तै, कोही आफ्नो पुख्र्यौली घर र कोही भक्तपुरकै अन्य क्षेत्रमा रहेका आफन्तका घरमा गएको स्थानीय बताउँछन्। कोरोना भाइरसको संक्रमण हुने डरले घर छाडेको खरिपाटीका स्थानीयको घरमा लगाइएको ताला। तस्बिर : ईश्वरकाजी खाइजू सर्वसाधारणलाई मास्क बाँड्दै प्रजिअ प्रहरीका अनुसार तालिम केन्द्रवरिपरि ४ सय घरपरिवार बसोबास गर्छन्। स्थानीयमा त्रास नफैलियोस् भनेर जिल्ला प्रशासन कार्यालय र महानगरीय प्रहरी परिसर भक्तपुरले घरघर पुगेर परामर्शसँगै स्वास्थ्य सुरक्षाका लागि सर्वसाधारणलाई मास्क वितरण गर्दै आएको छ। भक्तपुरकी प्रमुख जिल्ला अधिकारी हुमकला पाण्डे, प्रहरी प्रमुख प्रहरी उपरीक्षक सविन प्रधानलगायत सुरक्षा प्रमुखले सर्वसाधारणको घरमा गएर परामर्श गर्दै र मास्क बाँड्दै स्थानीयको स्वास्थ्य अवस्था बुझिरहेका छन्। उक्त अवसरमा प्रजिअ पाण्डेले डराउनुपर्ने अवस्था नभएको र स्वास्थ्य सचेतता अपनाउन सर्वसाधारणलाई आग्रह गरेकी छन्। कथं केही समस्या भए प्रहरी प्रशासनलाई तत्काल जानकारी दिनसमेत उनले आग्रह गरेकी छन्। खरिपाटीस्थित क्वारेन्टाइन रहेको विद्युत् तालिम केन्द्रको पर्खालैमुनि निर्माण कार्य गर्दै मजदुर। तस्बिर : ईश्वरकाजी खाइजू सर्वसाधारण तालिम केन्द्रस्थित क्वारेन्टाइनवरपर हिँड्डुल गर्दै आफ्नो गन्तव्यमा पुग्दै आएका छन्। मजदुर पनि आफ्नो काममै व्यस्त देखिन्छन्। तालिम केन्द्रको पर्खालै छेउमा घर निर्माण गरिरहेका छन्। क्वारेन्टाइन गरिएको भवनकै मुनि जग्गा प्लटिङ भइरहेको छ। खरिपाटीस्थित तालिम केन्द्रमा चीनको वुहानबाट सरकारले उद्धार गरेर ल्याएका एक सय ७५ जना विद्यार्थीलगायतलाई क्वारेन्टाइन गरिएको छ। उनीहरू स्वस्थ रहेको शुक्रराज ट्रपिकल तथा सरुवारोग अस्पतालका चिकित्सकले बताइसकेका छन्। अस्पतालका चिकित्सकले उनीहरूको स्वास्थ्य जाँचपछि प्रयोगशाला परीक्षणका लागि उनीहरूको खकार, याल, पसिनालगायत नमुना संकलन गरेर लगेका छन्। उक्त जाँचको रिपोर्ट तीनचार दिनमा आउने महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए। उनका अनुसार यसबाहेक क्वारेनटाइनमा रहेको स्वास्थ्य टोलीले उनीहरूको निगरानी राखेको छ। त्यस्तै, चीनबाट उद्धार गरिएकाहरूको दैनिक दुईपटक शरीरको तापक्रम जाँच गरेर लगफर्ममा भर्ने कार्य हुँदै आएको छ। सोमबारसम्म कुनै पनि व्यक्ति अस्वस्थ नदेखिएको प्रहरी उपरीक्षक श्रेष्ठले जानकारी दिए।"
टिपरले अटोलाई ठक्कर दिँदा दुई भारतीय नागरिकको मृत्यु,"राजविराज : इस्लाम धर्मावलम्बीको धार्मिक सम्मेलन (इज्तिमा) सहभागी भएर घर फर्कने क्रममा मङ्गलबार सप्तरीको बोदेबर्साइन नगरपालिकामा दुर्घटनामा हुँदा दुई भारतीय नागरिकको मृत्यु भएको छ। दुर्घटनामा एकै परिवारका पाँचजना घाइते भएका छन्। सप्तरीको बोदेबसाईन नगरपालिका ४ को भित्री सडकमा दुर्घटना भएको हो। दुर्घटनामा अररिया जिल्ला मोतिहारी ग्राम पञ्चायत ७ का २६ वर्षीय मोहम्मद सदाम हुसेन र ४५ वर्षीया कुनकुनिया खातुनको मृत्यु भएको डीएसपी तिलक भारतीले जानकारी दिए। हुसेनको घटनास्थलमै र खातुनको उपचारका क्रममा न्युरो अस्पताल विराटनगर लाने क्रममा बाटोमै मृत्यु भएको हो। स १ ह ३७९५ नम्बरको अटोमा बोदेबर्साइनबाट विसनपुर हुँदै घर फर्किरहेका बेला विपरित दिशातर्फ गइरहेको ना १ क ५५२७ नम्बरको टिपरले ठक्कर दिँदा अटोमा सवार हुसेनको घटनास्थलमै र खातुनको उपचारका क्रममा विराटनगर लगिरहेका बेला बाटोमा मृत्यु भएको हो। घाइते केहीको न्युरो अस्पताल विराटनगर र केहीको स्थानीय अस्पतालमा उपचार भइराखेको छ। प्रहरीले टिपर, टिपर चालक र अटोलाई नियन्त्रणमा लिएको छ। शनिबारदेखि सोमबारसम्म भएको इस्लाम धर्मावलम्बीको धार्मिकसभामा सहभागी सोमबार साँझदेखि नै फर्कने क्रम जारी छ। सहभागीको सङ्ख्या एक लाख बढी रहेकाले सडकमा सवारी साधनको चाप बढेको छ।"
कर्मचारी छनोटमा विवाद : प्रवक्ताले गरे कर्मचारीमाथि दुर्व्यवहार,"ताप्लेजुङ : सिदिङ्वा गाउँपालिकाका कार्यपालिका सदस्य तथा प्रवक्ता प्रकाश राईमाथि कर्मचारी दुर्व्यवहार गरेको आरोप लागेको छ। सोमबार वडा नं ३ आङ्खोपमा सञ्चालिन दादुरा रुबेला खोप अभियानको अनुगमन गरेर फर्कने क्रममा आफूमाथि दुर्व्यवहार भएको स्वास्थ्य शाखा संयोजक सत्येन्द्रप्रसाद यादवले आरोप लगाएका छन्। अनुगमनबाट एउटै गाडीमा फर्कँदै थियौं, अध्यक्ष ज्यू पनि हुनुहुन्थ्यो, सोहि क्रममा उहाँले करार कर्मचारी नियुक्तिको विषय निकाल्नुभयो, यादवले टेलिफोनमा भने, पैसा खाएर मैले भनेको मान्छेलाई फेल बनाइस् भन्दै गाली गलौच गर्नुभयो। त्यसपछि मुक्काले कुममा हानेको यादवको भनाई छ। अक्ष्यक्ष ज्यू नभएको भए मेरो ज्यान नै खतरामा पर्ने थियो यादवले भने। घटनापछि सिदिङ्वा गाउँपालिकाका कर्मचारीले आफूहरु असुरक्षित भएको भन्दै विज्ञप्ति मार्फत् जनाएका छन्। सुरक्षाको ग्यारेण्टी नहुन्जेल काममा फर्कन नसक्ने भन्दै अनिश्चित समयसम्म गाउँपालिकाको दैनिक कामकाज ठप्प पारेको विज्ञप्तिमा उल्लेख छ। कार्यालय समयमै काममा खटिएको कर्मचारीमाथि हातपात भएपछि हामी एकदमै असुरक्षित भयौं, काम गर्न सक्ने वातावरण छैन, गाउँपालिकाका प्रमुख प्रशासकिय अधिकृत सुमन लिङ्देनले भने यहि अवस्थामा काम गर्न नसक्ने जानकारी अध्यक्षलाई गराएका छौं। यता प्रवक्ता राईले भने यादवसँग सामान्य भनाभन मात्र भएको बताएका छन्। हातपात गरेको भन्ने आरोप झुठो हो, उसले पहिले मुख छाडेपछि सामान्य विवाद भएको हो, त्यसैलाई बढाइचढाई गरियो, राईले भने। गाउँपालिका अध्यक्ष नरबहादुर कडरियाले विवाद समाधानका लागि आकस्मिक बैठक डाकेको बताए। आजै बैठक बसेर विवाद समाधान गर्छौं, कडरियाले भने।"
मुस्लिम धार्मिक सम्मेलन सम्पन्न,"राजविराज : सप्तरीको बोदे बरसाइन नगरपालिका ५ स्थित जाँजरमा इस्लामिक धार्मिक सम्मेलन इज्तिमासोमबार विधिवत रुपमा सम्पन्न भएको छ । विश्व साद साहाब जमातका प्रमुख दिल्लीबाट आएका मौलाना हजरत साद साहाबका साथै सम्मेलनमा उपस्थित झण्डै तीन लाख सहभागीले संयुक्त रुपमा नवाज पढ्दै (प्रार्थना गर्दै) सम्मेलन समापनको घोषणा गरेका हुन् । गत शनिबारदेखि सुरु भएको तीन दिवशीय धार्मिक सम्मेलन विशुद्ध धार्मिक तथा सामाजिक र मुलुकमा शान्ति तथा समृद्धिका लागि भएको इज्तिमा आयोजक समितिका अध्यक्ष मोगफुरले बताए । मुलुकमा शान्तिका लागि आयोजना गरिएको सम्मेलन शान्तिपूर्ण रुपमा सम्पन्न भयो, उनले भने, सम्मेलनमा प्रत्यक्ष तथा अप्रत्यक्ष रुपमा सहयोग गर्ने सबैमा आभार व्यक्त गर्दछु ।उनले सम्मेलनमा एक लाख सहभागीलाई लक्षित गरी २१ लाख ६० हजार स्क्वाइर फिटको पण्डाल निर्माण गरिए पनि सहभागी बढी आएकाले उनीहरूलाई केही समस्या खेप्नु परेको बताए । सोचेभन्दा तीन गुणा बढी सहभागी आएकाले उनीहरूलाई केही समस्या भए पनि अन्य कुरा सबै राम्रो रहेको उनले बताए । राष्ट्रिय मुस्लिम आयोगका अध्यक्ष मोसमिम अंसारीले तीन दिनसम्म भएको धार्मिक प्रवचन ज्ञानका साथै समाज र देशमा समृद्धि तथा शान्तिका कुरामा केन्द्रित रहेको बताए । विश्व साद साहाब जमातका प्रमुख दिल्लीबाट आएका मौलाना साद साहाब लगायतका धर्मगुरुले प्रवचन वाचन गरेका छन्, उनले भने, जुन विशुद्ध रुपमा धार्मिक तथा शान्तिका कुरामा केन्द्रित रह्यो ।'"
लागुऔषधसहित सातजना पक्राउ,"रुकुम : रुकुम पश्चिम प्रहरीले ठूलो मात्रामा अवैध लागुऔषध चरेस तथा ट्याब्लेटसहित ७ जनालाई पक्राउ गरेको छ। जिल्लाका विभिन्न ठाउँबाट प्रहरीले लागुऔषध चरेस र ट्याब्लेटसहित ७ जनालाई पक्राउ गरेको जानकारी दिएको छ। जिल्ला प्रहरी कार्यालय रुकुम पश्चिमका प्रहरी नायव उपरीक्षक ठगबहादुर केसीकाअनुसार १४ किलो तीन ग्राम चरेससहित पाँचजना र लागुऔषध ट्याब्लेटसहित दुईजना पक्राउ परेका छन् । जिल्लाको आठविसकोट नगरपालिका १४ छेपारेबाट १३ किलो चरेससहित सोही नगरपालिका ११ का २८ वर्षीय बिमलकुमार शाही, बाँफिकोट गाउँपालिका ८ दुलीका २३ वर्षीय लक्ष्मण केसी र गाउँपालिका ५ काँडाका ३१ वर्षीय महेन्द्र केसी तथा सानीभेरी गाउँपालिका ४ गोलचौरका २८ वर्षीय बसन्त भन्ने बलबहादुर चन्द पक्राउ परेका हुन्। यस्तै गत आइतबार जिल्लाको त्रिवेणी गाउँपालिका झुल्नेटाबाट एक किलो तीन सय ग्राम चरेससहित एकजनालाई पक्राउ गरेको डीएसपी केसीले जानकारी दिए । झुल्नेटाबाट रुकुम पूर्व पुथा उत्तरगंगा गाउँपालिका १० घुम्लिबाङका १९ वर्षीय सिलास बुढालाई पक्राउ गरेको उनले बताए । उक्त दिन सोही ठाउँबाट पाँच सय वटा लागुऔषध ट्याब्लेटसहित जिल्लाको मुसिकोट नगरपालिका ३ का विष्णु कसेरा र रुकुम पूर्व पुथा उत्तरगंगा गाउँपालिका १४ नाखाका १९ वर्षीय गायस पुनलाई पक्राउ गरिएको डीएसपी केसीले जानकारी दिए । जिल्लामा अवैध लागुऔषध नियन्त्रण गर्न प्रहरीले पछिल्लो सयम विशेष योजना बनाएर काम गर्दै आएको उनले बताए । जिल्लामा लागुऔषध कारोबार अत्याधिक हुने गरेकाले यसलाई न्युनिकरणका साथै कानुनी कारबाही गर्नका लागि प्रहरीले सक्रियता देखाएको छ । जिल्लाका साथै अन्य जिल्लामा समेत यहाँका व्यक्ति ठूलो मात्रामा लागुऔषध चरेस, अफिमलगायतका सामग्रीसहित पक्राउ पर्नुले पनि यहाँ उत्पादन तथा बारोबार बढ्दै गएको बुझिन्छ।"
मेयरको दादागिरी : छोराले विकास निर्माणबारे सोध्दा शौचालयमा थुनिए बावु (भिडियाे),"बारा : सरकारी बजेटबाट भएको विकास निर्माणको कामबारे सोधीखोजी गर्ने एक युवकका बुवालाई जनप्रतिनिधिले कुटपिट गरी शौचालयमा थुनेको खबर सार्वजनिक भएको छ । बाराको महागढीमाइ नगरपालिकाका २ बरियारपुरको मैनी टोलका युवक मुकेश कुशवाहाका बुवा ५५ वर्षीय हरेन्द्र कुशवाहालाई नगरप्रमुख उपेन्द्र यादवले हातपात गरी नगरपालिकाकै शौचालयमा आधा घण्टा थुनेर छाडेको घटना सार्वजनिक भएको हो । सोमबार खेतमै काम गरिरहेका बेला पुगेका नगर प्रहरीको टोलीले खेतबाटै आफूलाई उठाएर नगरपालिका कार्यालयमा पुर्याएपछि नगरप्रमुख यादवले शौचालयमा आधा घण्टा थुनेको पीडित हरेन्द्रले बताए । 'नगर प्रहरीले मेयरसाबले बोलाउनु भएको छ भन्दै खेतबाट मोटरसाइकलमा चढाएर नगरपालिकामा लगे। नगरपालिकामा लगेपछि मेयर साबले तिम्रो छोरो खोइ भनेर सोध्नुभयो। मैले घरमा छैन भनेपछि मेयरसाबले आफ्नो जुत्ता मेरो टाउको राख भन्नुभयो, हरेन्द्रले भने, 'तर मैले छोराले कुनै गल्ती गरेको छ भने उसैलाई भन्नू जवाफ दिएपछि मेयरसाबले गालामा एक थप्प हान्नुभयो, अनि नगर प्रहरीले मलाई शौचालयमा लगेर आधा घण्टा थुने। ' शौचालयमा आधा घण्टा थुनेपछि नगर प्रमुखकै आदेशमा नगर प्रहरीले नगरप्रहरीको घरमा लगेर डेढ घण्टा राखेर मंगलबार छोरालाइ उपस्थिति गराउने सर्तमा घर फिर्ता पठाएको पीडित हरेन्द्रले बताए । हरेन्द्रका छोरा मुकेशले गाउँमा नगरपालिकाको बजेटबाट निर्माण गरिएको नालाको काम अधुरै रहेको विषयमा सोधीखोजी गरेको निहुँमा नगर प्रमुख यादवले आफ्नो बुवालाई हातपात गरी शौचालयमा थुनेको बताए । गाउँमा ४० लाखको बजेटमा निर्माण गरिएको नाला अधुरै छ। नालाको काम पूरा नहुँदा गाउँलेलाई सास्ती छ। यही विषयमा जानकारी गराएपछि स्थलगत अवलोकनका लागि सोमबार नगर प्रमुख यादव गाउँमा आएका थिए, मुकेशले भने,' नाला हेरेपछि नगर प्रमुखले म केहि गर्न सक्दिन तिमीलाई जहाँ गएर खोज्नु छ खोज भन्ने जवाफ दिएपछि यही कुरा भिडियोमा बोलिदिनुस् म रेकर्ड गर्छु भन्दा उनका साथमा रहेका कार्यकर्ता र कर्मचारीले धम्क्याउँदै मोबाइल खोस्न थाले, भिडियो खिच्न पनि दिएनन्।' सोमबार नगरप्रमुख र उनका कार्यकर्ता गाउँबाट फर्किएपछि आफू अर्कै कामले गाउँ बाहिर गएका बेला गाउँमा आएका नगर प्रहरीले नभेटेपछि खेतबाट आफ्नो बुबालाई जबरजस्ती मोटरसाइकलमा चढाएर नगरपालिकामा लगेको मुकेशले बताए । नालाको विषयमा आफूले ६ महिनादेखि पटकपटक नगरप्रमुख यादवलाई भेटेर गुनासो गर्दै आएकोले त्यहि निहुँमा सोमबार नगरप्रमुख यादवले जबरजस्ती नगरपालिकामा लगेर बुवालाई गालीगलौज र हातपात गरी शौचालयमा थुनेको मुकेशले बताए । उनले बिना कारण आफ्नो बुबालाई हातपात गरी शौचालयमा थुन्ने कार्यमा संलग्न नगरप्रमुख र नगर प्रहरीलाई कारवाहीको माग गरेका छन्। नगरप्रमुख मेयर यादवले भने मुकेशको बुबालाई सोधपुछका लागि मात्रै नगरपालिकामा बोलाएको तर हातपात, गालीगलौज र शौचालयमा थुनेको भन्ने आरोप भने निराधार रहेको बताए । मुकेशले भिडियो बनाएर सामाजिक संजाल फेसबुकमा हालेकाले त्यही विषयमा सोधपुछ गर्न खोजी गर्दा मुकेश फेला परेन , उनले भने, 'ऊ फेला नपरेपछि उसको बुवालाई बोलाएर सोधपुछ मात्रै गरेका हौं, अरु केही गरेको छैन। ' एक युवक पक्राउ नगरप्रमुख उपेन्द्र यादवकै बारेमा टिप्पणी गर्दै सामाजिक संजाल फेसबुकमा भिडयो पोस्ट गरेको आरोपमा प्रहरीले एक युवकलाई पक्राउ गरेको छ । प्रहरीले महागढीमाई नगरपालिकाका १ का २७ वर्षीय दिपेन्द्र कुशावाहालाई पक्राउ गरेको हो। सामाजिक संजालमा निराधार भिडियो बनाएर पोष्ट गरेको भन्दै नगरप्रमुख नगरप्रमुख यादवले दिएको उजुरीको आधारमा दिपेन्द्रलाई पक्राउ गरिएको बाराका प्रहरी नायव उपरीक्षक गौतम मिश्रले जानकारी दिए । पक्राउ परेका दिपेन्द्रविरुद्ध साइबर अपराध मुद्दा चलाउन काठमाडौं जानुपर्ने भएकाले जिल्ला प्रहरी कार्यालय बारामै अभद्र व्यवहारको मुद्धा चलाइने र त्यसका लागि बारा जिल्ला अदालतबाट मंगलबार म्याद थप गराइएको पनि मिश्रले बताए ।"
कारागारमा मृत भेटिए कैदी,अछाम : जिल्ला कारागारमा सुतेको अवस्थामा एक कैदी मृत भेटिएका छन्। कर्तव्य ज्यान मुद्दामा कैद भुक्तानी गरिरहेका पञ्चदेवलविनायक नगरपालिका६ तोलिका ४२ वर्षीय जितेन्द्र विक कारागारभित्रै मृतावस्थामा भेटिएका हुन्। बिहीबार बिहान ढिलोसम्म उनी नउठेपछि अन्य कैदीबन्दीले हेर्दा मृतावस्थामा फेला पारेको जिल्ला प्रहरी कार्यालयका प्रहरी प्रमुख प्रहरी नायब उपरीक्षक दीपक भारतीले जानकारी दिए। मृतकका आफन्तलाई बोलाइएको र आफन्त आइसकेपछि शवपरीक्षण गरिने जनाइएको छ। मृत्युको कारण खुल्न नसकेको र अन्य अवस्थाबारे अनुसन्धान भइरहेको उनले जानकारी दिए। कर्तज्य ज्यान मुद्दामा २०६६ भदौमा जेल परेका विकले १० वर्ष ६ महिना कैद भुक्तानी गरिसकेका र जेलबाट छुट्न सिफारिस हुने क्रममा रहेका थिए।
चीनबाट फर्किएका सबै सकुशल,"काठमाडौं : म डा रञ्जित शाह, सरुवा रोग विशेषज्ञ हुँ। हामी तपाईंहरूको र्याल (थ्रोट स्वाव) संकलन गर्न आएका हौं। तपार्इंहरू डराउनु पर्दैन। कृपया सहयोग गर्नुहोला। भक्तपुर खरिपाटीस्थित विद्युत् प्राधिकरणको तालिम केन्द्रको कन्ट्रोल रुमबाट डा शाहले अनुरोध गरे। खाना खाने तयारी भइरहेका बेला सुनिएको आवाजले क्वारेन्टाइनमा बसेका सतर्क भए। शाहलगायत सबै स्वास्थ्यकर्मीले पर्सनल प्रोटेक्टिभ इक्विपमेन्ट पहिरिएका थिए। राष्ट्रिय जनस्वास्थ्य प्रयोगशालाका सरुवा रोग विशेषज्ञ (भाइरोलोजिस्ट) डा शाह नेतृत्वको खटिएको टोलीले सबैको घाँटी र नाकको स्वाव संकलन गर्यो। एक सय ७५ जनाको थ्रोट स्वाव संकलन गर्न चार घण्टा लागेको डा शाहले बताए। खाना खाएर थ्रोट स्वाव संकलन गर्दा वाकवाकी लाग्ने सक्ने जानकारी गरायौं। सबैले थ्रोट स्वाव संकलनपछि मात्र खाना खानुभयो, डा शाहले अन्नपूर्णसँग भने। स्वाव संकलनपछि स्वास्थ्यकर्मीले इथानोलयुक्त स्प्रे शरीरमा छर्के। पोसाक फेरेर भक्तपुर गएका स्वास्थ्यकर्मी साँझ काठमाडौं फर्किंदा खुसी देखिन्थे। डा शाहले भने, देश र पेसाप्रतिको कर्तव्य पूरा गर्नु जोखिम नै थियो। सबै काम सकेर फर्कंदा खुसी लाग्यो। र्याल संकलनमा कन्सल्टेन्ट माइक्रोबायोलोजिस्ट डा महेश अधिकारी, मेडिकल टेक्नोलोजिस्ट त्रिभुवनप्रसाद शाह, स्मृति श्रेष्ठ, विमलेश अधिकारी, सुनी डंगोल, स्विटी उपाध्याय, विनिता महर्जन, अबिना ओझा र अर्जुन चौधरी खटिएका थिए। स्वास्थ्य तथा जनसंख्या मन्त्रालयका सहायक प्रवक्ता सागर दाहालका अनुसार स्वास्थ्य अवस्थाको पछिल्लो जानकारीका लागि घाँटीको र्र्याल (थ्रोट स्वाव) नमुना संकलन गरिएको हो। संकलित थ्रोट स्वाव परीक्षणका लागि टेकुस्थित राष्ट्रिय प्रयोगशालामा पठाइएको छ। दाहालले भने, सबैजना सकुशल हुनुहुन्छ। अहिलेसम्म कोभिड१९ भाइरस संक्रमणको कुनै लक्षण देखिएको छैन। कोभिड१९ संक्रमणपछि चीनबाट उद्धार गरी ल्याइएका नागरिकलाई भक्तपुर खरिपाटीस्थित क्वारेन्टाइनमा राखिएको छ। उनीहरूलाई त्यहाँ कम्तीमा १४ दिनसम्म राखिनेछ। क्वारेन्टाइन अवधिभर नियमित स्वास्थ्य जाँच र शंकास्पद लक्षण देखिएमा प्रयोगशाला परीक्षणको व्यवस्था गरिएको छ।"
प्रधानाध्यापकविरुद्ध चार मुद्दा,"काठमाडौं : नेपाने माध्यमिक विद्यालय, सिरानचोक १ गोरखाका प्रधानाध्यापक शिवकुमार साहविरुद्ध भ्रष्टाचारका चारमुद्दा दायर गरिएको छ । उनले विद्यालय निर्माण, मर्मत, पाठ्यपुस्तक खरिदलगायत करिब ३० लाख हिनामिना गरेका छन् । साहले तत्कालीन जिल्ला शिक्षा कार्यालय गोरखाबाट रेट्रो मेन्टेनेन्सका लागि तथा मर्मत शीर्षकमा प्राप्त रकम हिनामिना ३ लाख ५० हजार हिनामिना गरेको अख्तियारको अनुसन्धानमा देखिएको छ । त्यस्तै साहले लाइब्रेरी व्यवस्थापनका लागि फिक्सिङ्ग र किताब खरिद शीर्षकमा निकासा भएको ६ लाख ५० हजारको दुरुपयोग गरी भ्रष्टाचार गरेको अख्तियारले जनाएको छ । प्रधानाध्यापक साहले शिक्षा विकास तथा समन्वय इकाइका प्राविधिक सवइन्जिनियर विकास झासँग मिलोमतोमा विद्यालयका रकम दुरुपयोग गरेका छन् । छात्रावृत्ति, पोशाक, झोलाका लागि प्राप्त रकम सम्बन्धित विद्यार्थीलाई वितरण नै नगरी हिनामिना गरेको खुलेको छ । शौचालयको लागि प्राप्त रकम तथा मर्मत शीर्षकमा प्राप्त रकमबाट छात्रा शौचालय तथा फर्निचर मर्मत,निर्माण नै नगरी विद्यालय व्यवस्थापन समितिको झुठ्ठा निर्णय, झुठ्ठा नापी किताब तथा कार्य सम्पन्न प्रतिवेदन एवं झुठ्ठा बिल भरपाइ तयार गरी सो रकम शिक्षा विकास तथा समन्वय इकाई गोरखाबाट फछर्यौटसमेत गराई सरकारी सम्पत्ती बदनियतसाथ हिनामिना गरेको पुष्टि हुन आएको अख्तियारले जनाएको छ । छात्रवृत्ती, पोशाक र झोला खरिद तथा शौचालय निर्माणमा ५ लाख ९५ हजार ४ सय हिनामिना गरेका छन् । त्यही मुद्दामा शिक्षा विकास तथा समन्वय इकाईका प्राविधिक सवइन्जिनियर विकास झालाई अख्तियारले मुद्दा दायर गरेको छ । उनले शिवकुमार साहसँग मिलेमतो गरी बदनियतसाथ झुठ्ठा कार्य सम्पन्न प्रतिवेदन तथा नापी किताब तयार गरी विद्यालयको लागि नेपाल सरकारबाट अनुदान प्राप्त मर्मत शीर्षक, छात्रा शौचालय निर्माण गरी नेपाल सरकारको ३ लाख ५० हजार हिनामिनाको अख्तियारको आरोप पत्रमा उल्लेख छ । यस्तै प्रधानाध्यापक साह र प्राविधिक सवइन्जिनियर झाविरुद्ध सरकारी रकम अनियमितता गरेको सम्बन्धमा मुद्दा दायर भएको छ । प्रधानाध्यापक साहले तत्कालिन जिल्ला शिक्षा कार्यालय गोरखाबाट ट्रस भवन मर्मतका लागि प्राप्त १७ लाख ६० हजार रकम हिनामिना गरेका थिए । उनले त्यो रकम मध्ये ५ लाख मात्रै भवन मर्मत उपभोक्तासमितिलाई दिएको अनुसन्धानबाट खुलेको छ । अख्तियारका अनुसार प्रअ साहले ११ लाख १० हजारको विद्यालय व्यवस्थापन समितिको झुठ्ठा निर्णय, नापी किताब तथा कार्य सम्पन्न प्रतिवेदन एवं झुठ्ठा बिल भरपाई तयार गरी सो रकम शिक्षा विकास तथा समन्वय इकाई गोरखाबाट फछर्यौटसमेत गराएका थिए । त्यस्तै उनले साविक केराबारी गाविसबाट शैक्षिक सामग्री खरिद शीर्षकमा निकासा भएको ७५ हजार २९२ रुपैयाँको झुठ्ठा निर्णय तयार गरी, नक्कली बिल भरपाई पेश गरी आफूले गैरकानूनी लाभ लिएको थिए । प्रअ साहले १३ लाख ३२ हजार हिनामिना तथ्य पुष्टि हुन आएको अख्तियारले जनाएको छ । त्यस्तै सवइन्जिनियर झाले शिवकुमार साहसँग मिलेमतो गरी ट्रस भवन मर्मतको रकम फरफारक गर्नका लागि झुठ्ठा कार्य सम्पन्न प्रतिवेदन तथा नापी किताब तयार गरी ११ लाख १० हजार हिनामिना गरेको देखिएको छ । प्रअ साह र इन्जिनियर झाविरुद्ध भ्रष्टाचार निवारण ऐन, बमोजिम फरक फरक सजायको मागसहित चार मुद्दामा विशेष अदालत काठमाडौंमा आरोपपत्र दायर गरिएको अख्तियार प्रवक्ता एवं सहसचिव प्रदीपकुमार कोइरालले जानकारी दिए।"
टिपरले अटोलाई ठक्कर दिँदा दुई भारतीय नागरिकको मृत्यु,"राजविराज : इस्लाम धर्मावलम्बीको धार्मिक सम्मेलन (इज्तिमा) सहभागी भएर घर फर्कने क्रममा मङ्गलबार सप्तरीको बोदेबर्साइन नगरपालिकामा दुर्घटनामा हुँदा दुई भारतीय नागरिकको मृत्यु भएको छ। दुर्घटनामा एकै परिवारका पाँचजना घाइते भएका छन्। सप्तरीको बोदेबसाईन नगरपालिका ४ को भित्री सडकमा दुर्घटना भएको हो। दुर्घटनामा अररिया जिल्ला मोतिहारी ग्राम पञ्चायत ७ का २६ वर्षीय मोहम्मद सदाम हुसेन र ४५ वर्षीया कुनकुनिया खातुनको मृत्यु भएको डीएसपी तिलक भारतीले जानकारी दिए। हुसेनको घटनास्थलमै र खातुनको उपचारका क्रममा न्युरो अस्पताल विराटनगर लाने क्रममा बाटोमै मृत्यु भएको हो। स १ ह ३७९५ नम्बरको अटोमा बोदेबर्साइनबाट विसनपुर हुँदै घर फर्किरहेका बेला विपरित दिशातर्फ गइरहेको ना १ क ५५२७ नम्बरको टिपरले ठक्कर दिँदा अटोमा सवार हुसेनको घटनास्थलमै र खातुनको उपचारका क्रममा विराटनगर लगिरहेका बेला बाटोमा मृत्यु भएको हो। घाइते केहीको न्युरो अस्पताल विराटनगर र केहीको स्थानीय अस्पतालमा उपचार भइराखेको छ। प्रहरीले टिपर, टिपर चालक र अटोलाई नियन्त्रणमा लिएको छ। शनिबारदेखि सोमबारसम्म भएको इस्लाम धर्मावलम्बीको धार्मिकसभामा सहभागी सोमबार साँझदेखि नै फर्कने क्रम जारी छ। सहभागीको सङ्ख्या एक लाख बढी रहेकाले सडकमा सवारी साधनको चाप बढेको छ।"
"टिपर र टेम्पो ठोक्किँदा एकको मृत्यु,९ घाइते","राजविराज : सप्तरीको बोदे बरसाइन नगरपालिकामा मंगलबार बिहान दुर्घटना हुँदा एकजना भारतीय नागरिकको मृत्यु भएको छ भने दर्जना व्यक्ति घाइते भएका छन्। बोदे बरसाइनविसनपुर सडकखण्डअन्तर्गत वडा नम्बर २ बैरियाँस्थित दक्षिततर्फ गइरहेको ना १ च ५५२७ नम्बरको टिपरले विपरित दिशाबाट आउँदै गरेको स १ प ३७९५ नम्बरको टेम्पोलाई ठक्कर दिँदा दुर्घटना भएको हो । दुर्घटनामा टेम्पोमा सवार विहार राज्यको अररिया जिल्लाको मटीयारीका २६ वर्षीय मोसदाम हुसेनको मृत्यु भएको डीएसपी तिलक भारतीले जानकारी दिए । विहार राज्यको अररिया जिल्लाको मटीयारीका मो बाजुदिन, आहमदावादका ३२ वर्षीय मो फुलतान घाइते भएका छन्। यसैगरी, सप्तरीको महादेवा गाउँपालिका १ का ४० वर्षीय मो सलिमउद्दिन, १२ वर्षीय मोअख्तर, १० वर्षीय मोदविल, ६ वर्षीय मो आशिक, ३५ वर्षीया मुनिया खातुन र सोही ठाउँका ९ वर्षीय मो अनबर घाइते भएको प्रहरीले जनाएको छ । उनीहरु सबैको अवस्था समान्य रहेपनि नाम खुल्न नसकेकी करिब ४५ वर्षीया मुस्लिम समुदायकी एक महिलाको टाउको मा गम्भीर चोट लागेको छ। उनको अवस्था चिन्ताजनक रहेकाले उपचारका लागि विराटनगरस्थित न्युरो अस्पताल पठाइएको प्रहरीले जनाएको छ । यसैगरी, मोअख्तरको पनि अवस्था गम्भीर छ भने अन्य समान्य घाइतेलाई उपचारका स्थानीय अस्पतालमा पठाइएको छ।"
बालबालिकालाई सिटिजन्स बैंकको सहयोग,डोल्पा : डोल्पामा रहेको सिटिजन्स इन्टरनेसल बैंकले बालबालिकालाई ५० हजार रकम सहयोग गरेको छ। बैंकको सामाजिक उत्तरदायित्व कार्यक्रममार्फत मुकुटेश्वर अपांग सेवा समिति डोल्पाका २० जना फरक क्षमता भएको बालबालिका र बाल मन्दिर आधारभूत विद्यालयका १० जना बहिरा बालबालिकालाई ५० हजारको चेक हस्तान्त्रण गरेको हो । त्यसैगरी सदरमुकाममै रहेको सरस्वती माध्यामिक विद्यालयका बालबालिकालाई पनि ५० हजारको चेक हस्तान्त्रण गरेको सिटिजन्स इन्टरनेसल बैंकको शाखाका प्रबन्धक नबिन बोहोराले जानकारी दिए । बैंकले हस्तान्तरण गरेको रकमबाट अपांग बालबालिकालाई आवश्यक सामान किनिदिने मुकुटेश्वर अपांग सेवा समितिका अध्यक्ष चन्द्रबहादुर रोकायाले जानकारी दिए ।
टाइम कार्डले मुस्ताङ जाने पर्यटकलाई सास्ती,"जोमसोम : उत्तरदक्षिण जोड्ने राष्ट्रिय गौरवको बेनीजोमसोमकोरला सडक आयोजनाका लागि लगाइएको पट्यारिलो टाइम कार्डले मुस्ताङ आउजाउ गर्ने पर्यटक मर्कामा परेका छन् ।शर्मा गजुरमुखि जेभीले म्याग्दीको तातोपानीदेखि मुस्ताङको लेते खण्ड र शर्मा युनाइटेडले म्याग्दीको घुमाउने तालदेखि बेग खोलासम्म दैनिक १० घण्टा सवारी रोकेर काम अघि बढाएको हो । बेनीजोमसोम ७६ किमी सडकखण्डमा ४ प्याकेज छन् । जसमध्ये २ वटा प्याकेज शर्मा गजुरमुखिले म्याग्दीको तातोपानी देखि मुस्ताङको कोवाङसम्म, शर्मा युनाइटेडले म्याग्दी पहिलो प्याकेज राहुघाटदेखि तातोपानी खण्ड र सप्तकोशी जलाधार कन्ट्रक्सनले मुस्ताङको कोवाङदेखि जोमसोमसम्मको कामको जिम्मा लिएको हो । निर्माण कम्पनीले उक्त प्याकेजमा घासा रककटिङ ,वाल ,माटो फिलिङ र नाली निर्माण गरिरहेको इन्जिनियर अश्विनीकुमार यादवले बताए । हिउँद लागेसँगै निर्माण कम्पनीले ३ महिना अघिबाट दिनको २ पटक ८ घण्टा सडक बन्द गर्दै आएका हुन् । यस्तै, धवलागिरीका ४ स्थानीय प्रशासनको संयुक्त बैठकले म्याग्दीमा थप टाइमकार्ड लागू गरेको हो ।धार्मिक तथा पर्यटकीय जिल्लामा लगाइएको सडक टाइम कार्डले म्याग्दीहुँदै मुस्ताङ जाने पर्यटक यात्रा प्रभावित भएको हो । टाइम कार्डले पोखरा काठमान्डौदेखि छुट्ने लामो दुरीका सवारी साधन तोकिएको समयमा पुग्न नसक्ने अवस्था सृजना भएको हो। मोरङका प्रल्लादकुमार चौहानसहित उनीसँग आएका सहकारीको टोली मुस्ताङको घासामा ४ घण्टा टाइमकार्डले रोकिन पुगे । छिटो गएर छिटै फर्कने उद्देश्यले मुक्तिनाथ गएका उनीहरुको यात्रा थप १ दिन लम्बिने भयो । चौहानले भने, 'विकासका लागि टाइम कार्ड लगाइ पनि यात्रुहरुको सुविधालाई पनि ध्यान दिनुपर्ने हो । ४ घण्टा बन्द बढी हो ।भएको र यसलाई यसले मुस्ताङको पर्यटनलाई असर पार्दछ ।' यात्रुको सुविधालाई ध्यानमा राखेर टाइम कार्ड समायोजन गरियोस् भन्ने आफ्नो भनाइ रहेको उनले बताए।म्याग्दी र मुस्ताङ खण्डमा एकै समयमा १० घण्टा टाइम कार्डले बीचको ४ घण्टाको दुरी पार गर्न मुस्किल पर्ने सवारी चालक रञ्जित मगरले जानकारी दिए । उनले टाइमकार्ड छल्न यात्रुलाई भोकभाकै राखेर कुदाउनुपर्ने अवस्था छ। कालिगण्डकी करिडोरको बेनीजोमसोम सडकखण्ड २०७४ सालदेखि सुरु भएको हो ।सडकको गत मंसिरमा म्याद सकिएको छ । हाल सडकको ५० प्रतिशत काम भएको छ ।"
खरिपाटीका स्थानीय भन्छन्सञ्चारकर्मीको प्रश्नले घरमा बस्नै गाह्रो भो (भिडियाे),"भक्तपुर : चाँगुनारायण नगरपालिका७ खरिपाटीका स्थानीयले सञ्चारकर्मीले गर्ने प्रश्नले आफूहरूलाई घरमा बस्नै गाह्रो भइसकेको गुनासो गरेका छन्। सञ्चारकर्मीहरूको प्रश्नले तनाव भएको सुनाउँदै उनीहरूले भने, अब तपाईंहरूलाई गाली गर्ने बेला आएको छ। एकदम धेरै भइसक्यो। सहनुको पनि सीमा हुन्छ नि ? यहाँका स्थानीय अहिले सञ्चारकर्मीदेखि आक्रोशित हुन थालेका छन्। अब त सञ्चारकर्मीले प्रश्न सोध्दा नै झनक्क रिस उठ्ने गरेको स्थानीय महिला बताउँछन्। युट्युबअनलाइनकापत्रकारले आफूहरूलाई वाहियात प्रश्न गर्ने गरेको उनीहरूको गुनासो थियो। खरिपाटीस्थित क्वारेन्टाइनतर्फ हेरेर आफ्नो गन्तव्यतर्फ जाँदै एक स्थानीय। तस्बिर : ईश्वरकाजी खाइजू प्रश्न सोध्ने नै कस्तो, रोग लागेका मान्छेलाई ल्याएर राखिएको छ, के तपाईहरूलाई पनि संक्रमण हुन्छ कि ? , ती महिलाले भने, यस्तो पनि प्रश्न हुन्छ ? वाहियात प्रश्न ? घरमा ताल्चा लगाएर खेतबारीमा जाँदासमेत कोरोना भाइरसको संक्रमण हुने त्रासले खरिपाटीका स्थानीयले घर छाडे, बसाइँ सरे भन्दा आफूहरूलाई सह्य नभएको भन्दै अर्का स्थानीय पद्मबहादुर महाजूले आक्रोश पोखे। उनले आफ्नो घरपरिवारका कुनै पनि सदस्यले घर नछाडेको जानकारी दिए। दिउँसो घरमा ताल्चा लाग्दैमा घर छाडेर भागेको हुन्छ ? , उनले प्रतिप्रश्न गरे, दिउँसो हामी काम परेर कतै जान हुँदैन ? खेतबारी पनि जान नपाउने, भोजमा जान नपाउने ? सरकारले कोरोना भाइरस संक्रमित नल्याएको र चीनबाट पनि स्वस्थ मान्छे मात्रै पठाएको देखिसकेपछि संक्रमण हुन्छ भनी डराउनुपर्ने कुनै कारण नभएको महाजू बताउँछन्। उनले सञ्चारमाध्यममा आएजस्तो खरिपाटीका सयौं घरपरिवारले घर नछाडेको स्पष्ट पारे। त्यस्तै, एक अर्की स्थानीय महिलाले आफूहरू मरे पनि खरिपाटीमै मर्ने तर घर नछाड्ने सुनाइन्। भूकम्पमा समेत घर नछाडेका आफूलाई अहिले स्वस्थ मान्छे ल्याएको बेला घर छाड्नुपर्ने कुनै कारण नभएको उनको भनाइ थियो। ११ घरकाले छाडे खरिपाटी स्थानीयका अनुसार खरिपाटीस्थित नेपाल विद्युत् प्राधिकरणको तालिम केन्द्रको उत्तर र पूर्वी दिशामा रहेका ११ घरका स्थानीयले घर छाडेका छन्। यसरी घर छाड्नेमध्ये कोही विदेशमा रहेका आफ्ना छोराछोरी भेट्न गएका छन्। कोही तराईमा रहेका आफन्तको घरमा गएको स्थानीय महाजूले सुनाए। त्यस्तै, कोही आफ्नो पुख्र्यौली घर र कोही भक्तपुरकै अन्य क्षेत्रमा रहेका आफन्तका घरमा गएको स्थानीय बताउँछन्। कोरोना भाइरसको संक्रमण हुने डरले घर छाडेको खरिपाटीका स्थानीयको घरमा लगाइएको ताला। तस्बिर : ईश्वरकाजी खाइजू सर्वसाधारणलाई मास्क बाँड्दै प्रजिअ प्रहरीका अनुसार तालिम केन्द्रवरिपरि ४ सय घरपरिवार बसोबास गर्छन्। स्थानीयमा त्रास नफैलियोस् भनेर जिल्ला प्रशासन कार्यालय र महानगरीय प्रहरी परिसर भक्तपुरले घरघर पुगेर परामर्शसँगै स्वास्थ्य सुरक्षाका लागि सर्वसाधारणलाई मास्क वितरण गर्दै आएको छ। भक्तपुरकी प्रमुख जिल्ला अधिकारी हुमकला पाण्डे, प्रहरी प्रमुख प्रहरी उपरीक्षक सविन प्रधानलगायत सुरक्षा प्रमुखले सर्वसाधारणको घरमा गएर परामर्श गर्दै र मास्क बाँड्दै स्थानीयको स्वास्थ्य अवस्था बुझिरहेका छन्। उक्त अवसरमा प्रजिअ पाण्डेले डराउनुपर्ने अवस्था नभएको र स्वास्थ्य सचेतता अपनाउन सर्वसाधारणलाई आग्रह गरेकी छन्। कथं केही समस्या भए प्रहरी प्रशासनलाई तत्काल जानकारी दिनसमेत उनले आग्रह गरेकी छन्। खरिपाटीस्थित क्वारेन्टाइन रहेको विद्युत् तालिम केन्द्रको पर्खालैमुनि निर्माण कार्य गर्दै मजदुर। तस्बिर : ईश्वरकाजी खाइजू सर्वसाधारण तालिम केन्द्रस्थित क्वारेन्टाइनवरपर हिँड्डुल गर्दै आफ्नो गन्तव्यमा पुग्दै आएका छन्। मजदुर पनि आफ्नो काममै व्यस्त देखिन्छन्। तालिम केन्द्रको पर्खालै छेउमा घर निर्माण गरिरहेका छन्। क्वारेन्टाइन गरिएको भवनकै मुनि जग्गा प्लटिङ भइरहेको छ। खरिपाटीस्थित तालिम केन्द्रमा चीनको वुहानबाट सरकारले उद्धार गरेर ल्याएका एक सय ७५ जना विद्यार्थीलगायतलाई क्वारेन्टाइन गरिएको छ। उनीहरू स्वस्थ रहेको शुक्रराज ट्रपिकल तथा सरुवारोग अस्पतालका चिकित्सकले बताइसकेका छन्। अस्पतालका चिकित्सकले उनीहरूको स्वास्थ्य जाँचपछि प्रयोगशाला परीक्षणका लागि उनीहरूको खकार, याल, पसिनालगायत नमुना संकलन गरेर लगेका छन्। उक्त जाँचको रिपोर्ट तीनचार दिनमा आउने महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए। उनका अनुसार यसबाहेक क्वारेनटाइनमा रहेको स्वास्थ्य टोलीले उनीहरूको निगरानी राखेको छ। त्यस्तै, चीनबाट उद्धार गरिएकाहरूको दैनिक दुईपटक शरीरको तापक्रम जाँच गरेर लगफर्ममा भर्ने कार्य हुँदै आएको छ। सोमबारसम्म कुनै पनि व्यक्ति अस्वस्थ नदेखिएको प्रहरी उपरीक्षक श्रेष्ठले जानकारी दिए।"
क्रसर डनको धम्की : विरोध गर्न आउनेलाई जेसिबीले मारेर खाल्टो खनेर गाडिदिनू (फाेटाेभिडियाे),"महोत्तरी : महोत्तरीको भंगहा नगरपालिका४ स्थित रातु खोलाको दोहोन निर्वाधरूपमा भइरहेको छ । भंगहा नगरपालिकाले खोला उत्खनन गर्ने ठेक्का लगाएको छ । अनुगन गर्ने जिम्मा जिल्ला समन्वय समितिको छ । गैरकानुनी काम रोक्न प्रहरी छ । तर, खोलको अवैध उत्खन्न गर्ने ठेक्केदार र क्रसर चलाउनेप्रति कसैको नजर परेको छैन । मापदण्ड विपरित नदी उत्खन्न र क्रसर बन्द गराउन आन्दोलित हुँदा पनि सुनवाइ भएको छैन । भंगहा नगरपालि ४ र ६ नम्बर वडास्थित रातु खोलाको किनारमा एक दर्जन क्रसर संचालनमा छन् । ती सबै मापदण्ड विपरित संचालनमा छन् । मापदण्ड मिचेर बालुवा, गिटी झिक्दा नगरपालिका मौन बसेको स्थानीयको आरोप छ। जनताले विरोध गर्दा उल्टै ज्यान मार्ने धम्की दिने र प्रहरी प्रशासन पनि ठेक्केदार र खोला खन्ने क्रसर डनको पक्षमा भइदिने गरेको स्थानीयको गुनासो छ । क्रसर व्यवसायीले आसपासको क्षेत्रका स्थानीयलाई डर र त्रासमा राखेका छन् । अवैध उत्खनन्विरुद्ध बोल्नेलाई क्रसरवालाले फर्जी डाँका मुद्दा लगाएर डर, त्रास देखाएको छ, भंगहा४ रामनगर बिर्ताका हिरालाल महतो भन्छन्, जो आउँछ, त्यसलाई जेसिबीले मारेर खाल्टो खनेर गाडिदे भनेर क्रसरवाला धम्की दिन्छन् । रातु खोलास्थित रामेश्वरनाथ सामुदायिक वनको २ विघा ४ कठ्ठामा लगाएको वन मासेर तीनवटा क्रसर खोलिएको उनले बताए । ज्यानै मार्ने धम्की अब नौलो रहेन । गत २५ पुषमा खोलाको अवैध उत्खन्न रोक्न गएका धनुषाको श्रीपुरका दिलिप महतोको क्रसर डनले खोलामै हत्या गरे । रातु खोलामा अवैध उत्खन्न रोक्न गाउँले लिएर गएका चारजनामाथि क्रसरवलाले पैसा लुटेको भन्दै प्रहरीमा डाँका मुद्दा हालेर दुःख दिएको गाउँले बताउँछन् । हिरालालाका छिमेकी विनोद महतोले स्थानीय सरकारको मिलोमतोमा अवैध उत्खन्न भइरहेको आरोप लगाए । रातभरि खोला खनिन्छ, जेसिबी र टिपर कुद्छन्, यसले किसानको उठिबास हुने निश्चित रहेको उनले सुनाए । सरकारले तीन फिट खन्ने इजाजत दिएको छ । ठेक्केदारले १० देखि ३० फिटसम्म खाल्टो खनेर बालुवा गिट्टी झिकेका छन् । भंगहा नगरपालिका४ का वडा अध्यक्ष अशोक महतोले ठेक्केदारले मापदण्ड विपरित खोला खनेर बदमासि गरेको बताए ।क्रसर चलाउन मैले वडाबाट सिफारिस दिएको हुँ । तर, सिफारिस दिँदा कसैसँग आर्थिक लेनदेन गरेका छैनौं । खोला खनेर गहिरो बनाउँदै पैनिमा(नाला)मा चढ्न नसकेको किसान गंगाप्रसाद महतोले सुनाए । उत्खननले खोलालाई बर्बाद पारिसक्यो। मापदण्ड विपरित खोलामा खनिँदा दुई सय विघा जमिनमा सिचाई प्रभावित बनेको उनले सुनाए । उत्खननले खोला किनारमा लगाएको तट्बन्धन पनि धरापमा परेको छ । प्रत्येक वर्ष नदीले बहाव फेर्दा खेती योग्य जमिन बगर बन्दै आएको छ । जतीसम्म गिट्टी आउँछ, त्यति गहिरो खाल्टो खन्दा खोलाको प्राकृतिक स्वरुप फेरिएको छ । भूमीगत पानीको श्रोत हराउँदो छ । चैत्रवैशाख नलाग्दै इनार, बोडिङ्ग, कुवा सबै सुक्न थालिसकेका छन् । अवैध उत्खन रोक्न वडा कार्यालय, नगरपालिका, जिल्ला समन्वय समिति, जिल्ला प्रशासन, अख्तियार दुरुपयोग अनुसन्धान आयोगमा ६ सय जनाको हस्ताक्षरसहितको निवेदन हाल्दा पनि कुनै सुनवाइ नभएको सन्तोष महतो बताउँछन् । जिल्ला समन्वय समिति महोत्तरीका संयोजक सुरेशप्रसाद सिंहले अबैध क्रसर र खोला उत्खन्नविरुद्ध क्रसर बन्द गराएको बताए ।अबैध उत्खननमा संलगन टिपर जेसिबीलाई धामाधाम प्रहरी नियन्त्रणमा लिएर जरिवाना गरिरेका छौं,उनले भने, तपाईंहरु जे देख्नु हुन्छ त्यो लेख्नुस्, हामी आफ्नो दायरमा रहेर काम गरिरहेका छौं, अवस्था यही हो जुन तपाईंले हेरिरहनु भएको छ। क्रसर बन्द गराएर स्टोक प्रमाणित गरेर पठाउन पालिकाहरूलाई पत्रचार गरेको उनले बताए । तर, स्टोक प्रमाणित गरेर गौशाला बाहेकका नगरपालिकाले पठाएको छैन । क्रसर निर्वाध रूपमा संचालनमै छन् ।"
सुत्केरी र शिशुको मृत्युपछि रंगेली अस्पताल तनावग्रस्त,"विराटनगर : सुत्केरी र नवजात शिशुको मृत्यु भएको विषयलाई लिएर मोरङको रंगेली नगरपालिका७ स्थित रंगेली अस्पताल मंगलबार दिउँसो तनावग्रस्त बनेको छ। सामान्य प्रसूतिमार्फत छोरा जन्माएकी रंगेली९ दोहमनाकी २५ वर्षीया रविना सरदार र उनीबाट जन्मिएका नवजात शिशुको सोमबार मृत्यु भएको थियो। सुत्केरी व्यथाले च्यापेपछि रविनालाई सोमबार बिहान ६ बजे अस्पताल भर्ना गरिएको थियो। त्यसपछि बिहान १० बजे सामान्य प्रसूतिमार्फत उनले दोस्रो सन्तानका रूपमा छोरा जन्माएकी थिइन्। अस्पतालले मृत बच्चा जन्मिएको र त्यसपछि स्वास्थ्य अवस्था असामान्य बन्दै गएर आमाको पनि मृत्यु भएको जानकारी दिएको छ। आफन्त र परिवारका सदस्यले भने चिकित्सकको लापरबाहीले घटना भएको भन्दै अस्पताल अगाडि अहिले नाराबाजी र प्रदर्शन गरिरहेका छन्। सुत्केरी र शिशुको शव बुझ्न अस्वीकार गर्दै आन्दोलित बनेका उनीहरूले मृत्युको वास्तविक कारण पत्ता लगाएर दोषी चिकित्सकमाथि कारवाही हुनुपर्ने र आगामी दिनमा यस्तो गल्ती दोहोरिन नहुने माग राखेका छन्। अस्पतालमा तोडफोडको प्रयास भएपछि ठूलो संख्यामा नेपाल र सशस्त्र प्रहरी परिचालन गरेर सुरक्षा अवस्था कडा पारिएको मोरङ प्रहरी प्रमुख एसपी विश्व अधिकारीले बताए। अस्पतालबाहिर जम्मा भएको ठूलो भीडले नाराबाजी र प्रदर्शन गर्दै अस्पतालमा तोडफोडको प्रयास गरेको छ, उनले भने, सुरक्षाकर्मी परिचालन गरेर अप्रिय घटना हुनबाट रोक्ने काम भइरहेको छ। नेपाल प्रहरीका डीएसपी मानबहादुर राई र इन्सपेक्टर लेखनाथ दाहाल नेत्रृत्वको अलगअलग टोली प्रदर्शनस्थलमा परिचालित छन्। रविनाका दाजु प्रह्लाद सरदारले प्रसूति व्यथाले च्यापेर भर्ना गरिएको लामो समयसम्म चिकित्सकले रविनालाई वास्ता नगरेको बताए। प्रसव पीडाले बहिनी छटपटाइरहँदा चिकित्सकले वास्ता नगरिकन नर्सको जिम्मा लगाइदिए, उनले भने, सुविधा सम्पन्न अस्पतालमा रेफर गरिदिनु भन्दा पनि मानेनन्। प्रह्लादले यहीँ हुन्छ भनेर रेफर नगरेको र चिकित्सकले वास्तै नगर्दा बहिनी र नवजात शिशु गुमाउनु परेको गुनासो गरे। रक्तश्राव नरोकिएसँगै बिहान ११ बजेबाट रविनाको अवस्था गम्भीर बनेपछि मात्रै चिकित्सकले सुविधा सम्पन्न अस्पतालमा लैजानु भनेर रेफर गरिदिए, उनले भने, त्यतिबेला ढिलो भइसकेको थियो। रेफर गरिदिएपछि रविनालाई विराटनगरको कोशी अस्पताल ल्याइएको थियो। कोशीमा पनि उपचार सम्भव नभएपछि नोबेल शिक्षण अस्पताल पुर्याइयो। नोबेल पुर्याएको केही बेरमै सुत्केरीलाई चिकित्सकले मृत घोषित गरेको प्रल्हादको भनाइ छ। उनले जीवितै बच्चा जन्मिएको भए पनि चिकित्सकले मृत जन्मिएको भनेर वास्तविकता लुकाउने प्रयास गरिरहेको दाबी गरे। चिकित्सकले वास्तै नगरेका कारण जन्मिएको आधा घण्टामा शिशुको मृत्यु भयो, उनले भने, सुत्केरीको पनि अवस्था गम्भीर बनेर गएपछि मात्रै रेफर गरियो। अस्पतालका निमित्त मेडिकल सुपरिटेन्डेन डा अशोक ठाकुरले सामान्य प्रसूतिमार्फत बच्चा जन्मिए पनि रक्तश्राव अत्याधिक भएर सुत्केरीको मृत्यु भएको बताए। जन्मिनासाथ परीक्षण गर्दा बच्चाको मृत्यु भइसकेको थियो, उनले भने, मृत बच्चा जन्मिएपछि सुरु भएको रक्तश्राव नरोकिएर आमाको पनि मृत्यु भयो। यकिन भइनसके पनि आमाको रक्तचाप कम हुँदै गएका कारण सुरुमै गाह्रो भएकाले जीवित बच्चा जन्मन नसकेको हुन सक्ने उनको भनाइ छ। डा ठाकुरले सुत्केरीको मृत्युपोस्टपार्टन ह्याम्रेज का कारण भएको बताए। उनका अनुसार बच्चा जन्मिएपछि पाठेघरबाट पाँच सय मिलिलिटरभन्दा बढी रगत बग्नुलाई पोस्टपार्टन ह्याम्रेज भनिन्छ। उनले बच्चा जन्माउने क्रममा पाठेघर फुटेकाले रक्तश्राव अत्याधिक भएको हुन सक्ने बताए। डा ठाकुरका अनुसार पोस्टपार्टन ह्याम्रेजसँगै सुत्केरीलाई एमनिओटिक फ्लुड एम्बोलिजम पनि भएको हुन सक्ने आशंका गरिएको छ। कुनै महिलालाई प्रसूति व्यथा लागेपछि बच्चाको वरपर जम्मा हुने पानी छुट्टिएर मुटु र फोक्सोतिर पुगेमा त्यसलाई एमनिओटिक फ्लुड एम्बोलिजम भनिने जानकारी उनले दिए। बच्चाको वरपर जमेको पानी मुटु र फोक्सोमा पुगेमा शरीरका अंग ड्यामेज गराइदिने र त्यसका कारण सुत्केरीको मृत्यु हुने उनको भनाइ छ। डा ठाकुरका अनुसार एकदमनै दुर्लभ मानिने र अचानक आउने यो समस्या २० हजार सुत्केरी मध्ये एक जनामा हुन सक्छ। यसले शरीरका अंग काम नलाग्ने बनाएपछि रक्तचाप कम हुँदै गएर अचानक श्वासप्रश्वासमा समस्या पैदा गराउने उनको भनाइ छ। प्रसूति व्यथाले च्यापेपछि सामान्य अवस्थामै महिलालाई अस्पतालमा भर्ना गरिएको थियो। बच्चा जन्मिएसम्म अवस्था सामान्य नै थियो, डा ठाकुरले, तर अत्याधिक रक्तश्राव हुन थालेपछि औषधि उपचार थालेर रोकथामको प्रयास धेरै गर्दासमेत सम्भव भएन। अवस्था थप गम्भीर बन्दै गएपछि सुविधा सम्पन्न अस्पतालमा रेफर गरिए पनि सुत्केरीलाई बचाउन सकिएन। उपचारमा चिकित्सकले कुनै लापरबाही नगरेको बताउँदै शवको पोस्टमार्टम गरेपछि मात्रै मृत्युको सबै कारण खुल्ने जानकारी दिए। समस्या समाधानका लागि भनेर अहिले अस्पताल व्यवस्थापन समितिको बैठक बसिसकेको छ। तर बैठक र छलफलमा बस्न सुत्केरीका आफन्तले भने अस्वीकार गरेका छन्। रविनाका श्रीमान मनु सरदार वैदेशिक रोजगारीका लागि एक वर्षदेखि कतारमा छन्। श्रीमतीको मृत्युको खवर सुनेपछि उनी नेपाल फर्किएका छन्। रविना र मनुका पहिलो सन्तान ७ वर्षका छोरा छन्।"
मोटरसाइकल दुर्घटनामा ३ को मृत्यु,वीरगन्ज : बाराको पचरौता नगरपालिकामा सोमबार राति भएको छुटटा छुटटै मोटरसाइकल दुर्घटनामा परी ३ जनाको मृत्यु भएको छ । पचरौता नगरपालिका वडा नम्बर ८ स्थित लङ्गडा चोक नजिकै ना २३ प २७४६ नम्बरको मोटरसाइकल अनियन्त्रित भएर पल्टिँदा मोटरसाइकल चालकसहित २ जनाको मृत्यु भएको हो । मृत्यु हुनेमा मोटरसाइकल चालक २४ वर्षीय विजय यादव र उनका आफन्त ५५ वर्षीय रामेश्वर यादव रहेका छन् । दुवै जनाको घटनास्थलमै मृत्यु भएको थियो । पचरौता नगरपालिकाकै वडा नम्बर ९ मा पनि सोमबार राति लु २१ प ६९६३ नम्बरको मोटरसाइकल पल्टिएर दुर्घटना हुँदा मोटरसाइकल चालक स्थानीय ३५ वर्षीय मन्जय ठाकुरको मृत्यु भएको छ । तीव्र गतिको कारण दुवै मोटरसाइकल अनियन्त्रित भएर दुर्घटना भएको बाराका प्रहरी नायव उपरीक्षक गौतम मिश्रले जानकारी दिए ।
विष्फोटक पदार्थसहित पाँच जना पक्राउ,"संखुवासभा : संखुवासभाको चैनपुर नगरापलिका१ बाट प्रहरीले ५ जनालाई पक्राउ गरेको छ । बम र विष्फोटक पदार्थ सहित उनीहरूलाई पक्राउ गरिएको जिल्ला प्रहरी कार्यालय संखुवासभाका मिडिया समन्वय अधिकृत सन्तोषकुमार राईले जानकारी गराए । प्रहरीको गस्ती टोलीले चैनपुर४, दोभानेका अग्नि भनिने सन्तोष तामाङसहित ५ जनालाई पक्राउ गरिएको मिडिया समन्वय अधिकृत राईले जानकारी दिए । पक्राउ परेका अन्य ४ जनाको नाम भने प्रहरीले सार्वजनिक गरेको छैन । पक्राउ परेका राई नेकपा विप्लव समुहका जिल्ला सदस्य रहेको प्रहरीले जनाएको छ । जिल्लाका विभिन्न स्थानमा आगजनी तथा बम विष्फोटन गरी फरार रहेकाको खोजतलास गर्ने क्रममा उनीहरूलाई पक्राउ गरिएको मिडिया समन्वय अधिकृत राईले बताए । प्रहरीले उनीहरुलाई पक्राउ गर्ने क्रममा हवाई फाइरसमेत गरेको थियो । प्रहरीले उनीहरुको साथबाट रेडबुल बम १ थान, सकेट बम १ थान, विष्फोटनमा प्रयोग हुने सेफ्टि फ्युज तथा तार र मोबाइल बरामद गरेको छ । पक्राउ परेकालाई जिल्ला प्रहरी कार्यालय संखुवासभाको हिरासतमा राखी थप अनुसन्धान गरिरहेको छ । प्रहरीले गत २ गते पक्राउ गरेको भए पनि आज मात्र सार्वजनिक गरेको हो ।"

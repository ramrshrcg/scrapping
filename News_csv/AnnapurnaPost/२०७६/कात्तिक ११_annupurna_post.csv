शीर्षक,विवरण
मान्छेलाई जीवनमा कति पैसा चाहिन्छ ?,"धन (मूलतः पैसा) की देवी लक्ष्मी पुजिने पर्व तिहारको तयारीमा काठमाडौँको असन बजार सजिइसकेको छ। मसला, फूलमाला, मिठाईका पसल भरिभराउ भइसकेका छन्। विगत पाँच वर्षदेखि असनमा भारी बोक्ने काम गर्छन्, मकवानपुर, फापरबारीका चन्द्रमान वाइबा। सोमबार दिउसो उनी काँधमा नाम्लो भिरेर असनचोकको एउटा पसलको सिँढीमा बसिरहेका थिए। उनलाई सोधियो तपाईंलाई कति भए पुग्छ पैसाले? मलाई त अहिले १ सय ६० रुपैयाँ भए पुग्छ, उनले भने, भात खाएको छैन। कसैले १ सय ६० रुपैयाँ दिए कुखुराको मासु र भात खान्थेँ। हामी गरिबलाई भन्दा यस्तो प्रश्न त धनीलाई सोध्नुपर्छ। गरिबलाई त अलिकति पैसा भए पुगिहाल्छ नि। धनीलाई पो जति भए पनि पुग्दैन। देशकै सम्पन्न व्यावसायिक प्रतिष्ठान गोल्छा अर्गनाइजेसनका कार्यकारी निर्देशक शेखर गोल्छालाई पनि सोधियो, उही प्रश्न तपाईंलाई कति भए पुग्छ पैसाले? उनले ठ्याक्कै यतिउति भन्ने जवाफ दिएनन्। तर, धेरै पैसा भएको दिन आफूलाई रातभरि निन्द्रा नलाग्ने बताए। मलाई धेरै पैसा भएपछि रातभरि निन्द्रा लाग्दैन, गोल्छाले भने, पैसाले संसारको सबैभन्दा महँगो बिछ्यौना किन्न सकिएला, तर मिठो निन्द्रा किन्न नसकिने रहेछ। उनले पैसाको सामथ्र्यको पनि सीमा हुने बताए। अन्नपूर्ण सम्पूर्णले तिहार नजिकिँदै गर्दा धनाढ्य व्यवसायीउद्योगपतिदेखि मजदुरसम्मलाई एउटै प्रश्न गरेको थियो मान्छेलाई कति भए पुग्छ पैसाले? स्वाभाविक रूपमा सबैका जवाफ भिन्नभिन्न थिए। ज्याला मजदुरी गर्नेहरू हजारको चाहना राख्छन्। जागिरेहरू लाखको सपना देख्छन्। व्यापारी र उद्यमीहरूसँग करोडभन्दा मुनिको चाहना र योजना हुँदैन। कति पैसा भए मानिस खुशी हुन्छ? भन्ने कुरा अहिलेसम्म पत्ता लाग्न नसकिएको नेपाल चेम्बर अफ कमर्सका अध्यक्ष राजेशकाजी श्रेष्ठ बताउँछन्। मानिसलाई कति पैसा भए पुग्छ भन्ने कुरा कसैले पनि अहिलेसम्म पत्ता लगाउन सकेको छैन, उनी भन्छन्, पैसा मानिसलाई यति नै चाहिन्छ भन्ने छैन। तर, आवश्यकताभन्दा बढी पैसा थुपार्दा मानिसलाई थप तनाव र बोझ हुन्छ। इन्टरनेसनल मार्केटिङ सर्भिसेज (आईएमएस) का अध्यक्ष दीपक मलहोत्रालाई पनि यति नै पैसाले पुग्छ भन्ने लाग्दैन। पैसा जति कमायो उति कमाइरहने इच्छा हुन्छ, उनी भन्छन्, त्यसैले हामी व्यवसायीले कमाएको पैसा कहिले पनि बैँकमा जम्मा गर्दैनाँै। एक ठाउँबाट गरेको आम्दानी अर्को क्षेत्रमा लगानी गर्छाैं। नवनिर्वाचित एनआरएनए अध्यक्ष कुमार पन्त आज आफूसँग भएको पैसा भोलि आफूसँग हुन नसक्ने बताउँछन्। आजको दिनमा मानिसलाई पाइलापाइलामा पैसा चाहिन्छ, उनी भन्छन्, तर, पैसा मात्रै सबथोक भने होइन। पैसा आज छ, भोलि नहुन पनि सक्छ। पैसाले सबै थोक किन्न सकिएला, तर खुशी किन्न सकिँदैन। पैसाले कहिल्यै पुग्दैन नेपाल इन्भेस्टर्स फोरमका अध्यक्ष छोटेलाल रौनियार सेयर बजारमा प्रवेश गर्नुअघि गार्मेन्ट उद्योगमा सक्रिय थिए। ३५ वर्षसम्म दैनिक १२ देखि १४ घण्टासम्म उनी काममा बिताउँथे। मसँगै मेरी श्रीमती पनि काममा एकदमै व्यस्त थिइन्, उनी सम्झन्छन्, हामी दुई यति व्यस्त हुन्थ्यौँ कि जीवन के हो भन्ने भुलिसकेका थियौँ। व्यापारिक मन्दीका कारण रौनियारको गार्मेन्ट उद्योग बन्द भयो। त्यसपछि उनले सेयर बजारमा प्रवेश गरे। सेयर बजारमा उनले १० वर्ष बिताइसके। विगत दुई वर्षदेखि बिस्तारै कामको चाप घटाउँदै लगिरहेको छु, उनी भन्छन्, अहिले म भौतिकभन्दा प्राकृतिक र पारिवारिक जीवनमा धेरै ध्यान दिइरहेको छु। ६१ वर्षको उमेरमा आएर स्तरीय जीवन बिताउँदै छु भन्ने लाग्दै छ। एक दिन सबैले भौतिक जीवन छाड्नुपर्छ भन्ने लाग्छ उनलाई। एक दिन सबैले भौतिक जीवन छाड्नुपर्छ, उनी भन्छन्, भौतिक जीवन छाडेर असल जीवन बाँच्नुपर्छ। पैसाको सही प्रयोग गर्न नजानेर धेरैको घरपरिवार तहसनहस भएको उनले देखेका छन्। मानिस हरेक दिन पैसा कमाउन दौडिरहेका छन्, उनी भन्छन्, पैसा कमाउने धुनमा आफ्नो जीवन बाँच्न भुल्छन्। नेपाल चेम्बर अफ कमर्सका उपाध्यक्ष कमलेश अग्रवाल आजको युगमा पैसा जीवनको अभिन्न अंग भएको बताउँछन्। आफूलाई चाहिएको सामान किन्न र सेवा लिन पैसा अपरिहार्य छ, उनी भन्छन्, तर, जहाँ पैसाको आवश्यकता बढी हुन्छ, त्यहाँ थोरै रकमका लागि पनि मानिसले अपराध गरिरहेका हुन्छन्। मानिसहरू पैसाको लागि मरिमेट्ने र अपराधसम्म गर्न पछि नहट्ने भएकाले राज्यले कडा कानुन बनाउनुपरेको उनको बुझाइ छ। धन प्राप्तिका लागि व्यापार नै सही माध्यम हुने अग्रवालको अनुभव छ। हाम्रो पुरातन शास्त्रले भनेको छ, व्यापारमा लक्ष्मीको बास हुन्छ, उनी भन्छन्, इतिहास पल्टाएर हेर्ने हो भने पनि व्यापार गर्ने नै सफल छन्। दुई रुपैयाँमा सामान किनेर अढाई रुपैयाँ बेच्दा पक्कै कमाइ राम्रै हुन्छ। मान्छेहरू सन्तुष्ट हुनु देशको अर्थतन्त्रका लागि घातक ठान्छन्, उपाध्यक्ष अग्रवाल। पैसाले मानिसलाई कहिल्यै पुग्दैन, उनी भन्छन्, हामी उद्योगी र व्यवसायी पनि एउटा उद्योगमा सन्तुष्ट नभएर धेरैभन्दा धेरै उद्योग र व्यवसाय गर्न चाहन्छौं। मानिसहरू बुढेसकालमा पनि पैसा कमाउन काम गरिरहेका हुन्छन्। धनीहरूको सूची निकाल्ने फोब्र्स पत्रिकामा आफ्नो नाम लेखाउन अर्बपतिहरू दिनरात मेहनत गरिरहेका हुन्छन्। त्यसैले मानिसलाई पैसाले कहिल्यै पुग्दैन। पैसा सबथोक होइन ज्योति ग्रुपका उपाध्यक्ष रूपज्योति पैसालाई सबथोक ठान्दैनन्। आजको दिनमा जसले जति पैसा कमाए पनि त्यसको कारण समाज भएको उनी बताउँछन्। हरेक मानिसले कमाइ गर्ने थलो भनेको समाज हो, उनी भन्छन्, त्यसैले कमाएको पैसा सामाजिक कार्यमा लगाउन सकेमा मात्रै मानिसलाई पैसाले सन्तुष्टि मिल्छ। नत्र कमाएको पैसाले मानिसलाई राम्रोसँग निद्रा पनि लाग्दैन। सामाजिक कार्य र पैसा एकअर्काका परिपूरक लाग्छन्, रूपज्योतिलाई। पैसालाई सही ठाउँमा सदुपयोग गरियो भने त्यसले फलिफाप गर्ने उनी बताउँछन्। त्यसका लागि आफूले कमाएको धनको स्रोत खराब हुनु हुँदैन, उनी भन्छन्, नराम्रो कामको परिणाम नराम्रै हुन्छ। त्यसैले असल काम गरेर कमाएको धनले मात्रै मानिसलाई सुखी बनाउँछ। एमएस ग्रुपका प्रबन्ध निर्देशक शशिकान्त अग्रवाल पैसाबिनाको जीवन अकल्पनीय हुने बताउँछन्। जागिरभन्दा व्यवसाय गर्नेले धेरै पैसा कमाउने उनको भनाइ छ। त्यसका लागि लगानी चाहिने उनी बताउँछन्। व्यापारका लागि लगानी गरेर जोखिम मोल्न तयार हुनुपर्छ, उनी भन्छन्, जागिर खानेहरूको तलब उनीहरूको चाहनाअनुसार हुँदैन। उनीहरूले आम्दानी चाहेर पनि वृद्धि गर्न सक्दैनन्। व्यवसायका लागि आँटसँगै सुव्यवस्थित योजना पनि हुनुपर्ने उनी बताउँछन्। संसारमा सबैभन्दा बढी सफल हुने पेशा व्यवसाय हो, उनी भन्छन्, व्यवसाय गर्ने व्यक्ति थोरै मात्र असफल हुन्छन्। त्यसैले यो सबैभन्दा धेरै सफलता पाइने क्षेत्र हो। रिलायन्स स्पिनिङ मिल्सका अध्यक्ष पवन गोल्यान पैसा कमाउनका लागि व्यापारमा लगानी मात्रै भएर नहुने बताउँछन्। त्यसका लागि मेहनत र धैर्य चाहिने उनको भनाइ छ। उनी पैसालाई जीविका चलाउने साधन मात्र मान्छन्। यसको मात्रा बढ्दै गएपछि निन्द्रा कम हुँदै जान्छ, उनी भन्छन्, तनाव बढ्दै जान्छ। खानेकुराको मात्रा घट्दै जान्छ। त्यसैले धेरै पैसा धेरै दुःखको कारण पनि हो। धन धेरै जम्मा पार्ने दौडमा थुप्रिने दुःखबारे सबैले ध्यान दिनुपर्ने उनी बताउँछन्। पैसा केबल कागजको टुक्रा हो नाडा अटोमोबाइल्स एसोसिएसन अफ नेपालका उपाध्यक्ष कृष्ण दुलालका लागि पैसा केबल काजगको टुक्रा हो। पैसाबाट आवश्यकता पूरा गर्न सकिएला, तर असल जीवन जिउन खासै धेरै पैसा कमाउनुपर्दैन, उनी भन्छन्, पैसा के हो र? केबल कागजको टुक्रा हो। नियमित कर्तव्य गर्दै जाँदा पैसा कमाइन्छ। कसैले धेरै कमाउँछन् भने कसैले थोरै। तर, पैसाको महत्त्व छैन भनेर कामै नगरी भने बस्नु हुँदैन। पैसाले मानिसलाई कहिल्यै नपुग्ने उनको धारणा छ। पैसाले भौतिक युगमा जे पनि खरिद गर्न सकिन्छ, उनी भन्छन्, मेहनत गर्यो भने जति पनि पैसा कमाउन सकिन्छ। पैसाको पछि दौडिँदा क्षणिक सुख मिल्छ। आत्मसन्तुष्टि मिल्दैन। व्यवसाय गर्ने व्यक्तिको आम्दानी निश्चित नहुने उनी बताउँछन्। घाटा र नाफा व्यावसायिक चक्र हो, उनी भन्छन्, यो चक्रसँग जुध्न सक्ने इच्छाशक्ति र क्षमता भएकाले राम्रो आम्दानी गर्छन्। व्यवसायीले कमाएको पैसा अर्को व्यवसायमा लगानी गर्ने हो। व्यवसायीले उद्योग खोल्दा त्यहाँ एउटाले मात्र आम्दानी नगर्ने उनी बताउँछन्। त्यही व्यवसायबाट धेरैको घरपरिवार र जीवन चलेको हुन्छ, उनी भन्छन्, आवश्यकताको आधारमा पैसा कमाउन सक्नेले स्तरीय जीवन जिउन सक्छन्। पैसा हुनेले नै समाज सेवा, घुमफिर र स्वस्थ जीवन बिताउन सक्छन्। पैसाले कसैलाई पुग्दैन आईएमएसका अध्यक्ष मलहोत्रा आफ्नै बलबुतामा यहाँसम्म आइपुगेको बताउँछन्। मैले मेरो व्यवसायमा परिवारबाट कुनै आर्थिक सहायता लिएको छैन, उनी भन्छन्, ४० वर्षअघि व्यापार सुरु गर्दा १५ लाख रुपैयाँ भए पुग्छ भन्ने मनमा लागेको थियो। अहिले करोडौँ कमाउँदा पनि पुगेको छैन। मानिसको इच्छा असीमित हुने उनी बताउँछन्। मानिसलाई यति पैसा भए पुग्छ भन्ने हुँदैन, उनी भन्छन्, तर, मानिसलाई सन्तुष्ट हुन धेरै पैसा चाहिँदैन। युरोप, अमेरिका र विकसित मुलुकमा मानिसले पैसा कमाएर बचत गर्दैनन्। त्यहाँ सरकारले दिने सामाजिक सुरक्षाका कारण मानिसले बचतमा धेरै ध्यान दिँदैनन्। नेपालमा सामाजिक सुरक्षा राम्रो नभएकाले बिरामी हुँदा, बच्चा पढाउन र उनीहरूको भविष्य सुरक्षित गर्न पैसा कमाउनुपर्ने उनी बताउँछन्। यसका लागि कति पैसा चाहिन्छ भन्ने सीमा छैन, उनी भन्छन्, कम आय हुने सरकारी अस्पतालमा उपचार गराउँछन्। धेरै पैसा हुने विदेशमा गएर उपचार गराउँछन्। आरपी ग्रुपका प्रबन्ध निर्देशक रूपेश पाण्डेय पनि पैसाले मानिसलाई कहिल्यै नपुग्ने बताउँछन्। जति कमाए पनि कमाइरहन मन लाग्छ, उनी भन्छन्, पैसालाई हामीले इज्जत गरेर त्यसको महत्त्व बुझ्यौँ भने समाजमा र जीवनमा सुखशान्ति हुन्छ। पैसा धेरै भएपछि मानिसहरू मात्तिने र गलत काम गर्ने उनी बताउँछन्। पैसा भएपछि जे पनि गर्न सक्छु भन्ने मानिसलाई घमण्ड हुन्छ, पाण्डेय भन्छन्, पैसा भन्ने कुरा आज मसँग छ भने भोलि अर्कोसँग हुन सक्छ। व्यवसायी हरि दाहाल पैसाभन्दा मानिस सन्तुष्टिले खुशी हुने बताउँछन्। कर्म गर्यो भने आफूले चाहेको जति पैसा कमाउन सकिन्छ, उनी भन्छन्, मानिस असन्तोषी प्राणी हो। पैसाले मानिसलाई खुशीभन्दा बढी तनाव दिने भएकाले आवश्यकताभन्दा बढी पैसा नभएकै बेस ! महिला उद्यमी रोशनी उपाध्याय पैसालाई आवश्यकता परिपूर्ति गर्ने माध्यम मात्र ठान्छिन्। मानिसलाई दैनिक खर्च चलाएर सामान्य जीवनयापन गर्न पुग्ने पैसा भयो भने पुग्छ, उनी भन्छिन्, बैँक ब्यालेन्स बढाएर, सम्पत्ति जोडेर मात्रै केही हुँदैन। महत्त्वाकांक्षा जति बढ्दै जान्छ, खर्च पनि उति नै बढ्दै जान्छ, अनि पैसा कमाउने चाहना पनि बढ्दै जान्छ। सौन्दर्य प्रतियोगिता आयोजक हेमा मानन्धरलाई १५२० करोड रुपैयाँ भए जीवन आरामले चल्छ भन्ने लाग्छ। त्यति पैसा भए जीवन आनन्दले चल्थ्यो, उनी भन्छिन्, त्यो पैसालाई म समाजसेवामा पनि लगाउने थिएँ। पैसाले मुकेश अम्बानीदेखि विनोद चौधरी कसैलाई पनि नपुग्ने उनी बताउँछिन्। यो संसारमा पैसाले कसैलाई पनि पुग्दैन, उनी भन्छिन्, मनमा पैसाको लक्ष्मीले भन्दा सन्तोषको लक्ष्मीले बास गर्नुपर्छ। मानिसहरू पैसामा प्रेम देख्छन्। तर, प्रेमको पूर्ति पैसाले गर्न सक्दैन। पैसाले प्रेम कहिल्यै किन्न सक्दैन। खर्च गर्नुअघि कमाउनुपर्छ व्यवसायी तेञ्जिङ शेर्पा पैसा मानिसको जीवनमा नभई नहुने चिज भए पनि त्यसका लागि आफ्नो आत्मसम्मान भने गुमाउन नहुने बताउँछन्। पैसाकै लागि मानिसले जे पनि गर्नु हुँदैन, उनी भन्छन्। शेर्पाका लागि पैसा दोस्रो स्थानमा पर्छ। पहिलो नम्बरमा उनी कर्मलाई स्थान दिन्छन्। कर्म गर्यो भने पैसा आफँै आउँछ, उनी भन्छन्, हरेक मानिसको आफ्नै जीवनशैली हुन्छ। जीवनशैलीअनुसार पैसाको आवश्यकता फरकफरक हुन्छ। आफू कस्तो जीवन बिताउने भन्ने कुरा कमाइले निर्धारण गर्ने उनी बताउँछन्। समाजमा सामाजिक, सांस्कृतिक र आर्थिक थुप्रै नियम हुन्छन्, उनी भन्छन्, खर्च गर्नुभन्दा पहिले कमाउनुपर्छ। त्यो आर्थिक नियमभित्र पर्छ। आर्थिक नियममा बसियो भने हामीलाई पैसाको दुःख हुँदैन। त्यसका लागि कमाउने र खर्च गर्ने शैलीमा सन्तुलन हुनुपर्छ। ब्युटिसियन सुषमा महरा पैसा जति कमाए पनि नपुग्ने बताउँछिन्। पैसा जति कमाए पनि नपुग्ने भएकाले पैसाको पछाडि मानिस कुदिरहेको हुन्छ, उनी भन्छिन्, कहिलेकाहीँ क्षमता हुँदाहुँदै पनि भनेको जस्तो पैसा कमाउन सकिँदैन। तर, कमाएको पैसाको केही भाग जोगाउनुपर्छ। बचत पनि कमाइ हो। कमाएको केही पैसा जोगायो भने मानिसलार्ई पैसाको कहिल्यै दुःख नहुने उनी बताउँछिन्। आम्दानीभन्दा बचत ठूलो फाइदा हो, उनी भन्छिन्, त्यसको मतलब मन लागेको चिज नखाएरनलाएर जोगाउने भनेको होइन। व्यवसायी हेमन्त निरौला पैसा मानिसको जीवनमा एकदमै आवश्यक रहेको बताउँछन्। पैसाबिना केही पनि हुँदैन, उनी भन्छन्, मानिसका आवश्यकता समयसँगै बढिरहन्छन्। त्यसैले पैसा जति भए पनि पुग्दैन। पाँच हजार कमाउनलेलाई १० हजार कमाउन पाए हुन्थ्यो भन्ने लाग्छ। पाँच लाख कमाउनेलाई १० लाख कमाउन पाए हुन्थ्यो जस्तो हुन्छ। पैसाले सामान्य मानिसलाई मात्र होइन, उद्यमी र व्यापारीलाई पनि नपुग्ने उनी बताउँछन्। पाँच लाखबाट सुरु गरेको व्यापार ५० लाख पुग्दा पनि मानिसलाई पैसाले पुगेको हुँदैन, उनी भन्छन्, पैसाको जातै यस्तो हुन्छ। सेलिब्रिटीलाई कति भए पुग्छ? अभिनेत्री झरना थापालाई लाग्छ सेलिब्रिटीको जीवन जिउन महिनामा एकदुई लाख रुपैयाँ अनिवार्य चाहिन्छ। मानिसको चाहना एकपछि अर्को थपिँदै जाने हुनाले पैसा जति भए पनि नपुग्ने उनी बताउँछिन्। मानिसको चाहना असीमित हुने भएकाले पैसा जति कमाए पनि पुग्दैन, उनी भन्छिन्, एकसरो लुगा र बिहानबेलुका दुई छाक खान पुग्ने पैसा भए जसलाई पनि पुग्छ। अभिनेत्री प्रियंका एमभीलाई पनि महिनामा एकदुई लाख रुपैयाँ भए पुग्छ। मानिसलाई कति बेला के आवश्यक पर्छ भन्ने थाहा हुन्न, उनी भन्छिन्, महिनामा एकदुई लाख कमाइयो भने आफ्ना सारा सपना पूरा हुन्थ्यो होला जस्तो लाग्छ। अभिनेता कबिर खड्काको विश्व भ्रमण गर्ने सपना छ। त्यसका लागि एक अर्ब रुपैयाँ भए आफ्नो सपना पूरा हुने उनी बताउँछन्। निर्देशक दीपाश्री निरौला बाँच्नका लागि पैसा धेरै नचाहिने बताउँछिन्। पैसा भन्दा पनि मनमा सन्तुष्टि भए पुग्छ, उनी भन्छिन्, धेरै पैसाले मानिस धेरै खुशी हुने होइन। सन्तुष्टि सबैको साथ, माया र ससानो खुशीमा मिल्छ। त्यसैले मलाई यति नै पैसा चाहिन्छ भन्ने छैन। अभिनेता विल्सनविक्रम राई भन्छन्, मलाई हजारको हजार वटा नोट भए पुग्छ। मसँग यति पैसा भयो भने सित्तैमा फिल्म खेलेर सबैलाई हँसाउँथेँ। अभिनेता कृष्ण मल्ल अहिलेको अवस्था हेरेर महिनाको डेढ लाख रुपैयाँ भयो भने पुग्ने बताउँछन्। त्यति पैसा भयो भने म आफू र आफ्नो परिवारको इच्छा र आवश्यकता पूरा गर्न सक्थेँँ, उनी भन्छन्, महिनैपिच्छे घरमा डेढ लाख भित्रिने भए जीवन टेन्सनफ्री हुन्थ्यो होला। निर्देशक दीपेन्द्र के खनाल जिन्दगी बिताउन ३०४० करोड रुपैयाँ भए पुग्ने बताउँछन्। त्यो पैसाले विश्व भ्रमण गर्थें, उनी भन्छन्, सबै टेन्सनबाट मुक्त भएर आरामको जिन्दगी बिताउँथेँ। कतै लगानी गर्थें। दुःखमा परेकालाई सहयोग गर्थें। अर्का निर्देशक आकाश अधिकारीलाई बाँचुञ्जेल वर्षको २४ लाख रुपैयाँ भए पुग्छ। म जति समयसम्म बाँच्छु, त्यतिञ्जेलसम्म वर्षको २४ लाख रुपैयाँ भए पुग्छ, उनी भन्छन्, त्यो पैसा हातमा पर्नेबित्तिकै बैँकमा राख्थेँ। त्यही बैँकको ब्याजले जिन्दगी चलाउँथेँ। अभिनेता दयाहाङ राईलाई जिन्दगीमा यति नै पैसा चाहिन्छ भन्ने छैन। मैले जीवनमा यति नै पैसा चाहिन्छ भनेर हिसाब गरेको छैन, उनी भन्छन्, पैसाकै लागि मेहनत गरिन्छ, तर त्यसकै लागि भनेर मरिहत्ते गरिँदैन। पैसो मात्रैले खुशी र सुखी हुन सकिँदैन। आफू र आफ्नो परिवालाई खुशी हुन जति पैसा चाहिन्छ, त्योभन्दा बढी काम छैन। अभिनेता गौरव पहारीलाई भने २० करोड रुपैयाँ भए जीवन आरामले चल्छ भन्ने लाग्छ। अहिलेको अवस्थालाई हेर्ने हो भने २० करोड रुपैयाँ भए पुग्छ, उनी भन्छन्, त्यो पैसाले म आफ्नो रेस्टुरेन्ट व्यवसाय बढाउँथेँ। फिल्म क्षेत्रमा लगानी गर्थें। ट्रान्सजेन्डर मोडल भूमिका श्रेष्ठ अहिलेको जमानामा पैसाबिना केही पनि नहुने बताउँछिन्। अहिलेको समयमा पैसाबिना केही हुँदैन, उनी भन्छिन्, तर, पैसा मानिसको जीवनमा समस्या होइन, समाधान बनेर आउनुपर्छ। उनी आफूलाई महिनाको २० हजार रुपैयाँ भए पुग्ने बताउँछिन्। महिनाको २० हजार भए आरामले जीवन चल्छ, उनी भन्छिन्, मानिसहरू चारपाँच हजारमा पनि महिना चलाइरहेका हुन्छन्। मेरो घर, गाडी जोड्ने सपना नभएकाले मलाई मासिक २० हजार भए पुग्छ। हास्य कलाकार मधुसुदन पाठक आवश्यकताभन्दा बढी पैसा जरुरी नभएको बताउँछन्। समय फरक भएकाले पैसाको आवश्यकता पनि फरक हुँदै गइरहेको छ भन्ने लाग्छ, उनलाई। हाम्रा चाडपर्वहरू पनि खर्चिलो बन्दै गइरहेका छन्, उनी भन्छन्, हामी दिन प्रतिदिन परनिर्भर हुँदै गइरहेका छौँ। अरूले उत्पादन गरेको सामान महँगो हुन्छ। महँगी बढ्दा पैसाको आवश्यकता पनि बढ्छ। त्यसैले पैसा जति भए पनि पुग्दैन। आम मान्छेलाई करोड भए पुग्छ काठमाडौँ, बूढानीलकण्ठका २३ वर्षीय विद्यार्थी सरोज रम्तेललाई एक करोड पैसा भए जीवनभरिलाई पुग्थ्यो भन्ने लाग्छ। हुन त पैसाले जति भए पनि पुग्दैन, उनी भन्छन्, अहिलेका लागि मलाई एक करोड भए जिन्दगीभरका लागि पुग्थ्यो। त्यो पैसा म केही बैँकमा राख्थेँ, बाँकी गरिबलाई सहयोग गर्थें। काठमाडौँ, मूलपानीकी रस्मी पौडेललाई पनि एक करोड भए जीवन चल्छ भन्ने लाग्छ। एक करोडमा म ५० लाख सहकारीमा लगेर राख्थेँ, उनी भन्छिन्, त्यसैको ब्याजले खानेलगाउने खर्च पुर्याउँथेँ। बाँकी ५० लाखले आफ्ना अरू आवश्यकता पूरा गर्थें। काठमाडौँ, मूलपानीकी शिक्षिका कुन्दा पौडेल (५०) लाई पनि एक करोड भए पुग्छ। मलाई एक करोड भए बाँचुञ्जेल पुग्थ्यो, उनी भन्छिन्, त्यो एक करोडले छोराछोरी पढाउँथेँ, घर व्यवहार चलाउँथेँ, बचत गर्थें र एउटा सानो व्यापार पनि गर्थें। काठमाडौँ, कपनकी शिक्षिका रीना बस्नेतलाई पनि एक करोड भए पुग्छ। मलाई एक करोड भए पुग्थ्यो, उनी भन्छिन्, एक करोडमा म आधा पैसा आफ्नो लागि युज गर्थें। केही पैसा बचत गर्थें। बाँकी पैसा आमाबुबालाई कार किनेर उपहार दिन्थेँ। काठमाडौँ, वसन्तपुरमा किराना पसल गरेर बस्छन्, सुरेन्द राई (५२)। उनलाई पनि जीवनमा एक करोड रुपैयाँ भए पुग्छ। मलाई एक करोड रुपैयाँ भए पुग्छ, उनी भन्छन्, त्यो पैसाले काठमाडौँमा एउटा घर किन्थेँ। छोराछोरीलाई बोर्डिङ स्कुलमा पढाउँथेँ। एउटा सानोतिनो व्यापार गर्थें। अधिकांशको सपनाः घर र गाडी काठमाडौँ, बानेश्वर बस्ने पवित्रा कटुवाल (२१) लाई जीवनमा आठ करोड भए पुग्छ। त्यति पैसा भयो भने म काम नगरी बसीबसी खान्थेँ, उनी भन्छिन्, आफूलाई मन परेको ठाउँ घुम्न जान्थेँ। मन लागेको कुरा किन्थेँ। एउटा घर बनाउँथेँ। एउटा दामी कार किन्थेँ। काठमाडौँ, सुन्ताखान बस्ने दीपेश कुँइकेल (२२) लाई जिन्दगी आरामले कटाउन १० करोड रुपैयाँ भए पुग्छ। यो पैसाले म एउटा दामी घर किन्थेँ, उनी भन्छन्, घरमा एउटा शानदार गाडी भित्त्याउँथेँ। काठमाडौँ, बालाजु बस्ने सोनु थापा (२०) को पनि १० करोडकै सपना छ। १० करोडमा केही पैसाले देशविदेश घुम्थेँ, काठमाडौँमा ठूलो घर बनाउथेँ। राम्रो गाडी चढ्थेँ। काठमाडौँ, बानेश्वर बस्ने इच्छा कँडेललाई पनि १० करोड भए जिन्दगी मज्जाले चल्छ भन्ने लाग्छ। पैसा हातमा पर्नेबित्तिकै काठमाडौँमा एउटा घर बनाउँथे, उनी भन्छिन्, तुरुन्तै ड्राइभिङ सिकेर एउटा कार पनि किनेर त्यही कारमा सरर शहर घुम्थेँ। काठमाडाँै, कीर्तिपुर बस्ने पल्लवी घिमिरेको १५ करोड रुपैयाँको सपना छ। मलाई अहिलेको परिस्थितिमा हातमा १५ करोड रुपैयाँ भए पुग्छ, उनी भन्छिन्, त्यसले एउटा खत्रा बङ्लो बनाउँथेँ र युरोप टुर जान्थेँ। काठमाडौँ, स्वयम्भूका सन्तोष दलामी (२३) लाई खुशी हुन पाँच करोड रुपैयाँ भए पुग्छ। म त्यो पैसाले काठमाडौँमा ठुलो घर बनाउँथेँ, उनी भन्छन्, एउटा दामी गाडी किन्थेँ। सेयर बजारमा पैसा लगानी गर्थें। सानोतिनो व्यापार गर्थें। भक्तपुर, कौशलटारका सहिरस श्रेष्ठ (२२) को पनि सुन्दर घर र चिटिक्क परेको गाडीको सपना छ। १५ करोड रुपैयाँ भए मलाई घर र गाडी किन्न पुग्थ्यो, उनी भन्छन्, १० करोड रुपैयाँमा काठमाडौँमा जति वटा घर आउँछ, सबै किन्थेँ। ती सबै घर भाडामा लगाएर सुतीसुती खान्थेँ। काठमाडौँ, पेप्सीकोलाका दीपेश धामी (२३) लाई नौ करोड रुपैयाँको चाहना छ। त्यो नौ करोडले उनको पनि घर र गाडी किन्ने सपना छ। त्यसमा आधा पैसा कुनै व्यवसायमा लगानी गर्थें, उनी भन्छन्, केही रकम बैँकमा राख्थेँ। काठमाडौँमा एउटा घर किन्थेँ। राम्रो गाडी चढ्थेँ। धेरै पैसा भएको दिन निन्द्रा लाग्दैनशेखर गोल्छाकार्यकारी निर्देशक, गोल्छा अर्गनाइजेसन मैले सञ्चालन गरेका विभिन्न उद्योग तथा व्यवसायमा करिब सात हजार मानिस काम गर्छन्। यो सम्झेर मेरा धेरै तनाव कम हुन्छन्। खर्च गर्ने क्षमताअनुसार पैसाको महत्त्व हुन्छ। हामीले आम्दानी तथा आवश्यकताका आधारमा खर्च गर्ने योजना बनाउनुपर्छ। पैसा भनेको सबथोक होइन। धेरै पैसा भएको दिन मलाई रातभर निन्द्रा लाग्दैन। पैसाले संसारको सबैभन्दा महँगो बिछ्यौना किन्न सके पनि मीठो निन्द्रा भने किन्न सकिँदैन। त्यसैले पैसा भनेको आवश्यक चिज हो, तर सबथोक भने होइन। जति पैसा, उति तनावराजेशकाजी श्रेष्ठअध्यक्ष, नेपाल चेम्बर अफ कमर्श पैसा मान्छेलाई नभई नहुने वस्तु हो। कसैसँग पैसा छैन भने समाजमा हेपिइने स्थिति हुन्छ। आधारभूत आवश्यक पूरा गर्नका लागि मानिसलाई पैसा नभई हुँदैन। तर, धेरै पैसा थुपार्दा पनि मानिसलाई तनाव र बोझ महसुस हुन्छ। जति पैसा, उति तनाव। मेरा लागि खान, लगाउन र बस्न पुग्ने पैसा भयो भने म सन्तुष्ट हुन्छु। पैसाको धेरै लोभ गर्नु हुँदैन। धेरै लोभलालचले भएको पैसा पनि गुमाइन्छ। कति पैसा भए मानिस खुशी हुन्छ? भन्ने कुरा अहिलेसम्म पत्ता लगाउन सकिएको छैन। सकेसम्म धेरै धन कमाउने सबैको चाहना हुन्छ। कमाएर बचत गर्न सक्यो भने पैसाको खाँचो जीवनमा हुँदैन। जति कमायो, उति कमाउने इच्छा दीपक मलहोत्राअध्यक्ष, इन्टरनेसनल मार्केटिङ सर्भिसेज पैसा कति चाहिन्छ, त्यो मानिसमा भर पर्ने कुरा हो। मानिस कति पैसा कमाउँदा सन्तुष्ट हुन्छ, उति नै पैसा चाहिन्छ। तर, पैसा भन्ने कुरा जति कमाए पनि कमाइरहने इच्छा हुन्छ। कर्मचारीले तलब र व्यापारीले व्यसाय, उद्योगपतिले उद्योग गरेर जीवनयापन गरेका हुन्छन्। सन्तुष्टिका लागि धेरै पैसा चाहिन्छ भन्ने हुँदैन। एउटा साधारण जीवन बाँच्न पुग्ने पैसा भए हुन्छ। पैसा खर्च गर्नका लागि कमाउने हो। पैसा कमाउने कुरा मानिसको प्रवृत्ति र चहनामा भर पर्ने विषय हो। व्यवसायीले कमाएको पैसा कहिल्यै पनि बैंकमा जम्मा गर्दैनन्। व्यसायीले एक ठाउँबाट गरेको आम्दानी अर्को क्षेत्रमा लगानी गर्छन्। नयाँ क्षेत्रमा रोजगारी कसरी सिर्जना गर्ने भन्नेतर्फ हाम्रो सोच हुन्छ। व्यापार र उत्पादनशील क्षेत्रमा लगानी गरेर हामी पैसाको सदुपयोग गर्छौं। सामाजिक सुरक्षा, औषधि उपचार र बच्चाको शिक्षादीक्षाका लागि आवश्यक रकम बैंकमा जम्मा गर्ने मात्र हो। बाँकी पैसा त लगानी नै हुन्छ। हाम्रो जमानासम्म बाउबाजेको सम्पत्तिबाटै मानिस धनी र गरिब हुन्थ्यो। अहिले त्यस्तो परिस्थिति छैन। लगन र मेहनतले मानिस आफ्नै बलबुतामा आर्थिक रूपमा सबल बन्न सक्छन्। अहिलेका नयाँ पुस्तामा आफैँ केही गर्नुपर्छ भन्ने मनोविज्ञान विकसित भएको पाउँछौँ। अहिलेका पुस्तालाई आमाबुबाले पैसा जम्मा गरेर दिनुपर्ने अवस्था पनि छैन। आज छ, भोलि नहुन सक्छकुमार पन्तएनआरएनए, अध्यक्ष आजको दिनमा मानिसलाई पाइलापाइलामा पैसा चाहिन्छ। तर, पैसा मात्रै सबथोक भने होइन। पैसा आज छ, भोलि नहुन पनि सक्छ। पैसाभन्दा खुशी महत्त्वपूर्ण कुरा हो। पैसाले सबथोक किन्न सकिएला, तर खुशी किन्न सकिँदैन। कसैसँग पैसा छ, तर सुखसन्तोष छैन भने जीवन जिउन मुस्किल पर्छ। सुख प्राप्तिका लागि असल कार्य गर्नुपर्छ। समाजमा योगदान गरेर अरूको कल्याण हुने किसिमले काम गर्दा नै मनमा सन्तुष्टि मिल्छ। धन प्राप्ति त्यति सजिलो विषय होइन। सर्वप्रथम त आत्मविश्वास नै ठूलो कुरा हो। यसका लागि मेहनत, ज्ञान र सीप पनि उत्तिकै आवश्यक छन्। मानिसभित्र आआफ्नो किसिमको क्षमता लुकेको हुन्छ। त्यसलाई पहिचान गरेर व्यवसाय अघि बढाउनुपर्छ। नत्र मेहनत मात्र पनि काम लाग्दैन। सही ठाउँमा उपयुक्त ढंगले मेहनत गरियो भने सफल बन्न सकिन्छ। सफलता नै सुखको माध्यम हो। नकमाई सुखै छैन छोटेलाल रौनियारअध्यक्ष, नेपाल इन्भेस्टर्स फोरम पैसा भनेको जीवनमा नभई नहुने वस्तु हो। सैद्धान्तिक, भौतिक, अध्यात्मिक जीवन बिताउन पैसा चाहिन्छ। पूजापाठ, उपचार, अध्ययन, भ्रमण, खाना, बास सबैका लागि पैसा चाहिन्छ। हावापानीजस्तै पैसा पनि बाँच्नका लागि अति आवश्यक वस्तु हो। मानिसलाई जन्मदेखि मृत्युसम्म पैसाको आवश्यकता पर्छ। पाँच तत्त्वले बनेको हुन्छ, मान्छे। मानवीय सभ्यताको विकासक्रमसँगै छैटौँ तत्त्वका रूपमा मुद्रा पनि थपिएको छ। निश्चित उमेर पुगेपछि असल जीवन बिताउन धन आर्जन गर्नुपर्छ। मानिसले कमाउने भनेको खर्च गर्नका लागि हो। कमाउनु नपर्नेभयो भने मानिसले कामलाई महत्त्व दिन छाड्छन्। अहिले हरेक क्षेत्रमा प्रतिस्पर्धा छ। आँखाले हेरेपछि चाहना बढ्छ। देखेको र भेटेको जति सबै वस्तु खरिद गर्न मन लाग्छ। सवारीसाधन, फ्रिज, एसी, टीभी, इन्टरनेट अहिले मानिसको आधारभूत आवश्यकता भइसकेका छन्। त्यसलाई मानिसले विलासिताका साधन भन्न छाडिसके। बालबच्चाको उज्ज्वल भविष्यका लागि पनि धन आर्जन गर्नुपर्छ। अहिले महँगी धेरै बढिसकेको छ। मेरो जमानामा कलेजको शुल्क महिनाको २५ रुपैयाँ थियो। अहिलेका मानिसलाई यो कुरा गफजस्तो लाग्छ। अहिलेका धेरै युवायुवतीमा विदेशमा अध्ययन गर्ने चाहना रहेको हुन्छ। छोरोछोरीको इच्छा पूरा गर्नुपर्ने हुन्छ। नगद नहुनेले घरजग्गा धितो राखेर भए पनि विदेश पठाउने गरेका छन्। स्वदेशमै डाक्टर, इन्जिनियर पढाउन पनि ४०५० लाख रुपैयाँ लाग्ने भइसक्यो। त्यसैले जो कोहीले पनि पैसा नकमाई सुखै छैन। जति कमायो, उति कमाउन मन लाग्छ रूपेश पाण्डेय, प्रबन्ध निर्देशक, आरपी ग्रुप पैसाले मानिसलाई कहिल्यै पुग्दैन। जति कमाए पनि कमाइरहन मन लाग्छ। पैसालाई हामीले इज्जत गरेर त्यसको महत्त्व बुझ्यौँ भने समाजमा र जीवनमा सुखशान्ति हुन्छ। पैसा धेरै भएपछि मानिसहरू मात्तिने र गलत काम गर्नेतिर लाग्छन्। पैसा भएपछि जे पनि गर्न सक्छु भन्ने मानिसलाई घमण्ड हुन्छ। पैसा भन्ने कुरा आज मसँग छ भने भोलि अर्कोसँग हुन सक्छ। बचत जरुरी छ : अनिलकेशरी शाह प्रमुख कार्यकारी अधिकृत, नबिल बैंक पैसालाई कलियुगको भागवान् मानिन्छ। पैसा हुने मानिसले आफ्ना हरेक आवश्यकता पूरा गर्न सक्छन्। पैसालाई कति महत्त्व दिने भन्ने कुरा मानिसको प्रवृत्तिमा पनि भर पर्छ। एक बैंकरका नाताले कमाइको कम्तीमा ३० प्रतिशत बचत गर्नुपर्छ भन्ने मेरो मान्यता छ। बचत जरुरी छ। केही मानिसमा कमाइभन्दा धेरै खर्च गर्ने प्रवृत्ति हुन्छ। तिर्न सक्ने क्षमता अनुसार ऋण लिनुपर्छ। ऋण लिएको रकम विलासिताका वस्तुमा खर्च गर्नु हुँदैन। आम्दानीले ऋण तिर्न सकिनुका साथै जीवनस्तर पनि सुधार गर्न सकिन्छ। पैसाले जति भए पनि पुग्दैन। तर, पैसा नै सबथोक ठानेर यसको पछि लाग्नु हुँदैन। पैसा चाहिँदैन भन्ने पनि होइन। यो त मानिसका लागि जीवन जिउने माध्यम मात्र हो। त्यसैले पैसाको सदुपयोग गर्न जान्ने व्यक्ति सुखी हुन्छ। कविता एउटा नोटको जीवनी भूपिन मेरो हातमा हजारौँ हातहरूको फोहोर टाँसिएकोकागजको एक नोट छम त्यसको जीवनी पढिरहेछु। यो नोटको जन्मको बारेमा म बिल्कुल अनभिज्ञ छु।तर थाहा छ मलाईकुनै बैंकको सफा कुनाबाटयो नोटको फोहोर यात्रा सुरू भयो। एक क्यासियरले जिब्रोको थुकमा बूढीऔँला चोबेरगन्यो यो नोटर पहिलो पटक थमायो ग्राहकको हातमा। बैंकबाट बाहिर निस्किएपछिनोट पुग्योमासु पसलमा नोटमा बगरेको हातको आलो रगत टाँसियो। त्यसपछि पुग्यो नोटरुघाग्रस्त साहूको हातमानोटमा साहूको सिंगान टाँसियो। त्यसपछि पुग्यो नोटकुनै आसामीको हातमा जो भर्खरै पिसाब फेरेको हातलेनोट गन्दै थियो। पुग्यो नोटभर्खरै बाथरुममा सेफ्टी प्याड निकालेरबाहिर निस्किएकी मालिक्नीको हातमानोटमा टाँसियो मासिक स्रावको रगत। पुग्यो नोट यौनकर्मीको हातमाजसमा टाँसियो चिप्लो यौनरस। भ्रष्ट, तस्कर, दलालपण्डा, नेता, हिपोक्रेटसबैको हातहातसम्मनोटको यात्रा जारी रह्यो। एक पटक बढो मुस्किलले गरिबको हातमा पनिपुग्यो नोटजसमा उसको आँशु र पसिना पनि मिसियो। तर, भोलिपल्ट नै नोट पुग्यो बेरोजगारीले किलकिले अँठाएर कुलतमा फसेकोकुनै युवकको हातमात्यसमा गाँजाको गन्ध टाँसियो अफिमको बास्ना टाँसियो। लामो यात्रापछि अन्तमा पुग्यो नोटएक भक्तको हातमाभक्तले चढायो भगवान्लाईत्यही नोट। म पढिरहेछुएउटा नोटको रोमाञ्चक जीवनी।तर बुझिरहेको छैन किकिन चढाउँछ भक्तले देउतालाईयो फोहोर नोट? किन सबैभन्दा सफा लाग्छ मानिसलाई यो फोहोर नोट? मेरो हातमा हजारौँ हातहरूको फोहोर टाँसिएकोकागजको एक नोट छम त्यसको जीवनी पढिरहेछु। अन्नपूर्ण सम्पूर्णबाबट"
परम्परागत पासोबाट यसरी समातियो चितुवा (तस्बिर),"दमौली : तनहुँको भानु नगरपालिकामा बालबालिकामाथि आक्रमण गर्ने नरभक्षी चितुवा परम्परागत पासोबाट समातिएको छ। यसअघि पनि २ वटा चितुवा यस्तै पासोबाट समातिएको हो। एकपछि अर्को गर्दै बालबालिकामाथि आक्रमण गर्न थालेपछि चितुवा पक्रन चौतर्फी दबाब परेको थिथो। भानु नगरपालिकाका१ देखि ४ नम्बर वडामा १८ महिनाभित्र चितुवाको आक्रमणबाट ५ जना बालबालिकाको ज्यान गइसकेको छ। ७ जना बालबालिका अंगभंगसमेत हुनुपरेको छ। केही दिनअघि मात्र भानु२ बजगाईटारमा चितुवाको झम्टाईबाट १२ वर्षे सोनिया अछामी मुस्किलले उम्किएकी थिइन्। त्यो भन्दा १५ दिनअघि ४ वर्षका आशिक बानियाँले चितुवाको आक्रमणबाट ज्यान गुमाएका थिए। चितुवाको आक्रमण रोक्नको लागि सुरक्षाकर्मी परिचालन भए पनि त्यसको खास उपलब्धि देखिएन। यही कारण स्थानीयले नै पासो बनाएर चितुवा पक्रेका हुन्। यसअघि आधुनिक फलामे पासोमा चितुवा पर्न छाडेपछि पुराना बुढापाकाको सहयोगमा काठबाट निर्मित पासो वनमा थापिएको थियो। र, त्यसका अगुवा थिए स्थानीय ७० वर्षका हरिभक्त ढकाल। घरमा बाख्रा खाएपछि आजित बनेर २०३० को दशकमा उनले यो सीप सिकेका थिए। अहिले चितुवा नियन्त्रणका लागि यो सीप अचुक उपाय बन्न पुगेको छ। ढकालको सहयोगमा स्थानीय ९ वटा सामुदायिक वनमा पासो थापिएको थियो। ढकालसहितको समूह पासो थाप्दै :"
"सिस्नो पानीले सोध्यो, भिआइपीमा कोको होलान गुप्त महरा ? (भिडियोपूर्णपाठ)","काठमाडौं : सिस्नो पानी नेपालले विगतमा जस्तै यो वर्ष पनि व्याङ्ग्यात्मक देउसी खेलेको छ। देउसीमा यस पटकको आकर्षण चिनियाँ राष्ट्रपति सी चिनफिङ बनेका छन्। हास्यकलाकार मनोज गजुरेलले चिनियाँ राष्ट्रपति सीको भूमिका निर्वाह गरेका छन्। सँगै देउसीमा राजनीति, समाज र तिनका प्रवृतिमाथि चर्को व्यंग्य गरिएको छ। प्रधानमन्त्री केपी शर्मा ओली स्वयम्ले उद्घाटन गरेको देउसी कार्यक्रममा नक्कली ओली बनेका छन् सीताराम कट्टेल धुर्मुस। उद्घाटन कार्यक्रममा नेकपा अध्यक्ष एवम् पूर्वप्रधानमन्त्री पष्कमल दाहाल प्रचण्डदेखि सबै दलका शीर्ष नेता सहभागी थिए। नेतामाथि भएको व्यङ्ग्यलाई उनीहरुले हेरेर रमाइलो गरेका छन्। यो वर्षको देउसीमा पूर्वसभामुख कृष्णबहादुर महराको हिरासत बसाइलाई भीआईपीको जेल जाने लहरोको संज्ञा दिइएको छ। देउसीको लयमा चीन भारतसँग नेपाल सम्बन्ध, सर्वहारा नेताको रवाफसँगै विभिन्न काण्डबारे उल्लेख गरिएको छ। चिनियाँ राष्ट्रपतिको भूमिकामा रहेका कलाकार गजुरेलले जोगीको भेषमासमेत चिनियाँ नागरिकबाट हुने तस्करीप्रति व्यङ्ग्य गरेका छन्। सिस्नो पानीको देउसी (पूर्णपाठ) भन भन साथी हो  देउसिरे राम्ररी भन  देउसिरे सिस्नुपानी भन्छ  देउसिरे देउसी खेल्न मन छ  देउसिरे। आन्दोलनको आगो  बालेर निरंकुशतन्त्र  ढालेर राजतन्त्रलाई  फालेर द्वन्द्वलाई शान्तिले  टालेर जनताको संविधान  लेख्नेले नाका बन्दी  छेक्नेले धुलो बढार्न  सक्दैनौ ? खाडल पुर्न  सक्दैनौ ? जेल र नेल  भोग्नेले छातीले गोली  रोक्नेले देशको लागि  भनेर सर्वश्व गुमाउन  सक्नेले भ्रष्टाचार नगर्न  सक्दैनौ ? नैतिकता जोगाउन  सक्दैनौ ? दलाललाई नटेर्न  सक्दैनौ ? अपराधी नपाल्न  सक्दैनौ ? देउसी खेल्न आयौँ हामी जनताले पठाए अझै बहादुर सभामुख खोज्न खटाए तानिँदैछन् लहरा भत्किँदैछन पहरा भिआइपीमा को को होलान गुप्त महरा (माननीय सदस्यहरू, म हुँ भन्नेले हात उठाउनुहोस् म होइन भन्नेले शिर उठाउनु होस्।) ज्वालामुखी जस्तो गरी विस्फोट हुन्छन् घटना घटनालाई सामसुम पार्न आयोग गठन झ्याप्पै पारी जसको च्याप्पै समाउनु थ्यो कठालो आयोग आफैं बस्ने गर्छ उसकै गोठालो। कल्ले खायो कल्ले खायो वाइडबडी पिलेन मिलिजुली खाको कुरा भन्नै मिलेन। भेट्न भनी बोलाउँछन् प्रधानमन्त्री ओलीले एकोहोरो हानिरन्छन् आफ्नै बोलीले बालुवाटारको डाँडामाथि चिसो हावा सिरिरि विकास सिकास त्यस्तै हो रेशम फिरिरि रेशम फिरिरि रेशम फिरिरि पाँच वर्ष बित्न तीन वर्ष बाँकी रेशम फिरिरि। हा विषादीले भिसा माग्यो रक्सौलमा आएर सरकारले दिन्न भन्यो हा लैनचौरले फोन घुमायो के हो पारा भनेर बालुवाटारले सरी भन्यो हा इण्डियालाई खुशी पार्न व्यापारीलाई बचाउन हाम्ले विष खानुपर्ने हा सागपात समेत आयात गरी हाम्ले जीवन चलाको हामै खेतमा खोइ फलाको हा वीर जाति नेपालीको कति राम्रो बानी हो नि लै लै नपिउन्जेल ज्ञानी पिएपछि पानी अन्तै जाने घरै नजानी  नेकपाको इस्कूलैमा कस्तो उच्च भावना नि लै लै माधव नेपाल दिने केपी ओली नलिने स्वास्थ्यलाभको शुभकामना एउटा घाँटी दुइटा मुख प्रचण्ड र ओलीको जनताले विश्वास गर्ने कुन चैं बोलीको नातागोता आफन्त र परिवारका सबैलाई अंशै सरी बाँडेका छन् पद बरि लै कस्को घरमा डेरा बस्छौ भात खान काँ जान्छौ चिप्लिरन्छ जिब्रो तिम्रो केको तेल खान्छौ ? भाग्यमानी घरबेटी महादानी डेरावाल ब्ल्याक् लिस्टेडलाई मेलम्चीको ठेक्का मालामाल। कोही सांसद डन गुण्डा कोही सांसद ज्यानमारा यिनै सांसद पार्टीलाई परम पियारा भजन सुन्न मन्दिर गाको राष्ट्रगान पो घन्कियो चिताबाट मान्छे उठी तनक्क तन्कियो। मधेशवादी दलको आफ्नै मौलिक ढङ्ग छ छेपारोलाई छक्कै पार्ने बहुरङ्ग छ सरकार पनि चलाउने संविधान नि जलाउने झण्डावाला गाडी चढी जुलुस लगाउने। काँ बिलाए आरके कमरेड काँ हराए अशोक राई कहाँ पुगे निख्खुर क्रान्तिकारी भट्टराई चिन्ता लाग्छ ती प्याराले हामीलाई भुले कि १ चोक्टा खान हिँडेका थे झोलमा डुबे कि ? गुन्द्रुकमा कर लिने को होला ! एनसेललाई छूट दिने  को होला ! सिंगापुरको बिल भर्ने  को होला ! टुँडिखेल पिच गर्ने  को होला ! वाइडबडी पचाउने  को होला ! सूनतस्कर बचाउने  को होला ! होली वाइन बाँड्ने  को होला ! मेलम्ची भाँड्ने  को होला ! पप्पुलाई पुल पार्ने  को होला ! गाई लडाई मार्ने  को होला ! हाम्रो देशको न्यायालय कति साह्रै चोखो छ नि लै लै कार्यकर्ता न्यायाधीश दलले सोध्छ कहाँ थिस् न्याय चाहिँ टाँय टाँय फिस अख्तियारको आयुक्त नै भ्रष्टाचारमा चुर्लुम्म नि लै लै कुन चाहिँ निस्क्यो भिलेन कता सेटिङ मिलेन पदै ढल्यो गल्र्याम गुर्लुम्म। नेपालमा आउँछ भन्छन् विदेशीको लगानी आशैआशमा बित्यो दुई तिहाइको जवानी नागार्जुनमा मुसो कुद्दा सिंहदरबार थर्किन्छ यस्तो कुरा सुन्दा हाम्लाई पानी सर्किन्छ हुक्के पनि तिनै छन् बैठके नि तिनै छन् शितल निवास जनताबाट टाढा हुँदै झन् राष्ट्रपति हुन खोज्दा राजाराजा भयौ कि घरतिर जानु पर्ने दरबार गयौ कि ! माथिकाले खाका छन् तलकाले खाका छन् प्रदेश सरकार कठैबरा मुख बाका छन्। एक वर्षमा १० महिना विदेश घुम्छन् मेयरज्यू उतै बसून् बरु तिनलाई ग्रिनकार्ड मिलाइद्यूँ पिर्का माथि चढीचढी खान थाले सलामी कस्तो हतार यिनलाई जान आफ्नै मलामी म हिँड्दा बाटोमा  जाम छैन धुवाँ र धुलोको  नाम छैन जुत्ताले कार्पेट  टेकिन्छ खोइ कहाँ हिलो  देखिन्छ ! जाँ गयो त्यहीँ  भिड लाग्छ क्यामेरा मेरै  मुख ताक्छ शिलान्यासको  धपेडी छ मन्चमा जाँदा  थपडी छ देखेका जति  सुकिलै छन् भेटेका जति  हँसिलै छन् राजदूतले कुर्छन्  एक घण्टा मन्त्री नै ढुक्छन्  दुई घण्टा सि जिन फिङ लाई  ल्याकै हो मोदीलाई पनि  भ्याकै हो को हो त्यो विकास  नदेख्नी विकासका सम्चार नलेख्नी सरकारलाई चौतर्फी  चेप्नी हो ? दुईतिहाइ सरकारलाई  हेप्नी हो ? हिटलरले मान्छे माथ्र्यो ग्यास च्याम्बरमा हालेर अफ्तावले आगो ताप्यो मान्छे बालेर मन्त्री, पुलिस, वकील र न्यायाधीश किनेर न्याय खोज्न हिँड्नेको घाँटी थिचेर इट्टा पोल्ने भट्टीमा जिउँदै मान्छे पोलेर सांसद भयो, मन्त्री खायो छाति खोलेर देउवा दाइ भन्नुहुन्छ आलम मलाई चाहिन्छ नि लै लै दुनियाँले बोल्दैमा भट्टिमा मान्छे पौल्दैमा समाइहाल्न कहाँ पाइन्छ ? हाम्रा विश्वविद्यालय घाँस र झारले ढपक्कै नि लै लै दलले खेद्दै लान्छन् गाईगोरु जान्छन् खुरुखुरु हरियो घाँस खान्छन्। गीत केको लर्को केको लर्को युट्यूबरको लर्को बन्ने भयो संस्कृति हाम्रो घाटको न घर्को नि लौ केको हल्ला केको हल्ला फेसबुकैको हल्ला फेसबुकले आगो लाउँदा आफ्नै घर जल्ला नि लौ खाए सके सिध्याए लुटे देशै बेचे भन्छन् युट्युबैमा भिडिओ हाली डलर पो गन्छन् नि लौ केमा थुप्र्यो केमा थुप्र्यो मोवाइलमा थुप्र्यो अग्लो थियो मान्छे पहिले अहिले भयो कुप्रो नि लौ केको खेति केको खेति अनलाइनको खेति भाइरल बन्न मनपरि लेख्दा मुलुकैको क्षति नि लौ चौथो अङ्ग मिडियाको कस्तो खबरदारी तर्साउँदै समाचारमै कालो बजारी राष्ट्रसेवक भन्ने हाम्रो स्थायी सरकार कस्तो छ ? बाली चोरी खाने अटेर साँढे जस्तो छ पछिपछि अख्तियारले पिँडुलामा हान्दैछ अघिअघि घुसको बुजो मुखले तान्दैछ कसले भन्छ नेपाललाई गरिब देश भनी दे दनादन स्वीट्जरलेन्डका बैंकभरि हाम्रो डलर मनी दे बेइजिङबाट ह्याकरहरू बैंक लुट्न आउँछन् दे ब्राजिलबाट तस्करहरू कोकिन बेच्न ल्याउँछन् दे यूएस युरोप अष्ट्रेलिया सन्तान पढाउँछौ दे दनादन दिल्ली बैंकक सिंगापुरमा उपचारलाई धाउँछौ  दे गाडी आउँछन् जापानबाट जहाज युरोपबाट  दे मलेसिया चाइनाबाट आउँछन् सुत्ने खाट  दे दशैं तिहार मनाउनलाई च्याङ्ग्रो तिब्बतको दे भ्यालेन्टाइनको उपहारलाई गुलाब इटलीको  दे ब्रिटिसभर्जिन आइल्याण्डमा हाम्रो बल्याक् मनी दे। कसले भन्छ नेपाललाई गरिब देश भनी  दे आशिष धर्मका नाममा  नखेल्नु भिरबाट गाई  नठेल्नु वैदेशिक सम्बन्ध  राम्रो होस् चीन भारत दुवै  हाम्रो होस् सामाजिक सुरक्षा  पक्का होस् श्रमिकको भविष्य  ढुक्क होस् अतिथि सेवा  सभ्य होस् पर्यटन वर्ष  भव्य होस् लोडशेडिङ् फर्केर  नआओस् पावरहाउस बाढीले  नखाओस् पारदर्शी स्वच्छ  चुनाव होस् मनी र मसललाई  तनाव होस् डाटा प्याक चलाउँ  मर्जिले टेलिकम राम्रो  फोरजीले डाक्टरले किड्नी  नचोरुन् जनताले अस्पताल  नफोरुन् जहाजमा मतुवा  नचढोस् एयरपोर्टमा एनआरएन  नलडोस् हुण्डीको जाल  तोडियोस् मेलम्ची छिटो  जोडियोस् अख्तियारका खुट्टा  नकामुन् ठूला माछा  नभागुन् सिजिन पिङ मोदी  आइरहून् जनताले सास फेर्न  पाइरहून् रेलले हिमाल  चढी आउन् सुरुङले पहाड  छेडी जाउन् श्रममात्र होइन दाम पनि होस् कुरा मात्र होइन काम पनि होस्।।"
"अर्घाखाँचीमा बस दुर्घटना : १४ घाइते, पाँचको अवस्था गम्भीर","सन्धिखर्क : अर्घाखाँचीको शितगंगा नगरपालिकाको जुकेनामा सोमबार साँझ बस दुर्घटना हुँदा १४ जना घाइते भएका छन्। शितगंगाको ठाडाबाट, जलुकेका लागि छुटेको लु २ ख ६६१ नम्बरको बस जुकेनाको रातामाटामा ब्रेक फेल भएर दुर्घटना भएको हो। घाइतेमध्ये पाँच जनाको अवस्था गम्भीर रहेको छ। घाइते सबैको प्राथमिक स्वास्थ्य केन्द्र ठाडामा उपचार भइरहेको जिल्ला प्रहरी कार्यालय अर्घाखाँचीका प्रहरी नायव उपरीक्षक प्रकाश विष्टले जानकारी दिए।"
भारतमा तीन नेपालीको हत्यापछि गाउँ शोकमा,"बैतडी : कार्तिक ८ गते राति शुक्रबार भारतको पिथौरागढमा तीन नेपाली मजदुरको हत्या भएपछि उनीहरुको गाउँ शोकमा डुबेको छ। पुरचौंडी नगरपालिका नगरपालिका ५ दहतोलीका ३६ वर्षीय हरे बोहरा र २७ वर्षीय बीरा बोहरा तथा पुर्चौंडी नगरपालिका ४ भटना तडीखेतका ३६ वर्षीय कासी बोहराको हत्या भएपछि अहिले गाउँ शोकमा डुबेको हो। स्थानीय बासिन्दासमेत रहेका जिल्ला समन्वय समितिका उपप्रमुख धनबहादुर बोहराले चाडपर्वमा गाउँ पुरै शोकमा रहेको बताए। तिनै जनाको धारिलो हतियारले लिंग काटेर हत्या गरिएको थियो। उनीहरु पिथौरगढको सिलौल मड भन्ने ठाउँमा गएको डेढ वर्षदेखि मजदुरी गर्दै आएका थिए। हरे बोहराकी श्रीमती किर्रा बोहराको घटनामा संलग्नता भएको हुन सक्ने आशंका गरिएको पुरचौंडी नगरपालिका ५ का वडा अध्यक्ष नागीसिंह खडायतले बताए। हरेको किर्रासँग दोश्रो विवाह हो। उनीहरु दुवैसँगै काम गर्थे। अहिले किर्रा बझाङ माइतमा पुगेको भन्ने सुनिएको छ, उनले भने, उसलाई पक्राउ गरेर अनुसन्धान गर्नुपर्छ। तयसपछि केही न केही कुरा बाहिर आउन सक्छ। आफ्ना दुई छोराको मृत्युले दहतोलीकी ७० वर्षीया मनोरी बोहरा विक्षिप्त छन्। वडा अध्यक्ष खडायतले भने, छोराहरुको मृत्युको खबर पाउना साथ उनी बेहोस छन्। घरमा पनि सम्झाउने मान्छे पनि छैनन्। मृतको शतगत गर्नका लागि केही गाउँले पिथौरागढतर्फ सोमबार बिहानै गएका उपप्रमुख बोहराले बताए। बीरा बोहराकी श्रीमती तथा छोरा कैलालीतिर बस्दै आएका छन् भन्ने सुनिएको छ, उनले भने, घटनाले गाउँ शोकमा डुबेको छ। बीरा बोहरा केही महिना अघि मात्रै दाजुभाउजू भेट्न भनेर पिथौरागढ गएका र उनी पनि उतै मजदुरी गर्दै आएका थिए। तिनै जनाको सामूहिक हत्या भएकाले कसले गरेको हो भन्ने बारेमा खुल्न सकेको छैन्। एक गाउँका दुईजना र नजिकैको अर्को गाउँका एकजनाको सामूहिक हत्या भएपछि पिथौरागढमा काम गरिरहेका नेपाली मजदुर पनि निकै दुखित भएका छन्। सामूहिक हत्याले उनीहरुलाई समेत झस्काएको छ। आफ्नो देशमा रोजगारीको अवसर नहुँदा बैतडीका अधिकांश युवा रोजगारीका लागि भारत पस्ने गरेका छन्। भारतमा उनीहरुले विभिन्न किसिमका समस्या झेल्दै आएका छन्। भारतको पिथौरागढमा ३ जना नेपाली मजदूरको हत्या"
चितवनको खैरहनीबाट २० जुवाडे पक्राउ,चितवन : पूर्वी चतवनको खैरहनीबाट २० जना जुवाडे पक्राउ परेका छन्। इलाका प्रहरी कार्यालय खैरहनीबाट खटिएको प्रहरी टोलीले खैरहनी नगरपालिका१ सिमलघारीमा आइतबार राति कौडा खेलिरहेका २० जनालाई पक्राउ गरेको हो। विशेष सुराकीका आधारमा कयर खोलाको छेउमा रहेको एउटा घरमा कौडा खेलिरहेको अवस्थामा उनीहरुलाई पक्राउ गरिएको इलाका प्रहरी कार्यालय खैरहनीका प्रहरी निरीक्षक धनदेव साउदले जानकारी दिए। उनीहरुको साथबाट १ लाख ९१ हजार रुपैयाँ बरामद भएको प्रहरीले जनाएको छ। त्यस्तै प्रहरीले १२ वटा मोटरसाइकलसमेत बरामद गरेको जानकारी दिएको छ।रासस
जिपबाट खसेर बैतडीमा एकको मृत्यु,"बैतडी : जिपबाट खसेर बैतडीमा एक बालकको मृत्यु भएको छ। मृत्यु हुनेमा पाटन नगरपालिका७ किम्तोलीका १५ वर्षे सुबास चन्द रहेका इलाका प्रहरी कार्यालय पाटन बैतडीका प्रहरी नायव निरीक्षक बीरभद्र खडायतले जानकारी दिए। आइतबार साँझ किम्तोलीबाट डडेल्धुरातर्फ जाँदै गर्दा जिपको पछाडि झुण्डिएका चन्द खसेर घाइते भएका थिए। घाइते चन्दलाई उपचारका लागि साँझ नै डडेल्धुरा अस्पताल पुर्याएको र उपचारपछि घरमा ल्याएको बताइएको छ। तर, चन्दको अस्पतालबाट फर्केपछि राति नै मृत्यु भएको खबर प्राप्त भएको प्रहरीले जनाएको छ। म १ ज १६८ नम्बरको जिपको पछाडि झुण्डिएर यात्रा गरिरहेका बेला चन्द खसेका प्रहरीले जनाएको छ। घटनाबारे थप जानकारी लिन इलाका प्रहरी कार्यालय पाटनको टोली घटनास्थलतर्फ गएको जिल्ला प्रहरी कार्यालयका प्रवक्ता प्रहरी निरीक्षक किसन चन्दले जानकारी दिए।"
ट्याक्टरको ठक्करले घाइते युवकको मृत्यु,राजविराज : सप्तरीको राजविराज नगरपालिका ९ मलेठमा भएको दुर्घटनामा घाइतेमध्ये एक जनाको उपचारका क्रममा आइतबार राति धरानमा मृत्यु भएको छ। राजविराजरुपनी सडक खण्डमा स १ त ४३६९ नम्बरको ट्याक्टरको ठक्करले घाइते भएका बा ३८ प ७१९५ नम्बरको मोटरसाइकल चालक सप्तरीको रुपनी गाउँपालिका ५ मुसहरनियाका १९ वर्षीय दिपेश यादवको उपचारका क्रममा मृत्यु भएको जिल्ला प्रहरी कार्यालय सप्तरीका डीएसपी तिलक भारतीले जानकारी दिएको छ। घाइते यादवको धरानस्थित बीपी कोइराला स्वास्थ्य विज्ञान प्रतिष्ठानमा उपचारका क्रममा मृत्यु भएको डीएसपी भारतीले बताए। राजविराज आउँदै गरेको ट्याक्टरले राजविराजबाट रुपनीतर्फ जाँदै गरेको मोटरसाइकललाई आइतबार साँझ ठक्कर दिएको थियो। मोटरसाइकल पछाडि सवार सप्तरीको रुपनी गाउँपालिका ५ का २२ वर्षीय रुपेशकुमार खंगको दुबै खुट्टामा चोट लागेको छ। उनको गजेन्द्रनारायण सिंह अस्पताल राजविराजमा उपचार भइरहेको छ।
"युवा नेताको तिहार : कोही भाइको यादमा, कोही विदेशमा","काठमाडौं : नेपालीले मनाउने दोस्रो ठूलो पर्व तिहार सुरु भइसकेको छ। तिहारका अवसरमा विभिन्न कार्यक्रम हुन थालेका छन्। विदेशिएका युवाहरू दिदीबहिनीको हातबाट टीका थाप्न स्वदेश फर्कन थालेका छन्। देउसीभैलोको कार्यक्रम पनि सुरु भइसकेको छ। वर्षभरि राजनीतिक कार्यक्रमहरूमा व्यस्त हुने विभिन्न पार्टीका युवा नेताहरूले पनि तिहारका लागि आआफ्नै योजना बनाएका छन्। विभिन्न पार्टीका केही युवा नेताको योजना यस्तो छ। गगन थापा कांग्रेसका युवा नेता तथा सांसद गगन थापाको तिहार यसपटक देशबाहिर बित्छ। उनी नन्याङ टेक्नोलोजिकल युनिभर्सिटीमा पढ्नका लागि लागि आइतबार सिंगापुर गएका छन्। त्यहाँ उनी एक साता बस्ने छन्। थापाले त्यहीँ बहिनी निर्मला नकर्मीको हातबाट टीका लगाउँदै छन्। संयोग भन्नुपर्छ, यसपटक म हाम्रो परिवारले टीका लगाउँदै आएको परिवारमध्येकी एक सदस्य निर्मला भएकोमा पुगेको छु। उनी सिंगापुरका नागरिकसँग विवाह गरेर उतै बस्छिन्, उनले भने, यसपटकको भाइटीका उनीसँगै लगाउँछु। यसभन्दा अघिका पर्वमा पनि गगन निकै व्यस्त हुन्थे। उनलाई टीका लगाउन भ्याइनभ्याइ हुन्थ्यो। मेरो आफ्नो एक जना दिदी हुनुहुन्छ। उहाँसहित एकजना तामाङ बहिनी, अग्रवाल समुदायका ६ जना दिदीबहिनी र २ जना नकर्मी बहिनीबाट टीका लगाउँदै आएको छु, उनी भन्छन्, तिहारमा त म पूरै व्यस्त हुन्छु। तर, यसपटक यो सबै मिस हुने भयो। थापा यसअघिका तिहारमा देउसीभैलो खेलेर रमाइलो गर्दै आएका थिए। विश्वप्रकाश शर्मा कांग्रेस प्रवक्ता विश्वप्रकाश शर्माको तिहार यसपटक खासै उत्साहजनक छैन। आफ्ना जेठाबडा हेमप्रसाद भण्डारीको निधनका कारण उनी टीका लगाउँदैनन्। यसपटकको तिहारभरि उनी काठमाडौंमै हुन्छन्। यो समय परिवारसँग बस्ने र विभिन्न मठमन्दिर गुम्ने योजना बनाएका छन्, शर्माले। यो बीचमा राम्रा फिल्म आए हेर्ने उनी बताउँछन्। शर्माका लागि तिहार निकै विशेष पर्व हो। उनी दसैंलाई त्यति महत्त्व दिँदैनन्। तर, तिहार निकै महत्वका साथ मनाउने गर्छन्। म दसैंमा घर पुगिनँ भने पनि तिहारमा सधैँ पुग्थेँ। त्योबेला बुबाआमाले विश्वप्रकाश दसैंमा आएन तिहारमा पक्कै आउँछ भनेर पर्खनु हुन्थ्यो। यो विद्यार्थी राजनीति गर्दाको समयको कुरा हो। त्यसबेला अहिलेको जस्तो आउँदैछु भनेर जानकारी गराउन फोन थिएन, उनी भन्छन्, तिहार मलाई घरमै मनाउनु पथ्र्यो र सरस्वती पूजा सकेसम्म धुलाबारी स्कुलमै गएर मनाउने गर्थेँ। रामप्रसाद सापकोटा दीपशिखा नेकपा केन्द्रीय सदस्य तथा राष्ट्रिय युवासंघ नेपालका संयोजक रामप्रसाद सापकोटा दीपशिखा तिहारलाई खासै महत्त्व दिँदैनन्। १३ वर्षको उमेरबाटै टीका लगाउन छाडेका उनी तीन वर्षयता फेरि टीका लगाउन सुरु गरेका छन्। जनयुद्धमा लागेदेखि टीका लगाएको थिएन। तर, तीन वर्षदेखि लगाउन थालेको छु, उनले भने, टीका लगाउने विषयमा हामी कम्युनिस्ट विश्वास राख्दैनौँ। तीन वर्षअघिको दसैंमा आमाले कर गरेपछि टीका लगाउन थालेको उनले बताए। २०६२०६३ को जनआन्दोलनपछि घर जाँदा पनि टीका लगाउँदिनथें। आमाले कर गर्नु भयो अनि लगाउन थालेँ। दिदीबहिनीको हातबाट पनि लगाउँछु, उनी भन्छन्, हामी धर्मसंस्कृति बदल्न लागेका थियौँ सकेनौँ। समाजले हामीलाई बदल्यो। उनी तिहारका बेला समय निकाल्न सके पछिल्लो समय प्रकाशित पुस्तक पढ्ने योजनामा छन्। प्रदीप पौडेल कांग्रेसका युवा नेता प्रदीप पौडेलको तिहार काठमाडौंमै बित्दैछ। विमलाबाट टीका थापेर तिहार मनाउने योजना बनाएका छन्, उनले। सांस्कृतिक पर्व तिहार चलिआएको परम्पराअनुसार नै मनाउने योजनामा छु, उनले भने, खासै त्यस्तो विशेष योजना त छैन। रमाइलो गर्न धेरैले तास खेल्छन्। तर, मेरो बानी छैन। अघिपछि फुर्सद नभएर पनि होला खेल्नै आउँदैन। केशव झा राजपा महासचिव केशव झाको तिहार यसपटक काठमाडौंमै बित्दैछ। पारिवारिक कारणले सप्तरीको तिलाठीस्थित घर जान नपाएका झाले पार्टीका कार्यक्रममा सहभागी भएर तिहार मनाउँदैछन्। उनी काठमाडौंमै दिदीबहिनीबाट टीका थाप्ने योजनामा छन्। गाउँ जान नपाएका झालाई गाउँमा हुने मेलाको याद झलझली आइरहेको छ। लक्ष्मीपूजाको भोलिपल्ट गाउँमा भैँसी जुधाउने कार्यक्रम हुन्थ्यो, उनी भन्छन्, यसले आठ सय वर्ष पुरानो इतिहास बोकेको छ। यो मेलाको याद आउँछ। उनको गाउँमा देउसीभैलो भने खेलिँदैन। तर, उनले नेपालगन्ज बसेर पढ्दा देउसीभैलो खेलेका छन्। तिहारमा यसको पनि निकै याद आउने बताउँछन्। हामी त खेल्दैन थियौँ। नेपालगन्ज गएपछि फरक संस्कृतिमा घुलमिल भइयो, उनी भन्छन्, त्यहाँ हुँदा देउसी खेलेर उठेको पैसा विद्यालयको भौतिक संरचना निर्माणमा खर्च गथ्र्यौँ। हिमाल शर्मा नेकपाका युवा नेता हिमाल शर्माको तिहार काठमाडौंमै बित्दैछ। दिदीबहिनीको हातबाट टीका लगाउने उनको योजना छ। पार्टीका विभिन्न संगठनले आयोजनामा गर्ने कार्यक्रममा सहभागिता जनाउने उनी बताउँछन्। चाडपर्वलाई धर्मको हिसाबले भन्दा पनि संस्कृतिका हिसाबले हेर्नुपर्छ, उनी भन्छन्, सभ्य भएर चाडपर्व मनाउनुपर्छ। नविना लामा नेकपा नेत्री तथा सांसद नविना लामाको तिहार परदेशमा रहेका भाइ किशोरको सम्झनामा बित्दैछ। अस्ट्रेलियामा रहेका भाइ नविनाको हातबाट टीका थाप्न आइपुगेनन्। भाइ नहुँदा नराम्रो त लाग्छ नै। तर, परिपक्व भएपछि बुझ्नु पनि पर्छ, उनी भन्छिन्, देशमा रोजगारीको अवसर छैन। अधिकांशको बिदेसिनु पर्ने अवस्था छ। तर, प्रविधिले भने टाढा रहेको भाइलाई नजिक बनाउन केही सहयोग गरेको छ। प्रविधिले जोडिदिएको छ। भिडियोमार्फत कुरा गरेर भए पनि जोडिन्छौँ, उनले भनिन्, तर, प्रविधिले मात्रै नजिक बनाउँदैन रहेछ। भाइ यहीँ भएको भए अझ रमाइलो हुने थियो। यसपटक नविना तिहार काठमाडौंमै बिताउँदै छिन्। बानेश्वरमा रहेको आफ्नै क्याफेमा दिपावली गर्ने र दाइका छोरालाई माला लगाएर तिहार मनाउने योजनामा छिन्। तिहारमा देउसीभैलोको केही योजना बनेको छैन, नविनाको। अनेरास्ववियुको नेतृत्वमा रहँदा सधैँ आफैँ नेतृत्व गरेर देउसीभैलो कार्यक्रम गर्दै आएकी लामा यसपटक नेतृत्वमा छैनन्। अनेरास्ववियुले देउसीभैलो गरेमा र बोलाएमा उनी जाने योजनामा छिन्। तिहार र देउसीभैलोको कुरा आउँदा अनेरास्ववियुका पूर्वअध्यक्ष रवीन्द्र अधिकारीको याद आउने उनी बताउँछिन्। तिहार भन्ने बित्तिकै रवीन्द्र दाइको याद आउँछ, उनले भनिन्, उहाँ (रवीन्द्र) नेतृत्वमा रहँदा देउसीभैलो कार्यक्रम हुन्थ्यो। उहाँ नाच्न खुबै मन पराउने। रातभरि नाचेरै बिताउने।"
तिब्र गतिको मोटरसाइकलको ठक्करले पैदल यात्रुको मृत्यु,राजविराज : तिब्र गतिको मोटरसाइकलको ठक्करले सोमबार बिहान सप्तरीको सप्तकोशी नगरपालिकामा पैदल यात्रुको मृत्यु भएको छ। सप्तकोशी नगरपालिका ५ गंगाजली टोलस्थित कञ्चनरुपफत्तेपुर भित्री सडकखण्डमा भएको दुर्घटनामा सप्तकोशी नगरपालिका १ नयाँ बजारका ३५ वर्षीय राजेश शर्माको घटनास्थलमै मृत्यु भएको इलाका प्रहरी कार्यालय कञ्चनरुपका डीएसपी मकेन्द्रकुमार मिश्रले जानकारी दिए। कञ्चनरुपबाट फत्तेपुर जाँदै गरेको को ३३ प ५२७ नम्बरको मोटरसाइकलको ठक्करले शर्माको घटनास्थलमै मृत्यु भएको मिश्रले बताए। अत्यधिक गतिका कारण मोटरसाइकल चालक सप्तरीको कञ्चनरुप नगरपालिका ११ ठेलियाका २६ वर्षीय दिपेशकुमार गोजेवारसमेत उछिट्टिएर घाइते भएका छन्। डीएसपी मिश्रका अनुसार टाउको फुटेको र शरीरको विभिन्न भागमा चोट लागेकोले गोजेवारको स्थानीय पोली क्लिनिक फत्तेपुरमा उपचार भइरहेको छ।
१४ जुवाडे तीन लाख नगदसहित पक्राउ,"भक्तपुर : भक्तपुर प्रहरीको तिहारको मौका पारी जुवातास खेलिरहेका १४ जनालाई सोमबार बिहानै दुई ठाउँबाट नियन्त्रणमा लिएको छ। उनीहरुको साथबाट प्रहरीले तीन लाख आठ सय ४२ रुपैयाँ बरामद गरेको छ। महानगरीय प्रहरी परिसर भक्तपुरका अनुसार विशेष सूचनाको आधारमा प्रहरी अधिकृतसहितको टोलीले सूर्यविनायक नगरपालिका ७ गुण्डुस्थित ४५ वर्षीय रामचन्द्र खतिवडाको घरमा तास खेलिरहेको अवस्थामा घर धनीसहित आठ जनालाई नियन्त्रणमा लिइएको छ। नियन्त्रणमा दिएका मानिसहरुसँग खानतलासी गर्दा जुवातास खालबाटै दुई लाख ३७ हजार पाँच सय रुपैयाँ र एक बुक तास बरामद गरिएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। त्यस्तै चाँगुनारायण नगरपालिका ९ ताथलीस्थित ३८ वर्षीय तीर्थराम माकजुको घरमा तास खेलिरहेको अवस्थामा घरधनीसहित ६ जनालाई नियन्त्रणमा लिइएको उनले बताए। उनका अनुसार उनीहरुको साथबाट ६३ हजार तीन सय ४२ रुपैयाँ र ३ बुक तास समेत बरामद गरिएको थियो। दुवै स्थानबाट नियन्त्रणमा लिएका तास खेल्ने खेलाउने १४ जना मानिसहरु, तास खालबाट बरामद भएको नगद तीन लाख आठ सय ४२ रुपैयाँ र ४ बुक ताससहित थप अनुसन्धानका लागि महानगरीय प्रहरी वृत्त जगातीमा राखिएको भक्तपुर प्रहरीले जनाएको छ।"
"कलाकारको तिहार सम्झना : त्यो भैलो, त्यो देउसी","रवि गिरी, अभिनेता सानोमा देउसीभैलो खेल्न खूब गइयो। देउसी खेल्न जाने भनेर हप्ता दिनअगाडिदेखि नाचगान गथ्र्यौं। भाइटीकाको दिनसम्म बिहानै उठेर देउसी खेल्न जान्थ्यौँ। कसैले दक्षिणा दिएन भने उसको बारीमा काँक्रा, अम्बा जे फलेको छ, त्यही चोरेर भाग्थ्यौँ। एक पटक देउसी खेल्दा २० रुपैयाँका लागि साथीहरूसँग झगडा परेको थियो। सुशील श्रेष्ठ, अभिनेता देउसीभैलो खेल्न २०२५ जनाको टिम तयार पार्थें। रातभरि देउसी भट्याउँदै चिन्नेजतिको घरमा जान्थ्यौँ। जबसम्म हामीलाई दक्षिणा दिँदैनथे, तबसम्म गाएरै बस्थ्यौँ। अहिले साथीभाइसँग भेटघाट मात्र हुन्छ। पहिलाजस्तो रमाइलो हुँदैन। बच्चा बेलाको तिहार धेरै याद आउँछ। कमलमणि नेपाल, अभिनेता केटाकेटी बेला तिहारको एक मात्र रमाइलो भनेकै देउसीभैलो हुन्थ्यो। टन्न पैसा कमाइन्छ भनेर रातभरि गाउँगाउँ डुलिन्थ्यो। दक्षिणाको रूपमा दिइएको धान, चामल पनि बेचेर पैसा भाग लगाउने गथ्र्यौं। देउसी खेल्न जानुअघि तिहारको गीत लेखेर रिहर्सल गर्थें। हरेक वर्ष देउसी खेल्न जाने गरेको छु। यसपालि पनि मिरमिरे क्लबबाट देउसी खेल्न जाने योेजना छ। सुनीता दुलाल, गायिका सानो छँदा देउसीभैलो खेल्न धेरै जान्थें। टीकाको दिनसम्म जान्थेँ। त्यो बेलामा केटीले भैलो मात्र खेल्ने हो भनिन्थ्यो। म केटा बनेर देउसी खेल्न पनि जान्थेँ। लक्ष्मीपूजाको दिनको सारी लगाएर जान्थेँ। दिदीहरूसँग भैलो खेल्न गइन्थ्यो। कसको घरमा कति दक्षिणा दिन्छन् भन्ने कुरामा मात्र मेरो ध्यान जान्थ्यो। देउसीभैलो नखेलेको तीन वर्ष भयो। शिव परियार, गायक तिहार आउन थालेपछि यसपालि कसलाई देउसी खेल्न लाने, कसलाई नलाने भन्ने विषयमा छलफल गरेर दिन बित्थ्यो। देउसी खेलेर पैसा कमाउनु ठूलो कुरा हुन्थ्यो। देउसी खेल्न जाने अघिल्लो रात त निद्रा पट्क्कै लाग्दैनथ्यो। भोलि कहिले आउलाजस्तो हुन्थ्यो। २०५७ सालयता देउसीभैलो खेलेको छैन। सारा सिरपाइली, अभिनेत्री देउसीभैलो खेल्नुभन्दा पनि हेर्न रमाइलो लाग्छ। अहिलेसम्म देउसीभैलो खेल्न गएकी छैन। सानो छँदा गाउँमा लक्ष्मीपूजाको दिन देउसीभैलो कार्यक्रम हुन्थ्यो। त्यो हेर्न मज्जा लाग्थ्यो। मलाई घरमा मागेजति पैसा दिन्छु तर राति खेल्न जानु पर्दैन भन्नुहुन्थ्यो। त्यसैले अरूले खेलेको हेरेर चित्त बुझाउँथेँ। श्वेता खड्का, अभिनेत्री सारीचोलो लगाएर देउसीभैलो खेल्न जाने भनेपछि मेरो खुट्टा भुइँमा हुन्थेन। घरघर गएर गाउने र नाच्ने मै हुन्थेँ। नाच्नगाउन औधी मन पर्ने भएकाले तिहारको देउसीभैलो पनि साह्रै मन पथ्र्याे। सानो छँदा सधैँ देउसीभैलो खेल्न गइयो। ठूलो भएपछि साथीभाइ छुट्दै गए, देउसीभैलो पनि छुट्यो। पुष्प खड्का, अभिनेता सानोमा देउसी खेल्न जाने भनेपछि छुट्टै रमाइलो महसुस हुन्थ्यो। मादल, गिटार ठिक्क पाथ्र्यौं। को नाच्ने, को गाउने सबै योजना बनाइन्थ्यो। त्यसपछि मात्र देउसी खेल्न गइन्थ्यो। देउसी खेल्न जाँदा जसको घरमा जे फलेको छ, त्यही चोरेर भाग्ने गर्थें। त्यसैले दक्षिणाभन्दा गाली धेरै पाइन्थ्यो। जितु नेपाल, अभिनेता राति १२ बजेसम्म देउसीभैलो खेलिन्थ्यो। जबसम्म दक्षिणा दिँदैनथे, तबसम्म भट्याएको भट्याई गथ्र्यौं। हाम्रो १०१२ जनाको टिम हुन्थ्यो। कसको घरमा कति पैसा दिन्छन् होला भन्ने पिर हुन्थ्यो। दक्षिणामा दिएको धान, चामल बेचेर पनि पैसा भाग लगाउने गथ्र्यौं। पहिला पैसाको लागि खेलिन्थ्यो, अहिले रमाइलोका लागि खेलिन्छ। निशान भट्टराई, गायक देउसीभैलो खेल्न जानका लागि तिहार कुरेर बस्थेँ। सधैँ तिहारमा भट्याउने काम मेरै भागमा पथ्र्यो। देउसी खेल्न आफन्तकोमा मात्र जाने गरेका थियौं। अरू गाउँमा जान लाज लाग्थ्यो। राति हिँड्न डर हुन्छ भनेर हामी ठूलोठूलो छडी बोकेर हिँड्थ्यौँ। अहिले पनि देउसीभैलो खेल्न रमाइलो लाग्छ। राजाराम पौडेल, अभिनेता सानोमा देउसी खेल्न धेरै गइयो। २० वर्षको हुँदासम्म देउसी खेल्न भनेर रातभरि हिँडेको छु। थोरै पैसा दिनेको घरमा अझ धेरै दक्षिणा चाहिन्छ, यतिले पुग्दैन भनेर गीत गाउँथ्यौँ। देउसी खेलेर उठेको पैसाले पिकनिक जान्थ्यौँ। अहिले अरूले देउसीभैलो खेलेको देख्दा बच्चा बेलाको याद आउँछ । कमल खत्री, गायक भाइटीकाको दिनसम्म पनि देउसी रे भन्दै हिँड्थेँ। त्यसका लागि खूब गाली पनि खाएको छु। देउसीभैलो खेल्न भनेपछि हुरुक्कै हुन्थेँ। अहिले पनि रमाइलो लाग्छ। १०१२ जना साथीभाइ भेला भएर देउसीभैलो खेल्न जाने गथ्र्यौं। बुद्धि तामाङ, अभिनेता गाउँका सानाठूला सबै मिलेर देउसीभैलो खेल्ने जान्थ्यौँ। बेसरी तिहार गीत गाउने भएकाले सबैले मलाई घरमै बोलाउन आउँथे। लक्ष्मीपूजादेखि सुरु गरेर भाइटीकासम्म देउसी खेल्थ्यौँ। अरू रातमा जान्थे, हाम्रो समूह दिनमा गएर देउसी खेल्ने गथ्र्यो। उठेको पैसाले क्लबका लागि आवश्यक सामान किन्ने गथ्र्यौं। प्रस्तुतिः आशक्ति फुयाल"
"देउसी भैलो समूह बोकेको ट्याक्टर दुर्घटना : १५ जना घाइते, ४ को अवस्था गम्भीर","गुल्मी : ट्याक्टर दुर्घटनामा परी गुल्मीमा १५ जना घाइते भएका छन्। घाइते हुने मध्ये ४ जनाको अवस्था गम्भीर रहेकाे जिल्ला प्रहरी कार्यालय गुल्मीका एसपी राजेन्द्रसिंह खड्काले जानकारी दिए। देउसी भैलो खेल्न हिडेका समूह ट्याक्टरमा सवार भएका बेला बेला दुर्घटनामा परेको उनले बताए। एसपी खड्काका अनुसार जिल्लाको इस्मा गाउँपालिका६ मदनभण्डारी राजमार्गमा बुल्मबाट चौरासीतर्फ जाँदै गरेको लु ३ त ४०२ नम्बरको ट्याक्टर दुर्घटना भएको हो। इस्मा गाउँपालिका६ बुल्म घर भएकाहरु ४० वर्षे भुपेन्द्र कुमाल, २३ वर्षे पदम कुँवर, १२ वर्षे शेरे कुमाल, २९ वर्षे प्रेम कुमाल घाइते मध्ये गम्भीर घाइते रहेको र उनको पाल्पामा उपचार भइरहेको एसपी खड्काले बताए। दुर्घटनामा परेका घाइते मध्ये ११ जनाको गुल्मी अस्पतालमा उपचार भइरहेको प्रहरीले जनाएको छ। प्रहरीका अनुसार उनिहरुको अवस्था सामान्य रहेको छ। दुर्घटनामा परेको ट्याक्टर सडकमै पल्टीएको छ। ट्याक्टर चालक भने फरार रहेको र उनको खोजी भइरहेको प्रहरीले जनाएको छ।"
पूजा गर्न खलंगामा गाईको अभाव,"जाजरकोट : नलगाड लहँ स्थायी घर भएका रामबहादुर खत्री हाल जाजरकोट सदरमुकाम खलंगा बस्छन्। उनी बर्षेणी गाई पूजाका दिन घरघरमा चोकचोकमा गाई लिएर हिड्छन्। जसको कारण गाई नपाल्नेलाई पनि पूजा गर्न सहज हुन्छ। अहिले सदरमुकाम खलंगामा गाईको अभाव छ। हिन्दु धर्ममा आस्था राख्नेहरुले यमपञ्चकको तेस्रो दिन औँसीको दिन गाई पूजा गर्ने गर्छन्। तर, गाई नहुँदा पुजा गर्न समस्या परिरहेको छ। यही कारण रामबहादुरले गाईलाई घरघरमा चोकचोकमा डुलाएर पूजा गराउँछन्। एउटा गाईलाई बिहानैदेखि डुलाएर सदरमुकामका सबै श्रद्धालुहरुको आवश्यकतालाई पुरा गरिदिने गरेका छन् उनले। हिन्दू धर्ममा आस्था राख्नेहरुले गौमाताको रुपमा गाईलाई पूजा गर्छन्। यही पूजा सहज होस् भनेर गाईलाई टोलटोल लिने गरेको खत्रीले बताए। उनले गाईलाई चढाएको भेटी र दाना संकलन गरेर सोही गाईको लागि खर्च गर्ने गरेका छन्। गाईतिहारका दिन गाईलाई मनपर्ने खाना दिएर पुजा गर्ने गरिन्छ। कतिपयले रक्षाबन्धनमा बाँधेको डोरीसमेत गाईको पुच्छरमा बाँधेर बिर्सजन गर्ने गर्दछन्। गाई घर घरमै पुर्याएर पूजा गर्न सहज बनाएकोमा उनको कार्यलाई स्थानीयले प्रशंसाका साथै धन्यवादसमेत दिने गरेका छन्।"

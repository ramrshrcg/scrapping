शीर्षक,विवरण
कमिसनको दुश्चक्र,"पाँच वर्षसम्म प्रयोग नहुने छपाइ मेसिन प्रतिस्पर्धाविना खरिद गरिनुको औचित्य खुलाउन असमर्थ देखिन्छ, निर्वाचन आयोग। उपयोग हुन नसक्ने मेसिनका निम्ति अपनाएको हतारको खरिद प्रक्रियाका सवालमा संवैधानिक अंग महालेखा परीक्षकले गम्भीर टिप्पणी उठाएको छ। निर्वाचन सामग्री छपाइका निम्ति २४ करोड ५३ लाख रुपैयाँ सरकारी रकम खर्चिएको थियो। स्थानीय, प्रदेश र संघीय निर्वाचन सकिएपछि मेसिन भित्रियो। त्यसपछि त्यो प्रयोग हुने अवस्था रहेन। सँगै त्यो मेसिन आयोगको टहरामा थन्किन पुग्यो। गएको तीनै तहको निर्वाचनमा जनक शिक्षा सामग्री केन्द्रबाट मतपत्र छापिएको थियो। अर्काे निर्वाचनसम्म निरन्तर नचलाई राख्दा त्यो मेसिनमा खिया लाग्नेछ र जुन प्रयोगमा ल्याउन फेरि राम्रै सरकारी धन लगानी गर्नुपर्ने हुन्छ। प्रयोगविहीन अवस्थामा यसरी मेसिन थन्क्याइनु भनेको स्रोतको चरम दुरुपयोग हो। निर्वाचन आयोगले तत्काल उपयोग हुन नसक्ने सामाननिम्ति किन रकम खर्च गर्यो ? त्यतिखेरै गम्भीर प्रश्न उब्जिएको थियो। यसमा आयोगका पदाधिकारी र कर्मचारीको बदनियत को गन्ध आउँछ। अर्काे त, निर्वाचन सधैंभरि हुँदैन। पाँच वर्षमा एकपटक हुने निर्वाचनका निम्ति त्यति ठूलो रकम लगानी गर्नुको औचित्य पनि देखिन्न। मेसिनसँगै त्यसमा काम गर्ने कर्मचारी चाहिन्छ, जसनिम्ति धेरै जनशक्तिको भार पर्छ। मेसिन उपयोगमा नआए पनि कर्मचारीनिम्ति राज्यले बोझ बोक्नुपर्छ नै। टहरामा थन्किएका छपाइ मेसिनको हालत बाहिर आउन सक्ने भयले निर्वाचन आयोगका कर्मचारीले तस्बिरसमेत खिच्न दिएनन्। तस्बिरसमेत खिच्न नदिनुमा बदनियत देखिन्छ। आफ्नो करमा खरिद सरकारी सम्पत्ति अवस्थाबारे जानकारी राख्ने हक प्रत्येक नागरिकलाई हुन्छ। आयोगले स्वीकार गरिसकेको छ त्यो मेसिन आयोगले चलाउन सक्दैन। त्यो मेसिन कुनै सरकारी निकायलाई दिने गरी आयोगले अध्ययन अघि बढाएको छ। उपयोगको हिसाबले त्यही प्रकृतिको निकायलाई हस्तान्तरण गर्न खोज्नु सकारात्मक कदम मान्न सकिन्छ। तर पूर्ववर्ती पदाधिकारीे र कर्मचारी यस्ता समस्याबारे कसरी अनभिज्ञ रहन पुगे ? मुलुकलाई भार पार्ने गरी अनावश्यक खरिद प्रक्रियामा संलग्नमाथि छानबिन हुनुपर्छ, यस्ता गल्ती दोहोरिन नदिनका खातिर पनि। हो, यसरी नै सरकारी निकायमा कमिसनको लोभले खरिद पद्धति समस्याग्रस्त पारिन्छ। अझ सरकारी निकायमा समय छँदै कानुनमा उल्लिखित प्रक्रिया र पद्धतिअनुरूप प्रतिस्पर्धात्मक ठेक्का गरिँदैन। अनेक दाउपेच र प्रपञ्चमा पारिन्छ, अन्तिम अवस्थामा पुर्याइन्छ। त्यसपछि अनिवार्य आवश्यकता को टेको लगाइन्छ। जतिबेला प्रतिस्पर्धात्मक नीति अपनाउन नसकिने हुन्छ। त्यसपछि आफूले चाहेकै व्यक्तिलाई मिलोमतो मा खरिद ठेक्का सम्झौता हुन्छ। त्यसो गरिनुको मूलभूत उद्देश्य अनुचित आर्थिक लाभ लिनु नै हो। हामीकहाँ प्रतिस्पर्धा छल्ने यस्तैखाले प्रवृत्तिले जरा गाडेको छ। यस्ता खेलमा संलग्न राजनीतिक र कर्मचारी वृत्तका उपल्ला पदाधिकारीमाथि कारबाही नभएको मात्र हो। खरिदका यस्ता दृश्य निर्वाचन आयोग मात्र होइन, हरेकजसो सरकारी कार्यालयको विकृत रूप यही नै हो। उपयोग हुन नसक्नेदेखि पर्याप्त मौज्दात हुँदाहुँदै पनि सरकारी कर्मचारी जिन्सी सामान खरिद गर्न लालची हुन्छन्, त्यसबाट आउने कमिसनका कारण। उनीहरूका निम्ति अन्य प्रकृतिका कामभन्दा खरिद प्रक्रियाबाट सहजै र सजिलै कमिसन प्राप्त हुन्छ। सरकारी निकायमा वर्षाैंसम्म पुग्ने गरी अत्यधिक मात्रामा जिन्सी सामान खरिद गरिन्छ, आवश्यक होस् या नहोस्। वार्षिक खपत कति हुन्छ, तिनलाई थाहा नहुने होइन। उपयोग हुनै नसक्ने गरी सामान खरिदका अनगिन्ती घटना छन्। यसरी मिलेमतोमै कमसल र म्याद गुज्रिन लागेका सामान भित्र्याउने विकृतिमाथि कतैबाट प्रश्न उब्जेकै छैन। सामान खीरद गर्ने र थन्काउने पुरानै रोग हो। सामान थन्किने क्रममै खिया लाग्नेदेखि सड्न पुग्छन्। तिनै सामग्री प्रयोग गरेपछि गुणस्तरहीन स्वाभाविक हो। पाँच वर्षसम्म उपयोग हुन नसक्ने मेसिन खीरद प्रक्रियामा संलग्न निर्वाचन आयोगका पदाधिकारी तथा कर्मचारीमाथि छानबिन हुनुपर्छ। त्यसका अतिरिक्त सरकारी निकायमा अनावश्यक सामान खरिद गर्ने र थन्क्याउने खेलबारे गहिरो छानबिन हुनुपर्छ। कतिपय तथ्य महालेखा परीक्षककै प्रतिवेदन उल्लिखित छ। सरकारले आफ्ना निकायमा केकति सामान कुन अवस्थामा राखिएको छ भनी अध्ययन गर्न जरुरी छ।"
पाँचथरमा शृङ्खलाबद्ध हत्याको कारण प्रेम र पैसा,"फिदिम : माइक्रो फाइनान्सको किस्ता तिर्ने मिति नजिकिदै थियो। तर, पाँचथरको हिलिहाङ ६ का १९ वर्षीय घनेन्द्र लावती र उनको परिवारसँग किस्ता तिर्ने पैसा जुटेन। पैसा अभावमा उनी र उनको परिवार समस्यामा थियो। मंगलबार गाउँमा एनएमबी माइक्रो फाइनान्सको लगानी रहेको दुई समूहमा फाइनान्सले बैठक बोलाएको थियो। बैठकमा एनएमबी माइक्रो फाइनान्स गोपेटार शाखाकी कर्मचारी सुजता तामाङ पैसा संकलन गर्न गएकी थिइन्। समूहबाट उनले पैसा संकलन गरेर कार्यालय फर्कदै गर्दा उनको हत्या भएको थियो। जिल्ला प्रहरी कार्यालय पाँचथरका इन्स्पेक्टर नरेन्द्र कुँवरका अनुसार पैसा बोकेर कार्यालय फर्कने क्रममा हिलिहाङ ६ स्थित जंगल बीचमा पर्ने खोल्सामा उनको हत्या भएको थियो। हत्यापछि उनीसँग भएको ८१ हजार ७० रुपैंया लुटिएको थियो। सुजताले पैसा बोकेर कार्यालय फर्कदै गरेको थाहा पाएका लावतीले पैसा लुट्ने उद्देस्यले धारिलो हतियार बोकेर बाटो ढुकेको खुल्न आएको छ। पैसाकै लागि सुजताको हत्या भएको प्रारम्भिक अनुसन्धानबाट खुलेको छ, इन्स्पेक्टर कुँवर भन्छन्, सुजताले पैसा बोकेको लावतीलाई थाहा नभएको भए उनको हत्या नहुन सक्थ्यो। वैशाख २९ गते हिलिहाङ ४ कात्तिकेकी १५ वर्षीय किशोरी सीतल योङहाङको धारिलो हतियार प्रयोग गरी हत्या भएको थियो। हत्यामा संलग्न फाल्गुनन्द गाउँपालिकाका पदम तामाङलाई २० दिनपछि प्रहरीले झापाको दमकबाट पक्राउ गर्यो। पक्राउ परेपछि प्रहरीसँग बयानका क्रममा तामाङले प्रेममा धोका खाएपछि सीतलको हत्या गरेको स्विकारेका थिए। प्रेममा खटपट भएपछि पदम तामाङले सीतलको हत्या गर्ने योजना बनाएको पाइयो, कुँवरले भने, हत्या हुनुभन्दा एक महिना अघिदेखि सीतल र पदमको प्रेममा खटपट सुरु भएको रहेछ। उनीहरु एक महिना अघिदेखि सम्पर्क विहिन भएका रहेछन्। जेठ ६ गते राति मिक्लाजुङ गाउँपालिका३ आरुबोटेमा एउटै पारिवारभित्रका नौ जनाको कारुणिक हत्या भएको थियो। बमबहादुर फियाकका छोरी ज्वाइँ र नातिनीको धारिलो हतियार प्रयोग गरी हत्या भएको थियो। प्रहरी अनुसन्धानले फियाककै कान्छा ज्वाइँ मानबहादुर माखिमले नौ जनाको हत्या गरेको पुष्टि गर्यो। अनुसन्धानमा ससुरा बमबहादुर र कान्छा ज्वाइँ मानबहादुरबीच आर्थिक लेनदेनमा कुरा नमिलेपछि किचलो सुरु भएको खुलेको थियो।सुसरा बमबहादुरले मानबहादुरलाई विदेश जान दिएको पैसा ज्वाइँले फिर्ता नगरेपछि ससुरा ज्वाइँको परिवारमा तित्तता बढेको प्रहरीले जनाएको छ। आर्थिक किचलोकै कारण ससुरा ज्वाइँको परिवारमा किचलो सुरु भएको पाइयो, पाँचथरका प्रमुख जिल्ला अधिकारी मुरारी वस्तिले भने, किचलो बढेपछि मानबहादुरकी श्रीमती मनकुमारी फियाकले सम्बन्धविच्छेदको मुद्धा दर्ता गरेकी पाइयो। पैसाका कारण ससुराली र श्रीमतिसँगको सम्बन्ध बिग्रिएपछि माखिमले हत्याकाण्ड मच्चाएको देखिएको छ। जिल्लाको तीन वटा हत्या प्रकरणलाई अनुसन्धान गर्दा प्रेम र पैसाका कारण हत्या भएको पाइएको हो। हत्यामा संलग्नको बयानका आधारमा उक्त कुरा पुष्टि भएको प्रहरीको दाबी छ। पाँचथर हत्याकाण्ड: घाइते बालिकाको उपचार प्रदेश१ सरकारले गर्ने पाँचथरमा फेरि एक युवा मृत भेटिए : जो एक महिनाअघि कोरियाबाट फर्किएका थिए पाँचथर हत्याकाण्डमा अनेक अड्कल पाँचथर नरसंहार : नौ जनाको सामूहिक अन्त्येष्टि पाँचथरमा युवतीको विभत्स हत्या"
चट्याङ लागेर तीनजना बालकको मृत्यु,"दाङ : दाङमा चट्याङ लागेर तीन बालकको मृत्यु भएको छ। राप्ती गाउँपालिका ४ स्थित मौरीघाट मावि छेउमा रहेको जामुनाको रुखमा चढेका बेला चट्याङले तीनजनाको ज्यान लिएको हो। चट्याङले राप्ती गाउँपालिका ३ मौरीघाटका ११ वर्षीय रमित चौधरी र विनास चौधरी, १३ वर्षीय साजन चौधरीको मृत्यु भएको जिल्ला प्रहरी कार्यालय दाङका प्रमुख बेलबहादुर पाण्डेले जानकारी दिए। जामुनको रुखमा चारजना खेली रहेका बेला चट्याङ परेको थियो । तीनजनाको घटना स्थलमै मृत्यु भएको र एक जना घाइते भएको पाण्डेले बताए।"
बैतडीमा मोटरसाइकल र ट्रक ठोक्किँदा तीनजना घाइते,"बैतडी : बैतडीमा मंगलबार एउटा मालवहाक ट्रक र मोटरसाइकल ठोक्किँदा तीनजना घाइते भएका छन् । घाइतेमध्ये एकजनाको अवस्था गम्भीर रहेको बताइएको छ । घाइते हुनेमा मोटरसाइकल चालक बैतडीको दोगडाकेदार३ श्रीकोटका १८ वर्षीया मानमती भट्ट, सोही ठाउँका १२ वर्षीया ज्योती जोशी र १५ वर्षीया मिना भट्ट छन् । घाइतेमध्ये मानमतीको अवस्था गम्भीर रहेको बैतडीका प्रहरी प्रवक्ता प्रहरी निरीक्षक दीपक पातलीले जानकारी दिए । मानमतीको टाउको निधार र खुट्टामा चोट रहेको उनले बताएका छन् । घाइते तीनै जनाको जिल्ला अस्पताल बैतडीमा उपचार भइरहेको छ । धनगढीवाट दार्चुला जाँदै गरेको ना ६ ख १८३६ नम्बरको ट्रक (टेलर) र खोचलेकबाट सिल्लेगडातर्फ जाँदै गरेको म २ प ११७५ नम्बरको मोटरसाइकल महाकाली राजमार्ग अन्तर्गत बैतडीको दोगडाकेदार गाउँपालिका ३ सिल्लेगडा बजार नजिकै दानीमोडमा मंगलबार दिउँसो ३ बजे दुर्घटनामा परेका हुन् । साँधुरो बाटो र घुम्ती रहेकाले दुर्घटना भएको हुनसक्ने अनुमान प्रहरीकोे छ । ट्रक र ट्रक चालकलाई प्रहरीले नियन्त्रणमा लिएको छ । घटनाको थप अनुसन्धान भइरहेको जिल्ला प्रहरी कार्यालय बैतडीले जनाएको छ ।"
"अदुवाको बीउमा भ्रष्टाचार, ३ जनामाथि मुद्दा","काठमाडौं : साना तथा मझौला कृषक आयस्तर वृद्धि आयोजना (रिजम) नेपालगन्जका २ कर्मचारीसहित ३ जनाविरुद्ध मुद्दा दायर भएको छ। अख्तियार दुरूपयोग अनुसन्धान आयोगले कर्णाली सामुदायिक विकास केन्द्र नेपालगन्जमा कार्यरत तत्कालीन कृषि प्राविधिक मोतीप्रसाद न्यौपाने र रिजम नेपालगन्जमा कार्यरत तत्कालीन अनुगमन तथा मूल्यांकन अधिकृत देवराज भुषालविरुद्ध विशेष अदालतमा मुद्दा दायर गरेएको छ। उनीहरूविरुद्ध ५ लाख ७७ हजार बिगो माग गरिएको छ। श्रीस्थान ताजा तरकारी उत्पादन कृषक व्यावसायिक अदुवा समूह, रिजम र नेपाल राष्ट्र बैंक नेपालगन्जबीच उपआयोजना सञ्चालन गर्न भएको त्रिपक्षीय सम्झौताअनुसार कृषक समूहलाई वितरण गर्नुपर्ने अदुवाको बीउ खरिदमा अनियमितता गरेको अख्तियारको दाबी छ। उनीहरूबाट कृषि सामग्री सम्झौतामा उल्लेख भएअनुसारको परिमाणमा खरिद नगरी झुट्टा बिल भरपाइसमेत तयार गरी नभएको कामको शतप्रतिशत काम भएको देखाएको अख्तियारको अनुसन्धानमा भेटिएको छ। अख्तियारका प्रवक्ता प्रदीपकुमार कोइरालाका अनुसार उनीहरूले अदुवा खेती नभए पनि मिलेमतोमा बदनियतपूर्वक भए गरेका कुरा लुकाइछिपाइ नभए नगरेका काम देखाएर गलत प्रतिवेदन दिएका छन्। उनीहरू विरुद्ध एक वर्ष कैद वा ५० हजार जरिवाना माग गरिएको छ। श्रीस्थान ताजा तरकारी उत्पादन कृषक समूह, व्यावसायिक अदुवा उत्पादन उपआयोजना कृषक समूहका अध्यक्ष रामकुमारी केसी भन्ने रामकला केसीलाई पनि प्रतिवादी बनाइएको छ। गैरकानूनी लाभ लिएकी केसीविरुद्ध २ वर्ष कैद र बिगो बमोजिम जरिवाना गरी बिगोको जफतको माग गरिएको छ। इकाइप्रमुख घुससहित पक्राउ शिक्षा विकास तथा समन्वय सल्यानमा कार्यरत इकाइ प्रमुख धनबहादुर वली घुससहित पक्राउ परेका छन्। अख्तियारले २५ हजार घुससहित उनलाई पक्राउ गरेको हो। उनलाई सेवाग्राहीसँग घुस लिइसकेको अवस्थामा कार्यालय परिसरबाट घुसरकमसहित नियन्त्रणमा लिई अनुसन्धान भइरहेको अख्तियारका प्रवक्ता कोइरालाले जानकारी दिए।"
"रौतहटमा प्रहरी र थुनुवा चढेको गाडी दुर्घटना, दुईको मृत्यु",रौतहट : रौतहटमा मंगलबार दिउँसो प्रहरी र थुनुवा चढेको गाडी दुर्घटना हुँदा दुई जनाको मृत्यु भएको छ । दुर्घटनामा आठजना घाइते भएका छन् । लागुऔषध मुद्दाका थुनुवा निर्मल साह र सवारी ज्यान मुद्दाका रमेशकुमार चौधरीको मृत्यु भएको हो । साह चन्द्रपुर६ का स्थायी बासिन्दा थिए भने रमेश सुनसरी इनरवा ९ का हुन् ।
पोखरा महानगरका कर्मचारीलाई ७ दिन भ्रमण बिदा र भत्ता पनि,पोखरा : पोखरा महानगरपालिकाले आन्तरिक पर्यटनलाई प्रोत्साहन गर्न कर्मचारीलाई वर्षमा ७ दिन भ्रमण बिदा र भत्तासमेत दिने भएको छ । ५ वर्षभन्दा बढी काम गरेका कर्मचारीका लागि सामाजिक सुरक्षाकोष पनि व्यवस्था गरेको छ । उपमेयर मञ्जुदेवी गुरुङले मंगलबार बजेट सार्वजनिक गरिरहँदा यस्तो बताइएको हो । दुर्गमका वडाहरुमा जाने कर्मचारीलाई १५ सय रुपैयाँ प्रोत्साहन भत्ता दिने पनि बजेटमा उल्लेख छ । फेवा ताललाई ३३ करोड महानगरपालिकाले फेवाताल जलाधार क्षेत्र संरक्षणका लागि प्रदेश सरकारसँगको सहकार्यमा फेवातालमा सिल्ट्रेसन ड्याम निर्माण तथा जलाधार क्षेत्र संरक्षण आयोजनाका लागि ३३ करोड ७९ लाख रुपैयाँ विनियोजन गरेको छ । फेवा तालमा वर्षेनी मुहानका खोलाबाट गेग्रान आएर पुर्ने गरेको हुँदा त्यसलाई रोक्ने ड्याम बनाउने योजना छ ।
विप्लव समूहले गाउँपालिका अध्यक्षको कार्यकक्षमा राखेको बम १२ घण्टापछि निस्क्रिय,"जाजरकोट : जरकोटको बारेकोट गाँउपालिकाका अध्यक्ष महेन्द्र शाहको लिम्सास्थित कार्यकक्ष अगाडि राखिएको सुतली बम १२ घण्टापछि नेपाली सेनाले डिस्पोज गरेको छ । सदरमुकाम खलंगा र जाजरकोटडोल्पा सडक निर्माण कार्यदलको मनमइबाट गएको नेपाली सेनाको टोलीले बम निस्क्रिय पारेको हो । सेनाको ज्वाला दल गणका क्याप्टेन जयराम घिसिङ्गको नेतृत्वमा ७ घण्टा पैदल हिँडेर गएको टोलीले बम राखेको करिब १२ घण्टापछि निस्क्रिय पारेको गाँउपालिका अध्यक्ष महेन्द्र शाहले बताए । बम निकै शक्तिशाली रहेको सेनाले जनाएको छ । नेत्रविक्रम चन्द्र विप्लव नेतृत्वको नेपाल कम्नियुस्ट पार्टीले आयोजना गरेको नेपाल बन्दलाई लक्षित गरी उनीहरुले नै त्रास फैलाउन उक्त सुतली बम राखिएको हुन सक्ने सुरक्षा निकायको भनाइ छ । बम हो वा होईन भन्ने छुट्याउन नसक्दा ईलाका प्रहरी कार्यालय रामीडाँडाको प्रहरी टोलीले उक्त शंकास्पद वस्तु बम हो वा होइन भन्ने छुट्याउन नसकेपछि सेनालाई पठाइएको प्रमुख जिल्ला अधिकारी ललित बस्नेतले बताए । बन्दले जाजरकोटको जनजीवन प्रभावित भएको छ । यातायातका साधन चल्न सकेका छैनन् । शिक्षण संस्था, बजार, कलकारखाना बन्द भएका छन् । लामो तथा छोटो दुरीका सवारी साधन नचल्दा मानिसहरु गन्तब्यमा पुग्न सकिरहेका छैनन् । सोमबार बसेको जिल्लास्थित सुरक्षा समितिको बैठकले बन्दको क्रममा अप्रिय घटना हुन नदिन सुरक्षा निकायको गस्ती बढाउने, शंकास्पद मानिसको निगरानी र खानतलासी गर्ने लगायतका निर्णय गरेको प्रजिअ बस्नेतले बताए ।"
फोटोमा हेर्नुस् मुस्ताङमा उवा थन्क्याउने चटारो,"जोमसोम : मुस्ताङमा गहुँ जस्तै प्रजातीको अन्नवाली उवा थन्क्याउने चटारो छ। स्याउपछिको मुख्य बाली उवा थन्क्याउन उपल्लो मुस्ताङदेखि तल्लो मुस्ताङका किसानलाई भ्याई नभ्याई छ। स्याउको तुलनामा उवा खेती बढी झन्झटिलो भए पनि यहाँका किसानले उवाको खेती गर्न भने छोडेका छैनन्। उवा हेर्दा दुरुस्तै गहुँ जस्तै देखिने हिमाली अन्नवाली हो। पहाड र तराईमा उत्पादन हुने गहुँ विभिन्न औधोगिक ब्रान्डमा प्रयोग हुन्छ। मुस्ताङमा फलाइने उवा भने स्थानीयले घरेलु मदिरा उत्पादन र भुटेर सातु बनाएर खाने चलन छ। हिउँदको पुस माघमा खेतमा उवा छरेर असारमा काटेर थन्क्याइने जोमसोमका किसान सनबहादुर खातीले जानकारी दिए। उनका अनुसार उवा खेती गर्दा उवा छरिसकेपछि २३ पटक खेतमा भएको झार गोडमेल गर्नुपर्ने र त्यसपछि काटेर सोवाङ अर्थात काडे धारिलो औजारमा राखेर उवाको बाला निकाल्ने गरिन्छ। निकालिएका उवाका बालालाई घाममा सुकाएर मेशिनमा हालेर उवाको केस्रा निकालिने उनले बताए। उवा खेती बर्सेनि सिजनको एक पटक मात्र गरिन्छ। धरै जनशक्ति लाग्ने यो खेती यहाँका कतिपय किसानले पछिल्लो समय अपनाउन छाडिसकेका छन्। आवश्यकता परेको बेला कामदार नपाइने, पाइएका मजदूरको ज्याला पनि महँगो पर्ने घरपझोङ ४ का अर्का किसान अजित थकालीले दुखेसो सुनाए। स्याउ बोटहरूको फरक खाली स्थानमा पनि लगाउन मिल्ने भएकाले किसानले दोहोरो आम्दानी लिन सक्ने उनको भनाई छ। मुस्ताङको ५ वटै स्थानीय तहमा उवा उत्पादन हुन्छ। तर, यहाँ उत्पादन हुने उवाको एकीन तथ्याङ्क उपलब्ध हुन समय लाग्ने घरपझोङ गाउँपालिकाकी नायव प्राविधिक सहायक बिष्णु भट्टराईले बताइन्। पछिल्लो समय मुस्ताङमा उवाको दरभाउ प्रतिपाथी ५ सय रुपैयाँ छ। यो खेती लगाउनेदेखि गोडमेल, थन्क्याउने र सहज रुपमा बिक्री गर्न समेत मुस्किल पर्ने गरेको टुकुचेका किसान सपुत थकालीको भनाई छ। यहाँका किसानले उत्पादन गर्ने उवा विक्री गर्नुभन्दा पनि घरायसी प्रयोजनमा प्रयोग गरेको पाइएको हो। मुस्ताङमा स्याउ, खुर्पानी, चिली, लगायत खेतमा लगाइने उवा, जौ, फापर, सिमी र बोडी उत्पादन हुने गर्छ। मुस्ताङकै अर्गानिक ब्रान्ड भएकाले यहाँ उत्पादित कृषिजन्य बस्तुको माग स्वदेश तथा अन्तराष्ट्रिय स्तरमा रुचाइएको छ। फोटोमा हेर्नुस् मुस्ताङमा उवा थन्क्याउने चटारो। फोटोहरूः सुन्दरकुमार थकालीअन्नपूर्ण"
एकल महिलाका पीडा,"काठमाडौं : बुढानिलकण्ठ नगरपालिकाको हात्तिगौडा चोक नजिकै छ रातो रंगको छहारी नामक संस्थाको भवन। अन्य दिन यो ठाउँमा कोही सिलाई कटिङ सिक्न पुग्थे त कोही विभिन्न प्रकारका तालिम लिन। एकल महिलाको हक अधिकारका लागि काम हुँदै आएको भवनमा प्रायः महिलाको आवतजावत बढी हुनेगर्छ। आइतबार भवन आसपासमा चहलपहल भिन्न थियो। हरियो, निलो , पहेलो रंगको सारीचोली लगाएका आमाको अनुहारमा बेग्लै चमक थियो। नवौं एकल महिला दिवसको अवसर पारेर बुढानिलकण्ठ नगरपालिकाको ६ र ७ वडा नम्बरमा बसोबास गर्ने ५४ एकल महिलालाई सम्मान गरिएको थियो। एकल महिलाको आर्थिक सशक्तिकरणका लागि दिगो विकासको लक्ष्यको आधार भन्ने नाराका साथ एकल महिला दिवस मनाइएको हो । संयुत्त राष्ट्रसंघको महासभाले सन् २०१० को जुन २३ तारिखदेखि अन्तर्राष्ट्रिय एकल महिला दिवसको रुपमा अनुमोदन गरेको थियो। नेपालमा वैवाहिक आधारमा कुनैपनि महिलालाई भेदभाव गर्न हुन्न भन्ने सोचका साथ एकल महिलाप्रति समाजले गर्ने अमानवीय, अन्ययपूर्ण र विभेदपूर्ण व्यवहारविरुद्धमा यो संस्थाले नेपालभर आवाज उठाउँदै आएको छ। संस्थाकी संस्थापक अध्यक्ष लिलि थापा, बुढानिलकण्ठ नगरपालिकाका मेयर उद्धवप्रसाद खरेलले ७० वर्ष माथिका आमालाई दोसल्ला ओडाएर सम्मान गरे। साथमा मिठाई तथा फलफूल र खानेकुरा पनि प्रदान गरिएको थियो। सम्मानित आमाले यो सम्मान पाउँदा खुसी लागेको बताए।"
"कार्यालय नमुना, कार्यशैली पुरानै","काठमाडौं : बिहान ९:३० मा मालपोत कार्यालय कलंकी पुग्दा गेट खुलेको थिएन। गेटमा उभिएकी एक महिलाले भित्र सरसफाइको काम भइरहेको बताइन्। ९:५० मा गेट खुल्यो। कर्मचारी धमाधम भित्र बस्न थाले। हामी पनि कर्मचारीसँगै गयौं। कार्यालय भवनको मूल ढोकाको एकापट्टि सुखी नेपाल, समृद्ध नेपाली लेखिएको थियो भने अर्कोतिर भ्रष्टाचारविरुद्धको नारा। भुइँतलामा पहिलो र दोस्रो काउन्टर। पहिलो तलामा तेस्रो र चौथो काउन्टर। तेस्रो तलामा आर्थिक प्रशासन। परिसरमा प्रतीक्षालय। प्रत्येक सेवाग्राही बस्न व्यवस्थित कुर्सी राखिएको छ। सूचना अधिकारीको विवरण र कार्यालय प्रमुखको कार्यकक्षको संकेत स्पष्ट देखिन्छ। मूल ढोका छेवैमा टोकनको व्यवस्था छ भने कर्मचारीले गरेका सबै काम सेवाग्राहीले देख्न सक्छन्। तलैपिच्छे खानेपानीको व्यवस्था छ। प्रतीक्षालयमा पंखा राखिएको छ। प्रत्येक कमर्चारीको टेबुलमा कम्प्युटर छ। उनीहरूले पेपरलेस सेवा दिइरहेका छन्। लेखापढी व्यवसायीलाई पनि परिचयपत्रको व्यवस्था छ। कार्यालयको धेरै ठाउँमा सीसीटीभीको निगरानीमा हुनुहुन्छ भनेर लेखिएको छ। १० बजे कार्यालय प्रमुख देवीप्रसाद भण्डारी आइपुगे। उनले सबै कर्मचारीलाई आफ्नो कार्यकक्षमा बोलाए। सेवा प्रवाह कसरी चुस्तदुरुस्त बनाउन सकिन्छ भनेर करिब ४५ मिनेटजति राय लिए। सेवाग्राहीको चाप अत्यधिक रहेकाले सीमित कर्मचारीलाई व्यवस्थापन गर्न हम्मेहम्मे परेको उनको भनाइ छ। उनका अनुसार कार्यालयमा दैनिक एक हजारदेखि एक हजार पाँच सयसम्म सेवाग्राही आउँछन्। प्रविधिमा पोख्त भइनसकेका सीमित कर्मचारीबाट मन्त्री, सचिव र महानिर्देशकले सोचजस्तो सेवा दिन नसकेको उनले बताए। सेवाग्राहीको भीडका कारण सेवाप्रवाह व्यवस्थित गर्न नसकिएको उनको भनाइ छ। काम छिटो हुनुपर्यो कार्यालयमा भएको सुधारप्रति सेवाग्राही पनि उत्साहित देखिन्थे। उनीहरूले मालपोत कार्यालय व्यवस्थापनप्रति खुसी प्रकट गरे। बैंकबाट ऋण लिन जग्गा रोक्का गर्न आएका आएका दक्षिणकालीका रामप्रसाद पोखरेलले भौतिक संरचनामा सुधार भएजस्तै काम पनि छिटोछरितो हुनुपर्ने बताए। राम्रो भएको छ, पंखा छ, बस्ने ठाउँ छ, खानेपानी छ, उनले भने, अब काम पनि छिटो र सहज भयो भने सुनमा सुगन्ध हुन्छ। उनले सेवाग्राही आफंैले सेवा लिन सक्ने वातावरण बनाउनुपर्ने बताए। अर्का एक सेवाग्राहीले कार्यालय व्यवस्थापनअनुसार काम सहज नभएको गुनासो गरे। कार्यालय त यति राम्रो भयो, तर काम गर्ने शैलीचाहिँ उस्तै छ, उनले भने, ११ बजे आएको, चार बज्न लाग्यो काम सकिएको छैन। चार बजेसम्म पनि कार्यालयमा बाक्लै चहलपहल थियो। प्रविधिमैत्री छैनन् कर्मचारी प्रधानमन्त्री केपी शर्माले गत फागुन ४ गते मालपोत कार्यालयलाई नमुना घोषणा गरेका हुन्। कार्यालय उद्घाटनका क्रममा प्रधानमन्त्री ओलीले कार्यालयको भौतिक संरचनाका साथै सेवासमेत चुस्तदुरुस्त गराउन निर्देशन दिएका थिए। तर कर्मचारी प्रविधिमैत्री नभएका कारण कार्यान्वयनमा समस्या देखिएको छ। कर्मचारीलाई एउटा काम गर्न पनि धेरै समय लागेको थियो। पोसाकमा कर्मचारी कार्यालयमा आउने कर्मचारी अधिकांश पोसाकमै थिए। कार्यालय बैठकमै एक कर्मचारीले स्मार्ट कार्यालय भएपछि पोसाकमा उत्तिकै ध्यान दिनुपर्ने बताए। कोट राख्न ह्यांगरको व्यवस्था गर्न उनीहरूले कार्यालय प्रमुखलाई अनुरोध गरिरहेका थिए। कार्यालय त स्मार्ट भयो। अब हामी कर्मचारी झारेझुरे भइयो भने त यहाँ म्याचै गर्दैन नि। त्यसैले सबैले कोट लगाउनुपर्छ, ती कर्मचारीले भने। खाजा समय आधा घण्टा अन्य सरकारी कार्यालयमा खाजा समय एक घण्टा तोकिएको हुन्छ। तर मालपोत कलंकीमा दिउँसो डेढ बजेदेखि २ बजेसम्म खाजा समय तोकिएको छ। कार्यालय प्रमुख भण्डारीले सेवाग्राहीको चाप हुने भएकाले खाजा समय आधा घण्टा मात्रै छुट्याइएको बताए। ०० टोकन ३ बजेसम्म मात्रै अनलाइनमार्फत सेवा थालेको कलंकी मालपोतमा १० देखि ३ बजेसम्म टोकन खुला हुन्छ। तीन बजेपछि टोकन दिँदा काम नसकिने भएकाले समय तोकिएको एक कर्मचारीले बताए। ०० कर्मचारी सुध्रिएनन् : मन्त्री हाँसेर सेवा लिन भने अझै कर्मचारी हिचकिचाउँछन्। उनीहरूको व्यवहार रूखो छ। सेवाग्राहीको भीडका कारण मुस्कानसहितको सेवा दिन नसकेको एक कर्मचारीले बताए। उद्घाटनकै दिन भूमिव्यवस्था, सहकारी तथा गरिबी निवारणमन्त्री पद्माकुमारी आर्यालले कर्मचारी मानसिकता अझै नसुध्रिएको बताएकी थिइन्। उनले नमुना कार्यालय असफल पार्न कार्मचारी नै लागेको आरोप लगाएकी थिइन्। अन्नपूर्ण टिमले कार्यालय प्रवेश नगर्दै बल्खु खोलाको पुलमा सेवाग्राहीसँग मोलमोलाइ गरिरहेका कर्मचारीलाई भेटेको थियो। टोकन प्रणाली लागू भए पनि बिचौलियाले कानेखुसी गरेपछि उनीहरुका काम कर्मचारीले फाटाफट गरेको पनि देखियो। नमुना कार्यालयमा लेखापढी व्यवसायीलाई कार्यालय परिसरभित्र प्रवेश गर्न नदिने निर्णय एक दिन पनि टिकेन। असार ५ गते बिचौलिया प्रवेशमा रोक लगाइयो। उद्घाटन भइसके पनि कार्यालयको पूर्ण व्यवस्थापन हुन सकेको छैन। कार्यालय प्रमुख भण्डारीले आफ्नो कार्यकक्षको निर्माण भइनसकेको बताए। मेरो कार्यकक्ष बनिसकेको छैन। अझै धेरै काम बाँकी छ, उनले भने।"
अछामका दुई वडा कार्यालयमा आगजनी,"अछाम : अछामका दुई वडा कार्यालयमा अज्ञात समूहले आगजनी गरेको छ । सोमबार राति पञ्चदेवल बिनायक नगरपालिकाको वडा नम्बर ३ र ढकारी गाउँपालिका ५ नम्बर वडा कार्यालयमा आगजनी गरिएको हो । प्रहरीकाअनुसार पञ्चदेवल बिनायक३ को कार्यालयमा डिजेल छर्केर अज्ञात समूहले आगजनी गरेको हो । आगजनीबाट वडा कार्यालयभित्र रहेका महत्वपूर्ण कागजात, एकथान कम्प्युटर, एकथान प्रिन्टरका साथै कुर्सी, टेबुल जलेर नष्ट भएको जिल्ला प्रहरी कार्यालय प्रमुख डिएसपी जनक शाहीले जानकारी दिए । यता ढकारी गाउँपालिका वडा नम्बर ५ को कार्यालयमा मंगलबार बिहान करिब ४ बजेतिर अज्ञात समूहले आगजनी गरेको छ । घटनास्थलमा प्रहरी पुग्न नसकेकाले क्षतिको विवरण आउन बाँकी रहेको छ । प्रहरी चौकीबाट उक्त वडा कार्यालय पुग्न करिब ४ घण्टा पैदल हिड्नुपर्छडिएसपी जनक शाहीले भने५ नम्बर वडा कार्यालय पुर्णरुपमा जलेको छ भन्ने खबर पाएका छौ, त्यहाँ प्रहरी पठाईसकेका छौ । विप्लव समूहले आगजनी गरेको प्रहरीको आशंका छ ।"
विप्लवको बन्द : देशभर के भयो ?,"काठमाडौं : मंगलबार विप्लव नेतृत्वको नेकपाले नेपाल बन्दकोआह्वान गरेको छ। यस क्रममा ७ जना विप्लवका कार्यकर्ता पक्राउ परेका छन् । काठमाडौंको सुकेधाराबाट ट्याक्सी चालक भोगीराज राई पक्राउ परेको प्रहरीले जनाएको छ । त्यसैगरी कास्कीबाट एक, मकवानपुरबाट एक र रुकुम पश्चिमबाट ४ जना विप्लव कार्यकर्ता पक्राउ परेको प्रहरी मुख्यालयका प्रवक्ता डीएसपी विश्वराज पोखरेलले जानकारी दिएका छन् । प्रवक्ता पोखरेलकाअनुसार मंगलबार दिउँसो १२ बजेसम्म देशैभर २२ ठाउँमा स्थानमा शंकास्पदवस्तु फेला परेका छन् । ९ स्थानमा होक्स बम(नक्कली बम) राखिएको भेटिएको छ। तीन ठाउँमा ग्यास सिडिन्डर बम, २ स्थानमा सकेट बम, एउटा सुतली बम फेला परेका छन्। त्यसैगरी एक स्थानमा टाइम र एक स्थानमा आइसी आरडी फेला परेको प्रवक्ता पोखरेलले बताए। बन्दका क्रममा ४ ठाउँमा तोडफोड भएको प्रहरीले जानकारी दिएको छ । बर्दियामा दुई प्रेसर कुकर बम भद्रपुर नगरपालिका कार्यालयमा रिमोटसहितको बम काभ्रेमा बम आतंक विदुरका मेयरको घरमा बम सडकमा राखेको बम निष्क्रिय अछामका दुई वडा कार्यालयमा आगजनी गाउँपालिका अध्यक्षको कार्यकक्ष अगाडी बम"
बर्दियामा दुई प्रेसर कुकर निष्कृय,गुलरिया : विप्लव निकट नेकपाले बर्दियाका दुई स्थानमा राखेका प्रेसर कुकर बम निष्कृय पारिएको छ। पूर्वपश्चिम राजमार्ग अन्तर्गत बारबर्दिया नगरपालिकाको कर्तनिया र सदरमुकाम गुलरियास्थित हुलाकी मार्गको तुलापुर सडकखण्डमा राखेका दुबै प्रेसर कुकर नेपाली सेनाको बम डिस्पोजल टोलीले निष्कृय पारेको हो। बम भनिएका दुवै प्रेसर कुकरभित्र बालुवा राखिएको जिल्ला प्रहरी कार्यालय बर्दियाका डीएसपी मदनजीत महराले जानकारी दिए। गुलरियामा भेटिएको प्रेसर कुकर भित्र बालुवामा केही विष्फोटक पदार्थ जस्तो देखिएपनि कर्तनियाको प्रेसर कुकरमा वालुवा मात्र रहेको प्रहरीले पुष्टि गरेको छ।
सिन्धुलीको बुकामा भेटियो 'नक्कली बम',"सिन्धुली : विपी राजमार्ग अन्तर्गत सिन्धुलीको कमलामाई नगरपालिका ७ स्थित बुका पुलमा भेटिएको शंकास्पद बस्तु नेपाली सेनाको टोलीले डिस्पोज गरेको छ। प्रेसर कुकर बमको आशंका गरिएको भएपनि नक्कली प्रेसर कुकर बम भएको खुलेको छ। सिन्धुलीको ठूलीटारस्थित बर्दबहादुर गणबाट गएको नेपाली सेनाको टोलीले शंकास्पद बस्तु डिस्पोज गर्दा नक्कली प्रेसर कुकुर बम भएको पुष्टि गरेको जिल्ला प्रहरी कार्यालय सिन्धुलीका प्रमुख चक्रबहादुर सिंहले जानकारी दिए। विपी राजमार्ग अन्तर्गत सिन्धुलीबर्दीबास सडक खण्डमा पर्ने बुका पुलमा मंगलबार बिहानै रातो कपडामा बेरेर प्रेसर कुकर राखिएको थियो। तर, डिस्पोजका क्रममा पुरानो कुकर भित्र रातोमाटो र बालुवा हालिएको पाइएको सिंहले जनाए। नेत्रविक्रम चन्द विप्लव नेतृत्वको नेकपाले सर्लाही जिल्ला इन्चार्ज कुमार पौडेलको प्रहरीले हत्या गरेको भन्दै मंगलबार नेपाल बन्दको आह्वान गरेको छ। बन्दको सिन्धुलीमा पनि प्रभाव देखिएको छ। वीपी राजमार्गमा सामान्य संख्यामा सवारी साधन संचालनमा आएका छन्। सदरमुकामका पसल सदा झैँ खुलेका छन्।"
मर्निङ वाक हिँडेकी महिलाको सिक्री लुट्ने दुई पक्राउ,"धरान : मर्निङवाक हिँडिरहेकी महिलाको सुनको सिक्री लुट्ने दुई अभियुक्तलाई धरान प्रहरीले पक्राउ गरी सार्वजनिक गरेको छ। मंगलबार धरान १५ स्थित श्याम चोकबाट मर्निङ वाक गर्दै मेरिगोल्ड स्कुल अगाडि पुगेकी कमला गौतमको गलाबाट सुनको सिक्री लुटेर भाग्ने दुई जनालाई स्थानीयवासीको सहयोगमा प्रहरीले पक्राउ गरी सार्वजनिक गरेको हो। सिक्री लुटेर भाग्ने क्रममा इलाका प्रहरी कार्यालय धरानबाट खटिएको प्रहरी टोलीले तेह्रथुम आङदिम घर भई धरान ३ मा बस्दै आएका वर्ष २० का रामकुमार दर्लामगर र धरान ३ घर भएका १८ वर्षीय विनोद राईलाई पक्राउ गरेको डीएसपी ढुण्डिराज न्यौपानेले बताए। लुटेराहरूको साथबाट गौतमको अढाई तोलाको सुनको सिक्री, दुई थान मोबाइल बरामद गरिएको उनले बताए। लुटपाटमा संलग्न दुबैजनाविरुद्ध मुद्दा दर्ता गरी कारबाही प्रक्रिया अगाडि बढाइएको डीएसपी न्यौपानेले बताए।"
जिल्ला शिक्षा अधिकारी घुससहित पक्राउ,काठमाडौं : शिक्षा विकास तथा समन्वय सल्यानमा कार्यरत इकाइ प्रमुख धनबहादुर वली घुससहित पक्राउ परेका छन्। अख्तियार दुरुपयोग अनुसन्धान आयोगले २५ हजार घुससहित उनलाई पक्राउ गरेको हो। वलीलाई सेवाग्राहीसँग घुस लिइसकेको अवस्थामा कार्यालय परिसरबाट रङ्गेहात नियन्त्रणमा लिई अनुसन्धान भइरहेको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए।
तनहुँमा करेन्ट लागेर एक युवतीको मृत्यु,दमौली : म्याग्दे गाउँपालिकामा बिजुलीको होल्डर सार्ने क्रममा करेन्ट लागेर एक युवतीको ज्यान गएको छ । म्याग्दे २ पाटेचौरस्थित आफन्तको घरमा आएकी २८ वर्षीया सीता आलेको उपचारको क्रममा दमौलीको रत्नहरि अस्पतालमा सोमबार साँझ मृत्यु भएको प्रहरीले जनाएको छ । करेन्ट लागेपछि घाइते आलेलाई उपचारका लागि अस्पतालमा ल्याएको केहीबेरमै चिकित्सकले मृत घोषणा गरेका थिए ।
कालुपाण्डे मार्गमा राखेको बम सेनाले निस्क्रिय पार्यो,धादिङ : पृथ्वीराजमार्ग र जिल्ला सदरमुकाम जोड्ने कालुपाण्डे मार्ग अन्तरग धादिङको सिद्धलेक गाउँपालिका६ स्थित मुक्तिनाथ मन्दिरनजिकै राखिएको बम नेपाली सेनाको टोलीले डिस्पोज गरेको छ। विप्लव समूहले आह्वान गरेको बन्दलाई सफल बनाउनका लागि र सवारी साधनलाई अवरोध पुर्याउने उद्देश्यले बम राखिएको हुनसक्ने प्रहरीले जनाएको छ। बिहानै तरकारी बोक्ने क्रेटमा शंकास्पद बस्तु देखिएपछि सवारी चालकले प्रहरीलाई खबर गरेका थिए। प्रहरीको प्रहरीको गोलीबाट आफ्ना सर्लाही इन्चार्ज कुमार पौडेल मारिएको विरोधमा नेत्रविक्रम चन्द विप्लव नेतृत्वको नेकपाले आह्वान गरेको बन्दको प्रभाव धादिङमा देखिएको छ। बिहानै बाटोमा बम भेटिएपछि धादिङवेशीबाट चल्ने लामो तथा छोटो दूरीका सवारी साधन ठप्प भएका छन्। सदरमुकामका पसलहरु बन्द छन्। शैक्षिक संघसस् बन्द गरिएका छन्।
करेन्ट लागेर एकको मृत्यु,"भोजपुर : भोजपुरमा करेन्ट लागेर एकजनाको मृत्यु भएको छ। भोजपुर नगरपालिका ११, आम्तेकस्थित एक सामुदायिक विद्यालयको छानोमा रहेको नांगो तार हटाउने क्रममा मृत्यु भएको हो। मृतक ३५ वर्षीय शम्भु विसुंखेको शव पोस्टमाार्टमका लागि जिल्ला अस्पताल भोजपुर ल्याइएको छ। मंगलबार दिउँसो करिब ३ बजेतिर स्थानीय लक्ष्मी आधारभूत विद्यालयको भवन निर्माणका क्रममा भवनको छानामा रहेको नांगो तार हटाउने क्रममा उनलाई करेन्ट लागेको थियो।"
पोखरामा तालको मापदण्ड मिचेर घर बनाउनेलाई महानगरको स्पष्टिकरण,"पोखरा : पोखराको दोस्रो ठूलो बेगनास ताल किनारमा मापदण्ड विपरित नयाँ घर बनाएका स्थानीयलाई पोखरा महानगरपालिकाले पत्रचार गरी स्पष्टिकरण सोधेको छ। बेगनास ताल किनारमा पछिल्लो समयमा मापदण्ड भित्र नै धमाधम घर बन्ने क्रम बढेपछि महानगरपालिकाले ताल किनारका स्थानीयलाई घर बनाउन तत्काल रोक्न र बनाइसकेकालाई के कति कारणले घर बनाएको हो कागजाजसहित विवरण पेश गर्न भनेको हो। बेगनासताल र रुपाताल किनारको सिमादेखि १ सय मिटर भित्र घरलगायत कुनै पनि भौतिक संरचना बनाउन नपाइने महानगरपालिकाको मापदण्ड छ। फेवातालको मापदण्ड भने ताल किनारबाट ६५ मिटर हो। अन्य साना तालको मापदण्ड ताल किनारबाट ५० मिटर रहेको छ। बेगनास ताल किनारको मापदण्डभित्र पछिल्लो समयमा घर बन्ने क्रम तिब्र बढेकोले महानगरपालिकाले घर बनाउन तत्काल रोक्न घर बनाइरहेकालाई पत्रचार गरेको पोखरा महानगरपालिकाका मेयर मानबहादुर जिसीले बताए। महानगरपालिकाको मापदण्ड मानेर अघि बढ्न पनि स्थानीयलाई मेयर मानबहादुर जिसीले अनुरोध गरे। बेगनास ताल किनारमा पछिल्लो समयमा तालको मापदण्डभित्र २७ घर निर्माण भएको पोखरा महानगरपालिकाका कानुन अधिकृत राममणि अधिकारीले बताए। बेगनासताल किनारको मापदण्ड भित्र व्यक्तिको लालपुर्जाको जग्गामा मात्र नभई तालको डुवानमा पर्ने स्थानकाले मुअब्जा लिइसकेको जमिन र सार्वजनिक वनमा समेत घर बनेको पाइएको उनले बताए। बेगनास ताल किनारमा नयाँ घर बन्ने क्रम अझै बढेको छ। बेगनास तालको सय मिटर मापदण्ड भित्र तारे होटल बेगनास ताल रिसोर्टको केही भाग पनि पर्ने बताइएको छ। बेगनास ताल रिसोर्ट तत्कालीन बेगनास गाउँ विकास समिति हुँदै बनेको हो। बेगनास तालको किनारमा मापदण्ड भित्र पुराना करिव ६० घर पर्ने बताइएको छ। बेगनासताल किनारमा फेवाताल किनार जस्तो अहिलेसम्म जटिल समस्या नभएकाले समयमै बेगनास ताल क्षेत्रलाई व्यवस्थित गर्नुपर्ने नागरिक समाज पोखराका अध्यक्ष विष्णुहरि अधिकारीले बताए। नागरिकका लालपुर्जाका जमिनलाई मुअब्जा दिएर प्राकृतिक जैविक विविधताको संरक्षण गर्दै तालको सौन्दर्यकरण गर्नु पर्ने उनले सुझाए। मापदण्ड घटाउन स्थानीयको माग बेगनास ताल किनारका स्थानीयले बेगनास तालमा फेवातालमा भन्दा बढी मापदण्ड लगाइएको भन्दै मापदण्ड घटाउन माग गरेका छन्। बेगनास तालमा सय मिटर भित्र घर बनाउन नपाइने महानगरपालिकाको मापदण्ड धेरै भएको स्थानीयको गुनासो छ। पोखरा महानगरपालिकामा रहेका फेवाताल, बेगनास, रुपा, कमलपोखरी, खाष्टे, गुदे, निउरेनी, दिपाङ, मैदी ९ ताल अन्तर्राष्ट्रिय महत्वको रामसारमा सूचिकृत ताल हुन्। पोखराका सबै जसो ताल, खोला, नदीहरु अतिक्रणका चपेटामा परेका छन्। पोखरा महानगरपालिकाले मापदण्ड कडाईका साथ कार्यन्वयन नगर्दा यहाँका ताल, खोला र नदी अतिक्रमणको चपेटामा परेका हुन्। पोखरा महानगरपालिकाले यस अघि फेवातालको ६५ मिटर मापदण्डभित्र बनेका संरचना पत्काउन पत्रचार गरेको थियो। ताल छेउछाउका सरोकारवालाले हालेको रिटमा उच्च अदालत पोखराले पहिला तालको ४ किल्ला कायम हुनुपर्ने भने पछि अहिले रोकिएको छ। तालको सीमांकन भइसकेपछि मात्रै ६५ मिटरभित्रका संरचना हटाउन बाटा फुक्ने उच्चले ठहर गरेको छ। बेगनास तालको समस्या पनि उस्तै रहेको पोखरा महानगरपालका ३१ का वडा अध्यक्ष कमलबहादुर थापाले बताए। बेगनास तालको ४ किल्ला कायम नभएकाले तालको कुन सीमालाई मानेर मापदण्ड तोक्ने हो समस्या रहेको उनले सुनाए। तालको बेगनास तालको मापदण्ड पनि धेरै भएको स्थानीएको गुनासो भएकाले आफूले महानगरपालिकामा बेगनासतालको मापदण्ड घटाउन अनुरोध गरे पनि सुनुवाइ नभइएको उनले सुनाए।"
उदयपुरका दुई मुख्य बजारमा बम,उदयपुर : उदयपुरका दुई मुख्य बजारमा मंगलबार बिहान दुईवटा बम फेला परेको छ । सदरमुकाम गाईघाटको त्रियुगा नगरपालिका१२ आर्दशटोल र पश्चिमी क्षेत्र कटारी नगरपालिका३ स्थित तीर्थ श्रेष्ठको घर अगाडी बम फेला परेको हो । सदरमुकाममा फेला परेको सुतली बम रहेको जिल्ला प्रहरी कार्यालय उदयपुरका प्रहरी प्रमुख एसपी विरबहादुर बुढामगरले बताए । शंकास्पद बस्तु फेला परेपछि स्थानीयले प्रहरीलाई खबर गरेलगत्तै नेपाली सेनाको १८ नम्बर बाहिनीको टोलीले घटनास्थल पुगी डिस्पोज गरेको एसपी बुढामगर जानकारी दिए । नेत्र विक्रम चन्द (विप्लप) नेतृत्वको नेपाल कम्युनिष्ट पार्टीले आहन गरेको नेपाल बन्दलाई सफल बनाउन बम राखेको हुनसक्ने प्रहरीको अनुमान छ । आदर्शटोलमा हरियो झोलामा करिब एक सय मिटर रातो कालो तारले बाँधेर छाडेको अवस्थामा बम फेला परेको प्रहरीले जनाएको छ । कटारीमा रातो झोलमा बाँधेर छाडिएको अवस्थामा रहेको शंकास्पद वस्तु सुतली बमको आशंका गरिएको छ । उक्त बस्तुलाई प्रहरीले कडा सुरक्षा दिएर घेरा हालेको छ । यता बन्दकाकारण उदयपुरको जनजीवन प्रभावित छ ।
नारायणगढमुग्लिन सडक : सुरु भएन पहिरो नियन्त्रण,"चितवन : पहिरोको अत्याधिक जोखिम क्षेत्र पहिचान गरिएका नारायणगढमुग्लिन सडक खण्डमा नियन्त्रणको काम सुरु भएको छैन। यो सडक खाण्डको सात स्थानमा पहिरो नियन्त्रणको काम गर्ने तय भएको छ। ठेक्काको लागि बोलपत्र आह्वान भएपनि काम नहुँदा पहिरोको जोखिम बढेको छ। नारायणगढमुग्लिन सडक खण्डका टोपे खोला, चार किलो, घुमाउने, भालुढुंगा, जलवीरे, गाईघाट र कालीखोलामा पहिरोको जोखिमयुक्त क्षेत्र मानिएको छ। अघिल्लो वर्ष काम गर्न नसकिएको दुईस्थान र पहिरो खस्न सक्ने पाँच स्थान गरी सात स्थानमा पहिरो नियन्त्रणको काम गर्ने सडक विभागको योजना छ। सडकमाथि र मुनि गरी दुई किसिमबाट पहिरो नियन्त्रण योजना कार्यान्वयन गर्ने विभागको योजना छ। टेण्डर हालेका ठेकेदारको प्रस्तावमाथि मूल्यांकनको काम भइरहेको सडक विभागको विकास सहायता कार्यान्वयन महाशाखाले जनाएको छ। ठेकेदार छनौट गरेपछि मात्रै सम्झौता गरिन्छ। मूल्यांकन र सम्झौता गरेपछि वर्षायाम पछि मात्रै काम थालिने महाशाखा प्रमुख अर्जुनजंग थापाले जानकारी दिए। सडकमुनि र माथि दुवैतर्फको काम एकै पटक सुरु गरौं भन्नेमा छौं, थापाले भने, वर्षात्मा काम सुरु नगरांै भनेर हतार नगरेको हो। पहिरो आए तत्काल सफा गरी बाटो खुलाउँछौं। सत्रकिलो र बाईस किलोमा सडकको तल्लो भागमा पहिरो गएको छ। यसको डिजाईन भएको छैन। चार किलो र टोपे खोला सबैभन्दा बढी जोखिमयुक्त क्षेत्र मानिन्छ। गत वर्ष सबैभन्दा बढी यही स्थानमा पहिरो खसेको थियो। पहाडमा फ्याक्चर बोल्डर (चट्टान चिरा परेर छुट्टिनु) भएको छ। गतवर्ष नै पहिरो नियन्त्रण गर्ने भनिएको स्थानमा भौगोलिक जटिलताका कारण काम हुन सकेन। चट्टान खुकुलो भएका कारण मानिसलाई जान समस्या भएपछि काम गर्न नसकिएको नारायणगढमुग्लिन सडक खण्डका ईञ्जिनियर शिव खनालले जानकारी दिए। पहाडमा बोरामा आलु राखे जस्तो चट्टान खुकुलो भई अलगअलग भएकोले काम गर्न नसकिएको हो, खनालले भने, भिरालो र चलायमान भएकोले पहाडमा मान्छे गएर काम गर्न नसक्ने अवस्था थियो। पहिरो खसेर केही कम भएकोले यसवर्ष काम गर्न सहज हुन्छ। पहिरोकै कारण नारायणगढमुग्लिन सडक खण्डमालगातार ४२ घण्टासम्म बाटो अवरुद्ध भएको थियो। आव २०७२७३ मा १ सय ९ घण्टा बाटो बन्द भयो। २०७३७४ मा सबैभन्दा बढी ४ सय २९ घण्टा सडक अवरुद्ध भएको थियो। अघिल्लो आवमा ३९ घण्टा र चालु आवको यो अवधिसम्म २० घण्टा मात्रै बाटो बन्द भएको छ। तुलनात्मक रूपमा पहिरोको जोखिम कम हुँदै गएको विज्ञहरू बताउँछन्। सडक आयोजना काम सकिएपछि साउन अन्तिममा सडक विभागलाई हस्तान्तरण गरिँदैछ। बाटोको त्रुटी थाम्ने अवधि पूरा भएपछि सडक डिभिजनलाई हस्तान्तरण गरिन्छ। आयोजनाको अवधिभर काम गर्न पाए पहिरोको अवरोध हटाउन सहज हुने आयोजनाको भनाइ छ। काम सुरु भए ठेकेदार कम्पनीले नियन्त्रणसँगै पहिरो सफाइ गर्ने हुँदा सडक अवरुद्ध नहुने बताइएको छ। पहाडी राजमार्गमा पहिरोको ढुक्क भन्ने त हुँदैन, तै पनि विगतमा भएका कामले पहिरो धेरै हदसम्म नियन्त्रण हुन्छ, आयोजना प्रमुख रोहितकुमार बिसुरालले भने, निमार्णको एउटा चरण पूरा भएकोले यो वर्ष सडक अवरुद्ध कम हुनेमा आशावादी छांै। वर्षात्का कारण आइतबार बिहान डेढ घण्टा बाटो अवरुद्ध भएको थियो। जलविरेमा खसेको पहिरो यो वर्षको यो पहिलो घटना हो। विभिन्न ठाँउमा पहाडबाट माटो, ढुंगा खसिरहन्छ। सडकको स्तरोन्नति गर्दा पहाडका चट्टान कटान गरिएको थियो। २०७२ को भूकम्पका कारण पनि पहिरोको जोखिम बढेको हो। नारायणगढमुग्लिन सडक आयोजनाले गरेको भौगोलिक अध्ययनले २९ स्थानलाई पहिरो आउन सक्ने भनी जोखिम क्षेत्र मानेको छ। ती स्थानमा जाली लगाउने तथा बृक्षारोपण गरिएको छ। गत वर्ष नौ स्थानमा रक नेटिङ विधिबाट पहिरो नियन्त्रण गरिएको थियोे। गाईघाट, घुमाउने, भालुढुंगा, चार किलो, टोपेखोला, कालीखोलामा रक नेटिङ गरिएको छ।"
बन्दले कर्णाली राजमार्ग ठप्प,"कालिकोट : नेत्रविक्रम चन्द विप्लव नेतृत्वको नेकपाले आह्वान गरेको बन्दका कारण कर्णाली राजमार्ग पूर्ण रुपमा ठप्प भएको छ। सोमबार नेकपाले गरेको बन्दमा गाडी चलाउँदा बाटोमा ढुंगामुडा तथा आगजानी हुन सक्ने डरका कारण राजमार्गमा सवारीसाधन नचलेका हुन्। कर्णाली राजमार्ग ठप्प भएपछि कालिकोटबाट सुर्खेत, जुम्ला र मुगु लगायतका ठाँउमा जाने सवारी साधन कालिकोटमै थन्किएका छन्। कालिकोटबाट बाहिर जाने तथा बाहिर जिल्लाबाट आएका यात्रु बीच बाटोमै अलपत्र परेका छन्। चन्दा उठाउन गएका विप्लवका सेक्रेटरीसहित दुई पक्राउ काभ्रेमा बम आतंक सडकमा राखेको बम निष्क्रिय उदयपुरका दुई मुख्य बजारमा बम अछामका दुई वडा कार्यालयमा आगजनी डैकती मुद्दामा जेल परेका व्यक्ति विप्लवका सुटर विप्लवको बन्द : देशभर के भयो ? काभ्रेभीरमा भेटियो माटो र बालुवा भरिएको प्रेसर कुकर कालुपाण्डे मार्गमा राखेको बम सेनाले निस्क्रिय पार्यो नेपालगञ्जदेखि मुगु आएका गाडी तथा जिल्लाबाट बाहिर जाने सवारी साधन सोमबार जहाँको तही रोकिनु परेको छ। गाडीका स्टाफ रोशन थापाले सडकमा बन्दकर्ता नभएपनि बाटोमा समस्या परिहाल्छ कि भनेर गाडी र यात्रुको सुरक्षाका लागि सडकमै रोकिएको बताए। कालिकोट नेकपाको प्रभाव क्षेत्र हो। नेकपाका प्रवक्ता तथा पूर्व मन्त्री खड्गबहादुर विश्कर्मा प्रकाण्डको गृह जिल्ला हो। बन्दलाई लक्षित गरी कालिकोटको सुरक्षा व्यवस्था कडा पारिएको प्रमुख जिल्ला अधिकारी चन्द्रबहादुर कार्कीले बताए। छ। जिल्ला सदरमुकाम मान्म बजार साथै कर्णाली राजमार्गमा नेपाल प्रहरी, सशस्त्र प्रहरी परिचालन गरिएको छ। सडकका ठाँउ ठाँउमा हतियार सहित प्रहरी देखिएका छन्। जिल्ला प्रहरी कार्यालय कालिकोटका प्रमुख डीएसपी विनोद शर्माले जिल्लाको शान्ति सुरक्षाको अवस्था सामान्य रहेको जानकारी दिए। उनका अनुसार जिल्लाका सबै स्थानीय तहमा प्रहरीले गस्ती गरेको छ। डिएसपी शर्माले सडकमा सवारीसाधन तथा यात्रुको सुरक्षाका लागि प्रबन्ध गरे पनि गाडीवालाले स्वेच्छिक रुपमा गाडी बन्द गरेको बताए। यातायात समितिले गाडी चलाउन खोजे स्कर्टिङ गरेर भए पनि यातायात सञ्चालनमा सहयोग गर्ने उनले बताए।"
सडकमा राखेको बम निष्क्रिय,"बैतडी : महाकाली राजमार्ग अन्तर्गत सतबाँझ गोकुलेश्वर सडकखण्डको धरमघरमा राखिएको बम निष्क्रिय पारिएको छ । सडकको बीचमा राखेको बम नेपाल प्रहरी, नेपाली सेना र सशस्त्र प्रहरीको संयुक्त टोलीले निष्क्रिय पारेको जिल्ला प्रहरी कार्यालय बैतडीका प्रवक्ता एवं प्रहरी निरीक्षक दीपक पातलीले जानकारी दिए । सडकमा बम राखेको खबर पाएपछि मंगलबार बिहानै नेपाल प्रहरी, नेपाली सेना र सशस्त्र प्रहरीको टोली धरमघर पुगेको थियो । मंगलबार बिहान दुई बजेतिर सडकमा बम राखेको खबर प्रहरीलाई प्राप्त भएको थियो । राति हिडेका यात्रुले बम देखेपछि प्रहरीलाई खबर गरेका थिए । सडकमा बम भएका कारण रोकिएका सवारी साधनहरुलाई स्कटिङ गरेर गन्तव्यमा पुर्याइने काम भइरहेको प्रहरी निरीक्षक पातलीले बताए । बन्दको आह्वान गरेको नेत्रविक्रम चन्द विप्लव नेतृत्वको नेकपाले बम राखेको प्रहरीको भनाइ छ ।"
यसरी गरियो पोखराको नयाँ बजारमा शंकास्पद बस्तु डिस्पोज,"पोखरा : विप्लव नेतृत्वको नेकपाले गरेको बन्दमा मंगलबार पोखराका विभिन्न स्थानमा भेटिएका शंकास्पद बस्तु नेपाली सेनाले डिस्पोज गरेको छ। पोखराको बिरौटा, चाउँथे, नयाँ बजार लगायतका क्षेत्रमा भेटिएका शंकास्पद बस्तु नेपाली सेनाले डिस्पोज गरेका हुन्। पोखराको चाउथेमा प्रेसर कुकर सहतिको शंकास्पद बस्तु भेटिएको थियो। पोखराको तालचोक नजिकै भेटिएको शंकास्पद बस्तु पनि सुरक्षाकर्मीले डिस्पोज गरे।"
मोटरसाइकलको ठक्करबाट महिलाको मृत्यु,विराटनगर : पूर्वपश्चिम राजमार्ग अन्तर्गत झापाको माइधारमा मोटरसाइकलको ठक्करबाट एक महिलाको मृत्यु भएको छ। सोमबार पूर्वबाट पश्चिम जाँदै गरेको मे ७ प ६९९५ नम्बरको मोटरसाइकलले विराटनगर महानगरपालिका १ पोखरीयाकी ६६ वर्षीया सुभद्रा भट्टराईलाई ठक्कर दिएको थियो। उनको उपचारको क्रममा सोमबार बेलुका बिर्तामोडस्थित बीएण्डसी अस्पतालमा मृत्यु भएको हो। ठक्कर दिने मोटरसाइकल र चालकलाई इलाका प्रहरी कार्यालय झिलझिलेले नियन्त्रणमा लिएको छ।
गर्मी छल्न त्रियुगा नगरका शैक्षिक संस्था ३ दिन बिदा,उदयपुर : अत्याधिक गर्मीका कारण उदयपुरको त्रियुगा नगरपालिका क्षेत्रका शैक्षिक संस्था तीन दिनका लागि बिदा गरिएको छ। सोमबार बसेको त्रियुगा नगर कार्यपालिकाको बैठकले बुधबारदेखि लागु हुने गरी तीन दिनका लागि शैक्षिक संस्था बिदा दिने निर्णय गरेको हो। पछिल्लो एक हप्ता तापक्रम बढेसँगै बालबालिकाहरू विद्यालयमै बेहोस हुन थालेपछि बालबालिकाको समस्यालाई मध्यनजर गर्दै बिदा दिने निर्णय गरिएको नगर प्रमुख बलदेव चौधरीले जानकारी दिए। एक हप्ता यता ४४ डिग्रीसम्म तापक्रम बढेपछि विद्यार्थी विद्यालयमै बेहोस हुन थालेका थिए। नगरपालिकाको शिक्षा ईकाइले कार्यपालिकाको बिदा दिने निर्णय कार्यान्वयन गर्न गराउन मंगलबार सूचना नै जारी गरेको छ।
काभ्रेभीरमा भेटियो माटो र बालुवा भरिएको प्रेसर कुकर,मुस्ताङ : म्याग्दी र मुस्ताङको सिमाना काभ्रेभीरमा शंकास्पद प्रेसर कुकर भेटिएको छ। बेनीजोमसोम सडकको जोखिमयुक्त निर्माणधीन काभ्रेभीरको सडक छेउमा प्रेसर कुकर र खतरा लेखिएको सेतो खाली बोरा भेटिएको मुस्ताङका प्रमुख जिल्ला अधिकारी गंगाबहादुर क्षेत्रीले जानकारी दिए। घासा प्रहरी चौकीका असई मिनप्रसाद तिमिल्सिनाका अनुसार सडक छेउ राखिएको प्रेसर कुकुर बम भएको शंकामा डिस्पोज गर्न जोमसोमस्थित बज्रदल गणको टोली घटनास्थल पुगेको थियो। तर प्रेसर कुकरमा बालुवा र माटो भेटियो। सर्वसाधारणलाई भयभीत पार्ने र सडक अवरोध गर्ने उद्देश्यले यसो गरिएको हुन सक्ने असई तिमिल्सिनाले बताए। विप्लव नेतृत्वको नेकपाले मंगलबार आह्वान गरेको नेपाल बन्दमा लामो दूरीमा चल्ने कुनै पनि सवारी साधन नचलेको घाँसा प्रहरीले बताएको छ। मुस्ताङमा आन्तरिक यातायात भने नियमित भइरहेको छ।

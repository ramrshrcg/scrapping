शीर्षक,विवरण
कृषिमा परनिर्भरता,"नेपाललाई कृषि प्रधान मुलुक भनिन्छ। कुल जनसंख्याको करिब ६५ प्रतिशत सर्वसाधारण कृषि पेसामा आवद्ध भएर जनजीविका चलाइरहेका छन्। तर, उही अत्यावश्यक ससाना कृषिजन्य वस्तु उपभोग गर्न अन्य मुलुकको भर पर्नुपर्ने बाध्यता छ। कुल खेतीयोग्य भूमि करिब ३१ लाख ९५ हजार एक सय ७३ हेक्टर छ। तर, यही मुलुकमा कृषिउपजमा परनिर्भरताको पराकाष्ठाले सीमा नाघेको छ। इजरायलभन्दा नेपाल भण्डै सात गुणा ठूलो छ। इजरायलको ६० प्रतिशत क्षेत्रफल मरुभूमि छ। पानी जाडोयाममा मात्रै आक्कलझुक्कल पर्छ। कुल जनसंख्यामध्ये १७ प्रतिशतले करिब ७२ हजार जनता कृषि पेसामा आवद्ध छन्। तर, उसले आफ्ना जनताको पेट भर्न प्रमुख खाद्यान्न बाली, तरकारी र फलफूल आयात गर्दैन। बरु २१ मुलुकमा निर्यात गरेर ठूलै वैदेशिक मुद्रा आर्जन गर्दै आएको छ। नेपालमा भने बर्सेनी अर्बौं मूल्यको कृषिउपज आयात गर्नुपर्ने बाध्यता छ। उदाहरणका लागि लसुन, प्याज, आलु, गेडागुडी, कागतीमा समेत नेपाल भारतसहित तेस्रो मुलुकको मुख ताक्नुपर्ने अवस्था छ। फलतः महँगीको मारमा पर्छौं। पछिल्लो २० वर्षमा नेपालमा जति सरकार आए पनि कृषिका केही प्रमुख वस्तु (जुन अत्यधिक आयात हुन्छन्) मा आत्मनिर्भर बन्ने योजना ल्याउन छाड्दैनन्। तर, ती योजनामा पारदर्शिता, सुशासन र कार्यान्वयन पक्ष बलियो नहुँदा मुलुक अहिले पनि उस्तै अवस्थाबाट गुज्रिइरहेको छ। भन्सार विभागको चालु आर्थिक वर्षको ६ महिनाको तथ्यांक हेर्ने हो भने दुई अर्बको प्याज आयात भएको छ। जुन प्याजको नेपालमै खेती गरेर मुलुकलाई आत्मनिर्भर बनाउन सकिन्थ्यो। यस्तै लसुन ६३ करोड ९१ लाख ६० हजार रुपैयाँको विदेशबाट आएको छ। आलु एक अर्ब ३९ करोडको आयात भएको छ। १६ करोड १० लाखको हरियो तरकारी र चार अर्ब ३२ करोड ९९ लाखको गोलभेंडा आयात भएको छ। हामीले २९ करोडको कागती र पाँच अर्ब ११ करोडको फलफूल तथा घर सजावट गर्ने १३ करोड ९० लाखको पुष्प र पुष्पजन्य बोटविरुवा आयात गरेका छौं। यस्तै एक अर्बको दुग्धजन्य पदार्थ र एक अर्बकै माछा पनि आयात भएको छ। पछिल्लो ६ महिनाको अवधिमा विभिन्न प्रकारका मासुतर्फ चार करोड ११ लाखको आयात भएको छ भने चामलतर्फ १५ अर्बको आयात भएको छ। आठ करोडको गेडागुडीजन्य तरकारी ल्याउनु परेको छ। एक दशकसम्म हामी गर्व गथ्र्यौं, जुनेलो, फापर र कोदोमा आत्मनिर्भर छौं। तर, यस्ता उत्पादनमा पनि पछिल्लो समयमा परनिर्भर मात्रै होइन, करोडौं मूल्यको आयात गरेका छौं। सन् ६० को दशकमा नेपाल धान चामल निर्यात गर्ने मुख्य मुलुकमा पथ्र्यो। यही मुलुकले गत आर्थिक वर्ष २०७५७६ मा एक खर्ब ६० अर्ब ५८ करोड मूल्यबराबरको प्रमुख कृषिजन्य वस्तु विभिन्न मुलुकबाट आयात गरेको छ। कृषिका अन्य उत्पादनलाईसमेत जोड्ने हो भने झण्डै दुई खर्बको हाराहारीमा कृषिजन्य वस्तुको आयात हुँदैआएको छ। यसको कारण कृषि र किसानलाई राज्यले प्राथमिकता नदिएको हो। किसानले लागत मूल्य नपाएका कारण पनि खेती किसानी पेसाबाट विमुख हुँदै गएका छन्। श्रमशक्तिको अभावमा सयौं हेक्टर खेतीयोग्य जग्गा बाँझै छन्। सिँचाइको अवस्था त्यस्तै छ। जहाँ खेतीयोग्य जमिन छ, त्यहाँ सिँचाइ सुविधा उपलब्ध छैन। राज्यले सहुलियत दरमा बैंकबाट ऋण उपलब्ध गराउने नीति लिएको छ। तर, सामान्य किसानले उक्त सहुलियत ऋणको सदुपयोग गर्न पाएका छैनन्। कृषिजन्य वस्तुको बिमाको अवस्था पनि त्यस्तै नाजुक छ। रेमिट्यान्स, ऋण शक्ति वृद्धि र परिवर्तित जीवनशैलीका कारण पनि आयात दर बढ्दै गएको हो। आफ्नै उत्पादनभन्दा आयातितलाई रुचाउने प्रवृत्तिले पनि हामी कृषिजन्य वस्तुमा परनिर्भर बनेका छौं। बेलैमा सोच्नु आवश्यक छ।"
यसरी ल्याइनेछ चीनबाट नेपाली,"काठमाडौं : चीनमा रहेका नेपालीले नोबल कोरोना भाइरसको महामारीबाट उद्धार खोजेको धेरै दिन भयो। नेपालमा उनीहरूका अभिभावक सरकारी निकायदेखि संवैधानिक अंगसम्म पुगेर हारगुहार मागिरहेका छन्। सरकारले बल्ल उनीहरूको उद्धार गर्न आफ्नो तयारीलाई अन्तिम चरणमा पुर्याएको छ। हामीले सबै आन्तरिक व्यवस्थापन गरिसकेका छौं, स्वास्थ्य तथा जनसंख्यामन्त्री भानुभक्त ढकालले मंगलबार शिक्षा तथा स्वास्थ्य समितिको बैठकमा भने। स्वास्थ्य मन्त्रालयको नेतृत्वमा अन्य मन्त्रालय र सम्बन्धित निकायबीच समन्वयात्मक रूपमा उद्धारको पूर्वतयारी भएको हो। उद्धार, स्वास्थ्य जाँच र निगरानीका लागि सेना, सशस्त्र प्रहरी, स्वास्थ्य, पाइलट, चालक दलका सदस्य, विमानस्थलका कर्मचारी गरी सयभन्दा बढीलाई तालिम दिइएको छ। तालिमप्राप्त व्यक्ति उद्धारदेखि क्वारेन्टाइनमा खटिनेछन्। बेइजिङस्थित नेपाली दूतावासको पहलमा वुहानलगायत सहरमा रहेका नेपाली विद्यार्थीलाई फर्काइन लागेको हो। त्यसका लागि मन्त्रिपरिषद्ले निर्णय गरेको तीन दिनभित्र नेपाल वायुसेवा निगमको जहाज चीन पठाइनेछ। मन्त्री ढकालका अनुसार उद्धार गर्न जाने चिकित्सकलगायत स्वास्थ्यकर्मी र पाइलटसहित चालकदलका सदस्यलाई निश्चित अवधिसम्म निगरानीमा राख्ने व्यवस्था मिलाइएको छ। यहाँबाट उद्धार गर्न जानुपर्यो, उनले भने, विद्यार्थीसँगै नबसे पनि निगरानीमा रहनुपर्यो। संक्रमित पाइए उपचारका लागि विभिन्न अस्पतालमा १ सय ९९ शड्ढया तयारी अवस्थामा राखिएको छ। महिलाका लागि छुट्टै एउटा ब्लक छ, उनले भने, पुरुषका लागि तीनवटा ब्लक तयारी गरेका छौं। मन्त्रालयका सचिव खगराज बरालका अनुसार एक साताभित्र उद्धार गरी ल्याइनेछ। त्यहाँ नेपालीलाई एकीकृत गर्न मात्र धेरै समय लाग्ने देखिन्छ, उद्धारका लागि गठित प्राविधिक समितिका संयोजकसमेत रहेका सचिव बरालले संसदीय समिति बैठकमा भने, सरकारले यो साताभित्र ल्याउँछ भन्ने अनुमान छ। वुहानमा पहिलो स्वास्थ्य जाँच चीनको वुहानस्थित अन्तर्राष्ट्रिय विमानस्थलमा नेपालीको स्वास्थ्य जाँच गरिनेछ। स्वास्थ्यसचिव बरालका अनुसार जहाज चढ्नुअघि चीन सरकारले नेपाली विद्यार्थीको परीक्षण गर्छ। कसैमा संक्रमण भेटियो भने उसलाई चीनले यता ल्याउन दिँदैन, उनले भने, उतै उपचार गर्छ। मन्त्रालयका प्रवक्ता महेन्द्रप्रसाद श्रेष्ठका अनुसार वुहानमा स्वास्थ्य परीक्षणपछि मात्र यात्रुलाई नेपाल आउन अनुमति मिल्नेछ। संक्रमित भएको पाइए वुहानस्थित अस्पतालमै उपचारमा रहनेछन्, प्रवक्ता श्रेष्ठले अन्नपूर्णसँग भने, संक्रमण नदेखिएका यात्रु मात्र स्वदेश आउनेछन्। यताको विमानस्थलमा समग्र जाँच मन्त्री ढकालका अनुसार त्रिभुवन अन्तर्राष्ट्रिय विमानस्थलमा ल्याइसकेपछि के गर्ने भन्ने व्यवस्था पनि मिलाइएको छ। जहाजबाट कसरी ओराल्ने ? पहिलो परीक्षण कसरी र कहाँ गर्ने ? त्यहाँबाट क्वारेन्टाइनमा लगेपछि कसरी राख्ने ? , उनले भने, यी सबै विषयमा हामीले तयारी गरिसकेका छौं। सचिव बरालले स्वदेशमा समग्र जाँचपछि कसैलाई ज्वरो तथा रुघाखोकी र अन्य लक्षण देखिए विमानस्थलबाट सिधै अस्पताल लगिनेछ। संक्रमण भएको पाइए एम्बुलेन्स सिधै टेकु अस्पतालमा लगिनेछ, उनले भने, लक्षण नदेखिए बसबाट क्वारेन्टाइनमा लगिनेछ। विमानस्थल १२ घण्टा अवरुद्ध विश्व स्वास्थ्य संगठन (डब्लुएचओ)ले तोकेको मापदण्डबमोजिम अवतरणका बेला एयरक्राफ्ट डिसइन्फेक्सन गरिनेछ। त्यसका लागि विमानस्थल कम्तीमा १२ घण्टा अवरुद्ध हुने सचिव बरालले बताए। त्रिभुवन अन्तर्राष्ट्रिय विमानस्थल नागरिक उड्डयन कार्यालयले यसको पूर्वतयारी गरेको छ। विमानस्थलमा कार्यरत कर्मचारीले कार्यस्थलमा मास्क, पञ्जा, आवश्यकताअनुसार अन्य स्वास्थ्य सावधानीका उपाय अवलम्बन गर्ने पर्यटन मन्त्रालयले जनाएको छ। पहिचान गर्न सिम्बोल नम्बर चीनबाट उद्धार गरी ल्याइने नेपालीको पहिचान नखुलाइने भएको छ। सचिव बरालका अनुसार नाम र अन्य विवरण राखिनेछैन। उनीहरूको सिम्बोल नम्बर परराष्ट्र मन्त्रालयसँग माग गरिएको छ। कुनै पनि व्यक्तिको हामी नाम र अन्य विवरण राख्दैनौं, सचिव बरालले भने, सिम्बोल नम्बर मागेका छौं। त्यहीअनुसारै सबै काम हुन्छ। १ सय ८० जनाले उद्धारका लागि नेपाली दूतावासमा आवेदन दिएका छन्। विमानस्थलमा पाँचवटा हेल्थ डेस्क त्रिभुवन विमानस्थलमा अवतरणपछि उनीहरूको स्वास्थ्य परीक्षण पुनः गरिने भएको छ। मन्त्रालयका सहायक प्रवक्ता केदार दाहालका अनुसार स्वास्थ्य जाँचका लागि विमानस्थलमा पाँचवटा हेल्थ डेस्क राखिनेछ। मेडिकल अफिसर, नर्ससहितको टोलीले स्वास्थ्य जाँच गर्ने मन्त्रालयले जनाएको छ। कुनै यात्रुमा संक्रमणको शंका लागे विमानस्थलबाटै अस्पतालमा पुर्याइनेछ। सहायक प्रवक्ता दाहालका अनुसार टेकुस्थित शुक्रराज ट्रपिकल तथा सरुवा रोग अस्पताल, वीर, पाटनलगायत सरकारी एवं निजी अस्पताललाई तयारी अवस्थामा राख्न निर्देशन दिइएको छ। क्वारेन्टाइनमा बस्ने सर्त उद्धारको पर्खाइमा रहेका नेपाली विद्यार्थीले क्वारेन्टाइनमा बस्ने सर्तसहितको निवेदन दूतावासमा बुझाएका छन्। संक्रमित नदेखिएका यात्रुलाई तोकिएका क्वारेन्टाइनमा राख्ने व्यवस्था मिलाइएको छ। विद्यार्थी अथवा जो कोही पनि १४ दिने क्वारेन्टाइनका लागि मञ्जुरीनामा दिएर आएको हुन्छ। त्यो मापदण्ड र सर्तभित्र ती व्यक्तिहरू बस्नुपर्छ, मन्त्री ढकालले भने, हामीले बिरामी ल्याउँदै छैनौं। त्यहाँबाट आउँदा दुईतीन दिनको बीचमा कसैलाई संक्रमण देखिए के गर्ने भन्ने विषयमा तयारी गरेका हौं। उद्धार गरी ल्याइने विद्यार्थीलाई शिवपुरीस्थित नेपाली सेनाको तालिम केन्द्र, इचंगुनारायणमा सुकुम्बासीका लागि बनाइएको अपार्टमेन्ट, सूर्यविनायकस्थित कृषि तालिम केन्द्र र खरिपाटीस्थित विद्युत् प्राधिकरणको तालिम केन्द्रसहित चार स्थानमा राख्न क्वारेन्टाइन तोकिएको छ। क्वारेन्टाइनमा रहँदासम्म नियमित रूपमा आवश्यक सबै किसिमका स्वास्थ्य जाँचको व्यवस्था मिलाइएको स्वास्थ्य मन्त्रालयका प्रवक्ता श्रेष्ठले बताए। क्वारेन्टाइन वरिपरि संक्रमण हुने सम्भावना नरहने हुँदा त्रासमा नरहन उनले अनुरोध गरे। क्वारेन्टाइनमा स्वास्थ्य सुरक्षाको दुई घेरा मन्त्री ढकालका अनुसार स्वास्थ्य जाँच र निगरानीका लागि चिकित्सकसहितको दुई समूह बनाइएको छ। चारवटा सेन्टरको व्यवस्था गरिएको छ। चिकित्सकको टोली क्याम्पभित्र रहनेछ। एम्बुलेन्सदेखि मिडिया र परिवारका सदस्य भेट्न जानेका लागि सूचना सम्प्रेषण गर्न निश्चित दूरीमा व्यवस्था गरिनेछ, मन्त्री ढकालले भने, क्वारेन्टाइनभित्र एउटा बस्ने र बाहिर अर्को बस्ने व्यवस्था गरिनेछ। भित्रको डाक्टरलाई संक्रमण भए त्यसको ब्याकअपमा अर्को डाक्टर हुन्छ। मन्त्रिपरिषद्को निर्णयपछि जहाज चीन उड्ने मन्त्रिपरिषद्ले निर्णय गरेपछि नेपाली विद्यार्थीलाई उद्धारका लागि नेपाल वायुसेवा निगमको वाइडबडी जहाज चीन पठाइनेछ। मन्त्रिपरिषद्को निर्णय भएको तीन दिनभित्र उडान गर्ने तयारी रहेको संस्कृति, पर्यटन तथा नागरिक उड्डयन मन्त्रालयले जनाएको छ। मन्त्रिपरिषद्को निर्णय भएको ७२ घण्टाभित्र उडान भर्ने पूर्वतयारी भइरहेको छ, मन्त्रालयका सहसचिव सुरेश आचार्यले भने, मन्त्रिपरिषद्को निर्देशन पर्खिरहेका छौं। मन्त्री परिषदको निर्णयपछि उद्धारकालागि पाइलट, एयरस्टेज सहित क्रुु सदस्य सहित चिकित्सकीय टोली पनि वुहान जाने छ। नेपालीलाई यथाशक्य छिटो ल्याउनू : संसदीय समिति संसदीय समितिले चीनमा अध्ययनरत नेपाली विद्यार्थीलाई छिटोभन्दा छिटो ल्याउन नेपाल सरकार र स्वास्थ्य तथा जनसंख्या मन्त्रालयलाई निर्देशन दिएको छ। प्रतिनिधिसभाको शिक्षा तथा स्वास्थ्य समितिले मंगलबार नेपालीहरू चीनमा त्रसित रहेको निष्कर्ष निकाल्दै यो निर्देशन दिएको हो। नेपालमा कोरोना भाइरस संक्रमण हुन सक्ने जोखिमलाई ध्यान दिई यसको रोकथाममा लाग्न पनि निर्देशन दिइएको समिति सभापति जयपुरी घर्तीले बताइन्। चीनमा फैलिएको नोबल कोरोना भाइरस संक्रमण भई मानवीय क्षति भएको र विश्वभर त्रास फैलिरहेको अवस्थामा चीनमा अध्ययनरत नेपाली विद्यार्थीलगायत अन्य नेपालीलाई उचित व्यवस्था मिलाई यथाशक्य छिटो नेपाल ल्याउनका लागि र नेपालमा कोरोना भाइरस संक्रमण हुन सक्ने सम्भावित खतरालाई मध्यनजर गरी रोकथाम गर्न यो समिति नेपाल सरकार र स्वास्थ्य तथा जनसंख्या मन्त्रालयलाई निर्देशन गर्दछ, समितिको निर्देशनमा भनिएको छ। छोटो समयमा आवश्यक तयारीका लागि नेपाल सरकारलाई समितिले धन्यवादसमेत दिएको छ। कोरोना भाइरसविरुद्ध जनचेतना जगाउने र चीनबाट नेपाली विद्यार्थी ल्याउने तयारी गरेकोमा नेपाल सरकारलाई समितिले धन्यवाद दिएको छ, सभापति घर्तीले भनिन्।"
एमसीसी संशोधन अमेरिकालाई अमान्य,"काठमाडौं : अमेरिकाले एमसीसी सम्झौता कार्यान्वयन प्रक्रियामा गइसकेकाले यसमा कुनै संशोधन भए त्यो आफ्नो सरकारलाई मान्य नहुने चेतावनी दिएको छ। एमसीसीका युरोप, एसिया, प्यासिफिक तथा ल्याटिन अमेरिका मामिलासम्बन्धी सहायक उपाध्यक्ष जोनाथन ब्रुक्सले नेपालको चारदिने भ्रमणका क्रममा सत्तारुढ दलका नेताहरूलाई अमेरिकाको धारणा प्रस्ट पारेका हुन्। कार्यान्वयन चरणमा गएपछि परिवर्तनको गुञ्जायस नहुने भन्दै ब्रुक्सले स्पष्ट सन्देश दिए अबको परिवर्तन अमेरिकालाई मान्य हुँदैन। सत्तारुढ दल नेकपाभित्र एमसीसी सम्झौता संशोधन गरी अनुमोदन गर्न सकिने चर्चा उठेका बेला अमेरिकाको यस्तो चेतावनी आएको हो। एमसीसी कम्प्याक्टबारे परामर्शका लागि आएका ब्रुक्सले सबै पक्षसँगको छलफलका क्रममा उक्त धारणा राखेको सहभागी एक अधिकारीले बताए। ब्रुक्सले प्रधानमन्त्री केपी ओली, एमसीसीबारे अध्ययन गर्न बनेको सत्तारुढ दलको कार्यदल संयोजक पूर्वप्रधानमन्त्री झलनाथ खनाल, सदस्यद्वय परराष्ट्रमन्त्री प्रदीप ज्ञवाली र पूर्वगृहरक्षामन्त्री भीम रावल, अन्य नेता तथा सरकारी अधिकारीसँग भेट गरेका थिए। उनी मंगलबार स्वदेश फर्किएका छन्। उनले एमसीए नेपालको सञ्चालक समितिसँग अहिले भइरहेको कामको प्रगति र देखिएका समस्याबारे पनि छलफल गरेका थिए। कार्यदल सदस्य र अन्य नेताले एमसीसीबारे उनको धारणा सुनेका थिए। त्यसपछि समस्या नरहेको भन्दै नेताहरूले कम्प्याक्टलाई यथाशीघ्र अघि बढाउने जानकारी उनलाई दिए। सरकारले यो कार्यान्वयनमा जानेमा ढुक्क हुन ब्रुक्सलाई आश्वस्त पारेको भेटमा रहेका एक अधिकारीले बताए। सरकारको प्रतिबद्धताप्रति ब्रुक्स खुसी हुँदै स्वीकार गरेर काम अघि बढाउन सुझाएर फर्किएका हुन्। गत असार ३० मा प्रतिनिधिसभा विधेयक शाखामा एमसीसी अनुमोदनका लागि दर्ता भए पनि अझै अनुमोदन हुन नसकेपछि अमेरिका चिढिएकोझस्किएको हो। प्रधानमन्त्री ओलीले उक्त सम्झौता संसद्बाट अनुमोदन हुने बताइरहे पनि यति लामो समयसम्म त्यत्तिकै रहँदा अमेरिकाले सरकारको शक्ति र प्रभावप्रति प्रश्न गर्दै आएको थियो। दलभित्र अमेरिकालाई हेर्ने नीति र सहयोगमा ध्रुवीकरण तथा तीव्र विवादले गर्दा एमसीसी अध्ययनका लागि कार्यदल गठन गर्नुपरेको थियो। कार्यदलले बुधबार प्रतिवेदन बुझाउन नभ्याउने भएको छ। सुझावसहितको निचोड बुझाउन समयावधि तोकिएको भए पनि उसले थप समय माग गरिसकेको छ। सन् २००४ मा स्थापित एमसीसीले आफ्ना मापदण्ड पूरा गर्ने विकासोन्मुख मुलुकलाई समय तोकेर अनुदान सहायता प्रदान गर्छ। नेपाल त्यो चरण पार गरेर यहाँसम्म पुगेको भन्दै यसमा समस्या नभएको सुझाव उनले दिए। नेपाल र अमेरिकाबीच २०७४ भदौमा दक्षिण एसियामै पहिलो पटक नेपाल कम्प्याक्ट सहमतिमा हस्ताक्षर भएको हो। कम्प्याक्टलाई गरिबी न्यूनीकरण गर्ने, आर्थिक वृद्धि र निजी क्षेत्रको लगानी बढाउने, अर्थतन्त्रको वृद्धिका लागि नयाँ बजार खुला गर्ने र नेपालका जनताको लाभका निम्ति दिगो विकास सिर्जना गर्न क्षेत्रीय सहयोगलाई बढावा दिने गरी तर्जुमा गरिएको दूतावासले ब्रुक्स भ्रमणपछि जारी गरेको प्रेस विज्ञप्तिमा उल्लेख छ। उक्त सम्झौता र इन्डोप्यासिफिक रणनीतिबारे पनि ब्रुक्सले धारणा राख्नुपरेको थियो। उनले सबै नेतासँगको भेटमा अमेरिकाले एमसीसी कुनै सैन्य संगठनअन्तर्गत नआएको बताए। हो, इन्डोप्यासिफिक क्षेत्रमा नेपाल छ र त्यसभित्रै सहयोग आउने हो। यद्यपि, यसमा सैन्य गठबन्धनको रणनीति अवलम्बन गरिएको छैन, ब्रुक्सको भनाइ उद्धृत गर्दै एक सहभागीले भने, नेपाल विभिन्न मापदण्ड पार गर्दै यो सहयोग पाउने अवस्थामा पुगेको हो। सरकारले छानेको परियोजनामा अमेरिकाले सहयोग गरेको हो। यसको सबै मान्यता सम्झौता भएअनुरूप अघि बढ्न आवश्यक छ। यसमा कुनै परिवर्तन अमेरिकालाई मान्य हुँदैन। विशुद्ध सहयोगी भावमा विकास प्रक्रियामा सहकार्य गर्न नेपालको आग्रहमा आएको उक्त सहयोग पुरानो सम्झौताअनुरूप नै अनुमोदन भए मात्र अमेरिकालाई मान्य हुने अन्यथा पछि हट्ने स्पष्ट जानकारी उनले दिए। अघिल्लो संसद् अधिवेशनबाटै त्यसलाई अनुमोदन गर्ने प्रतिबद्धता व्यक्त भए पनि अझै अलमलमा परेको भन्दै उनले यसमा सरकार थप गम्भीर हुनुपर्ने सुझाव दिए। उनले कार्यदल संयोजक खनाल र उनका सदस्यहरूसँग पनि एमसीसीसँगको अनुदान सम्झौताबारे छलफल गरेका थिए। नेकपाका सबै तहका बैठकमा विवाद भएपछि पुस १९ मा सम्पन्न केन्द्रीय कमिटी बैठकले कार्यदल गठन गरी सहयोग लिनेबारे सुझाव दिन भनेको थियो। त्यही आधारमा अडेर ब्रुक्सले खनाल र उनका सदस्यद्वय रावल र ज्ञवालीसँग भेट गरेका हुन्। रावल खनालसँगै सहभागी थिए भने ज्ञवालीसँग उनले छुट्टै भेट गरे। खनालले भेटमा आफ्ना कूटनीतिक सल्लाहकार मिलन तुलाधरलाई पनि राखेका थिए। ब्रुक्सले सबै छलफलमा समय धेरै गएकाले तत्काल कार्यान्वयनमा लैजान आग्रह गरेका थिए। खनालले पनि एमसीसीबारे लामो छलफल भएको र त्यसमा आफूहरू स्पष्ट हुन पाएको उल्लेख गर्दै अन्य विषय प्रतिवेदनमै राखिने जानकारी दिए। हल्ला धेरै भएकाले यसलाई व्यवस्थित गर्न कार्यदलले काम गरिरहेको भने पनि पहिला निकै हल्ला तर अहिले उनीहरू आफ्नै धारणाको चेपुवामा परेका छन्। ब्रुक्सले पनि एमसीसी सम्झौता नेपालकै हित र विकासको पक्षमा रहेको भन्दै उनीहरूसमक्ष लामो व्याख्या गरेका थिए। उनले कार्यदल सदस्यबाहेक पूर्वप्रधानमन्त्रीहरू, अर्थमन्त्री डा युवराज खतिवडा र अन्य राजनीतिक दलका नेताहरूसँग भेट गरेका थिए। सबैजसोले संसद्को चालू अधिवेशनबाट सम्झौता अनुमोदन हुने आश्वासन उनलाई दिएका थिए। एमसीसीअन्तर्गत ५० करोड अमेरिकी डलर अनुदान प्राप्त हुने र उक्त रकमबाट ३१२ किलोमिटर ४०० केभी विद्युत् प्रसारण लाइन एवं सबस्टेसन निर्माण गर्ने योजना छ। यही परियोजनाअन्तर्गत देशका विभिन्न रणनीतिक सडकको स्तरोन्नति गर्ने लक्ष्य छ। एमसीसी रोक्न ज्ञापन क्रान्तिकारी माओवादी नेतृत्वको ९ दलीय मोर्चाले संसद्बाट एमसीसी सम्झौता अनुमोदन नगर्न सभामुख अग्नि सापकोटासमक्ष ज्ञापनपत्र बुझाएको छ। मोर्चाले मुलुकको राष्ट्रियता र स्वाधीनताका लागि एमसीसी अनुमोदन गर्न नहुने धारणा राख्दै आएको छ। नेपाललाई रणमैदान बनाउन अमेरिकाले एमसीसी पारित गराउन खोजेको आरोप मोर्चाको छ। सीपी गजुरेल नेतृत्वको देशभक्त गणतान्त्रिक मोर्चाले सभामुखलाई बुझाएको ज्ञापनपत्रमा एमसीसी अनुमोदन गर्न नहुने, लिम्पियाधुरा, लिपुलेकसहितको नेपालको नक्सा सार्वजनिक हुनुपर्ने माग गरिएको छ। सभामुख सापकोटाले एमसीसीबारे गहिरो अध्ययन गरी क्षेत्राधिकारअनुसार कदम चाल्ने बताए।"
"पूर्वी नवलपरासीमा ट्याक्टर दुर्घटना : चारको मृत्यु, ११ घाइते","परासी : मेला हेरेर फर्कर्दै गरेको ट्याक्टर दुर्घटना हुँदा पूर्वी नवलपरासीको बुलिङ्टार गाउँपालिकाका चार जनाको मृत्यु भएको छ। घर जानका लागि चढेको ट्याक्टर छरछरेमा अनियन्त्रित भएर सडकबाट २ सय मिटर तल खस्दा उनीहरुको मृत्यु भएको गाउँपालिकाका अध्यक्ष शशिकिरण बस्ताकोटीले जानकारी दिए। मृत्यु हुनेमा २२ वर्षीय नरबहादुर सुस्लिङ, ५९ वर्षीय यमानसिंह सुस्लिङ, ४० वर्षीय पूर्णबहादुर थापा र २५ वर्षीय लिलाबहादुर सारु रहेको जिल्ला प्रहरी कार्यालयका प्रवक्ता डिसपी मोहनबहादुर खाँडले बताए। मृत्यु हुने सबै बुलिङ्टार३ बतासा गाउँका हुन्। घटनामा बलबहादुर झेडीको अवस्था गम्भीर रहेको छ। दुर्घटनामा ११ जना घाइते भएका छन्। उनीहरुको पुरानो मेडिकल कलेज चितवनमा उपचार भइरहेको खाँडले जानकारी दिए। उनीहरु मंगलबार राति बुलिङटारको छरछरेमा लागेको मेला हेर्न गएका थिए। घटनास्थल रजहरबाट करिब १४ किमि उत्तर पहाडी क्षेत्रमा पर्छ। पहाडी गाउँमा सार्वजनिक सवारीसाधन कम चल्ने भएकाले उनीहरु ट्याक्टरमा घर जाँदै थिए। ट्याक्टरमा १७ जना चढेको प्रहरीले जनाएको छ।"
नेपाली विद्यार्थीलाई सहुलियत दिन क्यानडा सरकारसँग अनुरोध,"काठमाडौं : क्यानडामा अध्ययनरत नेपाली विद्यार्थीलाई त्यहाँको उचच शिक्षा प्रदायक संस्थाबाट सहुलियत दिन सरकारले अनुरोध गरेको छ । नेपाल भ्रमणमा रहेका क्यानडाका सिनेटका सभामुख महामहिम फुर्रेसँगको छलफलमा शिक्षा विज्ञान तथा प्रविधि मन्त्री गिरीराजमणि पोखरेलले यस्तो आग्रह गरेका हुन् । फुर्रे र पोखरेलबीच बुधबार शिक्षा मन्त्रालयमा भेट भएको थियो ।भेटमा क्यानडाको सिनेटका प्रतिपक्षी दलका नेता, सिनेटर, लगायत नेपालका लागि क्यानडाका राजदूत समेतको उपस्थिति रहेको थियो । भेटमा शैक्षिक अनुभव आदान प्रदानका साथै दुई देशबीच शैक्षिक क्षेत्रमा विशेष गरी उच्च शिक्षा, प्राविधिक तथा व्यवसायिक शिक्षा र तालिम एवम् विज्ञान तथा प्रविधि क्षेत्रमा सहकार्यका सम्भावनाका बारेमा छलफल भएको पोखरेलका स्वकीय सचिव पुरन केसीले बताए । क्यानडामा उच्चशिक्षा अध्ययनरत नेपाली विद्यार्थीलाई क्यानडीयन उच्च शिक्षा प्रदायक शैक्षिक संस्थाबाट आवश्यक थप सहुलियतका सम्भावनाबारे छलफल भएको थियो । उक्त विषयमा सहकार्य र सहयोग आदान प्रदानका लागि नेपाल सरकार शिक्षा, विज्ञान तथा प्रविधि मन्त्रालय र नेपालका लागि क्यानडाका राजदूतावासबीच थप छलफल गरी अगाडि बढ्ने विषयमा सहमति भएको केसीले बताए ।"
ज्येष्ठ नागरिकलाई घरमै उपचार,"बैतडी : स्वास्थ्य संस्थासम्म पुग्न नसक्ने ज्येष्ठ नागरिकको घर दैलोमै पुगेर निःशुल्क उपचार गराउन सुदूरपश्चिम प्रदेश सरकारले मुख्यमन्त्री ज्येष्ठ नागरिक स्वास्थ्य कार्यक्रम सञ्चालन गर्न लागेको छ। प्रदेशभरीका २९ स्थानीय तहसँगै बैतडीका पनि तीन स्थानीय तहमा यो कार्यक्रम लागू हुने भएको हो। दशरथचन्द नगरपालिका, पाटन नगरपालिका र पुर्चौडी नगरपालिकामा मुख्यमन्त्री ज्येष्ठ नागरिक स्वास्थ्य कार्यक्रम सञ्चालन हुने स्वास्थ्य कार्यालय बैतडीका प्रमुख योगेशप्रसाद भट्टले जानकारी दिए। कार्यक्रम सञ्चालन हुने स्थानीय तहमा रहेका ज्येष्ठ नागरिकका घरघरमै पुगेर स्वास्थ्य सेवा प्रदान गरिने उनले बताए। उनले भने, ज्येष्ठ नागरिकलाई घरदैलोमै सेवा पुर्याउनका लागि यो कार्यक्रम सञ्चालनमा ल्याइन लागेको हो। ज्येष्ठ नागरिकहरु विभिन्न स्वास्थ्य समस्याबाट पीडित हुने भएकाले उनीहरूलाई निःशुल्क स्वास्थ्य सेवा प्रदान गर्न यो कार्यक्रमको तयारी भएको हो। कार्यक्रम सञ्चालन हुने पालिकाहरुमा एकजना हेल्थ असिस्टेन्ट अथवा स्टाफ नर्स राखेर ज्येष्ठ नागरिकहरूको घरमै पुगेर स्वास्थ्य परीक्षण गरिनेछ। कार्यक्रम सञ्चालन भएका स्थानीय तहका एउटा स्वास्थ्य संस्थालाई केन्द्र बनाएर सोही ठाउँबाट ज्येष्ठ नागरिकका लागि औषधि वितरण गरिने भट्टले बताए। कार्यक्रम अन्तर्गत उपचारात्मक सेवाका साथै ज्येष्ठ नागरिकको स्वास्थ्यमा ध्यान केन्द्रित गराउन पैरवी, छलफलहरू पनि सञ्चालन हुनेछन्। मुख्यमन्त्री ज्येष्ठ नागरिक स्वास्थ्य कार्यक्रमले ज्येष्ठ नागरिकहरूको स्वास्थ्य सेवामा पहुँच पुर्याउन सहयोग मिल्ने प्रमुख भट्टले बताए। सुदूरपश्चिम प्रदेश सरकारको सामाजिक विकास मन्त्रालयले बैतडीसहित प्रदेशका ९ ओटै जिल्लाका २९ स्थानीय तहमा यो कार्यक्रम सञ्चालनमा ल्याउन लागेको हो। यो कार्यक्रमले दुर्गम क्षेत्रका ज्येष्ठ नागरिकलाई स्वास्थ्योपचारका लागि सहज हुने पाटन नगरपालिकाका स्वास्थ्य संयोजक मदनसिंह महराले बताए। उनले भने ज्येष्ठ नागरिकहरु स्वास्थ्य संस्थासम्म पुग्न सक्दैनन्। त्यसैले घरमै गएर सेवा दिन यो कार्यक्रम महत्वपूर्ण हुनेछ।"
कुटपिट गरी श्रीमतीको हत्या,रुकुम : रुकुम पूर्वमा एक पुरुषले कुटपिट गरेर श्रीमतीको हत्या गरेका छन् । जिल्लाको भूमे गाउँपालिका३ सीमाका ७५ वर्षीय नरबहादुर पुनले श्रीमतीलाई कुटपिट गरी हत्या गरेको प्रहरीले जानकारी दिएको छ । ६० वर्षीया श्रीमती दिलमाया पुनको हत्या गरेको भन्दै प्रहरीले नरबहादुरलाई पक्राउ गरेको छ । माघ २६ गते मादक पदार्थ सेवन गरी दिलमायालाई कुटपिट गरेर हत्या गरेको भन्दै नरबहादुरलाई पक्राउ गरिएको जिल्ला प्रहरी कार्यालय रुकुम पूर्वका प्रमुख प्रहरी नायव उपरीक्षक गजुसिद्धि बज्राचार्यले जानकारी दिए । कुटपिटबाट गम्भीर घाइते भएकी दिलमायाको उपचारको क्रममा जिल्ला अस्पताल रुकुमकोटमा माघ २७ गते मृत्यु भएको थियो । पक्राउ परेका नरबहादुरलाई हिरासतमा राखेर अहिले घटनाको थप अनुसन्धान भइरहेको डिएसपी बज्राचार्यले बताए ।
ललितानिवास प्रकरण : महानिर्देशकसहित ७ जनालाई १५ दिने म्याद जारी,"काठमाडौं : ललितानिवास जग्गा प्रकरणमा तत्कालीन विभागका महानिर्देशकसहित ७ जनालाई १५ दिने म्याद जारी गरेको छ। बुधबार विशेष अदालतले महानिर्देशकसहित तत्कालीन डिल्लिबजार मालपोतका ७ कर्मचारीलाई म्याद जारी गरेको हो। ललितानिवास जग्गा प्रकरणमा डिल्लिबजार मालपोत कार्यालयका तत्कालिन प्रमुख कलाधर देउजा, भूमी तथा व्यवस्थापन विभागका महानिर्देशक मुकुन्द आचार्य, डिल्लिबजारकै मालपोत अधिकृत सुरेन्द्रमा कपाली, शाखा अधिकृत धर्मप्रसाद गौतम, नायब सुब्बा जगतप्रसाद पुडासैनी, डिल्लिबजार मालपोतका खरिदार युक्तप्रसाद श्रेष्ठ, विभागकै अर्का महानिर्देशक रुद्रकुमार श्रेष्ठका नाम, थर वतनमा म्याद जारी गरेको विशेष अदालतका प्रवक्ता पुष्पराज पाण्डेले बताए।"
जनयुद्ध दिवसमा सार्वजनिक विदा,"बागलुङ : जिल्लाको ताराखोला गाउँपालिकाले जनयुद्ध दिवसका दिन सरकारी विदाको घोषणा गरेको छ। गाउँपालिकाले बुधबार प्रेस विज्ञप्ती जारी गर्दै फागुन १ गतेका दिन जनयुद्ध दिवसको अवसरमा सार्वजनिक विदा दिने जनाएको छ। ताराखोला गाउँपालिका जनयुद्धको उदगम थलोको रुपमा मानिन्छ। यस गाउँपालिकाबाट मात्रै तत्कालिन माओवादीले सञ्चालन गरेको १० वर्षे जनयुद्धमा २१ जनाले ज्यान गुमाएका छन् भने २ जना अझै बेपत्ता छन्। मुलुकको ऐतिहासिक परिवर्तनमा जनयुद्वले खेलेको भूमिका र यस क्रममा अमुल्य जीवनको बलिदान, त्याग र समर्पण गर्ने योद्धाहरुको सम्झना र सम्मानमा पहिलो पटक सार्वजनिक विदा दिने निर्णय गरिएको ताराखोला गाउँपालिकाका अध्यक्ष प्रकाश घर्तिले जानकारी दिए। सार्वजनिक विदाका अवसरमा ताराखोला गाउँपालिका अन्तर्गतका सम्पूर्ण सरकारी कार्यालय तथा सामुदायिक विद्यालयहरु बन्द रहने निमित्त प्रमुख प्रशासकीय अधिकृत उदित थापाले बताए।"
स्वर्गीय केशव भट्टराईको परिवारलाई सहयोग,हेटौंडा : चलचित्र पत्रकार संघ मकवानपुर शाखाले तत्कालीन चलचित्र विकास बोर्डका अध्यक्ष स्वर्गीय केशव भट्टराईको परिवारलाई एक लाख एक हजार रुपैयाँ सहयोग गरेको छ। संघको चौथो अधिवेशनको अवसरमा हेटौंडामा संघले उक्त सहयोग प्रदान गरेको हो। स्वर्गीय केशव भट्टराई परिवार सहयोग समितिका संयोजक एवं चलचित्र विकास बोर्डका पूर्वअध्यक्ष राजकुमार राईलाई बागमती प्रदेशका आन्तरिक मामिला तथा कानुनमन्त्री शालिकराम जमकट्टेल र चलचित्र पत्रकार संघ मकवानपुरका अध्यक्ष मणिराज गौतमले चेक हस्तान्तरण गरेका हुन्। चेक हस्तान्तरण गर्दै अध्यक्ष गौतमले स्वर्गीय केशव भट्टराईले चलचित्र क्षेत्रमा दिएको योगदान सदैव अमूल्य रहने बताए। कार्यक्रममा बोल्दै बागमती प्रदेशका आन्तरिक मामिला तथा कानुनमन्त्री शालिकराम जमकट्टेलले बागमती प्रदेशमा चलचित्र छायांकन नगर बनाउन उपयुक्त ठाँउहरू रहेको बताए। बागमती प्रदेशका सुन्दर ठाउँहरूलाई चलचित्रमा कैद गरेर प्रदेशको सुन्दरता बढाउन उनले चलचित्रकर्मीहरुलाई आग्रह गरे। अधिवेशनले मणिराज गौतमको अध्यक्षतामा नौ सदस्यीय कार्यसमिति सर्वसम्मत चयन गरेको छ।
"सेनाको गाडी खस्यो : एकको मृत्यु, ६ घाइते","दाङ : नेपाली सेनाको गाडी दुर्घटना हुँदा एक जनाको घटनास्थलमै मृत्यु भएको छ। सल्यानबाट दाङतर्फ आउँदै गरेको सपुत गण ब्यारेक सल्यानको लु १ ग १२३ नम्बरको गाडी कपुरकोट गाउँपालिका३ चोरखोलामा दुर्घटना भएको प्रहरीले जनाएको छ। मृत्यु हुनेमा यादवप्रसाद घरेल रहेका छ। गाडीमा सात जना सवार थिए। सवारमध्ये चार जनाको उद्धार गरी दाङ पठाइएको छ। दुर्घटनाका घाइतेहरुमा मेजर ईश्वर सिलवाल, जवान रोशन हिटन र हवल्दार जय प्रकाश बोहरा रहेका छन्। अन्य तीन जना घाइतेको नाम भने खुलेको छैन। दुई जना हराइरहेका छन्। घाइतेहरुको अवस्था गम्भीर छ। गाडी करिब ५ सय मिटर तल खसेको छ। गाडी पुरै टुक्राटुक्रा भएको छ। यसैबीच घाइतेलाई उपचारका लागि काठडामाडाै ल्याउनका लागि सेनाकाे हेलिकोप्टर आइपुगेकोे छ।"
किर्ते गर्ने औषधि व्यवसायीले गरे आत्मसमर्पण,"धनगढी : सुदूरपश्चिमका विभिन्न अस्पतालमा किर्ते करचुक्ताको नक्कली प्रमाणपत्र पेश गरेर करोडौंका ठेक्का लिएको खुलेपछि फरार रहेका धनगढीका औषधि व्यवसायी दुस्यन्त बस्नेतले प्रहरी कार्यालयमा आत्मसमर्पण गरेका छन्। गत मंसिरदेखि फरार रहेका उनी, मंगलबार आफैं जिल्ला प्रहरी कार्यालय कैलालीमा उपस्थित भएका हुन्। कैलाली प्रहरीका प्रवक्ता तथा प्रहरी नायब उपरीक्षक दक्षकुमार बस्नेतले उनी आफैं जिल्ला प्रहरी कार्यालय आएको बताए। औषधि व्यवसायी दुस्यन्त बस्नेत र उनका साझेदार भारतीय नागरिक प्रदीप अग्रवालले किर्ते कर चुक्ताको प्रमाणपत्र पेस गरेर सुदूरपश्चिमका विभिन्न अस्पतालहरूमा करोडौंको औषधि आपूर्तिको ठेक्का लिएको खुलेको थियो। बस्नेत र अग्रवाल सञ्चालक रहेको अमित मेडिसिन डिस्ट्रिव्युटर्सले सुदूरपश्चिमकै ठूलो गेटा आँखा अस्पतालको चार करोडभन्दा बढीको औषधि आपुर्तिको ठेक्का किर्ते करचुक्ता गरेर लिएका थिए भने उनले क्षेत्रीय स्वास्थ्य निर्देशनालयका पनि करोडौंका ठेक्कामा किर्ते गरेकै नक्कली कर चुक्ताको प्रमाणपत्र पेस गरेका थिए। गत मंसिरमा गेटा आँखा अस्पतालमा किर्ते गरेको करचुक्ता प्रमाणपत्र भेटिएपछि उनले ठेक्का पाएका अरु स्थानको पनि खोजी भएको थियो। उनले राज्यलाई करोडौंको कर छलि गरेको र कर तिरेको नक्कली प्रमाणपत्र आफैं बनाएको प्रहरीले जनाएको छ। अमित मेडिसिनका सञ्चालक बस्नेतले नै कारोबार गर्ने अर्को कम्पनी ड्रग सेन्टर धनगढीले पनि त्यही किर्ते कागजातको आधारमा धेरै औषधि आपुर्तिको ठेक्का लिएको छ। ड्रग सेन्टरले आइरन फोलिक एसिड ट्याब्लेट, भिटामिन ए क्याप्सुल र कुपोषित बालबालिकालाई पोषण पुर्याउन प्रयोग हुने आरयुटिएफ नामक औषधि आपूर्तिका लागि खुलेको टेण्डर लिन पनि किर्ते करचुक्ताको प्रमाणपत्र पेस गरेको पाइएको थियो। बस्नेतले आर्थिक वर्ष २०७५०७६ मा खरिद गरेको आइरन फोलिक एसिड ट्याब्लेट, भिटामिन ए क्याप्सुल र आरयुटिएफ औषधिमा नक्कली करचुक्ता प्रमाण पेस गरेको क्षेत्रीय स्वास्थ्य निर्देशनालयले जनाएको छ। यतिमात्र होइन, उनले सोही आर्थिक वर्षमा सामाजिक विकास मन्त्रालयले बालबालिकाका लागि प्रयोग हुने औषधि आइएमएनसिआईका लागि मागेको बोलपत्रका लागि पनि औषधि उत्पादक कम्पनी क्युरेक्स फर्मास्ट्युकल्स प्रालिले दिएको आधिकारिक पत्रलाई स्क्यानिङ गरी प्रदेश निर्देशनालयको अर्को टेन्डर पनि हात पारेका थिए। क्युरेक्सले दिएको आधिकारिक पत्रमा मन्त्रालयको नाम र टेण्डर नम्बरसमेत उल्लेख छ। ड्रग सेन्टरले स्क्यानिङ गरी किर्ते गर्दा मन्त्रालयको नाम हटाउन बिर्सेपछि, सो टेण्डरमा पनि नक्कली कागजात पेस गरेको खुलेको हो। बस्नेतले नक्कली करचुक्ताको प्रमाण पेस गरेको समाचार सार्वजनिक भएपछि उनी र उनका साँझेदार प्रदीप अग्रवाल मंसिरको पहिलो सातादेखि नै फरार थिए। अग्रवाल अझै पनि फरार छन्। सेती प्रादेशिक अस्पतालमा एक दशकदेखि औषधि आपूर्ति गर्दै आएका बस्नेतले आधाभन्दा कम औषधि आपूर्ति नगर्ने गरेको पनि आरोप लागेको छ। औषधि आपूर्तिमा सुदूरपश्चिम भरी उनको एकछत्र राज थियो। आफूमात्रै ठूलो आपूर्तिकर्ता भएको दाबी गर्दै आएका व्यवसायी बस्नेतले सम्झौताअनुसारको औषधि कहिले पनि आपूर्ति नगरेको सेती प्राविधिक अस्पतालले स्रोतले बतायो। कैलाली प्रहरीले उनीमाथि सरकारी छाप दस्तखत किर्ते मुद्दा दर्ता गरे पनि उनी पक्राउ परेका थिएनन्। मंगलबार प्रहरीमा आत्मसमर्पण गरेका बस्नेतमाथि अदालतबाट ५ दिनको म्याद थप गरी अनुसन्धान भयरहेको प्रहरीले जनाएको छ। करचुक्ताका प्रमाणपत्रबारे आन्तरिक राजश्व कार्यालयले उनको हिसाबकिताबको कम्प्युटर नियन्त्रणमा लिएको छ। एक महिनासम्म छानबिनपछि कम्प्युटर भने कार्यालयले फिर्ता गरेको छ। क्याप्सन्ः फरार भएको तीन महिनापछि आफैं प्रहरी कार्यालयमा आत्मसमर्पण गरेका व्यवसायी दुस्यन्त बस्नेत। अन्नपूर्ण"
नक्कली प्रहरी बनेर रकम असुल्ने तीनजना पक्राउ,"धनगढी : कैलालीमा नक्कली प्रहरी बनेर रकम असुल्ने तीनजना पक्राउ परेका छन् । जिल्ला प्रहरी कार्यालय कैलालीका अनुसार बझाङ खप्तड छान्ना गाउँपालिका १ घर भएका आल धनगढी उपमहानगरपालिका७ मनहेरा बस्ने ३२ वर्षीय सनम भण्डारी, धनगढी उपमहानगरपालिका ५ हसनपुर बस्ने ३५ वर्षीय गौरव हमाल र कन्चनपुर पुनर्वास नगरपालिका ५ घर भइ धनगढी उप महानगरपालिका १ बस्ने ३३ वर्षीय किशन सिजापती पक्राउ परेका हुन्। माघ २ गते धनगढी उपमहानगरपालिका ३ बडहरा घर भइ मिलनचोकस्थित चन्द्रभान शर्माले संचालन गरेको रिक्सा, साइकल मर्मत पसलबाट उनीहरुले रकम असुली गरेको प्रहरीले जानकारी दिएको छ । आफूहरु प्रहरी कार्यालयबाट आएको भन्दै रकम असुल्ने गरेको गुनासो आएपछि उनीहरुलाई पक्राउ गरिएको जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले जानकारी दिए।"
निर्यातको विकल्प खोज्दै आपूर्ति मन्त्रालय,"विराटनगर : उद्योग वाणिज्य तथा आपूर्ति मन्त्रालयले नेपालमा कृषि तथा औद्योगिक क्षेत्रबाट उत्पादन बढाएर निर्यात गर्ने विकल्पको खोजी सुरु गरेको छ । प्रत्येक प्रदेशमा पुगेर नीजि क्षेत्रसँग अन्तराष्ट्रिय व्यापार क्षमता अभिवृद्धिका विषयमा छलफल र समन्वय गर्न मन्त्रालयले सुरु गरेको मन्त्रालयका बहुपक्षीय व्यापार तथा व्यापार सहायता महाशाखाका सहसचिव महेश आचार्यले बताए । नेपाल उद्योग वाणिज्य महासंघ प्रदेश १ सँगको समन्वयमा मन्त्रालयले छलफलको सुरुवाता प्रदेश १ बाट गरेको सहसचिव आचार्य बताउँछन् । 'नेपालमा उत्पादनको हिसाबले हेर्नेहो भने कृषि उत्पादनले विश्वमा चिनाउँछ, माग पनि उस्तै छ, औद्योगिक उत्पादनले पनि भारतसहितका तेस्रो मुलुक चिनाएको छ,' आचार्यले भने, 'हामीले यसलाई व्यवसायिकरुपमा व्यवस्थापन गर्न सके नेपाल आत्मनिर्भर बन्न सक्छ ।' प्रत्येक प्रदेशका उद्योगी, व्यवसायी, प्रदेश मन्त्रालय र सरोकारवालासँग सो प्रदेशबाट हुने औद्योगिक तथा कृषि उत्पादनको परिमाण, निकासी र गुणस्तरको विषयमा छलफल गर्ने र कुन वस्तुलाई कसरी अन्तर्राष्ट्रिय बजारसम्म पुर्याउन सकिन्छ भन्ने विषयमा छलफल केन्द्रित रहने मन्त्रालयले जनाएको छ । प्रदेश १ का नीजि क्षेत्र र मन्त्रालयका प्रतिनिधिसँग मन्त्रालयले बुधबारबाट छलफल सुरु गरेको छ । दुई दिनसम्म चल्ने छलफलमा प्रत्येक जिल्लाका उद्योग वाणिज्य महासँघका प्रतिनिधिसहित उद्योगीको सहभागीता रहेको छलफलमा समन्वय गरिरहेको नेपाल उद्योग वाणिज्य महासंघ प्रदेश १ का कार्यकारी निर्देशक राधारमण भण्डारी (श्याम) ले जानकारी दिए। दुई दिने छलफल तथा अन्तरक्रिया कार्यक्रममा अर्थविज्ञ रबी भट्टराईले नेपालको आर्थिकसहित निकासी र पैठारीको अवस्थासहित सम्भावनाका विषयमा प्रशिक्षण समेत दिने आयोजकले जनाएको छ । दुईदिने कार्यक्रमको बिहान प्रदेश १ का उद्योग पर्यटन वन तथा वातावरणमन्त्री जगदिशप्रसाद कुसियैत उद्धघाटन गरेका छन् ।"
बारेकोटमा खाद्यान्न ढुुवानी गर्न प्रशासनको निर्देशन,जाजरकोट : खाद्य संकट भएको क्षेत्रमा तत्काल खाद्यान्न ढुुवानी गर्न स्थानीय प्रशासनले निर्देशन दिएको छ । जिल्लामा चामल ढुुवानीको जिम्मा पाएका ठेकेदारलाई प्रशासनले तत्काल खाद्यान्न ढुुवानी गर्न निर्देशन दिएको हो । अहिले जिल्लाको बारेकोट क्षेत्रमा खाद्य संकट छ । त्यहाँ रहेका खाद्य डीपोहरू अहिले रित्तै छन् । सोही क्षेत्रमा खाद्यान्नको ढुुवानी गर्ने जिम्मा लिएको एनबी बिल्डर्सका प्रतिनिधि मानबहादुुर खड्कालाई स्थानीय प्रशासनले आगामी फागुुन १५ गतेभित्र दुुई हजार क्वीन्टल चामल ढुुवानी गर्न लिखित कागज नै गराएको हो । केही दिनअघि अन्नपूर्ण पोष्टमा बारेकोटमा खाद्यान्न अभाव भन्ने शीर्षकमा समाचार प्रकाशित भएपछि स्थानीय प्रशासनले ठेकेदारलाई तत्काल चामल ढुुवानी नगरे कारवाही गर्ने चेतावनी दिएको थियो । प्रशासनको चेतावनीपछि सप्लायर्सका प्रतिनिधि खड्काले अन्तिम मौका दिन भन्दै कारवाही नगर्न अनुुरोध गरेपछि लिखित कागज गराइएको प्रमुुख जिल्ला अधिकारी जनकराज पन्तले बताए । चामल तत्काल ढुुवानी गर्ने कि थुुनिदिउँ ? भनेपछि ठेकेदार चामल बोक्न राजी भएको उनले बताए । सदरमुुकाम खलंगाबाट बारेकोट पुुग्न दुुई दिन लाग्छ । एकदिन गाडीमा र एक दिन पैदल हिँडेर त्यहाँ पुुगिन्छ । गाडी पुुग्ने स्थल फुुलचाउली र कालीमाटीसम्म ट्याक्टरमा र त्यसपछि घोडा खच्चड वा मानिसलाई बोकाएर ढुुवानी गर्नुुपर्छ । यसो गर्दा ठेकेदारलाई धेरै फाइदा हुुँदैन । बारेकोट गाउँपालिकामा आगामी वैशाखसम्म गाडी पुुग्दैछ । गाडी पुुगेपछि ट्याक्टरबाट चामल ढुुवानी गर्दा धेरै फाइदा लिने मनसायले ठेकेदारले आलटाल गरेको पाइएको पन्तले बताए । तत्काल ढुुवानी नगरे ठेकेदारलाई कारवाही गरेर नयाँ प्रक्रियाबाट भए पनि बारेकोटमा चामल लैजाने उनको भनाइ छ ।
भ्रष्टाचार आरोपित न्यायाधीशद्वारा सर्वोच्चमा रिट,"काठमाडौं : चितवन जिल्लाका न्यायाधीश विनोदकुमार गौतमले बालुवाटारस्थित ललितानिवास जग्गा प्रकरणमा आफूलाई कारवाही नगर्न आदेशको माग गर्दै सर्वोच्च अदालतमा रिट निवेदन दायर गरेका छन्। भ्रष्टाचारको आरोप लागेको जिल्ला न्यायाधीश गौतमले वारेस मञ्जिल खनालमार्फत अख्तियार दुरुपयोग अनुसन्धान आयोगलाई विपक्षी बनाई दायर गरिएको रिट निवेदनमा काम कारवाही नगर्न माग गरिएको छ। रिट निवेदनमा नेपालको संविधानले न्यायाधीशलाई कारवाही गर्ने अधिकार न्यायपरिषद्लाई मात्र भएको र अख्तियारलाई न्यायाधीशमाथि कारवाही गर्ने अधिकार नै नभएको उल्लेख छ। 'आयोगका अनुसन्धान अधिकृतलाई न्यायाधीश उपर अनुसन्धान गर्न अख्तियार नै नभएकाले दूषित तवरबाट भएको अनुसन्धान र आरोपपत्र दायर गरेकै कारणबाट न्यायाधीश निलम्वन हुन सक्दैन', रिट निवेदनमा भनिएको छ, 'भ्रष्टाचार निवारण ऐन, २०५९ बमोजिम न्यायाधीश स्वतःनिलम्वन हुन पनि त्यसको अनुसन्धान र अभियोजन न्यायपरिषद्बाट मात्र हुनुपर्छ।' न्यायाधीश गौतमले आफूमाथि मुद्दा चलाउने अख्तियारको माघ २२ गतेको निर्णय र माघ २३ गतेको निलम्बित गर्ने असंवैधानिक भएको उल्लेख गर्दै न्यायाधीशका रुपमा काम गर्न दिन र आफूमाथिको कारवाही यथास्थितिमा राख्न अन्तिरम आदेश माग गरिएको छ। रिट निवेदनमा भनिएको छ, 'निवेदनको अन्तिम किनारा नभएसम्म दायर भएको आरोपपत्रमा कुनै कारवाही नगर्नु, स्वतःनिलम्वनमा नराख्नु, आफ्नो पदमा रही यथावत कार्यसम्पादन गर्न दिनु भनी अन्तरिम आदेश जारी गरी पाउँ।'"
लक्ष्मण थारू अनसन बस्दै : रेशम चौधरीको रिहाइ माग,"धनगढी : थरुहट नेता लक्ष्मण थारू थरुहट क्षेत्रको अधिकारका लागि आमरण अनशनमा बस्ने भएका छन् । बिहीबारदेखि धनगढी क्याम्पस चौकमा आमरण अनशनमा बस्ने पत्रकार सम्मेलन गरी घोषणा गरेका हुन् । थरुहट र थारूवान मोर्चाका केन्द्रीय संयोजकसमेत रहेका थारूले शान्ति र सद्भावको लागि अनशनमा बस्ने बताएका छन् । अब हामी अलिकति पनि विचलित नभएर, देशको शान्ति र सद्भाव नबिगार्ने गरी आन्दोलनमा जानु पर्ने अवस्था आएको हो', उनले भने, फागुन २ गतेदेखि देशव्यापी रूपमा प्रदर्शनसमेत गर्ने कार्यक्रम रहेको छ।' माघ ८ गते काठमाडौंमा पत्रकार सम्मेलन गरी आन्दोलनको कार्यक्रम सार्वजनिक गरेको मोर्चाले आफ्नो पहिलो माग अन्तर्गत सांसद रेशम चौधरी लगायतको रिहाइ माग राखेको छ । यस्तै टीकापुर घटनाबारे सत्यतथ्य छानबिन गर्नको लागि पूर्वन्यायाधीश गिरिशचन्द्र लाल नेतृत्वको न्यायिक समिति, गृह मन्त्रालयद्वारा अनुसन्धानका पूर्वप्रमुख देवीराम शर्माको संयोजकत्वमा गठित छानबिन समितिको प्रतिवेदन र सर्वदलीय संसदीय समितिका प्रतिवेदनहरू सार्वजनिक गर्न माग गरिएको छ । यस्तै खसान राष्ट्रिय संघर्ष समितिका केन्द्रीय उपाध्यक्ष एंव सुदूरपश्चिम संयोजक रघुवीर ठगुन्नाले राज्य पुनःसंरचनाको क्रममा खसहरूलाई अन्यायमा पारेको भन्दै थरुहट थारुवानको आन्दोलनमा समर्थन रहेको बताएका छन् ।"
पोष्टर टास्ने विप्लव नेता पक्राउ,दमौली : जनयुद्ध दिवससम्बन्धी पम्प्लेट टाँस्दै गरेका नेत्रविक्रम चन्द विप्लव नेतृत्वको नेकपाका जिल्ला इन्चार्जसहित दुई नेता पक्राउ परेका छन् । म्याग्दे २ जामुने बजारमा पम्प्लेट टाँस्दै गरेका इन्चार्ज पूर्णजीत पुनसहित दुई नेतालाई प्रहरीले मंगलबार राती पक्राउ गरेको हो । पक्राउ पर्नेमा अर्का नेता अखिल क्रान्तिकारीका सदस्य पर्वत सेढाइ हुन्। तनहुँका प्रहरी प्रमुख प्रहरी उपरीक्षक बिनोद सिलवालले दुवैलाई प्रहरीले नियन्त्रणमा लिएको पुष्टि गरे । उनीहरू विरुद्ध प्रहरीले मुद्दा प्रक्रिया अघि बढाएको छ। गतिविधि बढाउँदै गएपछि पछिल्लो समय तनहुँ प्रहरीले दलका नेता कार्यकर्तामाथि निगरानी र पक्राउ गर्ने क्रममा पनि वृद्धि गरेको छ।
खोकनाबुङमती बचाउन संघर्ष,"काठमाडौं : बोङा खोनामा वाह्य चक्रपथ चाहिँदैन। कृषि भूमि संरक्षण गर, खाद्यान्न आयात बन्द गर। सांस्कृतिक सम्पदा संरक्षण गर, पारम्परिक वेशभूषा र झाँकीसहित यस्तै नारा लगाउँदै मंगलबार खोकना र बुङमतीका स्थानीय माइतीघर मण्डला घेर्न पुगे। सरकारले खोकना र बुङमतीका आदिवासी जनताको उठीबास गरी फास्ट ट्र्याक बनाउन लागेको भन्दै स्थानीयले विरोध जनाए। उपत्यकालाई अत्याधुनिक सहरमा परिणत गर्न खोकना र बुङमतीको कृषि भूमि सरकारी अतिक्रमणमा परेको हो। काठमाडौं तराईमधेस दु्रतमार्ग (फास्ट ट्र्याक) देखि स्मार्ट सिटीजस्ता ८ ठूला राष्ट्रिय परियोजना यस्तै सम्पदा बस्ती मासेर बन्न लागेको स्थानीय नेपालमान डंगोल बताउँछन्। फास्ट ट्र्याकले यी क्षेत्रको कृषि भूमि मात्र होइन सांस्कृतिक सम्पदा, जात्रापर्व नै समाप्त पार्नेछ। संस्कृति र परम्परा मासेर बन्न लागेको यस्तो परियोजनाबाट स्थानीय त्रसित छन्। मूर्त तथा अमूर्त सम्पदाको धनी भएकै कारण यी क्षेत्रलाई सम्पदा बस्ती घोषणा गरिएको थियो। ठूला परियोजनाले खोकना र बुङमतीको आदिम सभ्यता समाप्त पार्ने भन्दै गत मंगलबार स्थानीयले सर्वोच्च अदालतमा रिटसमेत दायर गरेका छन्। ५२ सांस्कृतिक गुठी समूहका मच्छेनारायण श्रेष्ठ लगायतले प्राचीन बस्ती बचाउन अदालत गुहारेका हु्न्। सम्बन्धित निकायमा बारम्बार निवेदन दिँदासमेत जवाफ नआएपछि न्यायको लागि अदालत पुगेको डंगोल बताउँछन्। उपत्यकाका अन्य गुठी समूहले पनि मुद्दामा ऐक्यबद्धता जनाउन थालेको उनले बताए। वरिष्ठ अधिवक्ता तथा पूर्वमहान्यायादिवक्ता मुक्ति प्रधानले भने, विकासको नाममा सम्पदा बस्तीको विनाश नगरियोस् भन्दै स्थानीयले रिट दायर गरेका छन्। गत बुधबार सर्वोच्चका न्यायाधीश पुरुषोत्तम भण्डारीको एकल इजालसले उक्त प्रकरणमा सरकारसँग लिखित कारण माग गर्दै बुधबार अन्तरिम आदेशमा छलफलका लागि डाकेका छन्। सरकारले काठमाडौंको साँखु, ललितपुरको खोकना तथा बुङमती, गोरखा दरबार क्षेत्र, नुवाकोट दरबार क्षेत्र र दोलखाको भीमेश्वर मन्दिर वरिपरिको गाउँलाई सम्पदा बस्ती घोषणा गरेको थियो। मल्लकालीन सभ्यतामा ०७२ को भूकम्पले क्षति पुर्याएपछि बस्ती पुरानै शैलीमा पुनर्निर्माण गर्ने निर्णय भयो। तर सरकारको सुखी नेपाली समृद्ध नेपालको अवधारणाभित्र प्राचीन संस्कृति र सम्पदा अट्न नसकेको स्थानीयको आरोप छ।फास्ट ट्र्याक बनाउन सेनाले पुसदेखि नै जग्गा सीमांकन गर्न थालेको छ। स्थानीयले भोगचलन गर्दै आएको जग्गामा सरकारले उचित मुआब्जा वितरण नगरेको उपत्यका सडक विस्तारपीडित संघर्ष समितिका सुमन सयामी बताउँछन्। सांस्कृतिक नगरी मास्ने र यहाँ (उपत्यका) का आदिवासीलाई उठीबास लगाउने सरकारको नीति छ, उनले भने, सरकारको यस्तो दमन हामीलाई स्वीकार्य छैन। सरकारको निर्णयले पुस्तौंदेखि कृषि पेसामा निर्भर स्थानीय मर्कामा परेको उनले बताए। खोकना (खोनाः) सिकाली जात्राको लागि प्रसिद्ध छ। करिब १ हजार ३ सय ३८ वर्ष अगाडिको कोःदेशको सभ्यता बोकेको खोकना नेपालको जीवन्त इतिहास हो। तेलग्रामको रुपमा परिचित यो बस्ती प्राचीन सांस्कृतिक, वेशभूषा र परम्परामा निकै धनी छ। उपत्यकामा प्रारम्भिक मानव बस्ती यहींबाट सुरु भएको हो। सम्पदा बस्ती बुङमती (बुङः) को पनि आफ्नै मौलिक पहिचान छ। रातो मछिन्द्रनाथ (बुंगद्यः) जात्रा हुने यो स्थान राजा अंशुवर्माले विकसित गरेका थिए। खोकना र बुङमती तान्त्रिक विधिअनुसार स्वस्तिक आकारमा बनेका छन्। सांस्कृतिक सम्पदाको विनाश बाटो विस्तारपछि ललितपुर डुकुछापमा रहेको रातो मछिन्द्रनाथका लागि स्नान जल ल्याउने कटुवाल दह पुरिनेछ। रातो मछिन्द्रनाथ कलिगत सम्वत् ३६०० मा नेपालमा ल्याइएको थियो। मछिन्द्रनाथलाई कटुवाल दहबाट तान्त्रिक विधिले भमराको रूप दिई कलशमा राखि बुङमती प्रवेश गराइएको थियो। विश्वमै सबैभन्दा लामो रथयात्रा भनेर चिनिने मछिन्द्रनाथको रथयात्रा द्रुतमार्ग विस्तारपछि नष्ट हुनेछ। बाटोभरिका अन्य सांस्कृतिक ठाउँहरू नामेट हुने छन्। निर्माणाधीन फास्ट ट्र्याकले बुङमतीमा रहेको कुमारी चौर (कुमारी ख्यः) पूरै अतिक्रमणमा पर्नेछ। बर्सेनि दसैंमा नवमीको रात भवानी देवीको विजय उत्सव सोही चौरमा मनाइन्छ। सो स्थानलाई जीवित देवी कुमारीको प्रांगण मानिन्छ। बुङमतीका २२ वडाका ऐतिहासिक, धार्मिक तथा सांस्कृतिक जात्रापर्वमध्ये भावी पीठको जात्रा पाहाँचह्रे अर्थात् घोडेयात्राको अघिल्लो दिन मनाइन्छ। द्रुतमार्गले जात्रा लैजाने मूलमार्ग नै समाप्त हुनेछ। त्यहीं रहेको पर्जाखलः, बोसी खान्गी गुठी, पानेजो गुठी र भैरव गुठी विस्थापित हुने छन्। बुङमती र खोकनामा रहेका घाट तथा चिहान पुरिने छन्। खानेपानी तथा सिँचाइका मुहान, गुठीको कृषि भूमि नष्ट भई गुठी परम्परा नै समाप्त हुनेछ।"
"कार्की र चौधरी प्रकरण : दुबै परिवारले दिए जाहेरी, यस्तो छ प्रहरीको प्रारम्भिक अनुसन्धान",काठमाडौं : पूर्वसचिव अर्जुन कार्कीकी श्रीमती मुना र घरमा काम गर्न बसेका विजय चौधरीको मृत्यु भएको घटनाको सत्यतथ्य पत्ता लगाउन दुवै परिवारका सदस्यले प्रहरीमा जाहेरी दिएका छन्। पूर्वसचिव कार्कीले मङ्गलबार र विजयका परिवारका तर्फबाट जानकी चौधरीले बुधबार जाहेरी दिएको महानगरीय प्रहरी परिसर ललितपुरका प्रहरी उपरीक्षक दुर्गा सिंहले जानकारी दिए। उनका अनुसार जाहेरीमा घटनाको अनुसन्धान गरी सत्यतथ्य पत्ता लगाउन आग्रह गरिएको छ। किटानी जाहेरी भने नपरेको प्रहरीले जनाएको छ। ललितपुरको सानेपास्थित कार्कीको घरमा यही माघ २७ गते बिहान उनकी श्रीमती मुनाको हत्या भएको थियो भने चौधरीले झुण्डिएर आत्महत्या गरेका थिए। आफ्नै घरको भान्सा कोठामा बिहान अचेत अवस्थामा भेटिएकी मुनाको उपचारका क्रममा स्टार अस्पतालमा मृत्यु भएको थियो। टाउकामा लागेको गम्भीर चोटका कारण निधन भएको चिकित्सकले बताएका छन्। महानगरीय प्रहरी परिसरका अनुसार चौधरीले मुनालाई हिर्काएर अचेत बनाई आफूले आत्महत्या गरेको प्रारम्भिक अनुसन्धानमा देखिएको छ। घरमा रहेको सिसी टिभीको दृश्यमा समेत सोही कुरा पुष्टि हुने प्रहरीले जनाएको छ। यद्यपि पोष्टमार्टम रिपोर्ट र फोरेन्सिक ल्याबको रिपोर्ट नआएसम्म यकिन कारण भन्न नसकिने प्रहरी उपरीक्षक सिंहले बताए। उनीहरुको मोबाइललगायत सामग्री अनुसन्धानका लागि पठाइएको समेत उहाँले बताए। चौधरी सानैदेखि सोही घरमा कामदारका रुपमा बसेका थिए।
सेनाको गाडी दुर्घटना अपडेट : घाइतेलाई हेलिकोप्टरबाट काठमाडौं पठाइयो,"दाङ : नेपाली सेनाको गाडी दुर्घटना हुँदा एक जनाको घटनास्थलमै मृत्यु भएको छ भने अन्य ६ जना घाइतेको उद्धार गरिएको छ। बुधबार सल्यानबाट दाङतर्फ आउँदै गरेको सपुत गण ब्यारेक सल्यानको लु १ ग १२३ नम्बरको गाडी कपुरकोट गाउँपालिका३ चोरखोलामा दुर्घटना भएको हो। गाडीमा सवार ७ जनामध्ये सेनाका जमदार यादवप्रसाद घरेलको मृत्यु भएको छ। घाइते हुनेहरुमा सेनाका मेजर इश्वर सिलवाल, विपिन श्रेष्ठ, मोहन थापा, जयप्रसाद बोहरा, विशाल गुरुङ, रोशन हित रहेका छन्।गाडी करिब ५ सय मिटर तल खसेको थियो। घाइतेहरुलाई थप उपचारको लागि सेनाको हेलिकोप्टरबाट काठमाडौं पठाइएको छ। गाडीमा अन्य हतियार नभएको र व्यक्तिगत सबै हतियार भेटिएको सेनाले दाबी गरेको छ।"
लुटेराको गोली लागेर एक युवकको मृत्यु,राजविराज : लुटेरा समूहले चलाएको गोली लागेर सप्तरीको बोदे बरसाईन नगरपालिका५ जाँजरका एक युवकको मृत्यु भएको छ। बुधबार भारतको झंझारपुरबाट समान खरिद गरेर घर फर्किने क्रममा २२ वर्षीय डम्बर यादवमाथि गोली प्रहार हुँदा घटनास्थलमै मृत्यु भएको हो। मोटरसाइकलमा सवार रहेका लुटेरा समुहले पछाडिबाट गाडी रोक्न भन्दा नरोकेपछि चालक यादवमाथि गोली प्रहार गरि फरार भएको बताइएको छ। यादवसँगै स्कोरपियोमा सवार बोदे बरसाईन नगरपालिका८ काचनका सुरेन्द्र यादव र सोहि ठाउँका अनिलकुमार यादव सकुशल रहेको स्थानीय उमेश साहले जानकारी दिएका छन्।
कारागारमा श्रीमान्श्रीमतीको १५ मिनेट : भक्कानिएर रोए,"वीरगञ्ज : निधारभरि चिन्ताको रेखा, मुहारभरि पछुतोपन लिएर जब सञ्जय थारु र उनका श्रीमती काजल लखेरको एक्कासि भेट हुँदा एकछिन वातावरणमा शून्यता छायो। श्रीमान्, श्रीमती दुवै जना वीरगञ्ज कारागारमा मानब बेचबिखन मुद्दामा कैद सजाय काटिरहेका छन्। छुट्टाछुट्टै कोठामा बसेका तिनीहरुलाई एकापसमा भेट्ने साइत जुराइदिएको छ, वीरगञ्ज कारागार व्यवस्थापन पक्षले। उनीहरुले जब एकापसमा भेटे तब उनीहरु अघिल्लो दिनलाई सम्झेर भक्कानिएर रोए। एकापसमा दुःख सुखको कुरा गरे, घरपरिवारको चिन्ता व्यक्त गर्दै आफूहरुले गरेको अपराध प्रतिघृणा व्यक्त गर्दै १५ मिनेटको वर्तालापपछि पुनः कारागारको आआफ्नो कोठातिर लागे, बाँकी सजाय भोग्न। यस्तै दृश्य देखियो, वीरगञ्ज मुर्लीका दिनेश मण्डल र उनकी श्रीमती ममता मण्डलको। मण्डल दम्पती पनि अवैध लागुऔषध कारोवार मुद्दामा सजाय काटिरहेका छन्। सो कारागारभित्र ११ जोडी श्रीमान् श्रीमती विभिन्न मुद्दामा सजाय काटिरहेका छन्। कारागारभित्र विभिन्न मुद्दामा सजाय काटिरहेका ११ जोडी श्रीमान् श्रीमतीलाई महिनामा एकचोटि १५ मिनेटको लागि कडा सुरक्षाबीच भेटघाट गर्ने वातावरण मिलाइएको छ, वीरगञ्ज कारागारका प्रमुख श्रवणकुमार पोखरेलले भने, 'यो कारागार मानव अधिकारमैत्री भएकाले महिनामा एकचोटि कैदी जीवन बिताइरहेका श्रीमान्, श्रीमतीलाई भेट्ने वातावरण बनाइएको छ।' विसं १९९५ भन्दा अघि राणा शासनकालमा निर्माण भएको सो कारागार १२ हजार ९९४ दशमलव छ वर्गमिटर क्षेत्रफलमा फैलिएको छ। एक हजार कैदीबन्दी अटाउने क्षमता भएका सो कारागारमा एक हजार ३६३ कैदीबन्दी रहेका छन्। तीमध्ये ९७ महिला र चार आश्रित बालबालिका छन्। पुरानो संरचनाका कारण कारागारभित्र सुरक्षा चुनौती बढेकाले जेलब्रेक हुने सम्भावना बढी रहेको प्रमुख पोखरेलको भनाइ छ। कारागारभित्र आउने कैदीबन्दीमध्ये ३९ प्रतिशत लागुऔषध कारोवारमा सजाय पाएका रहेका छन् भने २०७ विदेशी कैदीमध्ये दुई पाकिस्तानी नागरिक तथा १०५ भारतीय रहेका छन्। कारागारभित्र विभिन्न मुद्दामा सजाय काटिरहेका ११ जोडी श्रीमान्, श्रीमती रहेको र उनीहरुलाई महिनामा एकचोटि १५ मिनेटको लागि कडा सुरक्षाबीच भेट्ने वातावरणसमेत बनाइएको बताइएको छ। कारागारभित्र रहेका सबै कैदीबन्दीका लागि प्रतिदिन विद्युतीय हाजिरी (इहाजिरी) को व्यवस्था मिलाइएको छ। यसको लागि सात वटा विद्युतीय हाजिरी मेशिन राखिएको छ। कारागारभित्र रहेका पाँच एचआइभी सङ्क्रमित कैदीमध्ये एक महिलाको मृत्यु भएको छ। बाँक चार जना एचआइभी सङ्क्रमितको नियमित औषधि खुवाउने काम भइरहेको कारागार प्रशासनले जनाएको छ। आफूले गरेको अपराधमा सजाय काटिरहेका यी ११ जोडीलाई महिनामा एकचोटि भएपनि १५ मिनेटका लागि भेटघाट गर्ने वातावरण जुडाइ दिएकोमा कारागार व्यवस्थापकप्रति ती कैदीबन्दीले कृतज्ञता व्यक्त गरेका छन्।"

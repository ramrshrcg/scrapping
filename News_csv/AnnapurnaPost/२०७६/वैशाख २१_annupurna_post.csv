शीर्षक,विवरण
भन्सार छलीको सामान बरामद,"दार्चुला : प्रहरीले भन्सार छली गरेर ल्याउँदै गरेको करिब ९० हजारको सामान बरामद गरेको छ। मालिकार्जुन गाउँपालिका ८ मा पर्ने महाकाली नदी तारेर दार्चुला ल्याउँदै गरेको सामान प्रहरीले शनिबार बरामद गरेको हो। सशस्त्र प्रहरीका नायव निरीक्षक मनिराम पार्कीको नेतृत्वमा खटिएको टोलीले चार सय जोर विभिन्न साइजका चप्पल, प्रतिबन्धित १ सय ६० बण्डल बिडी बरामद गरेको हो। भारतबाट भन्सार छली गरेर नेपाल ल्याइएको अवैध सामान बरामद गरी छोटी भन्सार कार्यालय खलंगाामा बुझाइएको छ, सशस्त्र प्रहरी बल ५० नम्बर गुल्मका गुल्मपति भीमबहादुर चन्दले भने। प्रहरीलाई देखेपछि व्यापार भने भागेका थिए।"
निकुन्ज क्षेत्रका स्थानीय भन्छन् 'ज्यान जोगाउनै मुस्किल',"त्रिशूली (नुवाकोट) : पर्यटकीय गन्तव्य लाङटाङ राष्ट्रिय निकुन्ज क्षेत्र र आसपासका स्थानमा वन्यजन्तु नियन्त्रण गर्न स्थानीयवासीले माग गरेका छन्। नुवाकोट, रसुवा र सिन्धुपाल्चोक तीन जिल्ला समेटिएको निकुन्ज क्षेत्रबाट गाउँमा छिरेका वन्यजन्तुले अन्नवाली खाने र मान्छेहरूलाई समेत आक्रमण गर्ने गरेकाले नियन्त्रण तथा रोकथामको पहल गर्न निकुञ्जसँग आग्रह गरेका हुन्। स्थानीय र जनप्रतिनिधिसहितले वन्यजन्तुबाट प्रभावित स्थानीयले निकुञ्जबाट गाउँ छिरेका दुम्सी, बादँर, घोरल मृग, बदेल लगायतका वन्यजन्तुले किसानले आफ्ना जग्गामा लगाएको बाली धान, मकै, गहुँ, आलुमा क्षति गर्ने गरेकोले नियन्त्रण गर्ने दायित्व पनि निकुन्जकै भएको बताएका छन्। किसान राधिका पौडेलका अनुसार घरको एक जनाको त कामै कुरुवा बस्ने बादँर धपाउने मा खटाउनुपर्ने बाध्यता भएको छ। रसुवाका विभिन्न बस्तीहरूमा वन्यजन्तुले आक्रमण गर्न थालेपछि स्थानीयहरू समस्यामा परेका छन्। समस्याको दीर्घकालीन समाधान खोज्न स्थानीयले मागसमेत गरेका छन्। पहिले उत्पादित अन्न तथा तरकारी वेचविखन गरेर वालवच्चाको पठनपाठन तथा घरखर्च चलाउन पुग्नेमा अहिले जंगली जनावरले सो सवै निमिट्यान्न मात्र पारेन, ज्यानै जोगाउन मुस्किल परिरहेको किसानहरूले गुनासो गरेका छन्। दक्षिणी भेगमा रहेको उत्तरगया गाउँपालिकाको दुईसय रोपनी खेतीयोग्य जमीन वन्यजन्तुको आतंकका कारण बाँझो राख्नु परेको अर्का स्थानीय स्थानीय किसानले बताए। बाँदरले केही नराख्ने, मकै अघि अघि छर्दै गयो पछि पछि बादँरले टिप्दै जाने जस्ता समस्याका कारण गाउँलेहरूले हैरानी व्यहोर्नुपरेको किसानको गुनासो छ। बाँदर धपाउन जाने महिला तथा बालबालिकालाई समेत बाँदरले अत्याउने गरेको किसानहरू बताउँछन्। निकुञ्ज नजिक रहेका गाउँमा निकुञ्जबाट गाउँ छिरेका वन्यजन्तुले दुःख दिएपनि निकुञ्जको कडा कानुनका कारण स्थानीयहरू वन्यजन्तु धपाउनसमेत डराउनुपर्ने अवस्था रहेको स्थानीयको भनाई छ। स्थानीय अगुवा कृषक अर्जुन अधिकारीले निकुन्जको मध्यवर्ति क्षेत्रभित्र बन्यजन्तुलाई हानी पुग्ने कुनै पनि गतिविधि गर्न नपाइने र यसको संरक्षण गर्नुपर्ने भएपनि वन्यजन्तुले नै मानव जीवनलाई प्रभावित बनाइरहेको बताए। बाँदर, बँदेल तथा मृगका कारण मानव भने भोकभोकै वस्तुपर्ने अवस्था सिर्जना भएको उनले बताए। किसानहरूले वन्यजन्तुको कारण स्थानीयको जीविकोपार्जनमा समेत असहजता उत्पन्न भएको, सम्बन्धित पक्षले चासो नदेखाएको दुखेसो गरे। निकुञ्जका प्रतिनिधिहरूसँग धेरै पटक पीडितहरूले आफ्ना माग राखेपनि उचित रुपमा संवोधन नहुने गरेको उनीहरूको धारणा छ। वन्यजन्तुबाट हैरानी व्यहोरेपछि स्थानीयले बैकल्पिक खेतीको रुपमा भुइँकटर, अदुवा, बेसार, तोरी समेत लगाइसकेको र सो फल समेत भित्राउन नपाएको दुःखेसो राखेका छन्। पैरेवेशी र सिम्ले फाँटमा एकहजार वटाको हाराहारीमा रहेका बांदरहरूले आफनो आहाराका लागिगाउँमा प्रवेश गाउँमा वितण्डा मच्चाउने गरेको किसानहरू बताउँछन्। वफरजोन क्षेत्रमा प्लाष्टिक टनेल, बायोग्यास, गोठ सुधारमा निकुञ्जले सहयोग गर्दै आएपनि स्थानीयको तत्कालीन समस्यालाई संवोधन हुन नसकेको स्थानीयहरू बताउँछन्। बाँदर बाहेकको वन्यजन्तुले क्षति पुयाएमा क्षतिपूर्ती दाबी गर्न पाइने भएपनि त्यसको प्रकृया झंझटिलो र लामो भएकोले स्थानीय बताउँछ्न्। उत्तरगया गापाको वडा नं ५ का वडा अध्यक्ष ईश्वर थापाका अनुसार वन्यजन्तुको संरक्षणमा सबै जुट्दै स्थानीयको पिर मर्कालाई समाधानको लागि निकुञ्जले वन्यजन्तु धपाउने शिर्षकमा समेत बजेट खर्च गर्नुपर्ने बताउँछन्। यसका लागि आवश्यक नीति तथा योजना बनाउनुपर्ने, क्षतिपूर्ति कोष बनाउने, बाँदरबाट क्षति पुगेको बालीको पति उचित मूल्यांकन हुनुपर्ने तथा स्थानीय निकायसँगको समन्वय गर्नुपर्ने उनको भनाई छ।"
चिर्पट प्रहार गरी बाबुको हत्या,परासी : पश्चिम नवलपरासीमा चिर्पट दाउरो प्रहार गरेर छोराले बाबुको हत्या गरेका छन्। सरावल गाउँपालिका २ दंगिया बस्ने २२ वर्षीया जब्बर मुसलमानले शुक्रबार राति ४५ वर्षीया बाब अलाउद्दिनलाई सुतिरहेको बखत चिर्पट प्रहार गरेका थिए। जब्बरको मानसिक अवस्था असन्तुलित रहेको स्थानीयलाई उदृत गर्दै प्रहरीले जनाएको छ। चिरपट प्रहारबाट उनको घटनास्थलमै मृत्यु भएको हो। बाबु छोराबीच हरेक दिन झगडा हुने गरेको स्थानीयले बताएको प्रहरीले जनाएको छ। त्यसदिन पनि झगडा भएपछि बाबु सुत्न गएका थिए। आवेगमा रहेका जब्बरले एक्कासी सुतिरहेको कोठामा गएर चिर्पट प्रहार गर्दा उनको मृत्यु भएको हो। हत्या भएको जानकारी पाएर प्रहरी जाँदा अभियुक्त जब्बर घरमै टोलाएर बसिरहेका थिए। उनलाई आवश्यक अनुसन्धानसहित कारबाहीका लागि शनिबार जिल्ला प्रहरी कार्यालयमा ल्याइएको उपरीक्षक राजेन्द्रप्रसाद भट्टले जानकारी दिए।
घरभित्रै बुहारीको शंकास्पद मृत्यु,"बुटवल : दाइजो नल्याएको भन्दै आधा दशकदेखि हिंसा सहेर बसेकी रुपन्देहीकी एक महिलाको शंकास्पद मृत्यु भएको छ। माइतीपक्षले भने सासू ससुरा र नन्दले हत्या गरी झुन्डाएको भन्दै प्रहरीमा जाहेरी दिने प्रयास गरेका छन्। तर, इलाका प्रहरी कार्यालय बुटवलले जाहेरी लिन मानेको छैन। बुटवल उपमहानगरपालिका १४ बिनायकपुरकी २५ वर्षीया लक्ष्मी खत्री शुक्रबार बिहान घरको दोस्रो तलाको बरण्डामा झुण्डिएको अवस्थामा फेला परेकी थिइन्। मृत्युको अघिल्लो बिहान सासुबाट कुटिएर घाइते भएपछि राति १० बजेसम्म घरमा रुवाबासी चलेको र बिहान उक्त घटना भएको छिमेकीले बताएका छन्। अर्घाखाँची गोखुङ्गा माइत भएकी लक्ष्मीको बिहे सात वर्षअघि भएको थियो। उनकी ६ वर्षकी छोरी छन्। श्रीमान रोजगारीका लागि दुबई आउनेजाने गर्छन्। बिहे गरेको ६ महिनादेखि नै लक्ष्मीले सासुको दुव्र्यवहार भोगेको माइती पक्षले जनाएको छ। दाइजो कम ल्याएको भन्दै सासुले कुटपिट गर्दै आए पनि उनले बाहिर नबताएको बुवा डोमबहादुर खत्रीले बताए। छ महिनादेखि नै सासुले दाइजो कम ल्याइस भन्दै हेला गरेको बताएकी थिई, उनले भनेयस्तो गर्लान भन्ने सोचेकै थिएनौं। बिहीबार मात्रै सासुको कुटाईबाट घाइते भएकी लक्ष्मीले स्थानीय मेडिकलमा उपचार गराएकी थिइन्। उनको आँखामा निलडाम रहेको छिमेकीले बताएका छन्। बिहीबार दिउँसो नै उनले स्थानीय सिर्जनशील आमा समूहका पदाधिकारीलाई भेटेर न्याय दिन माग गर्दै बैठक बस्न आग्रह गरेकी थिइन। मलाई सासुले दैनिक पिट्छिन् भन्दै आएकी थिइन, मैले मिटिङ बसेर वडामा उजुरी दिनुपर्छ भनेकी थिएँ, स्थानीय सत्यवती आमा समूहकी अध्यक्ष कल्पना पौडेलले भनिन्। लक्ष्मीले वर्षाैदेखि सासुको हिंसा खेप्नु परेको उनले बताइन्। भिखारीकी छोरी, के ल्याएर आइस भन्दै हिंसा गर्ने गरेको उनले बताइन। मृत्युको अघिल्लो साँझ लक्ष्मीले फेसबुकमा आफ्ना पति अमृत खत्रीलाई ट्याग गर्दै कतिबेला हुन्छ शरीरको हत्या के थाहा भन्ने स्टाटस लेखेकी छन्। तर त्यो स्टाटस अहिले डिलिट गरिएको छ। माइती पक्षले नन्द वा श्रीमानले हटाएको हुनसक्ने बताएका छन्। इलाका प्रहरी कार्यालय बुटवलका प्रमुख डीएसपी डिलबहादुर मल्लले सासुबुहारीबीच झगडा भएको र हत्या गरेर झुण्ड्याएको माइती पक्षको आरोप रहेको जानकारी दिए। उनले घटनाको विषयमा अनुसन्धान थालिएको बताए। अर्घाखाँचीको गोखुङ्गाका माइती पक्षसहित स्थानीय महिला समूहले हत्या वा दबाबमा आत्महत्या भएको भन्दै कारबाहीको माग गरेका छन्। सिर्जनशील आमा समूह र सत्यवती आमा समूहले शनिबार दिउँसो इलाका प्रहरी कार्यालयमा धर्ना दिएका थिए। लक्ष्मीका बुवा खत्रीले सासुले पटकपटक यातना दिने गरेको भन्दै उनले नै हत्या गरेको दाबी गरे। स्थानीयले सासुकै यातनाका कारण आत्महत्या गर्न बाध्य भएको भन्दै कारबाहीको माग गरेका छन्। प्रहरीले सासुलाई नियन्त्रणमा लिएको छ। लक्ष्मीका ससुरा चन्द्रबहादुर खत्री, नन्द अस्मिता खत्रीको समेत मिलेमतो रहेको उनीहरुको दाबी छ। प्रचलित कानुन अनुसार आत्महत्या गर्न बाध्य पार्नेलाई पाँच वर्षको जेल सजाय र ५० हजार जरिवाना रहेको छ।"
मोरङ प्रसूति केन्द्रको शिल्यान्यास,"काठमाडौं : अमेरिकी दूतावासले नेपाल सरकारसँगको साझेदारीमा बिराटनगरमा मोरङ प्रसूति केन्द्र निर्माण थालेको छ। शनिबार यसको शिलान्यास भएको हो। अमेरिकी रक्षा मन्त्रालयको आर्थिक सहयोगमा नेपालद्वारा निर्माण गरिने उक्त १२ लाख अमेरिकी डलर (१३ करोड भन्दा बढि रुपैयाँ) लागतको प्रसूति केन्द्रले सो क्षेत्रमा अति आवश्यक प्रसूति सेवा प्रदान गर्ने दुतावासले जनाएको छ। इन्डो प्यासिफिक कमाण्ड इकाइका प्रतिनिधीहरुसहितको उपस्थितीमा उक्त शिलान्यास भएको हो । पछिल्लो अेमरिकी सरकारले आफ्नो सहयोगलाई इन्डो प्यासिफिक इकाई अन्तरगत राख्दै आएको छ। कोशी अञ्चल अस्पतालको क्षमता हाल सिमित हुनुका साथै स्थानिय नागरिकका आवश्यकता पूर्ति गर्न अपुग रहेपछि मोरङ प्रसूति केन्द्र निर्माण थालिएको हो । उक्त क्षेत्रका प्रसूति बिरामीलाई अस्पतालका शैया सम्मको पहुँच बढाउनेछ । प्रसूति सेवा सम्मको पहुँचमा हुने वृद्दिले बच्चा जन्माउने बखतको मातृशिशु मृत्युदरलाई घटाउनुका साथै नवजात शिशु र सुत्केरी स्वास्थ्य सेवाहरुमा सुधार ल्याउने दूतावासले स्पष्ट पारेको छ । यस प्रसूति केन्द्रमार्फत नेपालमा स्वास्थ्य सेवा सम्मको पहुँच बढाउँन पाएकोमा अमेरिकी जनतालाई खुशी लागेको छ। तर यस केन्द्रले आफ्ना ढोका खोलिसकेपछि र अझ बढि परिवारहरुले घरमा बच्चा जन्माउनुको साटो यस्ता भवनको प्रयोग रोझेपछि पनि यी सेवाहरुको गुणस्तरमा निरन्तर सुधार गर्नु महत्त्वपुर्ण हुनेछ, अमेरिकी अन्तर्रा्ष्ट्रिय विकास नियोग (यूएस्एड्) की शिक्षा विकास अधिकृत मनिका भिलान्वएभाले भने, हामीले स्वास्थ्य श्रमशक्ति माथि लगानी निरन्तर गर्नुपर्छ र उनीहरुलाई सेवाकालमा उचित तालिम र शिप उपलब्ध छ भन्ने सुनिश्चित गर्नुपर्छ । उक्त समारोहमा यूएस्एड्को स्वास्थ्य इकाइ र अमेरिकी दूतावासका इन्डो प्यासिफिक कमाण्ड इकाइका प्रतिनिधिहरुका साथमा उपप्रधान एवं स्वास्थ्य तथा जनसंख्यामन्त्री उपेन्द्र यादव प्रदेश १ का सामाजिक विकासमन्त्री जिवन घिमिरे बिराटनगर महानगरपालिकाका मेयर भीम पराजुलीस र नेपाल सरकार, कोशी अञ्चल अस्पताल, तथा नेपालका सुरक्षा निकायका प्रतिनिधिहरुपनि उपस्थित थिए ।"
"सिमसार पुरेर घडेरी बनाउँदै महानगर, जोखिममा फेवाताल (१० फोटो)","पोखरा : रामसार क्षेत्रमा सूचीकृत नेपालकै दोस्रो ठूलो ताल फेवाको मुहान क्षेत्रका सिमसार क्षेत्र धमाधम डोजर लगाएर पुर्ने र घडेरी बनाउने क्रम बढेको छ। ताल चक्ल्याउन भन्दै पोखरा महानगरपालिकाले तालबाटै झिकेको माटो सिमसार क्षेत्र पुर्नमा प्रयोग गरिरहेको छ। स्थानीय तहमा निर्वाचित जनप्रतिनिधि आएपछि तालको अतिक्रमण रोकिने, मापदण्डविपरीत घर निर्माण रोकिने तथा प्रदूषण घट्ने स्थानीयको विश्वासविपरीत अतिक्रमण झन् बढेको स्थानीयवासी बताउँछन्। पोखरा महानगरपालिकाले ताल पुरिएर बनेको १६२ रोपनी क्षेत्रफलको चौरको माटो झिक्न दुई हप्ता अघि निजी कम्पनी रिच पोखरा कन्स्ट्रक्सनलाई जिम्मा दिएको थियो। तालको माटो झिकेर बिक्रीबाट भएको आम्दानी लिने गरी कम्पनीलाई महानगरपालिकाले माटो झिक्ने जिम्मा दिएको हो। कम्पनीले सिमसार क्षेत्रका डाँडा खारेर दलदल क्षेत्र पुरिरहेको छ। सन् १९९२ को अध्ययनअनुसार हर्पन खोलाले वर्षेनी फेवातालमा करिब १ लाख ४२ हजार मेट्रिक टन गेग्रान र माटो मिसाउने गरेको छ। सन् १९५७ मा करिब २२ हजार रोपनी क्षेत्रफलमा फैलिएको फेवाताल पछिल्लो समय ९ हजार ९ सय ५५ रोपनी क्षेत्रफलमा खुम्चिएको छ। फेवाताल पुरिने क्रम तीब्र रहेको फेवातालकै बारे विद्यावारिधि गरेका डा देबेन्द्रबहादुर लामिछाने बताउँछन्। फेवातालमा आउने ठूला बाढी नियन्त्रण गर्न नसकिए केही दशकमै ताल पुरिने उनले सुनाए। सबैभन्दा गहिरो १८ मिटर रहेको तालको मुहान खपौदी पुरिएर खेल मैदान बनेको डा लामिछानेले बताए। हेर्नुस् कसरी निकालिँदै छ फेवातालबाट माटो। फोटोहरूः कृष्णमणि बरालअन्नपूर्ण"
प्रहरी दमनविरुद्ध नर्सको आक्रोश,"काठमाडौं : सहिद धर्मभक्त राष्ट्रिय अंग प्रत्यारोपण केन्द्रमा कार्यरत नर्सले शान्तिपूर्ण आन्दोलनमा प्रहरीले दमन गरेको भन्दै आपत्ति जनाएका छन्। शनिबार रिपोर्टर्स क्लब नेपालमा पत्रकार सम्मेलन गर्दै अस्पताल प्रशासनले गरेको ठूलो विभेदविरुद्धमा आन्दोलन गर्दा प्रहरी प्रशासन लगाएर पक्राउ गरेको भर्दै नर्सले आपत्ति जनाएका हुन्। शुक्रबार साँझ स्वास्थ्य मन्त्रालय हाताभित्रैबाट आफूहरुलाई पक्राउ गरेको भन्दै उनीहरुले आपत्ति जनाएका हुन्। अस्पतालका करिब दुई सय कर्मचारीको भविष्यमाथि नै खेलबाड गर्नेगरी पूर्ण स्थायी विज्ञापन गरिएको र स्थापनाकालदेखि कार्यरत विभिन्न तहका कर्मचारीलाई अन्यय भएको भन्दै उनीहरु आन्दोलित भएका थिए। वैशाख ११ गतेबाट पूर्वसूचनासहित उनीहरु चरणबद्ध आन्दोलनमा उत्रिएका हुन्। पटकपटक वार्ता भन्दै कर्मचारीलाई न्यायोचित निर्णयमा नपुर्याउने र एकल निर्णयका आधारमा सबै कर्मचारी विस्थापित गराउने अस्पतालको सोच देखिएकाले आन्दोलन गर्नुपरेको उनीहरुको भनाइ छ। पत्रकार सम्मेलनमा बोल्दै नेपाल स्वास्थ्यकर्मी तथा कर्मचारी युनियन मानव अंग प्रत्यारोपण केन्द्रकी सचिव नर्स रविता सिटीखुले बिरामी र नर्सबीचको सम्बन्ध राम्रो होस् भनेर नै आफूहरु आन्दोलित भएको बताइन्। हामीले समस्या सुनाउँदा वार्ड नै परिवर्तन गर्ने गरिएको छ, उनले भनिन् । उनले आफूहरु वैशाख ९ गतेबाट कालोपट्टी बाँधेर आन्दोलनमा उत्रिएको र वैशाख ११ गतेबाट चरणबद्ध आन्दोलनमा होमिएको प्रष्ट पारिन्। नेपाल नर्सिङ संघ सहिद धर्मभक्त राष्ट्रिय अंग प्रत्यारोपण केन्द्रकी इकाई अध्यक्ष मिना खर्बुजाले अस्पतालका कार्यकारी निर्देशक डा पुकारचन्द्र श्रेष्ठले सुरुदेखि नै नर्समाथि विभेदकारी कदम चालेको र अन्यायमा पारेको सुनाइन्। २०७२ सालमा नेपाल सरकारले स्थापनाकालदेखि कार्यरत कर्मचारीलाई स्वतः स्थायी गर्ने भनेर चिठ्ठी पठाएको थियो, उनले भनिन्, तर, निर्देशकले कर्मचारीलाई त्यो अवसर प्रदान गर्नुभएन्। अस्पताल प्रशासनले प्राविधिकतर्फमात्रै ध्यान दिएर लोकसेवा खुलाएको तर अन्य विभागलाई वेवास्था गरेको उनको भनाइ छ। कार्यक्रममा नर्सिङ संघकी सदस्य जीता बरालले मृगौला प्रत्यारोपण गर्ने नर्सप्रति विभेद र शोषण भएको सुनाइन्। हामी आज पत्रकार सम्मेलन गर्न बाध्य भएका छौँ, उनले भनिन्, शान्तिपूर्ण आन्दोलनमा प्रहरी दमनको घोर विरोध गर्छौँ। अहिले दक्ष नर्सलाई छोडेर सिकारु नर्सलाई काम गर्न लगाइएको भन्दै यसो गर्दा बिरामीको ज्यानमाथि नै खतरा रहेकोतर्फ अस्पताल प्रशासनलाई उनले सचेत गराइन्। पत्रकार सम्मेलनमा पीडित नर्सहरुले आआफ्ना गुनासो र पीडाहरु सुनाएका थिए।"
"सिन्धुलीको हरिहरपुरगढीमा नयाँ पाठ्यपुस्तक पुगेन, ११ हजार विद्यार्थीको पढाइ प्रभावित","सिन्धुली : शैक्षिक शत्र सुरु भएको तीन साता पूरा भइसक्दा पनि सिन्धुलीको हरिहरपुरगढी गाउँपालिकामा नयाँ पाठ्य पुस्तक पुगेको छैन। गाउँपालिकाले नयाँ पाठ्यपुस्तक खरिदका लागि रकम निकासा दिन नसक्दा किताब अभाव भएको हो। पाठ्यपुस्तक खरिद गर्न सम्बन्धित विद्यालयलाई रकम निकासा नदिँदा गाउँपालिका भरका विद्यार्थीले नयाँ पुस्तक पाउन नसकेका हुन्। नयाँ पाठ्यपुस्तक नहुँदा गाउँपालिकाका ५२ वटा विद्यालयका ११ हजार बढी विद्यार्थीको पढाइ तीन सातादेखि प्रभावित भएको हो। नयाँ शैक्षिक शत्रका लागि चैत्र अन्तिमसम्म सबै विद्यालयमा नयाँ पाठ्य पुस्तक पुर्याई सक्नुपर्ने हुन्छ। गाउँपालिकाका अध्यक्ष कार्साङ लामाले गाउँपालिकामा लेखा अधिकृत, लेखापाल र शिक्षा शाखाका अधिकृत तीनैजना कर्मचारी नहुँदा किताब खरिद गरेर ल्याउन नसकेको बताए। वैशाख २ गतेबाट नयाँ शैक्षिक शत्र सुरु भएको तीन साता पुगेपनि तीनैजना कर्मचारी नहुँदा किताब खरिद गरेर ल्याउन सकिएन, अध्यक्ष लामाले भने। लेखा अधिकृत, लेखापाल र शिक्षा शाखाका अधिकृत कर्मचारी समाजोनका कारण सरुवा भई अन्यत्र गएका छन्। जिल्लाको हरिहरपुरगढी गाउँपालिकामा मात्र प्राथमिक विद्यालय ३६, निम्न माध्यमिक विद्यालय ८ र माध्यमिक विद्यालय ८ गरी ५२ ओटा सामुदायिक विद्यालय छन्। ती विद्यालयमा ११ हजार बढी विद्यार्थी अध्ययनरत छन्। गाउँपालिकामा लामो समयदेखि लेखा अधिकृत आएका छैनन्। लेखापाल सञ्जीव विसंखे पनि समायोजनमा प्रदेश कार्यालयमा परेपछि एक महिना अघि नै हाजिर हुन गाउँपालिका छाडेर हिँडेपछि आर्थिक कारोबार ठप्प भएको गाउँपालिका अध्यक्षको गुनासो छ। कार्यालयमा लेखा र शिक्षा शाखाका कुनै कर्मचारी नहुँदा रकम निकासा र भुक्तानीका लागि सिफारीस गर्ने नै कोही छैनन्। कर्मचारी नहुँदा समस्या भयो भन्दै कर्मचारीको व्यवस्थापनका लागि सबैतिर अनुरोध गरे पनि सहयोग पाउन सकिएन। गाउँपलिकाको शिक्षा शाखा तत्कालीन शिक्षा कार्यालयले खटाएका श्रोत व्यक्तिहरूबाट सञ्चालन हुँदै आएको थियो। तर, सरकारले आरपीहरूलाई फिर्ता बोलाएपछि अर्को कर्मचारी पठाउन सकेको छैन। लेखा अधिकृत नहुँदा गाउँपालिकामा पाठ्य पुस्तकसँगै ८० बढी आयोजना र विद्यार्थीहरूलाई दिइने दिवा खाजाको रकम समेत भुक्तानी दिन सकेको छैन। पाठ्य पुस्तक नहुँदा विद्यार्थीहरू विद्यालयसम्म रित्तोहात पुग्ने र फर्कने गरेका छन्। पाठ्य पुस्तक सरकारले निःशुल्क दिने गरेको छ। गाउपालिकामा निजामति कर्मचारीका प्रमुख प्रशासकीय अधिकृत बाहेक कोही कर्मचारी छैनन्। कर्मचारीको व्यवस्थापनका लागि संघीय सरकार र प्रदेश सरकारलाई पनि पटक पटक पत्र लेखेर अनुरोध गरेका छौं तर, कर्मचारी पाउन सकिएन। कर्मचारी नहुँदा गाउँपालिकामा काम गर्न कठिन हुँदै गएको छ, अध्यक्ष लामाले भने।"
पिच गर्ने क्रममा ग्रेडर मेसिनमा च्यापिएर चालकको मृत्यु,बागलुङ : जिल्लाको निसिखोला गाउँपालिकामा सडक पिच गर्ने क्रममा मेसिनले च्यापिएर एक युवकको ज्यान गएको छ। मेसिनमा च्यापिएर उक्त मेसिनकै चालकको ज्यान गएको हो। मध्यपहाडी लोकमार्ग अन्तर्गतको निसीखोला गाउँपालिका वडा नम्बर ६ जाउलेपानीमा ग्रेडर मेसिनले च्यापिएर मेसिनका चालक ३० वर्षीय कृष्णहरि थापाको ज्यान गएको हो। शनिबार अपरान्ह ४ बजे आफैंले चलाउने मेसिन रोकेर पिसाब गर्न झर्ने क्रममा हातको ब्रेक (हेन्ड ब्रेक) नलगाइ झर्दा ग्रेडर मेसिन अचानक अघि बढेपछी दुर्घटना भएको प्रत्यक्षदर्शी मध्यपहाडी लोकमार्गका सबइन्जिनियर अर्जुन गौतमले जानकारी दिए। दुर्घटना पश्चात् ग्रेडर मेसिन भित्तामा ठोकिन पुगेको छ। मृतक ग्रेडर चालक थापा सर्लाही जिल्ला साविकको पैयानिपुर गाविस ९ का भएको इलाका प्रहरि कार्यालय बुर्तिबाङका प्रहरी निरीक्षक ओमप्रकाश यादवले बताए।
इदमा सार्वजनिक बिदा दिन मुस्लिम अगुवाको माग,"काठमाडौं : मुस्लिम आयोगले इद उल फितरमा सार्वजनिक बिदा दिन माग गरेको छ। आयोगले शनिबार काठमाडौंमा गरो कार्यक्रममा मुस्लिम अगुवाहरूले इदको दिन पहिले जस्तै सार्वजनिक बिदा दिन प्रधानमन्त्रीसँग माग गरेका हुन्। मुस्लिम समुदायको आग्रहको जवाफ दिँदै प्रधानमन्त्री केपी शर्मा ओलीले अहिलेको सरकार सबैको सरकार भएकोले सबै समुदायलाई समान व्यवहार गर्ने बताए। मुस्लिमहरूको अधिकारका लागि सरकार प्रतिबद्ध रहेको भन्दै उहाँले समृद्ध नेपाल निर्माणमा भूमिका खेल्न आग्रह समेत गरे। फरक प्रसंगमा प्रधानमन्त्री ओलीले केही समूह सरकारलाई असफल बनाउन लागिपरेको दाबी गरे। तर आफ्नो लक्ष्य पूरा गरेरै छाड्ने उनको दाबी छ। मुस्लिम आयोगका अध्यक्ष समिम मियाँ अन्सारीले मुस्लिमहरूको अधिकारका लागि एकजुट हुनुपर्ने बताए। कार्यक्रममा संघीय मामिला तथा सामान्य प्रशासनमन्त्री लालबाबु पण्डित, प्रदेश नम्बर२ का मुख्यमन्त्री लालबाबु राउत लगायत मुस्लिम अगुवाहरूले मुस्लिम अधिकारबारे धारणा राखेका थिए। जनचेतना आवश्यक : प्रम प्रधानमन्त्री ओलीले मुस्लिम समुदायमा ब्यापक जनचेतना आवश्यकता रहेको बताए। प्रधानमन्त्री ओलीले मुस्लिम समुदायमा शिक्षा र स्वास्थ्यको क्षेत्रमा ब्यापक सामाजिक जागरणको अभियान सञ्चालन गर्नुपर्ने बताए। 'मुस्लिम आयोगले यस समुदायमा शिक्षा ,स्वास्थ्य र सामाजिक जागरणको क्षेत्रमा व्यापक अभियान चलाएर यस समुदायमा आत्मविश्वास बढाउनु जरुरी छ', प्रधानमन्त्री ओलीले भने। प्रधानमन्त्रीले नेपालका अरु समुदाय जस्तै मुस्लिम समुदाय पनि हरेक क्षेत्रमा अघि बढ्न सक्ने बताए। 'यस समुदायले समाजलाई नेतृत्व गर्न सक्ने गरी अघि बढ्नु पर्दछ', प्रधानमन्त्री ओलीले भने, 'यस समुदायको जनसंख्या कति छ भन्ने महत्वपूर्ण कुरा होइन तर यसको सामाजिक स्थिति के छ भन्ने कुरा महत्वपूर्ण कुरा हो। यस समुदायलाई हामीले अघि बढाउनु पर्दछ।' प्रधानमन्त्री ओलीले मुस्लिम समुदायलाई अघि बढाउनका लागि सधैं सकारात्मक रहेको प्रधानमन्त्री ओलीको भनाइ छ।"
साढे २ केजी चाँदीसहित २ जना पक्राउ,परासी : भारतसँग सीमा जोडिएको पश्चिम नवलपरासीको महेशपुर नाकाबाट प्रहरीले साढे २ केजी चाँदी बरामद गरेको छ। परासीबाट भारतीय बजार ठूठीबारी लैजाने क्रममा बिहीबार २ केजी ५६० ग्राम चाँदी बरामद भएको जिल्ला प्रहरी कार्यालयका उपरीक्षक राजेन्द्र प्रसाद भट्टले जानकारी दिए। चाँदीसँगै ओसारपसारमा संलग्न एक महिलासहित दुई जना पक्राउ परेका छन्। तरकारी बोक्ने बोराको झोलामा लुकाएर लैजादै गरेको अवस्थामा शंका लागेर चेकजाँच गर्दा चाँदी फेला परेको हो। पक्राउ पर्नेमा पश्चिम नवलपरासी सरावल गाउँपालिका४ घर भई हाल रामग्राम नगरपालिका ४ बस्ने ४५ वर्षीया माधुरी गुप्ता र सोही नगरपालिका१० लक्ष्मीपुरका ५५ वर्षीया रामवृक्ष पासी छन्। पक्राउ परेका व्यक्तिहरुले क्यारिङ्ग (अर्कैको सामान पुर्याउने) को काम गर्ने रहेको बताइएको छ। उक्त चाँदी भारतको ठूठीबारीस्थित एसएम टन्च हाउसमा पुर्याउन लागिएको थियो। चाँदी महिलाको झोलाबाट बरामद भएको हो। भने पुरुषसँग ठूठीबारीको पसलमा पुर्याउन लागिएको चाँदीको नम्बर उल्लेख गरेको रसिद फेला परेको प्रहरी उपरीक्षक भट्टले बताए। रसिदमा चाँदीको क्रमांक १४८९ उल्लेख छ। बरामद भएको चाँदीमा पनि सोही नं उल्लेख रहेको छ। उक्त चाँदी सदरमुकाम परासीस्थित जय गणपति सुनचाँदी पसलका सञ्चालक अर्जुनकुमार सुनारले पठाएको पक्राउ परेका व्यक्तिलाई उदृत गर्दै प्रहरीले जनाएको छ। आरोपित पसलका सञ्चालक सुनारले भने आफूले कसैलाई चाँदी दिएर नपठाएको दाबी गरेका छन्। बरामद भएको चाँदी गिन्नी (दोस्रो नं) को हो। त्यसको मूल्य डेढलाख बराबर छ। बजारमा पहिलो नं को चाँदी प्रति तोला ८ सय बढी छ भने दोस्रो नं को ७ सयको हाराहारीमा रहेको व्यवसायीहरुले बताएका छन्। बरामद भएको चाँदी र व्यक्तिहरुलाई आवश्यक कारबाहीका लागि शुक्रबार राजश्व अनुसन्धान कार्यालय बुटवल पठाइएको प्रहरीले जनाएको छ। पछिल्लो पटक जिल्लाका सीमावर्ती नाकाबाट विदेशी मुद्रा र चाँदीको ओसारपसार गर्ने कार्य बढेको छ।
जसले गाउँ बनाउँदै छन्,"बाजुरा : बाजुराका अधिकांश स्थानीय तहका पुरुष कामको खोजीमा भारत गएपछि अहिले पूर्वाधार निर्माणमा महिला खटिन थालेका छन्। आर्थिक वर्ष सकिन दुई महिना मात्र बाँकी हँुदा गाउँगाउँमा विकासका कामले तीव्रता पाएको छ। सबैमा ठाउँ महिला सहभागी हुने गरेको जिल्ला समन्वय समिति बाजुराकी सदस्य धनी थापाले बताइन्। बडिमालिका नगरपालिका८ र ९ मा बृहत् खानेपानी योजना सञ्चालन भइरहेको छ। खानेपानी निर्माणमा पुरुष नभएपछि महिला आफैं सक्रिय भएका हुन्। सदरमुकाम मार्तडीमा खानेपानीको लाइन विस्तार, ढुंगा फोड्न, घन साबेल चलाउन, मिस्त्रीदेखि अन्य काममा महिला जुट्ने गरेको जिल्ला समन्वय समितिका सदस्य धनी थापाले जानकारी दिइन्। सरकारले बाजुरामा वितरण गर्ने अनुदानको भानु नुन अनलोड गर्दै महिला। पुरुषजति कामका लागि भारत गएपछि गाउँमा महिला मात्रै रहेकाले पनि निर्माणमा उनीहरूको सहभागिता बढेको हो। बडिमालिका नगरपालिका४ ओलेन गाउँमा पुरुष नहुँदा विकास निर्माणमा महिला सहभागी भएका छन्। गाउँदेखि लेक जाने बाटो निर्माणमा महिला आफैं लागेका हुन्। वडासदस्य तुल्छी नाथले भनिन्, पुरुषजति पैसा कमाउन भारत गएका छन्, कोही आउँदैनन्, महिलाले कडा परि श्रम गरिरहेका छन्। उनले गाउँको विकास निर्माणको सबै काम महिलाले गरिरहेको बताइन्। स्वामीकात्तिक खापर गाउँपालिका१ साप्पाटा गाउँमा वृद्धवृद्धा, महिला र बालबालिकामा मात्र छन्। स्थानीय शिक्षक मनबहादुर रोकायाले गाउँमा मलामीसमेत भेट्न समस्या भएको बताए। सबै भारततिर पसेका छन्, कोही मर्दा पनि अब महिलाले मलामी जानुपर्ने अवस्था छ, रोकायाले भने। बाजुरामा यातायातका साधन चल्न थालेको धेरै समय भएको छैन। पक्की सडक अघिल्लो वर्ष पुगेपछि ठूला मालवाहक गाडी लोडअनलोड गर्न महिला खटिने गरेका छन्। भएका पुरुष पनि भारत गएर जस्तोसुकै कठिन काम गर्छन् तर आफ्नो ठाउँमा काम गर्न हिच्किचाउने गरेको रोकायाले बताए। धेरै वर्षदेखि खडेरीले उत्पादन कम भएपछि बाजुराका अधिकांश गाउँका पुरुष आद्यान्न जोहोका लागि पनि भारततिर लागेका हुन्। पुरुषजति सबै भारत गएपछि गाउँ नै पुरुषविहीन बन्दै गएको छ। गाउँका सबै विकास निर्माण महिलाले गरेको जगन्नाथ गाउँपालिकाका प्रवक्ता डवल विकले बताए। लामो खडेरीका कारण बाजुराको पूर्वोत्तर क्षेत्रका हिमाली, स्वामीकात्तिक खापर, जगन्नथा र बूढिनन्दा नगरपालिकाको उत्पादन एकदमै घटेको छ। खेतीयोग्य जमिन बाँझै रहेपछि स्थानीय चरम खाद्य संकटमा परेकाले भारत जानेक्रम बढेको हिमाली गाउँपालिकाका अध्यक्ष गोविन्द मल्लले बताए।"
"सुकुम्बासीलाई न पानी, न बिजुली","गुल्मी : खरले छाएका साना झुपडी। घामपानी भित्रै पस्छ। एकै नासका १० वटा खरका झुपडी मदन भण्डारी लोकमार्ग छेउमै छन्। दर्जन व्यक्ति एकै घरमा कोचिएर बस्छन्। मदन भण्डारी लोकमार्ग कालोपत्रे गर्ने क्रममा छ। सडकको सहज सुविधाले यस बस्तीलाई छोएको छ। छिमेकी पक्की घरमा बसेका छन्। उनीहरूको घरमा पानीका धारा छन्। सबैका घरमा बिजुली बलेको छ। छिमेकमा चाडपर्वका बेला बेग्लै उत्साह हुन्छ। तर, झुपडीमा कष्टपूर्ण जीवन कटाइरहेका मालिका गाउँपालिका७ घमिर सिलादी गुल्मीका सुकुम्बासी बस्तीमा कहिल्यै उज्यालो छाउन सकेन। बत्ती नहुँदा घाम नडुब्दै पकाउँछन्, साँझ नपर्दै खाना खाएर सुत्छन्। बालबच्चाले राम्रोसँग पढ्न पाएका छैनन्। सानै उमेरमा विवाह गरेर आमा बनेका छन्। छाक टार्नै मुस्किल पर्ने यस समुदायका नागरिकका धेरैजसो महिला रातोमाटो खनिदिएर नुनतेलको जोहो गर्छन्। ०५६ देखि ०७४ सालसम्म भएको चुनावमा चार पटक यी बस्तीका नागरिकले भोट हालेर नेता चुने। चुनावमा आयो आश्वासन दियो, जग्गा भाग लगायो, निर्वाचित भएपछि मतदाताको बेवास्ता। चुनावका बेला घरघरमा पानीका धारा, बिजुली ल्याइदिने नेताले आश्वासन बाँडेको यो समुदायले भुलेको छैन। चुनाव जितेर पदमा पुगेका नेता फर्केर नआएकामा उनीहरूको गुनासो छ। चुनावका बेला नेता यही झुपडीमा आएर सुतेर जान्थे, ४७ वर्षीय पोमबहादुर विकले दुःखेसो पोख्दै भने, बाटो नजिकै दुःख कटाएर बसेका छौँ। हाम्रो पीडा कसैले सुनेनन्। खोलाको पानीले प्यास मेटाउनुपरेको उनले गुनासो गरे। छिमेकका घरमा पानीको धारा खसे पनि सुकुम्बासी भएकै कारण आफूहरूलाई नदिएको उनले सुनाए। सिमलटारी बजारदेखि करिब १५ मिनेट पैदल यात्रा गरेपछि सुकुम्बासी बस्तीमा पुग्न सकिन्छ। दलित समुदायका परिवार १६ वर्षदेखि सुकुम्बासी बस्तीमा कष्टपूर्ण जीवन कटाइरहेका छन्। नेताले आफूहरूलाई यस क्षेत्रबाट विस्थापित गरी नयाँ स्थानमा लालपुर्जासहितको जग्गा दिएर स्थापित गरिदिने गुलिया वचन दिए पनि कार्यान्वयन नगरेको दलित परिवारको गुनासो छ। सुकुम्बासी बस्तीमा बत्ती नहुँदा घाम नडुब्दै पकाउँछन्, साँझ नपर्दै खाना खाएर सुत्छन्। चाडपर्व र दुःख, बिरामी पर्दा धेरै समस्या पर्ने गरेको ६३ वर्षीया गोठी विकले बिलौना गरिन्। ४९ सालमा श्रीमान् बित्नुभयो। चार छोरा छन्, उनले भनिन्, सरकारले विधवा भत्ता दिएको छ, यसैबाट नुनतेल किन्छु। बिरामी हुँदा उपचार गर्ने पैसा नहुँदा रोग च्यापेर बस्नुपरेको उनले सुनाइन्। दलित परिवारमा हुर्केका नौजवान युवा छन्। तर, उनीहरू आय आर्जनमा जोडिन सकेका छैनन्। गाउँमा आफूहरूलाई कसैले ऋण नपत्याउँदा लगानी गर्ने अवस्था नरहेको उनीहरूको गुनासो छ। दशकअघि घमिरको टुनीखोलामा गएको पहिरोका कारण घर, सम्पत्ति मासिएपछि सुकुम्बासी हुनुपरेको उनीहरूले बताए। एकै सन्तानका दलित परिवार साविक घमिर गाविस७ का हुन्। ५० जनाभन्दा बढी संख्यामा उनीहरू बस्दै आएका छन्। ०६४ को संविधानसभा निर्वाचनमा साविक नेकपा माओवादीका चन्द्रबहादुर थापा र त्यसपछिका निर्वाचनमा एमालेका गोकर्ण विष्टले चुनाव जिते। विष्ट यसअघि ऊर्जा र हाल श्रम तथा रोजगारमन्त्री छन्। उनी यसै क्षेत्रका सांसद हुन्। घामपानी ओत्न नसक्ने खरका झुपडीमा बाँचिरहेका सुकुम्बासी बस्तीको जीवन बदल्ने गरी नीति, कार्यक्रम ल्याउन नागरिक समाजका अगुवाले नेतृत्वलाई सुझाव दिएका छन्। के भन्छ स्थानीय तह ? सुकुम्बासी बसोवास गर्दै आएको क्षेत्र मालिका, इस्मा र धुर्कोट गाउँपालिकालाई पायक पर्ने स्थानमा पर्छ। यस क्षेत्रमा मालिका गाउँपालिकाले पार्क वा तीनवटै स्थानीय तहका नागरिकलाई सुविधा पुग्नेगरी अस्पताल सञ्चालन गर्ने सोच बनाएको गाउँपालिका अध्यक्ष रीतबहादुर थापाले बताए। सार्वजनिक जग्गा अतिक्रमण गर्ने क्रम बढ्दै छ, थापाले भने, यस क्षेत्रमा रहेका सबै नागरिक सुकुम्बासी होइनन्, केही मात्र हुन्। लगत संकलन गरेर उनीहरूलाई एकीकृत बस्ती बनाएर स्थानान्तरण गर्छौं। चालु वर्षमा नीति तथा कार्यक्रम नरहेको थापाले बताए। आगामी वर्ष यी समुदायको जीवनमा परिवर्तन ल्याउने गरी कार्यक्रम बनाउने थापाले प्रतिक्रिया दिए। यस वर्ष खरको छाना हटाउने अभियान भए पनि यस बस्तीमा तत्कालै जस्तापाता वितरण गर्ने कार्यक्रम नरहेको उनको भनाइ छ। स्थानातरण गर्ने योजना भएकाले तत्कालै विकासका अन्य पूर्वाधार निर्माण गर्न नसकिएको थापा बताउँछन्।"
मनिषा र कञ्चनको मृत्यु : हत्या कि आत्महत्या ?,"सिरहा : एक हप्ता अगाडि सिरहाको कल्याणपुर नगरपालिका८ की २१ वर्षीया कञ्चन कुमारी मण्डलको जलेर मृत्यु भएको घटना नसेलाउँदै फेरि एक महिलाको रहस्यमै मृत्यु भएको छ । शुक्रबार सिरहा नगरपालिका१४ खिरौनाकी १९ वर्षीया मनिषा कुमारी मण्डलको ओछ्यानमै मृत अवस्थामा भेटिइन् । उनी आफ्नो पति रामनरेश मण्डलसँगै सुतेकी थिइन्। घरमा पतिपत्नीबाहेक सासु तारादेवी मण्डल पनि बस्थिन् । प्रहरीले उनको शव पोस्टमार्टमका लागि जिल्ला अस्पताल सिरहा ल्याएका थिए । मृतक मनिषाका माइतीले उनलाई दाइजोका कारण पति र सासूले घाँटी थिचेर हत्या गरेको आरोप लगाएपछि शुक्रबार दिनभरी पोस्टमार्टम हुन सकेको थिएन । साँझ मनिषाका बुबा रघुनाथ मण्डलले प्रहरीमा किटानी जाहेरी दर्ता गराएपछि उनको पोस्टमार्ट भयो । रघुनाथले मनिषाका पति, सासूसहित चार जनामाथि जाहेरी दर्ता गराएका छन् । मृत्यक मनिषाका पति र सासूलाई घटनाको अनुसन्धान गर्न प्रहरीले नियन्त्रणमा लिएको छ । उनीहरुमाथि जाहेरीका आधारमा कर्तव्य ज्यान मुद्दामा म्याद थप गरी अनुसन्धान बढाइने प्रहरी कार्यालयले जनाएको छ । शवको प्रकृति हेर्दा तत्कालै हत्या कि आत्महत्या भन्न सकिने अवस्था नरहेको जिल्ला प्रहरी कार्यालय सिरहाका प्रवक्ता तथा डिएसपी माधवराज खरेलको भनाई छ । पोस्टमार्टम रिपोर्टपछि हत्या वा आत्महत्याबारे खुल्ने उनले बताए । मनिषाको माइती गोलबजार नगरपालिका८ह हो । हत्या नै गरिएको माइती पक्षको दाबी छ । बिहीबार साँझ छोरीसँग कुरा गराइदिनु भन्दा ज्वाँइले छोरी सुतिरहेको जवाफ दिएका थिए, मृतक मनिषाका बुबा रघुनाथले भने,त्यसको केही मिनेटमै मृत्यु भएको खबर आयो । उनको हत्या भएको छ । घटनाको अनुसन्धान गरी दोषीमाथि कारवाही हुनुपर्ने उनले माग गरे । सामाजिक परम्पराअनुसार गएको फाल्गुन १६ गते मनिषा र रामनरेशको विहे भएको थियो । विहेमा कबुल गरेअनुसार मोटरसाइकल, एक तोला सुन र डेढ लाख नगद दिएको रघुनाथले सुनाए । विहेमा दाइजो, भोजभतेर र सरसमानमा ९ लाख भन्दा बढी रकम खर्च भयो । ऋण लाग्यो । जग्गा बेचेर ऋण तिरेँ, उनले भने । रघुनाथ दुई वर्ष वैदेशिक रोजगारीमा गएर छुट्टीमा घर फर्केका थिए । छोरीको विहे चाडै गर्नुपर्छ भन्ने दबाबले ऋण खोजेर विहे गरेको बताए । यस्तै, गएको बैशाख १२ गते कल्याणपुर नगरपालिका८ अरङ्गका २१ वर्षीया कञ्चन कुमारी मण्डल जलेर घाइते भएकी थिइन् । उनको उपचारका क्रममा बैशाख १३ गते काठमाडौंमा मृत्यु भयो । कञ्चनले घाइते अवस्थामै प्रहरीसमक्ष पति बेचु मण्डल र सासू सुरजी मण्डलले मट्टीतेल खन्याएर आगो लगाइदिएको ब्यान दिएकी थिइन्। सुरजीलाई प्रहरीले पक्राउ गरेको छ भने बेचु फरार छन् । स्थानीयबासीले भने कञ्चनको घटनालाई हत्या नभएर आत्महत्या भन्ने दाबी गर्दै आएका छन् । उनीहरुकाअनुसार कञ्चन जलिरहेको अवस्थामा उनकी सासू खेतमा काम गर्न र पति बेचु भारतको अहमदावाद थिए । बेचु ६ महिना पहिला नै रोजगारीका लागि भारत गएका थिए। पीडितको अन्तिम बयानका आधारमा कतव्र्य ज्यान मुद्दामा सुरजीलाई म्याद थप गरी अनुसन्धान भइरहेको सिरहा प्रहरी प्रवक्ता तथा डिएसपी खरेलले जानकारी दिएका छन् । उनका पति बेचुको खोजी भइरहेको उनले बताए । दुवै घटनालाई अनुसन्धानपछि मात्रै हत्या कि आत्महत्या भन्न सकिने डिएसपी खरेलको भनाई छ ।"
त्यो पहिलो बिजुली घर,"ललितपुर : एक सय ७ वर्षअघि नेपालमा पहिलोपटक बत्ती बल्यो खोकनाका मदनकृष्ण डंगोलको घरमा। उनको घर ०७२ सालको भूकम्पले बस्न नमिल्ने बनायो। इतिहास बोकेको घरलाई संग्रहालय बनाउन वडा कार्यालयले पहल गर्यो। हातले लेखिएको मुलुकी ऐन, पुराना कथा, किताब एवं खोकनाका नेवारी संस्कृति झल्कने परम्परागत सरसामान राखियो। ती सामानको सुरक्षा सुनिश्चित भएन। त्यसपछि ताल्चा लाग्यो। ऐतिहासिक महत्त्व बोकेको घरलाई राज्यले हेला गरेको गुनासो खोकनाबासीको छ। स्थानीय कृष्णभगत महर्जन भन्छन्, यस्ता महत्त्वपूर्ण सम्पदालाई राज्यले बचाउनुपर्ने हो। यस्ता सम्पदाको प्रचार गर्न सके खोकनामा पर्यटक अझै बढी भित्त्याउन सकिन्छ। वडा नम्बर २१ का अध्यक्ष रवीन्द्र महर्जनले आगामी दिनमा बजेट पारित गरेरै संरक्षण गर्न चाहेको बताए। पुरानो स्वरूपमा बनाएर त्यसको प्रयोग गर्न प्रयासरत छौं, उनले भने, जस्तो छ त्यस्तै राख्नुपर्छ भन्दै आएको छु। डंगोलको घरमा बत्ती बालिनुको पछाडि फरक इतिहास छ। चन्द्रशमशेरले १९६८ सालमा फर्पिङमा बिजुली निकाले पाँच सय किलोवाट क्षमताको। त्यसको नाम थियो चन्द्रज्योति हाइड्रोपावर। यसलाई दक्षिण एसियाको पहिलो विद्युतगृह मानिन्छ। यहाँ पुग्न खोकनाबाट करिब ४० मिनेट हिँडे पुग्छ। राणा र राजाका दरबारमा बाल्न निकालिएको थियो बिजुली। तर रूढिवादी सोच र अनिष्ट हुने त्रासले दरबारले बत्ती बाल्न चाहेन, महर्जनले भने, परीक्षणका लागि खोकनाका यी घरमा बत्ती बलेका रहेछन्। खोकनाका ४५ घरमा झिलिमिली बत्ती बलेका थिए। मदनकृष्ण डंगोलले हजुरबुवा (सिद्धिलाल डंगोल) को पालामा बिजुली बलेको बताए। राणासँग नजिक सम्बन्ध हुनेको घरमा बत्ती बलेको थियो, उनले भने। लिच्छविकाल तथा मल्लकालमा मानिस खोकनाको बाटो आउजाउ गर्थे। फर्पिङ जाने बाटो भनेकै खोकना मात्रै थियो। खोकना र फर्पिङ एउटै भेगमा पथ्र्यो। राजा महेन्द्रको पालामा राजनीतिक विभाजन भएपछि खोकना छुट्टियो। त्यसपछि खोकनाका ज्यापू र राणाको सम्बन्ध नजिकिएको नन्दश्याम डंगोलले बताए। मेरा तीनैजना हजुरबुवा दरबारमा काम गर्नुहुन्थ्यो, उनले भने, उहाँहरूको पालामा बत्ती बलेको थियो। फर्पिङमा बिजुली निकाल्दा खोकनाले करिब एक लाख जनाको श्रमदान गरेको थियो। दैनिक ५०६० जना खोकनावासी श्रमदान गर्न जान्थे। त्यसबेला सात लाख २५ हजार रुपैयाँको लगानीमा बनेको आयोजनामा देशभरिका सैनिक तथा कैदीले काम गरेका थिए। तर यो जलविद्युत् २०३८ सालमा बन्द भयो। त्यसपछि कुलेखानीबाट ६० मेगावाट बिजुली निकालियो। पहिलोपटक बत्ती बालिएको घरजस्तै खोकनामा इतिहास बोकेका धेरै संस्कृति र सम्पदा छन्। समयमै यस्ता महत्त्वपूर्ण सम्पदा संरक्षण गर्न सकिएन भने इतिहास मरेर जाने महर्जन बताउँछन्। नेपाल एनर्जी सिचुएसनको तथ्यांकले देशको २४ प्रतिशत जनसंख्या अझै विद्युतीय पहुँच बाहिर छ। तर सय वर्षअघि गरिएको प्रयत्न यतिबेला महत्त्वहीन भइरहेको र खेर गइरहेको खोकनावासीको गुनासो छ।"
तरकारीमा मानव मलमूत्र प्रयोग,"बेंसीसहर : लमजुङको मर्स्याङदी गाउँपालिका ४, ताघ्रिङका किसान मानव मलमूत्र प्रयोग गरेर तरकारी तथा खाद्यान्नबाली उत्पादन गर्न जुटेका छन्। गाईभैंसी तथा भेडाबाख्रा, कुखुराको मलमूत्रबाट तरकारी र खाद्या उत्पादन गर्दै आएका किसानले नयाँ प्रयोग सुरु गरेका हुन्। पशुपालन विस्तारै हराउँदै गएपछि मानव मलमूत्रको प्रयोग गरी तरकारी फलाउन किसान जुटेका हुन्। लमजुङमै पहिलोपटक किसानले मानव मलमूत्रको प्रयोग गरी खेती गर्ने योजना बनाएका हुन्। बजारमा पाइने रासायनिक मलभन्दा मानव मलमूत्रको प्रयोगबाट उत्पादन राम्रो हुने जानकारी पाएपछि किसानले यो कदम चालेको बताएका छन्। ताघ्रिङकी किसान आशकुमारी गुरुङले गाउँमा पशुचौपाय पाल्न छाडिएको र मल पाउन समस्या भएकाले यसको सट्टामा घरमा तथा सार्वजनिक स्थलमा पिसाब संकलन गरी बालीमा हाल्ने गरेको बताइन्। घरमै पिसाब संकलन गरेर बारीमा हाले उत्पादन बढ्ने र रोग पनि नलाग्ने जानकारी तालिमबाट पाएका छौं उनले भनिन्, गाईभैंसी पाल्न नसकिएपछि यो तरिका सहज लाग्यो। गाउँलेले सोही अनुसार मान्छेको मलमुत्र जम्मा गरेर खेतीबालीमा हाल्ने योजना बनाएका छौं। स्थानीय किसान बैंशबहादुर गुरुङले मानव मलमूत्रको प्रयोग गरी खेतीपाती गर्ने तयारीमा गाउँले जुटेको बताए। बैशाख दोस्रो साताबाट घरघरमा पिसाब संकलन गरिने र बोटविरुवा तथा तरकारीमा हाल्ने उनले बताए। वडाध्यक्ष सुमन गुरुङका अनुसार वडा कार्यालयले वडाभित्रका अगुवा किसानलाई कृषि बालीमा मानव मलमूत्र सम्बन्धि ३ दिने तालिम दिइसकेको छ। तालिमपछि किसानले मानव मलमूत्रबाटै तरकारी फलाउने प्रतिबद्धता गरेको उनले बताए। पशुपालन गर्ने क्रम विस्तारै घट्दो अवस्थामा रहेकाले किसानलाई यो प्रविधिबाट तरकारी खेती गर्न सिकाइएको उनले बताए। मानव मलमूत्रबाट तरकारी उत्पादन साह्रै राम्रो हुने रहेछ। बाहिरी जिल्ला गएर हेर्दा रोग पनि नलागेको पाइयो उनले भने, हामीले पनि यस्तै गर्न सके किसानलाई सहज हुन्छ भनी तालिम दियौं। उनका अनुसार एउटै परिवारका सदस्यको पिसाब संकलन गरेर राखेमा सोही दिनमै तरकारी बालीमा हाल्न सकिने र धेरै घरपरिवारको जम्मा गरेमा एक महिनासम्म राखेर बालीमा हाल्न सकिन्छ। एक लिटर पिसाबमा ३ लिटर पानी हालेर बोटविरुवा र बालीमा राख्न सकिने उनले बताए। प्रशिक्षक एवं जिल्ला सुआहारा सरसफाई अधिकृत रोशन चौलागाईकाअनुसार पिसाबमा क्याल्सियम, फस्फोरस भएकाले रसायनिक मलभन्दा धेरै गुणा राम्रो हुन्छ। घरपरिवारमा भन्दा विद्यालय र सार्वजनिक स्थलमा मावन मलमूत्र संकलन गर्दा राम्रो हुने उनले बताए। विद्यालयमा संकलन गर्न सकेमा तरकारीमा हाल्न सकिने र बिक्रीसमेत गर्न सकिने भएकाले निकै प्रभावकारी हुने उनले बताए। हामीले मानव मलमुत्रलाई खेर जाने वस्तु भनेर खासै वास्ता गर्दैनौं। तर, त्यही चिज राम्रो मल हुन्छ भन्ने बुझेका छैनौं उनले भने, लमजुङका लागि यो नयाँ प्रयोग हो। कतिपय जिल्लामा भने प्रयोगमा आइसकेको छ। स्याङजा, म्याग्दी, बाग्लुङलगायत जिल्लामा मानव मलमुत्रबाट राम्रो उत्पादन भइरहेको उनले बताए।"
शान्तिनगरको झाडापखाला नियन्त्रणमा,दाङ : शान्तिनगर गाउँपालिकामा शुक्रबारदेखि देखिएको झाडापखालाको प्रकोप नियन्त्रणमा आएको छ। झाडापखालाका कारण शान्तिनगरको भलानेटी गाउँ पुरै प्रभावित भएको थियो। शुक्रबार रातिबाट प्रकोप नियन्त्रणमा आएको गाउँपालिकाका स्वास्थ्य शाखा प्रमुख हरी पुनले बताए। उनले गाउँमै र स्वास्थ्य चौकीमा बिरामीको उपचार गरि प्रकोपलाई नियन्त्रणमा ल्याइएको जानकारी दिए। प्रकोप नियन्त्रणका लागि गाउँपालिकाका १० जना स्वास्थ्यकर्मी र एक जना चिकित्सक परिचालन गरिएको थियो। झाडा पखालाबाट ५० जना बढि प्रभावित भएका थिए। १८ जनालाई स्वास्थ्य चौकीमा भर्ना गरेर उपचार गरिएको थियो भने अन्यलाई गाउँमै उपचार गरिएको पुनले जानकारी दिए। झाडापखालाबाट गम्भीर १ जनालाई थप उपचारका लागि राप्ती प्रादेशिक अस्पताल तुलसीपुरमा रिफर गरिएको छ। उपचार गरिएका बिरामीमा कडा जलवियोजन भेटिएको पुनले बताए। शान्तिनगर गाउँपालिकाको वडा नं ३ सहितका अन्य क्षेत्रमा गत वर्ष पनि महामारी फैलिएको थियो। गाउँपालिकामा झाडापखालाको प्रकोपबाट १६ सय जना बिरामी परेका थिए। महामारी एक हप्तापछि नियन्त्रणमा आएको हो। अहिले पनि सोहि समयमा वडा नं तीनबाट झाडापखालाको प्रकोप देखिएको छ। पानीको मुहानको समस्याले विगतमा झाडापखाला भएको थियो। यस पटकको झाडापखाला पनि खाना र पानीको कारण भएको अनुमान गरिएको छ।

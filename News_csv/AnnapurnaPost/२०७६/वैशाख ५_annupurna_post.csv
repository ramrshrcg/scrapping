शीर्षक,विवरण
बढ्दो शोधनान्तर घाटाको खतरा,"मुलुकको शोधनान्तर घाटाको पारो फेरि बढ्न थालेको छ। नेपाल राष्ट्र बैंकले सार्वजनिक गरेको चालु वर्षको आठौं महिना (साउनदेखि फागुनसम्म) को आर्थिक तथा वित्तीय स्थितिसम्बन्धी प्रतिवेदनले शोधनान्तर घाटा झन्डै ५९ अर्ब रुपैयाँ रहेको देखाउँछ। आयात तीव्र दरमा वृद्धि हुँदा चालु वर्षको सुरुदेखि शोधनान्तर घाटा अर्थात् भुक्तानी असन्तुलनको समस्या देखा परेको थियो। यद्यपि सरकारको शोधभर्ना प्राप्तिमा वृद्धि भई चालु वर्षको सातौं महिनामा आधा खर्ब रुपैयाँभन्दा कम घाटा देखिएको थियो। बढ्दो शोधनान्तर घाटा कम गर्न दातृ निकायको सहयोगमा कार्यान्वयन भएका आयोजनाको शोधभर्ना प्राप्ति गर्नेबाहेक प्रत्यक्ष वैदेशिक लगानी, अनुदान, निर्यात आय, पर्यटन आय, विप्रेषण तथा पुँजीगत ट्रान्सफरहरूबाट मुलुक भित्रिने रकमको महत्त्वपूर्ण भूमिका हुन्छ। विप्रेषण आप्रवाहमा सुधार भए पनि चालु वर्षमा विदेशी मुद्रा प्राप्तिका अन्य स्रोतमा भने संकुचन देखिएको छ। चालु वर्षको आठ महिनामा ६ अर्ब ६६ करोड रुपैयाँ प्रत्यक्ष वैदेशिक लगानी भित्रिएको छ, जुन गत वर्ष सोही अवधिको तुलनामा ५३ प्रतिशतले कम हो। दातृ निकाय सहयोगका आयोजनामा शोधभर्ना दाबी आर्थिक वर्षको हरेक चौमासिकमा गरिने प्रचलन छ। पहिलो चौमासिकमा दाबी भएको शोधभर्ना प्राप्ति हुँदा अघिल्लो महिना शोधनान्तर घाटामा कमी आएको थियो। आर्थिक वर्षको अन्तिमतिर मात्र सरकारको बजेट बढी खर्च हुने भएकाले दातृ सहयोगका परियोजनाको शोधभर्ना दाबीको ठूलो हिस्सा आर्थिक वर्षको अन्त्यतिर र आगामी आर्थिक वर्षमा प्राप्त हुँदै जानेछ। तर बढ्दो आयात र आर्थिक वर्षको अन्त्यतिर अझै वृद्धि हुन सक्ने आयातले शोधनान्तर घाटा अझै तन्काउने निश्चितप्रायः देखिन्छ। बढ्दो शोधनान्तर घाटा बृहत् आर्थिक स्थायित्वका लागि चुनौतीपूर्ण देखिएको छ। चालु वर्षमा आयात झन्डै २४ प्रतिशतले बढेर साउनदेखि फागुनसम्म साढे नौ खर्ब रुपैयाँ आयात भइसकेको छ। जबकि यो अवधिमा निर्यात आय जम्मा ६१ अर्ब रुपैयाँ छ। अन्तर्राष्ट्रिय व्यापारको यो असन्तुलनले चालु वर्षको अन्त्यसम्म व्यापार घाटा सरकारको बजेटभन्दा ठूलो आकारको हुने देखिन्छ। किनकि, आठ महिनामै मुलुकले ८ खर्ब ८८ अर्ब रुपैयाँ व्यापार घाटा बेहोरेको छ। यसरी शोधनान्तर घाटा वृद्धि हुनुको प्रमुख कारण हो सरकारले लक्ष्य गरेको आर्थिक वृद्धिदर। चालु वर्षको सुरुमा सरकारले आठ प्रतिशतको आर्थिक वृद्धिदर लक्ष्य गरेको थियो। त्यहीअनुसार सरकारको खर्च र बैंक तथा वित्तीय संस्थाको कर्जालाई विस्तारकारी बनाउँदै लगियो। बैंक तथा वित्तीय संस्थाबाट वार्षिक रूपमा प्रवाह हुने झन्डै ५२० अर्ब रुपैयाँ कर्जामध्ये ठूलो हिस्सा आयातका लागि जाने गरेको छ। शोधनान्तर घाटा बढ्दा पनि सरकारले राजस्व वृद्धि र आर्थिक वृद्धिदरका लागि भन्दै कर्जा नीतिमा कुनै पनि कडाइ गर्न चाहेन। बैंक वित्तीय संस्थाका कर्जा आयातका लागि प्रयोग हुने, आयातीत वस्तुबाट भन्सार विन्दुमा कुल कर राजस्वको ५० प्रतिशत संकलन हुने भएपछि कर्जा नीतिमा कडाइले सरकारको राजस्व प्राप्तिलाई असर गथ्र्यो, जसलाई सरकारले खुला छाडिदिएको छ। फलस्वरूप विदेशी मुद्रा सञ्चिती घट्दै गएको छ। आर्थिक वर्षको सुरुमा विदेशी मुद्रा सञ्चिती १० अर्ब ८ करोड अमेरिकी डलर रहेको थियो भने फागुन मसान्तमा ९ अर्ब ५७ करोड अमेरिकी डलर रहेको छ। यो सञ्चितीले आठ महिनाको व्यापार धान्न पर्याप्त हुने राष्ट्र बैंकले उल्लेख गरेको छ। हाम्रोजस्तो विदेशी मुद्रा प्राप्तिको स्थायी र भरपर्दो स्रोत नभएका मुलुकले आठ महिनाको आयातका लागि पर्याप्त रकम बफर राख्नुपर्छ भन्ने मान्यता छ। शोधनान्तर घाटा बढ्दै गए यसले विदेशी मुद्रा सञ्चितीमा कमी तथा बाह्य क्षेत्र स्थायित्वलाई प्रभाव पार्ने भएकाले यसलाई समयमै सम्हाल्न आवश्यक छ।"
मोरङमा १७ थान हतियार बुझाइयो,"विराटनगर : गृहमन्त्रालयले हतियार बुझाउन दिएको समयभित्र मोरङमा १७ थान हतियार बुझाइएको छ। बुधबारसम्ममा सानाठूला गरी १७ थान हतियार बुझाएको मोरङका सहायक प्रमुख जिल्ला अधिकारी चन्द्रकला ओलीले जानकारी दिइन्। २०७५ साल चैत १ गतेदेखि ३५ दिने सूचना निकालेर गृहमन्त्रालयले हतियार बुझाउन निर्देशन दिएको थियो। बुझाएका हतियारमा भरुवा र २ नाले बन्दुक छन्। हतियार नजिकको प्रहरी कार्यालय, जिल्ला प्रहरी कार्यालय, इलाका प्रहरी कार्यालय उर्लाबारी, बेलबारीलगायतका सुरक्षा निकायको कार्यालयमा बुझाएको हो। मोरङ जिल्लामा ७ सय २३ जनाको नाममा हतियार दर्ता रहेकोमा म्याद भित्र दुई सय १७ वटा मात्र हातहतियारको नविकरण भएको जिल्ला प्रशासन कार्यालय मोरङका नायब सुब्बा तुलसीप्रसाद पौडेलले जानकारी दिए। एकपटकलाई नेपाल सरकारले नविकरण नगरेका र अवैध रुपमा रहेका हातहतियार बुझाउनलाई निर्देशन गरेको हो। समयभित्र हातहतियार नबुझाए मुलुकी हातहतियार संहिता २०७२ बमोजिम कारबाही हुनेछ।"
"बेरुजु फर्छ्योटमा उत्कृष्ट बन्यो प्रहरी, आईजीपी खनाल पुरस्कृत","काठमाडौं : बेरुजु फर्छ्योटमा उत्कृष्ट काम गरेको भन्दै गृह मन्त्रालयले नेपाल प्रहरीका महानिरीक्षक सर्वेन्द्र खनाललाई पुरस्कृत गरेको छ। गृहमन्त्रालयमा बिहीबार एक कार्यक्रमकाबीच गृहमन्त्री रामबहादुर थापाबादलले खनाललाई नगद तथा प्रशंसापत्र प्रदान गरेका हुन्। सबै सरकारी निकाय माध्येबाट बेरुजु फर्छ्योटमा उत्कृष्ट भएकोमा गृह मन्त्रालयमा सचिव प्रेम राई, नेपाल प्रहरी महानिरीक्षक खनाललाई आठ हजार नगद एवम् प्रशंसापत्र तथा गृहमन्त्रालयमा उपसचिव शिवनाथ पौडेल, लेखा अधिकृत फइन्द्रकुमार श्रेष्ठ, शालिकराम पराजुली, लेखापाल नरबहादुर कुँवरलाई समेत नगद ६ हजार तथा प्रशंसापत्र प्रदान गरिएको छ। कार्यक्रममा गृहमन्त्री थापाले पुरस्कृत व्यक्तित्वलाई बधाई दिँदै भविष्यमा थप उत्कृष्ट कार्य गर्न आग्रह गरे। पुरस्कृत भएपछि महानिरीक्षक खनालले आगामी दिनमा उत्कृष्ट काम गर्दै जाने बताए। 'पुरस्कारले थप काम गर्ने हौसला प्रदान गरेको छ', उनले भने, 'देशमा शान्ति सुरक्षा कायम राख्न महत्वपूर्ण भूमिका निर्वाह गरिरहेको प्रहरीका लागि याे पुरस्कार एउटा हौसला हो।' गृहन्त्रालय र सो अन्तर्गतका निकायको आव२०७३७४सम्मको आव २०७४७५मा फर्छ्योट गरीसक्नुपर्ने सो अवधिमा ६३०३ प्रतिशत अर्थात् चार अर्ब ३० करोड ९७ लाख रहेकोमा दुई अर्ब ७१ करोड ६२ लाख बेरुजु फर्छ्योट भएको छ। यस्तै नेपाल प्रहरीको आव२०७३७४ सम्मको बेरुजु ६८ करोड ४१ लाख मध्ये ८५१४ प्रतिशत अर्थात् ५८ करोड २५ लाख बेरुजु फर्छ्योट भएको छ। बेरुजु फर्छ्योट मूल्यांकन तथा अनुगमन समितिले बेरुजु फर्छ्योटमा संलग्न उक्त अवधिमा कार्यरत प्रशासकीय प्रमुख र कर्मचारीलाई नगद पुरस्कार तथा प्रशंसापत्र प्रदान गर्न सकिने पत्र अनुसार उनीहरुलाई गृहमन्त्रालयले पुरस्कृत गरेको हो।"
"भक्तपुरमा सवारी दुर्घटना : एकको मृत्यु, तीन घाइते","भक्तपुर : अरनिको राजमार्गको भक्तपुरस्थित सूर्यविनायक नपा ९ नलिञ्चोक सडकखण्डमा गएराति बस र ट्रिपर ठोक्किँदा बसका सहचालकको मृत्यु भएको छ। त्यस्तै बसका चालक र ट्रिपरका चालक तथा सहचालक गरी तीनजना घाइते भएका छन्। काठमाडौंबाट बनेपातर्फ जाँदै गरेको बा ३ ख १७८४ नम्बरको भाडाको बस र विपरीत दिशाबाट आउँदै गरेको बा ४ ख ४८१५ नम्बरको ट्रिपर एकापसमा ठोक्किएको थियो। यात्रु नभएको भाडाको बसका सहचालक सिन्धुपाल्चोकको चौतारा सागागढी ३ बतासे बस्ने ३२ वर्षीय रमेश भण्डारीको मृत्यु भएको महानगरीय प्रहरी परिसर भक्तपुरले जनाएको छ। परिसरका अनुसार बसका चालक बतासेकै २४ वर्षीय सन्तोष थापा गम्भीर घाइते भएका छन्। त्यस्तै ट्रिपर चालक सिन्धुपाल्चोककै लिशंखु पारख गाउँपालिका ७ घर हुने २८ वर्षीय देवकुमार श्रेष्ठ र सहचालक मकवानपुरको बकैया ८ घर हुने २३ वर्षीय कृष्णबहादुर ठकुरी घाइते भएका छन्। घटनालगत्तै चारजनालाई उपचारको लागि भक्तपुरको मध्यपुर अस्पताल ठिमी लगिएको थियो। अस्पतालले बस चालक र सहचालकलाई थप उपचारको लागि गएराति नै ललितपुरस्थित मेडिसिटी अस्पताल रिफर गरिएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। मेडिसिटी अस्पतालमा उपचारकै क्रममा सम्बन्धित चिकित्सकले बसका सहचालक भण्डारीलाई मृत घोषणा गरेको उनले बताए। बस चालकको गम्भीर अवस्थामा मेडिसिटी अस्पतालमै उपचार भइरहेको छ, प्रवक्ता पोखरेलले भने, ट्रिपरका चालक र सहचालकको भने मध्यपुर अस्पतालमै उपचार भइरहेको छ। उनका अनुसार दुवै सवारीसाधन चल्नसक्ने अवस्था छैनन्। त्यसैले र्याकरले निकाली घटनास्थल नजिकै सडक किनारमा राखिएको छ। घटना सम्बन्धमा थप अनुसन्धान कार्य भइरहेको भक्तपुर परिसरले जनाएको छ।"
पत्रकार गिरी साधारण तारेखमा रिहा,पोखरा : समाचार लेखेकै आधारमा साइबर अपराध मुद्दा लागेका पोखराका पत्रकार अर्जुन गिरी बिहीबार रिहा भएका छन्। काठमाडौं जिल्ला अदालतमा बिहीबार भएको थुनछेक बहसपछि न्यायाधीश अमर पौडेलले पत्रकार गिरीलाई साधारण तारेखमा छाड्न आदेश गरेका हुन्। पत्रकार गिरीको पक्षबाट अधिवक्ता स्वागत नेपालसहितले बहस गरेका थिए। पत्रकार गिरीले आफैं सम्पादक रहेको ताण्डवन्युज डटकममा पोखराका व्यवसायी वीपेन्द्रराज बतासले पोखरा ६ बैदामका दालप्रसाद श्रेष्ठ र जनकराज पहारीलाई ४ करोड ३३ लाख रुपैयाँ ठगी गरेको समाचार लेखेका थिए। वीपेन्द्रले गिरीविरुद्ध साइबर अपराधमा नेपाल प्रहरीको केन्द्रीय अनुसन्धान ब्युरोमा उजुरी गरेका थिए। प्रहरीले पत्रकार गिरीलाई वैशाख २ मा पक्रेको थियो। जग्गामा ठगीको समाचार लेख्ने पत्रकार गिरी पक्राउ प्रेस स्वतन्त्रता माग गर्दै पोखरामा प्रदर्शन पत्रकारविरुद्ध उजुरी गर्ने व्यवसायी बतासलाई पक्रन प्रहरीलाई बाटो खुला विद्युतीय कारोबार ऐनको दफा ४७ र ४८ खारेजको माग गर्दै पत्रकारको धर्ना
पतिसँग पैसा असुल्न पूर्व प्रेमीसँग मिलेर आफ्नै अपहरण,"दोलखा : आफ्नै श्रीमानसँग पैसा असुल्न पूर्व प्रेमीसँग मिलेर नक्कली अपहरणको योजना बनाएको आरोपमा दुईजना पक्राउ परेका छन्। दक्षिणी दोलखाको मेलुङ गाउँपालिका २ की २१ वर्षिया अप्सरा कार्की र भीमेश्वर नगरपालिका ९, पिँडालुबारीका २४ वर्षिय दीपक खत्री नक्कली अपहरण गरी आपराधिक लाभ लिन खोजेको आरोपमा पक्राउ परेका हुन्। दोलखा प्रहरीका सूचना अधिकारी प्रहरी निरीक्षक रेशम बोहराका अनुसार श्रीमानसँग पैसा असुल्ने योजना बनाएकी श्रीमती र उनका प्रेमी बुधबार पक्राउ परेका हुन्। यस्तो छ घटना पक्राउ परेकी कार्की बैशाख १ गते आइतबार मेलुङ गाउँपालिका २ स्थित घरबाट शैलुङ गाउँपालिका ८ मा रहेको माइतीघर जान्छु भनी गएकोमा केही घण्टामै सम्पर्कबिहीन भएकी थिइन्। बैशाख २ गते सोमबार काठमाडौंमा काम गर्ने श्रीमान् सूर्यबहादुर खड्काको मोबाइलमा अपरिचित नम्बर र श्रीमतीको मोबाइल नम्बरबाट छुट्टा छुट्टै तर एउटै ब्यहोराको म्यासेज आउँछ। श्रीमती अपहरणमा परेको धम्कीसहित उक्त म्यासेजमा एकलाख फिरौती माग गरिएको प्रहरीले जनाएको छ। म्यासेजमा लेखिएको थियो तिम्रो श्रीमती मेरो कब्जामा छ, श्रीमती चाहिने भए एकलाख रुपैयाँ लिएर आऊ, नभए तिम्रो श्रीमतीको लाश मात्र पाउने छौ। मागे जति रकम तुरुन्तै लिई श्रीमतीलाई लिन आउनू। श्रीमती अपहरणमा परेको धम्की र फिरौती माग गरिएको म्यासेज आएपछि अत्तालिएका खड्काले तत्काल दोलखा प्रहरीलाई खबर गरेपछि सक्रिय भएको प्रहरीले २ दिनमै नक्कली अपहरणको नाटक गर्ने उनकै श्रीमाती र श्रीमतीका पूर्वपत्नीलाई पक्राउ गरेको हो। प्रहरी टोलीले खोजतलासको क्रममा बुधबार भीमेश्वर नगरपालिका ९ स्थित पिंडालुबारीस्थित घरबाटै आरोपित जोडीलाई पक्राउ गरेको हो। प्रारम्भिक अनुसन्धानको क्रममा पक्राउ परेका दुबै जनाले मिलेमतोमै नक्कली अपहरणको योजना बनाएको बयान दिएको प्रहरीको भनाई छ। सोधपुछका क्रममा दुबैबीच प्रेमसम्बन्ध रहेको र भागेर कतै गई व्यवसाय गर्ने उद्देश्यले फिरौतीको रकम माग गरेको स्वीकार गरेका छन्। पक्राउ परेका दुबै जनालाई अपराधिक लाभ लिन नहुने सम्बन्धी कसुरमा मुद्दा दर्ता गरी थप अनुसन्धान भइरहेको सूचना अधिकारी निरीक्षक बोहराले जानकारी दिए।"
द्वन्द्वपीडिलाई जस्तापाता,"(लिबाङ) रोल्पा : दश वर्षे सशस्त्र युद्धमा ज्यान गुमाएका र बेपत्ता पारिएका व्यक्तिका घर परिवारलाई जस्तापाता वितरण गरिएको छ । रोल्पाको सदरमुकाम लिबाङमा बिहीबार पीडितलाई जस्तापाता हस्तान्तरण गरिएको हो । ऊर्जा, जलस्रोत तथा सिंचाईमन्त्री वर्षमान पुनले पीडित परिवारलाई संकेतिक रुपमा जस्तापाता वितरण गरेका हुन् । सांसद सुरक्षित आवास कार्यक्रम अन्तरगत पहिलो चरणमा युद्धमा ज्यान गुमाएका र बेपत्ता पारिएका व्यक्तिको घरको फुसको छाना हटाउन जस्तापाता वितरण गरिएको हो । जस्तापाता लान गाउँगाउँबाट पीडित रोल्पा नगरपालिका कार्यालयमा आइपुगेका थिए । संघीय संसदको चुनावताका रोल्पालीको फुसको छाना भएका घर हटाउने प्रतिवद्धता बमोजिम पहिलो चरणमा पीडितलाई जस्तापाता वितरण गरिएको ऊर्जामन्त्री पुनले बताए । मैले चुनावी प्रतिवद्धता बमोजिम सांसद सुरक्षित आवास कार्यक्रम ल्याएको हुँ । फुसको छानाको सट्टा जस्तापाताले घर सुरक्षित बनाउन खोजिएको छ, ऊर्जामन्त्री पुनले भने, गत वर्ष चुनावी प्रतिवद्धता कार्यन्वयमा तीव्रता दिन सकिएन । जेलबाङका सहिद भुवन बुढाका बुबाआमाको सुरक्षित घर निर्माण गरी हस्तान्तरण गरिएको मन्त्री पुनले बताए । घोडागाउँमा आगलागीबाट क्षति भएका सातवटा घरको पुनःनिर्माणमा सघाएको समेत बताए । सुरक्षित आवासका लागि जस्तापाताको किन्ने रकमको जोहो गर्नका लागि समृद्ध रोल्पा फाउण्डेशनले मुख्य भूमिका खेलिरहेको छ। संसद सुरक्षित आवास कार्यक्रमलाई सार्थक बनाउन पूर्वसभामुख एवं सांसद ओनसरी घर्ती संयोजक रहेको फाउण्डेशन सक्रिय रहेको छ।"
१३ वर्षअघि मृत्यु भएका कर्मचारी अहिले समायोजन सूचीमा,डडेल्धुरा : अचम्म मान्नुहोला सरकारले १३ वर्षअघि मृत्यु भएका एक व्यक्तिलाई समायोजनमा सरुवाको सूचीमा समावेश गरेको छ। संघीय मामिला तथा सामान्य प्रशासन मन्त्रालयले सार्वजनिक गरेको स्वास्थ्य कर्मचारीको समायोजन सूचीमा अहेव टेकबहादुर पाललाई डडेल्धुरा जिल्लाको परशुराम नगरपालिकामा रहेको शीर्ष स्वास्थ्य चौकीमा खटाइएको छ। जबकि उनको १३ वर्षअघि नै मृत्यु भइसकेको छ। कर्मचारी समायोजन सकेर विश्वलाई चकित पारेको बताउने सामान्य प्रशासन मन्त्री लालबाबु पण्डितले भने झैं डडेल्धुराको शीर्ष स्वास्थ्य चौकीमा मृत्युवरण गरेका व्यक्ति सरुवाको सूचीमा आएपछि सबै चकित परेका छन्। अजयमेरु गाँउपालिका ६ (साबिकको देवल दिव्यपुर७) डडेल्धुरा स्थायी घर भएका अहेव टेकबहादुर पालको १० माघ २०६३ मा निधन भएको थियो। दसक अघि मृत्यु भइसकेका कर्मचारीलाई कार्यालयमा खटाइएको जानकारी पाएपछि परशुराम नगरपालिका डडेल्धुराको शीर्ष स्वास्थ्य चौकीले प्रमाणसहित मन्त्रालयमा उजुरी पेश गरेको छ। संघीय मामिला तथा सामान्य प्रशासन मन्त्रालयको समायोजन सूचीमा चौंथो तहका स्वास्थ्यकर्मी भनेर पाललाई उल्लेख गरिएको छ। सरकारले मृत्युको यति लामो समय बितिसक्दा पनि सरकारी रेकर्डमा पाललाई कार्यरत कर्मचारीकै सूचीमा राखेको खुलेको छ। शीर्ष स्वास्थ्य चौकीले स्वर्गीय पालको घरमा सम्पर्क गरी निजको पारिवारिक निवृत्तिभरणको प्रमाणपत्र सहित मन्त्रालयमा गुनासो दर्ता गराएको हो।
फेवाताल सफाइमा आमा समूह,पोखराको फेवातालबाट प्लाष्टिक जन्य फोहोर निकाल्दै स्थानीय गाईघाट आमा समूहका सदस्य। तालमा सोझै मिसिने फिर्के खोलामा जथाभावी फोहोर फाल्दा ताल प्रदुषणको चपेटामा पर्दै गएको छ। तस्बिर : कृष्णमणि बराल
जात्रामा बढ्यो जबरजस्ती (फोटो फिचर),"भक्तपुर : आठ दिन नौ रातसम्म चल्ने भक्तपुरको बिस्का जात्रामा जबरजस्ती बढेको भन्दै बुढापाकाहरूले गुनासो पोखेका छन्। बिस्का जात्राको मुख्य आकर्षणको रुपमा रहेको भैरवनाथको रथ जबरजस्ती तान्ने प्रवृत्ति बढेको भन्दै उनीहरूले गुनासो पोखेका हुन्। जसरी पनि रथमात्रै तान्ने प्रवृत्तिले बिहीबार बिस्का जात्राको अन्तिम दिन भैरवनाथको रथ ठीक ठाउँमा राख्न नै घन्टौं लगाए। रथलाई गःहिटीबाट तानेर पाँचतले र भैरवनाथको मन्दिर परिसर टौमढी पुर्याइएपछि अन्तिम दिनको जात्रा सम्पन्न भएको मानिन्छ। तर बिहीबार टौमढी पुगेको रथबाट भैरवनाथ र बेताललाई झिक्न नदिई जात्रालुले तलमाथि जबरजस्ती तानिरहेका थिए। रथ टौमढीस्थित दबूको ढुंगामा ठोक्किँदासमेत रथ तान्न छोडिएन। जात्राको विधानअनुसार रथको अगाडि ६ र पछाडि चारवटा लामो डोरीले रथ तानिन्छ तर बिहीबार रथको पछाडि लिंगो तानिएर भण्डारमा राखिएका तीनवटा डोरी थपिएको थियो। बिस्का जात्राको अन्तिम दिन भैरवनाथको रथ तान्न इसारा गर्दै मूल भैरव नाइके लक्ष्मीभक्त घेमोसू। फोटो : ईश्वरकाजी खाइजूअन्नपूर्ण तैपनि क्याफे ङातापोलभन्दा अगाडि रथ लान सकिएन। अगाडिपटिट् तान्नेहरूले रथलाई भैरवनाथ मन्दिरको दायाँ पुर्याएर भैरवनाथ र बेताल निकाल्न नपाउँदै पुनः पछाडिपट्टि तान्नेहरूले रथलाई गःहिटीतर्फ लगिहाल्थे। यसरी भैरवनाथको रथलाई दर्जनौंपटक कहिले यता कहिले उता ओहोरदोहोर गराइएको थियो। बुढापाकाहरूले भने गःहिटीबाट तानिएको रथ टौमढी पुगेपछि जात्रालुले तान्न छोड्नुपर्नेमा बिहीबार नछोडिएको भन्दै आक्रोशसमेत पोखे। हाम्रो पालामा गःहिटीबाट तानेर रथ टौमढीमा पुर्याउँथ्यौं, स्थानीय ७० वर्षीय विष्णुकुमार सुवालले भने, अहिले त घरमा ठोकियोस् कि पेटीमा खालि जबरजस्ती रथ तान्ने प्रवृत्ति बढ्यो। रथ गन्तव्यमा पुग्दा पनि तान्न छोडिएन। उनले पहिले रथ तान्दा अगाडि र पछाडि समन्वय र सहकार्य हुने गरेको सुनाए। जसले गर्दा रथ घरमा ठोकिन नपाउनेमात्रै होइन रथसमेत बिग्रन नपाउने उनको भनाइ थियो। बिस्का जात्राको अन्तिम दिन भैरवनाथको रथ तान्दै जात्रालु। फोटो : ईश्वरकाजी खाइजूअन्नपूर्ण का अनुसार त्यसबेला रथमा किलाकाँती, फलामे तारलगायत कुनै प्रयोग हुँदैनथ्यो। काठैकाठले बनाइने रथलाई काठकै चुकुलले बलियो बनाउँथ्यो, निगालोका ससाना भाटाले बाँधिन्थ्यो। जसले गर्दा नौ दिन जात्रा गरिँदा पनि रथ त्यति बिग्रन नपाउने उनको भनाइ थियो। तर अहिले रथभरि किलाकाँटी, फलामका तार प्रयोग गरेर रथ बलियो बनाउँदा पनि जात्रामा रथ सद्दे हुँदैन, उनले थपे, रथ जति बलियो बनाउन खोज्यो त्यति नै जबरजस्ती तान्ने प्रवृत्ति बढेको छ। अर्का स्थानीय ६८ वर्षीय कृष्ण छुकांले पहिले भैरवनाथको रथ अहिले जस्तो जथाभावी नतानिने सुनाए। जात्राको परम्पराअनुसार जहाँ लानुपर्ने हो, अगाडि र पछाडिका जात्रालु मिलेर रथलाई गन्तव्यमा पुर्याइन्छ, उनी थप्छन्, बाटो सीधा नभएकाले रथ ठोक्किन सक्ने भएकाले अगाडि र पछाडि तान्न डोरी राखिएको हो। जबरजस्ती एकातिरमात्रै तानेर लान डोरीको व्यवस्था गरिएको होइन। सकियो बिस्का जात्रा भैरवनाथको रथमुनि बसेर रथ घचेट्दै जात्रालु। फोटो : ईश्वरकाजी खाइजूअन्नपूर्ण भैरवनाथको रथ तानेर गएको चैत २७ गते सुरु गरिएको बिस्का जात्रा सोही रथ तानेर बिहीबार सम्पन्न गरिएको छ। गःहिटीमा रहेको रथ टौमढीस्थित पाँचतले र भैरवनाथ मन्दिर परिसर पुर्याइएपछि बिस्का जात्रा सम्पन्न भएको मानिन्छ। टौमढी पुगेको रथबाट भैरवनाथ र बेताललाई झिकेर भैरवनाथ मन्दिरमा विराजमान गराइन्छ। त्यसैले बिस्काको अन्तिम दिनलाई द्यः थहाँ बिज्याइगु (देवता माथि सवारी हुने) जात्रा भनिन्छ। बिस्का जात्रा शान्तिपूर्ण भैरवनाथको रथको अजंगको काठको पांग्रा घचेट्दै जात्रालु। फोटो : ईश्वरकाजी खाइजूअन्नपूर्ण यस वर्षको बिस्का जात्रा अन्तिम दिनसम्म शान्तिपूर्ण रहेको छ। यस वर्ष कुनै किसिमको झैझगडा भएर इँटा तथा ढुंगा हानाहानसमेत भएन। बिस्का जात्रा शान्तिपूर्ण बनाउन जात्रा हुने स्थलमा प्रहरी प्रशासन र भक्तपुर नगरपालिका मिलेर ४२ वटा सीसीटीभी क्यामेरा जडान गरिएको छ। प्रहरी प्रशासनले उक्त क्यामेराको आधारमा जात्रा बिथोल्नेहरूलाई पक्राउ गरी कारबाही गर्ने बताएको थियो। होस्टे : बिस्का जात्राको अन्तिम दिन भैरवनाथको रथ तान्न जात्रालुलाई हैसेमा होस्टेको आवाज दिँदै जात्रालु। फोटो : ईश्वरकाजी खाइजूअन्नपूर्ण"
कर्णाली नदीमा डुबेर एक बालक बेपत्ता,डोटी : डोटी बडीकेदार गाउँपालिकाका एक बालक कर्णाली नदीमा डुबेर बेपत्ता भएका छन्। बडीकेदार गाउँपालिका वडा नं ५ ओखलढुङ्गाका १३ वर्षीय बालक हर्कबहादुर थापामगर नदीमा डुबेर बेपत्ता भएको जिल्ला प्रहरी कार्यालय डोटीका प्रहरी नायब उपरिक्षक लालबहादुर धामीले जानकारी दिएका छन्। बुधबार बेलुका मामा घरमा भेटघाटका लागी जानेक्रममा कर्णाली नदीमा बेपत्ता भएको मृतकका दाजु प्रकाश थापामगरले जानकारी दिएको प्रहरीले जनाएको छ। बेपत्ता बालकको खोजी कार्य सुरु भएको जिल्ला प्रहरी कार्यालय डोटीले जानकारी दिएको छ। मेलघाडी आधारभुत बिद्यालयमा कक्षा ६ मा अध्ययरत बालक बिदाको समय भएकाले भेटघाटका लागी मामा घरमा गएको मृतकका दाजुले बताए।
आमाको नामबाट वंशजको नागरिकता दिन उच्चको आदेश,"पोखरा : आमाको नामबाट वंशजको नागरिकता दिनेनदिने बहस भइरहेका बेला उच्च अदालत पोखराले भने आमाको नामबाट वंशजको नागरिकता दिन कास्की प्रशासनलाई परामादेश गरेको छ। पोखरा ९ नयाँबजार बस्ने रोशन गुरुङलाई उनकी आमा कन्याकुमारी गुरुङको नामबाट नागरिकता दिन न्यायाधीशद्वय जीवनहरि अधिकारी र विनोदप्रसाद शर्माको संयुक्त इजलासले बुधबार परमादेश गरेको हो। रोशनले आमाको नामबाट नागरिकता पाउन कास्की प्रशासनमा निवेदन दिएका थिए। तर नपाएपछि उनले अदालत गुहारेका हुन्। २०७४ कात्तिक १२ गते उनले प्रशासनमा निवेदन दिँदा आमाको नामबाट नागरिक पाएनन्। उनकी आमाको भने वंशजकै नागरिकता छ। बाबाबारे भने रोशनलाई नै थाहा छैन। मानवअधिकारवादी संस्था इन्सेकको परामर्श र सहयोगमा उनले उच्च अदालत पोखरामा २०७५ कात्तिक ३० गते रिट दायर गरेका थिए। उच्च अदालतका उपरजिस्ट्रार पुष्प दाहालका अनुसार संविधान र नागरिकता ऐनअनुसार अदालतको आदेश आएको हो। संविधान र नागरिकता ऐन बमोजिम वंशजको आधारमा आमाको नामबाट नागरिकता लिन पाउने आधार देखिएको हुँदा निजले पेस गरेको अनुसूची अनुसार रित पुर्याइ नागरिकताको प्रमाणपत्र दिलाउन विपक्षीका नाममा परमादेश जारी गरिदिएको छ, उच्चको परामादेशमा भनिएको छ। १७ वर्षे रोशन गुरुङको पक्षबाट अधिवक्ता सुरेन्द्र थापामगर, अधिवक्ता विष्णुप्रसाद लम्साल, अधिवक्ता कृष्णकुमार श्रेष्ठ र अधिवक्ता पुकार भण्डारीले बहस गरेका थिए। फैसलाको पूर्णपाठ कागजी रुपमा आएपछि बढीमा १ महिनाभित्र रोशनले नागरिकता पाउनेछन्। नेपालको संविधान २०७२ धारा ११ उपधारा २ (ख) मा कुनै पनि व्यक्ति जन्म हँुदाको बखत निजको बाबु वा आमा नेपाली नागरिक रहेछ भने त्यस्तो व्यक्ति वंशजको नाताले नेपालको नागरिक हुने प्रावधान छ। धारा १२ मा वंशजको आधारमा नेपालको नागरिकता प्राप्त गर्ने व्यक्तिले निजको आमा वा बाबुको नामबाट लैंगिक पहिचान सहितको नेपालको नागरिकताको प्रमाणपत्र पाउन सक्ने भनिएको छ। नागरिकता ऐन २०६३ को दफा ३ को उपदफा १ मा कुनै व्यक्तिको जन्म हुँदा निजका बाबुआमा नेपालको नागरिक रहेछ भने त्यस्तो व्यक्ति वंशजको नाताले नेपालको नागरिक हुनेछ भन्ने व्यवस्थाले बाबु वा आमालाई परिभाषित गरेको छ। त्यसअघि पनि उच्च अदालत पोखराले कोपिला कुमाल रौनियार र उनका छोराछोरीले दायर गरेको रिटमा आमाको नामबाट नागरिकता दिन आदेश गरेको थियो।"
हिरासतमा बालकको रहस्यमय मृत्यु : घटना लुकाउँदै प्रहरी,"विर्तामोड : इलाका प्रहरी कार्यालय विर्तामोडको हिरासतमा एक बालकको रहस्यमय मृत्यु भएको छ। प्रहरीले सत्य लुकाउन खोजेपछि घटना रहस्यमय बनेको हो। गत सोमबार राति झापा मेचीनगर नगरपालिका ६ का १५ वर्षीय बालक किरण कार्की डोलीको हिरासतमै मृत्यु भएको थियो। तर, प्रहरीले भने मोस्टमार्टमपछि मात्रै बालकको मृत्युबारे परिवारलाई जानकारी गराएपछि घटना रहस्यमय बनेको हो। मोबाइल चोरी गरेको आरोपमा चैत २९ गते शुक्रबार प्रहरीले नियन्त्रणमा लिएका बालक किरणलाई प्रहरीले हिरासतमा राखेको थियो। नियन्त्रणमा लिएको दुई दिनपछि अर्थात् वैशाख २ गते राति २ बजे बालकको शव शौचालयमा झुण्डिएको अवस्थामा फेला परेको प्रहरीको भनाइ छ। आफूलगायत परिवारका सदस्यलाई जानकारी नदिई पोस्टमार्टमका लागि मेची अञ्चल अस्पताल भद्रपुर पुर्याएको बालकका बुबा रमेश कार्की डोलीले बताए। मलाई अकस्मात प्रहरीले बोलाएर लग्यो। सिधै गाडिमा हालेर इलाका प्रहरी कार्यालय विर्तामोड पुर्याए। त्यहाँ पुगेपछि छोराले शौचालयमा आत्महत्या गरेको थियो। शव भद्रपुरमा छ भने। म केही बोल्नै सकिन, झुण्डिएको ठाउँ पनि देखाएनन्, रमेशले भने। इलाका प्रहरी कार्यालय विर्तामोडका प्रमुख (डीएसपी) सुवास खड्काले परिवारका सदस्इलाई बालकले आत्महत्या गरेको जानकारी दिए। उनले पोस्टमार्टम भइसकेको भन्दै बुबासँगै शव घरमानै पुर्याएर जिम्मा लगाए। म केही बोल्न सकिन, रिपोर्ट हेरौँ भन्ने आँट आएन। छोराको शव घरमानै ल्याए। कसरी ? किन ? कहाँ आत्महत्या गर्यो वा के भयो केही पनि देखिन, प्रहरीले आत्महत्या भन्छ, कसरी आत्महत्या गर्यो केही थाहा छैन रमेशले भने। पोसटमार्टम गरेर परिवारलाई जिम्मा लगाएको किरणको शवमा हेर्दा घाँटीमा निलडाम नभएको रमेशको भनाइ छ। मलाई पुर्याउँदा पोस्टमार्टम भइसकेको थियो, घाँटीदेखिनै चिरेको रहेछ, छाती मुनिमात्रै चिर्नुपर्ने जस्तो लाग्छ, जलाउने बेलामा ओल्टाइपल्टाई हेरेको अनुहारमा निलडाम थियो, झुण्डिएको हो भने घाँटीमा निल डाम हुनुपर्ने, उनले भने। इलाका प्रहरी कर्यालय विर्तामोडका प्रमुख (डीएसपी) सुवास खड्काले भने बालकको ठेगाना र उमेरनै लुकाउने प्रयास गरेका छन्। परिवारले बालक १५ वर्षको रहेको र जन्मदर्तानै सोही भएको बताए। यता डीएसपी खड्काले सञ्चारकर्मीलाई बालकको उमेर १९ वर्ष र उनी भारतीय नागरिक रहेको बताए। हिरासतमा पासो लगाएर आत्महत्या गरेको हो। भारत पानीट्याङ्की बस्ने १९ वर्षका किरण दर्जी हुन्, डीएसपी खड्काले गलत जानकारी दिए। उनले परिवारले शव बुझेर लगेको बताए। अन्य विषय अहिले अनुसन्धानकै क्रममा रहेको उनको भनाइ छ। मानवअधिकारकर्मीले भने बालकलाई नियन्त्रणमा लिए देखिनै प्रहरीले आफ्नो कमजोरी सुरु गरेको बताएका छन्। अनौपचारिक क्षेत्र सेवा केन्द्र (इन्सेक) का पूर्वाञ्चल संयोजक सोमराज थापाले बालकलाई नियान्त्रणमा लिएकै बेला संरक्षकलाई जानकारी गराउनुपर्ने भए पनि त्यसो नभएको उनले बताए। घटना गम्भीर देखिन्छ, बालकलाई नियन्त्रणम लिएर त्यति दिनसम्म हिरासतमा राख्ने नै होइन, संरक्षकलाई जानकारी दिएको देखिदैन। यो विषयमा गम्भीर अनुसन्धान आवश्यक छ, उनले अन्नपूर्णसँग भने।"
ज्योतिष प्रशिक्षण सुरु,"काठमाडौं : नेपाल पञ्चांग निर्णायक समितिले ज्योतिष विद्या सिक्न चाहनेका लागि प्रशिक्षण सुरु गरेको छ। समितिको कार्यालय मैतिदेवीमा दैनिक दुई घण्टाको दरले ६ महिना प्रशिक्षण दिन थालिएको हो। समितिका सदस्य सचिव सूर्य ढुंगेलले ज्योतिष विद्या सिक्न चाहने जोकसैका लागि पनि प्रशिक्षण दिन सकिने जानकारी दिए। उनले भने,यहाँ जातजाति, धर्म र लिंग कुनै आधारमा पनि भेद गरिने छैन। सबैले सिक्न पाउने गरी प्रशिक्षण सुरु गरिएको हो। प्रशिक्षणमा चिना, टिपन लेख्न सिकाइने छ भने फलादेशका आधारमा भविष्यवाणी गर्न सिकाइने छ। वास्तु शास्त्र, तिबेतियन ज्योतिष, हस्त रेखा, सामुद्रिक शास्त्र, साइत मूहुर्त हेर्न, पञ्चांग हेर्ने आदि विषयमा प्रशिक्षण दिइने ढुंगेलको भनाइ छ। यसका अलावा संस्कृतको पनि आधारभूत ज्ञान दिइन्छ। समितिले यसअघि तीन महिना र त्यसपछि ६ महिने गरी चारपटक तालिम दिइसकेको छ। यो पाँचौं ब्याच हुनेछ।"
"जीएमसी प्रकरण : ७ कर्मचारी धरौटीमा रिहा, अध्यक्ष अर्याल फरारै","पोखरा : विद्यार्थीसँग तोकिएभन्दा बढी शुल्क लिएर ठगी गरेको आरोप लागेका गण्डकी मेडिकल कलेज (जीएमसी) का ७ जना कर्मचारी धरौटीमा रिहा भएका छन्। जिल्ला अदालत कास्कीको आदेशमा पछिल्लोपटक बिहीबार कर्मचारीद्वय तिलक पौडेल र कृष्ण घिमिरे छुटे। फरार उनीहरु बिहीबार सिधैं अदालतमा उपस्थित भएर बयान दिएका थिए। अघिल्ला कर्मचारीहरुसँग जस्तै अदालतले उनीहरुसँग पनि १७१७ लाख रुपैयाँ धरौटी मागेको जानकारी स्रेस्तेदार लोकनाथ पराजुलीले जानकारी दिए। उक्त रकम बुझाएकाले प्रहरीले उनीहरुलाई समातेन। जिएमसीका अध्यक्ष खुमाप्रसाद अर्यालसहित ११ जनाविरुद्ध ठगी मुद्दा छ। अर्यालसहित ४ जना अझै फरार छन्। प्रिन्सिपल डा रवीन्द्रप्रसाद श्रेष्ठ, कर्मचारी हरिमाया ढुंगाना पौडेल र विश्वराज घिमिरे फरार छन्। यसअघि बुधबार १७१७ लाख रुपैयाँ धरौटी बुझाएर दिनेशप्रसाद पौडेल र युवराज शर्मा रिहा भएका थिए। त्यसअघि कृष्णप्रसाद पौडेल मुक्त भएका थिए भने सुरुमै पक्राउ परेका लक्षमण शर्मा र सन्तोष खनालसँग पनि अदालतले १७१७ लाख धरौटी लिएर रिहा आदेश गरेको थियो। उनीहरु चैत १८ गते रिहा भएका थिए। अघिल्ला सहकर्मी धरौटीमा रिहा भएको मेसो पाएर अरु फरारहरु पालैपाले अदालतमै सिधै उपस्थित भएर बयान दिँदै छुटिरहेका छन्। लक्ष्मण र सन्तोष फागुन २२ गते पक्राउ परेका थिए। उनीहरुलाई धरौटीमा रिहाको आदेश गर्दा अदालतले चिकित्सा शास्त्र अध्ययन संस्थानबाट नीति निर्देशन तथा तोकिएको शुल्क लिने र बढि शुल्क लिएको भएमा फिर्ता गर्ने सहमति भएको देखिएको, यी प्रतिवादीहरुले आफ्ना खातामा रुपैयाँ जम्मा गरेको भन्ने नदेखिएको उल्लेख थियो। विद्यार्थीहरुले आफ्नो जाहेरीमा बढी रकम फिर्ता पाऊँ भनी उल्लेख गरेको, मिसिल संलग्न सोसाइटी अफ टियु अफिलिएटेड हेल्थ इन्स्टिच्युसन, नेपाल (स्टाफिन) ले जारी गरेको अत्यन्त जरुरी सूचना समेतलाई मध्यनजर गरी पछि प्रमाण बुझ्दै जाँदा ठहरे बमोजिम हुनेगरी हाललाई मुद्दाको पुर्पक्षका लागि प्रतिवादी लक्ष्मणप्रसाद शर्मा र सन्तोष खनालाबाट जनही रु १७ लाख रुपैयाँ नगद धरौट, सो बराबरको जेथा जमानत वा बैंक ग्यारेन्टी दिए लिई तारेखमा राख्नू, आदेशमा भनिएको थियो। विद्यार्थीहरुले फागुन २१ गते कलेज अध्यक्ष अर्याल र कर्मचारीहरुमाथि कास्की प्रहरीमा उजुर गरेका थिए। त्यसपछि उनीहरुमाथि ठगी मुद्दा लागेको हो।"
पुस्तक विमोचनमै बिहे !,"काठमाडौं : विमोचनमै बिहे ! सुन्दा अचम्म लागे पनि बिहीबार राजधानीमा यस्तै भएको छ । दुई साहित्यकार बलराम दाहाल र भैरवी ढुंगाना राष्ट्रिय नाचघर जमलमा कृति विमोचनका लागि तयार भए । संस्कृतिविद् सत्यमोहन जोशीले दाहालको कविता संग्रह भाडा नलाग्ने कोठा र ढुंगानाको अस्वीकृत शालिनता विमोचन गरे । विमोचनपछि कार्यक्रम सञ्चालक सरोज घिमिरेले स्वयम्बरका लागि दुवै साहित्यकारलाई आग्रह गरे । हेर्दा हेर्दै दाहाल र ढुंगानाको स्वयम्बर भयो । केही साहित्यप्रेमीलाई सरप्राइज भयो भने केहीले पहिल्यै सूचना पाइसकेका थिए । निम्ता पठाइएका धेरैलाई बैबाहिक समारोहमात्र भनिएकाले कतिपयलाई सुरुमा विश्वास पनि नभएको घिमिरेले जानकारी दिए । त्यसपछि सत्यमोहन जोशी, पूर्वमन्त्रीद्वय आनन्द पोखरेल र महेन्द्र पाण्डेय, प्राडा वासुदेव त्रिपाठी, प्रा राजेन्द्र सुवेदी, नेपाल प्रज्ञा प्रतिष्ठानका कुलपति गंगाप्रसाद उप्रेती, प्रतिष्ठानका सदस्यसचिव जगत प्रेक्षित, सांसद जीपछिरिङ लामालगायतले दाम्पत्य जीवनको शुभकामना व्यक्त गरे । शुभकामना लगत्तै सिन्दुर पोतेको काम भयो । दोलखाका दाहाल र नुवाकोटकी ढुंगानाको बैबाहिक समारोह भनिए पनि भव्य भोज थिएन । थियो त केवल समोसा र मिठाइ । न उपहार लेनदेन भयो न पञ्चेबाजा घन्कियो । करिब तीन घण्टाको उक्त कार्यक्रममा पण्डित बालचन्द्र अधिकारीबाट बैबाहिक विधिको सामान्य प्रक्रिया भयो भने सुरुआतमा बटुकले स्वस्ति वाचन गरेका थिए । शिखा बुक्सले प्रकाशन गरेका कृतिमा डा शैलेन्दुप्रकाश नेपाल र प्रभाती किरणले समीक्षा गरेका थिए ।"
५० केजी गाँजा सहित दुई जना पक्राउ,सिन्धुली : ५० किलो गाँजा सहित प्रहरीले सिन्धुलीका दुईजनालाई पक्राउ गरेको छ। सिन्धुली जिल्ला मरिण गाउँपालिका ४ का ३९ वर्षीय देवकुमार घिसिङ र कमलामाई नगरपालिका २ का ३० वर्षीय पदमबहादुर श्रेष्ठ पक्राउ परेका प्रहरीले जनाएको छ। उनीहरूले सिन्धुलीबाट काठमाडौंमा गाँजा ओसार पसार गर्ने गरेको सुराकका आधारमा नियन्त्रणमा लिइएको प्रहरीको दाबी छ। घिसिङ र श्रेष्ठको साथबाट करिब २५ र २५ किलो गाँजा फेला पारिएको र यस सम्बन्धमा आवश्यक अनुसन्धान गरिरहेको प्रहरीले बताएको छ।
७०० परिवारलाई ग्यास सिलिण्डर र चुलो,"रौतहट : रौतहट क्षेत्र नम्बर ३ बाट निर्वाचित सांसद प्रभु साहले बिहीबार गुजरा नगरपालिकामा ग्यास सिलिण्डर र चुलो वितरण गरेका छन्। बिहीबार गुजरा नगरपालिका ४ लक्ष्मीपुरमा सांसद साहले ७०० परिवारलाई ग्यास सिलिण्डर र चुलो वितरण गरेका हुन्। चुनावमा गरेको प्रतिबद्धता अनुसार निर्वाचन क्षेत्र नम्वर ३ लाई धुँवा रहीत बनाउन ग्यास सिलिण्डर र चुलो वितरण गरिको साहले बताए। कटहरिया, मौलापुर, गुजरा, फतुवा विजयपुर, गरुडा, देवाही गोनाही नगरपालिकाको ४४ वटा वडाका विपन्न परिवारलाई सिलिन्डर र चुलो वितरण भइरहेको छ। दाउरा र गोवरको गुइठा बाल्दा धुँवाको कारण स्वास्थ्यमा असर गर्ने र धुवाका कारण महिलाहरू बढी जोखिममा पर्दै आएकोले अभियानलाई प्राथमिकतामा राखेको सांसद साहको भनाइ छ। विभिन्न सहयोगीहरूबाट प्राप्त तथा सांसद विकास कोषबाट हालसम्म पाँच हजार भन्दा बढी परिवारलाई यो निर्वाचन क्षेत्रमा ग्यास वितरण गरिसकेको उनले बताए। प्रदेश दुईका सबै जिल्लाका गरिव, दलित तथा विपन्न परिवारलाई निःशुल्क रुपमा ग्यास सिलिन्डर र चुलो वितरण गर्न सरकारले प्याकेज ल्याउनुपर्ने भन्दै प्रधानमन्त्री केपी शर्मा ओलीसँग छलफल भइरहेको समेत उनले बताए।"
जनकपुरमा १० हजार बिघा जग्गा अतिक्रमण,"काठमाडौं : प्राचीन मिथिलाको राजधानी जनकपुर क्षेत्रका १० हजार बिघा गुठी जग्गा अतिक्रमणमा परेको छ। अतिक्रमित ९६ बिघा १८ कठ्ठा जग्गामा साढे पाँच सय घर बनेका छन्। अन्य जग्गा व्यक्तिले प्रयोग गरिरहेका छन्। गुठी जग्गा २०३६ सालपछिका हरेक राजनीतिक परिवर्तनपछि अतिक्रमणमा पर्दै आएको छ। अतिक्रमण गर्नेमाथि कसैलाई कारबाही भएको छैन। जनकपुरको जग्गा अतिक्रमणका सम्बन्धमा भूमि व्यवस्था, सहकारी तथा गरिबी निवारण मन्त्रालयद्वारा गठित समितिले प्रतिवेदन तयार गरेको छ। प्रतिवेदनमा जनकपुरका २५ गुठीको ९ हजार ८४३ बिघा १२ कठ्ठा जग्गा अतिक्रमणमा परेको उल्लेख छ। एक हजार बिघा जग्गा रहेको ठूलो गुठी लक्ष्मीनारायण (मटिहानी) मठ अतिक्रमणमा परेको छ। उक्त मठमा ९ वटा मौजा थिए। ९ मौजामा बिन्धी, सपही, उमा, प्रेमपुर, तलसी, याही, जब्दी फूलभागा, बसहिया, नगराइन, कजरा रमौल र इटहर्वामा गुठी जग्गा रहेको तथ्यांक छ। बसहिया र फूलगाभाको जग्गा राजनीतिक परिवर्तनका बेला सबैभन्दा बढी अतिक्रमण भएको प्रतिवेदनमा उल्लेख छ। ६ मौजाको २७४ बिघा १० कठ्ठा जग्गामा ६९ बिघा जग्गा अतिक्रमण परेको छ। बिन्धीको १३ बिघा जग्गामा ६ बिघा १८ कठठ, सपहीको ४३ बिघामा १५ बिघा १० कठ्ठा, उमा प्रेमपुरको सबै १७ बिघा, फूलगामाको १६५ बिघामा ३० बिघा अतिक्रम भइसकेको छ। तीन मौजा अभिलेखमा छैन। राममन्दिर गुठीको २ हजार ८६७ बिघा जग्गा अतिक्रमणको जोखिममा छ। यस्तै जानकी मन्दिरको ५९८ बिघा १० धुर र लक्ष्मण मन्दिरको ४०९ बिघा जग्गा अतिक्रमणमा परेको प्रतिवेदनमा उल्लेख छ। वरही कुटी गुठीको ७ बिघा जग्गा अतिक्रमणमा छ। उक्त गुठीको जग्गा २०५२ सालमा जनकहजारी संस्कृत विद्यापीठलाई दिएको देखिन्छ। त्यसमध्ये २ कित्ता जग्गा रत्नसागर मठका महन्थ बैकुण्ठदास र अशोककुमार शर्मा मिली मोही भएको किर्ते कागज गरी हड्पेको पाइएको छ। उक्त जग्गाका सम्बन्धमा धनुषा जिल्ला अदालतमा किर्ते मुद्दा चलिरहेको छ। राममन्दिरका १६ स्थानको जग्गा अतिक्रमण भएको छ। राममन्दिरको जग्गा अतिक्रमण गरेर १०३ वटा घर बनेको प्रतिवेदनमा उल्लेख छ। रत्नसागर मन्दिर जग्गा कब्जा गरेर ३३ घर बनाइएका छन्। जानकी मन्दिरको जग्गामा ११८, लक्ष्मण मन्दिरको जग्गामा ८७, कुवा मठको जग्गामा १०५, भागवत बेलाकुटीको जग्गामा १०३ र सीताकुण्डमा तीनवटा घर बनेका छन्। प्रतिवेदनमा अतिक्रमित जग्गा हटाउने भरपर्दो दस्तासंयन्त्र नभएकाले कारबाही गर्न नसकिएको उल्लेख छ। स्थानीय तह र जिल्ला प्रशासन कार्यालयले गुठीको चलअचल सम्पत्ति संरक्षण र गुठी घरजग्गामा स्वीकृतिबेगर जबरजस्ती भोगचलन (अतिक्रमण) गर्नेलाई हटाउन सहयोग नपाएको प्रतिवेदनमा उल्लेख छ। गुठी संस्थान ऐन २०२९ बमोजिम १५ सय बिघा जग्गामा मोही नलाग्ने भनी छुट्याएकोमा सर्भे नापी भई मोही महलमा मोही जनिएको र सो कटाउन भूमिसुधार तथा मालपोतले बेवास्ता गरेको देखिन्छ। समितिले गुठी जग्गामा अतिक्रमण गरी बसोबास गर्ने व्यक्तिका घरमा बिजुली, खानेपानी, टेलिफोन जडान नगर्न, घरधुरी कायम नगर्न र सरकारी सुविधा प्रदान नगरिदिन स्थानीय सबै तहमा मन्त्रालयबाट निर्देशन जारी गर्ने सुझाव दिएको छ। जनकपुरमा राज गुठीभन्दा निजी गुठी धेरै रहेको प्रतिवेदनमा उल्लेख छ। एउटै निजी गुठीको २०२५ बिघाभन्दा बढी जग्गा रहेको प्रतिवेदनमा उल्लेख छ। बिहार कुण्ड निजी गुठीको तीन सय बिघाभन्दा बढी जग्गा छ। निजी गुठीको सम्पत्ति संरक्षण, रेखदेख, नियन्त्रण, नियमन गर्ने संयन्त्र, निकाय, कानुन कार्यविधि नभएकाले मनलाग्दी भएको हो। देवानी संहिताको गुठी महलका आधारमा निजी गुठी सञ्चालन र संरक्षण गर्न समितिले सुझाएको छ। निजी गुठीको सम्पत्ति संरक्षणका लागि वडा प्रमुखको संयोजकत्वमा गुठी, मालपोत, महन्थ, पुजारी, धार्मिक आध्यात्मिक व्यक्तिको व्यवस्थापन समिति निर्माण गर्न मन्त्रालयबाट कार्यविधि जारी हुनुपर्ने सुझाव प्रतिवेदनमा छ। समितिले गुठी संस्थानको जग्गाको एकिन अवस्था अध्ययन गर्न प्राविधिक स्तरको उच्चस्तरीय समिति बनाउन सुझाव दिएको छ। गुठी दाताले धर्म, संस्कृति, जात्रामेला सञ्चालनका लागि दिएको सम्पत्ति लोप हुँदा पर्वजात्रा, मेला पनि खण्डित र लोप भएको ठहर समितिको छ। यस्ता सम्पत्ति संरक्षणमा सर्वसाधारण, राजनीतिक दल र गुठीयार, महन्थ, पुजारी, कर्मचारी, मन्त्रालय र सरोकारवाला निकायले चासो दिनुपर्ने सुझाव समितिको छ। अख्तियार दुरुपयोग अनुसन्धान आयोगको निर्देशनमा २०७५ माघ २८ गते भूमि व्यवस्था मन्त्रालयका उपसचिव विक्रमप्रसाद पाण्डेको संयोजकत्वमा तीन सदस्यीय छानबिन समिति गठन भएको थियो। समितिलाई जनकपुर गुठीअन्तर्गत रहेका जग्गा अतिक्रमण भएको सम्बन्धमा स्थलगत अध्ययन गरी एक महिनाभित्र प्रतिवेदन पेस गर्न जिम्मेवारी तोकिएको थियो। समितिले स्थलगत अध्ययन गरी हालै मन्त्रालयमा प्रतिवेदन बुझाएको प्रवक्ता एवं सहसचिव जनकराज जोशीले जानकारी दिए। छानबिन समितिमा गुठी संस्थानका उपप्रशासक जयप्रसाद रेग्मी र मन्त्रालयका नासु यमप्रसाद श्रेष्ठ छन्। समितिले प्रतिवेदन मन्त्रालयमा बुझाइसकेका छन्। अतिक्रमणको चपेटामा गुठी गुठीको १७ बिघा जग्गा ओगटियो मुठीमा गुठी : जनकपुरमा मठमन्दिरका अर्बौंका जमिन गायब पशुपतिमा गुठीको गोलमाल गुठीमा मुद्दैमुद्दा अख्तियार तातेपछि गुठीका जग्गा खोज्न मन्त्रालयको समिति गुठीको करोडौंको जग्गामा भूमाफियाको चलखेल मालपोतको संलग्नतामा गुठीको जग्गा बिक्री गुठीको भवन जीर्ण"
वीपेन्द्रको माग अदालतद्धारा अस्वीकार,"पोखरा : ठगी उजुरीमा जारी भएको पक्राउ पुर्जी कार्यान्वयन नगर्न व्यवसायी वीपेन्द्र (विपिन) बतासले माग गरेको अन्तरिम आदेश उच्च अदालत पोखराले अस्वीकार गरेको छ। बतास ताण्डव न्युजडटकमका सम्पादक अर्जुन गिरीविरुद्ध साइबर अपराधमा उजुरी गर्ने व्यवसायी हुन्। मागअनुसार अन्तरिम आदेश जारी नभएको हुँदा अब विपिनलाई पक्रन कास्की प्रहरीलाई बाटो खुला भएको छ। उच्च अदालतले विपक्षी कास्की प्रहरीका नाममा कारण देखाऊ आदेश जारी गरेको छ। प्रहरी र विपिनसँग छलफल गर्न १२ वैशाखमा डाकिएको अदालतका उपरजिस्ट्रार पुष्प दाहालले जानकारी दिए। विपिनविरुद्ध जिल्ला प्रहरी कार्यालय कार्यालय कास्कीमा सोमबार उजुरी परेको थियो। जनक पहारी र दालप्रसाद श्रेष्ठले आफूहरु विपिनबाट ठगिएको भन्दै उजुरी गरेका थिए। विपिनले आफू पक्राउ पर्ने शंकामा गिरफ्तारी रोक्न मागसहित भोलिपल्टै उच्च अदालतमा वारेसमार्पत रिट हालेका थिए। उच्च अदालतका न्यायाधीश सुवास पौडेलको इजलासले विपक्षी कास्की प्रहरीका नाममा कारण देखाऊ आदेश जारी गरेको हो। यसमा के भएको हो ? निवेदकको माग बमोजिमको आदेश किन जारी गर्नु नपर्ने हो ? जारी गर्नु नपर्ने कुनै कानुनी आधार भए बाटोको म्यादबाहेक १५ दिनभित्र जिल्ला प्रहरी कार्यालय कास्कीको हकमा उच्च सरकारी वकिल कार्यालय पोखरामार्फत लिखित जवाफ पेस गर्नू, आदेशमा भनिएको छ। विपिनले पहारी र श्रेष्ठलाई ४ करोड ३३ लाख रुपैयाँ ठगी गरेको समाचार ताण्डवन्युज डटकममा आएको थियो। विपिनले उक्त अनलाइनका सम्पादक अर्जुन गिरीविरुद्ध साइबर अपराधको उजुरी गरेपछि प्रहरीले गिरीलाई पक्राउ गरेको छ। समाचार लेखेकै भरमा पत्रकार पक्राउ गरेको र साइबर अपराधको मुद्दाविरुद्ध देशभरका सञ्चारकर्मी आन्दोलित छन्। विपिनले पत्रकार गिरीसहित व्यवसायी पहारी र श्रेष्ठविरुद्ध कास्की अदालतमा लिखित गाली बेइज्जती मुद्दा दायर गरेका छन्। विद्युतीय कारोबार ऐन खारेजीको माग ठगीको समाचार लेख्ने पत्रकारलाई विद्युतीय कारोबार ऐन प्रयोग गरी प्रशासनले दुख दिन थालेपछि पत्रकार आन्दोलनमा उत्रेका छन्। जग्गा विवादसम्बन्धी समाचार लेखेको आधारमा पछिल्लो पटक नेपाल प्रहरीले पोखरास्थित ताण्डव न्युज डटकमका सम्पादक अर्जुन गिरीलाई पक्राउ गरेपछि पत्रकार आन्दोलनमा उत्रेका हुन्। विद्युतीय कारोबार ऐन प्रयोग गरी स्वतन्त्र पत्रकारिताको गला रेट्न राज्य लागेको भन्दै देश भरका पत्रकार आन्दोलनमा छन्। ठगीको उजुरी परेका व्यवसायी वीपेन्द्र (विपिन) बतासलाई प्रहरीले पक्राउ नगर्नु तर त्यही विषयमा समाचार लेख्ने पत्रकारलाई तत्काल पक्राउ गरिनु प्रेस स्वतन्त्रता माथिको ठाडो हस्तक्षेप भएको पत्रकार महासंघ कास्कीका अध्यक्ष दीपेन्द्र श्रेष्ठले बताए। प्रेस काउन्सिलमा दर्ता भएको अनलाइनलाई दर्ता नभएको सूचना दिने कर्मचारी माथि छानबिन गरी कारवही गरिने पर्ने माग आन्दोलनरत पत्रकारको छ। ठगीको उजुरी परेका व्यवसायीलाई कास्की जिल्ला अदालतलले समेत पक्राउ गरी अनुसन्धान गर्न प्रहरीलाई आदेश दिएको अवस्थामा व्यवसायीलाई पक्रनुको साटो जिल्ला प्रहरी कार्यालय कास्कीले पत्रकार महासंघलाई जानकारी नदिइ पत्रकारलाई पक्राउ गरी सीआईबीलाई बुझाएको प्रति खेद प्रकट गरेका छन्। नेपाल पत्रकार महासंघ गण्डकी प्रदेशका अध्यक्ष त्रिभुवन पौडेलले साइबर क्राइमको मुद्दामा पत्रकारलाई दुख दिने काम भएको भन्दै विद्युतीय कारोवार ऐन दफा ४७ र ४८ खारेज नभएसम्म आन्दोलन जारी रहने बताए। पत्रकार गिरीलाई रिहाइ गर्न माग गर्दै ढिलाई गरे शसक्त आन्दोलनमा उत्रने उनले बताए। पत्रकार गिरीको रिहाइको माग गर्दै नेपाल पत्रकार महासंघ कास्की, नेपाल पत्रकार महासंघ गण्डकी प्रदेशलगायत कास्कीका पत्रकारका संघ, संगठन आन्दोलनमा छन्।"
"मकवानपुर र पूर्वी नवलपरासीमा गाडी आगजनी, विभिन्न ठाउँमा शंकास्पद वस्तु फेला","हेटौंडा : त्रिभुवन राजपथअन्तर्गत उत्तरी मकवानपुरको थाहा नगरपालिका र भीमफेदी गाउँपालिकामा दुई वटा गाडी जलाइएको छ। नेत्र विक्रम चन्द (विप्लव) समूहले बन्द आब्हान गरेको दिन आज बिहानै थाहा नगरपालिका वडा नम्बर ४ पानोरोमा मोडमा तीनजनाको समुहमा आएका अपरिचित व्यक्तिहरुले ना २ च ९०९४ को कुखुरा बोक्ने गाडीमा आगजनी गरेका हुन्। मकवानपुर प्रहरी प्रवक्ता प्रहरी निरीक्षक सागर विक्रम राणाले आगो लगाएर भागेकाहरुको खोजी भइरहेको बताए। भीमफेदी गाउँपालिका ९ गोलमोडमा हेटौँडाबाट पालुङ जाँदै गरेको तरकारी बोक्ने ना ४ ख ७९६० मिनि आईचर ट्रकमा आगो लगाएर दुई जना फरार भएको उनले जानकारी दिए । दुई ठाउँमा नक्कली बम हेटौँडा उपमहानगरपालिका वडा नंबर ८ को वडा कार्यालय अघि भेटिएको प्रेसर कुकरलाई नेपाली सेनाले डिस्पोज गरेको छ। वडा कार्यालयको गेटमा प्रेसरकुकरमा बम लेखिएर छाडिएको प्रेसरकुकरलाई सेनाले डिस्पोज गरेको हो। त्यस्तै हेटौँडा उपमहानगरपालिका वडा नंबर १९ तीनताप्केमा प्रेसर कुकरमा बम लेख्दै तार बाहिर निकालिएर छाडिएको मकवानपुर प्रहरी प्रवक्ता राणाले बताए। उक्त स्थानमा नेपाली सेनाको बम डिस्पोजल टोलीलाई जाँदै गरेको उनले जानकारी दिए । चार स्थानमा आगजनी, विष्फोटन पूर्वी नवलपरासीमा नेत्रविक्रम चन्दविप्लव समूहको गतिविधि बढेको छ। बजार क्षेत्रका विभिन्न स्थानमा आगजनी, विष्फोट र शंकास्पद वस्तु राखेर त्रसित बनाउने घटना बढेको हो। घटनामा विप्लव समूहको संलग्नता भएको प्रहरीले जनाएको छ। विप्लव समूहले आह्वान गरेको नेपाल बन्दको क्रममा आज जिल्लाका चार स्थानमा आगजनी, विष्फोटन भएका छन्। बिहान पूर्वपश्चिम राजमार्गको गैंडाकोट नगरपालिकामा पर्ने वेल्डिया पुल र देवचुली नगरपालिकामा पर्ने दुम्कौली प्राथमिक स्वास्थ्य केन्द्र अगाडि शंकास्पद वस्तु फेला परेको प्रहरीले जनाएको छ। दुवै स्थानमा राखिएको शंकास्पद वस्तुको अनुसन्धान गर्न चितवन र कावासोतीको झ्यालटुङ्गडाँडाँबाट नेपाली सेनाको टोली त्यसतर्फ हिडेँको जिल्ला प्रहरी कार्यालय नवलपुरका निरीक्षक राजेन्द्र अधिकारीले बताए। यता आज बिहान डण्डामा एक भारतीय ट्रकमाथि पेट्रोल बम प्रहार गरिएको छ। गुजरातबाट काठमाण्डौंतर्फ प्लाईउड बोकेर जाँदै गरेको ट्रकलाई आगजनी गर्ने उद्देश्यले बम प्रहार गरेको हुन सक्ने आंशका छ। बम प्रहारबाट ट्रकको त्रिपाल र केही भागमा सामान्य क्षति पुगको छ। बन्दको पूर्वसन्ध्यामा बुधबारसाँझ चौधरी ग्रुपमा बम विष्फोट गराइएको थियो। बन्दका कारण नवलपरासी जिल्लामा लामो दुरीका सवारीसाधन ठप्प छन्। बजार क्षेत्रका पसलहरु पनि खुलेका छैनन्। जिल्ला सदस्य पक्राउ नेत्रविक्रम चन्दविप्लव समूहका पूर्वी नवलपरासी जिल्ला सदस्य पुरुषोत्तम रेग्मीलाई बुधबार राति प्रहरीले पक्राउ गरेको छ। बन्दको पूर्वसन्ध्यामा मध्यविन्दु नगरपालिकाको अरुणखोलास्थित बाहुनी कुनामा मशाल जुलुस निकाल्ने क्रममा उनी पक्राउ परेका हुन्। विनयीत्रिवेणी गाउँपालिका४ पिडरी घर भएका रेग्मीलाई जिल्ला प्रहरी कार्यालयमा राखिएको छ ।"
विद्युतीय कारोबार ऐनको दफा ४७ र ४८ खारेजको माग गर्दै पत्रकारको धर्ना,सिन्धुली : विद्युतीय कारोबार ऐनको दफा ४७ र ४८ खारेज गर्न माग गर्दै देशभरका जिल्ला प्रशासन कार्यलयमा पत्रकारले धर्ना दिएका छन् । विद्युतीय कारोबार ऐनको दफा ४७ र ४८ अन्तर्गत पत्रकारलाई पटकपटक पक्राउ गर्ने क्रम बढेको भन्दै नेपाल पत्रकार महासंघको नेतृत्वमा पत्रकारले धर्ना दिएका हुन् । यसैबीच महासंघका केन्द्रीय सदस्य द्वारीका काफ्लेको नेतृत्वमा सिन्धुलीका पत्रकारहरुले पनि जिल्ला प्रशासन कार्यालय सिन्धुलीमा १ घण्टा धर्ना दिए। बिहीबार बिहान १० बजेबाट ११ बजेसम्म विद्युतीय कारोबार ऐनको दफा ४७ र ४८ खारेज र पत्रकार अर्जुन गिरीलगायतका अन्य पत्रकारमाथि लगाइएको मुद्धा फिर्ता गर्दै रिहाइको मागसहित धर्नामा बसेको नेपाल पत्रकार महासंघ सिन्धुलीका अध्यक्ष होमकुमार कार्की (राजन)ले बताए । पत्रकारलाई विद्युतीय कारोबार ऐनको उक्त दफाअन्तर्गत पटकपटक पक्राउ गरी निर्वाध प्रेस स्वतन्त्रता उपभोगमा अवरोध खडा गर्दै प्रेस स्वतन्त्रतालाई निस्तेज बनाउने काम बढेपछि महासंघले आन्दोलनको घोषणा गरेको थियो । यसैगरी जिल्ला प्रशासन कार्यालय कैलालीमा पनि कैलाली पत्रकार महासंघको नेतृत्वमा पत्रकारहरुले धर्ना दिएका छन् । नेपाल पत्रकार महासंघको केन्द्रीय सर्कुलर अनुसार देशभरका जिल्ला प्रशासन कार्यालय अगाडि धर्ना दिने कार्यक्रम अन्र्तगत एक घण्टा प्रशासन अगाडि धर्ना दिएको कैलाली पत्रकार महासंघका अध्यक्ष जगत साउँदले बताए । बिहीबार १० देखि ११ बजेसम्म उनीहरुले धर्ना दिएका हुन् । उनीहरुले धनगढी पार्क मोडबाट र्याली सुरु गरी जिल्ला प्रशासनमा पुगेर एक घण्टा धर्ना दिए । त्यस्तै पत्रकार महासंघ रामेछापले पनि जिल्ला प्रशासन कार्यालयमा एक घण्टा धर्ना दिएको छ । पत्रकार महासंघ रामेछापका अध्यक्ष रमेश ढुंगेललको नेतृत्वमा धर्नामा बसेको महासंघको टोलीले सहायक प्रमुख जिल्ला अधिकारी यज्ञप्रसाद शर्मामार्फत सरकारलाई ज्ञापनपत्रसमेत बुझाएको छ । ज्ञापनपत्र बुझ्दै रामेछापका सहायक प्रमुख जिल्ला अधिकारी शर्माले ज्ञापनपत्रमा उल्लेख भएका मागहरु तत्काल सम्बन्धित ठाउँमा पठाउने प्रतिवद्धता जनाएका छन् । त्यस्तै नेपाल पत्रकार महासंघ जिल्ला शाखा डडेल्धुराले पनि धर्ना दिएको छ। महासंघले बिहीबार बिहान साढे ९ बजेदेखि साढे १० बजेसम्म एकघण्टा जिल्ला प्रशासन कार्यालय डडेल्धुरा अगाडि धर्ना दिएको हो। पत्रकार रिहाइका लागि थप आन्दोलनका कार्यक्रम घोषणा गर्न महासंघको आकस्मिक बैठक बस्ने केन्द्रीय सदस्य उत्तर विष्टले जानकारी दिए। धर्ना कार्यक्रममा बोल्दै उनले भने विद्युतीय कारोवार ऐनको दफा ४७ र ४८ को खारेजी एवम् पत्रकार अर्जुन गिरी सहित पक्राउ गरिएका सम्पुर्ण पत्रकारलाई रिहाई नगरे थप आन्दोनका कार्यक्रम गर्ने छौं। पत्रकार गिरी ठगीबारे समाचार लेखेकै आधारमा सोमबार साइबर क्राइम अन्तर्गत पक्राउ परेका थिए । बतास अर्गनाइजेसनका सञ्चालक सदस्य विपेन्द्रराज बतासले पत्रकार गिरीमाथि पेश गरेको साइबर अपराधको उजुरीका आधारमा उनलाई केन्द्रीय अनुसन्धान विभाग सीआईबीले पक्राउ गरेको हो । अनलाइनमा प्रकाशित समाचारलाई लिएर पक्राउ परेका पोखराका पत्रकार अर्जुन गिरीविरुद्ध साइबर क्राइम मुद्दा दर्ता भएपछि पत्रकारहरुले त्यसको विरोधस्वरुप देशभरका जिल्ला प्रशासन कार्यालयमा धर्ना दिएका हुन् । समाचार लेखेकै आधारमा पत्रकार पक्राउ गर्नु प्रेस स्वतन्त्रताविरोधी भएकाले यसलाई सच्याउनु पर्ने माग पत्रकारहरुको छ । उनलाई साइबर अपराध सम्बन्धी मुद्दामा मंगलबार जिल्ला अदालत काठमाडौंले ३ दिन म्याद थप गरी थुनामा राख्ने आदेश दिएको छ ।
शंकास्पद वस्तु डिस्पोज गर्ने क्रममा एक सैनिक घाइते,पोखरा : गण्डकी प्रदेश सभा भवन अगाडि भेटिएको शंकास्पद वस्तु डिस्पोज गर्ने क्रममा नेपाली सेनाका एक नायक घाइते भएका छन्। विप्लव समूहले आह्वान गरेको बन्दको दिन बिहीबार बिहान ९ बजेतिर नदीपुरस्थित प्रदेश सभा भवनअघि भेटिएको शंकास्पद वस्तु सेनाले निस्क्रिय पार्न लागेको थियो। निस्क्रिय बनाउने क्रममा हातमै बारूद पड्किएर धर्म थापा घाइते भएका हुन्। औंलामा चोट लागेका थापाको पोखराकै फिस्टेल अस्पतालमा उपचार भइरहेको कास्कीका प्रहरी प्रमुख एसपी ओमबहादुर रानाले जानकारी दिए। यसैगरी पोखरा महानगरपालिका २९ सैनिकबस्तीमा पनि सुतली बम फेला परेको छ। सुतली बमलाई सेनाले निस्क्रिय पार्दैछ। विप्लव समूहले आह्वान गरेको बन्दका कारण पोखरामा पसलहरू बन्द छन्। सार्वजनिक यातायात चलेका छैनन् भने निजी साधन भने चलेका छन्।
"कोहलपुर, अर्घाखाँची र बागलुङमा शंकास्पद वस्तु फेला","कोहलपुर, नेपालगन्ज, बागलुङ : कोहलपुर, अर्घाखाँची र बागलुङमा शंकास्पद वस्तु फेला परेका छन्। कोहलपुर बसपार्कदेखि पश्चिममा कृषि बजारको नजिकै राजमार्गको बीच भागमा प्रेसरकुकर राखिएको इलाका प्रहरी कार्यालय कोहलपुरका डीएसपी रमेशबहादुर सिंहले जानकारी दिए। बाँकेका प्रहरी प्रमुख अरुण पौडेलले आतंकित पार्ने उद्देश्यले कसैले राखेको हुन सक्ने बताए। बिहान पौने सात बजेतिर प्रहरीले बाँसको डण्डाको सहायताले फालेर बाटो खोलेको एसपी पौडेलले जानकारी दिए। शंकास्पद बस्तु बम भए नभएको छुट्याउन नेपाली सेनाको बम डिस्पोजल टोलीलाई बोलाएको प्रहरीले जनाएको छ। बम कसले कुन उद्देश्यले राखेको हो भन्ने एकिन भइसकेको छैन। ८ औं राष्ट्रिय खेलकुद प्रतियोगिता बिथोल्न विप्लव नेतृत्वको नेकपाले राखेको हुनसक्ने आशंका प्रहरीले गरेको छ। ८ औं राष्ट्रिय खेलकुदको साँझ ५ : ४५ मा नेपालगन्ज रंगशालामा राष्ट्रपति विद्यादेवी भण्डारीले उद्घाटन गर्ने कार्यक्रम छ। राखेप सदस्य सचिव केशवकुमार विष्टले बन्द हड्ताल नगर्न सम्बद्ध सबैसँग अपिल गरेका छन्। बागलुङ बजारमा पनि शंकास्पद वस्तु फेला बागलुङ बजारको बानपा २ शिवधारा चोकमा सकेट बम जस्तो देखिने बस्तु फेला परेको जिल्ला प्रहरी कार्यालयले जनाएको छ। अहिले उक्त स्थलमा नेपाली सेनाको बम डिस्पोजल टोली पुगेको छ। विप्लव नेतृत्वको नेपाल कम्युनिष्ट पार्टीले बिहीबार आह्वान गरेको नेपाल बन्दलाई लक्षित गरेर जनतामा भय सिर्जना गर्न शंकास्पद बस्तु राखेको आशंका गरिएको छ। शंकास्पद वस्तु बम हो वा होइन भन्नेबारे चेकजाँच गरेपछि मात्र भन्न सकिने प्रहरी उपरीक्षक कृष्णहरी शर्माले बताए। अर्घाखाँचीमा पनि शंकास्पद वस्तु अर्घाखाँचीको सन्धिखर्क २ चुत्राबेसीमा संकास्पद वस्तु फेला परेको छ। चुत्राबेसिको नँयापार्कमा संकास्पद वस्तु फेला परेपछि प्रहरीले डिस्पोज गर्ने तयारी गरेको बताएको छ। विप्लव नेतृत्वको नेपाल कम्युनिष्ट पार्टीले आज आह्वान गरेको नेपाल बन्दलाई लक्षित गरेर जनतामा भय सिर्जना गर्न शंकास्पद वस्तु राखेको आशंका गरिएको छ।"
खोला फर्काएर बालुवा उत्खनन्,"गोरखा : गोरखाका ठेकेदारहरूले दरौंदी नदीको धार परिवर्तन गरी दोहन गरेका छन्। पालुङटार नगरपालिकाले ठेक्का लगाएको मसानेपाटी घाटमा मेसिन प्रयोग गरी खोला फर्काएर खोप्लाङ कन्स्ट्रक्सन र सचेत कन्स्ट्रक्सन प्रालिले ढुंगा, गिटी, बालुवा निकालेका हुन्। पालुङ्टार नगरपालिकाले मसानेपाटीको बगरलाई दुई खण्डमा विभाजन गरी ठेक्का लगाएको थियो। यो घाटको पहिलोखण्डको १४ हजार ४१ घनमिटर सामग्री उत्खनन्को ठेक्का खोप्लाङ कन्स्ट्रक्सनले र दोस्रोखण्डको १० हजार आठसय दुई घनमिटर सामग्री उत्खनन्को ठेक्का सचेत कन्स्ट्रक्सन प्रालिले पाएको थियो। दुवै ठेकेदारले नदीको बहाव थुनेर गोरखा नगरपालिकातर्फ फर्काइ नदीजन्य सामग्री झिकेका हुन्। उनीहरूले ब्याकहु लोडर प्रयोग गरी दुईमिटर भन्दा बढी गहिरो खनेर नदीजन्य सामग्री उत्खनन् गरेको पाइएको छ। सो ठाउँको नदीजन्य सामग्रीको उत्खनन् सिम्रन क्रसर उद्योगका सञ्चालक वसन्त श्रेष्ठले गरेका पालुङटार नगरपालिकाले जनाएको छ। जिल्ला अनुगमन तथा समन्वय समितिले मंगलबार दरौंदी नदीअन्तर्गत ठेक्का लागेका घाटहरूको अनुगमन गरेका छ। दरौंदीमा बाँध थापेर धार परिवर्तन गरी उत्खनन् गरिएको पाइयो, अनुगमनमा गएका समन्वय समितिका प्रवक्ता मानप्रसाद धितालले भने, नगरपालिकाले पनि पर्याप्त अनुगमन नगरेको पाइएको छ। हामीले तत्काल काम रोकेका छौं, अरु कारवाही प्रक्रिया अघि बढाउँछौं। नगरपालिकाले बनाएको आईई रिपोर्टमा नदीको धार परिवर्तन गरेर सामग्री उत्खनन् गर्न नहुने उल्लेख छ। आईईमा भए पनि नभएपनि खोलाको धारै परिर्वतन गर्नुलाई कुनै पनि अर्थमा जायज मान्न सकिन्नँ प्रवक्ता धितालले भने, त्यही घाटमा तोकिएको मापदण्डभन्दा गहिरो खनेर सामग्री उत्खनन् गरेको पनि पाइयो। जिससले स्वीकृत गरेको आईई रिपोर्टमा बगरको सतहबाट एक मिटर गहिराईसम्म मात्रै उत्खनन् गर्न पाइने उल्लेख छ तर मसानेपाटीमा भने करिब दुई मिटरसम्म खनेर सामग्री झिकेको देखिएको अनुगमन समितिका सदस्य रामशरण आचार्यले बताए। आईई रिपोर्टमा नदी किनारबाट १० मिटरसम्म कुनै स्रोत संकलन नगर्ने उल्लेख छ, उनले भने, खोलालाई नै एकातिर फर्काएर उत्खनन् गरेको अवस्थामा अरु मापदण्डको त कुरै भएन। अनुगमन समितिले मापदण्ड विपरित उत्खनन गर्ने सचेत र खोप्लाङ कन्स्ट्रक्सनलाई कारबाही गर्न मौखिक ध्यानाकर्षण गराएको छ। अनुगमनकै क्रममा अन्य घाटमा पनि मापदण्ड विपरीत सामग्री उत्खनन् गरेको पाइएको छ। गोरखा नगरपालिकाले ठेक्का लगाएको बेनीखोला घाटमा पनि मापदण्ड भन्दा गहिरो खनेर नदीजन्य सामग्री उत्खनन् गरेको पाइएको छ। स्वीकृत आईई रिपोर्टमा एक मिटरसम्मको गहिरो बनाएर नदीजन्य सामग्री उत्खनन् गर्ने उल्लेख भएपनि यो घाटमा मापदण्डभन्दा गहिरो बनाएर उत्खनन् गरिएको अनुगमन समितिको ठहर छ। बेनीखोलाको दुईवटा घाटको नदीजन्य सामग्री उत्खनन्को ठेक्का युनिक निर्माण सेवाले लिएको छ। पहिलोखण्डबाट १० हजार चारसय ८३ र दोस्रो खण्डबाट १५ हजार घनमिटर सामग्री उत्खनन् गर्ने गरी ठेक्का लगाइएको छ। त्यहाँ उत्खनन् गरिएको सामग्री घाटगद्धि नगरी सिधै क्रसर उद्योगमा लगेर जम्मा गरिएको छ। उहाँहरूले परिमाण नापेर क्रसर उद्योगमा पठाइएको बताउनुभएको छ, नगरपालिकाका प्राविधिक प्रतिनिधिले निरन्तर अनुगमन गरेको पनि पाइयो, प्रवक्ता धितालले भने, मापदण्ड पूरा गरे नगरेकोबारे समितिको बैठकमै छलफल हुन्छ। पाँच हजार घनमिटरसम्मको नदीजन्य सामग्री उत्खनन्का लागि पाँचदिन, १० हजारसम्मकोमा १५ दिन र २० हजार घनमिटरभन्दा बढी परिमाण उत्खनन्का लागि २० दिनको समय दिइएको छ। ठेक्का लिएको युनिक निर्माण सेवाले भने नगरपालिकाले तोकेको परिमाणको सामग्री उनीहरूकै निगरानीमा उत्खनन् र संकलन गरिएको बताएको छ। नदीजन्य सामग्री उत्खनन्का क्रममा ठेक्का लागेको क्षेत्रको चारकिल्ला तोकेर संकेत चिह्न राख्नुपर्ने, उत्खनन् गर्ने परिमाण, अवधी र ठेकेदार कम्पनीको नाम समेत उल्लेख भएको होडिङ बोर्ड अनिवार्य राख्नुपर्ने भएपनि उक्त मापदण्ड भने कुनै पनि ठेकेदार कम्पनीले पूरा गरेका छैनन्। हामीले त उत्खनन्मा खटिने कर्मचारीले पनि अनिवार्य रूपमा परिचयपत्र लगाउनु पर्ने भनेका छौं, तर कसैले पनि त्यो शर्त पालना गरेको पाइएन् जिल्ला अनुगमन तथा समन्वय समितिकी उपप्रमुख जानुका अधिकारीले बताइन्। अनुगमनकै क्रममा गोरखा नगरपालिकाको नन्दिकेशर घाटमा भने मापदण्ड प्रतिकूल हुने गरी सामग्री उत्खनन् नभएको पाइएको अनुगमन समितिले जनाएको छ। तोकिएको गहिराईमै उत्खनन् भएको र घाटगद्धि पनि गरेको पाइयो, प्रवक्ता धितालले भने, होर्डिङ बोर्ड नराखेको पाइयो, पुरानो बोर्ड हावाले उडाएको रहेछ, नयाँ राख्छु भनेका छन्। यो घाटको नदीजन्य सामग्री उत्खनन्को ठेक्का चितवनको संरक्षण निर्माण सेवाले पाएको छ। लामो समयको अलमलपछि जिल्ला समन्वय समितिले गएको चैत २५ गतेदेखि लागू हुनेगरी ठेक्का लागेका घाटमा हलुका सवारी साधन प्रयोग गर्न दिने निर्णय गरेको हो। पाँच हजार घनमिटरसम्मको नदीजन्य सामग्री उत्खनन्का लागि पाँचदिन, १० हजारसम्मको घाटमा १५ दिन र २० हजार घनमिटरभन्दा बढी परिमाण उत्खनन्का लागि २० दिनको समय दिइएको छ। तोकिएको समय वैशाख १५ गते सकिनेछ। थोरै समयमा धेरै परिमाणमा सामग्री निकाल्नु परेकाले कतिपय मापदण्ड पूरा गर्न नसकिएको सामग्री उत्खनन्को ठेक्का लिएकाहरूको भनाइ छ, समन्वय समितिका प्रवक्ता धितालले भने, तर न्यूनतम मापदण्ड पनि पूरा नगरेकालाई भने कारबाही गर्न सम्बन्धित स्थानीय तहको पनि ध्यानाकर्षण गराउँछौं।"
"बालबालिका कि गुम्बाले लान्छन्, कि चर्चले","गोरखा (नाम्रुङ) : गोरखाको चुमनुब्री गाउँपालिका पुग्नुभयो भने तपाईंलाई सोध्न मन लाग्छ के यहाँ बालबालिका छैनन् ? प्रश्न खस्न नपाउँदै यहाँका बासिन्दा भनिदिन्छन्  छन्, तर सहरमा। अथवा गुम्बामा। अथवा चर्चमा। किनभने धर्मगुरुहरूले कसको घरमा बच्चा हुर्किंदै छ भन्ने पहिला अध्ययन गर्छन्। बच्चाको नाम टिप्छन्। अनि हुर्किएपछि उनीहरूलाई काठमाडौंका थानकोट, गागलफेदी, फर्पिङ, चोभार आदि स्थान अथवा भारतसम्मै पनि पुर्याउँछन्। गुम्बा र चर्चका एजेन्टले हुर्केका गाउँका बालबालिका सहर लगिदिएकैले चुमनुब्रीका विद्यालय धमाधम बन्द हुन थालेका छन्। विद्यार्थी नपाएपछि गाउँपालिकाका पाँच विद्यालय बन्द भएका छन्। मनास्लु इन्द्रेणी प्रावि नाम्रुङ, पेमाथाङ प्रावि लोक्पा, छुलेनिले आधारभूत विद्यालय निले, जनज्योति प्रावि स्यो, क्वाक आधारभूत विद्यालय क्वाक र क्य्राक प्रावि क्य्राक बन्द भएको गाउँपालिकाको शिक्षा शाखाले जानकारी दिएको छ। विद्यार्थीविहीन भएपछि बिहीस्थित गुम्बा हिमाली प्रावि बन्द भएको थियो। विद्यालय भवन भत्काएर त्यस ठाउँमा हेलिप्याड निर्माण भएको थियो। एक वर्षअघि फेरि प्रारम्भिक बालविकास (ईसीडी) कक्षा सञ्चालन गर्न थालिएको वडाध्यक्ष सोनाम ग्याल्जेनले बताए। विद्यार्थी कम भएपछि छाक गाउँको हिमचुली आधारभूत विद्यालयमा कक्षा घटुवा गरेर ईसीडी मात्र सञ्चालन गरिएको स्थानीय धावा लामाको भनाइ छ। बुद्ध प्रावि, साम्दो आधारभूत विद्यालय, प्रोक आधारभूत विद्यालय र सिप्चेत प्राविमा पनि कक्षा घटुवा गरेर ईसीडीसम्म मात्र सञ्चालन गरिएको स्रोतव्यक्ति रोहिणीप्रसाद खनालले बताए। पाँच कक्षासम्म चलेको छेकम प्रावि र छुलेनिले प्राविमा पनि घटुवा गरेर तीन कक्षासम्म मात्र पढाइ हुन्छ। तिनमा पनि विद्यार्थी मुस्किलले १०१२ जना मात्र हुने स्थानीय ङवाङ सोनामले जानकारी दिए।बन्द र घटुवा गरिएका विद्यालयका शिक्षक ल्हो आवासीय विद्यालय, नुब्री आवासीय विद्यालय, सेराङ आवासीय विद्यालय, बुद्ध आवासीय विद्यालय र बुद्ध आवासीय माविमा समायोजन गरिएको खनालले बताए। विद्यार्थी र शिक्षक नभएपछि स्कुल पनि चलेको छैन, नाम्रुङका स्थानीय छिरिङ याङ्गुङ लामा भन्छन्, यहाँका बालबालिका काठमाडौंको चोभार र फर्पिङका गुम्बामा पुर्याइएको छ। लामा गुरुहरूले दातृ निकाय खोजेर फर्पिङ, चोभारमा गुम्बा खोलेका छन्। त्यहाँ बोर्डिङ पनि चलाएका छन्। घर छोड्न सक्ने जति सबै त्यतै गएका छन्। बच्चा जन्मिनेबित्तिकै गुरुहरू नाम लेख्न आउँछन्, लामाले भने, यहाँ बच्चा नभएपछि तल्लो भेग आरुघाटतिर पनि कोही बच्चा छन् भने सम्पर्क गराइदिनू, हामी लगिदिन्छौं भनेर खोज्छन्। मनास्लु इन्द्रेणी प्रावि भवन कसको घरमा बच्चा हुर्किंदै छ भन्ने अध्ययन गरेर धर्मगुरुहरूले बच्चाको नाम टिप्ने स्थानीय धावा लामा बताउँछन्। बच्चा हुर्किनेबित्तिकै गुम्बा र चर्चका प्रतिनिधि घरघरै नाम दर्ता गर्न आउँछन्, लामा भन्छन्, उनीहरूले खान, बस्न, ड्रेस, औषधोपचार सबै व्यवस्था हुन्छ भनेपछि सबैले उतै लान्छन्। खाने बस्नेलगायतको सुविधा पाउने भनेपछि अभिभावकले लोभिएर बच्चा पठाउने गरेको उनको भनाइ छ। तर यहाँ पहिले यस्तो थिएन। केही वर्षयता धर्मगुरुहरूले सानै उमेरका बच्चालाई सहरमा पढाइदिने प्रलोभनमा लैजाने गरेको उनले बताए। चर्चका मान्छे आएर गाउँका बालबालिका पढाइदिने भन्दै लैजान थालेपछि मानिआएको धर्म जोगाउन लामा गुरुहरूले पनि त्यसै गर्न थाले, उनी भन्छन्, अहिले कोही गुम्बाको स्पोन्सर र कोही चर्चको स्पोन्सरमा सहरका स्कुलमा पुगेका छन्। केही स्कुल भने बाहिरको विद्यार्थीका भरमा टिकेका छन्। गाउँका बालबालिका सहरतिर गएपछि बाहिरबाट काम गर्न आउने कामदारका छोराछोरी र धेरै टाढाका गाउँबाट आएका बालबालिकामात्र विद्यालयमा पढिरहेको उनले बताए। हाम्रो आसपासमा करिब दुई सय घरधुरी छन्। तर गाउँको नुब्री आवासीय स्कुलमा ८० विद्यार्थी छन्। उनीहरू पनि धेरैजसो बाहिरबाट आएका हुन्, उनले भने। शिक्षक अनुपस्थित र पढाइ अनियमित भएपछि अभिभावकले बालबालिका जिम्मा लगाउन बाध्य भएको स्थानीयको भनाइ छ। गाउँको स्कुलमा सरमिस छैनन्, पढाइ पनि हुन्न। त्यही भएर बुबाआमाले बच्चा जति स्पोन्सर खोज्दै काठमाडौं पठाएका हुन्, स्थानीय लाक्पाडुन्डुप लामा भन्छन्, बालबच्चा नभएपछि सरकारले स्कुलको दरबन्दी काटेर कोही गप, कोही सेराङको स्कुलमा पठाएको छ। सातआठ वर्षमाथिका बालबालिका गाउँमा नरहेको साम्दोका वडा सदस्य निमा दोर्जे बताउँछन्। छसात वर्ष लागेपछि सबै काठमाडौं जान्छन्, उनले भने, कोही काठमाडौंका गुम्बामा पढ्छन्, कोही अभिभावकले स्पोन्सर खोजेर लामाले चलाएको बोर्डिङमा पढाउँछन्। बालबालिका गाउँमा नरहनुमा सरकार बढी दोषी रहेको उनको भनाइ छ। हाम्रोतिर त सरकार छैन, उनी भन्छन्, स्रोतव्यक्ति र विद्यालय निरीक्षकले बेलाबेला अनुगमन गर्ने, शिक्षक नभेटिए त्यसको कारण पत्ता लगाएर एकदुईपटक कारबाही गर्यो भने शिक्षक, विद्यार्थी नियमित हुन्थे। दुर्गममा सरकारको नजर नपुगेको उनको भनाइ छ। पेमाथाङ प्रावि लोक्पा विद्यार्थी संख्या धेरै देखाएर छात्रवृत्ति, पाठ्यपुस्तक, पीसीएफबापतको रकम आइरहने भएकाले भूपूविद्यार्थीको पनि नाम नकाटिने स्थानीय एक युवाको टिप्पणी छ। विद्यार्थी नभए पनि निरन्तर आउने सुविधा कसले लिइरहेको छ भन्नेबारे खोजी हुनुपर्ने उनी बताउँछन्। मनास्लु पर्यटकीय क्षेत्रभित्र पर्ने भएकाले सोही क्षेत्रमा घर भएका शिक्षक होटल व्यवसायमा व्यस्त हुन्छन् भने बाहिर घर भएका शिक्षक विद्यालय नआउने स्थानीय बासिन्दा बताउँछन्। शिक्षकहरू होटलमा व्यस्त हुन्छन्, स्थानीय सोनाम लामा भन्छन्, वैशाखमा स्कुल खोले जस्तो गर्छन्। जेठअसारमा यार्सागुम्बा टिप्न जान्छन्। साउन, भदौ, असोज, कात्तिक र मंसिरसम्म पर्यटकको भीड लाग्छ। उनीहरूलाई होटलमा भ्याइनभ्याइ हुन्छ। पुस लागेपछि स्कुल बन्द गरेर एकैपटक वैशाखमा खोल्छन्। बाहिर घर भएका शिक्षक आउँदैनन्। विद्यार्थीको त्रैमासिक तथा वार्षिक परीक्षाबारे पनि कसैले थाहा नपाएको उनको भनाइ छ। छेकम्पारका विद्यालयमा सट्टा (खेताला) शिक्षकको प्रचलन रहेको स्थानीय दोर्जे लामा बताउँछन्। सरकारी विद्यालयमा पढेका बालबालिकाको तुलनामा विभिन्न धार्मिक संस्थाले पढाएका विद्यार्थीले अवसर पाउने भएकाले यस्तो भएको शिक्षा शाखा प्रमुख नारायण अधिकारीको तर्क छ। सरकारी विद्यालयमा पढेका बालबालिकाले धमाधम काम पाए भने अरूलाई पनि पढूँपढूँ लाग्छ, उनी भन्छन्, गुम्बा र चर्चले पढाइदिएका बालबालिकाले धेरै सुविधा पाउँछन्। पढिसकेपछि पनि विदेश लागिदिन्छन्। त्यसैले विद्यार्थी गाउँको स्कुल छाडेर उनीहरूकै पछि लागेका हुन्।"
लम्की बसपार्कमा शंकास्पद वस्तु फेला,टीकापुर : कैलालीको लम्की चुहा नगरपालिका वडा न १ स्थित लम्की बसपार्कमा शंकास्पद वस्तु फेला परेको छ। बसपार्कमा रहेको कर्णाली यातायातको टिकट बुकिङ काउन्टरभित्र शंकास्पद वस्तु फेला परेको हो। रातो कपडाले बेरेको शंकास्पद वस्तु फेला परेको ईलाका प्रहरी कार्यालय लम्कीले जनाएको छ । प्रहरीको टोली घटना स्थलमा पुगेको छ। शंस्कापद वस्तु निष्कृय पार्न नेपाली सेनासँग समन्वय भइरहेको प्रहरीले जनाएको छ।
मिठाईमा लामखुट्टे र झिंगा,"जनकपुरधाम : जनकपुरस्थित हंसराज मिठाई कारखानाबाट उत्पादित मिठाईमा मरेका लामखुट्टे, माकुरा र झिंगा भेटिएका छन्। राष्ट्रिय मानव अधिकार आयोगले बुधबार बजार अनुगमन गर्दा अधिकांश होटेलमा अखाद्य वस्तु प्रयोग गरी मिठाई र खानेकुरा पकाउने गरेको फेला पारेको छ। नामचलेका मिठाई तथा नास्ता पसलमा यो समस्या देखिएको हो। अनुगमनमा हंसराज मिठाई पसल र रघुपति मिष्ठान भण्डारमा अखाद्य मिठाई, ध्यू, तेल नेपालमै प्रतिवन्धित सागर गोल्ट पाउडर, दूध, हाईड्रो, रंग, फिटकिरीलगायतका सामग्री फेला परेको छ। हंसराजको कारखानाभित्र लुकाई राखेको प्रतिबन्धित दूधको बोरा, हाईड्रोका प्याकेट, रंग फिटकिरी, बदामको पिठोलगायतका सामग्री नियन्त्रणमा लिएको गुण प्रविधि तथा नियन्त्रण कार्यालय धनुषाका खाद्य निरीक्षक प्रविण तिवारीले जानकारी दिए। रघुपति मिष्ठान भण्डार तथा ओम बेकरी हाउसको ध्यू, मिठाई र प्रयोग गरिएको तेलका सामग्री तत्काल नष्ट गरिएको थियो। ओम बेकरी एण्ड स्वीट्स हाउसमा उत्पादित पाउरोटीमा एक दिन अगावैको तिथिमितिमा उत्पादन मिति राखि सिल प्याक गरी बिक्री गरिएको पाइएको छ। उपभोक्ताको स्वास्थ्यसँग खेलवाड गरी कालोबजारी गर्नेविरुद्ध कालोबजारी ऐनअन्तर्गत मुद्दा चलाईने जनकपुरधाम उपमहानगरपालिकाका मेयर लालकिशोर साहले बताए। मदिराको नमूना संकलन जनकपुरको मिल्स एरियास्थित जय श्रीराम डिस्ट्रीब्युटर्समा गरिएको अनुगमनमा प्याकिङ गर्न नमिल्ने प्लाष्टिकका बोतलमा मदिरा प्याक गरिएको भेटिएको छ। रुसलान, मौसम, स्मुथसहितका लोकल ब्राण्डका मदिरा प्लाष्टिकका बोतलमा प्याक गरी बिक्रीका लागि राखिएको भेटिएपछि अनुगमन समितिले तत्काल नमूना परीक्षण गर्न प्रयोगशाल पठाएको छ। यस्तो मदिरा उत्पादन गर्ने कम्पनीलाई प्लाष्टिकजन्य पदार्थमा मदिराको प्याकिङ नगर्न सिफारिस गरिने अनुगमन समितिको तयारी छ। धनुषामा लोकल ब्राण्डका मदिरा सेवनबाट यो वर्ष सातजनाको ज्यान गएको छ भने एकदर्जन भन्दा बढी सिकिस्त बिरामी भइसकेका छन्। घरेलु मदिरा अखाद्य वस्तु प्रयोग गरी बनाउने र प्लाष्टिकको बोतलमा प्याकिङ गरी बिक्री गर्ने गरिन्छ। प्रशासनले अनुगमन नगर्दा अवैद्य मदिरा उत्पादनकर्ताको बिगबिगी बढेको छ। आयोगकी सदस्य मोहना अन्सारीको नेतृत्वमा गरिएको बजार अनुगमनमा उपमहानगरपालिकाका मेयर लालकिशोर साह, धनुषाका प्रमुख जिल्ला अधिकारी प्रदिपराज कडेल, मानवअधिकार आयोगका क्षेत्रीय कार्यालय प्रमुख वीर मगर गुण प्रविधि नियन्त्रण कार्यालयको पनि सहभागिता थियो। बेलाबेला बजार अनुगमन भएपनि कालोबजारी गर्नेलाई कारवाही नहुँदा अखाद्य वस्तु बिक्रीकर्ताको मनोवल बढेको हो।"
बेरोजगारलाई निर्ब्याजी ऋण,"जुम्ला : तातोपानी गाउँपालिकामा बेरोजगार तथ्यांक संकलन जारी छ। तथ्यांकअनुसार ३ हजारभन्दा बढी युवायुवती बेरोजगार छन्। गाउँपालिकाकी रोजगार संयोजक विमला शर्मा बेरोजगारीको यकिन तथ्यांक आउन केही समय लाग्ने बताउँछिन्। बेरोजगार युवायुवतीलाई बिनाब्याज ऋण उपलब्ध गराउने गाउँपालिकाले जनाएको छ। पालिकाको नीतिले कामको खोजीमा भौंतारिँदै आएका र लगानी अभावमा बसिरहेका बेरोजगार युवायुवती खुसी भएका छन्। तर, उक्त ऋण लिन सहजै पाउनेमा भने उनीहरू ढुक्क छैनन्। बढ्दो बेरोजगारी समस्यालाई ध्यानमा राख्दै गाउँपालिकाले निबर्याजी ऋण दिने व्यवस्था गरेको छ।निर्ब्याजी ऋण कार्यविधि अनुमोदन गरी कार्यान्वयनमा ल्याउने जिल्लाका ८ स्थानीय तहमध्ये तातोपानी पहिलो हो। गाउँपालिकाको हिउँदे गाउँसभाबाटनिर्ब्याजी ऋणसम्बन्धी कार्यविधि२०७५ अनुमोदन भइसकेको छ। उक्त ऋणबाट सीप, जाँगर र क्षमतावान बेरोजगार युवायुवती लाभान्वित हुने प्रमुख प्रशासकीय अधिकृत खडानन्द चौलागाईंले बताए। स्रोत नभएर लगानीको पर्खाइमा रहेका युवाले पालिकाबाट १० लाखसम्म ऋण पाउनेछन्। विदेशबाट फर्केर आएका युवालाई विशेष प्राथमिकता दिएरनिर्ब्याजी ऋण उपलब्ध गराउने व्यवस्था गरिएको छ, गाउँपालिका अध्यक्ष नवराज न्यौपानेले भने, विपन्न तथा बेरोजगार, उद्यम गर्न चाहनेलाई यो सुविधा उपलब्ध हुनेछ, त्यो ऋणबाट उनीहरूले स्थानीय जडीबुटी तथा रैथाने बाली संरक्षण गर्ने खालका व्यवसाय गर्नु पर्नेछ। गाउँपालिकाबाट ऋण लिएकाहरूले कोहीकसैलाई हानिनोक्सानी हुने किसिमको व्यवसाय तथा उद्योग सञ्चालन गर्न नपाइने कार्यविधिमा उल्लेख छ।निर्ब्याजी ऋणबाट युवा गाउँमै उद्यम गरेर घरपरिवार पाल्न सक्ने बनाउन गाउँपालिकाले प्राविधिक कुरामा पनि सहयोग गर्ने उपाध्यक्ष गंगादेवी उपाध्यायले बताइन्।"
स्वगं दिएर चोख्याइए ४३ देवदेवी,"भक्तपुर : आठ दिन नौ रात मनाइने बिस्का जात्राको आठौं दिन बुधबार स्वगं (सगुन) दिएर भक्तपुरका ४३ देवदेवी चोख्याइएका छन्। भक्तपुरमा टोल टोल लगेर जात्रा गरिँदा देवदेवी पनि अशुद्ध हुने मान्यता छ। सोही मान्यताको आधारमा बुधबार स्वगं दिएर देवदेवी चोख्याइएका हुन्। यस दिनको जात्रालाई स्थानीय नेपालभाषामा द्यः स्वगं बियगु (देवतालाई सगुन दिने) जात्रा भनिन्छ। भक्तपुर नगरभित्र रहेका ४३ देवदेवीलाई पूजाआजापछि भोजसहितको स्वगं चढाइन्छ। सगुन चढाउँदै भक्तपुर नगरलाई एक चक्कर लगाएपछि जात्रा सम्पन्न भएको मानिन्छ। भक्तपुरभरि बुधबार जात्राको रौनक छाएको थियो। जहाँ गए पनि, जता लागे पनि मौलिक धिमेबाजा, बाँसुरीबाजा, नायखिँबाजालगायत संगीत र भजनसँगै मौलिक नाच हेर्न पाइन्थ्यो। प्रत्यक्ष संगीतको रसास्वादनमा सिंगो भक्तपुरवासी रमेका थिए। नेवारी परम्पराअनुसार भक्तपुर नगरभित्रका अष्टमातृकाअन्तर्गतका ब्रह्मायणी, माहेश्वरी, कुमारी, भद्रकाली, बाराही, इन्द्रायणी, महाकाली, महालक्ष्मी र त्रिपुरासुन्दरी तथा भैरव, गणेश, मनकामना र भीमसेन गरी ४३ देवदेवीलाई स्वगं चढाइएको छ। दुईदिने प्राचीन बिस्का जात्रालाई आठ दिन नौ रात बनाउने क्रममा भूपतीन्द्र मल्लले द्यः स्वगं बियगु जात्रा पनि प्रचलनमा ल्याएको संस्कृतिकर्मी ओमप्रसाद धौभडेल बताउँछन्। उनका अनुसार बिस्का जात्राअन्तर्गत देवदेवीलाई खट वा रथमा राखेर जात्रा मनाउँदा देवदेवी पनि अशुद्ध हुने मानिन्छ। त्यसैले बर्सेनि बिस्का जात्राको आठौं दिन द्यः स्वगं बियगु जात्रा गरिँदै आएको उनले स्पष्ट पारे। द्यः स्वगं बियगु जात्रामा सहभागी गराउन प्रत्येक देवदेवीलाई अघिल्लो दिन राति नै द्योछें (देवघर) बाट बाहिर निकालिन्छ, संस्कृतिकर्मी धौभडेलले भने, सुरुमा अष्टमातृकाभित्र पर्ने ब्रह्मायणी, माहेश्वरी, कुमारी, भद्रकाली, बाराही, इन्द्रायणी, महाकाली, महालक्ष्मी, त्रिपुरासुन्दरी र भैरवनाथ गरी ३२ देवदेवीलाई मात्रै सगुन दिइन्थ्यो। तर पछिल्लो समय गणेश, मनकामना र भीमसेनसमेत थपिएर ४३ पुगेका छन्। स्वगं दिइसकेपछि रथमा विराजमान भैरवनाथ र भद्रकालीबाहेक सम्पूर्ण देवीदेवीलाई बुधबार नै द्योछें भित्र्याइने उनले जानकारी दिए। बिहीबार सकिँदै बिस्का यसैबीच यस वर्षको बिस्का जात्रा बिहीबार सकिँदै छ। जात्राको अन्तिम दिन बिहीबार द्य थहाँ बिज्यागु (देउता माथि सवारी हुने) जात्रा मनाइन्छ। उक्त जात्रामा भक्तपुर नगरपालिका५ गःहिटीस्थित भैरवनाथको रथ तानेर पाँचतले मन्दिर परिसरमा पुर्याइन्छ। पाँचतले मन्दिर परिसरमा रथबाट भैरवनाथ र बेताल झिकेर भैरव मन्दिरमा पुनःस्थापना गरेपछि यसवर्षको जात्रा सकिन्छ। बिहीबार नै भक्तपुर नगरपालिका४ पटरी स्क्वायरमा चैत ३० गते ठड्याइएको लिंगो ढाल्ने परम्परा छ।"
"काभ्रेमा बम भेटियो, सेना र प्रहरीद्वारा निष्कृय","बनेपा : नेपाल कम्युनिस्ट पार्टी नेत्रविक्रम चन्द विप्लव' नेतृत्वको (नेकपा)ले आह्वान गरेको नेपाल बन्दको दिन बिहानै काभ्रेको पनौती नगरपालिका ७ मा शंकास्पद वस्तु भेटिएको छ। पनौती मल्पी खोपासी जाने चोकमा दुईवटा बोराभित्र खतरा लेखी राखिएको शंकास्पद वस्तुलाई नेपाली सेना र नेपाल प्रहरीले निष्कृय पारेको जिल्ला प्रहरी कार्यालय काभ्रेले जनाएको छ। बस्ती नजिक व्यस्त सडमा खतरा लेखी बोरामा तार बेरी राखिएको अवस्थाको शंकास्पद वस्तुलाई निष्कृय पारेको जिल्ला प्रहरी कार्यालयका डिएसपी दिपक गिरीले जानकारी दिए। उनका अनुसार बोरामा बियरको सिसिलाई बोरा र तारले बेरेर त्रास फैलाउन नक्कली बम राखेको बताए। जिल्लामा बन्दको कुनै प्रभाव नरहेको डिएसपी गिरिले जानकारी दिए पनि बम भेटिएपछि स्थानीय र यात्रु त्रसित भएका छन्। डिएसपी गिरिका अनुसार अरनिको र विपि राजमार्गमा यातायता सहज रुपमा सञ्चालन हुनुका साथै जिल्लाको मुख्य शहर बनेपा, धुलिखेल, पनौती, पाचँखाल र भकुण्डे बजारका पसलहरु खुल्ला रहेका छन्।"
अन्तरजातीय बिहेपछि बहिष्कृत,"दमौली : अन्तरजातीय बिहे गरेको भन्दै शुक्लागण्डकी ८ ढोरफिर्दीकी हुमाकुमारी भुजेलका कारण उनको माइती पक्षलाई सामाजिक बहिष्कार गरिएको छ। छोरीले दलित युवकसँग बिहे गरेको भन्दै समाजबाटै विभेद गरेको हो। उनकी छोरी सुस्मिताले तीन वर्षपहिले दलित युवकसँग बिहे गरेकी थिइन्। अन्तरजातीय विवाहपछि माइती आउन थालेकी सुस्मिताका कारण भुजेल परिवारलाई सामाजिक कार्यमा बहिष्कार गर्न थालिएको छ। दलित समुदायका युवकसँग बिहे गरेकी छोरीलाई माइत ल्याएको भन्दै आफू र परिवारलाई छरछिमेकको बिहेलगायत सामाजिक कार्यमा सहभागी हुन बन्देज गरिएको उनले बताइन्। टोल छिमेकबाटै विभेद भइरहेको छ, उनले भनिन्,विभेद गर्नेमाथि कारबाही होस्। आफूमाथि अन्याय भएको भन्दै उनले शुक्लागण्डकी नगरपालिकास्थित न्यायिक समितिमा उजुरी दिएकी छन्। टोलको एक विवाह भोजमा सहयोग गर्न पुगेकी उनले निमन्त्रणा भएको स्थानमा समेत सहभागी हुन नदिइएको उनले बताइन्। उजुरी दिएको लामो समयसम्म पनि छलफल नभएको भन्दै भुजेलले न्यायिक समितिले समेत विभिन्न बहानामा न्याय दिन नखोजेको गुनासो गरेकी छन्। समितिमा उजुरी दिएपछि गाउँ छाड्नुपर्ने धम्की आएको पनि उनले जानकारी दिइन्। न्यायिक समितिकी संयोजक सविता रसाइलीले उजुरीमाथि तत्काल छलफल गर्ने प्रतिबद्धता जनाएकी छन्। शुक्लागण्डकी नगरपालिका८ का वडाध्यक्ष कृष्णप्रसाद रेग्मीले पीडकमाथि कारबाही हुनुपर्ने भन्दै पीडितले न्याय महसुस गर्ने गरी छानबिन हुनुपर्ने बताए। छुवाछुतजस्ता घटना गाउँघरमै मिलाउने गरिएकाले अदालतसम्म नआउने जानकार बताउँछन्। चालु वर्षमा एउटा मात्र छुवाछुतसम्बन्धी मुद्दा दर्ता भएको तनहुँ जिल्ला अदालतले जनाएको छ।"

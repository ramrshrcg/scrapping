शीर्षक,विवरण
"स्थिर सरकार, अस्थिर कर्मचारीतन्त्र","अस्थिर सरकारका कारण मुलुकको विकास निर्माण र आर्थिक समृद्धिले गति लिन नसकेको अनुभव गरिएपछि यो सरकारले झन्डै दुईतिहाइ बहुमत प्राप्त गरेको हो। स्थिर सरकारमा योजना, नीतिनिर्णय, कार्यान्वयन पक्ष उत्तिकै स्थिर हुन्छ भन्ने आम अपेक्षा थियो र छ। स्थिर नीति र योजनाले मुलुकलाई समृद्ध बनाउन सघाउ पुर्याउँछ। स्थिर योजना र नीति कार्यान्वयन गर्ने औजार भनेका कर्मचारीतन्त्र नै हुन्। त्यहीकारण कर्मचारीतन्त्रलाई स्थायी सरकार पनि मानिन्छ। तर, भौतिक पूर्वाधार तथा यातायातमन्त्री रघुवीर महासेठले उनको मन्त्रालयमातहतका निकायमा अस्थिरता उत्पन्न गराएका मात्र छैनन्, उनको आदेश पालना नगर्ने कर्मचारीलाई सरुवाको सिकार बनाइरहेका छन्। यो सरुवा प्रकरणले भौतिक योजना मन्त्रालयमा चरम अस्थिरतालाई इंगित मात्र गरेको छैन, विकास निर्माण कार्य पूर्णरूपमा प्रभावित पनि भएका छन्। एउटा उदाहण हेरौं। मन्त्री महासेठले आपूले चाहेको चिनियाँ कम्पनीलाई ठेक्का दिलाउन नागढुंगाथानकोट सुरुङ मार्गको आयोजना प्रमुख हटाए। उनको माग थियो विद्यमान ऐननियमविपरीत भए पनि उनले नै चाहेको ठेकेदारले उक्त ठेक्का पाओस्। तत्कालीन आयोजना प्रमुखले टेरेनन्, सरुवामा परे। मन्त्रीको यो चाहनाको ठूलो मूल्य भने मुलुकले चुकाउनु पर्यो। गत हिउँदयाममै ठेक्कापट्टा भई काम सुरु भइसक्नुपर्ने यो ठेक्का अभै हस्ताक्षर पनि भएको छैन। जापान सरकारको सहुलियतपूर्ण ऋणमा निर्माण हुन लागेको यो आयोजनामा दातृ मुलुक जापानले आफ्नै देशको ठेकेदार हुनुपर्ने सर्त राखेको थिएन, चाहेको भए त्यही सर्त हुन्थ्यो। विश्वव्यापी प्रतिस्पर्धा गराउँदा पनि प्र्रतिस्पर्धामा आउन नसक्ने अयोग्यलाई ठेक्का दिलाउन खोज्दा यो आयोजनाको निर्माण र लागत पूर्णरूपमा प्रभावित भयो। रणनीतिक तवरमा कुनै स्वार्थ नभएको जापानजस्तो देशलाई चिढाउन र चित्त दुखाउन पनि हाम्रा मन्त्री पछि पर्दैनन् भने अरू ठेक्काको हालत के होला ? महासेठले कहिले सचिव हटाउने, कहिले तिनै हटाइएका सचिव ल्याउने, कहिले सडक विभागको महानिर्देशक परिवर्तन गर्ने, कहिले अर्काे ल्याउने गरेर उनको १६ महिनाको अवधिमा तीन सचिव र आठ विभागीय प्रमुख हेरफेर गरिसकेका छन्। भौतिक पूर्वाधार मन्त्रालयमा योग्य कर्मचारी नभएर सरुवा गरिरहनुपरेको पनि होइन। फगत मन्त्रीले जारी गर्ने गलत फरमान पूरा नगरेकै कारण उनीहरू सरुवामा परेका हुन्। यसरी अस्थिर तवरले हुने सरुवाले तत्तत् आयोजना मात्र प्रभावित भइरहेको छैन, सिंगो मन्त्रालय र उसअन्तर्गतका निकायको कार्यमा असर परिरहेको छ। मुलुकका विकास निर्माणसम्बद्ध आयोजना त्यसै पनि निर्धारित लागत र समयमा सम्पन्न हुन सकेका छैनन्। आयोजनाहरू बेलैमा सम्पन्न नहुनुमा मन्त्रीहरूका यस्तै रबैयाको पनि उत्तिकै भूमिका छ। त्यसमाथि महासेठजस्ता मन्त्रीहरूले गर्ने चरम हस्तक्षेपले ती आयोजना अनिश्चियको भुमरीमा पर्ने निश्चित छ। कुलेखानी क्षेत्रमा बाढी आएर पूरै मुहान (बाँध आदि) मा ठूलो क्षति पुर्याउँदा काम फत्ते नहुञ्जेल कोही पनि कर्मचारीलाई सरुवा गरिएन र निर्धारित समयअगावै पूर्ण मर्मत सम्भव भएको इतिहास छ। थोरै विकास बजेट खर्च हुने, न्यून पूर्वाधार सुविधा भएको हाम्रोजस्तो मुलुकमा हरेक आयोजना युद्धस्तरमा निर्माण हुनुपर्ने हो। तर, मन्त्रीले भनेका ठेकेदार, आपूर्तिकर्ता, परामर्शदाताको स्वार्थ हावी गर्न आयोजना मात्र नभई मुलुकको समग्र विकास निर्माण प्रक्रियालाई समेत अवरुद्ध पार्न तम्सिने महासेठजस्ता मन्त्रीहरू रहेसम्म सबै मन्त्रालयको नियति एउटै हुन्छ नै। शक्तिशाली यो सरकारले नयाँ विकास निर्माण गरेर देखाउन नसक्नुको पछाडि महासेठजस्ता मन्त्रीहरूको प्रवृत्ति पनि उत्तिकै जिम्मेवार छ। आफ्नो धर्म र दायित्व निर्वाह नगर्ने मन्त्रीका कामनिर्णयहरू छानबिन हुुनुपर्छ। निर्माणको अन्तिम चरणमा मेलम्ची भगाउने, ठेक्का हुन लागिसकेका सडकमा ठेकेदारलाई ठेक्का नदिने प्रवृत्ति थाहा पाउँदापाउँदै ती मन्त्रीहरू कारबाहीमा परेनन्। यो दुर्भाग्य हो। तसर्थ सुशासन कायम गरी स्थिरता अनुभूत गराउन यस्ता मन्त्रीहरूमाथि तत्काल छानबिन गरी कारबाही प्रक्रियामा लैजानुपर्छ। खराब नियत राखेका मन्त्री र सार्वजनिक पदाधिकारीहरू कारबाहीमा परे मात्र अरू मन्त्रीमा पनि भय भन्ने तत्व जागृत हुन्छ र उनीहरू जनताप्रति जिम्मेवार हुन्छन्।"
"चट्याङ लागेर एकको मृत्यु, एक घाइते","विराटनगर : खेतमा गोरु जोतिरहेको अवस्थामा चट्याङले लागेर मोरङमा सोमबार एकजनाको मृत्यु भएको छ अर्का एक घाइते भएका छन्। धनपालथान गाउँपालिका३ सोराभागका ५० वर्षीय श्याम मण्डलको घटनास्थलमै मृत्यु भएको हो। इलाका प्रहरी कार्यालय रंगेलीका प्रहरी निरीक्षक कवीन्द्र कार्कीका अनुसार मण्डल घरबाट अन्दाजी दुई सय मिटर पर रहेको खेत धान रोप्नका लागि हिल्याउँदै थिए। चट्याङले मण्डलको मृत्यु भएको र जोतिरहेका एक हल गोरु पनि मरेको कार्कीले बताए। मण्डलको शव जिल्ला अस्पताल रंगेलीमा पोस्टमार्टम गरेपछि आफन्तको जिम्मा लगाइएको छ। त्यस्तै, चट्याङले लागेर एक युवती घाइते भएकी छन्। आफ्नै घरमा बसिरहेका बेला मोरङकै सुनवर्षी नगरपालिका९ पार्वती टोलकी २८ वर्षीया लक्ष्मीदेवी केविरथ चट्याङ्ले लागेर घाइते भएको प्रहरीले जनाएको छ। प्रहरीका अनुसार उपचारका लागि स्थानीय स्वास्थ्य संस्थामा लगिएकी उनको चट्याङले कान र टाउकोमा चोट लागेको छ । चट्याङले स्थानीय श्रवण सहनीको विद्युत मिटर बक्समा पनि क्षति गरेको प्रहरीले जनाएको छ। त्यस्तै पथरीशनिश्चरे नगरपालिका२ प्रगति टोलका प्रकाश दाहालको घरमा रहेको टिभी र मल्टी प्लगमा चट्याङले क्षति पुर्याउँदा २५ हजार रुपैयाँ बराबरको क्षति भएको प्रहरीको भनाइ छ।"
वाई वाई एजुकेशन अवार्डको घोषणा,"काठमाडौं : शिक्षालय राष्ट्रिय मासिकको प्रस्तुतिमा १५औँ वाई वाई नेशनल एजुकेशन अवार्डको घोषणा गरिएको छ । वानेश्वरको इन्द्रेणी फुड ल्याण्डमा आज आयोजित पत्रकार सम्मेलनमा उक्त अवार्डको घोषणा गरिएको हो । यस वर्ष १३ विधामा अवार्ड प्रदान गर्न लागिएको हो । शिक्षा क्षेत्रका विभिन्न विधालाई समेटेर देशव्यापी रुपमा गरिएको अवार्डमा यस वर्ष १३ वटा विधामा १६ जनालाई सम्मान गरिन लागिएको हो । यस वर्ष प्रदान गरिने नेशनल एजुकेशन अवार्डका विधाहरुमा स्कुल अफ दि इयर, स्कुल एक्सिलेन्स अवार्ड, वेष्ट टिचर अवार्ड, कन्ट्रिब्यूसन अवार्ड, गुडविल अचिभमेन्ट अवार्ड, डेडिकेशन अवार्ड छन् । यस्तै राइजिङ अवार्ड, क्रिएटिभ अवार्ड, एजुकेशन जर्नालिष्ट अवार्ड, एजुकेशन भिजन अवार्ड, बेष्ट प्रिन्सिपल अवार्ड, र लाइफटाइम एचिभमेन्ट अवार्ड छन् । वाई वाईले २५ हजार नगद राशीको ज्ञानउदय छात्रबृत्ति सम्मान समेत यसै कार्यक्रममा दिने गरेको छ । सम्मेलनमा शिक्षा पत्रकारिता पुरस्कार प्राप्त गर्ने पत्रकारको नाम पनि सार्वजनिक गरिएको छ । यस वर्ष पुरस्कृत हुने दुई शिक्षा पत्रकारमा नेपाल टेलिभिजनका रविचन्द्र पराजुली तथा कारोवार दैनिकका गोपाल संग्रौला छन् । हरेक वर्ष स्कुल अफल दि इयर अन्तर्गत देशभरका एक एक उत्कृष्ट सामुदायिक र संस्थागत विद्यालयलाई सम्मान गर्ने गरिएको छ । स्कुल एक्सिलेन्स अवार्डबाट कक्षा ११ र १२ मा राम्रो स्तर कायम गर्न सफल उत्कृष्ट विद्यालयलाई सम्मान गरिनेछ । कार्यक्रमले शिक्षा क्षेत्रमा विभिन्न विधा जस्तै उत्कृष्ट विद्यालय, उत्कृष्ट शिक्षक, शिक्षा क्षेत्रमा काम गरिरहेका गैरसरकारी संस्था, शिक्षा पत्रकार, शिक्षा सेवामा संलग्न कर्मचारी, व्यवस्थापन समिति, अभिभावक संंघ, शिक्षाविद्, शिक्षाप्रेमी आदिलाई समेटिएको कार्यक्रमका अध्यक्ष श्याम तण्डुकारले बताए । उनका अनुसार पुरस्कार वितरण समारोह श्रावण २७ गते सोमबार काठमाडौंको कमलपोखरीस्थित रसियन कल्चर सेन्टरमा हुनेछ ।"
परासीमा अवैध यौनधन्धा गरेको आरोपमा ४ महिलासहित १० पक्राउ,परासी : होटलमै यौनधन्धा सञ्चालन गरेको भन्दै पश्चिम जिल्ला प्रहरी कार्यालय नवलपरासीले होटल सञ्चालकसहित १० जनालाई पक्राउ गरेको छ । बर्दघाटस्थित न्यू शितलपाटी स्टाफ होटल रेष्टुरेण्ट एण्ड लजबाट उनीहरुलाई पक्राउ गरिएको प्रहरी प्रवक्ता एंव नायब उपरीक्षक वीरेन्द्र थापाले बताए । लामो समयदेखि उक्त होटलमा यौनजन्य क्रियाकलाप व्यवसायकै रुपमा गराउने पाइएपछि प्रहरी टोलीले सोमबार छापा मारेको बताएको छ । यस क्रममा होटल सञ्चालक रमेश कोइरालासहित १० जना पक्राउ परेका हुन् । पक्राउ पर्नेमा ६ जना पुरुष र ४ महिला रहेको नायब उपरीक्षक थापाले जानकारी दिए । उनीहरुमाथि आवश्यक अनुसन्धान भइरहेको प्रहरीले जनाएको छ ।
तीन वर्षमा बन्नुपर्ने हुलाकी सडक ९ वर्ष हुँदा पनि पूरा भएन,"धनगढी : हुलाकी राजमार्ग निर्माण सुरु भएको ९ वर्ष बित्यो। ३ वर्षभित्र सम्पन्न गर्ने गरी आर्थिक वर्ष २०६६०६७ बाट सुरु भएको यो राजमार्गअन्तर्गत कैलालीमा ७० किलोमिटर कालोपत्रे भएको छ। उक्त कालोपत्रे पनि भत्किएर खाल्डाखुल्डी परेका छन्। धनगढीको क्याम्पस चोकदेखि फूलबारीको जिरो प्वाइन्टसम्मको क्षेत्रमा हिँडडुल गर्नै सर्वसाधारणलाई सकस हुने गरेको छ। हुलाकी सडकमा बनेका साना कल्भर्ट भत्किएर फलामे छड निस्कँदा सडकमा धराप बिछ्याए झैं भएको छ भने लम्कीखक्रौला सडकको अवस्था कच्ची सडक जस्तै बनेको छ। कैलाली र कञ्चनपुरमा हुलाकी सडक अन्तर्गत १५८ किलोमिटर पर्दछ। हुलाकी सडक आयोजना कार्यालय धनगढीका अनुसार कैलालीमा भारत सरकारले नै ७० किलोमिटर कालोपत्रे गरेको हो। नेपालले आफ्नै लगानीमा सुरु गरेपछि कालोपत्रे हुन सकेको छैन। नेपाल सरकारको लगानीमा निर्माण सुरु भएपछि सडकको ट्र्याक नै खुलेको छैन, हुलाकी सडक आयोजना कार्यालय धनगढीका इन्जिनियर पदम मडैले भने, बसन्ता क्षेत्रमा रुख कटानीका लागि फाइल जिल्ला हुँदै मन्त्रालय पुगे पनि काम रोकिएको छ। यसले गर्दा आयोजनालाई काम गर्न समस्या भएको उनी बताउँछन्। कञ्चनपुरमा ३ चरणमा ठेक्का सम्झौता गरेर हुलाकी सडकको काम भइरहेको छ । डोकेबजारदेखि बेलौरीको बुटाबारीसम्म २० किलोमिटर, बुटाबारीदेखि बेलडाँडीसम्म २० र बेलडाँडीदेखि दैजीसम्म २२ किलोमिटरको फरकफरक निर्माण कम्पनीले काम गरिरहेका हुन्। त्यो सडकको ग्राभेल सम्पन्न भएको हुलाकी कार्यालयले जानकारी दिएको छ। ट्र्याक खोल्न बाँकी रहेको कैलालीको बसन्ता जैविकमार्ग क्षेत्र। कञ्चनपुरमा सडक निर्माणमा त्यस्तो ठूलो विवाद नआएकोले भदौ पछि कालोपत्रे गर्ने तयारी रहेको छ इन्जिनियर मडैले भने, कात्तिक सम्म २० किलोमिटर सडक कालोपत्रे पुरा हुन्छ। शुक्लाफाँटा वन्यजन्तु आरक्षभित्र पर्ने १२ किलोमिटर सडकका रूख कटानमा एक वर्ष अल्झिएकाले ढिलाइ भएको उनले बताए। भारत सरकारको १ अर्ब २६ करोड रुयैयाँ आर्थिक सहयोगमा भारतीय कम्पनी जीआर गाभरले आर्थिक वर्ष २०६६०६७ बाट कैलाली धनगढीबाट हुलाकी सडकको निर्माण सुरु गरेको थियो। सडकको क्षेत्राधिकारमा विवाद देखिएका ठाउँमा काम गर्न नसकेर उक्त कम्पनीले हात झिकेपछि नेपाल सरकार आफैंले हुलाकी बनाउने निर्णय गरेको हो। योजनाका इन्जिनियर मडैका अनुसार कैलालीको बसन्ता क्षेत्रमा पर्ने १८ किलोमिटर, धनगढीमा साढे ६ किलोमिटर र सत्तीदेखि बर्दिया जोड्ने साढे २ किलोमिटर निर्माण हुन बाँकी छ। लम्कीटीकापुरखक्रौला जोड्ने २७७ किलोमिटर हुलाकीको लिंक सडक, धनगढी क्याम्पस चोकदेखि बसन्ता तथा भजनीटीकापुर खण्ड कालोपत्रे भइसकेको छ। ती सडकको अवस्थामा दयनीय रहेको छ। नेपाल सरकार आफैले निर्माण गरिरहेको बाँकी खण्डमा निर्माणको कामले गति लिन सकेको छैन। सम्झौता अनुसार बसन्ता क्षेत्रको १८ किलोमिटर सडक गतफागुनमै निर्माण सम्पन्न भइसक्नु पर्ने हो। तर रुख कटानीको कानुनी अड्चनले त्यहाँ १६ किलोमिटर ट्र्याक खोल्ने काममात्रै भएको आयोजना प्रमुख रामपुकार जैसवालले बताए।"
उच्च अदालत पोखराको परामादेशः आतसबाजी गर्न मापदण्ड बनाऊ,"पोखरा : रेस्टुरेन्ट एन्ड बार एसोसिएसन (रेबान) पोखराले अंग्रेजी नयाँ वर्षका बेला आयोजना गर्दै आएको सडक महोत्सवमा आतसबाजी गर्न मापदण्ड बनाउनुपर्ने निर्देशनात्मक आदेश गरेको छ। बितेको नयाँ वर्षको सन्दर्भमा परेको रिट भने समय सान्दर्भिकता सकिएको भन्दै अदालतले खारेज गरेको छ। तर रिटमाथि अदालती आदेशको पूर्णपाठ भर्खरै आएको छ। अदालतको अन्तिम आदेश भने वैशाख २५ गते आएको थियो। उक्त रिटकै सन् २०१९ सुरु हुँदाको महोत्सवमा रेबानले आतसबाजी गर्न पाएको थिएन। महोत्सव आयोजना हुनुअघि नै अदालतमा मुद्दा परेको थियो। त्यसअघिका वर्षमा भने पोखरा लेकसाइडमा आतसबाजी हुँदै आएको थियो। अदालतले पुस ११ गते अन्तरिम आदेश गरेको हुँदा रेबानले मध्यपुसको महोत्सवमा आतसबाजी गर्न पाएको थिएन। पुस १६ गते परेको सन् २०१८ को अन्तिम दिन डिसेम्बर ३१ को मध्यरात आतसबाजी गर्ने निर्धारित कार्यक्रम रद्द भएको थियो। अदालतले फेवाताल र वरपरका जीवजन्तुलाई सहनयोग्य ध्वनि र आतसबाजी गर्ने पटाकाको गुणस्तरबारे विज्ञबाट अध्ययन गराउन पोखरा महानगरपालिका र रेबानलाई परामादेश गरेको छ। न्यायाधीशद्वय विनोदप्रसाद शर्मा र तेजबहादुर कार्कीको इजलासले त्यस्तो परमादेश गरेको हो। राष्ट्रिय सम्पदा तथा जनअधिकार संरक्षण समिति नेपालका रामबहादुर पौडेलले रेबानका अध्यक्ष बुधबहादुर भुजेल (भीमसेन) समेतलाई विपक्षी बनाएर गएको पुस ५ गते रिट दायर गरेका थिए। २०७६ को वैशाख २५ मात्रै उक्त रिटमाथिको अन्तिम आदेश अदालतले गरेको थियो। पूर्णपाठ भने त्यही २५ गतेकै मिति उल्लेख गरी साउन पहिलो साता आएको छ। अदालतको परमादेशको पूर्णपाठमा सरोकारवाला पक्षसँग छलफल गरी विज्ञहरूहरूबाट असोज मसान्तसम्म अध्ययन गराउनू भन्ने उल्लेख छ। पर्यावरणलाई प्रतिकूल असर पर्न दिन नहुने, जैविक विविधता र विविध प्रजातिको बासस्थानलाई प्रतिकूल असर पर्न दिन नहुने अवस्थासमेतलाई ध्यानमा राखी कुन स्तरसम्मको ध्वनि र अन्य निष्कासन, माछा, चरा लगायतलाई सहनयोग्य हुनेछ भनी सरोकारवालासँग छलफलसमेत गरी विज्ञहरूबाट असोजसम्म अध्ययन गराई, पूर्णपाठमा उल्लेख छ, अध्ययनबाट देखिनसक्ने सीमाभित्र रही कानुनबमोजिमको अनुमति लिईमात्र आतिसबाजी गर्ने कार्य गर्नु गराउनू भनी निर्देशनात्मक आदेश छ। अदालतले आदेशको पूर्णपाठमा अमेरिकी रसायन समाजले सन् २००७ मा गरेको अध्ययन लगायत अनुसन्धानहरूलाई समेत उद्धृत गरेको छ। अमेरिकी अध्ययन अनुसार ठूलो आवाजमा भएको आतिसबाजीको आवाजले चराहरू कहिलेकाहिँ मर्ने अवस्थामा सम्म पुग्ने गरेको उल्लेख छ। युएस जिओलोजिकल सर्भे एन्ड नेसनल पार्क सर्भिसले सन् २०११ देखि १५ सम्म गरेको अध्ययनमा आतसबाजी गरिएको १०६ स्थानको पानीको नमुना र ११ स्थानको माटोको नमुनामा पक्र्लोरेट र धातुको अंश भेटिएको छ, पूर्णपाठमा उल्लेख छ, क्यालिफोर्निया मा सन् २००६ मा र सिवल्र्डस्यान्डियोमा हुने गरेको आतसबाजी मुद्दाबाट रोक लगाइएको थियो। हवाई र पर्लसिटीमा आतसबाजीको कारणले वायुको गुणस्तरमा ह्रास आएको प्रतिवेदनहरूबाट देखिएका छन्। राष्ट्रिय सम्पदा तथा जनअधिकार संरक्षण समितिका पौडेलले वातावरणमा असर गर्ने र फेवातालका माछा तथा वरिपरिको जंगलका चराचुरुंगी एवं जीवजन्तुमा असर गर्ने हुँदा आतसबाजी गर्न रोकिनुपर्ने मागसहित रिट हालेका थिए। रिटको पक्षमा वरिष्ठ अधिवक्ताद्वय तिलक पराजुली र विश्व घिमिरे, अधिवक्ता सुरेन्द्र थापामगरले पैरवी गरेका थिए। रेबानले सिड्नी, न्युयोर्क, लन्डन र टोकियो लगायत सहर र समुद्री किनारहरूमा आतसबाजी हुँदै आएको भन्दै पोखराको बैदाममा पनि आतसबाजी गर्दा जलचर र थलचरलाई असर नपर्ने दाबी गरेको थियो।"
कोमामा रहेका नेपालीलाई स्वदेश फर्काउन कानुनी जटिलता !,"काठमाडौं : विभिन्न मुलुकमा कोमामा रहेका नेपालीलाई स्वदेश फर्काउन समस्या देखिएको छ। वैदेशिक रोजगारीका क्रममा दुर्घटनामा परी गम्भीर चोटपटक लागेर कोमामा रहेका नेपालीलाई स्वदेश फर्काउन कानुनी जटिलता देखिएको हो। राष्ट्रियसभा अन्तर्गत प्रत्यायोजित व्यवस्थापन तथा सरकारी आश्वासन समिति बैठकमा श्रम, रोजगार तथा सामाजिक सुरक्षा मन्त्री गोकर्ण विष्टले कोमामा रहेका बिरामीलाई स्वदेश ल्याउन समस्या भएको बताए। कतिपय त ७८ वर्षदेखि कोममा छन्। देशलाई नै बेइजत हुने बेला भइसक्यो', विष्टले भने, 'ल्याउनका लागि कसले खर्च व्यवस्थापन गर्ने ? ल्याएर कहाँ व्यवस्थापन गर्ने ? भेन्टिलेटरसहित ल्याउनुपर्छ, कसरी ल्याउने ? मन्त्री विष्टले आफ्नो आदेशका भरमा नेपाली कामदारलाई ल्याइयो भने अराजकता हुने उनले सुनाए। 'मापदण्ड र कार्यविधि चाहियो। नत्र मैले अनुशासन तोडेर अघि बढ्दा समस्या हुन्छ, मन्त्री विष्टले भने। सरकारले यसअघि नै कोमामा रहेका नेपालीलाई स्वदेश फर्काउने निर्णय गरिसकेको छ। वैदेशिक रोजगार बोर्डका अध्यक्ष समेत रहेका श्रम, रोजगार तथा सामाजिक सुरक्षा मन्त्री गोकर्ण विष्टको अध्यक्षतामा बसेको बैठकले गम्भीर चोटपटकका कारण कोमामा उपचाररत् तथा पक्षधातबाट हिँडडूल गर्न नसक्ने अवस्थामा रहेका २८ नेपालीलाई स्वदेश फर्काउन प्रक्रिया थालेको थियो। जसअनुसार दक्षिण कोरियामा काम गर्न गएका झापाका ओमनाथ ढकाललाई स्वदेश ल्याइसकिएको थियो। उनको अहिले वीर अस्पतालमा कोमामा राखेर उपचार भइरहेको छ। यस्तै, अब दक्षिण कोरिया, साउदी अरब, कतार, कुवेत, युएईलगायत देशका विभिन्न अस्पतालमा २७ जना नेपाली छन्। उनीहरूलाई स्वदेश फर्काउन सरकारले कार्यदल गठन गरेको थियो। कसरी फर्काउने ? खर्च कसले बोहोर्ने ? कार्यदलका सदस्य तथा वैदेशिक रोजगार बोर्डका प्रवक्ता दिनबन्धु सुवेदीले वैदेशिक रोजगारीका क्रममा कोमामा रहेका नेपालीलाई स्वदेश फर्काउने विषय गम्भीर भएकाले नियमावलीमा व्यवस्था गर्नुपर्ने बताए। स्पष्ट कानुन नहुँदा कोमामा रहेकालाई कसले खर्च गरेर ल्याउने, यहाँ कसले उपचार गर्ने भन्ने विषय अन्योलमा छ, उनले अन्नपूर्णसँग भने, यो विषय पोलिसी मेकिङ (नीति निर्माण) तहमै छलफल हुनुपर्छ। यसमा सबै निकायले समन्वयन गर्न जरुरी छ। बाँकी २७ जना कोमामा रहेका कामदारलाई नेपाल ल्याउन अस्पतालबाट डकुमेन्ट मगाइएको उनले बताए। डकुमेन्ट मगाएका छौँ, नहेरी भन्न नसकिने भयो, उनले भने, डकुमेन्ट मगाउँदा पनि किन चाहियो भनेर उताको अस्पतालले सोध्ने रहेछ। मैले दूतावाससँग कुरा गरिरहेको छु। यस्ता बिरामीको उपचार रोजगारदाता कम्पनीले नै गर्नुपर्ने उनले बताए। यसका लागि पहल भइरहेको सुवेदीको भनाइ छ। यसका लागि कतारचाहिँ तयार छ, उनले भने, तर मौखिक रूपमा मात्रै तयार भएर हुँदैन। कार्यविधि, मापदण्ड र निर्देशिका शब्द कोषबाट हटाऔँ समितिले मन्त्री विष्टलाई प्रत्यायोजित विधायनको सम्बन्धमा छलफल गर्न बोलाएको थियो। मन्त्रालयले बनाएको निर्देशिका ऐनले दिएको अधिकारभन्दा बाहिर गएर बनाएको विषयमा समितिले मन्त्रीलाई प्रश्न गरेको थियो। उनले आफ्नो मन्त्रालयले बनाएका यस्ता निर्देशिका कार्यविधि र मापदण्ड मन्त्रिपरिषद्बाटै कार्यान्वयन गर्दै आएको दाबी गरे। हामीले यस्ता कार्यविधि, मापदण्ड र निर्देशिकाहरू मन्त्रिपरिषदबाटै पारित गरेर मनाउने गरेका छौँ, उनले भने, यसका लागि कानुनमन्त्रालयसँग अनिवार्य सहकार्य गर्ने गरेका छौँ। अरू विषयमा पनि सम्बन्धित मन्त्रालयबाट सहमति लिने गर्छौँ। मन्त्री विष्टले निर्देशिका, कार्यविधि तथा मापदण्ड बनाउने विषय प्रतिनिधिसभा र राष्ट्रियसभामै व्यापक छलफल गर्नुपर्ने बताए। ऐनको प्रभावकारी कार्यान्वयनमा छुट्टाछुट्टै नियमावली बनाउनुपर्ने रहेछ। सिँगो ऐनलाई एउटै नियमावलीले कार्यान्वयन गर्न सक्दैन, उनले भने, यो विषय हामीले राष्ट्रियसभा र प्रतिनिधिसभामा पनि सैद्धान्तिक छलफल गर्नुपर्छ। त्यसपछि विस्तारै नियमावलीभन्दा मतहतका कुनै संरचना नरहने निष्कर्षमा पुग्न सक्छौँ। त्यसपछि कार्यविधि, मापदण्ड, निर्देशिका जस्ता शब्द शब्द कोषबाट हटाउनसक्छौँ। त्यसका लागि अन्तर्राष्ट्रिय अभ्यास हेरौँ। हाम्रो इतिहास पनि हेरौँ। समिति सभापति रामनारायण बिडारीले आफूहरूले कार्यविधि, निर्देशिका तथा मापदण्ड नबनाउनु नभनेको बताए। कानुन बनाउने अधिकार संसद्को हो। यसले नभ्याएर नियमावली सरकारलाई बनाउनु भनेको हो। निर्देशिका तथा मापदण्ड मन्त्रालयले बनाउँछ, उनले भने, यसो गर्दा संसद्ले प्रत्यायोजन गरेको अधिकार पुनः प्रत्यायोजन नहोस् भन्ने हो। नियमावलीमा टेकेर जति निर्देशिका बनाए पनि फरक पर्दैन।"
'बालुवाटार जग्गा प्रकरणमा राजनीतिक नेतृत्वलाई उन्मुक्ति नदेऊ',"काठमाडौं : ट्रान्सपरेन्सी इन्टरनेसनल नेपालले बालुवाटारको सरकारी जग्गाको हिनामिनामा राजनीतिक नेतृत्वलाई उन्मुक्ति नदिन ध्यानाकर्षण गराएको छ। प्रधानमन्त्री निवास बालुवाटारको सरकारी जग्गा व्यक्तिका नाममा बेचबिखन गरी हिनामिना गरेको सन्दर्भमा पूर्वसचिव शारदाप्रसाद त्रिताल प्रतिवेदनले औंल्याएका व्यक्तिउपर अख्तियार दुरुपयोग अनुसन्धान आयोग तथा नेपाल प्रहरीको केन्द्रीय अनुसन्धान ब्यूरो समेतले गहन अनुसन्धान गरिरहेको विषयप्रति गम्भीर ध्यानाकर्षण भएको उसले जनाएको छ। सरकारी जग्गा व्यक्तिका नाममा हक हस्तान्तरण हुने गरी अनियमित तथा गैह्रकानुनी निर्णय गर्न गराउन कतिपय जिम्मेवार कर्मचारीसहित पूर्व प्रधानमन्त्री तथा मन्त्रीहरू समेतको प्रत्यक्ष संलग्नता रहेको विषय विभिन्न सञ्चार माध्यमहरुमा आइरहेको हुँदा यस विषयमा अख्तियार दुरुपयोग अनुसन्धान आयोगबाट स्वतन्त्र, निष्पक्ष र निर्भीकतापूर्वक अनुसन्धान कार्य सम्पन्न गरी दोषीहरूलाई कानुनी कारबाहीको कठघरामा उभ्याइनु पर्दछ भन्ने हाम्रो धारणा छ, टिआई नेपालले सोमबार जारी गरेको विज्ञप्तिमा उल्लेख छ। भूमाफियाको महाबिगबिगी : यसरी लुटे ५ हजार जनाले १८०० रोपनी बालुवाटार जग्गा प्रकरण : छानबिन गर्न नेकपा बैठकम माग बालुवाटार जग्गाबारे सरकारले तीन कोणबाट अनुसन्धान थालेको छ : मन्त्री अर्याल बालुवाटार जग्गा प्रकरण : अख्तियारले बोलायो ८६ जनालाई, कोको छन् ? (सूचीसहित) बालुवाटार प्रकरणमा सय माथि अनुसन्धान प्रायः सबै ठूला अनियमितता एवं भ्रष्टाचारका काण्ड राजनीतिक नेतृत्वको संलग्नता बिना कर्मचारीहरूको चाहनाले मात्र हुन असम्भव हुने बताउँदै भ्रष्टाचारका घटनामा प्रायः कर्मचारीहरूमाथि दोष थोपरेर राजनीतिक नेतृत्व सधैं उम्कने बिडम्बनापूर्ण स्थिति रहेको उसले औँल्याएको छ। विभिन्न अध्ययन तथा अनुसन्धानबाट राजनीतिक पक्ष नै भ्रष्टाचारको मूल कारक हो भन्ने प्राप्त निष्कर्षलाई हामीले आत्मसात गर्दै राजनीतिक नेतृत्वबाट हुने भ्रष्टाचार नियन्त्रणका लागि सम्बन्धित सबै पक्ष थप कठोर हुनु अनिवार्य छ', टिआई नेपालले भनेको छ। बालुवाटारको सरकारी जग्गा हिनामिना प्रकरणमा संलग्न राजनीतिक पदाधिकारी लगायत सबै व्यक्ति जो जतिसुकै शक्तिशाली होउन्, कानुनी कारबाहीबाट उन्मुक्ति नपाउने व्यवस्था गर्न उसले माग गरेको छ।"
सामूहिक करणी आरोपमा दुई पक्राउ,गुलरिया : प्रहरीले सामूहिक करणीको आरोपमा दुई जनालाई पक्राउ गरेको छ। बर्दियाको बढैयाताल गाउँपालिका ८ पशुपति बजार बस्ने वर्ष २४ का अशोक सुनार र स्याउली बजार बस्ने वर्ष २२ का श्रीधर थापा मगरलाई प्रहरीले पक्रेको हो। अशोक सुनारको कोठामा लगेर एक युवतीलाई डरधम्की दिई सामूहिक रुपमा जबर्जस्ती करणी गरेको जानकारीका आधारमा उनीहरूलाई पक्राउ गरेको प्रहरी उपरीक्षक राजेशनाथ बास्तोलाले जानकारी दिए। पीडितको जिल्ला अस्पताल बर्दियामा स्वास्थ्य परीक्षण गराइएको छ। बर्दिया जिल्ला अदालतबाट ७ दिनको म्याद थपगरी जबर्जस्ती करणी मुद्दामा थप अनुसन्धान भइरहेको एसपी बास्तोलाले जानकारी दिए।
तीन किलो गाँजासहित दुई पक्राउ,विराटनगर : प्रहरीले गाँजासहित मोरङको केराबारी गाउँपालिका१९ बगैंचा चोकका दुई युवालाई सोमबार बिहान पक्राउ गरेको छ। तीन किलो गाजासहित १८ वर्षीय गणेश तामाङ र जिग्री भुजेल पक्राउ परेको प्रदेश १ प्रहरी कार्यालय विराटनगरका एसएसपी किशोर दाहालले बताए। दुवैजना बगैचा चोकबाटै पक्राउ परेका हुन्। शंकास्पद अवस्थामा हिंडिरहेका उनीहरुलाई गस्तीमा रहेको प्रहरी टोलीले नियन्त्रणमा लिएर खानतलासी गर्दा साथमा गाजा फेला परेको एसएसपी दाहालले बताए। तामाङ र भुजेलविरुद्ध लागुऔषध ऐनअन्तर्गतको मुद्दा चलाउन सोमबार नै म्याद थप गरेर अनुसन्धान अघि बढाइएको प्रहरीले जनाएको छ।
वैवाहिक जीवनलाई सफल बनाउन मिथिलामा मधुमास,"जनकपुरधाम : मिथिलाको सामाजिक सांस्कृतिक परम्परामा आधारित मधुश्रावणी पर्व विधिवतरुपमा मिथिलाञ्चलमा सुरु भएको छ। मिथिलामा यस पर्वको सुरुवातसँगै मधुमास सुरु भएको मानिन्छ। सोमबार पञ्चमी तिथीमा नाग नागिन, शिवपार्वतीको विशेष पूजा गरी नवविवाहित जोडीले मधुमास सुरु गरेका छन्। १३ दिनसम्म मनाइने यो पर्वको पहिलो दिन नवविवाहित महिलाले श्रीमानको घरबाट पठाइएको साडी, चोलो, चुरा र गरगहना लगाएर शिव, पार्वती तथा नाग नागिनको पूजा गर्ने गर्छिन्। पर्व अवधि भरी प्रत्येक साँझ नवविवाहित महिला समूह बनाएर साजश्रृंगार गरी बगैंचामा फुललोढी (फुलटिप्ने) गर्न जाने गर्छन्। समूहमा सजिएर निस्कने महिलाको झुण्डले मधुमास सुरु भएको सबैले थाहा पाउँछन्। साँझ टिपिएका फूलहरु अर्को दिनको पूजामा चढाउने गरिन्छ। फूललोढीको आकर्षण यसमा गाइने गीतले अझ बढाउने गर्दछ। फुललोढीका बेला गाइने गीतहरु नव दम्पत्तीको सुख, सम्वृद्धि र उनीहरुको सुखी जीवनको आर्शिवाद हुन्छ। साउन महिना वर्षायामको महिना भएको हुनाले यसमा सर्प र जलचरको प्रकोप बढ्दछ। त्यसैले प्रकृतीको पूजा गर्ने उद्देश्यले यो पर्व मनाउने परम्परा रहिआएको छ। पहिलाको समयमा विवाहपछि नवविवाहित जोडिलाई सँगै बस्न र सुमधुर सम्बन्ध बनाई वैवाहिक जीवनलाई अघि बढाउनका लागि यो पर्वको माध्यमले विशेष अवसर दिइने गरिएको कवि काशिकान्त झा बताउँछन्।'अहिले त विहेभन्दा पहिला पनि केटाकेटीले एक अर्कासँग भेट्न पाउँछन्। कुरा गर्न पाउँछन्। तर, हाम्रो बेलामा यस्तो थिएन, 'उनी भन्छन्, 'यो पर्वले नवविवाहित जोडिलाई एकअर्काको बारेमा बुझ्न र रमाइलोका साथ दाम्पत्य जीवनलाई सफल बनाउन उत्साह प्रदान गर्छ ।' यो पर्व मैथिल समुदायका ब्राह्मण, कायस्थ, सोनार तथा देव जातिमा मनाइने गरिन्छ। पर्वको प्रत्येक दिन विशेष पूजा पाठ गरि महिलाले शिव पार्वतीको कथा सुन्ने गर्छन्। साँझको बेला श्रृंगार गरेर सामूहिक रुपमा फुल टिप्न जाने गर्छन्। प्रतिदिन पूजाको क्रममा नवविवाहित जोडिलाई सुनाइने कथामा प्रेम, दाम्पत्य जीवनको महत्व र यसमा एकअर्काको भूमिका र सहकार्यका बारेमा उदाहरण दिने गरिन्छ। प्रकृतिले पनि साउन महिनालाई मनोरम बनाएको र यसबेला मधुश्रावणी पर्व हुँदा अझ बढी मनोरम हुने गर्दछ। यस पर्वको अवधिभर नवविवाहित महिलाले ससुरालीबाट पठाइएको अन्न मात्रै खाने परम्परा रहि आएको छ।"
५० ग्राम ब्राउन सुगरसहित युवक पक्राउ,"नेपालगन्ज : नेपालगन्ज उपमहानगरपालिका१२ बेलासपुरका २७ वर्षीय उपेन्द्रकुमार चौधरी ५० ग्राम लागूऔषध ब्राउन सुगरसहित पक्राउ परेका छन् । लागूऔषध नियन्त्रण ब्यूरो शाखा कार्यालय नेपालगन्ज र इलाका प्रहरी कार्यालय जमुनाहाको संयुक्त टोलीले आइतबार दिउसो साढे २ बजे चौधरीलाई नियन्त्रणमा लिएको जिल्ला प्रहरी कार्यालय बाँकेका प्रवक्ता प्रहरी नायव उपरीक्षक प्रकाश सापकोटाले जानकारी दिए । युपी २१ एके ६३९८ नम्बरको भारतीय मोटरसाइकलमा सीमावर्ती बजार रुपैडिहा बजारबाट नेपालगन्ज ल्याउँदै गर्दा चेकजाँचको क्रममा जमुनाहा सीमा क्षेत्रबाट नियन्त्रणमा लिएको हो । प्रवक्ता सापकोटाले भने, चेकजाँच गर्दा मोटरसाइकलको ब्याट्री राख्ने ठाउँमा सेतो प्लाष्टिकभित्र ब्राउन सुगर भेटिएको हो । निजबाट ९ हजार नेपाली, एक हजार भारु र एक सय अमेरिकी डलर बरामद गरेको छ । प्रहरीले दुई थान मोबाइल पनि बरामद गरेको छ । चौधरीलाई जिप्रकाको हिरासतमा राखिएको छ । जिल्लामा नौ महिनायता नियन्त्रणमा लिएको यही ठूलो परिमाणको ब्राउन सुगर हो । यसअघि १४ कार्तिक १४ मा महेन्द्र बहुमुखी क्याम्पस अगाडि चौलीका चोकमा ८९ ग्राम ब्राउन सुगरसहित भारतीय नागरिक सायर आलम राई पक्राउ परेका थिए ।"
साउने सोमबारकाे राैनक : पशुपतिमा भक्तजनको घुइँचो,"काठमाडौं : आज साउन महिनाको पहिलो सोमबार।बिहानैदेखि पशुपतिनाथ मन्दिर पूजाआजा एवं दर्शन गर्ने भक्तजनको भीड लागेको छ। साउने सोमबारका अवसरमा बिहान ३ बजेदेखि नै पशुपतिका चारै ढोका खोलिएको पशुपति क्षेत्र विकास कोषका सदस्य सचिव डा प्रदीप ढकालले जानकारी दिए।मन्दिरमा भक्तजन बिहान ३:३० बजेदेखि पूजा एवं दर्शनका लागि लाममा बसेका छन्। अन्य विशेष पर्वमा जस्तै आज पनि पशुपतिनाथमा भक्तजनको प्रवेशका लागि चार स्थानबाट लाम लाग्ने व्यवस्था गरिएको छ। पहिलो लाम गौरीघाटउमाकुण्डरुद्रगाडेश्वर हुँदै पश्चिमढोकाबाट, दोस्रो लाम मित्रपार्कदक्षिणामूर्ति पश्चिम मूलढोकाबाट, तेस्रो लाम जयबागेश्वरीभुवनेश्वरीशङ्कराचार्य मठबाट पश्चिम मूलढोकाबाट, चौथो लाम पिङ्गलास्थानचार वालयपञ्चदेवल हुँदै दक्षिणढोकाबाट मन्दिर प्रवेश गर्ने व्यवस्था मिलाइएको कोषले जनाएको छ। साउन महिना र सोमबार भगवान् शिवको महिना एवं बार भएकाले आज बिहानै स्नान गरी शिवालयमा पूजाआजा एवं दर्शन गरेमा मनोकांक्षा पूरा हुने, अटल सौभाग्य प्राप्त हुने धार्मिक विश्वास छ। पशुपतिनाथ मन्दिरलगायत देशभरका शिवालयमा विशेष गरी महिला भक्तजनको भीड लागेको छ। रातो एवं हरियो पहिरनमा सजिएका भक्तजनले पशुपति क्षेत्र भरिभराउ छ। साउनको सोमबारलाई लक्षित गरेर कोषले अतिरिक्त जुत्ताचप्पल कक्षको व्यवस्था गरेको छ। भक्तजनको भीड बढ्ने भएपछि सुरक्षालगायत सबै प्रबन्ध गरिएको सदस्य सचिव ढकालले जानकारी दिए। विवाहित महिलाले श्रीमान्को दीर्घजीवनको कामना र अविवाहित महिलाले योग्य वरको कामना गर्दै साउने सोमबारको व्रत बस्ने भन्ने भनाइ पनि प्रचलित छ। धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतम सुख, शान्ति एवं समृद्धिका लागि साउन महीना र सोमबार सबैले शिवको उपासना गर्नुपर्ने शास्त्रीय वचन धार्मिक ग्रन्थमा रहेको बताए। यस वर्ष साउनमा चार वटा सोमबार परेको छ। साउन ६, १३, २० र २७ गते सोमबार परेको छ। पहिलोपटक साउने सोमबारको व्रत गर्नेले पाँचवटा सोमबार परेको वर्षबाट सुरु गर्नुपर्छ भन्ने मान्यता छ। विशेष कामनासहित साउनको सोमबारको व्रत गर्नेले अन्तिम सोमबार गोदान, पूर्णपात्रसहित कामना पूर्ण होस् भनी व्रत समापन गरिन्छ।रासस"
लागुऔषध दुर्व्यसनी गर्न चोरी,"काठमाडौं : लागुऔषधको दुर्व्यसनी गर्न चोरी गर्ने एकजना पक्राउ परेका छन्। महानगरिय प्रहरी परिसर काठमाडौंले बानियाटारबाट चोरीको आरोपमा पदम गौतमलाई पक्राउ गरेको छ। परिसरका प्रवक्ता होबिन्द्र बोगटीका अनुसार बानियाटारस्थित फन्द बहादुर तामाङको घरमा चोरी गरेर भागेका थिए। लागुऔषध दुव्र्यसनी गर्न आफूले चोरी गरेको गौतमले बयान दिएका छन्, उनले भने, चोरी गरेर भाग्ने क्रममा उनले घर मालिक तामाङलाई समेत घाइते बनाएको पाइयो। आरोपी गौतमले चोरीको स्वीकार गरेको समेत डीएसपी बोगटीले बताए।"
"भारतीय तिर्थालु बोकेको गाडी बर्दिबासमा दुर्घटना, २८ घाइते",बर्दिबास : भारतीय तिर्थालुहरु बोकेर गुडिरहेको ना ४ च १०९९ नम्बरकाे बोलेरो जिप दुर्घटना हुँदा २८ जना घाइते भएका छन् । तिर्थालुलाई टुटेश्वरनाथ महादेव मन्दिरमा दर्शन गराई फर्कने क्रममा महोत्तरीको बर्दिबास नगरपालिका५ स्थित टुटेश्वरमा साेमबार दुर्घटना भएको हो । जिपमा सवार सबै यात्रु भारतका दुई गाउँ सुरसन्ड सघारी र बखरीका बासिन्दा भएको बताइएको छ । जिल्ला ट्राफिक प्रहरी महोत्तरीका प्रहरी जवान सागर दियालीका अनुसार द्रुत गतिमा गुडिरहेको जिप पूर्वपश्चिम राजमार्गस्थित टुटेश्वर चोक नजिकै सडकबाट चिप्लिएकाे थियो । शनिबार नेपाल आएका भारतीय तिर्थालु सिन्धुलीको मेला भरेर बर्दिबासस्थित टुटेश्वरनाथ मन्दिर दर्शन गर्न पुगेका थिए । घाइते सबैजनाको अहिले बर्दिबासस्थित शुभ स्वस्तिक अस्पतालमा उपचार भइरहेको छ । उनीहरुको उपचारमा २० जना स्वास्थ्यकर्मी खटिएका छन् ।
"शिक्षामन्त्रीलाई परीक्षा नियन्त्रकको पत्र, 'मलाई हटाइदिनूस्'","काठमाडौं : परीक्षा नियन्त्रण कार्यालय (कक्षा १०) सानो ठिमीका नियन्त्रक विष्णुप्रसाद अधिकारीले केही दिनअघि शिक्षा विज्ञान तथा प्रविधिमन्त्री गिरीराजमणि पोखरेललाई लिखित निवेदन दिँदै आफूलाई जिम्मेवारीबाट हटाइदिन अनुरोध गरेका छन् । विगतमा नियन्त्रक भएर जान मरिहत्ते गर्ने उक्त कार्यालयमा डेढ वर्षदेखि कार्यरत नियन्त्रक अधिकारीले लिखित निवेदन नै दिएर जिम्मेवारीबाट हटाइदिन अनुरोध गरेपछि मन्त्रालय तथा मातहतका निकायमा तरंग फैलिएको छ। परीक्षा नियन्त्रक भएर एसईईको एउटा परीक्षा सफलतापूर्वक सञ्चालन गरेका अधिकारीले पनिकालाई मन्त्रालयले बेवास्ता गरेको गुनासो गर्दै निवेदन दिएका हुन्।अहिलेकै संरचनामा रहेर पनिकामा काम गर्न नसक्ने जानकारी उनले निवेदनमार्फत दिएका छन्। कानुनअनुसार उक्त कार्यालय राष्ट्रिय परीक्षा बोर्ड अन्तर्गत पर्छ । किनकी माध्यमिक तहसम्मको शिक्षाको अन्तिम परीक्षा मानिएका कक्षा एघार, बाह्र तथा एसईईको परीक्षा सञ्चालन गर्ने दायित्व बोर्डको हुन्छ। सोही काराणले पनिकामा रहेका शिक्षा मन्त्रालयअन्तर्गतका कर्मचारी पनि एक वर्षअघि नै अन्य कार्यालयमा सरुवा भइसकेका छन्। उक्त कार्यालयमा अहिले मन्त्रालयले काजमा खटाएको कर्मचरीको भरमा काम भइरहेको छ।नियन्त्रक अधिकारी सहसचिव हुन्। तर बोर्डअन्तर्गत नै कक्षा एघार र बाह्रको परीक्षा सञ्चालन गर्ने नियन्त्रक उपसचिव स्तरका छन्। एकै कार्यालयमा एकथरी नियन्त्रक उपसचिव र अर्काथरी नियन्त्रक सहसचिव राखिनु अव्यवहारिक भएको गुनासो पनि अधिकारीले मन्त्रालयमा गरेका छन्। अधिकारीले भने, 'कामको चाप अत्यधिक छ।' पर्याप्त कर्मचारी छैनन्। यही भएर अफ्नो समस्या मन्त्रालयमा जानकारी गराएको हुँ।' अधिकारीको पत्रपछि मन्त्रालय छलफलमा जुटेको छ।"
गुठी प्रकरण : सम्पत्ति खोज्दै अभियन्ता,"काठमाडौं : गुठीको विवरण माग्दै सम्पदा अभियन्ताको टोली गुठी संस्थानको कार्यालय पुगेको छ। राष्ट्रिय पहिचान संरक्षण संयुक्त संघर्ष समितिको अगुवाइमा गएको टोलीले गुठीको सम्पूर्ण जग्गा, जमिन र सम्पत्तिको विवरण मागेको छ। समितिका संयोजक गणपतिलाल श्रेष्ठले गुठी संस्थानका अध्यक्ष मीनराज चौधरी र प्रशासक नारायण चौधरीलाई ज्ञापनपत्र बुझाउँदै विवरण माग गरेका छन्। संघर्ष समितिका संयोजक श्रेष्ठले भने, गुठीको जग्गासहितका चलअचल सम्पत्तिको सम्पूर्ण विवरण गुठी संस्थानसँग माग गरिएको छ। ०२९ सालमा गुठी संस्थानको नाममा रहेका राज गुठी र छुट गुठीको जग्गाको कित्ता नम्बर, क्षेत्रफल र कुल संख्याको विवरण मागिएको छ। ०२९ सालको गुठी संस्थानबाट संकलित रकम र खर्च, मालपोतमा राज गुठीको सम्पत्ति, छुट गुठी, निजी गुठीको विवरण, रैतानी नम्बरी जग्गा, गुठी नम्बरी जग्गा, ०२९ सालमा कुल सम्पत्ति, ०३३ सालको कुल सम्पत्ति, जग्गा घटेको, बढेको सम्पूर्ण विवरण माग गरिएको छ। गुठीका प्रशासक नारायण चौधरीले विवरण संकलन भइरहेको जानकारी दिँदै विवरण छिट्टै उपलब्ध गराउने आश्वासन दिए। गुठी संस्थानका अध्यक्ष चौधरीले कार्यालयमा उपलब्ध भएको गुठीको सम्पत्तिको सम्पूर्ण विवरण समितिलाई बुझाउने प्रतिबद्धता व्यक्त गरे। संस्थानसँग ६९ जिल्लामा ५ लाख ६१ हजार ९ सय ९० रोपनी जग्गा पहाडमा र ६६ हजार ३ सय ३० बिघा जग्गा तराईमा रहेको विवरण छ। त्यो यकिन विवरण नभएको स्वयं गुठी संस्थान स्विकार्छ। उनले ६९ वटा जिल्लामा गुठी रहेकाले त्यसको तथ्यांक संकलन गर्न भने केही समय लाग्ने स्पष्ट पारे। गुठियारले पोखरीमा निर्माणाधीन विद्यालय भत्काएपछि पचली भैरव गुठीको जग्गामा रहेको पोखरी मासेर विद्यालय बनाएको भन्दै गुठियारले निर्माणाधीन भवन भत्काइदिएका छन्। इँटा, रड विद्यालयभरि छरपष्ट छन्। पक्की संरचना बनाउन थालेपछि गुठियारको समूह नै विद्यालयमा प्रवेश गरेर बन्दै गरेको भवन तोडफोड र आगजानी गरेका हुन्। गुठियारले विद्यालय, महानगरपालिका र गुठी संस्थानलाई निर्माण रोक्न बराम्बर अनुरोध गर्दा सुनुवाइ नभएपछि भत्काउनुपरेको बताएका छन्। पोखरी मासेर विद्यालयले पक्की संरचना बनाएपछि भत्काउनुपरेको हो, एक गुठियारले भने, हामीले त स्कुल खेल्न मात्रै दिएका हौं, पक्की भवन बनाएर कब्जा गर्न त होइन नि ! राष्ट्रिय पहिचान संरक्षण संयुक्त संघर्ष समितिका संयोजक गणपतिलाल श्रेष्ठले विद्यालयले जबर्जस्ती पोखरी मासेर संरचना बनाएपछि गुठियारले भत्काएको बताए। गुठीको जग्गा संरक्षण गर्ने अभिप्रायले संरचना भत्काएको उनको भनाइ छ। उनले गुठीको जग्गा अतिक्रमण तथा कब्जा गर्न कसैलाई नदिने बताए। प्रधानाध्यापक दयाचन्द्र श्रेष्ठले गुठियार र संस्थानसँग छलफल गरेरै भवन निर्माण गरेको बताए। उनले आतंकवादी शैलीले निर्माणाधीन विद्यालय भवन भत्काएको आरोप लगाए। उनले भने, दुई सय विद्यार्थी पढ्दै गरेको विद्यालय भत्काउनु सरासर अन्याय हो। पोखरी भन्दै भत्काएको ठाउँमा आफूले ३० वर्षदेखि काम गर्दा पोखरी नै नदेखेको उनले दाबी गरे। उनले भवन विद्यालयले बनाए पनि त्यसको स्वामित्व गुठीकै नाममा गरिदिने विषयमा विद्यालय तयार रहेको बताए। नयाँ भवनको भाडा पनि जति सक्छौं, तिर्छौं, स्वामित्व पनि गुठीकै हुन्छ भनेर हामीले भनेका थियौं, उनले भने, गुठी संस्थानसँग पनि कुरा भइरहेको थियो, गुठीले बनाउनु नै भनेको थियो, कुरा गर्दै काम गर्दै थियौं। विद्यालय भवन अभावका कारण नयाँ भवन बनाउनुपर्ने बाध्यता भएको बताए। उनले गुठियारका बालबच्चा सबै निजी स्कुलमा पढ्ने भएकाले उनीहरूलाई सरकारी विद्यालयको मोह नभएको दाबीसमेत गरे। गुठी संस्थानका प्रवक्ता सरोज थपलियाले लामो समयदेखि विद्यालयले भोगचलन गर्दै आए पनि पक्की संरचना बनाउन स्वीकृति नलिँदा समस्या भएको बताए। गुठियार र विद्यालय दुवै पक्षको कमजोरीका कारण क्षति भएको उनको भनाइ छ।"
"सिरहामा बाढी सकस : बाँधमै बास, सधैँभरी त्रास","सिरहा : गत शुक्रबार साँझदेखि कमला नदीमा बाढीको बहाव बढेसँगै सिरहा नगरपालिका ६ बसपिटा गाउँका महेश साहको ढुकढुकी पनि बढ्दै जान्छ। उनमा घर कमला नदीको बाँधमै भएकाले बगाउला भन्ने डर छ। उनी घरी घरतिर हेर्छन् भने घरी नदीतिर हेर्न जान्छन्। उनको घर अगाडी नदीको बाढीले कटान गरेको छ। पानीको बहाव कम भएपछि स्थानीयले कटान रोक्न प्लाष्टिको बोरामा माटो हालेर पुरेका छन्। उनका छिमेकी राजेश साह पनि उनीजस्तै चिन्तामा परेका छन्। बाढीले घर भत्काइ दियो भने कसरी बाँच्ने भन्ने डर उनमा छ।खाना त्यागेर दिनभरी बाँधमै बसेर बाढी नियालिरहेको उनले सुनाए। उनीहरु रातभरी जाग्राम पनि बसेका थिए। बाँधमै घर हुँदा उनीहरुलाई सधैंभरी बाढीकै त्रासमा बाँच्नु परेको छ। नदीको कटानले बाँध दिनदिनै बस्तीतिर धकेलिदै गएको छ। 'छिमेकी गाउँ सारश्वरमा बाँध फुटेर आएको पानीले गाउँ पसेको थियो,' महेशले भने, 'यता पनि बाँध भत्किने हो कि भन्ने डरले सताउन थालेको छ।'प्रत्येक वर्ष बाढीले बाँध भत्काउँदा त्यसको मर्मत सम्भार नहुँदा जोखिम बढ्दै गएको उनले बताए। 'बाँधमा वर्षेनी निर्माणका लागि लाखौं खर्च भइरहेको छ तर, टिकाउ काम भइरहेको छैन्,' सोही गाउँका रन्जित ठाकुरले भने, 'बाढीले वस्ती जोखिममा परेको छ।' बाँध मजबुत बनाए मात्रै बस्ती सुरक्षित हुने उनले बताए। कमलाको बाढीले बसपिटा गाउँमा मात्रै होइन बाँधमा बस्ती भएका सबैको चिन्ता एउटै छ। पूर्वपश्चिम लोकमार्गको कर्जन्हा नगरपालिका ३ देखि सिरहा नगरपालिका १६ सम्ममा दुई दर्जनभन्दा बढी बस्ती बाँधमै छन्।यसवर्षको बाढीले ती वस्तीमा व्यापक क्षति पुर्याएको छ। जिल्ला विपद् व्यवस्थापन समितिले संकलन गरेको प्रारम्भिक तथ्यांक अनुसार बाढीबाट सिरहाका ५ हजार ३ सय २६ घरमा पूर्ण र १० हजार एक सय ८९ घरमा आंशिक क्षति पुगेको छ। दुई हजार ६ सय ३१ परिवार विस्थापित भएका छन्। ठाउँठाउँमा सडक भत्किएका कारण आवतजावत रोकिएको छ। बाढीबाट करिब ७५ हजार मानिस प्रभावित भएको तथ्यांक छ। सिरहामा बाढीमा परी मिर्चैया नगरपालिका ४ का पाँच वर्षीया प्रियंका महतो र रागिनी महतो, नरहा गाउँपालिका ३ का ५५ वर्षीय शोभित कटुवाल, २० वर्षीय वली साहको मृत्यु भएको छ।"
शिक्षण अस्पताल बर्सेनि घाटामा,"काठमाडौं : उज्यालो नहुँदै बिरामी टिकट काट्न आइपुग्छन्। जँचाउने तथा भर्ना भई उपचार गराउनेको संख्या बर्सेनि बढ्दो छ। शल्यक्रिया गर्नुपरे महिनौं कुर्नुपर्छ। लाग्छ, अस्पतालले मुनाफा गरिरहेको छ। तर, अवस्था ठीक उल्टो छ। महाराजगन्जस्थित त्रिभुवन विश्वविद्यालय शिक्षण (टिचिङ ) अस्पताल सधैँ घाटामा छ। नाफा गर्न नसकेको अस्पतालमा जँचाउन र भर्ना भई उपचार गराउने बिरामीको संख्या बढ्दै गएको छ। करिब सात सय शड्ढया क्षमतामा सञ्चालित अस्पतालले आइतबार ३७ औं वार्षिकोत्सव मनाएको छ। अस्पताल जापान सरकारको सहयोगमा स्थापना भएको हो। वार्षिकोत्सव समारोहमा अस्पतालका कार्यकारी निर्देशक प्राडा प्रेमकृष्ण खड्गाले अस्पताल घाटामा रहेको तथ्य सार्वजनिक गरे। ०७६७७को प्रक्षेपित आर्थिक विवरणअनुसार अस्पतालले २ अर्ब १८ करोड ५६ लाख २२ हजार ९ सय ९४ रुपैयाँ आम्दानी हुने अपेक्षा गरिएको छ। जसमध्ये २ अर्ब १९ करोड २५ लाख १२ हजार ३ सय ५० रुपैयाँ खर्च हुने अनुमान छ। निर्देशक डा खड्गाका अनुसार ६८ लाख ८९ हजार ३ सय ५५ रुपैयाँ घाटा हुने देखिन्छ। ३७ वर्ष पुरानो अस्पतालमा चिकित्सकसहित करिब १४ सय कर्मचारी कार्यरत छन्। आन्तरिक स्रोतबाटै चिकित्सक, नर्सिङ कर्मचारी, प्यारामेडिक्स, सुरक्षा तथा सरसफाइ कर्मचारी व्यवस्था गर्नुपरेको डाखड्गा बताउँछन्। यही मुख्य कारण हो जसले गर्दा लामो समयदेखि अस्पतालले बर्सेनि घाटा व्यहोर्दै आएको छ, डा खड्गाले भने। अस्पतालमा नियमित उपचार गराउने बिरामीको संख्या बढे पनि अस्पताल घाटामा गएको हो। अस्पतालले चालु वर्षमा आन्तरिक स्रोतबाट १ अर्ब १४ करोड ८७ लाख २५ हजार ७ सय ९४ रुपैयाँ आम्दानी गरेको छ। यसबाहेक अस्पताललाई सरकार र त्रिविबाट छुट्टाछुट्टै अनुदानअन्तर्गत ८२ करोड ४ लाख ७२ हजार २ सय रुपैयाँ प्राप्त भएको अस्पतालले जनाएको छ। अस्पतालले बिरामीलाई न्यून शुल्कमा उपचार गर्दै आएको छ। कर्मचारीको तलबभत्ता भने अन्य सरकारी अस्पतालमा भन्दा बढी छ। अस्पतालको इमरजेन्सी, बहिरंग विभाग र भर्ना हुने बिरामीको संख्या बढेको छ। ०७४७५ मा बहिरंग विभागमा उपचार गराउन आउने बिरामीको संख्या ५ लाख ८ हजार ३ सय ३१ थियो। ०७५७६ मा ५ लाख २५ हजार ५ सय ११ पुगेको छ। अस्पताल भर्ना भई उपचार गराउने बिरामीको संख्या पनि बढेको छ। ०७४७५ मा २५ हजार १२ जना बिरामीले भर्ना भई उपचार गराएका थिए। चालु वर्षमा भर्ना गराउनेको संख्या २५ हजार ८ सय ४५ जना पुगेको छ। इमरजेन्सीमा उपचारका लागि आउने बिरामीको संख्या पनि गत वर्षभन्दा झन्डै दुई हजारले बढेको अस्पतालले जनाएको छ। दशकदेखि मिर्गौला प्रत्यारोपण गरिरहेको अस्पतालमा कलेजो प्रत्यारोपण सेवा पनि सुरु गरिएको छ। अस्पतालका प्रत्यारोपण सर्जन प्राडा रमेशसिंह भण्डारीको नेतृत्वमा एक महिनामा दुई जनाको प्रत्यारोपण गरिएको छ। न्यून खर्चमा प्रत्यारोपण भइरहेको डाभण्डारी बताउँछन्। अस्पतालमा विद्यमान दरबन्दीमा पुनरवलोकन गरी आवश्यकताअनुसार जनशक्ति व्यवस्थाका लागि ओ एन्ड एम सर्भे कार्य अघि बढाइएको कार्यकारी निर्देशक डा खड्गा बताउँछन्। समितिको प्रतिवेदन पाएपछि दरबन्दी व्यवस्थाका लागि त्रिविमार्फत सरकारसमक्ष पहल गर्ने योजना राखिएको छ। अस्पताललाई सरकारले दिने अनुदानमा वृद्धि गर्न पनि पहल भइरहेको अस्पतालका कार्यकारी निर्देशक डा खड्गाले बताए। ००० आन्तरिक स्रोतबाटै चिकित्सक, नर्सिङ कर्मचारी, प्यारामेडिक्स, सुरक्षा तथा सरसफाइ कर्मचारी व्यवस्था गर्नुपरेको डाखड्गाको भनाइ।"
के शिव भगवानलाई हरियो रङ मन पर्छ ?,"काठमाडौं : साउन लागेसँगै महिलाहरू हरियो पहिरनमा सजिने गर्छन्। शिव भगवानलाई पनि हरियो रङ मन पर्छ भन्ने धेरै महिलाको विश्वास छ। साउनभर विवाहित र अविवाहित महिलाहरू हातमा हरिया चुरा,मेहन्दी र लुगा लगाउन मन पराउँछन्। साउनको हरियो फेसनले राम्रो बजार लिने गरेको छ। तर, के साँच्चिकै हरियो रङ भगवान शिवलाई मन पर्छ त ? यसबारेमा विभिन्न विश्वास र तर्क छन्। एकथरीले शिवलाई हरियो रङ मनपर्छ भने विश्वास गर्छन् भने संस्कृतिमा चासो राख्नेहरु शिवको रोजाइको रङ हरियो नभएको तर्क गर्छन्। कुनै पनि शास्त्रमा शिवलाई हरियो रङ मन पर्ने उल्लेख नभएको उनीहरुको दाबी छ। साउनमा हरियो रङ प्रकृतिसँग मेल खाने भएकाले हरियो पहिरन लगाउनु स्वभाविक भएको आम विश्वास छ। हरियो रङ स्वास्थ्यका लागि लाभदायक मानिन्छ।हरियो रङले आँखालाई फाइदा हुनेगर्छ। शिवको पूजा गर्दा हरियो धतुरो, रुद्राक्ष र हरिया फूलहरु चढाउने चलन छ। हरियो पहिरनमा सजिएर सोमबार बिहानै पशुपति पुगेकी कंचन कार्की भन्छिन्, 'चलिआएको चलन हो। महादेव शिवलाई मन पर्छ भन्ने विश्वासमै हरियो पहिरन लगाइन्छ। साउनमा हरियो लगाउँदा बेग्लै आनन्द हुन्छ।' के भन्छन् संस्कृतिविद् ? संस्कृतिविद् गोविन्द टण्डनले हरियो रङ र शिवको खासै सम्बन्ध नभएको बताउँछन्। टण्डन् भन्छन्, 'शिवलाई हरियो रङ मन पर्छ वा हरियो रङ 'शिव रङ' हो भनेर कुनै धर्मशास्त्रमा लेखिएको छैन।' टण्डनका अनुसार शिवको आराधना गर्दा धतुरो, रुद्राक्ष र हरियो कलरका फूलहरु चढाइने गरिन्छ।त्यही भएर शिवलाई हरियो रङ मन पर्छ भन्ने विश्वासका साथ हरियो रङप्रति महिलाहरु आकर्षित भएका हुन्। उनी भन्छन्, 'अहिले त हरियो रङ फेसनजस्तै भइसक्यो।' 'भगवानलाई सप्तरङ वा सातै रङ मनपर्छ,'उनले भने,' खासमा शिवलाई सेतो रङको पिताम्बर चढाइने गरिन्छ।"
पत्रकारलाई सांसदले धम्की दिएको भन्दै महासंघको आपत्ति,ललितपुर : समाचार लेखेको विषयलाई लिएर प्रदेश३ का सांसद राजकाजी महर्जनले पत्रकारलाई धम्की दिएको भन्दै पत्रकार महासंघले विज्ञप्ति जारी गरेको छ । पत्रकार महासंघ उपत्यका प्रदेश समिति र जिल्ला ललितपुरले संयुक्त रुपमा विज्ञप्ती जारी गर्दै आपत्ती जनाएका छन् । गत शनिवार पुष्पलाल स्मृति प्रतिष्ठानमा समाचार संकलन गर्न पुगेका पत्रकार कार्कीलाई सांसद राजकाजी महर्जनले धम्क्याएको बताउँदैआएका छन् । सांसद महर्जनले एकान्तमा लगेर धम्की दिएको पत्रकारको आरोप छ ।
सवारी कारबाही : दैलेख ट्राफिकले ३० लाख राजश्व उठायो,"दैलेख : जिल्ला ट्राफिक प्रहरी कार्यालय दैलेखले आर्थिक वर्ष ०७५७६ मा करिब ३० लाख राजश्व संकलन गरेको छ। जिल्लाका विभिन्न ठाउँमा संचालित सवारीसाधनलाई गरेको कारबाहीबाट २९ लाख ४२ हजार ५ सय रुपैयाँ राजश्व संकलन भएको हो। गत आर्थिक वर्षमा कुल ५ हजार ३७ सवारीसाधन कारबाहीमा परेको कार्यालयले जनाएको छ।जसमध्ये बस ७ सय ८१, ट्रक १ हजार ३ सय ९५, टेक्टर ६ सय १६, मोटरसाइकल ६ सय ४२, जिपकार १ हजार ३ सय ६ र अटोरिक्सा २ सय ९७ वटा कारबाहीमा परेका छन्। कारबाहीमा परेका बसबाट ४ लाख ६७ हजार ५ सय, ट्रकबाट ७ लाख ९९ हजार, टेक्टरबाट ३ लाख २५ हजार ५ सय, मोटरसाइकलबाट ३ लाख ७३ हजार, जिपकारबाट ८ लाख १ हजार र अटोरिक्साबाट १ लाख ७६ हजार ५ सय रुपैयाँ राजश्व संकलन भएको थियो। गतवर्ष भन्दा ९ लाख ४२ हजार ६ सय रुपैयाँ बढी राजश्व संकलन भएको बुझिएको छ। गतवर्ष सडकमा सवारीको चाप बढेसँगै राजश्व दर वृद्धि भएकाले राजश्व दर धेरै देखिएको ट्राफिक प्रहरी प्रमुख प्रहरी सहायक निरीक्षक नन्दलाल जैसीले जानकारी दिए। धेरैजसो सवारीसाधनका कागजपत्र नवोकेका, क्षमताभन्दा बढी यात्रु बोकेका, बढी मालसामान ढुवानी गरेका, लाइसेन्स नभएका र ट्राफिक नियम पालना नगरेका कारण सवारीसाधन कारबाही पर्ने गरेको उनको भनाई छ। उनका अनुसार गतवर्ष जिल्लामा ३५ वटा सवारीसाधन दुर्घटना भएका छन् भने दुर्घटनामा परी २१ जनाको मृत्यु भएको र ९० जना घाइतेमध्ये ६ जना बालबालिका छन्।"
ट्रकसँग मोटरसाइकल ठोकिदा एकको मृत्यु,काभ्रे : पाँचखाल नगरपालिका ४ हेलम्बु राजमार्गमा ट्रक र मोटरसाइकल ठोकिदा एकजनाको मृत्यु भएको छ। मण्डनदेउपुरबाट पाँचखालतर्फ आउँदै गरेको बा ३ ख ९९९२ नम्बरको निसान मिनि ट्रकसँग मण्डनदेउपुरतर्फ जाँदै गरेको बा ४६ प १५३६ नम्बरको मोटरसाइकल ठोकिदा मोटरसाइकल चालकको मृत्यु भएको प्रहरीले जनाएको छ। ट्रकसँग मोटरसाइकल ठोकिदा पाँचखाल नगरपालिका ४ बस्ने संजीव श्रेष्ठको मृत्यु भएको जिल्ला प्रहरी कार्यालय प्रमुख एसपी जयराज सापकोटाले बताए। मोटरसाइकलमा ३ जना सवार रहेको र चालक श्रेष्ठको धुलिखेल अस्पताल उपचारको क्रममै बिहान ११ बजे मृत्यु भएको सापकोटाले जानकारी दिए। घाइते मण्डनदेउपुर नगरपालिका ११ सदिप थापा र पाँचखाल ४ अभिषेक खनालको धुलिखेल अस्पतालमा उपचार भइरहेको प्रहरीले जनाएको छ।घटनाको विषयमा पाँचखाल चौकीबाट प्रहरी खटाई थप अनुसन्धान भइरहेको जिल्ला प्रहरी कार्यालयले जनाएको छ।
मोबाइल चोरीमा बालकको संलग्नता,दैलेख : दैलेख सदरमुकाममा रहेको एक पसलमा भएको चोरीमा दुईजना बालकको संलग्नता रहेको पाइएको छ। नारायण नगरपालिका१ पुरानो बजारमा रहेको युनिर्भसल मोबाइल पसलमा ताला फोडेर चोरी गर्नेमा दुईजना बालक रहेको प्रहरीले जनाएको छ। चोरीमा नारायण नगरपालिका१ एकान्तकुनाका १३ वर्षीय किरण थापा र वडा ८ तर्ताङ्गका १५ वर्षीय सन्दिप गुरुङ संलग्न रहेको प्रहरी प्रमुख डीएसपी ठाकुरप्रसाद पोखरेलले जानकारी दिए। दुवै बालक नियन्त्रणमा लिई सोधपुछ गर्दा चोरी गरेको स्वीकार गरेको डीएसपी पोखरेलले जानकारी दिए।हाल दुवै बालकलाई अभिभावकको जिम्मा लगाई दैनिक प्रहरी कार्यालयमा उपस्थित गराउने गरिएको छ। गत बिहीबार राति पसलमा चोरी भएको थियो।पसल मालिक देवकुमार तारामी मगरले प्रहरीमा दिएको उजुरीअनुसार ७९ थान मोबाइलसहित २ लाख ३० हजार रुपैयाँ चोरी भएको हो।
बारामा गोली हानी युवकको हत्या,वीरगन्ज : बाराको सुवर्ण गाउँपालिका१ बगहीमा अज्ञात समूहको गोली प्रहारबाट एक युवकको मृत्यु भएको छ। बगहीस्थित नहर छेउमा करिब २१ वर्षका युवकको कन्चटमा गोली हानी हत्या गरिएको अवस्थामा शव फेला परेको हो। मृतक युवकको हातमा ट्याटुले खोपेर सौरभ लेखिएको भएपनि उनको सनाखत हुन नसकेको बाराका प्रहरी प्रवक्ता रन्जित सिंह राठौरले बताए। सोमबार बिहान २ बजेतिर बगही नहर छेउमा युवकको शव देखेपछि स्थानीयले प्रहरीलाई खबर गरेका थिए। मृतक युवकको शव पोष्टमार्टमका लागि कलैयास्थित जिल्ला अस्पतालमा पठाइएको प्रहरी नायव उपरीक्षक राठौरले जानकारी दिए। मृतक युवकको कन्चटमा गहिरो घाउ देखिएकाले गोली हानेर हत्या गरिएको अनुमान गरिएको छ।घटनाबारे अनुसन्धान भइरहेको उनले बताए।
लागुऔषध ओसारपसारमा संलग्न युवक पक्राउ,दैलेख : लागुऔषध कारोवारमा संलग्न रहेको आरोपमा एक युवक पक्राउ परेका छन्। पक्राउ पर्नेमा नारायण नगरपालिका११ का २४ वर्षीय विपिन गिरी रहेको प्रहरीले जनाएको छ। लागुऔषध ओसारपसारमा संलग्न अर्का नारायण नगरपालिका१ का २४ वर्षीय रोशन श्रेष्ठको बयानको आधारमा फरार रहेका गिरीलाई आइतबार पक्राउ गरी अनुसन्धान थालिएको जिल्ला प्रहरी प्रमुख डिएसपी ठाकुरप्रसाद पोखरेलले जानकारी दिए। श्रेष्ठलाई गत वैशाख २५ गते ६० मिलीग्राम ब्राउनसुगरसहित पक्राउ गरिएको थियो।दुवैलाई अनुसन्धानका लागि हिरासतमा राखिएको जिल्ला प्रहरी कार्यालयले जनाएको छ।
७६ केजी जिम्बु र यार्सासहित १० जना पक्राउ,"मुस्ताङ : जिल्ला प्रहरी कार्यालय मुस्ताङको कोवाङ प्रहरी चेक पोष्टले शनिबार दिउँसो सवारी चेकजाच गर्ने क्रममा ७६ केजी जिम्बु र १ सय ८९ पिस यार्सा गुम्बा नियन्त्रणमा लिएको छ। मुस्ताङबाट ग १ ख ६४७९ नम्बरको जीपबाट बेशीतर्फ लैजाँदै गर्दा सामानसहित १० जना पक्राउ परेका हुन्। प्रहरीले विभिन्न रङको ४ वटा बोरामा प्याकेजिङ गरिएको जिम्बु र ३ वटा प्लाष्टिकको बट्टामा राखिएको यार्सा गुम्बा कब्जामा लिएको हो। जटिबुटीसहित पक्राउ पर्नेमा सुनसरी जिल्ला धरान नगरपालिका ११ का साजन राई ,सन्तोष राई ,दिपक राई ,धनराज राई ,नविन राई , सागर राई, बिमल राई , प्रेम राई , अर्जुन राई र शिवराज राई छन् ।उनीहरुलाई कोवाङ प्रहरी चेकपोष्टले जिल्ला प्रहरीमा बुझाईएको र जिल्ला प्रहरीले एक्याप मुस्ताङलाई जिम्मा लगाएको सूचना अधिकारी राजेन्द्रप्रसाद रेग्मीले जानकारी दिए। यता प्रहरीले जिम्मा लगाएको जिम्बु र यार्सासहित पक्राउ परेका १० जना व्यक्तिलाई आवश्यक कारवाहीका लागि राष्ट्रिय निकुञ्ज तथा वन्यजन्तु संरक्षण विभाग , अन्नपूर्ण संरक्षणक्षेत्र संम्पर्क कार्यालय पोखरामा बुझाइने एक्याप जोमसोमका कार्यालय प्रमुख तुलसी दाहालले बताए। अहिले पक्राउ परेका १० जनालाई एक्यापका प्रतिनिधि र सुरक्षाकर्मीले पोखरा लैजादै छन्। जटिबुटी तथा बन पैदावारजन्य सामाग्री एक जिल्लाबाट अर्को जिल्ला लैजानको लागि अन्नपूर्ण संरक्षण आयोजना अन्तर्गतको संरक्षण व्यवस्थापन समितिको छोडपूर्जी आवश्यक पर्छ। छोडपूर्जी लिदा समितिले तोके बमोजिमको शुल्क तिनुपर्ने हुन्छ। मुस्ताङ जिल्ला संरक्षित जिल्ला भएकाले बिना अनुमती जटिबुटी तथा वनपैदावार ओसार पोसार गर्न पाइँदैन। एक्याप प्रमुख दाहालका अनुसार उनीहरुलाई राष्ट्रिय निकुञ्ज तथा वन्यजन्तु संरक्षण ऐन २०२९ अनुसार आवश्यक कारबाही अघि बढाइने छ।"
अलपत्रलाई घर ल्याउन टिकटको जोहो,"दमौली : कम्बोडियामा अलपत्र नेपाली फर्काउन सरकारबाट कुटनैतिक पहल नभएपछि आफन्तले फिर्ता ल्याउने प्रक्रिया थालेका छन्। तनहुँ ऋषिङ गाउँपालिकाका पाँचसहित ६ युवा कम्बोडियाको सिमरिपमा हाल अलपत्र परेका छन्। क्यासिनोमा सेक्युरिटी गार्डमा काम पाउने आशामा मानव तस्करलाई झण्डै आठ लाख बुझाएर उनीहरू कम्बोडिया पुगेका थिए। तनहुँ ऋषिङ२ गैह्राथोक निवासी जंगबहादुर थापा, ऋषिङ७ मचदाङका रेशम थापा, ऋषिङ२ चैनपुर निवासी धनबहादुर राना र ऋषिङ६ चालिसे निवासी गोपाल थापासँगै काभ्रेप्लाञ्चोक महादेवस्थान८ का विनोद खरेल तनहुँ केशवटारकी रजनी थापाको आ श्रयमा बसिरहेका छन्। कम्बोडियामै रहेका प्युठान बरौला३ घर भै ललितपुर २३ निवासी दुर्गाबहादुर गुरुङले उनीहरूलाई थाईल्याण्ड हुँदै कम्बोडिया पुर्याएका थिए। कम्बोडिया पुर्याएर जनही ६ हजार अमेरिकन डलर बुझेपछि बेपत्ता भएपछि युवा नेपाली व्यवसायी थापाको आ श्रयमा छन्। आफूहरू अलपत्र परेको बारे देशमा जानकारी गराए पनि सरकारी तवरबाट फिर्तीका लागि कुनै पहल नभएपछि युवाले आफन्तलाई फिर्ता गरिदिन अनुरोध गरेका छन्। अलपत्र परेकाले उद्धार र दोषीमाथि कारवाहीका लागि परराष्ट्र मन्त्रालय र वैदेशिक रोजगार विभागमा पत्राचार गरेका थियौं, आफन्त समेत रहेका ऋषिङ गाउँपालिकाका वडासदस्य यामबहादुर सारुले भने, तर अवैध तरिकाले पुगेकाले फिर्ता गराउन नसकिने जानकारी वैदेशिक रोजगार विभागबाट पाएकाले आफैं फिर्तीका लागि पहल थालेका छौं। अलपत्र युवा जंगबहादुरका दाई प्रेमबहादुरले पनि सरकारले फिर्ता ल्याउन पहल नगरेकाले निजीस्तरमा पहल गरेर फिर्ता गराउन लागिएको बताए। उता सबै बेखर्ची भैसके, उनले भने,अब यत्तिकै कति दिन राख्ने भन्ने भएकाले टिकट खर्च पठाएर फिर्ताको पहल गर्दैछौं। उनले सरकारी निकायबाट सकारात्मक जवाफ र सहयोगको आश्वासन नमिलेकाले आफ्नै पहल गर्नुपर्ने अवस्था आएको बताए। एक जनाको झण्डै आठ लाख रुपैयाँ खर्च भइसकेको छ, उनले भने, अब टिकट पनि किनेर नेपाल फर्काउन लाग्दैछौं। उनले रोजगारी दिने भनि बेपत्ता दुर्गाबहादुरलाई पक्रनका लागि पनि थाईल्याण्डको नेपाली दुतावास तथा नेपाल प्रहरीबाट पहल भएको जानकारी नपाएको बताए। दोषीलाई पक्रेर रकम असुलउपर गर्ने सम्भावना पनि देखिएन। भाईहरू आत्तिएका छन्, उनले भने,ऋण खोजेर भए पनि फर्काउनुको विकल्प देखिएन। कति दिन यसैगरी राख्ने ? हाल आ श्रय दिइरहेकी व्यवसायी रजनीले युवाको फिर्तीका लागि बाटो खर्च स्वरुप ३० हजार रुपैयाँ बराबरको अमेरिकी डलर उपलब्ध गराएकी छन्। दोषीलाई कारबाही नहुँदा पुनरावृत्ति ६ जना युवालाई आफ्नै फल्याटमा आ श्रय दिइरहेकी सिमरिपकी व्यवसायी रजनीले यस अघि पनि नेपालीहरु कम्बोडियामा अलपत्र पर्ने घटना भैरहे पनि दोषी नेपालीमाथि कारवाही नहुँदा दोहोरिने अवस्था आएको बताइन्। यहाँ एनआरएन पनि छ। अरु संघसंस्था छन् उनले भनिन्,तर कसैले दोषी भनि चिनिएका माथि कारवाही गर्ने आँट नगर्दा अरु धेरै नेपाली फसिरहेका छन्। उनले सरकार र थाइल्याण्डको दूतावासले पनि यस्ता घटनामा सोचजस्तो तदारुकता नलिँदा पीडित झनै पीडामा पर्ने अवस्था सुनाइन्। भरपर्दो सम्पर्क माध्यम भेटिएनः विभाग आफन्तले विभागबाट पहल नहुने जानकारी पाएकाले आफैं फिर्ताको पहल गरेको बताए पनि वैदेशिक रोजगार विभागले भने भरपर्दो सम्पर्क माध्यम फेला नपर्दा समस्या परेको बताएको छ। विभागका महानिर्देशक डा भिष्मकुमार भुषालले अन्नपूर्णसँग भने,उहाँहरू समस्यामा परेको कुरा जानकारीमा छ तर सम्पर्कको गतिलो माध्यम नभएकाले समस्या परेको छ। उनले श्रम स्विकृती नलिइकन गएको भए पनि अलपत्र परेका नेपालीलाई फिर्ता गराउन सकिने बताए। अलपत्र परे पछि फिर्ता गराउन दुतावासमार्फत हाम्रो पहल हुन्छ, उनले भने। कम्बोडियामा अलपत्र ६ नेपाली स्थानीय प्रहरी कार्यालयमा मानव तस्करविरुद्ध कारवाहीको निवेदन दिएपछि। उनीहरुले अझैसम्म पनि स्वदेश फिर्तीका लागि सरकारबाट पहल नभएको र खर्च सकिए पछि आफन्तलाई गुहारेको बताएका छन्। जागिरको प्रलोभनमा मानव तस्करी"
पोखरामा बोलबम मेला सुरु,"पोखरा : पर्यटकीय नगरी पोखरामा साउनको पहिलो सोमबारदेखि बोलबम धार्मिक यात्रा सुरु भएको छ। साउनको प्रत्येक सोमबार बिहानै पोखराको बगरस्थित सेती नदी किनार गाईघाटमा स्नान गरी नदीबाट जल लिएर जल चढाउन विभिन्न शक्तिपीठमा भक्तालुको भीड लाग्ने गर्दछन् । यस वर्षको साउन महिनाको पहिलो सोमबारदेखि बोलबम धार्मिक यात्रा सुरु भएको हो। साउनको पहिलो सोमबार पोखराको गाईघाटमा बोलबम भक्तजनको ठूलो मेला लाग्ने गर्दछ। पुरुष गेरु बस्त्र र महिला रातो, हरियो रंगको बस्त्रमा सजिएर सेती नदी किनारमा पूजा गर्छन्। तराई र भारतको विभिन्न स्थानबाट पोखरा आई व्यापार व्यवसाय गरेका भक्तजनको पनि बोलबम धार्मिक मेलामा बाक्लो उपस्थित रहेको छ। सेनी नदी किनारमा पूजा गरिसकेपछि भक्तजन 'बोलबमको ध्वनीले, शान्ति पाउन् साराले' भन्ने मूलमन्त्रका साथपोखराको बैदामस्थित केदारेश्व महादेवमणि सेवाश्रम समितिको आयोजनामा प्रत्येक वर्ष बोलबम जलयात्रा हुँदै आएको छ। भक्तजनले गाईघाटबाट जल लिएर ८ किलो मिटर दूरी हिँडेपछि लेकसाइस्थित केदारेश्वर मन्दिरमा जल चढाउने गर्दछन्। केदारेश्व महादेवमणि मन्दिरको आयोजनामा भएको १६ औं संस्करणको बोलबम जलयात्रामा भक्तजनको ठूलो उपस्थिति थियो । पूजा पछि भक्तजनले भजन, चुड्कामा नृत्य गरेका थिए। गाईघाटबाट जलयात्रामा निस्केका भक्तजन पोखराको विन्ध्यवासिनी मन्दिर परिसरमा पुगेर शिव भगवानलाई जल चढाउने गर्दछन्। विन्ध्यवासिनी मन्दिर धार्मिक विकास समितिको आयोजनामा पनि छुट्टै कार्यक्रम गरी बोलबम जलयात्रा हुँदै आएको छ। साउने सोमबार भगवान शिवको महिमा मानिने हुँदा भक्तजन उपासना गरी नजिकको पवित्र नदी, कुण्ड तथा तलाउबाट ल्याएको जल शिवलिंगमा चढाउँदा मनोकांक्षा पूरा हुने धार्मिक विश्वास छ। वर्षायाममा उर्लेर आएको सेती नदी किनारमा पुगेका भक्तजनको सुरक्षाका लागि सशस्त्र प्रहरी गण कालीका तालीम प्राप्त रेस्क्यु टिम परिचालन गरिएको छ।"
निर्माणाधीन मूर्तिको छतले किचेर दुईको मृत्यु,फिदिम : पाँचथरको हिलिहाङ गाउँपालिका ७ भारपाको टारीमा निर्माणाधीन मूर्तिको पर्खाल भत्किँदा दुईजना मजदुरको ज्यान गएको छ। मृत्यु हुनेमा स्थानीय रुद्र राई र जगत राई रहेको स्थानीय सन्देश तिम्सिनाले जानकारी दिएका छन्।यलम्बरको मूर्तिमा निर्माणाधिन छत भत्किएर दुवैजनाको मृत्यु भएको स्थानीय सन्देश तिम्सिनाले जानकारी दिए। छतले किचिएका दुवैजनाको घटनास्थलमै ज्यान गएको हो।
बाढीपीडितलाई बासको चिन्ता,"गौर : वर्षाका कारण भत्किएको घरमा च्यापिएर पनि बाँचेका रौतहटको इशनाथ नगरपालिका बन्जाराहाटोलका रामनारायण साहको परिवार छिमेकीको घरको बरन्डामा बसिरहेको छ। असार २८ गते राति पानि परिरहेको थियो। साहको परिवार मस्त निन्द्रामा थिए। राति करिब एकबजे घर भत्कियो उनको परिवार पुरियो। तीन छोरा र एक छोरी सहित श्रीमती लालवतिदेवी जसोतसो निस्कीए। छिमेकमा हल्ला गरे। करिब एकघण्टा पछि साहलाई प्रहरी र स्थानीयको सहयोगमा उद्धार गरे। उनको ढाड र खुट्टामा चोट छ। घरमा भएका सबै समान पुरियो। अन्तपात बर्षा र डुवानले नष्ट भए। लता कपडा पुरियो। उनीसँग त्रिपाल समेत छैन्। नगरपालिकाले खाद्यान्नको व्यवस्था गरेको छ। एक गैरसरकारी संस्थाले सरसफाइका सामग्री दिएको छ। तर उनलाई घर कसरी बनाउने भन्ने चिन्ता सुरु भएको छ। घाइते साह दम्पती भत्किएको घरले पुरेका सामान खोज्न थालेका छन्। इँटा पर्खाल लगाएको घर वर्षाले भत्काएपछि उनको परिवार बिचल्लीमा छ। बन्जराहा टोलमा उनको मात्रै घर भत्किएको छैन। करिव सात सय घर रहेको उक्त टोलका दुईसय घर पूर्णरुपमा क्षति भएको छ। घर भत्किएपछि उनीहरु छिमेकीको घरमा तथा ढलान गरेको बाटोमा रात बिताउँदै आएका छन्। राति बाटोमा सुत्दा सर्प र लामखुट्टेको त्रास छ। जताजतै पानी पानी छ। आइतवार सम्ममा बस्तीमा पानी घट्दै गएको छ। पूर्णरुपमा घर भत्किएकाहरु राहत लिएर आउँछन की भन्दै बाटो हेरिरहेका छन्। बस्तीकी अनारकदी देवीको पीडा पनि उस्तै छ घर बाढीले भत्किएको छ। भएका सरसामान डुबेका छन्। घरका सामान निकाल्न पाएका छैनन्। छिमेकीको आगनमा रात कटिरहेको छ। रामु महराको झुपडी भत्किएको छ। भत्किएका घरका झुपडीका काठपात पानीमा तैरिरहेका छन्। उनी नजिकैको ढलान गरिरहेको बाटोमा बस्छन्। बस्तीमा पानी घट्दै गएपछि मानिसहरु घर सफा गरेर बस्न थालेका छन्। भिजेका लत्ताकपडा र अन्नपात बाहिर निकालेर सुकाउन थालेका छन्। इशनाथ नपाको बन्जाराहा, औरया, मठिया टोलहरुमा बढी क्षति पुगेको छ। दुईहजार भन्दा बढी घरमा क्षति पुगेको र करिब १२ सय घरमा पूर्ण रुपमा क्षति भएको मेयर सन्तोष मेहत्ताले जानकारी दिए। पूर्व तथा उत्तरमा लालबकैयाको बाँध, दक्षिणमा भारतले सिमाना नजिकै लगाएको बाँधका कारण बन्जराहा गाउँ बर्सेनि डुवानमा पर्दै आएको छ। भारतले लगाएको बाँधमा पानीको निकास राख्नुपर्ने , बाढी पीडितलाइ तत्काल बस्ने घरको व्यवस्था गर्नुपर्ने लगायतका माग स्थानीयको छ।"
धादिङ खयरघारीमा बस र माइक्रो ठोक्किएर दुर्घटना,धादिङ : पृथ्वी राजमार्ग अन्तर्गत धादिङको थाक्रे गाउँपालिका१ खयरघारीमा बस र माइक्रो जुध्दा १२ जना घाइते भएका छन् । चितवनबाट काठमाडौं जाँदै गरेको बा ५ ख २१५१ नम्बरको माइक्रो विपरित दिशाबाट आउँदै गरेको लु २ ख २१३४ नम्बरको बस एक ठोक्किएर दुर्घटना भएको हो । बसले माइक्रोलाई ठक्कर दिएपछि माइक्रो महेश खोलामा खसेको जिल्ला प्रहरी कार्यलय धादिङका प्रमुख राजकुमार बैदवारले बताए । घटनामा घाइते भएका सबैलाई उपचारका लागि काठमाडौं पठाइएको छ । घटनाको विस्तृत बिबरण आउन बाँकी छ
सञ्चार उद्यमी धिताल हत्या : नौ वर्षसम्म अनुसन्धान मात्रै,"दाङ : दाङका सञ्चार उद्यमी देविप्रसाद धिताल(हेमराज)को हत्या भएको नौ वर्ष पुग्दासमेत अनुसन्धानले सार्थकता पाउन सकेका छैन। नौ वर्षसम्म पनि न हत्यारा फेला परेका छन्, न त अनुसन्धान नै पूर्ण भएको छ।प्रहरीले हत्याको बास्तविकता र सत्य तथ्य पनि सार्वजनिक गर्न सकेको छैन। राप्ती सञ्चार सेवा तथा रेडियो तुलसीपुर दाङका तत्कालीन अध्यक्ष धितालको २०६७ साउन ६ गते दाङको तुलसीपुर उपमहानगरपालिका १२ उरहरीमा गोली हानी हत्या गरिएको थियो।हत्या भएका धितालको अनुसन्धान सकिएको भनेर सार्वजनिक गरेको प्रहरीले अहिलेसम्म पनि फाइल अनुसन्धानमै राखेको बताएको छ।अनुसन्धानलाई सार्वजनिक गर्न सकेको छैन। धिताल तत्कालीन फुलबारी गाविसबाट काम सकेर तुलसीपुर घर फर्कँदै थिए।उनलाई उरहरी ६ हेमनगरमा अज्ञात समुहले लखेटीलखेटी गोली हानेर हत्या गरेका थिए। धितालको हत्या भए लगतै नेपाल प्रहरीको जिल्ला तथा केन्द्रले छुटाछुटै समिति बनाएर अनुसन्धान थालेको थियो।अनुसन्धानकै क्रममा तथ्य फेला परेको भन्दै केही व्यक्तीलाई नियन्त्रणमा लिएको भए पनि अहिलेसम्म घटनाको यथार्थता बाहिर ल्याउन सकेको छैन। जिल्ला प्रहरी कार्यालय दाङमा कार्यरत तत्कालीन डिएसपी लक्ष्मण गिरीको संयोजकत्वमा गठन भएको अनुसन्धान समितिले १८ पेजको प्रतिवेदन जिल्ला प्रहरीलाई बुझाएको थियो।अनुसन्धान समितिले बुझाएको प्रतिवेदन प्रहरीले सार्वजनिक गरेन। दाङ प्रहरीप्रमुख बेलबहादुर पाण्डेले धिताल हत्याको विषयमा प्रहरी निरन्तर अनुसन्धानमा रहेको बताए।उनले केन्द्रीय अनुसन्धान ब्यूरो सिआइवीले फाइल र मिसिल अध्ययन, अनुसन्धान गरिरहेको हुँदा जिल्ला क्रियाशील नभएको बताए।अनुसन्धानका लागि सिआइबीको नयाँ टोलि गठन भएको र अध्ययन अनुसन्धानको प्रगति ढिलो चाडो सार्वजनिक हुने जिकिर उनले गरे। 'विभिन्न समयमा अनुसन्धान समिति नै गठन गरेर अनुसन्धान थालिएको छ', उनले भने, 'निष्कर्षमा पुगेका छैनौं, निष्कर्षमा पुगेपछि सत्य तथ्य बाहिर आउँछ ।' नौ वर्षसम्म हत्याको बास्तविकता सार्वजनिक नभए पछि परिवार आक्रोशित बनेका छन्।धितालकी धर्मपत्नी मञ्चु धितालले पतिको हत्यामा संलग्नलाई सार्वजनिक गर्न र कानुनी कारवाही गरी परिवारलाई न्याय दिन आग्रह गरेकी छन्। उनले प्रहरीको अनुसन्धान अहिलेसम्म सार्वजनिक नहुनुले पीडामा पीडा थपिएको बताइन्।रेडियो तुलसीपुरका महासचिव महेन्द्र लामिछानेले अध्यक्ष धितालको हत्याको सत्य तथ्य सार्वजनिक गरेर दोशीलाई कारवाही गर्न माग गरे। अकोर्यापका बरिष्ठ उपाध्यक्ष अर्जुन गिरीले सञ्चार उद्यमीको हत्या भएको नौ वर्षसम्म पनि सत्य तथ्य बाहिर आउन नसक्नु दुखत भएको भन्दै तत्काल दोषी पहिचान गरी कानुनी कारवाहीमा लैजान माग गरे।उनले अहिलेसम्मको प्रगति मात्रै सार्वजनिक भए पनि केहि सन्तोष हुने अवस्था रहने भन्दै अनुसन्धानमा तदारुकता देखाउन प्रहरी प्रशासनलाई आग्रह समेत गरे। दाङका प्रमुख जिल्ला अधिकारी गोविन्द रिजालले हत्याको अनुसन्धान भइरहेको र अनुसन्धानको फाइल सिआइवीले हेरिरहेको खवर आफुले पाएको बताए।हत्यारा नै पत्ता लागेको अवस्था छैन, अनुसन्धान भइरहेको छ प्रजिअ रिजालले भने।"
बिरामीको मृत्युपछि अस्पताल तोडफोड,"विराटनगर : विराटनगरको नोवेल शिक्षण अस्पतालमा घुँडाको शल्यक्रिया गरिएका सुनसरीको दुहवी नगरपालिका६ का ५० वर्षीय अनिलकुमार साहको आइतबार मृत्यु भएपछि उनका परिवार आन्दोलित बनेका छन्। शनिबार शल्यक्रिया गरिएका उनलाई आइतबार बिहान अस्पतालले मृत घोषणा गरेपछि उपचारमा लापरबाही भएको भन्दै घटनाको विरोधमा आफन्त र दुहवीका स्थानीयले अस्पतालमा प्रदर्शन गरेका छन्। दुहवी बजार बन्द गराएर आफन्त र स्थानीयले नोवेलमा नाराबाजी गर्दै प्रदर्शन सुरु गरेपछि अवस्था असामान्य बनेको थियो। सुरक्षा व्यवस्था मिलाउन र कुनै पनि घटना हुन नदिन भन्दै अस्पतालमा ठूलो संख्यामा प्रहरी परिचालन गर्नुपरेको मोरङ प्रहरी प्रमुख एसपी विश्व अधिकारीले बताए। उपचारमा चिकित्सकले लापरबाही गरेको भन्दै शव जिम्मा लिन अस्वीकार गरेर विरोधमा उत्रिएकाहरुले चिकित्कसलाई कारबाही र पीडित परिवारलाई उचित क्षतिपूर्तिको माग गरेका छन्। घरबाट मोटसाइकल निकाल्ने क्रममा गत बिहीबार साहको घुँडामा चोट लागेको थियो। भाइ प्रदीप साहकाअनुसार त्यही दिन उनी नोवेलमा उपचार गराएर घर फर्किएका थिए। साह शुक्रबार फलोअपका लागि आएका थिए। त्यस क्रममा शल्यक्रिया गर्नुपर्ने भन्दै अस्पतालका हाडजोर्नी तथा नशा रोग विशेषज्ञ डा धिरज सिंह नेत्रृत्वको चिकित्सक टोलीले घुँडाको शल्यक्रिया गरिदिएको थियो। घुँडाको चोट बढ्दै गएपछि चिकित्सकले नै शल्यक्रिया गर्नुपर्ने सुझाव दिएको भाइ प्रदिपले बताए। शल्यक्रियापछि परिवारका सदस्यलाई बिरामी भेट्नसमेत नदिइएको र एकै चोटी मृत्यु भएको भनेर जानकारी मात्रै गराइएको उनको गुनासो छ। उनले भने, घुँडाको शल्यक्रिया गर्दा मान्छे नै मर्नु भनेको चिकित्सकको लापरबाहीबाहेक केही हुनै सक्दैन। मृत्युको खबरसँगै आक्रोशित बनेका स्थानीय र आफन्तले भने दुहवी बजार बन्द गराएर यातायात ठप्प पार्ने प्रयास गरे। उनीहरुले दिनभर बजार र पसल खुल्न दिएनन्। प्रदीपले समस्या सुल्झाउन भनेर अस्पताल प्रशासन र पीडित पक्षबीच आह्वान गरिएको वार्ता आइतबार साँझ बिना निस्कर्ष टुंगिएको बताए। शर्माको अनुपस्थितीमा वार्ता असफल भएको जनाउँदै उनले माग पूरा गर्न चासो नदिए सोमबार बजार, यातायातका साथै सुनसरीमोरङ औद्योगिक करिडोर ठप्प पार्ने चेतावनी दिए। शर्मासँग भने सम्पर्क हुन सकेन। अस्पतालका प्रशासकीय अधिकृत नारायण दाहालले उपचारका क्रममा मृत्यु भएको घटनालाई चिकित्सकको लापरबाहीसँग जोड्न नहुने बताए। चिकित्सकले साहको मृत्यु हर्ट अट्याकबाट भएको भनेर अस्पताललाई जानकारी दिएका छन्, उनले भने। शल्यक्रियापछि वार्डमा सार्ने क्रममा यस्तो घटना भएको दाहालले बताए। बिरामीलाई बचाउन तत्काल आईसीयूमा राखेर धेरै प्रयास गरे पनि बचाउन नसकिएको उनको भनाइ छ।"
आफन्तबाटै किन मारिन्छन् ?,"काठमाडौं : भक्तपुर चाँगुनारायण नगरपालिकाकी ईश्वरी भट्टराईले भाडाका अपराधी लगाएर आमा सावित्रीको हत्या गराइन्। परपुरुषसँगको सम्बन्धमा आमा तगारो बनेपछि असारमा भारतबाट मान्छे ल्याएर उनले हत्या गर्न लगाएकी हुन्। ईश्वरीसहित सिरहा विष्णुपुरका मोहम्मद नौसाद, भारत मधुवनीका मोहम्मद रहिस र अर्जुन भनिने भोला कुमारविरुद्ध प्रहरी अनुसन्धान जारी छ। ० पोखरामा असार २५ गते लक्ष्मी परियारको शव फेला पर्यो। प्रहरीले अनुसन्धान गर्दै जाँदा उनको हत्यामा श्रीमान् रमेश नेपालीको संलग्नता भेटियो। यो रहस्य बुधबार खुलेको थियो। रमेश र अर्की युवतीबीचको सम्बन्ध बाहिर ल्याउने आशंकामा लक्ष्मीको हत्या भएको थियो। रमेशले भारतबाटै भाडाका अपराधी ल्याएको तथ्य प्रहरीले फेला पारेको छ। तीन अभियुक्त फरार छन्। प्रहरीले छिटो पत्ता लगाएका यी दुई घटना प्रतिनिधि मात्रै हुन्। यस्ता घटनामा आफन्तकै संलग्नता देखिएको छ। देशभरको तथ्यांक हेर्ने हो भने ६ वर्ष अवधिमा २२ हजार ३ सय ७५ जनाको हत्या भएको छ। २०७१ देखि २०७५ सम्म प्रहरीमा दर्ता भई अनुसन्धान भएका यी घटना केलाउँदा ६ सय ८४ जना आफन्तबाटै मारिएको देखिन्छ। यस्ता घटनामा श्रीमान्ले श्रीमती, श्रीमतीले श्रीमान्, बुवाआमाले छोराछोरी, छोराछोरीबुहारीले आमाबुवा, सासूससुराको ज्यान लिएका छन्। सौतेनी आमाबाबु, मामा, काकाकाकी, दाजु, बहिनी, देवर, भाउजू, साली, भिनाजु, सासुससुरालगायत सम्बन्धमै घटना भएका छन्। प्रहरी प्रधान कार्यालयका अनुसार २०७० मा ४ हजार ६ सय ८७, २०७१ मा ५ हजार १ सय ७२, २०७२ मा ५ हजार ३ सय ६७, २०७३ मा ५ हजार ९ सय ४, २०७४ मा ६ हजार ४ सय ५ र २०७५ मा ५ हजार ३० जनाको हत्या भयो। प्रहरीमा दर्ता भएका ज्यानसम्बन्धी घटनामा खुनडाँका, कर्तव्य ज्यान, विष खुवाएर हत्या, गर्भपतन र आत्महत्या गर्न दुरुत्साहन जोडिएका छन्। प्रहरी प्रवक्ता एसपी रमेश थापाका अनुसार ज्यानसम्बन्धी अपराधको ९१ प्रतिशत मृत्यु कर्तव्य गरी मारेको पाइएको छ। ज्यानसम्बन्धी घटनाको अनुसन्धान गर्दा पनि अधिकांशको अन्तिम निचोड हत्यामै जोडिएको देखिन्छ, एसपी थापाले भने, ६ वर्षको तथ्यांक हेर्दा ज्यान मुद्दाका कुल घटनाको ३३ प्रतिशत आफन्तबाटै सिर्जित देखिन्छ। यो डरलाग्दो विषय हो। २०७२ देखि २०७५ सम्म हत्या घटनाको अनुसन्धान गर्दा श्रीमान्ले श्रीमतीको हत्या गराएका २ सय ७५ वटा घटना छन्। ५८ पुरुषको हत्यामाश्रीमती जोडिएका छन्। बाबुआमाले १५ छोराछोरी, छोराले ५३ आमाबुवा, छोराबुहारीले ११ आमाबुवा, आमाले ६२ नवजात शिशु, आमाले मात्रै २४ छोराछोरी, बाबुले मात्रै २२ छोराछोरी, घरपरिवारले ५१ परिवारका सदस्य र भान्जाले तीन मामाको हत्या गरेको देखिन्छ। यीसँगै अन्य केही घटनामा पनि आफन्त जोडिएका छन्। हत्या घटनामा आफन्तै किन संलग्न हुन्छन् ? प्रायः आफन्त जोडिएका घटनामा अंशबन्डा, यौन, पारिवारिक कलह, गरिबी, मदिरा सेवन जोडिएका छन्, एसपी थापाले भने, क्षणिक आवश्यकता पूर्तिका लागि छोरीको बलात्कार गरी हत्या गर्ने, गरिबीले गर्दा छोराछोरीको हत्या गरेर आमाले गर्ने, अंश विवादमा बाबुछोराबीच विवाद हुँदै बाबुले छोरा र छोराले बाबुको हत्या गर्ने गरेको देखिन्छ, उनले भने, केही घटनामा मानसिक रोगले ग्रस्त भएका व्यक्तिको पनि संलग्नता देखिन्छ।"

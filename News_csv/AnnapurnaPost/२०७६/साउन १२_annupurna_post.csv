शीर्षक,विवरण
पुलमा ठेकेदारको लापरबाही,"हिजोआज काठमाडौं कोटेश्वरको तीनकुनेस्थित बागमतीमा निर्माणाधीन पुल भत्काउने काममा मजदुर निकै सक्रिय देखिएका छन्। ठेकेदारले कमसल निर्माण सामग्री प्रयोग गरेको भेटिएपछि निर्माण रद्द गरी पुल भत्काउन थालिएको हो। उस्तै कथा छ, टेकुस्थित विष्णुमतीमा बनेको पुलको पनि। वर्षौं लगाएर पुल त बन्यो, तर ठेकेदारको गैरजिम्मेवारीले गर्दा भत्काउनुपर्ने अवस्था छ। अर्कोतिर ठेकेदारले समयमा काम नगर्ने परम्पराजस्तै छ। समयमा पुल नबन्दा जनताले पाएको सास्तीको सुनुवाइ कसले गर्ने ? ठेकेदारले ठेक्का लिन्छ, पेस्की बुझ्छ र वर्षौँसम्म बेपत्ता हुन्छ। जनताका आँखामा छारो हाल्न दुईचार टिप बालुवा र रोडाजस्ता निर्माण सामग्री सडकमा थुपार्छ। एकदुईजना कामदारका भरमा निर्माण भइरहेको देखाएर ठेकेदार सरकारी निकायलाई गुमराहमा राख्छ। सरकारी निकाय पनि उस्तै छ। ठेकेदारको शुभलाभ मा सरकारी निकाय पनि आँखा चिम्लिएर बस्छ। न ठेकेदारलाई सम्झौताअनुसार छिटो काम गर्न झक्झक्याउँछ न त अनुगमन गरेर निर्माण सामग्रीबारे अनुसन्धान गर्ने जाँगर नै राख्छ। सरकारी निकाय र ठेकेदारको मिलेमतोको मारमा पर्ने हुन् जनता। सडक, पुल र बाटोघाटो बन्ला र दुःखका दिन अन्त्य होला भन्ने जनताले चाहना मनको लड्डु घिउसँग खाए जस्तै मात्र हुन्छ। एकातिर राज्यको ढुकुटीको दोहन, अर्कोतर्फ जनताको सास्ती। बर्खामा पुल र सडक नबन्दा कैयन्ले आफन्त गुमाउनुका साथै धनमाल पनि नष्ट हुन्छ। हिलो र खाल्डाखुल्डीबाट जनताले पाउने सास्ती त कुरै छाडौं। बर्खाको समयमा पुल नबन्दा खोला तर्दै, खाल्डाखुल्डी पार गर्दै चुहिने छानामुनि पढाइ गर्ने जनताका छोराछोरीको पीडा राज्यले बुझ्नैपर्छ। मुलुकका अधिकांश पुल निर्माणको ठेक्कामा सिन्डिकेट छ। देशको विधिविधान बनाउने एकजना सांसदकै कम्पनी (पप्पु कन्स्ट्रक्सन) ले देशभरका अधिकांश पुलको ठेक्का लिएको छ। तर विडम्बना न त उक्त कम्पनीले समयमा काम गर्छ, न त गरेको काम नै गुणस्तरीय छ। हावाले पुल उडाएका कथा जनताले सुन्नुपर्छ। ठेकेदारले समयमा काम नगर्दा मेलम्ची खानेपानी, कालीगण्डकी, बूढीगण्डकीजस्ता जलविद्युत्लगायतका राष्ट्रिय गौरवका आयोजनाको हविगत जनताले देखेकै छन्। धेरैतिर काम ओगट्ने र कतै पनि समयमा काम नगर्ने ठेकेदारप्रति राज्य कठोर हुनैपर्छ। ठेकेदार कम्पनीको क्षमता, योग्यता र काम गर्ने शैलीसँग परिचित नभई एउटै व्यक्ति वा कम्पनीलाई सबैतिर ठेक्का दिने काम बन्द गर्नुपर्छ। राज्यले समयमा काम गर्ने ठेकेदारलाई पुरष्कृत गर्ने र समयमा काम नगर्नेमाथि कारबाहीको नीति लिनैपर्छ। रगत र पसिनाबाट जनताले तिरेको करमाथि रजाइँ गर्ने छुट कुनै प्नि ठेकेदारलाई दिनु हुँदैन। राजनीतिक पहुँच र आर्थिक लेनदेनमा ठेकेदारलाई छुट दिने हो भने राज्यले विकासको गति कहिल्यै पनि लिन सक्दैन। सडक, पुल, विद्यालयजस्ता योजना अलपत्र पार्ने र लागत बढाउँदै योजना महँगो बनाउँदै जाने प्रवृत्ति रोक्न जरुरी छ। ठेकेदार कम्पनीले मिलेमतोमा सरकारी निकायबाट भुक्तानी लिने र समयमा काम नगर्ने प्रवृत्ति नियमितताजस्तै हो। धेरैतिर योजना ओगट्ने र कतै पनि समयमा योजना सम्पन्न गर्ने ठेकेदारमाथि गृहमन्त्री रामबहादुर थापाले ठेकेदारलाई पक्राउ गर्ने चेतावनी दिँदा जनतामा आशाको रक्तसञ्चार भएको थियो। तर भौतिक योजनामन्त्री रघुवीर महासेठले कुनै पनि ठेकेदारलाई पक्राउ नगरिने सार्वजनिक अभिव्यक्ति दिएपछि जनता अन्योलमा छन्। विकास निर्माणप्रति राज्यकै निकाय स्पष्ट हुन नसक्ने हो भने ठेकेदारले उन्मुक्ति पाइरहनेछन्। सम्झौताअनुसार समयमा काम भएनभएको, गुणस्तरीय छ छैन र लागत सम्बन्धमा राज्यले ठेकेदारमाथि अनुगमन गर्ने र आवश्यक निर्देशन दिन सके मात्र देशले विकासको सही बाटो समाप्न सक्छ।"
साउनमै मुस्कुराएका तीन हिमाल (फोटोफिचर),"पोखरा : आइतबार पोखराबाट तीन उच्च हिमश्रृङ्खलाका रमणीय दृश्य देखिए । साउन महिनामै अन्नपूर्ण प्रथम, धौलागिरी र मनास्लु हिमाल देखिएका हुन्। यसअघि हिमाल खुल्न भदौ वा असोज महिना कुर्नुपथ्यो।"
विंगर र टेम्पो ठोक्किँदा दुईजनाको मृत्यु,जनकपुरधाम : जनकपुरधाममहेन्द्रनगर सडकखण्डमा विंगर र टेम्पो एकआपसमा ठोक्किँदा दुईजनाको घटनास्थलमै मृत्यु भएको छ । आइतबार अपराह्न करिब ५ बजे महेन्द्रनगरबाट जनकपुर तर्फ आउँदै गरेको ना १ ज ७०२२ नम्बरको विंगर र जनकपुरबाट महेन्द्रनगरतर्फ जाँदै गरेको ज १ ह ४८९६ नम्बरको टेम्पो क्षीरेश्वरनाथ नगरपालिका४ हरैया नजिकै आपसमा ठोक्किएर दुर्घटना भएको हो । दुवैतर्फबाट सवारी तीव्र गतिमा आउँदा दुर्घटना भएको र टेम्पो क्षतविक्षत हुन पुगेको प्रहरी उपरीक्षक शेखर खनालले बताएका छन् । मृत्यु हुनेमा धनुषाको रमेशपुर निवासी ७२ वर्षीय रामदेव साह र एकजना महिला छन् । मृतक महिलाको पहिचान खुल्न सकेको छैन । अन्य दुई यात्री घाइते भएका छन् । घाइते भएकाहरुको उपचार जनकपुर अञ्चल अस्पतालमा भइरहेको छ । घटनाका विषयमा थप विवरण आउन बाँकी रहेको प्रहरीले जनाएको छ ।
९० हजारमा हतियारको मोलमोलाइ गरिरहेका दुईजना पक्राउ,सिरहा : सिरहाको कल्याणपुर नगरपालिका११ परचिल्बा गाउँबाट १२ बोरको एकनाले बन्दुकसहित दुईजना पक्राउ परेका छन् । सोही ठाउँका १९ वर्षीय मनिषकुमार मण्डल र वडा नम्बर ३ इटारीप्रसाही गाउँका जाकिर मंसुरीलाई प्रहरीले पक्राउ गरेको हो । सिरहा प्रहरी प्रमुख एसपी उमाप्रसाद चर्तुवेदीका अनुसार उनीहरु हतियार किनबेचका लागि ९० हजार रुपैयाँमा मोलमोलाई गरिरहेका थिए । यस्तो खबर पाएपछि प्रहरी टोलीले उनीहरुलाई पछ्याउँदै गइ पक्राउ गरेको जनाएको हो । पक्राउ परेका मण्डल र मंसुरीको साथबाट भारतीय नम्बर प्लेटर बीआर ३२ क्यू १३८० को मोटरसाइकल पनि बरामद भएको छ । उनीहरुलाई हातहतियार तथा खरखजाना अन्तर्गत मुद्दामा म्याद थप गरी अनुसन्धान भइरहेको एसपी चर्तुवेदीले बताए । दुबैजनालाई इलाका प्रहरी कार्यालय मिर्चैयामा राखिएको छ ।
"मोटरसाइकल चोरले फेरे शैली : काठमाडौंमा चोरी, चितवनमा किनबेच !","काठमाडौं : काठमाडौं जोरपाटीबाट धु्रवकुमार लामिछानेको मोटरसाइकल चोरी भयो। सडकमा पार्किङ गरेको नयाँ पल्सर मोटरसाइकल चोरी भएपछि उनी चिन्तित नहुने कुरै भएन। उनले तत्कालै १०० मा फोन गरेर चोरीको जानकारी गराए। उनी बौद्ध प्रहरीमा पुगे। बौद्ध प्रहरीले मोटरसाइकल खोजीका लागि महानगरीय ट्राफिक महाशाखामा जान सुझायो। उनले मोटरसाइकलको इन्जिन र च्यासिस नम्बरसहित महाशाखामा उजुरी दिए। गत असार १० गते चोरिएको उनको मोटरसाइकल चितवनमा भेटियो। महाशाखाको सइ रमेश बजगाइँको टोलीले चितवन पुगेर अपरेसन गर्दा त्यहाँ मोटरसाइकल चोर्ने गिरोह नै सक्रिय रहेको पायो। गिरोहका सदस्यमध्ये एक थिए, मिलन भन्ने धनबहादुर योञ्जन। उनी यसअघि पनि काठमाडौंमा मोटरसाइकल चोरीकै आरोपमा पक्राउ परी धरौटी तिरेर छुटेका पटकेचोर हुन्। उनीसँगै मोरङ रंगेलीका सुरज भुषाल र सिन्धुपाल्चोक लिसंखुका सोनाम लामासमेत पक्राउ परे। दुवै पटकेचोर रहेको महाशाखाले जनाएको छ। महाशाखाका अनुसार काठमाडौंबाट चोरी भएका ९० प्रतिशत मोटरसाइकल चितवन पुग्छन्। त्यहीं तिनको खरिदबिक्री हुन्छ। चोरले अहिले चोर्ने शैली फेरेको पाइएको छ। महाशाखा प्रमुख एसएसपी बसन्त पन्तका अनुसार अहिले चोरले नयाँ मोटरसाइकल चोर्ने र त्यसको पार्टपुर्जा मात्र झिकेर बेच्न थालेका छन्। काठमाडौंबाट चोरी भएको मोटरसाइकलको खोजी गर्न टोली चितवन पठायौं, त्यहाँ अनुसन्धान गर्दा छक्क परियो, उनले भने, चोरले मोटरसाइकलको पार्टस् मात्र बेचेको पाइयो। उनका अनुसार पुराना लटका मोटरसाइकल धनीले केही वर्कसपको सम्पर्कमा चोरका गिरोहबाट नयाँ मोटरसाइकलका पार्टस् किन्ने गरेका छन्। लामिछानेको मात्र होइन ललितपुर महालक्ष्मीस्थानबाट चोरिएको जीवन पोखरेलको मोटरसाइकल पनि चितवनबाटै प्रहरीले बरामद गरेको छ। महाशाखामा एक महिनाको अभिलेख हेर्ने हो भने काठमाडौं उपत्यकाबाट १ सय ५३ मोटरसाइकल चोरी भएको उजुरी परेको छ। तीमध्ये प्रहरीले २८ वटा फेला पारेर धनीको जिम्मा लगाएको छ। चोरीमा संलग्न २० लाई पक्राउ गरेको महाशाखाले जनाएको छ। महाशाखाले यसअघि सिन्धुपाल्चोकमा छुट्टै अपरेसन गरेको थियो। त्यहाँ गिरोहले पार्टपुर्जा निकालेर इन्जिन र च्यासिस डोजर लगाएर पुरेको फेला परेको एसएसपी पन्तले दिए। चितवन प्रहरीले पनि चोरगिरोह पक्रन अपरेसन चलाएको छ। चितवन प्रहरीको टोलीले असारमै शारदानगर रानीपोखरीस्थित रोहित मोटरसाइकल वर्कसपमा छापा मार्दा २६ मोटरसाइकल, इन्जिन नभएका ८ च्यासिस, ५३ नक्कली ब्लु बुक बरामद गरेको थियो। चितवनका प्रहरी प्रमुख एसपी दानबहादुर मल्लले चितवनमा मोटरसाइकल चोरगिरोह रहेको सूचनाका आधारमा छुट्टै टोली बनाएर अपरेसन गर्दै आएको बताए। उनले भने, हामीले सकेसम्म चोरगिरोह समातेका छौं। अहिले धेरै वर्कसप र पार्टपुर्जा फेरिएका मोटरसाइकलको निगरानी बढाएका छौं। मोटरसाइकल चोरेर पार्टपुर्जा मात्र बेच्ने र इन्जिनच्यासिस नम्बर गायब बनाउँदा अनुसन्धान जटिल हुने बताए। अहिले उपत्यकाबाट दैनिक बढीमा ८ वटा मोटरसाइकल चोरी भएको उजुरी महाशाखामा पर्ने गरेको छ। पन्तले भने, चितवनको अपरेसनपछि अहिले मोटरसाइकल चोरी घटेको पाएका छौं, उजुरी पनि घटेका छन्। यो अपरेसनअघि दैनिक कम्तीमा ८ उजुरी पर्थे। चोरीका मोटरसाइकलको पार्टपुर्जा किनेर फेरेको पुष्टी भए प्रहरीले अहिले त्यस्ता सवारीधनीलाई स्वरूप परिवर्तनको मुद्दा चलाउँदै आएको छ। उपत्यकाबाट चोरी हुने मोटरसाइकलमध्ये बजाज कम्पनीका धेरै छन्। विशेषगरि चोरको निसानामा पल्सर मोटरसाइकल पर्दै आएको छ। महाशाखामा असारयता परेका चोरीको निवेदन १ सय ५३ मध्ये १ सय ३० पल्सर मोटसाइकल नै छन्। चोरले टी आकारको फलामे हुक बनाएर सजिलै मोटरसाइकलको लक फोडेर चोरी गर्दैै आएका छन्। प्रहरीले चितवनबाट समातेका ५ जनाबाट पनि फलामे हुक र नक्कली बिल बुक बरामद गरेको छ।"
खोलाले बगाएर एकजनाकाे मृत्यु,विराटनगर : साथीहरुसँग पौडी खेल्ने क्रममा सिंघीया खोलाले बगाएर विराटनगरमा आइतबार एक किशोरको मृत्यु भएको छ । खोलाले बगाएर शनिबार बेपत्ता बनाएका १५ वर्षीय रमेश गुरुङको शव मोरङको जहदा गाउँपालिकास्थित सिंघीया खोलाकै किनारमा फेला परेको थियो । रामेछाप घर भइ विराटनगर महानगरपालिका७ मा अभिभावकसँग बस्दैआएका गुरुङको शव खोजतलासका क्रममा आइतबार फेला परेको मोरङ प्रहरीका प्रवक्ता डिएसपी राजकुमार खिउजुले बताए । उनी शनिबार साथीहरुसँग पौडी खेल्न भनेर गएको र त्यही क्रममा खोलाले बगाएको प्रहरीको भनाइ छ । शव पोस्टमार्टमपछि आफन्तलाई बुझाएको प्रहरीले जनाएको छ ।
वकिललाई चोर भन्ने उच्च अदालत नेपालगन्जका रजिष्ट्रारको सरुवा,"नेपालगन्ज : उच्च अदालत तुलसीपुर नेपालगन्ज इजलासका रजिष्ट्रार हिरण्यप्रसाद भण्डारीको सरुवा भएको छ। वकिललाई चोर भनेर विवादमा आएका रजिष्ट्रार भण्डारीलाई सर्वोच्च अदालतले आइतबार जनकपुर सरुवा गरेको हो। आइतबारको अन्नपूर्ण पोस्ट् दैनिकमा रजिष्ट्रारले वकिललाई चोर भनेपछि शीर्षकको समाचार प्रकाशित भएको थियो। नेपालगन्ज इजलासका वरिष्ठतम् न्यायाधीश विष्णुदेव पौडेलले अन्नपूर्णसँग टेलिफोन सम्पर्कमा रजिष्ट्रार भण्डारीको सरुवा भएको बताए। उनले भने, आइतबार उच्च अदालत जनकपुरमा सरुवा भएको पत्र आएको छ। के कुन कारणले गरेको हो भन्ने खुलाइएको छैन। उच्च अदालत तुलसीपुर नेपालगन्ज इजलासमा रजिष्ट्रार रहेका उपसचिव भण्डारी उच्च अदालत जनकपुरमा भने उपरजिष्ट्रारको भूमिकामा रहनेछन्। सो अदालतमा सहसचिव रजिष्ट्रार हुने व्यवस्था छ। रजिष्ट्रार भण्डारीको सरुवा भए पनि नेपालगन्ज इजलासमा अर्को रजिष्ट्रार भने पठाइएको छैन।"
कक्षा १२ को नतिजा सोमबार,काठमाडौं : राष्ट्रिय परीक्षा बोर्डले कक्षा १२ को नतिजा सोमबार सार्वजनिक गर्ने भएको छ। बोर्ड स्रोतका अनुसार आइतबार परीक्षार्थीको सम्पूर्ण प्राप्ताङ्कलाई रुजु गरेर कम्प्युटरमा इन्ट्री गरिसकिएको छ। आइतबार रुजु गर्ने क्रममा कुनै समस्या नदेखिएकोले सोमबार नतिजा प्रकाशन गर्न लागिएको हो। नतिजा प्रकाशनका लागि सोमबार साँझ बोर्ड बैठक बोलाइएको छ। गत वैशाखमा सम्पन्न परीक्षामा मुलुकभरबाट चार लाख परीक्षार्थी सहभागी थिए। बोर्डले विगतमा विज्ञान विषयको नतिजा सुरुमा र केही समयपछि मात्र अन्य विषयको नतिजा प्रकाशन गर्दै आएको थियो। यस पटक भने एकै पटक नतिजा प्रकाशन गर्न लागेको हो।
भत्ता कटाएर पहिरो पीडितलाई सहयोग,"भोजपुर : जिल्ला समन्वय समिति भोजपुरका पदाधिकारीले १५ दिन बराबरको भत्ता सुविधा पहिरो पीडितलाई सहयोग गरेका छन्। पहिरोले परिवार गुमाएका ५ पीडित परिवारलाई १५ हजार ५ सय ८८ रुपैयाँका दरले ७७ हजार ९ सय ४० रुपैयाँ सहयोग गरेका हुन्। अविरल वर्षासँगे गत असार २८ गतेको पहिरोमा परी ज्यान गुमाउने रामप्रसाद राई गाउँपालिका ५, मानेभञ्ज्याङ तुन्ताङकी ३५ वर्षीया मनकुमारी राई र उनका दुई छोरा शिवकुमार र शक्तिकुमार राई, सोही गाउँपालिकाको वडा नं ७, बासिखोराका ६६ वर्षीय जगत बहादुर राई र टेम्केमैयुङ गाउँपालिका ९, लेखर्कका १४ वर्षीय जनक बिकको परिवारलाई उक्त रकम वितरण गरिएको हो। सेवा सुविधा बापत समिति प्रमुखबाट १७ हजार, उपप्रमुखबाट १२ हजार ५ सय र अन्य सदस्यबाट ६ हजार ९ सय २० का दरले संकलन गरिएको जिल्ला समन्वय समितिका सभापति लक्ष्मण खड्काले बताए।"
बालिका करणी मुद्दामा मिलापत्र गराउन गाउँले नै लागेको पीडितको गुनासो,"गोपाल भण्डारी कपिलवस्तु : ४ वर्षीया बालिकाको जवर्जस्ती करणी भएको मुद्दालाई गाउँमै मिलाउन पीडित परिवारलाई दवाव दिन थालिएको छ । यशोधरा गाउँपालिका२ की ४ वर्षीया बालिकालाई स्थानीय १८ वर्षीय नासिर हुसेनले बिहीवार राति ९ बजे जवर्जस्ती करणी गरेको भन्दै उनीमाथि आरोप लगाइएको थियो । तर अहिले यस विषयलाई गाउँमै मिलाउनुपर्ने भन्दै स्थानीय अगुवाहरुले नै पीडित परिवारलाई दवाव दिन थालेका हुन् । पीडित बालिकाका बावु आरोपित हुसेनको परिवार र गाउँलेले आफूलाई डर, धम्की देखाइ घटनालाई मिलापत्रमा टुंग्याउन दवाव दिएको बताउँछन् । हुसेनका बावु अब्दुल हमिद, स्थानीय हजरत अली, आफत अली लगायतले हामीलाई आर्थिक प्रलोभन समेत दिएर निकै दवाव दिएका छन्, पीडित बालिकाका बावुले भने । उनले आफूलाई पैसा भन्दा पनि न्याय चाहिएको बताएका छन् । गाउँलेहरुले नै ठूलो दवाव दिएपछि बालिकाका आमाबुवा सदरमुकाम तौलिहवामा सञ्चारकर्मीहरुसँग न्यायका लागि पहल गरिदिन आग्रह गरे । बिहीवार राति छिमेकी हुसेनले चकलेट दिएर छोरीलाई खेलाउने बाहानामा जवर्जस्ती करणी गरेको पीडित परिवारको आरोप छ । घर किनारमा रहेको पुरानो भत्केको घरमा हुसेनले छोरीलाई लगेर जवर्जस्ती करणी गरेको बालिकाकी आमाले बताइन् । पीडित परिवारले जवर्जस्ती करणी गरेको भन्दै जिल्ला प्रहरी कार्यालयमा हुसेन विरुद्ध किटानी जाहेरी समेत दिएको छ । प्रहरीलाई प्राप्त जाहेरीका आधारमा बालिकाको मेडिकल चेकजाँच गरी अनुसन्धान प्रक्रिया अघि बढाइएको प्रहरी नायब उपरीक्षक देवेन्द्र पाण्डेले बताए । मेडिकल रिपोर्टमा बालिकामाथि जवर्जस्ती करणी गरिएको देखिएको छ । यस्ता जघन्य अपराधमा दुवै पक्षको सहमति भए पनि मिलापत्र हुनै नसक्ने प्रहरी नायब उपरीक्षक पाण्डेले बताए । घटनाको थप अनुसन्धान अघि बढिसकेको र पीडकलाई हदैसम्मको कारवाही गरी पीडित परिवारले न्याय पाउनेमा विश्वस्त हुन प्रहरी नायब उपरीक्षक पाण्डेले बताएका छन् ।"
विदेश पठाउने भन्दै लाखाैँ ठगी गर्ने दुईजना पक्राउ,विराटनगर : वैदेशिक रोजगारको नाममा ठगी धन्दा मौलाइरहेको बेला लाखौं रूपैयाँ ठगी गरेको आरोपमा दुईजना पक्राउ परेका छन् । वैदेशिक रोजगारमा पठाउने भन्दै रोजगारमा जानेहरूसँग पैसा लिएर ठगी गरेको आरोपमा बर्दियाको ठाकुरबाबा नगरपालिका३ का राम थारू र सुनसरी बराहक्षेत्र नगरपालिका६ का प्रजापति काफ्ले पक्राउ परेका हुन् । श्रम तथा रोजगार कार्यालय विराटनगरले पक्राउ पूर्जी जारी गरेपछि थारूलाई काठमाडौंको वानेश्वर र काफ्लेलाई उनकै निवास बरहा क्षेत्रबाट प्रहरीले पक्राउ गरी आइतबार श्रम कार्यालय उपस्थिति गराएको वरिष्ठ श्रम अधिकृत प्रेमप्रसाद सञ्जेलले जानकारी दिए । उनले पक्राउ परेका थारूले आकर्षक तलब हुने भन्दै विभिन्न देशमा पठाइदिने भन्दै धरानका दुईजना युवाबाट १७ लाख रूपैयाँ ठगी गरेको बताए । धरान१५ का पिण्डेश्वरी चोकका प्रकाश तामाङ र सुरज श्रेष्ठलाई पोर्चुगल पठाइ दिने भन्दै ठगी गरेको खुलेको छ । पक्राउ परेका थारू एजेन्डको रूपमा काम गर्ने गरेको बताइएको छ । उनले वेरोजगार युवाहरूलाई विदेश पठाइदिने भन्दै रकम असुली गर्ने धन्दामा लागेको पीडितहरू बताउँछन् । काफ्लेलाई साउन ९ गते इलाका प्रहरी कार्यालय महेन्द्रनगर सुनसरीले र थारूलाई पनि सोही दिन महानगरीय प्रहरी परिसर काठमाडौंले पक्राउ गरी श्रम कार्यालयमा आवश्यक कारवाहीको पठाएको थियो । यस्तै प्रजापतिले १३ जनालाई विभिन्न देश पठाउने भन्दै ७० लाख रूपैयाँ ठगी गरेको आरोपमा पक्राउ गरेको सञ्जेलले बताए । प्रजापतिका छोरा आशिषले ग्रिसमा बसेर रोजगारको नाममा ठगी धन्दा चलाएको खुलेको उनले बताए ।
करेन्ट लागेर मृत्यु,मलंगवा : करेन्ट लागेर सर्लाहीको लालबन्दी नगरपालिका१ नवलपुरमा एकजनाको मृत्यु भएको छ।नेपाल विद्युत् प्राधिकरणको निर्माणाधिन शव स्टेशनमा काम गर्ने क्रममा करेन्ट लागेर जगतबहादुर बम्जनका २४ वर्षीय छोरा मेघबहादुर बम्बनको मृत्यु भएको प्रहरीले जनाएको छ। मृत्यु सोही स्थानका जगतबहादुर बम्जनका २४ वर्षीय छोरा रबि भनेर चिनिने मेघबहादुर बम्बनको मृत्यु भएको प्रहरीले जनाएको छ। खाल्डोमा जमेको पानी मोटर लगाएर बाहिर फाल्न खोज्दा हाइ करेन्ट प्रवाह भई बोम्जनको घटनास्थलमै मृत्यु भएको हो।
पोखरामा तीन लाख पर्यटक,"पोखरा : आर्थिक वर्ष २०७५०७६ मा पोखरामा करिब तीन लाख विदेशी पर्यटकले भ्रमण गरेको तथ्याङ्क सार्वजनिक भएको छ। गण्डकी प्रदेश सरकारको उद्योग, पर्यटन, वन तथा वातावरण मन्त्रालयले संकलन गरेको तथ्याङअनुसार पोखरामा ०७५०७६ मा २ लाख ९८ हजार ९ सय ७५ जना विदेशी पर्यटक गण्डकी प्रदेशमा आएको उद्योग, पर्यटन, वन तथा वातावरण मन्त्रालयका शाखा अधिकृत गोविन्द पौडेलले जानकारी दिए। यसअघि पोखरामा नेपाल आउने पर्यटकको करिब ४० प्रतिशत पर्यटक पोखरा आउने बताउँदै आइएको थियो। नेपालमा सन् २०१८ मा ११ लाख ७३ हजार ७२ पर्यटक आएको तथ्याङ्क छ। प्रदेशको उद्योग, पर्यटन, वन तथा वातावरण मन्त्रालयले गण्डकी प्रदेशको राजधानी पोखरा आउने नाका तनहुँको आबुखैरेनी चेकपोष्ट। स्याङजाको गल्याङ चेकपोष्टमा प्रहरीको सहयोगमा आर्थिक वर्ष ०७५०७६ देखि तथ्याङ्क संकलन गर्दै आएको हो। मन्त्रालयले हवाई जहाजबाट आउने पर्यटकको तथ्याङ्क नागरिक उड्यन प्राधिकरण पोखरा कार्यालयको तथ्याङ्कलाई आधार बनाएको छ। गत आर्थिक वर्षमा भारतीय पर्यटक एक लाख २० हजार ९ सय ३८ जना आएको मन्त्रालयको तथ्याङ्कमा छ। अन्य मुलुकका पर्यटकको संख्या एक लाख ७८ हजार ३७ जना आएको उद्योग, पर्यटन, वन तथा वातावरण मन्त्रालयले बताएको छ। पोखरामा सबैभन्दा धेरै पर्यटक कात्तिक महिनामा ३८ हजार ५ सय ७५ जना आएका छन्। यस महिनामा १२ हजार ४ सय ९५ भारतीय पर्यटक र अन्य मुलुकका पर्यटक २६ हजार ८० जना आएका थिए। त्यसपछि धेरै पर्यटक मंसिर महिनामा ३७ हजार १ सय ९ जना पर्यटक आएका छन्। मंसिर महिनामा १७ हजार ५ सय २५ जना भारतीय पर्यटक र अन्य मुलुकका पर्यटक १९ हजार ५ सय ८४ जना आएका थिए। यसैगरी असोज महिनामा ३१ हजार १ सय ४४ जना पर्यटक आएकोमा १३ हजार ६ सय ६ जना भारतीय र १७ हजार ५ सय ३८ जना अन्य मुलुकका पर्यटक रहेको मन्त्रालयको तथ्याङ्कमा छ। यी तीन महिना अन्नपूर्ण संरक्षण क्षेत्रको पदयात्राका लागि उत्कृष्ट मानिन्छ। मुक्तिनाथ मन्दिरको दर्शन गर्न पनि यिनै तीन महिनामा भारतीय पर्यटक धेरै आउँने गर्दछन्। पोखरामा सबैभन्दा कम १२ हजार ६ सय २ जना पर्यटक असार महिनामा आएका छन्। यस महिनामा भारतीय पर्यटक ६ हजार ३ सय १४ र अन्य मुलुलकका पर्यटकको संख्या ६ हजार २ सय ८८ रहेको छ। गण्डकी प्रदेशको नवलपुर र वरपरका पर्यटकीय क्षेत्रमा कति पर्यटक जान्छन् भन्ने यस तथ्याङ्कमा समेटिएको छैन। प्रदेशको नवलपुरलगायतका क्षेत्र जंगली जनावरको अवलोकन गर्न उत्कृष्ट क्षेत्र हो। गैडा, बाघ हेर्न, हात्ती सफारी गर्ने, विदेशी पर्यटक यस क्षेत्रमा निकै जाने गर्दछन्। साश्वतधाम जाने विदेशी पर्यटक पनि उति नै हुँन्छन्। यस्तै, यहाँका प्रख्यात अमलटारी होमस्टे, जटायु रेष्टुरेण्ट (नेपालमा गिद्ध संरक्षणका लागि सुद्ध आहारा उपलब्ध गराउन खोलीएको रेष्टुरेण्ट) मा गिद्धको अवलोकन अनुसन्धान गर्न पर्यटक पुग्ने गर्दछन्।"
करेन्ट लागेर महिलाको मृत्यु,सिन्धुली : सिन्धुलीमा करेन्ट लागेर आइतबार एक महिलाको मृत्यु भएको छ। मृत्यु हुनेमा जिल्लाको दुधौली नगरपालिका ८ चितुवा खाडीका भोजबहादुर खड्काकी ३० वर्षीया श्रीमती मेनुका खड्का रहेको प्रहरीले जनाएको छ। जिल्ला प्रहरी कार्यालय सिन्धुलीका प्रमुख एसपी चक्रबहादुर सिंहका अनुसार खड्काको आफ्नै घरको छानामा सुकाउन राखेको दल उठाउन जाँदा करेन्टर लागेर मृत्यु भएको थियो। करेन्ट लागेर घाइते भएकी खड्काको स्थानीय पोलिकिल्नीकमा उपचार गराउने क्रममा मृत्यु भएको हो।
"सुसाइड नोटमा शिक्षकको नाम लेखेर आत्महत्या, 'मर्नुको कारण प्लस टु कोर्डिनेटर' !","धनगढी : कञ्चनपुरमा एक विद्यार्थीले सुसाइड नोटमा शिक्षककको नाम लेखी आत्महत्या गरेका छन्। कञ्चनपुर लिटिल बुद्ध एकेडेमीमा कक्षा १२ मा अध्ययनरत सुरज लेखकले घरको आफ्नै कोठामा झुण्डिएर आत्महत्या गरेका हुन्। सुरजले सुसाइड नोटमा मर्नुको कारण हरिलाल जोशी एलबिए प्लस टु कोर्डिनेटर भनेर उल्लेख गरेका छन्। उनले फेसबुकमा समेत आई क्वीट भनेर लेखेका थिए। एकेडेमीका प्लस टु संयोजक हरिलाल जोशीले शुक्रबार बिहान विद्यालय समयमा सुरजसहित उनका साथीहरू आशिस चन्द र मनिस विष्टलाई चुरोट खाइरहेको अवस्थामा भेटेपछि विद्यालय प्रशासनमा बोलाएर सम्झाई बुझाई गरेको बताए। शिक्षक जोशीविरुद्ध किटानी जाहेरी जगन्नाथ बहुमुखी क्याम्पसका प्राध्यापकसमेत रहेका सुरजका बुवा गणेश लेखकले जिल्ला प्रहरी कार्यालय कञ्चनपुरमा शिक्षक हरिलाल जोशीविरुद्ध आत्महत्या दुरुत्साहन सम्बन्धी किटानी जाहेरी दिएका छन्। उनले छोरालाई विद्यालयबाट तनाव दिएर आत्महत्या गर्न बाध्य पारिएको भन्दै शिक्षक जोशीविरुद्ध किटानी जाहेरी दिएको बताए। म पनि शिक्षक हुँ, तर शिक्षकबाट गल्ती भएको छ, उनले भने, त्यही भएर सत्यतथ्य छानबिनका लागि किटानी दिएको हुँ। कञ्चनपुरका प्रहरी प्रवक्ता गणेशबहादुर बमले पीडित पक्षबाट आएको किटानी दर्ता भएको पुष्टि गरेका छन्। संयोजक जोशी बर्खास्त लिटिल बुद्ध एकेडेमीले प्लस टु संयोजक हरिलाल जोशीलाई आइतबार विद्यालयबाट हटाएको छ। प्रिन्सिपल श्यामसिंह मौनीले विद्यार्थीले गरेको सुसाईड नोटमा शिक्षक जोशीको नाम उल्लेख भएकाले उनलाई छानबिनका लागि विद्यालयबाट हटाइएको बताए।"
धनगढी विष्फोट : घाइतेको सुरक्षा घेरामा उपचार हुँदै,"धनगढी : धनगढीस्थित सहिद गेट नजिक मिलन होटलमा साउन २ गते भएको वम विष्फोटमा घाइते भएका लक्ष्मण सेरेलाको सुरक्षा घेरामा उपचार भइरहेको छ। १० दिनदेखि सेरेला धनगढीस्थित निजी अस्पताल माया मेट्रोमा उपचार भइरहेको छ। अस्पतालको पहिलो तलाको वेड नम्बर ४ प्रहरीको २४ घण्टा विशेष निगरानीमा उपचार भइरहेको छ। कञ्चनपुर वेलडाँडी गाउँपालिका५ झिलमिला घर भएका लक्ष्मणलाई प्रहरीले सर्वसधारणलाई भेटघाटमा रोक लगाएको छ। कसैलाई भेट्न दिएपनि व्यक्तिको नाम टिप्ने गरेको छ। हतियारसहित जिल्ला प्रहरी कार्यालय कैलालीले उनलाई २४ घण्टा नै सुरक्षा पहरा दिने गरेको छ। उनको रेखदेख लक्ष्मणकी पत्नी विमलाले गर्दै आएकी छन्। लक्ष्मणको शरीरका अन्य ठाउँको घाउ विस्तारै सन्चो हुँदै गए पनि कम्मर मुनीको गहिरो चोट सन्चो हुन अझै समय लाग्ने उपचारमा संलग्न चिकित्सकले बताएका छन्। साउन २ गते बझाङ सदरमुकाम जयपृथ्वी नगरपालिका१, पिमी घर भएका राम सिंहले बोकेको टिफिन बक्स बम विस्फोट भएको थियो । मृतक सिंह र सेरेला विप्लव समूहको कार्यकर्ता भएको भएको विज्ञप्तिमार्फत जनाएको छ। विष्फोट परी सिंहको साउन २ गते राति उपचारका क्रममा मृत्यु भएको थियो भने अन्य ४ जना घाइते भएका थिए। घाइते धनगढी उपमहानगरपालिका४ का जितेन्द्र यादव, होटल मालिक केशव पाण्डे, भारतको लखिमपुरका मोबिन खान र लक्ष्मण सेरेला घाइते भएका थिए। पाण्डेबाहेक अरु सबैको उपचार माया मेट्रोमा उपचार भइरहेको छ। पाण्डेको नेपालगञ्ज उपचार भइरहेको हो। कैलालीका प्रहरी उपरीक्षक सुदिप गिरीले प्रहरीले घाइते सेरेलाको सुरक्षा दिइरहेको बताए। उपचारमा अन्यौलता विष्फोटमा घाइते भएकाको उपचार खर्च कसले गर्ने भन्ने अन्यौता सिर्जना भएको छ। उपचार खर्च कसले गर्ने भन्ने अन्यौलता भएको घाइते जितेन्द्र यादवले बताए।उपचार खर्चको अन्यौलले भारतको लखिमपुर घर भएका मोबिन खान अस्पतालको बेडमा छन्।उनलाई साउन १० गते अस्पतालले डिस्चार्ज गरिसकेको छ।तर उपचारवाफतको रकम तिर्न नसक्दा उनी अस्पतालको बेडमै छन्। उनको उपचारमा एक लाखभन्दा बढी खर्च भएको अस्पताल प्रशासनले जानकारी दिएको छ।खान विष्फोट भएको होटल छेउकै ट्याक्टर ग्यारेजमा काम गर्थे। विष्फोटमा घाइते भएकाको उपचार कसले गर्ने भन्ने आधिकारिक जानकारी कसैबाट नआएको अस्पताल सञ्चालक समितिका अध्यक्ष धिरेन्द्र साउँदले जानकारी दिए। 'अहिलेसम्म कतैबाट पनि आधिकारिक जानकारी आएको छैन। उपचारमा एक रुपैयाँ पनि कतैबाट आएको छैन्,' उनले भने। वम विष्फोट भएको दुई दिनपछि विप्लव समूहले घाइतेको सम्पूर्ण उपचार आफूले गर्ने विज्ञप्तीमार्फत जनाए पनि सम्पर्कमा कोहि नआएको अस्पताल प्रशासनको भनाई छ। कैलालीका प्रमुख जिल्ला अधिकारी यज्ञराज बोहराले घाइतेको उपचारमा कमी हुन नदिने अस्पताल प्रशासनसँग छलफल भएको दावी गरे। उनीहरुको उपचार खर्च सरकारबाटै हुने जनाकारी दिए। घटनाका सबै घाइते अनुसन्धानको दायरामा रहेकाले सामान्य घाइतेसरह उपचारपछि घर जान नपाएको प्रजिअ बोहराले स्पष्ट पारे। उपचार खर्च व्यहोर्न सरकारसँग माग विस्फोटमा परी घाइते भएकाको उपचार खर्च सरकारले व्यहोर्नुपर्ने माग गरिएको छ। राष्ट्रिय प्रजातान्त्रिक युवा संगठन कैलालीले आइतबार विज्ञप्ति जारी गर्दै घटनाको सत्यतथ्य पत्ता लगाए र घाइतेको उपचार खर्च व्यहोर्न सरकारसँग माग गरेको हो। घाइतेहरुको उपचार खर्च तिर्न नसकी अलपत्र परेका कारण घर सम्म पुर्याउन र घाइतेलाई उचित क्षतिपूर्ति दिन माग युवा संगठन कैलाली जिल्ला अध्यक्ष दिनेश बम ठकुरीको हस्ताक्षरित विज्ञप्तिमा उल्लेख छ।"
एक लाख ३० हजार घुससहित एकै कार्यालयका चार कर्मचारी पक्राउ,"काठमाडौं : जिल्ला स्वास्थ्य कार्यालय, म्याग्दीका निमित्त कार्यालय प्रमुख (जनस्वास्थ्य निरीक्षक) भीमप्रसाद आचार्य सहित चारजना घुस रकमसहित पक्राउ परेका छन् । उनीहरुलाई एक लाख तीस हजार घुससहित अख्तियारले रंगेहात पक्राउ गरेको हो । पक्राउ पर्नेमा निमित्त कार्यालय प्रमुख आचार्यसहित स्टोरकिपर (अधिकृत छैठौं) रघुनाथ रेग्मी, लेखापाल हरिशंकर शर्मा, हलुका सवारी चालक भवदत्त जैसी छन् । कार्यालयबाट संचालीत विभिन्न कार्यक्रम वापतको पेशकी फछर्यौट गरिदिने बहानामा सेवाग्राहीसँग उनीहरुले घुस लिएका थिए । घुस रकम लिइसकेको अवस्थामा कार्यालय परिसरबाटै रङ्गेहात नियन्त्रणमा लिई उनीहरुविरुद्ध अनुसन्धान भइरहेको अख्तियार प्रवक्ता एवं सहसचिव प्रदीपकुमार कोइरालाले जानकारी दिए ।"
नेपालगन्जपोखरा उडानबाट बुद्ध एयरपछि हट्यो,"नेपालगन्ज : निजी वायुसेवा कम्पनी बुद्ध एयरले २०७४ माघ १ देखि २०७५ वैशाख १ गतेसम्म नेपालगन्जपोखरा दैनिक एउटा विमान उडान गर्ने घोषणा गर्यो। पोखरा आएका भारतीय पर्यटक सहज तरिकाले तिब्बतको मानसरोवर जान सकुन भन्ने उद्देश्यले पोखरानेपालगन्ज उडान सुरु गर्न लागेको बुद्ध एयरले विज्ञप्ति निकालेर सार्वजनिक गरेको थियो। घोषणाको डेढ वर्षपछि बुद्ध एयरका नेपालगन्जस्थित कार्यालयका सिनियर म्यानेजर विनित शाहले अपरेटिङ कष्ट नै महंगो पर्ने भएकाले नेपालगन्जपोखरा उडान गर्न नसकेको खुलासा गरे। हामीले बाँके र बर्दियामा गरेको सर्भेमा कास्की, पर्वत, स्याङ्जालगायतका जिल्लाबाट दुई लाखभन्दा बढी बसोबास गरेको पाएका थियौं। उडानको सेड्युल पनि तयार गर्यौं, शाहले अनुभव सुनाए, १८ सिटे जहाज चलाउँदा अपरेटिङ कस्ट नै कम्तीमा सात हजार नौ सय लाग्ने भयो। ठूलो जहाज प्यासेन्जर नपाएर घाटा हुने भयो। आठ हजार रुपैयाँमा पोखरा उडानुभन्दा चार हजार रुपैयाँमा ठूलो जहाज काठमाडौं उडाउँदा सस्तो पर्यो। त्यसपछि हामी पछि हट्यौं। आइतबार नेपालगन्जमा होटल व्यवसायीको पहलमा नेपालगन्जपोखरा उडानको सम्भावनाबारे सरोकारवालाबीच छलफलमा नेपाल वायु सेवा निगम र यति एयरलाइन्सका प्रतिनिधिले भने विमान उडानको सम्भावना रहेको बताए। जनप्रतिनिधिले पहल गरेमा नेपाल वायु सेवा निगमकै जहाज उडाउन सम्भव रहेको निगमका शाखा अधिकृत यमराज सिंहले बताए। उनले भने, हामीले पहाडी र हिमाली जिल्लामा उडान गरिरहेका छौं। पोखरामा पनि उडान गर्न सम्भव छ। त्यसका लागि जनप्रतिनिधिले पहल गर्नुपर्छ। नेपाल वायु सेवा निगमले काठमाडौंमा हप्तामा दुई र जुम्ला, हुम्ला, मुगु, डोल्पा, रुकुम, अछाम, बाजुरालगायतका जिल्लामा कम्तीमा हप्ताको एउटा उडान गरिरहेको छ। यति एयरका दिलिप कार्की ३० सिटे जहाज कम्तीमा पनि हप्तामा दुई दिन नेपालगन्जपोखरा उडान गर्ने विषयमा छलफल भइरहेको बताउँछन्। सकारात्मक कुरा अघि बढेको छ। सम्भवतः हामी चाँडै कुनै निष्कर्षमा पुग्न सक्छौं। सरोकारवालाको प्रतिबद्धता नेपालगन्जपोखरा उडानका लागि सरोकारवाला जनप्रतिनिधि, उद्योगी, व्यवसायी, ट्राभल एजेन्सी, होटल व्यवसायीले सहयोग गर्ने प्रतिबद्धता जनाएका छन्। जिल्ला समन्वय समिति बाँकेका प्रमुख अजय श्रीवास्तवले नेपालगन्जपोखरा सिधा उडान हुन नसक्दा भारतीय तीर्थयात्री नेपालगन्जबाट काठमाडौं हुँदै पोखरा गइरहेको बताए। सिधा उडान हुने हो भने अझै बढी भारतीय तीर्थयात्री पोखराका लागि आउँछन्, उनले दाबी गरे। होटल व्यवसायी तथा उद्योगीले भने पहिलो उडान हुँदा यात्रीको समस्या भएर टिकट काटेर पोखरा घुमेर आउने प्रतिबद्धता जनाएका थिए। नेपाल उद्योग वाणिज्य महासंघका सदस्य कृष्णप्रसाद श्रेष्ठ र नेपालगन्ज उद्योग वाणिज्य संघका अध्यक्ष नन्दलाल वैश्य, कोहलपुरको पाँच तारे होटल सेन्ट्रल प्लाजाका प्रबन्धक देवानन्द अर्याल, नेपालगन्जको चार तारे होटल सिद्धार्थका क्षेत्रीय प्रबन्धक केशव न्यौपाने, बाँके जिल्ला होटल व्यवसायी संघका अध्यक्ष भीमलाल कँडेललगायतले नेपालगन्जपोखरा उडान नेपालको पर्यटन प्रबद्र्धनका लागि कोसेढुंगा साबित हुने दाबी गरेका थिए। नेपालगन्ज उपमहानगरपालिकाका प्रमुख डाधवल शम्शेर राणा र उपप्रमुख उमा थापा मगर, बर्दियाको बाँसगढी नगरपालिकाका प्रमुख शालिकराम अधिकारी, खजुरा गाउँपालिका उपाध्यक्ष एकमाया विकलगायतले नेपालगन्जबाट पोखरा उडानका लागि सरोकारवाला सबैको सहयोगको खाँचो औल्याएका थिए। पोखरा र मुक्तिनाथ जाने आन्तरिक र भारतीय तीर्थयात्री, पश्चिम नेपालगबाट गण्डकी प्रदेशका विभिन्न जिल्लामा दिनहुँ पाँच दर्जनभन्दा बढी गाडीबाट जाने यात्रीलाई हवाइ सेवामा आकर्षित गर्न सकिने व्यवसायी दाबी छ।"
खोलाले बगाएका किशोरको शव भेटियो,विराटनगर : सिंघीया खोलाले बगाएर विराटनगरमा आइतबार एक किशोरको मृत्यु भएको छ। खोलाले बगाएर शनिबार बेपत्ता बनाएका १५ वर्षीय रमेश गुरुङको शव मोरङको जहदा गाउँपालिकास्थित सिंघीया खोलाकै किनारमा फेला परेको हो। रामेछाप घर भई विराटनगर महानगरपालिका७ मा बस्दै आएका गुरुङको शव खोजतलासका क्रममा आइतबार फेला परेको मोरङ प्रहरीका प्रवक्ता डीएसपी राजकुमार खिउजुले बताए। शव पोस्टमार्टमपछि आफन्तलाई बुझाएको प्रहरीले जनाएको छ।
प्रमुख तीन राजमार्ग अवरुद्ध : खुल्न अझै एकसाता लाग्ने,"उदयपुर : बाढिपहिरोबाट क्षतिग्रस्त जिल्लाका प्रमुख तीन राजमार्ग नियमित सुचारुका लागि अझै एक साता लाग्ने भएको छ। झण्डै तीन साताअघिको बाढीपहिरोका कारण अवरुद्ध सिद्धिचरण, मदन भण्डारी र सगरमाथा राजर्माग सञ्चालनमा समस्या भएको हो। सिद्धिचरण राजर्मागको कटारीघुर्मी खण्डको कटारी नगरपालिका११ स्थित ठाटीभन्ज्याङ्गमा सडक एलामेन्ट नै परिर्वतन गर्नुपर्ने अवस्था भएपछि सञ्चालनमा कठिनाई भएको हो। ठाटीभन्ज्याङ्ग क्षेत्रमा राजमार्ग पहिरोले बगाएकोले एलाइमेन्ट परिर्वतन गरेर अहिलेको सडकभन्दा ४० मिटरमाथि नयाँ ट्र्याक खोल्ने काम भइरहेको सडक डिभिजन कार्यालय लाहानका प्रमुख विनोदकुमार साहले बताए। पहिरोले ठूलो क्षति भएको छ। ट्र्याक नै पहिरोले बगाएकाले नयाँ खोल्दैछौँ। त्यसैले समय लाग्यो, सम्भव भएसम्म मंगलबारसम्म मोटरसाइकल र पाँच दिनभित्रमा ठूला सवारी साधन सञ्चालन गर्छौँ, उनी भन्छन्, अन्यत्र ठाउँमा सडक पहिरोले पुरे पनि पन्छाएर लगिन्थ्यो, यो ठाउँमा दुवैतर्फ भीर भएकाले नयाँ खोल्न बाध्य भयौँ। अहिले पनि १३ वटा ठूला मेसिन प्रयोग गरेर सडक खोल्ने काम गरिरहेको प्रमुख साहको भनाइ छ। सडक पहिरोमा परेपछि ४० मिटरमाथिबाट झण्डै ५ सय मिटर लामो ट्र्याक खोल्नु परेको सडक डिभिजन कार्यालय लहानले जनाएको छ। सडक पूरै भत्किएकोले हाइट कटिङ गरेर बेस बनाउनुपर्ने हुन्छ, प्रमुख साहले भने, आधार नै भत्किएकोले एलाइमेन्ट परिर्वतन गर्नुपरेको छ। राजर्मागको मिर्चैया कटारीकटारीबेतेनीखण्ड आंशिक रूपमा सञ्चालन आए पनि बेतेनीघुर्मी खण्ड पूर्णरूपले अवरुद्ध भएको हो। राजर्मागको बेतेनीघुर्मी खण्ड २५ किलोमिटरअन्तर्गत कटारी नगरपालिका ११ ठाटीभन्ज्याङ र लप्सेको भीरसहित दर्जन बढी स्थानमा पहिरो गएको छ। ठाटीभन्ज्याङमा सडक नै बगेको र लप्सेमा माथिबाट पहिरो खसेर अवरुद्ध भएको छ। २५ किलोमिटर क्षेत्रमा मोटरसाइकलसमेत सञ्चालन हुन सक्ने अवस्था छैन। त्यसैगरी सगरमाथा राजमार्गको पनि उदयपुर खण्डमा पहिरोले ठूलो क्षति पुगेको छ। खोटाङ्ग खण्ड मर्मतसम्भारपछि यातायात खुले पनि उदयपुर खण्ड अझै एक साता लाग्ने सूचना अधिकारी निजल श्रेष्ठले जानकारी दिए। रौतामाई गाउँपालिका ५ स्थित जल्केनीपोखरी खण्डमा ठूलो पहिरो गएकाले पन्छ्याउन समय लागेको उनले बताए। सडक सुचारुका लागि मेसिनहरू प्रयोग भइरहेको उनको भनाइ छ। यता मदन भण्डारी राजमार्ग अन्र्तगतको धरानचतरागाईघाटसिन्धुली खण्डका विभिन्न ठाउँमा पहिरो जाँदा सडक अवरुद्ध बनेको छ। अवरुद्ध सडक सुचारुका लागि मेसिन प्रयोगमा आएपनि दैनिकजसो वर्षा हँुदा केही कठिनाई भएको आयोजना प्रमुख ललिजन खनालले बताए। उनले भने, पहिरो जानसाथ खुलाउने काम भएको छ, एकातर्फ खुलायो अर्कोतर्फ पहिरो गएर हैरान बनाएको छ, उनले भने, यद्यपि पूर्णरूपले खुलाउने प्रयास जारी छ। उदयपुरगढी गाउँपालिकाको वैद्यनाथ खोलामा लगाएको पुल चढ्ने सडक खोलाले बगाएको बाँकी भागमा यातायात सञ्चालन गर्न सकिने उनको भनाइ छ। आयोजनाको क्षेत्राधिकार १ सय ५० किलोमिटरभित्रका केही ठाउँमा पहिरोले समस्या उब्जाएको प्रमुख खनालले बताए।"
प्रदेश ३ मा बाढीपहिरोको कहर,"प्रदेश ३ ब्युरो : पहिरोको उच्च जोखिममा रहेको मकवानपुरको दुई गाउँ स्थानान्तरण गर्नुपर्ने भएको छ। मकवानपुरको कैलाश गाउँपालिका५ कालिखोला र भीमफेदी गाउँपालिका५ दमारका बासिन्दालाई स्थान्तरण गर्नुपर्ने भएको प्रमुख जिल्ला अधिकारी अस्मान तामाङले बताए। बाढीपहिरो कटानले ठूलो पानी पर्दा दुई गाउँ थप जोखिममा पर्ने देखिएको छ, उनले भने, गाउँलाई अन्यत्र सार्न पहल भइरहेको छ। कैलाशको कालिखोलाका एक सय ४० घर मध्य ५० परिवारलाई तत्काल स्थानान्तरण गर्नुपर्ने भएको गाउँपालिकाका अध्यक्ष टंक मोक्तानले बताए। बस्तीवरिपरि, तल, माथिबाट पहिरो गएकाले पूरै बस्ती जोखिममा परेको छ, उनले भने, गाउँपालिकाले मात्र बस्ती स्थानान्तरण गर्न नसक्ने भएकाले अन्यत्र सार्न माथिल्लो निकायमा पहल गरिरहेका छौं। भीमफेदीको दमारका १४ परिवार गाउँ छेउमै स्थायी टहरा हालेर बस्न बाध्य छन्। ठूलो पानी पर्नेबित्तिकै कतिखेर बाढीपहिरोले लैजाने हो थाहा छैन, स्थानीय विमला स्याङ्तानले भनिन्, त्यसैले गाउँभन्दा पल्लो डाँडामा टेन्टमा बस्दै आएका छौं। बजगाईंको शव भेटियो, तीन जना बेपत्ता सिन्धुली : बाढीमा बेपत्ता सिन्धुलीका खुमराज बजगार्इंको शव पाँच दिनपछि फेला परेको छ। गोलन्जोर गाउँपालिका ४ रानीखोलामा सोमबार आएको बाढीले बगाउँदा बेपत्ता भएका सोही वडाका वर्ष १७ का बजगाईको शव बिमिरे खोला किनारमा फेला परेकोे जिल्ला प्रहरी कार्यालय सिन्धुलीका प्रमुख चक्रबहादुर सिंहले जानकारी दिए। यससँगै सिन्धुलीमा बाढी पहिरोका कारण मृत्यु हुनेको संख्या ६ पुगेको छ। दुधौली नगरपालिकामा ४ जना र फिक्कल गाउँपालिकामा १ जना गरी पाँच जनाको मृत्यु भइसकेको थियो। कमलनदीमा असार २८ मा आएको बाढीपहिरोले बगाएका ३ जना फेला पार्न नसकिएको प्रहरी प्रमुख सिंहले जनाए। पहिरोले घरसहित बगाउँदा बेपत्ता भएका दुधौली नगरपालिका १२ स्थित जिनाखु बुढीटारीका हीराबहादुर पौडेलका छोरा सागर भेटिएका छैनन्। दुधौलीकै वडा नम्बर ४ डकाहाबाट कमलानदीको बाढीले बगाउँदा बेपत्ता भएका रेणु कापरीको ७ वर्षको छोरा आधीं र उनकी ६० वर्षकी आमाजु मरणी पनि फेला परेका छैनन्। पहिरोले २६ चौपायासहित २ घर बगायो दोलखा : उत्तरी दोलखाको गौरीशंकर गाउँपालिकामा शुक्रबार राति आएको पहिरोले २६ चौपायासहित २ घर बगाएको छ। गौरीशंकर गाउँपालिका७, मार्बुको सुसिनटारस्थित राजेन्द्र थामीको २६ वटा चौपायासहित २ घर बगाएको दोलखा प्रहरीले जनाएको छ। पहिरोले घरभित्र रहेको अन्नपात, लत्ताकपडा, गहना र नगदसमेत बगाएको जिल्ला प्रहरी कार्यालय दोलखाका प्रहरी निरीक्षक प्रदीप महतले जानकारी दिए। घरअगाडि पार्किङ गरी राखेको थामीको लु३त २३०४ नम्बरको ट्र्याक्टर र होमबहादुर श्रेष्ठको बा१७प ६५०२ नम्बरको मोटरसाइकलसमेत बगाएको उनले जानकारी दिए। पहिरोले गोठमा रहेका ३ वटा गाई, २३ बाख्रा र ५ कुखुरासहित बगाएको महतले बताए। पहिरोले करिब ३५ रोपनी जमिन बगाएको छ। मकै र कोदो गरी करिब ५० पाथी अन्न, खानेपानीको पाइप करिब २० मिटर, २ वटा माछापोखरी बगाउँदा थामीको करिब ७० लाख र श्रेष्ठको २ लाख मूल्य बराबर क्षति भएको प्रहरीले जनाएको छ। पहिरोले मानवीय क्षति नभए पनि आसपासको करिब २ किलोमिटर क्षेत्रमा अझै जोखिम रहेकाले बसोवासको सम्भावना नभएको सिँगटी इलाका प्रहरी कार्यालयले जनाएको छ। गाउँपालिका७ मार्बु र वडा नं ६ चंखु जाने भित्री शाखा कच्ची सडकसमेत पहिरोले बगाएपछि सवारीसाधन चल्न चल्न नसकेको प्रहरीले बताएको छ।"
"कालेखोलामा पहिरो, कर्णाली राजमार्ग ठप्प","कालिकोट : जिलाको शुभकालिका गाँउपालिका१ स्थित कालेखोलामा ठूलो पहिरो गएको छ । गएरातिदेखिको अबिरल वर्षाका कारण पहिरो गएको हो । पहिरोका कारण कर्णाली राजमार्ग पूर्णरुपमा ठप्प भएको छ । कर्णाली राजमार्गको जुम्ला सुर्खेत सडक खण्ड अन्तर्गत शुभकालिका गाउँपालिका स्थित गगने खोलाको पहिरोले आई राजमार्ग अवरुद्ध हुँदै आएकोमा आइतबार नयाँ ठाँउमा पहिरो गएको हो । कालिकोटका प्रमुख जिल्ला अधिकारी चन्द्रबहादुर कार्कीले कालेखोलामा गएको पहिरोका कारण कर्णाली राजमार्ग पूर्णरुपमा ठप्प बताए। पहिरोका अवस्था बुझ्न सडक डिभिजन कार्यालय जुम्लाका इन्जिनियर, जिल्लाका प्रहरी प्रमुख डिएसपी बिनोश शर्मासहितको टोली घटनास्थल जान लागेको प्रजिअ कार्कीले जानकारी दिए । तत्काल पहिरो पन्छाउन सकिने अवस्था छैन् प्रजिअ कार्कीले भनेसानो डोजरले काम गर्न नसक्ने जानकारी आएको छ, ठूलो मेसिन खोजी भइरहेएको छ। वर्षायाम सुरु भएसँगै कर्णाली राजमार्गमा सामान्य पानी पर्दा पनि पहिरो खस्ने समस्या छ । यसले गर्दा राजमार्गमा गुड्ने सवारी साधन र यात्रुहरुले सास्ती खेप्नु परिरहेको छ । आइतबार बिहानदेखि कालिकोट दैलेखको सिमाना दही खोलादेखि गगने भीरसम्म र हुल्मदेखि जिते बजारसम्म सवारी साधनहरुको लाइन छ । यात्रुहरु बीच बाटोमा अलपत्र परेका छन् ।"
आधा घण्टाको बाटो तीन मिनेटमा छोटियो,"बेनी : बेनी र बागलुङ नगरपालिकाको सिमानामा रहेको ठूलो खोलामा झोलुङ्गे पुल बनेपछि करिब आधा घण्टाको बाटो तीन मिनेटमा छोटिएको छ। बेनी नगरपालिका २ फापरखेतको रातोभीरदेखि बागलुङ नगरपालिका २ चनौटेको खोचमाथि २६० मिटर लामो झोलुङ्गे पुल निर्माण भएको हो। सस्पेन्सन ब्रिज डिभिजन ललितपुरले एक करोड ३९ लाख रुपैयाँको लागतमा पुल निर्माण सम्पन्न गरेको बेनी नगरपालिका २ का वडाध्यक्ष हिराबहादुर थापाले जानकारी दिए। पुल निर्माण भएपछि बेनीको फापरखेत, अर्जम, भकुण्डे, बागलुङको चनौटे, सिम, पञ्चकोट, मालिकाका बासिन्दालाई आवत जावतमा सहज भएको छ। अग्लो पहाडको खोचमाथि पुल बनाइएको छ। पुलबाट ५०० घरधुरी लाभान्वित भएका छन्। पुल नहुँदा तीस मिनेट घुमाउरो बाटो हिड्नुपर्थ्यो, स्थानीय कृष्णबहादुर चर्माकारले भने, अहिले तीन मिनेटमै वारपार हुन्छ। चनौटेबाट भकुण्डेको अर्जुन माविमा पढ्न आउने बालबालिकालाई सहज भएको छ।"
जंगलको माझमा तरहतरहका मूर्ति (फोटोफिचर),"विराटनगर : पूर्वपश्चिम राजमार्गअन्तर्गत मोरङको बेलबारी १० भाउन्नेको घना जंगलभित्र ढुंगामा कुँदिएका विभिन्न आकृतिका मूर्तिहरु राखिएका छन्।पहिलो पटक देख्ने जोकोही ती मूर्ति देखेर अचम्मित हुने गर्छन्। राजमार्ग किनारको घना जंगल।नजिकै बस्ती पनि छैन।तर, यस्तो घनाजंगलभित्र कहाँबाट कसले मूर्ति ल्याएर राखेका होलान्? अथवा कसले बनाएको होला ती मूर्ति? यो प्रश्न देख्ने जो कोहीको मनमा उब्जिनु स्वभाविकै हो। तर त्यहाँ राखिएका मूर्तिहरु ३० जना मूर्तिकारले कोरेका मूर्तिहरु हुन्। गत फागुनमा अन्तराष्ट्रिय मूर्तिकला कार्यशालामा ६ देशका ३० जना मूर्तिकारले कोरेका मूर्तिहरु हुन् ती। अहिले तीनै मूर्तिले आन्तरिक तथा बाह्य पर्यटकलाई कला संस्कृति र विश्व इतिहासको अध्ययन गर्ने मौका दिएको छ।यहाँको सृजना सामुदायिक वन क्षेत्रमा ५० वटा मूर्ति राखिएका छन्। पैदल र निजी सवारीमा हिड्नले अहिले रोकिएर फोटो खिच्दै यस्तै प्रश्न गर्दै हिँड्छन्। तर, न त्यहाँ कतैबाट मूर्ति ल्याइएको हो, नत कतै लैजान राखिएको नै। जंगलको २१ हेक्टर क्षेत्रफलमा रहेको ठूला ढुंगामा कुँदिएका विश्व प्रशिद्ध व्यक्तिदेखि माछा र नेपाली संस्कृति झल्कने यि मूर्ति कुँदेको पाँच महिना मात्रै भएको छ। तर, यी मूर्तिमा मूर्तिकारले देखाएको कलाले छोटो समयमै यस क्षेत्रमा आन्तरिक तथा बाह्य पर्यटकको ध्यान खिचेको छ। नेपाल, भारत, जापान, जर्मन, इटाली र बंगलादेशका कलाकारले आफ्ना नयाँ सृजना कुँदेर यहाँ छाडेका हुन्। अहिले तीनै मूर्तिले पर्यटक तान्न थालेपछि यस क्षेत्रलाई सिर्जना पार्क नामांकण गरी व्यवस्थित बनाउने काम स्थानीय तहले सुरु गरेको स्थानीय जनप्रतिनिधि बताउँछन्। बेलबारी १० का वाडाध्यक्ष गंगा याक्खाले राम्रा राम्रा कला कृतिहरु निमार्ण गरिएकाले आन्तरिक तथा वाह्य पर्यटक भित्र्याउने लक्ष्यका साथ सिर्जना पार्क निमार्णको थालनी गरेको बताए। मूर्तिकला कार्यशाला यही जंगलमा गर्ने र पछि सुन्दर बगैचा निर्माण गर्ने उदेश्यले कार्यशाला सञ्चालन गर्न स्थानीय तहलेनै स्वीकृती दिए छ। सो पार्कमा जापानका नोरिओ ताकाओका, इटालीकी माकी नाकामुरा, जर्मनका पिटर हारगेट, भारतका अनुपकुमार गुप्ता र बंगलादेशका अभिजित कान्तिदास, नेपाल ललित कला प्रज्ञा प्रतिष्ठान मुर्तिकला विभागका प्रमुख लालकाजी लामा सहित ३० जना दक्ष, व्यवसायिक मूर्तिकारले आकर्षक मुर्तिहरु खोपेका हुन्। जसमा ५ विदेशी र २५ स्वदेशी मूर्तिकारले बनाएका सुन्दर मूर्ति वनमा सजाइएका छन्। उनीहरुले ५० वटा मूर्ति १८ दिन लगाएर तयार पारेका थिए। वडाकार्यालयको सहकार्यमा सृजना सामुदायिक वनले उक्त क्षेत्रमा सृजना पार्कको नाममा बगैंचा तयार पारी पुर्वकै नमुना पार्क निमाण गर्ने सोच लिएको वनका अध्यक्ष छत्र लिम्बूले बताए । करिब १ करोड ८४ लाखको लागतमा तयार भएको पार्कमा तराई मुलका धिमाल र राजवंशीको संस्कृती झल्कने खालको मूर्तिका साथ काल्पनिक मूर्ति र विश्व प्रशिद्ध व्यक्तिका मूर्ति कुँदेको पूर्व नेपाल ललितकला प्रज्ञा प्रतिष्ठानको मूर्तिकला विभागका प्रमुख धनु याक्खाले बताए। पार्कमा आउने पर्यटकको मन लोभ्याउन सुन्दर आकृति तयार गरी पर्यटक माझ आफूहरुले छोडेको याक्खाको भनाई छ।"
बस्ती सार्न सुझाव,"बेनी : पहिरोको जोखिममा रहेको बेनी१० पात्लेखेतलगायत क्षेत्रका बस्ती सार्न विज्ञ टोलीले सुझाव दिएको छ। राष्ट्रिय पुनर्निर्माण प्राधिकरणअन्तर्गतको जिल्ला आयोजना कार्यान्वयन इकाइले भूगर्भविद्को टोली ल्याएर पहिरोको जोखिममा रहेका म्याग्दीका बस्तीको अध्ययन गराएको थियो। नियन्त्रणको सम्भावना कम भएकाले बस्ती स्थानान्तरण गर्न सुझाव दिएको आयोजना प्रमुख शिवराम गेलालले बताए। रघुगंगा गाउँपालिकाको चौरखानी, बेनी नगरपालिकाको पात्लेखेत र तोराखेतमा पहिरोको उच्च जोखिम देखिएको छ, उनले भने, स्थानीय तहले जग्गाको व्यवस्थापन गरे प्राधिकरण एकीकृत बस्ती बनाउन इच्छुक छ। पात्लेखेतको बान्द्रे पहिरोका कारण ६५ घरपरिवार उच्च जोखिममा छन्। बस्तीको तलतर्फ पहिरो छ। बान्द्रे, सुब्बाको फूलबारी, गैराटोल र दीपक मावि आसपासको बस्ती स्थानान्तरण गर्नुपर्ने कार्यवाहक वडाध्यक्ष लोकबहादुर पुनले बताए। भूगर्भविद्ले पनि सतर्क गराएका छन्। सुरक्षित ठाउँमा जग्गा खरिद गरी एकीकृत बस्ती बनाउन छलफल चलाएका छौं, उनले भने, नियन्त्रणको प्रयास सफल नभएपछि बस्ती सार्नुको विकल्प देखिएन। लालबहादुर हमाल, खम्बी गर्बुजा, हरि गर्बुजा र जालमाया राम्जालीको परिवार विस्थापित भएका छन्। रघुगंगा नदी किनारबाट बस्तीसम्मको सयांै रोपनी खेतबारी पहिरोले बगाएको वडा सदस्य विष्णु रकालले बताए। पहिरो रोकथामका लागि ग्याबियन पर्खाल र भल तर्काउन नाली निर्माण गरिए पनि प्रभावकारी देखिएको छैन। भिरालो जमिनमा बग्ने भूमिगत पानीका कारण पहिरो गएको स्थानीय केदारनाथ शर्माले बताए। पहिरोले बिचल्ली बनाएको उनको गुनासो छ। पहिरो घरछेउमै आएको छ। घरका पर्खाल चिरा परेका छन्, उनले भने, पहिरोले हाम्रो उठिबास लगायो। खेतबारीमा धाँजा फाटेको छ। बर्खायाम सुरुभएसँगै स्थानीय त्रसित छन्। पहिरोको जोखिम भएको ठाउँमा भल तर्काउन ३० लाख खर्च गरी पाइपलाइनसहित दुई किलोमिटर नाली बनाइएको वडाध्यक्ष पुनले बताए। उनका अनुसार ग्याबियन जालीको पर्खाल बनाउन २० लाख खर्च भएको छ। बेनी नगरपालिकाले बाढी, पहिरो, भूक्षय, कटान, आगलागीजस्ता विपद्को जोखिम तथा क्षति न्यूनीकरण गर्न विपद् प्रतिकार्य योजना बनाएको छ। विपद्को जोखिम पहिचान, न्यूनीकरण र राहत तथा उद्धारलाई प्रभावकारी बनाउन योजना बनाइएको मेयर हरिकुमार श्रेष्ठले बताए। सोही योजनाअनुसार नगरका जोखिम बस्तीमा कार्यक्रम सञ्चालन गरिने उनको भनाइ छ।"
दिल्लीमा बालिका बलात्कारपछि हत्या : पराराष्ट्रमन्त्रीको ध्यानाकर्षण,बाजुरा : भारतको राजधानी नयाँ दिल्लीमा बलात्कारको प्रयासपछि हत्या भएकी बाजुराकी बालिकाको न्यायका लागि बाजुराबाट प्रतिनिधि सभाका सदस्य सांसद लालबहादुर थापाले परराष्ट्र मन्त्रीको ध्यानाकर्षण गराएका छन्। भारतको पूर्वी दिल्लीको सक्कपुरमा ९ वर्षीया लक्ष्मी चदाराको बलात्कारको प्रयाससँगै हत्या भएको थियो। उक्त घटनाको सत्यतथ्य छानबिनसँगै अभियुक्तलाई कारवाहीसहित पीडित बालिकाको न्यायका लागि बिहीबार परराष्ट्रमन्त्री प्रदिप ज्ञावली भेटेर सांसद थापाले ध्यानाकर्षण गराएका थापाका स्वकीय सचिव सुरेश रोकायाले जानकारी दिए। मन्त्री ज्ञावलीले कुटनीतिक माध्यममबाट र भारतस्थित नेपाली राजदूतावाससँग न्यायका लागि पहल गर्ने बताएका छन्। बालिकाको बलात्कारको प्रयासपछि भारतको दिल्लीमा हत्या भएको घटना सत्यतथ्य छानबिनसहित पीडितको न्यायका लागि परराष्ट्रमन्त्री कहाँ पुगेको सासंद लालबहादुर थापाले बताए। मन्त्री पनि सकारात्मक भएको र आफू पनि अन्य माध्यमबाट पहल गर्ने थापाले बताए। भारतको पूर्वी दिल्लीको सक्कपुरमा चदाराको बलात्कारको प्रयाससँगै हत्या भएको भारतस्थित नेपाली राजदूताबासले पुष्टि गरिसकेको छ। बाजुराको बुढिगंगा नगरपालिका १ कुडी घर भएकी बालिका बुवा देब चदारा र आमासँगै भारतमा बस्दै आएकी थिइन्। शुक्रबारको दिन पूर्वी दिल्लीको सक्कपुरको डि बल्क १ सय १३ ए नम्बरको घरमा बलात्कारको प्रयासपछि हत्या भएको थियो। उनको भारतीय नागरिक बसिम अहमद उर्फ सनुले हत्या गरेको प्रहरीले जनाएको छ। उनलाई भारतीय प्रहरीले प्रक्राउ समेत गरिसकेको छ। बुवा देब चदारा त्यहि घरमा चौकीदारीको काम गर्थे भने आमा त्यहि घरमा बसिम अहमद उर्फ सनुले चलाएको होस्टेलमा खाना पकाउने काम गर्थिन। शुक्रबार दिउँसो पौन १ बजे बुवा बाहिरबाट कोठामा आउँदा छोरीलाई अचेत अवस्थामा फेला पारेका थिए। छोरी अचेत अवस्थामा फेला पारेपछि अस्पताल पुर्याए पनि चिकित्सकले मृत घोषणा गरेका थिए। भारतीय प्रहरीले अभियुक्तमाथि मुद्धा दर्ता गरेको छ। उनीमाथि नाबालिकाको हत्या र बलात्कार प्रयास गरेको आरोपमा भारतीय कानुनको दफा ३०२ र यौन अपराधबाट बालबालिकालाई संरक्षण गर्ने सम्बन्धि कानुन मुद्धा चलाएको छ।
राजापुरको विवादित भूभाग प्रहरीको नियन्त्रणमा,"गुलरिया : कैलाली र बर्दियाबीचको सीमामा रहेको राजापुरको विवादित क्षेत्रमा तनाव बढेपछि प्रहरीले नियन्त्रणमा लिएको छ। प्रदेश ५ को पश्चिमी प्रवेशद्वारका रुपमा रहेको कर्णाली (सत्तीघाट) नदी तटीय बर्दिया राजापुरतर्फको विवादित क्षेत्र कैलाली प्रहरीले नियन्त्रणमा लिएको हो। प्रहरी चौकी सत्तीले कैलालीको सीमा प्रारम्भ लेखिएको बोर्ड बर्दियातर्फ गाडेपछि बर्दिया कैलाली बीचको विवादित क्षेत्र कब्जा भएको हो। राजापुर नगरपालिकाका मेयर शिवप्रसाद चौधरी कैलाली प्रहरीले नगरपालिकाको समन्वय र सहकार्यविना सत्ती कैलाली प्रहरीले बर्दिया राजापुरतर्फको भूभागको जमिन कब्जाको शैलीमा साइन बोर्ड गाडेको घटनाप्रति दुःख व्यक्त गरे। केही महिनाअघि प्रदेश नम्बर ५ का मुख्यमन्त्री शंकर पोख्रेललाई विवादित क्षेत्रमा अवलोकन गराई राजापुरको भूभाग विवाद मिलाउन अनुरोध गरेको मेयर चौधरीले बताए। उनले भने,' बर्दिया प्रहरीले आफ्नै सीमानामा साइनबोर्ड गाडेको छ। कैलालीले पनि आफ्नै सीमानामा गाड्नु पथ्र्यो तर त्यसो गरेनन्।' बोर्ड गाडेको विषयबारे प्रदेस सभा, जिल्ला समन्वय समिति बर्दिया, प्रमुख जिल्ला अधिकारी समेतलाई जानकारी गराएको तर कतैबाट सुनुवाई नभएको मेयर चौधरीले भने। टीकापुर नगरपालिकाका मेयरसँग पनि कुरा गरे तर कुनै सुनुवाई भएन।' प्रहरीले गाडेको साइनबोर्ड उखलेर फाल्न पनि सकिन्छ तर सौहार्दपूर्ण वातावरणमा जसले गाडेको हो उसैले उखेलेर आफ्नो सीमानातर्फ गाडोस् भन्ने हाम्रो चाहाना हो,' उनले भने। सुदुरपश्चिम प्रदेशको कैलाली जिल्लासँग सीमा विवाद भएसँगै बर्दियाको राजापुर नगरपालिका तनावमा छ। प्रहरी चौकी कैलाली (सत्ती) ले सीमा जानकारीका लागि बोर्ड लगाइएको जनाएको छ। चौकीका प्रहरी जवान खगेन्द्रबहादुर खत्रीले नदीमा गाड्ने ठाउँ नभएकाले पारी बर्दियातर्फ साइनबोर्ड गाडिएको बताए। बर्दियामा प्रदेश स्तरीय सीमा विवाद लामो समयदेखि चल्दै आएको छ। बाँसगढी र सुर्खेत जिल्लाबीच पनि सीमा विवाद कायमै छ। जिल्लाका सीमा विवाद मिलाउन जिल्ला समन्वय समिति बर्दियाले प्रदेश सरकारलाई पटक पटक ध्यानाकर्षण गराएको बताइएको छ।"
एक सातासम्म किन स्थिर रह्यो सुनको मूल्य ?,"काठमाडौं : सुनको भाउ एक हप्तादेखि स्थिर छ।साउन २ गतेदेखि उकालो लागेको सुनको भाउ साउन ५ गतेदेखि रोकिएको हो। साउन १ गते ६४ हजार ५ सयमा कारोबार भएको सुन २ गते तोलामा ५ सयले बढेर ६५ हजार पुगेको थियो। साउन २ देखि तोलाको ६५ हजारमा कारोबार भएको सुन साउन ३ गते फेरि ५०० ले बढेर ६५ हजार ५ सयमा कारोबार भएको थियो।आज अर्थात् आइतबार सुनको भाउ ६५ हजारमा कारोबार भइरहेको सुन चाँदी व्यवसायी महासंघले जनाएको छ।तेजावी सुन भने ६४ हजार ७०० सय रुपैयाँमा कारोबार भइरहेको छ। त्यस्तै, सुनको भाउ बढेसँगै चाँदीको भाउमा पनि वृद्धि भएको छ। साउन १ गते ७४५ रुपयाँमा कारोबार भएको चाँदी साउन २ गते २० रुपैयाँले बढेर ७६५मा कारोबार भएको थियो। त्यस्तै साउन ३ गते तोलामा ५ रुपैयाँले बढेर ७७० रुपैयाँ पुगेको थियो। साउन ५ देखि सुन र चाँदीको भाउ स्थिर छ।साउन पाँच गते तोलामा ५ सयले घटर ६५ हजारमा कारोबार भएको सुन १२ गतेसम्म सोही मूल्यमा कारोबार भइरहेको छ। यस्तै, चाँदीको मूल्य भने थोरैले बढेको छ।आइतबार चाँदीको मूल्य ७७५ रुपैयाँमा कारोबार भइरहेको सुन चाँदी व्यवसायी महासंघले जनाएको छ। सुनचाँदी व्यवसायी महासंघका पूर्व अध्यक्ष तेजरत्न शाक्यका अनुसार एक हप्तासम्म सुनको मूल्य स्थिर रहनुमा अन्तर्राष्ट्रिय बजारमा डलरको भाउमा खासै परिवर्तन नहुनु हो। उनले भने,' अन्तर्राष्ट्रिय बजारमा डलरको मूल्य घटबढ नहुँदा सुनको मूल्य स्थिर रहेको हो।अझैं एक हप्तासम्म सुनको भाउ स्थिर रहने संभावना छ।' लगानीकर्ताका लागि अहिले 'पर्ख र हेर' को अवस्था रहेको उनको भनाइ छ।"
अत्याधिक रक्तस्राव हुँदा सुत्केरीको मृत्यु,कालिकोट : अत्याधिक रक्तश्रावका कारण कालिकोटमा एक जना सुत्केरीको मृत्यु भएको छ। नरहरिनाथ गाउँपालिका४ रप्साकी ३० वर्षीया देवी सहकारीकोे शनिबार मृत्यु भएको हो। यही साउन ९ गते सुत्केरी हुन जिल्ला अस्पताल कालिकोटमा भर्ना भएकी सहकारीको उपचार सम्भव नहुने भएपछि शनिबार कर्णाली स्वास्थ्य विज्ञान प्रतिष्ठान जुम्ला रिफर गरिएको थियो। उनलाई कर्णाली स्वास्थ्य बिज्ञान प्रतिष्ठान लैजाँदै गर्दा शनिबार बाटोमै मृत्यु भएको आफन्त लालबहादुर वुढाले जानकारी दिएका छन्। उनले शुक्रबारराति १२ बजे मृत्यु शिशु जन्माएकी थिइन्। टाउको नभएको मृत शिशु जन्मिएको र अस्पतालमा भएको रगत चढाइए उपचार गर्दा पनि रगत बग्न नरोकिएपछि जुम्ला रिफर गरिएको कालिकोट जिल्ला अस्पतालका प्रमुख भिष्म पोख्रेलले बताए। उनकाअनुसार सहकारीको पाठेघर नखुम्चिँदा अत्याधिक रक्तसश्राव हो। समयमै अस्पताल पुयाउँदा पनि जिल्ला अस्पताल कालिकोटको लापर्वाही कारण सुत्केरीको मृत्य मृतकका आफन्तले आरोप लगाइका छन्। पाँच दिनसम्म अस्पतालमा भर्ना गरिएको र ढिलो रिफर गर्दा बाटोमा मृत्यु भएको उनीहरुको आरोप छ। अस्पताल प्रमुख पोख्रेलले उपचारमा संलग्न चिकित्सकले सक्दो प्रयास गर्दा पनि सहकारीको अवस्थामा सुधार नआएको बताए। परिवारको आर्थिक अवस्था निकै कमजोर भएका कारण जुम्ला रिफर खर्च पनि बेहोरेको उनले जानकारी दिए।
पानी ट्यांकीमा डुबेर बालकको मृत्यु,बाजुरा : एक बालकको पानी टंयाकीमा डुबेर मृत्यु भएको छ।मृत्यु हुनेमा स्वामीकार्तिक खापर गाउँपालिका ४ फैताका कर्ण कैलाका १३ वर्षीया छोरा कविन्द्र कैला रहेको जिल्ला प्रहरी कार्यलय बाजुराले जानकारी दिएको छ। शनिबारका दिन गाईवस्तु चराउन गएको समयमा सिँचाई ट्यांकीभित्र नुहाउन गएका कविन्द्र निसासिएर मृत्यु भएको हुनसक्ने प्रहरीले जनाएको छ। मृतक बालकको पोष्टमार्टमका लागि शनिबार नै कोल्टी प्राथामिक स्वास्थ्य केन्द्र कोल्टी लगिएको थियो। कविन्द्र कालिका आधारभुत विद्यालयमा कक्षा चारमा पढ्दैछ।
"प्रविधिले राँगा, गोरु विस्थापित","भद्रपुर : केही वर्ष अघिसम्म झापामा जमिन हुनेका घरमा २३ हल राँगा, गोरु हुन्थे। खेती गर्नेको सहारा भनेका तिनै राँगा, गोरु थिए। तर अब ती कथाजस्तै भएका छन्। तराईमा पनि गोरु र राँगाले खेत जोतिन्थ्यो भन्दा अहिले नयाँ पुस्ताले आश्चर्य मान्छन्। एक जना हली राखेपछि वर्ष दिनभरि उसले धान, मकै, गहुँ, तोरीलगायत सबै खेतिपाती गर्न जोत्ने काम गर्थे, कनकाई नगरपालिका३ का किसान गोपाल अधिकारी भन्छन्, आपैं पनि जोतिन्थ्यो, हलीको मात्र भर परिन्थेन, तर अनिवार्य हली राखिन्थ्यो। अहिले खर्चिलो र जनशक्ति अभावमा उनले हल गोरु पाल्न छाडेको १५ वर्ष भयो। उनको अनुभवमा ट्रयाक्टरले जोत्न थाले पछि जमिन नै रुखो हुँदै गए जस्तो लाग्छ। हरेक किसिमका औषधि नहाली धान राम्रो फल्दैन। त्यतिबेला राम्रो जोताईले पुगेपछी नै धान मज्जाले फल्थ्यो अधिकारी भन्छन्। अहिले समय बदलिए संगै झापाका किसानको खेती गर्ने तरिकामा पनि परिवर्तन आएको छ। झापाका गाउँ घर तिर आकल झुकल मात्र हल गोरु देखिन थालेका छन। कृषि क्षेत्रमा बढ्दै गएको आधुनिककरण संगै खेत जोत्नका लागि प्रयोग हुने ट्रयाक्टरले महत्व पाउन थालेपछि धेरै किसानले गोरु, राँगा खर्चिलो भयो भन्ने बहानामा मासेर आधुनिक प्रविधिको उपयोग गर्न थालेका छन्। भद्रपुर १० का सन्तोष मण्डलका २ हल राँगा छन्। उनि राँगा जोत्न र पराल बोक्नकै लागि प्रयोग गर्छन्। अहिले त भद्रपुर क्षेत्रमा नै राँगा पालेर जोत्ने म मात्र हो कि जस्तो लाग्छ, मण्डल भन्छन्। मण्डलको आफ्नो खेती लगाउने जग्गा छैन। त्यसैले उनि अरुको खेती अदियार गर्ने गर्छन्। ट्रयाक्टर लगाउँदा माटोको सबै ठाउँ मज्जाले जोत्दैन। मण्डको अनुभवमा सुख र छिटोको लागि ट्रयाक्टर हो। तर ट्रयाक्टरले जोतेको मन नपर्ने उनि बताउँछन्। आफुँ गर्न सकिञ्जेल राँगा नारेरै खेती गर्छु उनले भने। खर्चिलोका बाबजुत पनि हिजोको खेतीगर्ने तरिका मण्डलले त्याग्न सकेका छैनन्। कचनकवलका अर्का कृषक कृष्ण राजबंशी भन्छन्, खेतीको मुख्य सिजन असार मंसिरका दिनमा बिहानै उठयो अनि गोरु घस्याउने मुख्य काम हुन्थ्यो। हलो जुवा ठीक पारेर घाम पनि नझुल्कीदै खेतमा पुग्नुपथ्र्यो। आफैले गोरु पालेर खेतीगर्दा भनेको समयमा आफुले इच्छा अनुसारको माटो बनाएर खेती गर्न पाईने भट्टराई भन्छन्। अहिले अब गोरु पालेर खेती गर्न कस्ले सक्नु ? हल गोरु खरिद गर्न ठुलै रकम खर्चनु पर्छ उनले थपे। गोरु नारेर जोत्ने जनशक्तिको अभाब र खर्चिलो हुँदा अहिले अधिकांश किसानको पहिलो रोजाई ट्रयाक्टर नै बन्दै गएको छ। प्रति जोर राँगाको पशुहाटको मुल्य ५० हजार देखि १ लाख सम्म पर्ने गर्छ। गोरु पनि कम्तिमा २० हजार प्रति जोडी पर्ने गर्छ। कृषि ज्ञान केन्द्र झापाका प्रमुख शालिकराम भट्टराई भन्छन जिल्लाका प्राय सबै किसानले गोरु राँगा नै पाल्न छोडी सकेका छन्, फाट्टफुट्ट मात्र देखिन्छ गोरु र राँगाले जोतेको। झापा जिल्लाको कुल जनसंख्या मध्ये ६६ प्रतिशत किसान छन्। ज्ञान केन्द्रको पछिल्लो सर्वेक्षण अनुसार झापा जिल्लाको मुख्य राजमार्गका उत्तरी क्षेत्रमा ९ सय घरधुरी बराबर एक घर धुरीका किसानले मात्र हल गोरु पालेका छन्। राजमार्ग दक्षिणमा प्रति एक हजार घर धुरी मध्ये एक घर धुरीका किसानले मात्र रागाँ वा गोरु पाल्ने गरेको प्रराम्भिक अनुमान छ। झापा जिल्लामा धान सुपरजोन कार्यक्रम सञ्चालन भए पश्चात धान उत्पादनमा ह्वात्तै बृद्धि भएको छ। सुपरजोन बिस्तार भएपछि जिल्लाका किसानले कस्टम हायरिङ, पोस्ट हार्भेस्ट, साना सिँचाइ, सौर्य सिँचाइ, प्राविधिक सहयोग, धान रोप्ने, मल छर्ने, धान गोड्ने, धान काट्ने मेसिन, ट्याक्टर, माटो सुधारलगायत विभिन्न उपकरण तथा समाग्रीहरु ५० प्रतिशत अनुदानमा पाउँछन्। छिटो र सजिला उपकरण तर्प कृषक आकर्षिक हुन थालेपछि पनि धान उत्पादनमा बृद्धि भएको धान सुपरजोन कार्यक्रमका कृषि अधिकृत सागर बिष्ट भन्छन्। बिष्टका अनुसार गत बर्ष ४८ टन धान उत्पादकत्व रहेकामा यो बर्ष प्रतिहेक्टर ६१३६ मेट्रिक टन पुगेको छ। त्यसोत सुपरजोन कार्यान्वयनमा आएपछि ृझापाको बनियानी क्षेत्रमा ६ गुणाले धान उत्पादनमा बृद्धि आएको छ। मेरा घरमा ५ हल राँगा थिए। ८ बिगाहा खेती थियो बनियानिकै अर्का कृषक लक्ष्मण घिमिरे भन्छन् तर खेती गर्यो खेतीबाट आएको पैसा तिनै राँगालाई नै बढी खर्च गर्नु पर्ने हुन्थ्यो। ५ हल राँगाले खाने खान्की कति हुन्थ्यो कति हिसाब नै थिएन। त्यो भन्दा अहिले ट्रयाक्टर लगाउँदा खर्च त कता हो कता कम भएको छ। झापा जिल्लाको कुल ९८ हजार ७ सय १६ हजार खेती योग्य जमिन मध्ये करिब ९० हजार हेक्टरमा धान खेती हुदै आएको छ। गोरु र राँगा पालेर खेति गरिँदा देखिनै धान उत्पादनकालागि अब्बल मानिएको झापा आधुनिक प्रविधि प्रयोग गरे पछि झनै जिल्लामा प्रतिहेक्टर ४ दशमलब ८ मेट्रिक टन धान उत्पादन हुदै आएको छ। झापा जिल्लामा उत्पादन भएको धानले आन्तरिक मागलाई धानेर अन्य प्रदेशमा समेत निर्यात हुने गरेको पाईन्छ।"
मालपोतको ढिलासुस्तीविरुद्ध सेवाग्राही सडकमा,"परासी : पश्चिम नवलपरासीको भूमिसुधार तथा मालपोत कार्यालय परासीको काम कारबाही ढिलासुस्ती भएको भन्दै सेवाग्राही सडकमा उत्रिएका छन्। एउटा कामका लागि १५ देखि २० दिन कार्यालयमा धाउँदासमेत काम नभएको भन्दै आक्रोशित सेवाग्राहीले बुधबार कार्यालयमा तालाबन्दी गरेर सदरमुकाममा नाराबाजीसहित प्रदर्शनमा उत्रिएका हुन्। ढिलासुस्तीविरुद्ध उनीहरूले जल्ला प्रशासन कार्यालय घेराउ गर्दै काम छिटो छरितो गराउन माग गरे। अनलाइन सेवा सुरु भएपछि कार्यालयको काम छिटोछरितो हुन सकेको छैन। कर्मचारी अभावका कारण अनलाइन सेवाबाट काम गर्न ढिला भएको प्रमुख मालपोत अधिकृत नवीनकुमार अधिकारीले बताए। माघदेखि अनलाइन सेवा सुरु भएको छ। सोही महिनादेखि कार्यालयको काम अस्तव्यस्त छ। कार्यालयमा सेवाग्राहीको चाप बढेपछि टोकन प्रणाली लागू गरिएको छ। टोकन प्रणाली पनि प्रभावकारी नभएको सेवाग्राहीको गुनासो छ। दैनिक सयभन्दा बढी सेवाग्राही कामका लागि आउने गर्छन्। ४० जनालाई मात्र टोकन दिएर काम गर्ने गरिएको छ। टोकन प्रणाली लागू भएपछि सेवाग्राही बिहान ६ बजेदेखि लाइनमा बस्न आउने गरेका छन्। बिहानैदेखि लाइन हुने भएकाले टाढाबाट आउने सेवाग्राही दैनिकजसो फर्किनुपरेको छ। एक जना कम्प्युटर अपरेटरले दैनिक २५ देखि ३० जनाको लिखित पास गर्न सक्ने र अन्य अपरेटर नहुँदा समस्या भएको अधिकारीले बताए। भएका अपरेटरसमेत बिरामी भई कार्यालय नआउँदा कामै बन्द हुने गरेको उनले बताए। उनले भने, चापअनुसार काम गर्न कम्तीमा २ जना अपरेटर आवश्यक पर्छ। विभाग र मन्त्रालयमा कर्मचारी पठाउन पटकपटक अनुरोध गरे पनि नपठाउँदा समस्या भएको उनको गुनासो छ। एक महिनाअघि भूमि व्यवस्था, सहकारी तथा गरिबी निवारणमन्त्री पद्मा अर्याल परासी आउने क्रममा एक साताभित्र अपुग कर्मचारी पठाउने प्रतिबद्धता जनाएकी थिइन्। तर, अहिलेसम्म कर्मचारी आएका छैनन्। कार्यालयमा मालपोत अधिकृत, कम्प्युटर अपरेटर, खरिदार र सुब्बाको काम बढी हुने गर्छ। उनीहरूकै संख्या कमी छ। कर्मचारी नहुँदा तीन महिनादेखि मुद्दा फाँट बन्द छ। सरुवा भएर गएका कर्मचारीको ठाउँमा अर्को नपठाउँदा तीन महिनादेखि मुद्दासम्बन्धी कुनै काम हुन नसकेको प्रमुख मालपोत अधिकृत अधिकारीले बताए। प्रमुख जिल्ला अधिकारी शम्भुप्रसाद मरासिनीसमक्ष गुनासो लिएर पुगेका पाल्हीनन्दन गाउँपालिकाका भरतप्रसाद पाण्डेले आफ्नो जग्गासम्बन्धी काम एक महिनादेखि नभएको बताए। त्यस्तै, सेवाग्राही रिना थापाले जग्गा पास गर्न आएको साता पुगिसक्दा पनि काम नभएको बताइन्। गुल्मीबाट जग्गा पासका लागि बोलाइएका व्यक्तिहरू काम नहुने भएपछि फर्किएको उनको गुनासो छ। टोकन लिन लाइनमा बस्दा हरेक दिन ४० जनाको कोटा सकियो भन्दै फर्काउने गरेको अर्की सेवाग्राही सविता पाण्डेले गुनासो गरिन्। कार्यालयमा ३७ जनाको दरबन्दी छ। १० जना खरिदारमा ४ जना छन्। ८ जना सुब्बामा १ जना छन्। त्यसैगरी १ प्रमुख मालपोत अधिकृत, १ जना मालपोत अधिकृत र १ जना कम्प्युटर अपरेटर कार्यरत छन्। प्रमुख जिल्ला अधिकारी मरासिनीले तत्काललाई भैरहवा र नवलपुर जिल्लाबाट भए पनि कम्प्युटर अपरेटर पठाएर काम अघि बढाउन विभाग र मन्त्रालयमा कुरा गरेको जानकारी दिए। कामका लागि आउने सबै सेवाग्राहीलाई दिन तोकेर टोकन दिन प्रजिअ मरासिनीले मालपोत कार्यालयलाई निर्देशन दिएका छन्। यसैबीच, सेवाग्राहीले विरोधस्वरूप कार्यालयमा लगाएको ताल्चा दुई घण्टापछि प्रहरीले फोरेको छ।"
उद्गमस्थलमै लोपोन्मुख बराम भाषा,"गोरखा : अति सीमान्तकृत सूचीमा रहेको बराम समुदाय बारपाक सुलीकोट गाउँपालिका६ को डाँडागाउँलाई आफ्नो उद्गमस्थल मान्छन्। तर डाँडागाउँमा नै बराम भाषाका बोल्ने र लेखपढ गर्ने मानिस छैनन्। हाम्रो भाषा बुझ्ने केही बूढापाका त छन् तर दैनिक कामकाजमा प्रयोग गर्ने कोही पनि छैनन्, स्थानीय शिक्षक प्रेम बराम भन्छन्, गाउँभरि खोज्दा १५ प्रतिशतले दोहोरो सवालजवाफ गर्न सक्लान्। ४० वर्षभन्दा मुनिकाले बराम भाषामा सवालजवाफ प्रयोग गर्न नसक्ने उनले बताए। बराम समुदायको सबैभन्दा ठूलो गाउँ भनेर डाँडागाउँलाई चिनिन्छ। यहाँ करिब १ सय ५० घरधुरी बराम समुदाय बसोबास गर्छन्। उनीहरू आफ्नो मातृभाषालाई बालकुरा भन्छन्। उद्गमस्थलमै भाषा संकटमा परेपछि भाषा आयोग, नेपाल बराम महासंघ, आदिवासी जनजाति महासंघ र गाउँपालिकाको सक्रियतामा स्थानीय बालकुरा संरक्षण कार्यक्रम सञ्चालन भएको थियो। बालकुराको प्रशिक्षण सञ्चालन गरिएको स्थानीय चन्द्रबहादुर बराम बताउँछन्। बालकुरा संरक्षणका लागि पोहरसाल अन्तरज्योति माविमा भाषा प्रशिक्षण सञ्चालन भएको थियो, उनले भने, कक्षा ५ माथिका विद्यार्थी र इच्छुक गाउँलेले ९० घण्टा पढे। त्यसले नयाँ पुस्तालाई अलिअलि भाषाको ज्ञान त दियो, तर २ महिना मात्र पढेर दोहोरो बोल्न सक्ने बनाउन सकेन। यो वर्ष पढाइ हुन्छ कि हुँदैन थाहा नभएको उनले बताए। डाँडागाउँको अन्तरज्योति माविमा ७५ प्रतिशत विद्यार्थी बराम समुदायका रहेको शिक्षक प्रेम बताउँछन्। उनीहरूलाई स्थानीय भाषाअन्तर्गत बराम भाषा पढाइ भएमा केही प्रगति हुने स्थानीय ज्येष्ठ नागरिक तोपमान बरामको भनाइ छ। स्थानीय भाषाका रूपमा स्कुलमा बालकुरा पढाए हुन्थ्यो, उनले भने, तर अंग्रेजी पढाउँछन्। अनि कसरी भाषाको विकास हुन्छ ? बगाल बढ्दै गयो, स्कुल खुल्दै गयो, हाम्रो भाषा पनि हराउँदै गयो। बराम भाषा लोप हुने अवस्थामा पुगेपछि भाषा आयोगका अध्यक्षसहित विज्ञहरू डाँडागाउँ पुगेर शब्दकोष तथा भाषाको पाठ्यपुस्तक तयार गरेका थिए। तर लिखित दस्ताबेज जस्तो मात्र बनेको, प्रयोगमा नआएको स्थानीय बताउँछन्। शब्दकोष पनि बनेको छ। पाठ्यपुस्तक पनि छ तर सबै कहाँ थन्किएर बसेको छ पढाइ हुन्न, स्थानीय चित्र बराम भन्छन्, अहिलेका युवापुस्ताले गुगल, युट्युब चलाउँछन्। त्यस्तोमा सेटिङ गरिदिए जहाँ बसेर पनि नयाँ पुस्ताले सिक्ने थिए। आफ्नो गाउँपालिकामा अतिसीमान्तकृत बराम समुदायको बाहुल्य रहेको गाउँपालिकाका प्रमुख विष्णु भट्ट बताउँछन्। बराम समुदायको उत्थानका लागि गाउँपालिकाको लगानीमा प्रोफाइल तयार गरेको उनले बताए। कामकाजी भाषा बने मात्र बराम भाषाको संरक्षण हुनसक्छ, नत्र गाह्रो छ, उनले भने, यस वर्ष पनि बरामको टोलटोलमा भाषा प्रशिक्षण कक्षा सञ्चालन गर्ने नीति र कार्यक्रम बनाएका छौं। भाषा मात्र होइन, डाँडागाउँमा बराम समुदायको वेशभूषा, संस्कृति पनि लोपोन्मुख छ। १० वर्षअघि तयार गरेको ७ सेट बराम समुदायको पोसाक मेला, महोत्सवमा लगाउन मात्र प्रयोग हुने स्थानीय बताउँछन्।"
कहिले बन्ला साइकल सिटी ?,"काठमाडौं : काठमाडौं महानगरपालिकाका मेयर विद्यासुन्दर शाक्यले साइकल सिटी बनाउने प्रतिबद्धता पूरा गरेका छैनन्। काठमाडौंलाई सन् २०२० सम्ममा पूर्ण साइकल सिटी बनाउन साइकल बोर्ड गठन गरी अघि बढ्ने योजना चुनावका बेला उनले सुनाएका थिए। निर्वाचित भएको दुई वर्ष बितिसक्दा पनि काम अघि बढेको छैन। मेयर शाक्यले बोर्ड गठन नभएको स्वीकार गरे। साइकल बोर्ड गठन भएको छैन, उनले भने, यसका लागि हामी छलफलमा छौं। चाँडै बोर्ड गठन गरी सम्पूर्ण जिम्मेवारी दिनेछौं। महानगरपालिकाले अघिल्लो वर्ष बिनायोजना साइकल ट्र्याक डिजाइन शीर्षकमा २० लाख बजेट छुट्याएको थियो। योजनामा कार्यान्वयन गर्न कुनै समिति नबनेकाले बजेट फ्रिज भएको छ। यो वर्ष पनि बजेट छुट्याएका छौं, उनले भने, बोर्ड गठन गरी काम गर्नेछौं। अन्य नगरपालिकासँग समन्वय गरी उपत्यकाका सडकमा साइकलमैत्री लेन निर्माण गर्ने उनको लक्ष्य थियो। तीनकुने, माइतीघर, सिनामंगल, एयरपोर्टका सडकमा भएका साइकल लेन व्यवस्थित गरी कार्यान्वयन गर्ने उनले बताएका थिए। यो अवधिमा न साइकल लेन व्यवस्थित भएका छन् न त अन्य सडकमा साइकल लेन बनाउन थालिएको छ। भएका साइकल लेनसमेत प्रस्ट देखिँदैनन्। साइकल यात्रा गर्नेहरू सधैं लेन अभावमा ठूला गाडीले पेल्ने र दुर्घटनाको त्रासमा रहन्छन्। काठमाडौंको परिचय नै साइकल सहरमा फेर्नेलगायत योजना थिए। महानगरका ससाना रुटलाई साइकल रूट बनाउने, साइकल र साइकल यात्रीका लागि बिमा योजना सुरु गर्ने, टोलटोलमा साइकल स्ट्यान्ड बनाउने अवधारणा अघि सारिएको थियो। साइकल चोरी घटाउन सीसी क्यामेरा राख्ने, साइकल दुर्घटनामा पर्यावरणविद् डा प्रल्हाद योञ्जनको निधन भएको दिन कात्तिक १४ लाई साइकल दिवस मनाउने, हरेक शुक्रबार सबैलाई अन्य साधनभन्दा साइकल चलाउन प्रोत्साहित गरिने, हरेक दुई वर्षमा अन्तर्राष्ट्रिय साइकल सम्मेलन गर्ने लगायत योजना पनि अघि सारिएका थिए।"
दुई पाङग्रे चालक अनुमति पत्र लिने बढे,"धनगढी : पछिल्लो समय यातायात व्यवस्था कार्यालय धनगढीमा हप्तेपिच्छे दुई पाङग्रे सवारी चालक अनुमति आवेदन खुल्ने गरेको छ। तर, चालक अनुमति पत्र लिनेको संख्यामा भने कमी देखिदैन। दुई पाङग्रे सवारी (मोटरसाइकल) अनुमतिपत्र लिनका लागि धनगढी उपमहानगरपालिका३ फाप्लामा बिहानैदेखि कैलाली लगायत सुदूरपश्चिमका विभिन्न जिल्लाका स्थानीय लाम लाग्ने गर्दछन्। बिहानै लाइमा भेटिएका कैलालीका घोडाघोडी नगरपालिका८ दिपनगरका विपन चौधरीले रहरले बाइक किनेको बताए। 'साथीहरु बाइकमा चढेको देख्दा किन्ने रहर लाग्यो,'उनले भने।' बाइक किनेपछि चालक अनुमति पत्र पनि आवश्यक परेकाले ट्रायल दिन आएको हुँ।' धनगढीमा असार ७ देखि दुई ट्रायल चलिरहेको छ। गोदावरी नगरपालिका३ का सुमन साउँद पेशाले व्यवसायी हुन्। उनलाई धेरै दौडधुप गर्नुपर्ने भएकाले बाइक किनुपर्ने बाध्यता छ।'५ वर्षदेखि तरकारी व्यवसायी गर्दै आएको छु, उनले भने,' तरकारी लिन टाढाटाढा जानुपर्दा बाध्य भएर मोटरसाइकल किनेको हुँ।' कार्यालयका निमित्त प्रमुख गम्भीरसिंह विष्टले स्मार्ट लाइसेन्स लागु भएदेखि हालसम्म ३२ हजार सवारी चालकले लाइसेन्सका लागि आवेदन दिएको बताए। त्यसमध्ये आव ०७५ र ७६ नयाँ, थप र नवीकरण, प्रतिलिपिलगायत १७ हजार ६ सय १९ ले स्मार्ट लाइसेन्सका लागि आवेदन दिएका छन्। आर्थिक वर्ष २०७५०७६ मा १४ हजार जनाले दुईपांग्रे सवारी अनुमतिका लागि आवेदन दिएको उनले बताए। 'बर्सेनि सवारी चालक अनुमतिपत्रका लागि आवेदन दिनेको संख्या बढ्दै गएको छ,' विष्टले भने, 'हालसम्म १२ हजारले स्मार्ट लाइसेन्स बुझिसकेका छन्।' दुई वर्ष पहिले सवारी चालक अनुमतिपत्रका लागि चालकले ३ र ४ महिना कुर्नुपर्ने अवस्था थियो। हाल हरेक साता ४ दिन (आइतबार, सोमबार, मंगलबार र बुधबार) अनलाइनबाटै फाराम भर्न पाइने भएपछि यो संख्या झनै बढेको उनको भनाई छ। विष्टले चालकले जुनसुकै ठाउँबाट पनि आवेदन दिन मिल्ने र छिटै लिखित र ट्रायल परीक्षा हुन थालेपछि अनुमतिपत्र लिनेको संख्या बढेको बताए। कार्यालयमा साढे ९ हजारको हाराहारीमा दुईपांग्रे सवारी साधन (मोटरसाइकल र स्कुटी) दर्ता भएका छन्। हरेक साता चालक अनुमतिपत्रका लागि आवेदन खुले पनि हरेकपटक एकनासै घुइँचो हुन्छ। निमित्त प्रमुख विष्टले भने, 'हाल महिनामा १ हजारदेखि १५ सय दुईपांग्रे सवारी दर्ता हुन्छन्। एउटै कम्पनीका बाइक र स्कुटी ५ सयको हाराहरीमा आइदिन्छन्। ती सबैलाई सवारी चालक अनुमतिपत्र चाहिन्छ।' यातायात व्यवस्था कार्यालय कैलालीले बर्सेनि २ पांग्रे सवारी चालक अनुमतिपत्र लिनेको संख्या बढेको जनाएको छ।पछिल्लो समय पहाडी जिल्ला र सहरबजारमा मोटरसाइकल घरघरमा अनिवार्य जस्तै भएपछि संख्या बढ्दै गएको हो। असार १ गते सुदूरपश्चिम प्रदेशका आर्थिक मामिला तथा योजना मन्त्री झपट बोहराले प्रदेश सभामा सार्वजनिक गरेको बजेट वक्तव्य अनुसार प्रदेशमा बसोबास गर्ने ठूलो जनसंख्या अझै पनि निरपेक्ष गरीबीको रेखामुनि रहे पनि विलासाका साधनको प्रयोग पनि बढ्दै गएको छ। सो वक्तव्य अनुसार निरपेक्ष गरीबीको रेखामुनि ३३ दशमलव ९ प्रतिशत, आय असमानताको मापक जिनी गुणक ० दशमलव ३३, बेरोजगारी दर ११ दशमलव ५ प्रतिशत र प्रदेशमा कूल जनसंख्या र रोजगारीको अनुपात २४ दशमलव १ रहेको छ भने साक्षरता प्रतिशत ६२ दशमलव ८ मात्रै रहेको छ।"
"बैतडीमा 'एक घर, एक धारा' !","बैतडी : जिल्लाको सुर्नया गाउँपालिका ६ कोखेतकी केशवी अवस्थी हिजोआज निकै खुसी देखिन्छिन्। खोलाको धमिलो पानी प्रयोग गर्दै आएकी उनी यो वर्षदेखि उक्त समस्याबाट मुक्त भएपछि खुसी देखिएकी हुन्।घरघरमा खानेपानीका धारा निर्माण भएपछि आफू निकै खुसी भएको उनले बताइन्। कोखेतकै पार्वती अवस्थीलाई उज्यालो हुने बित्तिकै खानेपानीको चिन्ता हुने गर्दथ्यो। छोराछोरीलाई पढ्न छोडेर पानी बोक्न जानुपर्ने बाध्यता थियो।'अहिले मेरो घरमै धारा बनेको छ। यो वर्ष गाउँका सबैका घरमा धारा बनेका छन्, 'पार्वतीले भनिन् 'घरघरमा पानी पुगेको छ। अब हामीलाई तरकारी खेती गर्नपनि सजिलो हुन्छ।' सुर्नया गाउँपालिका ६ थालाका लक्ष्मीदत्त अवस्थी डोकोमा भाँडाकुँडा राखेर खानेपानी बोक्ने गर्दथे। अहिले घरमै पानीको धारा आएपछि उनको त्यो समस्याको समाधान भएको छ।बाजेबराजुको पालादेखि भोग्दै आएको समस्याको समाधान भएपछि सुखका दिन आएजस्तो लागेको उनले बताए। जिल्लाको सुर्नया गाउँपालिका६ को कोखेत, कुनेटा र थाला टोलका ४३ घरघुरीमा एकघर एक धारा निर्माण गरिएको छ । सुदूपश्चिम प्रदेश सरकारको सहयोगमा खानेपानी तथा सरसफाई डिभिजन कार्यालय नम्बर १ मार्फत कुलापातल लोकेश स्मृति खानेपानी योजना निर्माण समितिले घरघरमा धारा पुर्याएको हो। 'हामीले सबैको घरमा एक एक धारा निर्माण गरेका छौं। तीनवटा ठूला ट्यांकी र दुई मुहानबाट गाउँमा खानेपानी पुर्याएका छौं, 'खानेपानी निर्माण समितिका अध्यक्ष नवराज अवस्थीले भने, 'स्थानीयलाई सबैभन्दा बढी दुःख पानीकै थियो। गाउँमा पानी पुगेपछि सबै खुसी भएका छन्।' कुलापाताल लोकेश स्मृति खानेपानी योजनाले शंकरपुर स्वास्थ्यचौकीमा पनि खाने पानी पुर्याएको छ। करीब २० लाखको लागतमा गाउँमा खानेपानीको व्यवस्था गरेको खानेपानी तथा सरसफाई डिभिजन कार्यालय नम्बर १ बैतडीले जनाएको छ।गाउँमा पानी पुगेपछि सरकार आएको अनूभुती भएको गाउँलेले बताए।"
घरछेउमै पहिरो छ,"दैलेख : स्थानीय सरकारले गुराँस२ बान्द्रे पुरेनी बस्तीका १२ परिवारलाई अन्यत्र सारेको छ। पहिरो नरोकिएपछि स्थानीयलाई सुरक्षित स्थानमा सारिएको गाउँपालिकाले जनाएको छ। पहिरोले केही घर बगेका छन्। २४ घर उच्च जोखिममा छन्। बाँकी परिवारलाई पनि सार्ने तयारी भइरहेको गाउँपालिका अध्यक्ष खेमराज वलीले बताए। सारिएका स्थानीयलाई त्रिपाल टाँगेर बसालिएको छ। गत मंगलबारदेखि पहिरो जान थालेको स्थानीय जयबहादुर वलीले बताए। यहाँका दुई घर पहिरोले लगेको छ। वलीको घर पूर्णरुपमा क्षति पुगेको छ। लालमता विकको घर पनि पहिरोले बगाएको छ। स्थानीय बासिन्दा रातभर जागै बस्ने गरेका छन्। उपाध्यक्ष दीपा बीसीसहितको टोलीले स्थलगत निरीक्षण गरेपछि बस्ती सार्ने निर्णयमा गाउँपालिका पुगेको हो। करिब ५ सय मिटर माथिबाट पहिरो जान सुरु गरेको छ, उपाध्यक्ष बीसीले भनिन्, जुनसुकै समयमा यो बस्ती बग्न सक्ने र ठूलो धनजनको क्षति हुने खतरा भएकाले बस्ती सार्न थालिएको हो। भिरालो ठाउँमा बस्ती भएका कारण पहिरोको जोखिम रहेको अध्यक्ष वलीले बताए। विस्थापितलाई त्रिपालको अस्थायी टहरा निर्माण गरी सुरक्षित स्थानमा बसोबासको व्यवस्था मिलाइएको छ। एक साताभित्र दीर्घकालीन व्यवस्थापनको पहल थालिने गाउँपालिकाले जनाएको छ।"
अज्ञात समूहद्वारा वडा कार्यालयमा आगजनी,"डोटी : डोटीको शिखर नगरपालिका वडा नम्बर ७ लाटामाडौंको वडा कार्यालयमा अज्ञात समूहबाट आगजनी भएको छ। शनिबार राति १११२ बजेतिर अज्ञात समूहले वडा कार्यालयमा आगजनी गरेको भएपनि विप्लब समूहका कार्यकर्ताले आगजनी गरेको हुनसक्ने घटनास्थल पुगेका दिपायल इलाका प्रहरी कार्यालयका प्रमुख एवम् सई कमलापती पन्तले जानकारी दिए। स्थानीयले बताए अनुसार ८१० जनाको विप्लब समूहका कार्यकर्ता आएर कार्यालयमा आगजनी गरेको पन्तले बताए। आगजनीबाट वडा कार्यालय पूर्ण रुपमा जलेको छ। आगो अहिले बिहानसम्म बलिरहेकाले निभाउने काम भइरहेको प्रहरीले जनाएको छ। कार्यालयमा रहेका कागजात, फर्निचर जलेर नष्ट भएको छ। आगजनी कसले गर्यो, कसको नेतृत्वमा भयो भन्ने विषयको खोजी कार्य भईरहेको प्रहरीले जनाएको छ। वडाध्यक्ष नरबहादुर बलायरले विप्लबका कार्यकर्ता स्थानीय दीर्घ कुँवरको नेतृत्वमा वडा कार्यालय जलाइएको हुन सक्ने बताए। उनका अनुसार दुई महिना अगाडिसमेत कुँवरको नेतृत्वमा आएको चारपाँच जनाको समूहले जाँड रक्सी खाएर कार्यालय जलाइदिने धम्की दिएका थिए। आगलागिबाट कार्यालय भवन पूर्ण रुपमा क्षति भएको वडाध्यक्ष बलायरले जानकारी दिए। विप्लब समूहले यस अघि डोटीका बडीकेदार गाउँपालिकाको वडा नम्बर ४ मान्नाकापडीको वडा कार्यालय र जोरायल गाउँपालिकाको वडा नम्बर ४ लक्ष्मीनगरको वडा कार्यालयमा आगजनी गरेको थियो। राति वडा कार्यालयमा आगजनी अज्ञात समूहद्वारा वडा कार्यालयमा आगजनी अछामका दुई वडा कार्यालयमा आगजनी भोजपुरकाे एक वडा कार्यालयमा तोडफोड र आगजनी गेरुवा गाउँपालिकाको वडा कार्यालयमा आगजनी अज्ञात समूहद्वारा वडा कार्यालयमा आगजनी"
भक्तपुर बारको अध्यक्षमा प्रधान,"भक्तपुर : नेपाल बार एसोसियसन भक्तपुर जिल्लाको अध्यक्षमा रवीन्द्र प्रधान निर्वाचित भएका छन्।भक्तपुर बारको शनिबार सम्पन्न निर्वाचनमा नेपाली कांग्रेस समर्थित प्रधानले नेतृत्व गरेको लोकतान्त्रिक समूहले प्यानलै जितेको हो। निर्वाचनमा कांग्रेससँगै सत्तारुढ नेकपा र नेमकिपा समर्थित कानुन व्यवसायीले छुट्टाछुट्टै प्यानलसहित उम्मेदवारी दिएका थिए ।कांग्रेस र नेकपा समर्थित कानुन व्यवसायीले पाँच पदाधिकारी, एक महिला सदस्य तथा सात खुला सदस्य र नौ पार्षद्को निर्वाचनमा पुरै उम्मेदवारी दिएको थियो। नेमकिपाले भने अध्यक्ष दुई खुला सदस्य र एक पार्षद् गरी चारजनामात्रै उम्मेदवार बनाएको थियो। निर्वाचनमा अध्यक्ष पदमा तीनजना उम्मेदवार थिए। जसमा प्रधान अत्यधिक मत ल्याएर विजयी भएका हुन्। निर्वाचित प्रधानले ९५ मत ल्याउँदा सत्तारुढ नेकपाका समर्थित रामभक्त सुवालले ४१ र नेपाल मजदुर किसान पार्टी समर्थित राधेश्याम सुवालले १५ मत ल्याए।त्यस्तै, उपाध्यक्षमा रामसुन्दर खाइतू ११३ मत ल्याएर निर्वाचित भए । उनका प्रतिद्वन्द्वी नेकपाका रमेश खनालले ३८ मत प्राप्त गरे। सचिवमा प्रदीप कार्कीले १०७ मत ल्याउँदा उनका प्रतिद्वन्द्वी रितबहादुर जमरकट्टेलले ४२ मत प्राप्त गरे । सहसचिवमा गीता तिम्सिना ९६ मतले विजयी हुँदा उनका प्रतिद्वन्द्वी अञ्जना बासुकलाले ५३ मत ल्याइन्। त्यस्तै कोषाध्यक्षमा सरोजकुमार तुंछेले १०१ मत पाउँदा उनका प्रतिद्वन्द्वी विकास त्वंजूले ५० मत ल्याए।महिला सदस्यमा राधिका गोसाईं र अन्य सदस्यहरूमा कृष्णभक्त श्रेष्ठ, रीता खत्री कार्की, राजाराम खत्री, सुमन श्रेष्ठ, अनिश सुवाल, कल्पना कोजू र शेषांश गिरी निर्वाचित भए। निर्वाचन समितिका प्रमुख निर्वाचन अधिकृत गजेन्द्रशंकर तिमिलाका अनुसार पार्षद् शशिचन्द्र मिश्र, हरि राउत, धर्मरत्न खाइतू, देवेन्द्र श्रेष्ठ, कमलराज थापा, प्रियकुमार थापा, सज्जन प्रधान, घनश्याम जोशी र शिवप्रसाद लागे निर्वाचित भएको जानकारी दिए। उनका अनुसार भक्तपुर बारका एकसय ७० जना सदस्य रहेका छन्।नवनिर्वाचित भक्तपुर बार अध्यक्ष प्रधानले बारलाई सम्पूर्ण कानुन व्यवसायीको साझा संस्थाको रुपमा अघि बढाउने वचन दिए।उनले कानुन व्यवसायीको क्षमता अभिवृद्धि र व्यवसायिक दक्षता बढाउने काम गर्ने बताए।"
प्रहरीमाथि आरोपित संरक्षणको आरोप,"विराटनगर : मोरङमा ज्यान मुद्दामा फरार तीन वडाध्यक्षलाई प्रहरीले नै संरक्षण दिएको आरोप मृतकका आफन्तले लगाएका छन्। विराटनगर १४ का समानन्द यादवको हत्या आरोप लागेका विराटनगर महानगरपालिकाका दुई र जहदा गाउँपालिका एक वडा अध्यक्षलाई प्रहरीले प्रक्राउ गर्न आनाकानी गरेको आफन्तको दाबी छ। विराटनगरमा शनिबार पत्रकार सम्मेलन गर्दै मृतकका आफन्तले छोराले बिहे नगरेको भन्दै वडाध्यक्षको रहोबरमा कुटपिटपछि उपचारका क्रममा यादवको मृत्यु भएको र लगत्तै वाडाध्यक्षनै फरार हुँदा समेत प्रहरीले गम्भीर रूपमा नलिएको बताए। मृतकका छोरा राजेश यादवले वडाध्यक्ष बलदेव यादव गाउँमा आएको बेला प्रहरीलाई खबर गर्दासमेत प्रहरी ढिलो आउने गरेको बताए। हेर्नासाथ प्रहरीलाई खबर गर्छु। तर प्रहरी ढिलो आउने गरेको छ। प्रहरीले नै भगाएर मात्र प्रहरी गाउँमा आउने गरेको प्रस्ट हुन्छ, उनले भने। मृतक यादवकी पत्नी कञ्जुलादेवी यादवले श्रीमान्को हत्या गर्नेलाई कानुनी दायरामा ल्याउनुपर्ने बताइन्। मेरा श्रीमान् मार्नेलाई कानुनी कारबाही होस्, या त श्रीमान् दियोस्। अहिलेसम्म प्रहरी प्रशासनले न्याय दिन सकेको छैन, उनले भनिन्। छोरा राजेशले कुटपिटपछि बुवाको उपचारमा १२ लाख खर्च गरे पनि बचाउन नसकेको बताए। १५ दिन सम्ममा पनि एक जनालाई पक्राउ नगर्दा आफूहरू अन्यायनमा पर्ने हो की भन्ने चिन्ताले सताउने गरेको उनको गुनासो छ। तीन वडा अध्यक्षसहित आठ जना आरोपिलाई १५ दिन बित्दा पनि प्रहरीले पक्राउ गर्न सकेको छैन। विराटनगर महानगरपालिका १४ का वडाध्यक्ष वलदेव यादव, १८ का अध्यक्ष सञ्जय शाह र जहदा गाउँपालिका १ नम्बर वडध्यक्ष प्रदीपचन्द यादवसहित ८ जना फरार छन्। फरार हुने अन्यमा रविशंकर यादव, विजय यादव, दिनेश यादव, भोला यादव, दीपेश शाह छन्। तीनै जना वडाध्यक्ष समाजवादी पार्टीबाट बिजयी भएका हुन्।"
मौलाउँदै अफिम खेती,"काठमाडौं : केही समयअघि नेपाल प्रहरी लागूऔषध नियन्त्रण ब्युरोको एउटा टोली मकवानपुरतिर लाग्यो। टोलीको उद्देश्य थियो अफिम खेती नष्ट गर्नु।हामीले मकवानपुरका विकट गाउँमा अफिम खेती हुन्छ भन्ने सूचना पाएका थियौं। सूचना भेरिफाई गर्यौं र अफिम खेती नष्ट गर्ने उद्देश्यले मकवानपुरतिर लाग्यौं, ब्युृरोका डीएसपी कृष्णगोपाल पनेरु भन्छन्, त्यहाँ पुगेपछि हामीले अर्कै संसार देख्यौं। गाउँमा ८०९० वर्षका बूढाबूढी मात्रै थिए। हामी पुगेको थाहा पाएपछि सबै मानिस जंगलतिर भागेछन्। डीएसपी पनेरूका अनुसार ८१० वर्षदेखि नेपालका विभिन्न जिल्लामा अफिम खेती मौलाउँदो छ। यस्तै नष्ट गर्ने प्रवृत्ति पनि बढेको छ। त्यसैले अफिम नष्ट गरेको अनुभव उनीजस्ता धेरै प्रहरी अधिकारीसँग छ। तीमध्येका एक हुन् रौतहटका डीएसपी नवीन कार्की। २०७५ साल सकिनै लागेका बेला कार्कीसमक्ष अफिम खेतीको सूचना आयो। सूचनाका आधारमा रौतहट प्रहरीले अप्रेसन चलायो। हामीले मकैबारीमा लुकाएर अफिम खेती भइरहेको पायौं। त्यसअघि मकैबारीमा अफिम खेती भएको भेटिएको थिएन, कार्की भन्छन्, हामी त्यहाँ पुग्दा अफिम खेती गर्ने मान्छे भागिसकेका थिए। दुई बिघा मकैबारीभित्र लगाइएको अफिम नष्ट गर्यौं। नेपालको पहाडी भूभागदेखि समथर भूभागसम्म कसरी अफिम खेती फैलिएको छ भनेर जान्न यी दुई प्रहरी अधिकारीको अनुभव सुने पुग्छ। पहिलेपहिले नेपालभारत सीमाका जिल्लामा हुने अफिम खेती पछिल्ला वर्षमा मध्यपहाडी जिल्लामा फैलिएको प्रहरी अनुसन्धानले देखाएको छ। ब्युरोको दुईवर्षे तथ्यांकले मकवानपुरमा सबैभन्दा धेरै अफिम खेती भएको देखिन्छ। ब्युरोका अनुसार दुई वर्ष अवधिमा मकवानपुरबाट मात्र ६१ बिघाभन्दा धेरै जमिनमा गरिएको छ। त्यस्तै मकवानपुरपछि रौतहट, उदयपुर, दाङ, जाजरकोट, सुर्खेत, रुकुम पूर्व, रुकुम पश्चिमलगायत जिल्लामा अफिम खेती हुने गरेको छ। सबै ठाउँमा पुगेर अफिम खेतीको पहिचान र नष्ट गर्न नसकिएको डीएसपी पनेरू स्वीकार गर्छन्। सवारीसाधन पुग्न नसक्ने ठाउँमा अफिम खेती हुने भएकाले त्यहाँ हिँडेरै पाँचदेखि छ घण्टासम्म लाग्छ, उनी भन्छन्, प्रहरीले सक्ने जति अफिम खेती नष्ट गरेको छ तर स्रोतसाधन अभावमा सबै ठाउँमा पुगेको छैन। २ वर्षमा १०२ बिघा नष्ट नेपाल प्रहरीले पछिल्ला दुई वर्षभित्र देशभर १०२ बिघा १७ कठ्ठामा गरिएको अफिम खेती नष्ट गरेको छ। लागूऔषध नियन्त्रण ब्युरोको तथ्यांकअनुसार आर्थिक वर्ष ०७५०७६ मा देशभर २५ बिघा ३ कठ्ठामा गरिएको अफिम खेती नष्ट गरिएको छ। ०७५ कात्तिक २ गते मकवानपुरको १५ बिघा २ कठ्ठा जमिनमा लगाइएको अफिम खेती नष्ट गरियो। माघ ११ गते सुर्र्खेतको ६ बिघा जमिनको अफिम खेती नष्ट गरियो। त्यस्तै चैत १२ गते रौतहटको ५ कठ्ठा जमिनमा गरिएको खेती नष्ट गरियो। अवैध अफिम खेती नष्ट गर्ने क्रममा प्रहरी चैत १९ गते जाजरकोट जिल्लास्थित ४ कठ्ठा जमिनमा लगाइएको अफिम नष्ट भएको ब्युरोसँग तथ्यांक छ। त्यस्तै चैत २५ गते रुकुमपश्चिम जिल्लास्थित १ बिघा १५ कठ्ठा जमिनमा गरिएको अफिम खेती नष्ट गरियो। वैशाख १९ गते रुकुम पश्चिममै १ बिघा जमिनमा गरिएको अफिम खेती नष्ट गरियो। वैशाख ३० गते रुकुमपूर्वस्थित १७ कठ्ठा जमिनमा गरिएको अफिम खेती प्रहरीले नष्ट गरेको ब्युरोको तथ्यांक छ। आव ०७४०७५ मा देशभर ७७ बिघा १४ कठ्ठामा गरिएको अफिम खेती नष्ट गरिएको छ। ब्युरोका अनुसार ०७४ मंसिर ७ गते मकवानपुरको ५ बिघा १२ कठ्ठा ७ धुर जमिनमा गरिएको अफिम खेती नष्ट गरियो। त्यस्तै माघ ६ गते मकवानपुरको १२ बिघा ८ कठ्ठा जमिनमा गरिएको अफिम खेती नष्ट गरियो। फागुन १० गते मकवानपुरमै २९ बिघा १५ कठ्ठा जमिनको अफिम खेती प्रहरीले नष्ट गर्यो। प्रहरीले ०७४ फागुन २१ गते उदयपुरमा २ कठ्ठा जमिनमा लगाइएको अफिम पनि नष्ट गर्यो। फागुन १४ गते सुनसरीमा लगाइएको १ हजार २ सय वटा अफिमका बोट नष्ट गरियो। दाङमा ४५ बिघा जमिनमा लगाइएको अफिम पनि प्रहरीले फागुनमै गर्यो। त्यस्तै १८ गते पूर्वीरुकुममा ६ बिघा १० कठ्ठा र वैशाखमा रुकुमपश्चिममा २६ बिघा ७ कठ्ठा जमिनमा गरिएको अफिम खेती नष्ट गरिएको थियो। खेती नेपालमा, प्रशोधन भारतमा अफिम खेतीको नेपालभारत नाता नयाँ होइन। यसको उदाहरण हो अफिम युद्ध। एसियाले उन्नाइसौं सताब्दीको मध्यतिर अफिमकै कारण दुईवटा भीषण युद्ध व्यहोर्यो। ब्रिटेन र चीनबीच युद्ध भइरहेका बेला भारतलाई ब्रिटिस इस्ट इन्डिया कम्पनीले आफ्नो कब्जामा लिएको थियो। कम्पनीका व्यापारीले भारतको पटनामा उब्जाएको अफिम कलकत्ता बन्दरगाह हुँदै चीन तस्करी गथ्र्यो। ब्रिटेन र चीनबीच युद्ध हुनुको प्रमुख कारण यही थियो। त्यतिखेर पनि नेपालभारत सीमा क्षेत्रमा अफिम खेती हुने गरेको विभिन्न तथ्य भेटिन्छन्। यसबाट प्रस्ट हुन्छ, अफिम खेतीको नेपालभारत नाता नयाँ होइन। सताब्दीपछि अहिले फेरि भारतका तस्करले अफिम खेतीका लागि नेपाली भूभाग प्रयोग गर्न थालेका छन्। तर, तस्करहरुले अहिलेसम्म नेपालमै अफिम प्रशोधन गर्न असफल भइरहेको नियन्त्रण ब्युरोका एसपी कृष्ण प्रसाईं बताउँछन्। उनका अनुसार कतिपय किसानलाई आफ्नो खेतमा अफिम लगाइएको थाहा हुँदैन। भारतीय तस्करहरूले नेपालीको सहयोगमा यहाँ अफिम खेती गर्छन्। नेपालीलाई बीउ उपलब्ध गराउने देखि अफिम कसरी हुर्काउनेसम्मका कुरा पनि उनीहरुले नै सिकाउने गरेको हाम्रो अनुसन्धानले देखाएको छ, एसपी प्रसाईं भन्छन्, स्थानीय बासिन्दा पनि तस्करको प्रलोभनमा परेको देखिन्छ। उनीहरुलाई प्रलोभनमा पार्न तस्करहरुले अगाडि नै पैसा दिएको समेत भेटियो। अफिमको चोप निकालेपछि तस्करले नै त्यसलाई भारतमा रहेको प्रशोधन केन्द्रमा पुर्याउने र लागूऔषध तयार पार्ने गरेको प्रसाईं बताउँछन्। हाम्रो अनुसन्धानले नेपालमा उत्पादित कच्चा अफिम नेपालमै प्रशोधन भएर लागूऔषध बनेको देखिँदैन, उनी भन्छन्, हामीले कच्चा अफिमसहित पक्राउ गरेका व्यक्तिहरूले पनि प्रशोधनका लागि भारत पुर्याउन लागेको बयान दिने गरेका छन्। किसानको बाध्यता कृषि प्रधान देश नेपालको कृषि पेसामा अनेक अड्चन छन्। मकवानपुरका प्रहरी प्रमुख एपसी मुकेश सिंह किसान अफिम खेतीमा आकर्षित हुनुको प्रमुख कारण यसैलाई देख्छन्। अफिम खेती गरेकै आरोपमा धेरैलाई कानुनको दायरामा ल्याउन सकिएको छैन। उनीहरुले व्यापारिक मनोभावले खेती गरेको पनि देखिएन तर अफिम खेती गर्नु अपराध हो, उनी भन्छन्, बाँझो खेतमा कोही आएर केही लगाउँछु भनेर पैसा दिँदा विकटका किसान प्रलोभनमा परेको देखियो। पछिल्लो समय अफिम खेती नियन्त्रणको जिम्मा स्थानीय जनप्रतिनिधिलाई दिएको एसपी सिंहले बताए। उनका अनुसार दोषीलाई कारबाही गर्न अनुसन्धान अगाडि बढाएको समेत उनले जानकारी दिए। उनले भने, हामीले सरकारका विभिन्न निकायसँग सहकार्य गरेर थप अनुसन्धान गरिरहेका छौं। मालपोतसँग मिलेर हामीले अफिम खेती भइरहेको जिल्ला कसको हो भन्ने जानकारी पनि लिइरहेका छौं। कतिपय किसानले अफिम खेती गैरकानुनी हो भन्ने थाहा नपाएकाले जनचेतनामूलक कार्यक्रम आवश्यक रहेको डीएसपी पनेरू बताउँछन्। उनले भने, अफिम खेती हुने क्षेत्रमा जनचेतना जगाउनुपर्छ। नियन्त्रणको प्रमुख उपाय यही हो। लागूऔषध प्रयोग बढ्दो अफिमबाट बन्ने लागूऔषध खैरो हिरोइन (ब्राउन सुगर) मात्र नेपालमा दुव्र्यसन हुने गरेको पाइन्छ। तर, पछिल्ला वर्षमा प्रहरीले नेपाल भित्रिएको शुद्ध सेतो हिरोइन पनि ठूलो मात्रामा बरामद गरेको छ। ब्युरोका एसपी प्रसाईंका अनुसार अफिमबाट बन्ने कच्चा ब्राउन सुगर (खैरो हिरोइन) नेपालमा दुव्र्यसन हुन्छ। अफिमबाटै बन्ने शुद्ध सेतो हिरोइन महँगो मूल्य पर्ने भएकाले यो नेपालीले खरिद गर्न सक्दैनन्। तर पनि नेपालमा यस्तो हिरोइनको बिगबिगी छ। सेतो हिरोइन र कोकिन जस्ता लागूऔषधको मूल्य अत्यधिक भएकाले धनी राष्ट्रमा तस्कर हुन्छ। हेरोइनका लागि पाकिस्तान, अफगानिस्तान र इरानका सीमा क्षेत्रलाई गोल्डेन क्रिसेन्ट, दक्षिणपूर्व एसियाका थाइल्यान्ड, बर्मा, लाओसको सीमा क्षेत्रलाई गोल्डेन ट्र्यांगलको नामले चिनिन्छ। त्यहाँबाट धनी राष्ट्रहरूमा तस्करी हुने क्रममा शुद्ध सेतो हिरोइन जस्ता महँगा लागूऔषध नेपालमा बरामद हुन्छन्, एसपी प्रसाईं भन्छन्, यस्ता लागूऔषध नेपालकै कच्चा पदार्थबाट पनि तयार भएका हुन सक्छन्। पछिल्ला ६ वर्षमा करिब ३० किलो बराबर हिरोइन बरामद भएको छ। बरामदमध्ये आव ०७००७१ मा ३ किलो ८११ ग्राम, ०७१०७२ मा ६ किलो ३४६ ग्राम ६९७ एमजी र ०७२०७३ मा ३ किलो ७६४ ग्राम ५९१ एमजी कोकिन छ। त्यस्तै ०७३०७४ मा ४ किलो २२१ ग्राम २५३ एमजी, ०७४०७५ मा ८ किलो १९ ग्राम ४७२ एमजी र ०७५०७६ फागुनसम्म मा ४ किलो ७३९ ग्राम २०१ एमजी हिरोइन नेपाल प्रहरीले बरामद गरेको छ। पाँच वर्षको बीचमा करिब २०० किलो कच्चा अफिमसमेत बरामद भएको देखिन्छ। त्यसमध्ये ०७००७१ मा ३३ किलो ९५० ग्राम, ०७१०७२ मा ९ किलो ८३५ ग्राम, ०७२०७३ मा ६४ किलो १९६ ग्राम, ०७३०७४ मा ६९ किलो २३७ ग्राम, ०७४०७५ मा ७ किलो ४२१ ग्राम र ०७५०७६ फागुनसम्म ६ किलो ७०० ग्राम अफिम बरामद भएको ब्युरोको तथ्यांक छ। औषधिमा प्रयोग भारतमात्रै होइन, विश्वका अन्य ठूला राष्ट्रले पनि औषधि र अध्ययनका लागि अफिम खेती गर्ने गरेका छन्। नेपालमा पनि औषधि र अध्ययनका लागि अफिम खेती गरे फाइदा हुने पूर्वडीआइजी हेमन्त मल्ल ठकुरी बताउँछन्। अफिमका लागि हाम्रो देशको हावापानी राम्रो रहेछ भन्ने तस्करहरुले देखाइसकेका छन्। हामीले औषधिका रुपमा अफिमलाई प्रयोग गर्नसके राम्रो, उनी भन्छन्, तर अवैध रुपमा भइरहेको अफिम खेती नियन्त्रण गर्नुपर्छ नत्र यसले संकट निम्त्याउन सक्छ।"
"गुल्मीमा पहिरोले घर बगाउँदा एकको मृत्यु, पाँच घाइते",गुल्मी : गुल्मीको कालीगण्डकी गाउँपालिका वडा नम्बर ७ मा पहिरोले घर बगाउँदा एक जनाको मृत्यु भएको छ। घटनामा पाँच जना घाइते भएका छन्। गएराति परेको अविरल वर्षाले छापचौरका विष्णु परियारको घर पहिरोले बगाउँदा १३ वर्षका छोरा चुन्ने परियारको मृत्यु भएको जिल्ला प्रहरी कार्यालय गुल्मीका प्रमुख एसपी दिपककुमार बस्नेतले जानकारी दिए। घटनास्थलमा अहिले पुर्तिघाट प्रहरी चौकी र भुर्तुङ प्रहरी चौकिको प्रहरीको टोली र स्थानीय उद्वारमा खटिएका छन्। उद्वारका लागि जिल्लाबाट डीएसपी मीनबहादुर घलेको नेतृत्वमा प्रहरी घटनास्थलतर्फ लागेको एसपी बस्नेतले जानकारी दिए। अन्य विवरण आउन बाँकी छ।
अनुदानमा कमिसन लिनेमाथि छानबिन,"अर्जुन बोहरा हुम्ला : विपन्न दलित तथा एकल महिलाको अनुदानबाट कमिशन लिने कर्मचारीमाथि छानविन सुरु भएको छ। घरेलु तथा साना उद्योग विकास समितिमार्फत विपन्न नागरिकलाई वितरण गरिएको अनुदान रकमबाट कार्यालयका कर्मचारीले नै कमिशन असुलेका थिए। यस्तै विपन्नलाई सीपमुलक तालिम दिनुपर्ने बजेटबाट जिल्लाका सरकारी अधिकारीलाई कोट सिलाइएको घटनामा पनि घरेलु कार्यालयमाथि छानविन सुरु भएको हो। गत आर्थिक वर्षमा घरेलु विकास समितिले विपन्न, दलित र एकल महिलालाई स्वरोजगार बनाउनका लागि उपलब्ध गराउनुपर्ने अनुदानमा कर्मचारीले कमिशन लिएका छन्। कर्मचारीले कमिशन लिएर मात्र अनुदान उपलब्ध गराइएको समाचार अन्नपूर्णमा प्रकाशित भएपछि जिल्ला प्रशासनले छानविन सुरु गरेको हो। यहाँका विपन्नलाई आयआर्जन र साना व्यवसाय संचालनका लागि घरेलु कार्यालयले करिब ७० लाख बाँडेको छ। त्यसबाट कार्यालय प्रमुख शम्भुप्रसाद उपाध्याय र लेखापाल सन्तोष कार्कीले प्रति व्यक्त ३० हजारदेखि ६५ हजार रुपैयाँसम्म कमिशन लिएको पीडितले बताएका छन्। पीडितले कार्यालय सहयोगी विर्ख बोहरामार्फत कमिशन बुझाएको बताए। घटनामा छानविन थालेको जिल्ला प्रशासनले आइतबारसम्म आवश्यक कागजात बुझाउन घरेलु कार्यालयलाई पत्र काटेको छ। प्रमुख जिल्ला अधिकारी विनिता भट्टराईले भनिन्, म जिल्लामा आएको केहीदिन मात्र भयो, यो घटनामा गम्भीर रुपमा लिएका छौं। हामीले घरेलुका कर्मचारी र कार्यालयमाथि नै छानविन सुरु गरेका छौं, कागजात प्राप्त भएपछि छानविनको प्रतिवेदन बाहिर आउँछ। विपन्नको बजेटमा कसैले पनि अनियमितता गर्न नमिल्ने भन्दै उनले दोषीलाई कानुनी कारबाही हुने बताइन्। जिल्ला प्रशासनले घरेलु कार्यालयसँग लिखित स्पष्टीकरण मागेको हो। प्रजिअ भट्टराइले यो घटनामा आफूहरुले गहिरो अनुसन्धान गर्ने जिकिर गरिन्। घरेलु कार्यालयले जिल्लाका विपन्न, दलित र एकम महिलालाई साना उद्यम संचालनका लागि भन्दै ५० हजारदेखि दुई लाखसम्म अनुदान उपलब्ध गराएको थियो। अनुदान दिलाउने भन्दै कर्मचारीले दलित तथा एकल महिलाबाट कमिशन लिएको आरोप छ। विपन्नको अनुदानमा कर्मचारीको रजाइँ"
आजको मौसम : हल्का वर्षा,काठमाडौं : जल तथा मौसम पूर्वानुमान महाखाले मनसुनी गतिविधि सक्रिय हुने क्रम विस्तारै कम हुँदै गएको जनाएको छ। मनसुनको न्यून चापिय रेखा नेपालको तराई भुभागभन्दा दक्षिणतिर रहेकोले मनसुन गतिविधि कमजोर हुँदा वर्षा कम हुने मौसमविदले बताएका छन्। आइतबार देशभर सामान्य बदली रहि देशका केहि स्थानमा हल्कादेखि मध्यम वर्षा हुने जल तथा मौसम पूर्वानुमान महाशाखाले जनाएको छ। अहिले सामान्य बदली भई देशका केहि स्थानमा वर्षा भइरहेको छ। राति पनि देशका केहि स्थानमा हल्कादेखि मध्यम वर्षा हुने जल तथा मौसम पूर्वानुमान महाशाखाले जनाएको छ।
अपांगमैत्री छैनन् स्थानीय सरकार,"मिना बुढाथोकी। सल्यान : दुवै खुट्टा गुमाएका ४२ वर्षीय भद्रबहादुर खड्का सेवा लिन नगरपालिकामा पुगे। ह्वीलचियरको सहारामा शारदा नगरपालिका कार्यालय पुगेका उनलाई सहयोगीले बोकेर कार्यालय प्रमुखसम्म पुर्याए। कारण कार्यालय प्रमुखसम्म पुग्नका लागि ह्वीलचियरमा सम्भव थिएन। काम सकेर आँगनसम्म आउँदा पनि उनलाई बोकेर ल्याइयो। तर घरसम्म भने भद्रबहादुर आफै ह्वीलचियरमा फर्किए। अपांगमैत्री भवन नहुँदा नगरपालिकामा सेवा लिन पुग्ने अपांगता भएका व्यक्तिले सास्ती भोग्ने गरेका छन्। दैलौमै सिंहदरबार आयो भन्छन्, सजिलै सेवा पाइन्छ भन्थे, भद्रबहादुरले भने, हाम्रा लागि त केही पनि आएन, नगरपालिकामा सेवा लिन जाँदा धेरै कष्ट पार गर्नुपर्छ। गाउँपालिका र नगरपालिकामा जनप्रतिनिधि आए पनि आफूहरु जस्ता अपांगता भएकाहरुका लागि सहजै सेवा पाउने अवस्था नभएको उनले बताए। कार्यालयमा गएर मेयरलाई भेट्न पनि अरुको पिठ्युँमा बुई चढेर जानुपर्ने बाध्यता रहेको उनको दुःखेसो छ। सार्वजनिक संरचना र स्थानीय सरकार अपांगमैत्री नहुँदा जिल्लाका विभिन्न स्थानमा रहेका दृष्टि र कान सम्बन्धी समस्या भएका बालबालिका अझै पनि शिक्षाको पहुँचमा पुग्न सकेका छैनन्। छत्रेश्वरी गाउँपालिका निवासी बमबहादुर केसीले सरकारी भवन, विद्यालय, अस्पताल, होटल र स्वास्थ्य संस्थालगायतका सार्वजनिक संरचना पनि अपांगमैत्री नहुँदा आफूहरुले समस्या भोग्नु परेको बताए। दार्मा गाउँपालिकाका दृष्टिविहीन कृष्ण बुढा अहिले कल्याणकारी अपांग सेवा संघ सल्यानको अध्यक्षको जिम्मेवारी निर्वाह गर्दै आएका छन्। उनकाअनुसार जिल्लाका स्थानीय तह अपांगमैत्री संरचना नभएपछि सेवा लिन मुस्किल परेको छ। यहाँका धेरैजसो स्थानीय तहमा उस्तै समस्या रहेको छ। अन्य भौतिक संरचना पनि अपांगमैत्री छैनन्। जिल्ला समन्वय समितिका प्रमुख केशबहादुर विष्टले यहाँका भौतिक संरचना अपांगमैत्री नभएको स्वीकार गरे।"

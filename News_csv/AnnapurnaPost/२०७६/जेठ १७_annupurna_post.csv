शीर्षक,विवरण
वितरणमुखी बजेट,"सरकारले आगामी आर्थिक वर्षका लागि १५ खर्ब ३२ अर्ब ९६ करोड रुपैयाँको बजेट सार्वजनिक गरेको छ। यो गत वर्षको भन्दा १६६ प्रतिशत बढी हो। चालु खर्चको आकार उल्लेख्य बढाएर कुल बजेटको ६२४ प्रतिशत अर्थात् ९ खर्ब ५७ अर्ब रुपैयाँ पुर्याएको छ। आगामी आर्थिक वर्षमा प्राप्त हुने राजस्व ९ खर्ब ८१ अर्ब रुपैयाँले चालु खर्च धान्न मात्र पर्याप्त हुने देखिन्छ। बाँकी सबै विकास निर्माणका काम गर्न ऋणको भार पर्नुपर्ने भएको छ। चालु आर्थिक वर्षमै सरकारले लक्षित विदेशी ऋण तथा आन्तरिक ऋण प्राप्तिमा समस्या छ। फेरि पनि आगामी बजेटमा उल्लिखित विदेशी या अनुदान प्राप्ति हुन्छ भन्ने ग्यारेन्टी हुन्न। राजस्वजति साधारण खर्चमा लगाएपछि पुँजीगत खर्च जुटाउन कठिन पर्छ। एक त दातृ निकायले दिने सहायता उनीहरूका सर्त पूरा गरेर खर्च गर्न सक्ने हाम्रो क्षमता छैन भने आन्तरिक र बाह्य लगानीका स्रोत सुकिरहेका छन्। बजेटअघि सरकारले ८६ अर्ब रुपैयाँ आन्तरिक ऋण उठाउन खोज्दा ५३ अर्ब रुपैयाँ मात्र प्राप्त भयो। जसले गर्दा सरकारले आगामी वर्षको बजेट कार्यान्वयनमा पुरानै समस्याको सामना गर्नेछ। सरकारले साधारण खर्च नियन्त्रण गरी बजेट मितव्ययी र वित्तीय अनुशासनको दायरामा रहेर निर्माण गर्नुपर्ने थियो। तर, अर्थमन्त्रीले अनुत्पादक क्षेत्रमा बजेट विनियोजन गरेर चालु खर्चको आकार बढाउँदा पुँजीगत खर्चका लागि बाह्य र आन्तरिक ऋणमा निर्भर रहनुपर्नेछ। सांसदलाई निर्वाचन क्षेत्रमुखी बजेट विनियोजनले राज्यकोषमा अतिरिक्त ९ अर्ब ९० करोड रुपैयाँको भार पारेको छ। जसले संघीय संरचनाको मर्ममाथि प्रहार गर्नुका साथै राजनीति र चुनाव प्रणालीलाई विकृत बनाउने र भ्रष्टाचार बढाउने निश्चित छ। वृद्धभत्ता एक हजार रुपैयाँले बढाउँदा ४२ अर्ब रुपैयाँको स्रोतले पुग्ने ठाउँमा ६४ अर्ब रुपैयाँ खर्च गर्नुपरेको छ। कर्मचारीको तलबभत्ता वृद्धिले तलबभत्ताको दायित्व ११७ अर्ब ३३ करोडबाट १४५ अर्ब रुपैयाँ पुगेको छ। कर्मचारीको तलब वृद्धि गर्नुलाई एक हदसम्म न्यायोचित मान्ने हो भने पनि प्रधानमन्त्री रोजगार कार्यक्रमजस्ता राजनीतिक कार्यक्रमलाई पाँच अर्ब रुपैयाँ विनियोजन गर्नुको औचित्य पुष्टि गर्ने आधार भने छैन। यस्ता राजनीतिक कार्यक्रम नेपालमा कुनै पनि सफल भएका छैनन्। यी फगत करदाताले तिरेको करको दुरुपयोग मात्र हो। पूर्वप्रधानमन्त्री डा बाबुराम भट्टराईले सुरु गरेको युवा स्वरोजगार कार्यक्रमकै हालत हेर्दा प्रस्ट हुन्छ। कार्यकर्तालाई पैसा बाँडेर भन्दा समाजको बृहत्तर विकासका लागि शिक्षा, स्वास्थ्य, सञ्चार प्रविधि, सामाजिक विकास तथा पूर्वाधारका आयोजनामा करदाताको पैसाको सदुपयोग हुनुपर्छ। रोजगारका यस प्रकारका कार्यक्रम सञ्चालन गर्नेभन्दा सरकारले एउटा कोष व्यवस्थापकमार्फत निजी क्षेत्रलाई काम गराउने हो भने यसले निजी क्षेत्रले ठूलो रोजगार सिर्जना गर्न सक्थ्यो। यसरी राजनीतिक कार्यक्रमका रूपमा खर्च हुने प्रधानमन्त्री रोजगार कार्यक्रम र निर्वाचन क्षेत्रकेन्द्रित कार्यक्रमलाई दिएको बजेटलाई सहुलियत कर्जा प्रदान गर्ने पुनः कर्जा कार्यक्रमको स्किममा लगाउन सकेको भए त्यो रकम कर्जाको रूपमा उपयोग गरेर निजी क्षेत्रले उत्पादन बढाउँथ्यो, रोजगार सिर्जना गथ्र्यो र सरकारलाई कर तिथ्र्यो। यसतर्फ अर्थमन्त्रीको ध्यान नपुगेको हो या सरकार प्रमुखबाट वितरणका लागि दबाब परेको हो। अघिल्लो वर्षमा वित्तीय अनुशासन कायम गर्न अग्रसर देखिएका अर्थमन्त्रीले आगामी वर्षका लागि एकाएक वितरणमुखी कार्यक्रमसहितको बजेट प्रस्तुत गर्नुले उनीमाथि सरकार प्रमुख तथा सत्तारुढ दलको दबाब रहेको बुझ्न सकिन्छ। दुईतिहाइको शक्तिशाली सरकार हुँदा अनावश्यक खर्च कटाएर मितव्ययी हुने र बजेट अनुशासन कायम राख्ने अपेक्षा थियो तर सरकार प्रमुखमा पनि त्यो सोच रहेको देखिएन। हाम्रो सन्दर्भमा बजेट कार्यान्वयन चुनौतीपूर्ण छ। चालु आर्थिक वर्षमा १३ खर्ब १५ अर्ब रुपैयाँ खर्च गर्न नसकेर करिब १२ खर्ब रुपैयाँ खर्च हुने अनुमान छ। विकास निर्माणमा हुने खर्च अझै कम छ। विकास निर्माणलाई ऋणको भरमा राखेर विकास बजेट कार्यान्वयन अझै चुनौतीपूर्ण छ।"
सेनेटरी प्याड बनाउन जुटे छात्रा,"बैतडी : जिल्लाको पाटन नगरपालिका ८ स्थित ज्ञानेश्वर माविकी कक्षा १० की छात्रा हजारी भण्डारी सेनेटरी प्याड बनाउन व्यस्त छिन्। विद्यालयले दिएको तालिममा सहभागी भएर उनी सेनेटरी प्याड बनाउन सिक्दै छिन्। उनी सेनटरी प्याड अभावमा महिनावारीको समयमा विद्यालय जाँदैन थिइन्।'अहिले आफैं सेनेटरी प्याड बनाउन सिक्दैछु,' उनले भनिन्, अब गाउँका अन्य दिदी बहिनीलाई पनि सिकाउँछु।' ज्ञानेश्वर माविमै कक्षा ११ मा अध्ययनरत शान्ति बिष्ट पनि सेनेटरी प्याड बनाउन सिक्दैछिन्। उनले प्याड अभावमा महिनावारी भएको बेला स्कुल छुट्ने गरेको बताइन्। प्याड अभावमा छात्राहरुले विद्यालय आउन छोडेपछि विद्यालयमै सेनेटरी प्याड बनाउने तालिम सञ्चालन गरेको विद्यालयका सहायक प्रधानाध्यापक धनबहादुर महराले बताए। उनले गाउँका पसलमा प्याड किन्न नपाउने हुँदा छात्रालाई सीप सिकाएर प्याडको प्रयोगबारे जानकारी दिएको बताए।उनले विद्यालयमा छात्रामैत्री शौचालय पनि भएको जानकारी दिए। विद्यालयका छात्रा तथा शिक्षिकालाई घरमै भएको कपडाबाट प्याड बनाउने तरिका सिकाएको प्रशिक्षक डम्मरी भट्टले बताइन् । उनले भनिन्, 'सेनेटरी प्याड बजारबाटै किन्नुपर्छ भन्ने छैन्।हामीसँग भएका पुराना कपडाको प्रयोगबाट प्याड बनाउन सक्छौं।त्यसैले घरमै भएका कपडाको प्रयोग गरी प्याड बनाउने तरिकाका बारे सिकाएका हौं।' विद्यालयले सेनेटरी प्याड बनाउने तालिम दिएपछि छात्रालाई सहज हुने विद्यालयकी शिक्षिका सरस्वती धामीले बताइन्। तालिम प्राप्त छात्राले बनाएको प्याड सबै छात्रालाई निशुल्क वितरण गरिएको उनले बताइन्।"
ढकालविरुद्ध दोस्रो उजुरी : न्यायाधीश निर्णय फाइल झिकाइयो,"काठमाडौं : न्यायाधीशमाथि अनियमितताको प्रश्न उठाउँदै दर्ता भएको एक रिटमा शुक्रबार सर्वोच्च अदालतले न्याय परिषदको निर्णय फाइल झिकाएको छ। सर्वोच्चका न्यायाधीश वमकुमार श्रेष्ठको एक इजलासले काभ्रेका तत्कालीन न्यायाधीश लेखनाथ ढकालको उजुरी छानविनमा भएको निर्णय फाइल झिकाउने आदेश दिएको हो। न्यायाधीश हुँदा मुद्दामा अनियमितता भएको तथ्यसहित न्याय परिषदमा उजुरी दिए पनि कुनै कारबाही प्रक्रिया अघि नबढेको भन्दै काभ्रेका सेवाग्राही उमेश बानियाँले सर्वोच्चमा रिट दिएका हुन्। सुरुमा सर्वोच्च प्रशासनले दर्ता इन्कार गर्दै यो रिटमा दरपीठको आदेश दिएको थियो। दरपिठविरुद्ध दिएको अर्को निवेदनमा सर्वोच्चका न्यायाधीश सपना प्रधान मल्ल प्रधानको एकल इजलासले रिट दर्ता गर्न आदेश दिएको हो। सर्वोच्चको शुक्रबारको आदेश अनुसार अब परिषदले उजुरीमा भएका कारबाहीको निर्णय फाइल पठाउनुपर्ने भएको छ। यो आदेशले रिटको सुनुवाईमा मद्दत पुग्ने छ। न्यायाधीश ढकाल अघिल्लो महिना उच्च अदालतको न्यायाधीशमा नियुक्त भइसकेका छन्। यसैविच कालोबजारसम्बन्धी मुद्दामा न्यायाधीश ढकाल पत्नीले विचौलियासँगको मिलेमतो गरी लेनदेन गरेको आरोपसहित शुक्रबार न्याय परिषदमा अर्को उजुरी परेको छ। बनेपा नगरपालिका ४ का कुमार दाहालले छानविन र कारवाहीको माग गर्दै उजुरी दिएका हुन्। एउटै प्रकृतिको मुद्दामा २०७३ भदौ २७ गते फैसला हुँदा अदालतबाट म्याद बुझेको व्यक्तिलाई हाजिरै नभई सफाई दिएको तर अर्को व्यक्तिलाई जेल सजाय र जरिबाना ठोकिएको दाबी उजुरीमा छ। मुद्दामा लिङ्गरिङ गरी चाँडो निर्णय नदिएका कारण पेट्रोल व्यावसाय चौपट भई लाखौं नोक्सान व्यहोर्नुपरेको भनाइसमेत उजुरीकर्ताको छ। उजुरीको बोधार्थ प्रधानमनत्री तथा मन्त्री परिषद् कार्यालय, संसदीय सुनुवाई समिति, अख्तियार, सीआईबी र नेपाल बार एसोसिएसनलाई समेत दिइएको छ।"
विद्यालयको आवासगृहमा आगलागी,"फिदिम : पाँचथरको फालेलुङ गाँउपालिका५ प्राङबुङको एक आवस गृहमा आगलागी भएको छ। कालिका माविको तीन कोठे आवस गृहमा शुक्रबार दिउँसो आगलागी भएको हो। विजुलीको तार सट भएर आगलागी भएको वडाध्यक्ष जिवनकुमार राईले जानकारी दिए। आगलागीबाट आवास गृहमा पूर्ण क्षती पुगेको छ, राईले भने सबैको सकृयतामा आगो निभाइको छ। आगलागीबाट ११ लाख बराबर क्षति भएको प्रहरीले जनाएको छ। कालिका माविका दुई जना शिक्षकहरु योगेन्द्र रेग्मी र दवी कटुवाल बस्दै आएको कोठाबाट आगो लागेको स्थानीयले बताए। आगोले आवस गृहका तीन वटै कोठामा रहेका सामानहरुलाई पुर्ण रुपमा जलाइदिएको छ। स्थानीय, प्रहरी, शिक्षक र विद्यार्थीहरुको सकृयतामा करिब एक घण्टापछि आगो नियन्त्रणमा लिइएको छ।"
"मोटरसाइकल दुर्घटनामा एकको मृत्यु, एक घाइते",नुवाकोट : गल्छीत्रिशूली सडकखण्डको केउरेनीमा मोटरसाइकल दुर्घटना हुँदा एक युवकको मृत्यु भएको छ भने अर्का एक घाइते भएका छन्। बा ६४प ३०९९ नम्बरको मोटरसाइकल दुर्घटनामा नुवाकोटका तादी गाउँपालिका ५ नर्जामण्डपका २७ वर्षीय रामचन्द्र रिजाल र २५ वर्षीय जनक रिजाल गम्भीर घाइते भएका थिए।उपचारको क्रममा रामचन्द्रको मृत्यु भएको जिल्ला प्रहरी कार्यालय नुवाकोटले जनाएको छ। प्रहरी उपरीक्षक कृष्णबहादुर पल्लिमगरका अनुसार गल्छीबाट देवीघाटतर्फ जाने क्रममा मोटरसाइकल रामचन्द्र र जक गम्भीर घाइते भएका थिए। दुवैजनालाई उपचारका लागि काठमाडौं लागिएको थियो।उपचारका क्रममा चालक रामचन्द्रको मृत्यु भएको हो। घाइते जनक रिजालको ट्रमा सेन्टरमा उपचार भइरहेको नुवाकोट प्रहरीले जानकारी दिएको छ।
"सप्तरीमा दुर्घटना : एकको मृत्यु, चार घाइते",राजविराज : सडक किनारमा रोकेर यात्री चढाइरहेको भ्यानलाई शुक्रबार अपरान्ह सप्तरीको सुरुङ्गा नगरपालिकामा एक मिनी ट्रकले ठक्कर दिँदा एक महिलाको मृत्यु भएको छ। सुरुङ्गा नगरपालिका ५ कुशहास्थित मसिलाल जनता मावि अगाडि महेन्द्र राजमार्गमा भएको दुर्घटनामा भ्यानमा सवार सुरुङ्गा नगरपालिका ७ की ६५ वर्षीया हदिसा खातुनको मृत्यु भएको इलाका प्रहरी कार्यालय कडरबोनाले जनाएको छ। पूर्वबाट पश्चिमतिर जाँदै गरेको ना १ ज ५५५६ नम्बरको भ्यानलाई सोही दिशाबाट जाँदै गरेको अमूल्य फिड प्रालिको को १ क २१२० नम्बरको मिनी ट्रकले पछाडिबाट ठक्कर दिएको थियो। घाइते एक बालकसहित चारजनाको लहानस्थित सप्तऋषी अस्पतालमा उपचार भइरहेको छ। मिनी ट्रक र चालकलाई प्रहरीले नियन्त्रणमा लिएको छ।
स्कुल बसको ठक्करबाट सिरहामा एक जनाको मृत्यु,सिरहा : चोहर्वासिरहा सडकखण्डको नरहा गाउँपालिका५मा बस दुर्घटना हुँदा ३७ वर्षे रहमान खानको मृत्यु भएको छ। दुर्घटनामा ३६ वर्षे अन्जार खान घाइते भएका छन्। सिरहाबाट चोहर्वातर्फ आइरहेको बा १ ख ६८८५ नम्बरको स्कुल बसले स ७ प ९७३८ नम्बरको मोटरसाइकललाई ठक्कर दिएको ट्राफिक प्रहरी कार्यालय जनाएको छ।ठक्करबाट मोटरसाइकल चालक रहमान र पछाडी बस्ने अन्जार घाइते भएका थिए। गम्भीर घाइते रहमानलाई उपचारका लागि ल्याउँदै गर्दा बाटोमै मृत्यु भएको छ भने अन्जारको गोलबजारस्थित भुमिजा अस्पतालमा उपचार भइरहेको प्रहरीले जनाएको छ। बस चालक फरार भएको ट्राफिक कार्यालयले जानकारी दिएको छ।
युवतीको विषयमा ग्याङ फाइट गर्ने सातजना जेल चलान,"ललितपुर : गत वैशाख २० गते पुल्चोकको सुमेरु सिटी अस्पताल नजिकै युवतीको विषयमा ग्याङ फाइटमा संलग्न सातजना जेल चलान भएका छन्। फाइटमा २० वर्षीय अन्सल शाक्यको मृत्यु भएको थियो। फाइटमा संलग्न सात युवालाई शुक्रबार पुर्पक्षका लागि जेल चलान गरिएको हो। महानगरीय प्रहरी परिसर जावलाखेलका प्रवता नारायण चिमोरियाका अनुसार मुकेश महर्जन, कृष्ण तामाङ, प्रितम चुडाल थापा, सागर शाही, कुमार तामाङ, विशान्त थापा मगर र सुजन सोडारी पुर्पक्षका लागि जेल चलान भएका हुन्। मुकेशले अन्सलमाथि छुरा प्रहार गरेको प्रहरी आनुसन्धानबाट खुलेको थियो। वैशाख २० गते साँझ ६:३० मा दुई पक्षबीच ग्याङ फाइट हुँदा मृतक शाक्यको टाउँको र छात्तिमा गम्भीर चोट लागेको थियो। उपचारका लागि सुमेरु सिटी अस्पताल पुरयाउने बित्तिकै उनको मृत्यु भएको थियो। उनको मृत्यु भए लगत्तै प्रहरीले चारजनालाई नियन्त्रणमा लिएको थियो। भोलिपल्ट एकजना र केही दिनपछि मात्र अन्य अभियुक्त पक्राउ परेका थिए। घटनामा संलग्न अविश्येक शाही, सविन लामा, विजय ठकुरी, शाही, एलेक्स भन्ने रुपेन खड्गी र जग्गु भन्ने पृथ्वीमान शाक्यमाथि अभद्र व्यवहार गरेको आरोपमा मुद्दा दायर भएको थियो। मृतक पक्षका उनीहरु बिहीबार जनही २० हजार धरौटीमा रिहा भएका छन्। जिल्ला अदालत पाटनका न्यायाधीश मदनबहादुर धामीले उनीहरु पुर्पक्षका लागि जेल चलानको आदेश दिएको जिल्ला अदालत पाटनका श्रेस्तेदार चन्द्रप्रकास तिवारीले जानकारी दिए।"
प्रहरी बिटमै मासु पसल !,"नेपालगन्ज : नेपालगन्जमा प्रहरी बिटमा मासु पसल सन्चालन गरेको फेला परेको छ। नेपालगन्ज उपमहानगरपालिका ८ को रानीतलाउ नजिकको सब्जीमण्डीमा प्रहरी बिटमै मासु पसल सन्चालन गरेको भेटिएको हो। जिल्ला संयुक्त बजार अनुगमन समितिले शुक्रबार बिहान गरेको बजार अनुगमनका क्रममा मासु व्यवसायी रिजवान कुरैसीले प्रहरी बिटमै मासु पसल सन्चालन गरेको भेटिएको उपभोक्ता हित संरक्षण मञ्चका अध्यक्ष बसन्त गौतमले जानकारी दिए। अनुगमन टोली पुग्दा कुरैसी भने भागेका थिए। बिटमा अचानो राखेर मासु काट्ने प्रयोजनमा प्रयोग भएको देखिन्छ। जिल्ला प्रहरी कार्यालयले प्रहरी बिटमै मासु पसल सन्चालन गर्ने कुरैसीलाई प्रहरीले दिउँसो पक्राउ गरेको थियो। बाँकेका प्रहरी प्रमुख अरुण पौडेलले प्रहरी बिट भए पनि प्रयोगविहीन अवस्थामा रहेको बताए। उनले भने, जिल्लामा निर्माण गरिएका १५२० वटा प्रहरी बिट अहिले पनि प्रयोगविहीन छन्। उसले अपराध गरेको भए कारबाही हुन्छ। अनुगमन समितिले सब्जी मण्डी नजिकको बब्लु मासु पसलमा खसीको मासु भनेर बेच्नका लागि काट्न भनेर राखेको दुई वटा बाख्री जफत गरी ५० हजार रुपैयाँ जरिवाना गरेको थियो। मासु पसलमा फ्रिज नै नराखेर मासु स्टोर गर्ने गरिएको, मासु काटने औजार फोहर स्थानमा राख्ने गरेको र दूषित स्थानमा मासुको बिक्री हुने गरेको अवस्था फेला पारेको थियो। बाँकेका सहायक प्रमुख जिल्ला अधिकारीको नेतृत्वमा रहेको अनुगमन टोलीले धम्बोझी, मासु मण्डी लगायतको स्थानमा मासु बिक्रीको अवस्थाको अनुगमन गरेको थियो।"
सप्तरीमा हावाहुरीबाट लाखौंको क्षति,"राजविराज : सप्तरीमा आएको हावाहुरीले लाखौं रुपैयाँको क्षति पुर्याएको छ। हावाहुरीले जिल्लाका एक दर्जन भन्दाबढी फुस र जस्ताले छाएका घर टहरामा क्षति पुर्याएको सप्तरी प्रहरीले जानकारी दिएको हो। विहीबार राती आएको हावाहुरीले सात लाख भन्दा बढीको क्षति भएको प्रहरीले अनुमान गरेको छ। हावाहुरीले दर्जनौं रुख विरुवा ढलेका छन्। बोदे बर्साइन नगरपालिका क्षेत्रमा सबै भन्दाबढि क्षति पुगेको छ। बोदे बर्साईन नगरपालिका७ बर्साईन टोलमा मात्र ९ घरमा क्षति भएको डिएसपी भावेश रिमालले बताए। चन्देश्वरप्रसाद यादव र विर्जु मण्डलको एलबेस्टरले छाएको घर, दिलिप यादव, श्रवण साह र संजिव मण्डलको जस्ताले छाएको घर पूर्ण रुपले क्षति भएको जिल्ला प्रहरी कार्यालय सप्तरीले जनाएको छ। यसैगरी सोही ठाउँका सुर्यनारायण साह, राधादेबी साह, विरेन्द्रप्रसाद साह र निरसीदेवी रायको जस्ताले छाएको घरको जस्ता उडाएको छ। जिल्ला प्रहरी कार्यालय सप्तरीका अनुसार रुपनी गाउँपालिका ५ बसबिट्टी टोल बस्ने शिवनारायण खंगको फुसको घर, महदेवा गाउँपालिका १ पकरी बस्ने शिवनारायण यादवको जस्ताले छाएको गाईगोठ समेत हुरीले उडाएको छ। हावाहुरीले घरका साथै घरभित्र रहेको अन्नपात लगायतका सामानमा समेत नोक्सान पुयाएको छ। हुरीले पुर्याएको क्षतिको विवरण गाउँगाउँबाट आउने क्रम जारी रहेको प्रहरीले जनाएको छ।"
थपिए २८४ सीमा स्तम्भ,"भैरहवा : नेपालभारत सीमा कपिलवस्तु र रुपन्देहीमा २ सय ८४ नयाँ सीमा स्तम्भ निर्माण गरिएको छ। जसमध्ये ७ वटा मुख्य, ६८ मध्यम र २ सय ९ वटा सामान्य छन्। नेपालभारत सीमा सर्वेक्षण नम्बर ३ टोलीले ५ महिना लगाएर उक्त सीमा स्तम्भ निर्माणस्थल निर्धारण गरेको हो। सन् २०१८ को डिसेम्बर १५ देखि २०१९ को मे अन्तिमसम्म सीमा स्तम्भ निर्माण गरिएको थियो। २०१८ को डिसेम्बर २८ मा भारत उत्तर प्रदेशको बहराइचमा नेपालभारतको पहिलो संयुक्त बैठक बसेर निर्माण थालनी गरिएको थियो। नवलपरासीदेखि बर्दियासम्म चार सय १८ किलोमिटर क्षेत्रमा सीमा स्तम्भ निर्माण र सर्वेक्षण जिम्मा पाएको नम्बर ३ टोलीले यस वर्ष रुपन्देही र कपिलवस्तुको मात्रै सीमा स्तम्भ निर्माण गरेको हो। रुपन्देहीको सीमामा ३ सय ५१ नयाँ सीमा स्तम्भ निर्माण गर्नुपर्ने भए पनि यस वर्ष ८१ वटा मात्रै नयाँ सीमा स्तम्भ निर्माण गरिएको सीमा सर्वेक्षणका प्रमुख उमेश कुमारले जानकारी दिए। जसमध्ये ४० वटा नेपालले बनाएको हो भने ४१ वटा सीमा स्तम्भ भारतले निर्माण गरेको हो। २ सय ७० सीमा स्तम्भ भने अझै निर्माण गर्न बाँकी छन्। यस्तै, कपिलवस्तुमा २ सय ४१ सीमा स्तम्भ निर्माण गर्नुपर्नेमा २ सय ३ वटा बनाइएको छ। जसमध्ये नेपालले १ सय ३६ र भारतले ६७ वटा सीमा स्तम्भ निर्माण गरेको छ। यहाँ ३८ सीमा स्तम्भ निर्माण गर्न बाँकी छन्। दुई देशको सहमतिअनुसार बिजोर नम्बर भएको सीमास्तम्भ नेपालले निर्माण गर्नुपर्ने हुन्छ भने जोर नम्बरको भारतले निर्माण गर्नुपर्नेछ। हामीले पाएको म्यान्डेटअनुसार अधिकतम सीमा स्तम्भ निर्माण गरेका छौं, सर्वेक्षण टोली प्रमुख कुमारले भने, केही अप्ठ्यारा ठाउँमा निर्माण गर्न नसकिए पनि महŒवपूर्ण स्थानमा सीमा स्तम्भ निर्माण गर्न सफल भएका छौँ। उनले यस वर्ष जंगल, नदी, सुक्खा नदीलगायत अप्ठ्यारा स्थानमा समेत सीमा स्तम्भ निर्माण गरिएको जानकारी दिए। विगतमा काम हुन नसके पनि अहिले केही नयाँ र आधुनिक तरिकाबाट सीमा स्तम्भ बनाइएको छ, उनले भने, जीर्ण सीमा स्तम्भलाई नयाँ तरिकाबाट सोही ठाउँमा पुनर्निर्माण गरिएको हो भने दुई देशको सहमतिअनुसार नयाँ स्थानमा सीमा स्तम्भ बनाएका छौं। भैरहवामा आयोजित दुई देशको दोस्रो संयुक्त बैठकले सर्वेक्षण टोलीद्वारा निर्माण गरिएका सीमा स्तम्भ प्रमाणीकरण गरेको छ। जसमा नेपालतर्फबाट कपिलवस्तुका प्रमुख जिल्ला अधिकारी अर्जुनप्रसाद पोखरेल, रुपन्देहीका उदयबहादुर राना, भारत सिद्धार्थनगर जिल्लाकी प्रमुख विकास अधिकारी हर्षिता माथु, बलरामपुरका सहायक विकास अधिकारी अरुणकुमार शुक्ला तथा महाराजगन्जका सहायक विकास अधिकारी जस्धिर सिंहले प्रमाणीकरण गरेका हुन्। सर्वेक्षण टोलीका अनुसार यस वर्ष गहिरो नदी परेको ठाउँमा भने सीमा स्तम्भ निर्माण गरिएको छैन। निर्माण बाँकी रहेका सीमा स्तम्भ आगामी वर्षमा निर्माण सुरु गरिने नापी अधिकृत भगीरथ भट्टले बताए। सर्वेक्षण प्रमुख कुमारले अब बस्ने नेपालभारत सर्वे अफिसियल कमिटी (एसओसी) को संयुक्त बैठकले जुनजुन ठाउँमा सीमा स्तम्भ बनाउन निर्देशन दिन्छ, सोहीअनुसार २०२० को डिसेम्बरबाट पुनः सीमा स्तम्भ निर्माण थालिने बताए। दुई देशका अधिकारीहरूको संयुक्त बैठकले सीमा सर्वेक्षण क्रममा देखिएका समस्या समाधान गर्न माथिल्लो निकायलाई अनुरोध गर्ने सहमति गरेका छन्। नेपालभारत अन्तर्राष्ट्रिय सीमा सर्भे गर्न २०१५ देखि सर्वेक्षण टिम खटिएको हो।"
पानीको मूलमा अवरोध गर्दा बहिष्कार,"गोरखा : खानेपानी योजनाको मुहान दर्ता गर्न अवरोध गरेको भन्दै सिरानचोक२ खमारीका खोपबहादुर बस्नेत दुई वर्षदेखि बहिष्कारमा परेका छन्। स्थानीय आमाबाउ समूहको बैठकले आफूलाई बहिष्कार गर्ने निर्णय गरेको पीडित बस्नेतको भनाइ छ। तपाईंलाई बहिष्कार गरिएको छ भन्ने निर्णयको फोटोकपी ल्याएर दिएका छन्, उनले भने, कोही अटेर गरी मेरो परिवारसँग मिले ५ हजार रुपैयाँ जरिवाना गर्ने निर्णय पनि लेखेका छन्। आफूलाई गाउँमा एक्लो बनाएकाले गाउँपालिकाको न्यायिक समितिमा निवेदन दिए पनि न्याय नपाएको उनले सुनाए। समितिले जेठ ५ गते बोलाएको भेलामा गएर फर्किंदा केही युवाले आफू र श्रीमती डिलमाया बस्नेतलाई आक्रमण गरेको उनले बताए। म भागेर बाँचें, चौकीमा गएर शरण लिएँ। बूढीलाई लछारपछार गरे, उनले भने, आँपपीपल अस्पतालमा उपचार गरेर आएकी छन्। खेतभन्दा माथि पानीको मुहान छ। त्यसको केही पानी सिँचाइका लागि छाडिदिनुपर्ने माग बस्नेतले गरेका थिए। सिँचाइभन्दा खानेपानी महत्वपूर्ण भएकाले कत्ति पनि नछाड्ने गाउँलेको तर्क छ। पानी विवाद जिल्ला प्रशासन कार्यालय र जिल्ला प्रहरी कार्यालयसम्म पनि पुगेको थियो। तर, जिल्ला प्रहरीले प्रहरी चौकी हर्मी र हर्मीले न्यायिक समितिमै पठाएको चौकीका असइ केशबहादुर पौडेलले बताए। उनका अनुसार गाउँलेले उक्त मुहानको पानी २५ वर्षदेखि अस्थायी रूपमा उपभोग गर्दै आएका थिए। नेपाल रेडक्रस सोसाइटीले पक्की संरचना बनाइदिने तयारी गरेपछि उपभोक्ताले दर्ता प्रक्रिया अघि बढाएका थिए। मूल दर्ता गर्न अवरोध गरेपछि उनलाई बहिष्कार गर्ने निर्णय गरिएको स्थानीय राजेश भण्डारीले स्वीकार गरे। २५ वर्षदेखि गाउँलेले प्रयोग गर्दै आएको पानीको मूल अब दर्ता गर्न दिन्नँ भनेपछि गाउँले आक्रोशित भएर एक्ल्याउने निर्णय गरेका हुन्, उनले भने, कसैले सहयोग गरे ५ हजार जरिवाना गर्ने निर्णय पनि भएको हो। तर, उचित नदेखिएकाले निर्णय सच्याएको उनले सुनाए। सच्याएको व्यहोरा उहाँको परिवारलाई दिन छुटेको होला, उनले भने। लालपुर्जामा नभएको जग्गामा रहेको मूल पनि दर्ता गर्न नदिएपछि खानेपानी आयोजना असफल भएको उनले सुनाए। स्थलगत अध्ययन गर्न लागेका बेला कुटपिटको घटना भएकाले बस्नेत परिवारले प्रहरी गुहारेको गाउँपालिका उपाध्यक्ष रीता देवकोटाले बताइन्। भोलिपल्ट स्थलगत अध्ययनमा जाने भनेर बैठक स्थगन भयो, उनले भनिन्, तर, बेलुकी कुटपिटको घटना भएर उनीहरू प्रहरी कार्यालयतिर गएछन्। त्यसपछि म भएको ठाउँमा उजुरी आएको छैन।"
अतिक्रमित जग्गा खोज्दै वन कार्यालय,"परासी : नवलपरासीका वन कार्यालयले जिल्लामा अतिक्रमित वन क्षेत्रको विवरण खोज्न थालेको छ। नवलपरासी दुई जिल्लामा विभाजन भएपछि कार्यालयले अतिक्रमित क्षेत्रको विवरण खोज्न थालेको हो। अहिले दुवै जिल्लासँग साविककै जिल्लाको तथ्यांक छ। उक्त तथ्यांक पाँच वर्ष पुरानो हो। हरेक वर्ष वन क्षेत्र अतिक्रमण कार्य बढेको छ। तर कार्यालयसँग भने पुरानै तथ्यांक छ। सव डिभिजन कार्यालयमार्फत अतिक्रमित क्षेत्रको तथ्यांक संकलन गर्न लागिएको डिभिजन वन कार्यालय पश्चिम नवलपरासीका सहायक वन अधिकृत मुसाफिर भगतले जानकारी दिए। पश्चिम जिल्लामा चार वटा सव डिभिजन कार्यालय छन्। सुनवल, बर्दघाट अमरौट र प्रतापपुरमा रहेका कार्यालयलाई जिपिएस प्वाइण्टबाट अतिक्रमित क्षेत्रको डाटा संकलन गर्न लगाइएको भगतले बताए। २०७१ सालको तथ्यांकअनुसार दुवै जिल्लाको कुल वन क्षेत्र १ लाख २२ हजार ३ सय ६५ हेक्टर छ। पुरानो तथ्यांकअनुसार पश्चिम जिल्लामा कुल वन क्षेत्र २२ हजार हेक्टर छ। १ लाख ३ सय ६५ हेक्टर वन क्षेत्र पूर्वी जिल्लामा छ। कुल वन क्षेत्रमध्ये ११ हजार ६ सय ७ हेक्टर राष्ट्रिय निकुञ्ज अन्तरगत पर्छ। दुवै जिल्लामा गरी कुल ४ हजार ९ सय १७ हेक्टर अतिक्रमण भएको छ। सबैभन्दा बढी पूर्वी जिल्लामा अतिक्रमण भएको छ। पुरानो तथ्यांकअनुसार पश्चिम जिल्लामा ७ सय ५६ हेक्टर वन क्षेत्र अतिक्रमण भएको छ। पूर्वी जिल्लामा ४ हजार १ सय ६१ हेक्टर वन अतिक्रमण भएको छ। जिपिएसमार्फत राष्ट्रिय वन तथा सामुदायिक वन क्षेत्रमा भएको अतिक्रमणको तथ्यांक संकलन भइरहेको छ। असार मसान्तभित्र विवरण आएपछि पछिल्लो पटक भएको अतिक्रमण क्षेत्रको वास्तविक तथ्यांक आउने डिभिजन वन कार्यालयले जनाएको छ। सबैभन्दा बढी राजमार्ग छेउमा अतिक्रमण हुने गरेको छ। पश्चिम जिल्लामा सुनवल र अमरौटमा सबैभन्दा बढी अतिक्रमण भएको छ। त्यसैगरी पूर्वी जिल्लामा सर्दी र दुम्किवास क्षेत्रमा सबैभन्दा बढी वन क्षेत्र अतिक्रमण भएको वन कार्यालयको तथ्यांकमा उल्लेख छ। अतिक्रमणको प्रकृति संस्थागत बढी छ। मठ, मन्दिर, चर्च, गुम्बालगायतका धार्मिक संस्था, खेलमैदान, खानेपानी टंकी निर्माण, विद्यालयका नाउँमा वन क्षेत्र अतिक्रमण भएका छन्। त्यसैगरी खेतीपाती, हाट बजार व्यवस्थापनका नाउँमा पनि अतिक्रण भएका छन्। केही स्थानमा वन क्षेत्र अतिक्रमण गरेर घना बस्ती नै बसालिएको छ। त्यसैगरी केही व्यक्तिहरुले टहरो र पक्की घर समेत निर्माण गरेर वन अतिक्रमण गरेको वन कार्यालयले जनाएको छ।वन अतिक्रमण गरेर संरचना निर्माण गर्नेमा जनप्रतिनिधिसमेत छन्। अतिक्रमित संरचना हटाइयो पश्चिम नवलपरासीको दाउन्ने क्षेत्रको बतासे डाँडाँमा वन क्षेत्र अतिक्रमण गरेर बनाएका संरचनालाई डिभिजन वन कार्यालयले हटाएको छ। उक्त क्षेत्रमा चारवटा पक्की टहरा निर्माण गरेर केही व्यक्तिहरु बस्दै आएका थिए। करिब पाँच वर्षअघिबाट वन क्षेत्रमा टहरा बनाएर बसेकालाई वन कार्यालयका कर्मचारी, सशस्त्र प्रहरी र नेपाल प्रहरीको संयुक्त टोलीले हटाएको डिभिजन वन कार्यालय परासीका सहायक वन अधिकृत मुसाफिर भगतले जानकारी दिए। पक्की टहरालाई सुरक्षित बनाउनका लागि तारबार गरिरहेको अवस्थामा पुगेको टोलीले संरचनालाई भत्काएको हो। टोलीले टहरो निर्माणमा प्रयोग भएका जस्तापाता, सोलार कुर्सीलगायतका सामाग्रीहरु बरामद गरेर बडेरा क्याम्पमा राखेको वन कार्यालयले जनाएको छ।"
सुरक्षाकर्मीमाथि वन्यजन्तु चोरी शिकारी मुद्दा,"दार्चुला : दार्चुलाका एक सुरक्षाकर्मीमाथि वन्यजन्तु चोरी शिकारी मुद्धा दायर भएको छ। सुदूरपश्चिम प्रहरी गण३ गुल्ममा कार्यरत व्याँस गाउँपालिका२ का सिकेन्द्रसिँह धामी विरुद्ध वन्यजन्तु चोरी शिकारी मुद्दा दायर भएको हो। गत बैशाख ८ गते पुलघाँटमा जिल्ला प्रहरी कार्यालय दार्चुलाका प्रहरी सहायक निरीक्षक लक्ष्मणदत्त भट्ट नेतृत्वको प्रहरी टोलीले प्रहरी जवानको धामीको साथबाट वन्यजन्तु झारलको सुकुटी मासु २ किलो ६ सय ५० ग्राम सहित पक्राउ गरेको थियो। प्रहरी जवान धामीबाट पक्राउ गरिएको सुकुटी मासु वन्यजन्तु झारलको भएको पुष्टि राष्ट्रिय विधि विज्ञान प्रयोगशालाले गरेपछि डिभिजन वन कार्यालय दार्चुलाले जिल्ला अदालतमा मुद्दा दायर गरेको सूचना अधिकारी रणेन्द्र सिंहले बताए। डिभिजन वन कार्यालय दार्चुलाले राष्ट्रिय निकुञ्ज तथा वन्य जन्तु संरक्षण ऐन २०२९ को फदा २६(६) बमोजिम मुद्दा दायर गरेको हो। प्रहरी जवान धामीको साथबाट बरामद गरिएको सुकुटी मासु हिमालयन थारको भएको पुष्टि भएको छ, उनी विरुद्ध अदालतमा मुद्दा दायर गरिएको छ सिंहले भने।"
"जागिर सरकारी, काम निजीमा","विराटनगर : कोसी अञ्चल अस्पताल प्याथोलोजी विभागका कर्मचारीले निजी प्याथोलोजीमा काम गर्ने गरेका छन्। उनीहरू अञ्चल अस्पतालमा कार्यरत चिकित्सकझैं जागिर सरकारी अस्पतालमा भए पनि काम निजी प्याथोलोजीमा गर्छन्। अस्पतालमा काम गर्ने समयावधि उनीहरूले निजीमा दिने गरेका छन्। अञ्चल अस्पतालको प्याथोलोजी विभागका इन्चार्ज मेडिकल टेक्नोलोजिस्ट जयवेन्द्र यादव र ल्याब टेक्निसियन राजेन्द्रप्रसाद साहले अस्पतालको प्रवेशद्वारदेखि ५० मिटरभित्रै निजी प्याथोलोजी खोलेर काम गर्ने गरेका छन्। इन्चार्ज यादवले कोसी अस्पतालको गेट एड्भान्स ल्याब सञ्चालन गर्नुका साथै जनआन्दोलन चोकस्थित म्याक्स इन्टरनेसनल अस्पतालमा समेत प्याथोलोजी सञ्चालन गरेका छन्। त्यस्तै साहले आइस्मा फार्मेसीभित्र प्याथोलोजी सञ्चालन गरेका छन्। पुरानो र अनुभवी दुवै जनाले सञ्चालन गरेको ल्याबमा एक सहयोगी ल्याब असिन्टेट राखेर स्याम्पल (परीक्षणका लागि जम्मा गरिएको रगत, दिसा, पिसाबलगायत) संकल्न भएपछि निजी प्याथोलोजीमा आएर परीक्षण गर्ने गरेको हो। उनीहरूको प्याथोलोजीमा कार्यरत सहयोगीले संकल्न गरेको स्याम्पल अस्पतालभित्रै लगेर दिँदा अस्पतालको उपकरणले परीक्षण गरेर दिने गरेको ल्याबका एक कर्मचारीले बताए। कर्मचारीको काम बिहान ९ देखि २ बजेसम्म कार्यकाल निर्धारण गरिएको छ। तर, बीचमै निजीमा जाने गरेको र अस्पतालमा बसेका बेला निजीमा आएको परीक्षणको काम गर्ने गरेका छन्। तलब अस्पतालबाट लिने गरे पनि कर्मचारीले काम भने निजीमा गर्ने गरेका छन्। विभागका प्रमुख नै अस्पतालको निर्धारित समयमा निजीमा काम गर्छन् भने अन्य कर्मचारीले त गर्ने नै भए नि ! प्याथोलोजी विभागकै एक कर्मचारीले भने। सबै सिनियर कर्मचारी निजीमा काम गर्न आकर्षण भएका छन्, उनले भने, कलेक्सन गरिएको स्याम्पल भोलेन्टियर भई काम गर्ने जुनियरले परीक्षण गर्छन्। र, रिपोर्टमा हस्ताक्षर पनि कतिपयमा ती जुनियरकै हुन्छ। जुन गैरकानुनी हो। प्याथोलोजी विभागमा काम गर्ने कर्मचारीले बिहानको ९ बजेदेखि दिउँसो २ बजेसम्म काम गर्नुपर्ने हो तर त्यहाँ कार्यरत कर्मचारी १० बजे आउने र हाजिरी गरेर निजीको काम गर्न उद्यत उनीहरू बीचमै बाहिरिने गरेका छन्। बिहान १० बजेसम्म ती कर्मचारी आफ्नै लगानीमा सञ्चालन गरेका निजी प्याथोलोजीमा काम गर्छन्। कर्मचारीको अनुशासविहीन कार्य रोक्न मेडिकल सुपरिन्टेन्डेन्ट डारोषण पोखरेलले अस्पताल समय बाहिर गएर काम नगर्न अस्पतालका सबै कर्मचारीलाई पत्रचार गरेको बताए। उनले इमान नभएका कर्मचारी बाहिर जाने गरेको हुन सक्ने बताए। भने, उजुरी आए स्पष्टीकरण सोधेर माथि पठाउनेछौं। उनले अस्पताल समय बाहिर गएर काम गर्ने कर्मचारीलाई पब्लिकले कुनै अवरुद्ध गरे अस्पताल जिम्मेवारी नहुने जानकारी दिए। प्रमुख यादवले सञ्चालन गरेको एड्भान्स ल्याबमा चिकित्सकसमेत राखेका छन्। बिहान ७ देखि बेलुका ७ बजेसम्म सेवा दिँदै आएका छन्। अञ्चल अस्पतालको प्याथोलोजी विभागका इन्चार्ज मेडिकल टेक्नोलोजिस्ट जयवेन्द्र यादवले टाइम पास गर्न सो ल्याब सञ्चालन गरेको बताए। उनले २ बजेपछि कहाँ जाने भनेर ल्याब सञ्चालन गरेको सुनाए।"
३६ हजार घुससहित वडा सदस्य पक्राउ,काठमाडौं : अख्तियार दुरुपयोग अनुसन्धान आयोगले वडा सदस्यलाई घुससहित पक्राउ गरेको छ।एकडारा गाउँपालिका ४ महोत्तरीका वडा सदस्य रामचन्द्र राय (यादव) लाई ३६ हजार घुससहित अख्तियारले रंगेहात पक्राउ गरेको हो। गाउँपालिकाको बजेटबाट निर्माण हुने धर्मशालाको रकम निकासा गराउन सहज गराई दिने भनी सेवाग्राहीसँग उनले घुस लिएको अख्तियार जनाएको छ। घुस लिइसकेको अवस्थामा जलेश्वर नगरपालिका १ स्थित सैलेश चोकबाट रङ्गेहात नियन्त्रणमा लिई अनुसन्धान भइरहेको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए।
धरानमा डेंगुको महामारी : ७३ बिरामी उपचारमा,"धरान : पोथी लामखुट्टेको टोकाइबाट सर्ने प्राणघातक रोग डेंगु धरान उपमहानगरमा महामारीका रुपमा फैलिएको छ। पछिल्लो समय धरान उपमहानगरपालिकाले फोहोर व्यवस्थापनमा ध्यान नपुर्याउँदा डेंगुको महामारी फैलिएको स्थानीयको गुनासो छ। धरानमा अहिले ७३ डेंगुका बिरामी भेटिएका छन्। उनीहरुको बीपी कोइराला स्वास्थ्य विज्ञान प्रतिष्ठान र विजयपुर अस्पताल धरानमा उपचार भइरहेको छ। प्रतिष्ठानमा ६० जना र विजयपुरमा १३ जनाको उपचार भइरहेको छ। ७३ बिरामीमध्ये एकजना इटहरीका र अन्य ७२ धरानकै छन्। बीपी कोइराला स्वास्थ्य विज्ञान प्रतिष्ठान धरानका निर्देशक प्राडा गौरीशंकर साहले धरानमा ६० जनामा डेंगुको समस्या देखिएको बताए। प्रतिष्ठानमा आएका एक सय १४ बिरामीको परीक्षण गर्दा ६० जनामा डेंगू देखा परेको उनको भनाइ छ। विजयपुर अस्पतालमा १३ जना डेंगु बिरामीको उपचार भइरहेको निर्देशक प्रभाव खतिवडाले जानकारी दिए। धरान उपमहानगरपालिकाकी कार्यबाहक मेयर मञ्जु भण्डारीले उपमहानगरपालिकामा फगिङ मेसिन नहुँदा तत्काल खरिद गरी डेंगू नियन्त्रणको काम संचालन गर्ने बताइन्। बीपी प्रतिष्ठानले उपमहानगरलाई दुईवटा फगिङ मेसिन उपलब्ध गराएको निर्देशक साहले बताए। धरान १५ का वडाअध्यक्ष नरेशकुमार इवारमले वडामा ३० डेंगू रोगी भेटिएको बताए। उनले वडामा डेंगू रोगको प्रकोप फैलिएपछि स्वास्थ्य प्राविधिक परिचालन गरी नियन्त्रणको प्रयास भइरहेको बताएका छन्। पोथी लामखुट्टेले पानीमा अण्डा पारेर बच्चा निकाल्ने बेलामा मान्छेलाई टोकेपछि बिरामी हुने बीपी प्रतिष्ठान धरानका सहायक प्रवक्ता डा अशोक ऐरले जानकारी दिए। लामखुट्टेले टोकेपछि सुरुमा ज्वरो आउने, शरीरमा दादुरा जस्ता फोका आउने, लिभर पुल्ने र पेटमा पानी जम्ने र गिजाबाट रगत आउने, शरीर दुख्ने लक्षय देखिने उनले बताए। पोथी लामखुट्टे सफा पानीमा मात्र बस्ने भएकाले घरवरपर पानी जम्न दिनु नहुने उनको भनाइ छ। डेंगुको समयमा उपचार नभए बिरामीको ज्यान खतरामा पर्ने भएकाले तत्काल उपचार गर्नुपर्ने बीपी प्रतिष्ठान माइक्रोबाइलोजी विभाग प्रमुख प्राडा बसुधा खनालको सुझाव छ। सुनसरीका निमित्त प्रमुख जिल्ला अधिकारी धु्रवबहादुर खड्काले धरानमा महामारीका रुपमा फैलिएको डेंगु नियन्त्रण गर्न उच्च सर्तकर्ता अपनाइको बताए।"
धामी बन्न बालकको हत्या,"जनकपुरधाम : धनुषा ढल्केबरका अढाइ वर्षीय बालक आर्यन साहको हत्या भएको छ । मिथिला नगरपालिका६ का शम्भुकुमार साहका छोरा आर्यनलाई छिमेकी शत्रुधन महतोले तान्त्रिक शक्ति प्राप्त गर्न हत्या गरेको जिल्ला प्रहरी कार्यालय धनुषाका एसपी शेखर खनालले बताए । महतोले प्रहरीलाई आफूले तान्त्रिक शक्ति प्राप्त गर्न बालकको हत्या गरेको बयान दिएका छन् । उनले वैशाख २३ गते साँझ ५ बजे आर्यनलाई चकलेट दिएर घरमा थिए । बालकलाई राति राखेर दूध खुवाई उनले सँगै सुताएछन्, एसपी खनालले भने, मध्यरातमा तान्त्रिक विधिअनुसार विभिन्न सामग्री चढाई घाँटी रेटी हत्या गरेछन् । महतोले बालकको हत्या गरी शव घरपछाडि बाँसघारीमा फालेका थिए । शम्भुले भने, मेरो छोरो घरअगाडि बाख्राको पाठोसँग खेल्दै थियो । शत्रुधन इनारको पानी लिन शम्भुको घरमा आए । गाउँमा नाला बनाउन खाल्टो खन्दा शत्रुधनको धाराको पाइप फुटेको थियो । त्यसैले उनले शम्भुको घरबाट पानी लैजाने गरेका थिए । फर्केर आई आर्यनलाई आफ्नो घरमा लगेका थिए । शत्रुधनले पक्राउ परेपछि बालकको हत्या आफैंले गरेको बयान प्रहरीलाई दिएका छन् । प्रहरीले महतोलाई मोबाइल लोकेसनका आधारमा घटनाको दुई सातापछि पक्राउ गरेको थियो । महतोलाई बिहीबार प्रहरीले सार्वजनिक गरेको छ । धनुषा, प्रदेश र संघीय प्रहरीले बालक हत्या घटनामा ६५ जनालाई सोधपुछ गरी अनुसन्धान अगाडि बढाएको छ । चमेनी माई भाकल पूरा गर्न हत्या शत्रुधनले चमेनी माई लाई बलि दिन धरिलो हतियारले घाँटी रेटेर बालकको हत्या गरेको बयान प्रहरीलाई दिएका छन् । हत्यापछि उनले शव गम्छामा बेरेर बाँसघारीमा फ्याँकेका थिए । शत्रुधनको साथबाट धारिलो हतियार, गम्छा, गन्जी र धोती बरामद भएको छ । जिल्ला अदालत धनुषाबाट सात दिन म्याद लिई अनुसन्धान अगाडि बढाइएको प्रहरीले जनाएको छ । गुरुको उक्साहटमा घटना धनुषाको बटेश्वर कुसुमिछौनाका धामी जंगली महतोको उक्साहटमा शत्रुधनले बालकको हत्या गरेको दाबी परिवारजनले गरेका छन् ।शत्रुधन पक्राउ परेपछि जंगली फरार छन् । जंगली शत्रुधनका भिनाजु हुन् । शत्रुधन जंगलीबाट झारफुक तन्त्रमन्त्र सिक्दै थिए । शत्रुधनले गत कात्तिक पूर्णिमामा धामी सिद्धिका लागि कमला नुहाएका थिए । त्यहाँ सिद्धि प्राप्त भए नरबलि दिने कबुल उनले गरेका थिए । त्यही कबुल पूरा गर्न बालकको हत्या गरेको बयान उनले दिएका छन् ।"
५ तस्बिरमा हेर्नुहोस् वीरगन्जमा धूलो र हिलोको हैरानी,"वीरगन्ज : वीगन्ज महानगरका विभिन्न स्थानमा भूमीगत नाला, डिभाइडर र सडक कालोपत्रेका क्रममा लापरवाही हुँदा सर्वसाधारणले सास्ती खेप्नु परेको छ।गत डिसेम्बर ९ तारिखदेखि भूमीगत नाला, डिभाइडर र सडक कालोपत्रेको काम भइरहेका स्थानमा ठेकेदारको लापरवाहीका कारण महानगरवासी सास्ती खेप्न बाध्य छन्। एसियाली विकास बैंक (एडबी) को अनुदानमा संचालत क्षेत्रीय शहरी विकास आयोजनाअन्तर्गत वीगन्ज महानगरका विभिन्न स्थानमा भूमीगत नाला, डिभाइडर र सडक कालोपत्रेको काम भइरहेको छ। क्षेत्रीय सहरी विकास आयोजनाका लागि महानगरपालिकाको तर्फबाट खटिएका परियोजना व्यवस्थापक इन्जिनियर शैलेन्द्र श्रेष्ठका अनुसार नाला सडक निर्माणका क्रममा ठेकेदार कम्पनीले सडक आवागमन अवरुद्ध नहुने गरी निर्माण कार्य गर्नुपर्ने हुन्छ। खनिएका सडकमा धुलो उड्न नदिन ठेकेदार कम्पनीले हरेक दिन बिहान बेलुकी टयाङकरबाट पानी छर्कनु पर्छ।तर ठेकेदार कम्पनीले नाला र सडक निर्माणका लागि खनिएको सडकमा पानी नछर्किएका कारण नगरवासी धूलो र हिलोबाट आजित भएका छन्।सडक हिलाम्मे हुँदा दिनहुँ सवारी दुर्घटना पनि बढेको छ। सबैभन्दा बढी समस्या घण्टाघरदेखि बसपार्कको भानु चोकसम्मको लिंकरोडका स्थानीय प्रभावित भएका छन।लिंकरोडमा भूमीगत नाला, डिभाइडर र कालोपत्रे सडक निर्माणका क्रममा ठेकेदारले लापरवाही गर्दै आएका कारण विगत ६ महिनादेखि पैदल यात्रु र सवारी चालकले सास्ती खेप्दै आएका छन्। बिहीबार साँझ परेको पानीले निर्माणधिन लिंकरोडको सडक हिलाम्ये हुनुका साथै ठाउँठाउँमा पानी जमेर तालजस्तै बनेपछि पैदल यात्रु र सवारीचालकले निकै सास्ती खेप्नु पर्यो।सडकमा जमेको पानी र हिलोमै बिहीबार बेलुकी यात्री सवार इरिक्सा पल्टिँदा रौतहटको धर्मपुरकी एक महिला गम्भीर घाइते भइन्।उनको करङमा र अनुहारमा गम्भीर चोट लागेपछि भवानी हस्पिटलमा उपचार भइरहेको छ। पानी पर्दा हिलो र घाम लाग्दा धूलो उड्ने हुँदा पसलमा बस्नै नसक्ने अवस्था भएको लिंकरोडस्थित गुड आइडीया सप्लार्यसका संचालक कृष्णा पटटेलले बताए।'६ महिनादेखि व्यापार व्यवसाय चौपट भएको छ, पटेलले भने, 'पानी नपरेका बेला दिनभरि धूलो उड्छ, पसलमा बस्नै सकिदैन।धूलोकै कारण ग्राहक पनि आउँदैनन्। पानी परेपछि भने सडक हिलाम्ये हुन्छ, सहनुको सीमा नाघिसक्यो।' उक्त योजनाका इन्जिनियर शैलेन्द्र श्रेष्ठले भूमीगत नाला, डिभाइडर र कालोपत्रेको निर्माण कार्य चलिरहेका कारण लिंकरोडमा यात्रु र सवारी चालकले सास्ती खेप्नु परेको स्वीकार गरे। लिंकरोडको काम जति सक्दो छिटटो सक्न ठेकेदारलाई निर्देशन दिइएको उनले बताए।वीगन्ज महानगरमा संचालित क्षेत्रीय शहरी विकास आयोजनाको ठेक्का कालिका जेडिएस जेभीले लिएको छ। दुई सय २४ करोड रुपैयाँको लागतमा संचालित उक्त योजनाको काम २४ महिनाभित्रमा सक्नुपर्ने ठेक्का सम्झौतामा उल्लेख छ।"
यार्सा टिप्ने समय सर्यो,"मुगु : मुगुम कार्मारोङ गाउँपालिकाका डोल्पु र मुगु गाउँको पाटन क्षेत्रमा यार्सा संकलनका लागि समय सरेको छ। गाउँपालिका र स्थानीयबीच विवाद भएपछि सर्वसाधारणका लागि यार्सा संकलनको समय दुई दिन पछि सरेको हो। गाउँपालिकाले संकलकलाई जेठ १० गतेदेखि १५ गतेसम्म पाटन प्रवेशका लागि समय तोकेको थियो। जिल्लाभित्रकालाई दुई हजार र बाहिरका संकलकका लागि तीन हजार शुल्क तोकिएको थियो। शुल्क उठाउने विषयमा विवाद हुँदा प्रवेश समय सरेको गाउँपालिकाले जानकारी दिएको छ। प्रवेश शुल्क उठाउन कर्मचारीसहित गाउँपालिकाका प्रतिनिधि जेठ पहिलो साता नै मुगु गाउँको शिरानी चौरमा पुगेका थिए। तर, मुगु गाउँका स्थानीयले सामुदायिक वनक्षेत्र भएकाले यार्सा संकलनकर्ताबाट आउने प्रवेश शुल्क आफूले उठाउनुपर्ने भन्दै विवाद गरेका थिए। स्थानीय र गाउँपालिकाबीच प्रवेश शुल्क कसले लिने भन्ने विषयमा सहमति हुन नसक्दा समय थप्नुपरेको गाउँपालिकाका प्रमुख प्रशासकीय अधिकृत विकास शर्मा रिजालले बताए। १३ गतेको संयुक्त बैठकले ३५ प्रतिशत गाउँपालिका, ४० प्रतिशत मुगु गाउँ र २५ प्रतिशत संकलनको निगरानीका लागि खटिएका कर्मचारी व्यवस्थापनका लागि खर्च गर्ने सहमति भएको छ। बुधबारदेखि गाउँपालिकाले पाटन प्रवेश गर्ने यार्सा संकलनकर्ताबाट प्रवेश शुल्क उठाउन थालेको छ। पहिले नै प्रवेश अनुमति पाएका यार्सा संकलनकर्ता बाटैमा पाल टाँगेर बसेको जुम्ला गोठीचौर४ का धनबहादुर भण्डारीले बताए। एक हजार पाँच सय संकलनकर्ता शिरानीचौरमै रोकिएको भण्डारीले जानकारी दिए।"
विद्यालयमा छात्रामैत्री शौचालय,"कालिकोट : नेपाली सेनाले बनाएको २ कोठे छात्र र छात्रामैत्री शौचालय हस्तान्तरण गरेको छ। कालिकोट जिल्लाको खाडाचक्र नगरपालिका २ मा रहेको पञ्चदेवल मावि मान्ममा नेपाली सेनाले निमार्ण गरेको शौचालय एक कार्यक्रमका बीच विद्यालयलाई हस्तान्त्रण गरिएको हो। विद्यालयमा अध्ययनरत छात्र र छात्रालाई सहजताका लागि नेपाली सेनाको वार्षिक कार्यक्रममा अनुसार विद्यालयमा शौचालय निमार्ण गरिएको सेनाले जनाएको छ।२४ नम्बर बाहिनी पति सहायक रति दिपककुमार बानियाँले नेपाली सेनाको सामाजिक कार्यमा आएको रकमबाट उक्त शौचालय निमार्ण गरिएको बताए। उनले नेपाली सेनाको पसिनामै मोति देख्ने नाराका साथ सानो सहयोगबाट पछिसम्म लाभ लिने हुनाले मान्मको एक विद्यालयमा शौचालय निमार्ण गरेको बताए। उनले भने,' विद्यालयको सहकार्यमा २ कोठे शौचालयको निमार्ण गरिएको छ। कर्णाली प्रदेशमा पूर्वाधारको कमी नभएको तर पूर्वाधारको संरक्षण समस्या रहेको बताउँदै शौचालयको संरक्षण गर्न विद्यालय व्यवस्थापन समितिलाई आग्रह गरे। शौचालयको चापी बुझ्दै विद्यालय व्यवस्थापन समितिका अध्यक्ष गणेशबहादुर शाहीले विद्यालयमा छात्रामैत्री शौचालयको समस्या भइरहेका बेला नेपाली सेनाले २ कोठे नमूना शौचालय निर्माण गरिदिएर ठूलो सहयोग गरेको बताए। उनले नेपाली सेनाको यस्ता सामाजिक कामले गर्दा १० वर्षे जनयुद्धको समयमा जनताले नेपाली सेनालाई हेर्ने दृष्टिकोण बदलिँदै गएको बताउँदै जसका कारण समाज र नेपाली सेनाको सम्बन्ध नङ र मासुको जस्तो बन्दै गएको बताए। उनले पञ्चदेवल माविमा नेपाली सेनाले सुरु गरेको एनसीसी तालिमबाट विद्यालयमा अध्ययनरत १ जना छात्राले विदेश भ्रमणको समेत अवसर पाएको बताउँदै अध्यक्ष शाहीले आगामी दिनमा यस्ता कार्यक्रम आफ्नो विद्यालयमा संचालन गरिदिन आग्रह गरे। कार्यक्रमा खाडाचक्र नगरपालिकाका प्रमुख जसीप्रसाद पाण्डे, प्रमुख जिल्ला अधिकारी चन्द्रबहादुर कार्की, जिल्ला प्रहरी प्रमुख विनोद शर्मा, रणशुर गुल्मका गल्मपति अमृत थापामगरलगायत विभिन्न सुरक्षा निकाएका प्रमुखको उपस्थिति थियो।"
तल्लो सेती जलविद्युत आयोजनाको विस्तृत अध्ययन सुरु,"दमौली : तल्लो सेती जलविद्युत आयोजनाका लागि विस्तृत अध्ययन थालिएको छ।१ सय ४० मेगावाटको जलाशययुक्त तनहुँ जलविद्युत आयोजनाको पानी उपयोग गर्ने गरी उक्त आयोजनाको अध्ययन सुरु गरिएको हो। आयोजनाको विस्तृत अध्ययनका लागि नियुक्त भारतको कक्स इण्डिया र जापानको निक्कोन कम्पनीले अध्ययन थालेका छन् ।सुख्खा याममा विद्युत अभावका बेला जलाशयको पानी उपयोग गरेर विद्युत निकाल्ने गरी आयोजना निर्माण प्रक्रियामा छ झण्डै ५० अर्ब लागत पर्ने आयोजना उर्जा संकट अन्त्यका लागि उपयोगी भएपनि लागतका हिसाबले महँगो देखिएकाले उत्पादन लागत घटाउने उद्देश्यले सहायक आयोजना निर्माण गर्ने निष्कर्षमा नेपाल विद्युत प्राधिकरण पुगेको हो। तनहुँ जलविद्युत आयोजनाका लागि गठित तनहुँ हाइड्रोपावर कम्पनीले नै तनहुँ जलविद्युत निर्माण भएपछि तल्लो सेती पनि निर्माण गर्ने लक्ष्य राखेको कम्पनीका प्रबन्ध सञ्चालक प्रदीपकुमार थिकेले बताए। 'तनहुँ जलविद्युतकै सहायक आयोजनाका रुपमा सञ्चालन गर्दा फाइदा हुने सर्भेले देखाएकाले विस्तृत सम्भाव्यता अध्ययन थालेका हौं,' उनले भने। तनहुँ जलविद्युतको लागत बढी पर्ने भएकाले सर्वसाधारणका लागि शेयर ननिकाल्ने कम्पनीको योजना छ। तर सोही आयोजनाको विद्युत गृहबाट निस्केको पानीबाट करिब तीन सय मिटर तल विद्युत गृह निर्माण गरेर एक सय चार मेगावाट विद्युत निकाल्न सकिने अध्ययनले देखाएको थियो। त्यसलगत्तै कम्पनीले तनहुँ जलविद्युतसँगै तल्लो सेती पनि सञ्चालन गर्ने निर्णय गरेको हो। यसका लागि विस्तृत सम्भाव्यता अध्ययन गर्न दातृ निकाय एसियाली विकास बैंकले ३३ मिलियन अनुदान दिएको छ। सोही रकमबाट विस्तृत अध्ययन र डिजाइन तयार पार्ने लक्ष्य आयोजनाको छ।'तल्लो सेती बनेमा कम्पनी पनि फाइदामा जाने र सर्वसाधारणले लगानी गर्ने इच्छा पनि पूरा हुनेछ,' थिकेले भने, 'हामी सम्भव भएसम्म कम लागतमा बन्ने गरी काम थाल्नेछौं।'"
"आफ्नालाई जागिर खुवाउन बेइमानी : परीक्षा एक, प्रश्नपत्र फरक","काठमाडौं : पद उही। परीक्षा उही। हल उही। तर, प्रश्नपत्र फरक। यस्तो कहाँ हुन्छ ? अन्यत्र नभए पनि नेपाल रेडक्रसमा हुँदो रहेछ। रेडक्रसले परीक्षा लिएर छैटौं तह लेखा अधिकृत नियुक्ति गरेको एक वर्ष हुन लाग्यो। आफ्ना मान्छे पास गराउन त्यो परीक्षामा भएको बेइमानी भने बल्ल खुलेको छ। त्यसमा उही हलमा बसेका परीक्षार्थीलाई फरक प्रश्नपत्र दिइएको पाइएको छ। एउटा २० अंकको बाहेक अरू प्रश्न भने दुवैमा मिल्छन्। द्वितीय पत्रको नेपाली खण्डको १ नम्बरमा एउटा प्रश्नपत्रमा आन्तरिक लेखा परीक्षणबारे प्रश्न छ। अर्कोमा अन्तर्राष्ट्रिय व्यापारबारे। प्रश्न फरक बन्नुको प्रकरण भने गम्भीर छ। छैटौं तहको लेखा र प्रशासनको परीक्षा उही दिन उही समय (२०७५ असार २ गते बिहान ८ बजेदेखि) भएको थियो। प्रशासनको एक प्रतिस्पर्धीलाई लेखा समूहको, त्यो पनि फरक प्रश्न दिइयो। उनको परीक्षा बिग्रियो। उनलाई षड्यन्त्रपूर्वक असफल गराएर सफल बनाइयो तत्कालीन अध्यक्ष सञ्जीव थापाकी भतिजी प्रतीक्षा थापालाई। उनी सञ्जीवका कान्छा भाइ राजीवकी छोरी हुन्। राजीव उदयपुरमा रेडक्रस उपशाखाका सभापति छन्। ती परीक्षार्थीलाई प्रशासनकै प्रश्न परेको भए थापाले सम्भवतः पास गर्ने थिइनन्। यसबारे रेडक्रस केन्द्रीय पदपूर्ति समितिका तत्कालीन सभापति सुरेन्द्र ऐरले फरकफरक प्रश्नपत्रको प्रकरण स्वीकारे। अन्तिम घडीमा प्रश्नपत्रको एउटा प्रश्न स्तर नमिल्ने ठानियो। त्यसलाई फेरियो। पुरानो प्रश्नपत्र पनि थाकमै छुटेछ र प्रशासन समूहको एक परीक्षार्थीलाई परेछ, उनले भने, उनको परीक्षा कमसल भयो। उनले रेडक्रसमा उजुरी पनि दिएका छन्। तर, न उनको सुनुवाइ भयो। न परीक्षा रद्ध गरियो। यति ठूलो बदासीलाई प्राविधिक त्रुटिका नाममा अलमल्याउँदै आइएको छ। उता लेखातर्फ छैटौं तहमा उत्तीर्ण अविनास तामाङ रसुवा सभापति बाबुलाल तामाङका भतिज हुन्। दोहोरो प्रश्नपत्रको एउटै तीरले केन्द्रीय अध्यक्ष र जिल्ला सभापतिका भतिजीभजितालाई पास गराइयो, रेडक्रसका एक उच्च अधिकारीले भने, आफ्नालाई सजिलो, अरूलाई जटिल प्रश्न दिइयो। फसाइयो। परोपकारी संस्था रेडक्रसमा अनियमितता अनियन्त्रित भएपछि थापा नेतृत्वको समितिलाई हालै सरकारले विघटन गरेको छ। एक वर्षभित्र चुनाव गराउने गरी डा विश्वकेशर मास्केको अध्यक्षतामा तदर्थ समिति बनाएको छ। त्यसको उपाध्यक्षमा कृष्ण गौतम, महामन्त्री कमल निरौला, कोषाध्यक्ष सीताराम कोइराला, सदस्यमा दीपेन्द्र ढकाल, दीपक मि श्र, लोकराज ढकाललगायत छन्। रेडक्रसका सात आधारभूत सिद्धान्त छन् मानवता, निष्पक्षता, तटस्थता, स्वाधीनता, एकता, विश्वव्यापकता र ऐच्छिक सेवा। यिनै सिद्धान्तलाई आत्मसात् गर्दै रेडक्रस विश्वव्यापी रूपमा परोपकारमा सक्रिय छ। नेपालमा भने ती सबै सिद्धान्त मिच्ने गरिन्छ।"
विद्यालयको सोलार प्यानल हावाले उडायो,रौतहट : बिहीबार राति आएको हावाहुरीले विजयपुर नगरपालिकामा रहेको श्रीमावी दुधिअवामा जडान भएको सोलार प्यानल उडाएको छ।हावाहुरीले चारहजार वाट क्षमताको सोलार प्यानल उडाएको हो। प्यानल खस्दा विधालयको छाना तथा अन्य उपकरण गरी करिब १५ लाख बराबरको क्षति भएको विद्यालय शिक्षक रन्जन खरेलले जानकारी दिए।
अस्पतालमा होहल्ला गर्ने छ पक्राउ,चितवन : भरतपुर अस्पतालमा उपचारका क्रममा बालकको मृत्युपछि होहल्ला गर्ने छजनालाई प्रहरीले पक्राउ गरेको छ। मृत्यु हुनेमा रौतहट जिल्ला चन्द्रपुर नगरपालिका५ बस्ने प्रकाश बस्नेतका १४ महिनाका छोरा रहेका छन्। निमोनियका कारण उपचारका लागि जेठ १४ गते भरतपुर अस्पताल ल्याइएका बालकको उपचारका क्रममा बिहीबार साँझ मृत्यु भएको थियो। बालकको आमाको दूध खाने समयमा दूध सर्किएर मृत्यु भएको अस्पतालले जनाएको छ। बालकको मृत्युपछि बालकका आफन्त र सर्वसाधारण चिकित्सकको लापरवाहीका कारण मृत्यु भएको भन्दै आक्रोशित बनेका थिए। आक्रोशित भीडलाई नियन्त्रणमा लिने क्रममा बिहीबार साँझ प्रहरीले सामाजिक अभियन्ता अर्जुन भुसालसहित छजनालाई नियन्त्रणमा लिएको प्रहरी नायब उपरीक्षक दुर्गाराज रेग्मीले जानकारी दिए।रासस
धारामा पानी लिन गएकी महिलाको हँसियाले हानी हत्या,बझाङ : बझाङको सुर्मा गाउँपालिकामा एक महिलाको हत्या भएको । सुर्मा गाँउपालिका४ सुर्मागाउँकी २५ वर्षीय जुना पुजाराको हत्या भएको हो । सोही ठाउँमा लोकेन्द्र पुजाराले बिहीबार साँझ धारामा पानी लिन भर्दै गर्दा हँसियाले हानी जुनाको हत्या गरेको जिल्ला प्रहरी कार्यालयका प्रमुख डिएपी सूर्य केसीले जानकारी दिएका छन् । जुना लक्षीचन्द्र पुजाराकी श्रीमती हुन् । उनको हत्या गर्ने लोकेन्द्र नाताले ससुरा पर्छन् । जुना र लोकेन्द्रको यसअधि पनि घरायसी विवादका कारण झगडा भएर प्रहरी चौकीमा मिलापत्र गरिएको प्रहरीले जनाएको छ । बिहीबार पनि सामान्य विषयमा झगडा हुँदा लोकेन्द्रले जुनाको टाउकोमा हँसिया प्रहार गरेका थिए । उनको घटनास्थलमै मृत्यु भएको प्रहरीको भनाई छ । दौलीचौर चौकीबाट गएको प्रहरी टोलीले घटनास्थल पुगी अभियुक्तलाई नियन्त्रणमा लिई चौकीमा ल्याएको प्रहरीले जानकारी दिएको छ ।
नक्सापासबिनै सरकारी भवन निर्माण,"धनगढी : धनगढी उपमहागरपालिका क्षेत्रभित्र घर तथा अन्य संरचना निर्माण गर्दा अनिवार्य रुपमा नक्सापास गर्नुपर्ने प्रावधान छ। तर, सुदूरपश्चिम प्रदेश सरकारका मन्त्रालय लगायतका कार्यालयले उक्त प्रावधानको उल्लंघन गरी भवन निर्माण गरिरहेका छन्। सुदूरपश्चिम प्रदेश सभा सचिवालयले नक्सापास नगरि भवन निर्माण कार्य अगाडि बढाएको छ। प्रदेश सभाको नौ कोठे भवन अहिले निर्माणाधिन अवस्थामा रहेको छ भने चमेना गृहको भवननिर्माण सम्पन्न भइसकेको छ। तीन वटा संसदीयदलको कार्यालय तथा प्रदेश सभा समितिको कार्यालयको भवन पनि निर्माणाधिन अवस्थामा छ। वैशाखदेखि भवनको जग हाल्ने काम शुरु भएको छ। प्रदेश सभा सचिवालयले पनि भवनको निर्माण कार्य शुरु गरेको छ। प्रदेश सभाका कानुन उपसचिव तेजप्रकाश जोशीले आर्थिक मामिला तथा योजना मन्त्रालयका कारण भवनको काम अघि बढाउन ढिलाई भएको बताए। भवनको काम यही वर्ष सम्पन्न हुनुपर्ने हो , उनले भने, समयमै काम नभए पुनःम्याद थप गरि काम अघि बढाइने छ। धनगढी उपमहानगरपालिकाका ईन्जिनियर द्विजराज भट्टले प्रदेशसभा सचिवालयले बनाउन लागेको भवनको नक्सापास नगरिएको बताए। मापदण्ड मात्रै माग गरेको तर, नक्सापासका लागि प्रक्रिया सुरु गरेको छैन उनले भने, मापदण्ड पठाएका थियौं, त्यसै अनुरुप निर्माण गर्न लागिएको होला। सडक विस्तारलाई पनि ख्याल गर्दै प्रदेशसभा सचिवालयलाई भवन निर्माणको मापदण्ड दिइएको उनले बताए। प्रदेश सरकारका अधिकांश मन्त्रालयहरुले संरचना निर्माण गरिरहेका छन्। तर, नक्सापासका लागि कुनै पनि मन्त्रालयले स्वीकृति लिएका छैनन्।"
बर्थिङ सेन्टरमा बच्चा जन्माउने महिला बढे,"गुल्मी : मालिका गाउँपालिका२ दर्लिङकी लिला खड्काले २२ वर्षको उमेरमा पहिलो सन्तान जन्माइन् । २१ वर्षमा विहे गरेकी उनले विहेको वर्षदिनमै नपुग्दै बच्चा जन्माइन्। पहिलोपटक सन्तान जन्माउँदा उनमा चिन्ता थियो। घरमै सुत्केरी हुनुपर्ने भएकाले सुत्केरी हुने मिति नजिँकिदै गर्दा उनी झन् झन् पीडामा हुन्थिइन्। तर, गाउँमै बर्थिङ सेन्टर खुलेपछि लिलाको डर हटेको छ। 'पेटमा बच्चा आउँदा गाउँमै बर्थिङ सेन्टर खुल्यो,उनले भनिन्, 'ठूलो अस्पताल पुग्नै परेन्।ढुक्कसँग बर्थिङ सेन्टरमै छोरी जन्माए।'गत मंसिरमा उनले स्वास्थ्यकर्मीको सल्लाहमा बर्थिङमै शकुसल सन्तान जन्माएको बताइन्।खड्काजस्तै गाउँका धेरै महिला बर्थिङ सेन्टर संचालनमा आएपछि खुसी भएका छन्। सदरमुकाम तम्घासबाट टाढा रहेका दुर्गमका महिला प्रत्यक्ष लाभान्वित भएका छन्। दुर्गममा बर्थिङ सेन्टर खुलेपछि गर्भवती महिला खुसी छन्।'गाउँमा बर्थिङ सेन्टर खुलेपछि ढुक्क छौं, खड्काले भनिन्, 'पहिले तमघासमा जानुपथ्र्यो।गाउँमै बर्थिङ सेन्टर खुलेपछि त्यो झन्झट हटेको छ।' स्वास्थ्य संस्थामा शिशु जन्माउँदा भत्ता पाइने र सुरक्षित गर्भवती हुने भएपछि धेरैको आकर्षण बढ्दै गएको छ। मालिका गाउँपालिकाले सबै वडामा बर्थिङ सेन्टर स्थापना गरेको छ। यसअघि उपलब्ध गराइएको बजेटमा गाउँपालिकाले नगद एक हजार रुपैयाँ पोषण भत्ता थपिदिएको छ। नियमित गर्भ जाँच गरी बर्थिङ सेन्टरमा बच्चा जन्माउनेले नगद तीन हजार आठ सय रुपैयाँ रकम पाउने गरेको गाउँपालिका अध्यक्ष रितबहादुर थापाले जानकारी गराए। 'गाउँपालिकालाई हुनेछ।' चालु आर्थिक वर्षमा अभियान संचालनका लागि तीन लाख रुपैयाँ बजेट विनियोजन भएको प्रमुख प्रशासकीय अधिकृत गोविन्द भट्टराईले जानकारी गराए।९५ प्रतिशत महिला बर्थिङमा सुत्केरी हुनुपर्ने, पाँच प्रतिशत रिफर, शतप्रतिशत गर्भजाँच र टिडी खोप लगाएपछि शून्य होम डेलिभरी भएको घोषणा गरिने उनको भनाइ छ। उनका अनुसार गाउँपालिकाका हवाङदी, अर्खावाङ र घमिरका महिला बर्थिङ सेन्टरमै सन्तान जन्माउने गरेका छन्। बर्थिङमा बच्चा जन्माउनेलाई गाउँपालिकाले बर्थ सर्टिफिकेट समेत उपलब्ध गराउँछ। बर्थिङ सेन्टरसम्म आवतजावतका लागि गर्भवतीलाई गाउँपालिकाले निःशुल्क एम्बुलेन्सको समेत व्यवस्था मिलाएको छ। यसले अझ बढी महिलालाई स्वास्थ्य संस्थामा पुगेरै सुरक्षित रुपमा बच्चा जन्माउनका लागि उत्प्रेरित गराएको छ। सदरमुकामबाट दुर्गममा भएपनि गाउँपालिकाले थालेको अभियानले गाउँका महिला सुरक्षित भएको महशुस गरेका छन्। गर्भवती महिलाको घरमा गर्भवतीको लोगोसहित हरियो झण्डा, सन्देशमूलक झण्डा राखिएको स्वास्थ्य संयोजक बसन्त भुषालले सुनाए। उनका अनुसार गत वर्षको तुलनामा बर्थिङमा बच्चा जन्माउनेको संख्या दोब्बरले वृद्धि भएको छ।"
"मरिणका चार वडामा स्वास्थ्य चौकी, भत्ता ४ हजार","मरिण (सिन्धुली) : सिन्धुलीको मरिण गाउँपालिकाले वर्षौंदेखि स्वास्थ्य सुविधा नपुगेका वडामा स्वास्थ्य चौकी स्थापना गरेर निशुल्क औषधिसहितको सेवा दिँदै आएको छ। केन्द्रीय सरकारको मुख ताक्दा वर्षौंसम्म चौकी स्थापना नभएपछि गाउँपालिका आफैंले बजेटको व्यवस्थापन गरेर चारवटा वडामा स्वास्थ्य सेवा प्रवाह गरेको उक्त गाउँपालिकाका अध्यक्ष पानीराज बम्जनले बताए। 'आदीवासी जनजातीको बाहुल्यता रहेको मरिण गाउँपालिका १ को कपिलाकोट, वडा नम्बर ३ को बरुण, वडा नम्बर ४ को खयरसाल र वडा नम्बर ७ को जयमंगलमा स्वास्थ्य चौकी भवनको निर्माण र चिकित्सकको व्यवस्थापन गरी सेवा आरम्भ गरिएको छ। यी वडामा गाउँपालिकाले ४८ लाख रुपैयाँ बजेट व्यवस्थापन गरी स्वास्थ्य चौकी भवन निर्माण गरेको हो। एउटा वडामा १२ लाख रुपैयाँका दरले स्वास्थ्य चौकी भवन निर्माण गरिएको हो।आवश्यक पर्ने फर्नीचर र स्वास्थ्य सामाग्री पनि गाउँपालिकाले नै खरिद गरेर एक अहेव, एक अनमी र एकजना कार्यालय सहयोगी गरी तीनजनाको दरबन्दीसमेतको व्यवस्था गरेको छ। २० लाखको निशुल्क औषधि गाउँपालिकाले आफूले स्थापना गरेका स्वास्थ्य चौकीमा २२ लाख रुपैयाँका निशुल्क औषधिसमेत वितरण गरेको जनाएको छ । विपन्न, वृद्धवृद्धा, अपाङ्ग र द्वन्दव पीडितलाई नेपाल सरकारले निशुल्क उपलब्ध गराउँदै औषधिसँगै अरु औषधि पनि वितरण गरिँदै आएको मरिण गाउँपालिकाका स्वास्थ्य शाखाका सहसंयोजक मधु लाखेले जानकारी दिए। 'गत आर्थिक वर्षमा ७ लाख रुपैयाँ र चालु आर्थिक वर्षमा १५ लाख रुपैयाँको औषधि गाउँपालिकाले आफ्नै श्रोतबाट खरिद गरी स्थानीयलाई वितरण गरेको हो। गाउँपालिकाले स्वास्थ्य चौकीबाट सुगर, प्रेसर, दमलगायतका रोगहरुको पहिचान गरी ८ प्रकारका औषधि खरिद गरी निशुल्क परीक्षणसहित निशुल्क औषधि उपलब्ध गराएको छ। स्वयमसेविकालाई २० हजार प्रोत्साहन मरिण गाउँपालिकाले पहिलो पटक ३० वर्षसम्म काम गरेका जेष्ठ महिला स्वास्थ्य स्वयमसेविकालाई २० हजार रुपैयाँका दरले प्रोत्साहन रकम प्रदान गरेको छ। ६० वर्ष पूरा नकटेका महिला स्वास्थ्य स्वयसेविकालाई उपदानजस्तै प्रतिव्यक्ति २० हजार रुपैयाँ नगदसहित कदरपत्रले सम्मान गर्ने व्यवस्था गरेको छ।अहिलेसम्म गाउँपालिकाका ८ जना जेष्ठ महिला स्वास्थ्य स्वयमसेविकालाई प्रोत्साहन रकम प्रदान गरिएको छ। भत्ता ४ हजार मरिण गाउँपालिकामा कार्यरत महिला स्वास्थ्य स्वयमसेविकालाई प्रोत्साहन गर्न गाउँपालिकाले ४ हजार रुपैयाँ मासिक भत्ता दिने भएको छ। यस अघि नेपाल सरकारले दिँदै आएको भत्तामा एक हजार थप गरेर महिनामा ३ हजार रकम दिँदै आएको गाउँपालिकाले आर्थिक वर्ष २०७६७७ को बजेटमा सरकारले एक हजार भत्ता बढाएर ३ हजार दिने घोषणा गरेसँगै अब उनीहरुले ४ हजार रुपैयाँ पाउने भएका छन्। पोशाक भत्तास्वरुप वर्षमा ७ हजार ५ सय र सूचना खर्चवाफत महिनामा दुई हजार ५ सय रुपैयाँका दरले मरिण गाउँपालिकाले छुट्टै रकम उपलब्ध गराउँदै आएको अध्यक्ष बम्जनले उल्लेख गरे।"

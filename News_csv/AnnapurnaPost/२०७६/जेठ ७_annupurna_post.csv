शीर्षक,विवरण
अध्यागमन सुरक्षामा ध्यान देऊ,"अध्यागमन मुलुकको मुहार हो। अध्यागमन कर्मचारीका व्यवहार र वस्तुस्थितिले समग्रमा मुलुककै चरित्र दर्शाउँछ। सुरक्षा दृष्टिले पनि अध्यागमन संवेदनशील स्थान हो। प्राविधिक र जनशक्तिले अध्यागमन सशक्त हुनुपर्छ। अध्यागमन पारबाट स्वेदशीविदेशी यात्रुहरू दैनिक ओहोरदोहोर गर्छन्। विकसित मुलुकले अध्यागमन कानुनलाई महत्त्व दिएका हुन्छन्। अध्यागमनमा हुने गतिविधि राष्ट्रिय सुरक्षाका विषयमा प्रत्यक्ष जोडिन्छ। कुनै मुलुकको नागरिक अर्को राष्ट्र प्रवेश गर्दा अध्यागमन पार गर्नैपर्छ। हरेक मुलुकको आआफ्नै अध्यागमन कानुन हुन्छन्। फरक मुलुक पुग्दा जोकोहीले अध्यागमन कानुन स्विकार्नै पर्छ। कुनै पनि यात्रुलाई प्रवेश गर्न दिनेनदिने निर्णय अध्यागमन अधिकारीहरूले गर्छन्। ठूला मुलुकका नेताहरूले अध्यागमनको मुद्दा उठाएर चुनाव जितेका उदाहरण कैयन् छन्। नेपालका राजनीतिक दलको प्राथमिकतामा अध्यागमनको मुद्दा परेको छैन। विदेशी नागरिकको आगमन, उपस्थिति र प्रस्थानलाई अध्यागमन कानुनले नियमन गर्छ। अध्यागमनको सुरक्षामा हेलचेक्र्याइँ गर्न हुँदैन। त्रिभुवन अन्तर्राष्ट्रिय विमानस्थलस्थित अध्यागमन कार्यालयसहित हाम्रो १० सीमानाकाबाट अध्यागमनसम्बन्धी काम हुँदै आएका छन्। उत्तरतर्फ तातोपानी, रसुवागढी, हिल्सा र दक्षिणतर्फ गड्डाचौकी, मोहना, जमुनाह, बेलहिया, वीरगन्ज, त्रिभुवन विमानस्थलको अध्यागमन कार्यालय र काकरभिट्टा नाकाबाट अध्यागमनसम्बन्धी काम भइरहेका छन्। पछिल्लोपटक इलामको पशुपतिनगर र मोरङको विराटनगरमा स्थापना गरिएका दुई अध्यागमन नाकाहरू आंशिक सञ्चालनमा छन्। अध्यागमन नाकाहरू सुरक्षा दृष्टिकोणले संवेदनशील हुन्छन्। तर एकमात्र हवाईमार्गबाट नेपाल भित्रिने विमानस्थलस्थित अध्यागमन कार्यालयको सुरक्षा जोखिम अन्य नाकाको तुलनामा बढी छ। यात्रुको चाप पनि उत्तिकै छ। खुला सीमा चुनौती यसै पनि। तर पनि झट्ट हेर्दा सबै नाका आफ्नै गतिमा सञ्चालन भइरहेका छन्। प्राविधिक र विगतका घटना हेर्दा अध्यागमनको सुरक्षा अवस्था जर्जर र कमजोर छ। एउटाको राहदानीमा अर्को व्यक्ति छिरेका मात्र होइन, मानव तस्करहरूले ट्रान्जिट बनाएका छन्। बोर्डर कन्ट्रोल बायोमेट्रिक्ससहितको विश्वासिलो सफ्टवेयर छैन। अध्यागमनमा विद्यमान प्रविधि कमजोर रहेको गृह मन्त्रालय स्वयंले स्विकारेको छ। विभागले नेपाली पोर्ट नामक नयाँ सफ्टवेयर राख्न प्रक्रिया अघि बढाएको छ। यो आफैंमा विवादास्पद छ। समस्या हल हुनेमा आशंका छ। किनकि निजी कम्पनीमार्फत बनाइरहेको उक्त सफ्टवेयर अन्तर्राष्ट्रिय गुणस्तरको नहुने चिन्ता छ। नेपालले अन्तर्राष्ट्रिय स्तरको बायोमेट्रिक्स सफ्टवेयर बनाउन नसक्ने निष्कर्ष निकाल्दै सरकारले दुई वर्षअघि उच्च प्रविधिको अमेरिकी सफ्टवेयर अध्यागमनमा राख्ने निर्णय गर्यो। तर दुई वर्ष बित्दा पनि कार्यान्वयनमा आएन। सरकारले सन् २०२० लाई नेपाल भ्रमण वर्ष मनाउने घोषणा गरेपछि अध्यागमनबारे चिन्ता बढेको छ। नेपाल भ्रमणका बेला एसिया मामिलासम्बन्धी अमेरिकी विदेश उपसहायक मन्त्री डेभिड जे रेन्जले गृहमन्त्री रामबहादुर थापासँग अध्यागमन र विमानस्थलको सुरक्षाप्रति गम्भीर चासो राखे। त्यति मात्र होइन, मन्त्री रेन्जले घुमाउरो शैलीमा अमेरिकी सफ्टवेयर पाइसेज राख्न भइरहेको विलम्ब जान्न खाजे। आन्तरिक सुरक्षामा यस प्रकारको चासो सुहाउँदो होइन। तर आतंकवादी गतिविधि जोडेर अध्यागमन, विमानस्थललगायत समग्र मुलुकको सुरक्षा व्यवस्थामाथि चासो राख्नुलाई नकारात्मक भन्न मिल्दैन। आतंकवाद कुनै एउटा मुलुकको मात्र समस्या होइन। अमेरिकी सफ्टवेयर राख्ने सहमतिसँगै समानान्तर प्रकृतिको अध्यागमनका लागि सफ्टवेयर निर्माण भइरहेको छ। अमेरिकी सफ्टवेयर राख्नेनराख्ने अन्तिम निर्णय सरकारको हो। तर, सहमति गरेर सफ्टवेयर नलिने र अर्को बनाउने निर्णय गर्नुअघि कूटनीतिक सम्बन्धबारे ध्यान दिन र मुलुक पूर्णरूपले सुरक्षित हुन जरुरी छ। सर्वसाधारणको चाहना छ आतंकवादी गतिविधिमा संलग्न भएकाहरूले सहजरूपले आवागमन गर्न नपाऊन्। बायोमेट्रिक्स सफ्टवेयर प्रणाली राख्न भएको ढिलाइले राष्ट्रिय सुरक्षा र मुलुकको गरिमामा आँच आउन सक्नेबारेमा सरकारको ध्यान पुगोस्।"
इन्जिनियरसहित पाँचविरुद्ध भ्रष्टाचार मुद्दा,"काठमाडौं : खानेपानी तथा सरसफाई डिभिजन कार्यालय, पर्वतका तत्कालीन इन्जिनियरसहित पाँचविरुद्ध अख्तियारले मुद्दा दयार गरेको छ। कटुवाचौपारी गुणस्तरीय खानेपानी तथा सरसफाई योजनाको प्रशोधनशाला अन्तर्गत स्लो स्यान्ड फिल्टर समेतको निर्माण कार्य गर्दा वास्तविक भएको भन्दा बढी काम भएको देखाई झुट्टा विल भरपाई समेत बनाई पेश गरी भुक्तानि लिने दिने कार्य गरेरको आरोपमा उनीहरुविरुद्ध विशेष अदालतमा मुद्दा दायर गरिएको छ। इन्जिनियर थापासहित सिडिर्इ अमोध धिता कटुवाचौपारी गुणस्तरीय खानेपानी तथा सरसफाई उपभोक्ता समितिका अध्यक्ष नारायण शर्मा लामिछाने, सचिव सुरेशबहादुर पीसी र कोषाध्यक्ष दिवाकर शर्मा लामिछानेलाई प्रतिवादी बनाइएको छ। उनीहरुविरुद्ध भ्रष्टाचार निवारण ऐन बमोजिम सजायको मागदाबी गरिएको छ। उपभोक्ता समितिका अध्यक्ष लामिछाने, सचिव पीसी र कोषाध्यक्ष दिवाकर शर्मा लाई बिगो पाँच लाख २० हजार मागदावी गरिएको छ।"
"तिर्थयात्रु बोकेर फर्कँदै गरेको बस दुर्घटना, १५ घाइते",प्रेम आचार्य अर्घाखाँची : अर्घाखाँचीको सुपा देउराली दर्शन गरेर फर्कँदै गरेका यात्रु बाेकेकाे बस दुर्घटना हुँदा १५ जना घाइते भएका छन् । सुपा देउराली दर्शन गर्ने यात्रु बोकेर फर्कँदै गरेको लु १ ख ७९४१ नम्बरको बस शितगंगा नगरपालिका२ भुवनपाटामा दुर्घटना भएको हो । जिल्ला प्रहरी कार्यालय अर्घाखाँचीका अनुसार घाइतेको उद्वार कार्य जारी छ । घाइतेहरुलाई उपचारका लागि प्राथमिक स्वास्थ्य केन्द्र ठाडामा लगिएको छ ।
त्रिशुली दुर्घटनामा बेपत्ता एकजनाको शव भेटियाे,धादिङ : धादिङको गजुरी गाउँपालिका६ बन्छेटारबाट त्रिशुली त्रिशुली नदीमा बस खस्दा हराइरहेकामध्ये एकजनाको शव फेला परेको छ । घटना भएको ठाउँबाटै मंगलबार दिउसो शव फेला पारिएको प्रहरीले जानकारी दिएको छ । त्रिशुली किनारमा हिलोमा दबिएको अवस्थामा झापा घर धएका कृष्णप्रसाद निरौलाको शव फेला परेको ट्राफिक प्रहरी कार्यालय गजुरीका प्रमुख हेमराज घिमिरेले जानकारी दिए । दुर्घटनामा अझै तीनजना हराइरहेका छन् । दुई बालक र एक पुरुष हराइरहेको घिमिरेले जानकारी दिए । हराइरहेकाहरुको कुरिनटारको गोताखोरको टोलीले खोजी कार्य गरिरहेको छ । आइतबार झापाको काकडभिट्टाबाट काठमाडौंका लागि छुटेको ना ७ ख ४३८७ नम्बरको यात्रुवाहक बस सडकबाट ६० मिटर तल त्रिशुली नदीमा खसेको थियो । दुर्घटनामा यसअघि ९ जनाको मृत्यु भएको थियो ।
संघीयतामा मिडिया नीति तथा कानुनबारे पुस्तक,"काठमाडौं : संघ र प्रदेशहरुमा बन्दै गरेका मिडिया नीति तथा कानुनको मस्यौदामाथि टिप्पणी तथा सुझाव समावेश भएको 'संङ्घीयतामा मिडिया नीति तथा कानुन' पुस्तक सार्वजनिक गरिएको छ। सेन्टर फर मिडिया रिसर्च नेपालले प्रकाशित गरेको पुस्तकमा मिडिया नीति र कानुन सहित ११ वटा मस्यौदामाथि टिप्पणी तथा सुझाव दिइएको छ। पुस्तकमा २०७५ सालमा तयार पारिएको आमसञ्चारका सम्बन्धमा व्यवस्था गर्न बनेको मस्यौदा विधेयक, विज्ञापन नियमन गर्ने सम्बन्धमा व्यवस्था गर्न बनेको विधेयक, सूचना प्रविधिको सम्बन्धमा व्यवस्था गर्न बनेको विधेयकमाथि टिप्पणी तथा सुझाव दिइएको छ। नीति तथा विधेयकको मस्यौदामा समस्या के छन् र तिनीहरुको विकल्पमा राख्नुपर्ने प्रावधानहरु उल्लेख गरिएको छ। त्यस्तै प्रदेश नं १ को प्रदेश रेडियो, एफएम र टेलिभिजन प्रसारण सम्बन्धमा व्यवस्था गर्न बनेको विधेयक २०७५, प्रदेश नं २ को एकीकृत सञ्चार विधेयक २०७५, प्रदेश नं ३ को प्रदेश सञ्चार माध्यम व्यवस्थापन सम्बन्धी विधेयक, गण्डकी सञ्चार नीति २०७५माथि टिप्पणी तथा सुझाव दिइएको छ। यस्तै प्रदेश नं ५ को प्रदेश सञ्चार नीति २०७५, छापाखाना र प्रकाशन सम्बन्धी व्यवस्था गर्न बनेको विधेयक, प्रसारण विधेयक २०७५ र कर्णाली प्रदेशको सार्वजनिक प्रसारण सम्बन्धमा कानुन व्यवस्था गर्न बनेको विधेयक २०७५मा टिप्पणी तथा सुझाव दिइएको छ। मंगलबार राजधानीमा भएको कार्यक्रममा पुस्तक सार्वजनिक गरिएको हो।"
"पाँचथर हत्याकाण्ड : एउटी छोरी थिई मारिदिए, १५ घण्टासम्म शव देख्न पाएको छैन","पाँचथर : दुई परिवारका नौ जनाको वीभत्स हत्याले पाँचथर पूरै शोकमा छ। मिक्लाजुङ गाउँपालिबासी भावविह्वल छन्। मिक्लाजुङ ३ आरुबोटे आँसुमा डुबेको छ। जनताको भरोसा स्थानीय सरकार र सुरक्षाकर्मी नाजवाफ छन्। बमबहादुर फियाक र धनराज शेर्माको परिवारमा अब कोही छैनन्। घरभित्र विक्षिप्त शव मात्र छन्। छोरी इक्सा शेर्मासँगै भाइको सबै परिवारको हत्याको गहिरो पीडामा छन् मासिमप्रसाद शेर्मा। आठ वर्षीया इक्साको शव कुरेको मात्र उनले १५ घण्टा भइसक्यो। तर, शवसम्म देख्न पाएका छैनन्। मेरी एउटी छोरी थिई। उसलाई पनि मारिदिए, मासिमले भने, घटना भएको १५ घण्टा भइसक्यो, छोरीको शव देख्न पाएको छैन। छोरीको हत्या पीडामा रहेका मासिमले अघिल्लो साल श्रीमतीले छोडेर गएको सम्झिए, अघिल्लो साल श्रीमतीले छाडेर गई, अहिले छोरीलाई मारिदिए। पाँचथरमा एकै परिवारका ९ जनाको हत्या हत्या भएका नौ जनाकै शव प्रहरीले स्थानीय जनप्रतिनिधिबाहेक कसैलाई हेर्न दिएको छैन। मुजुल्का भइरहेकाले सर्वसाधारणलाई हेर्न नदिएको प्रहरीको भनाइ छ। नौ जनाकै शव धरानस्थित बीपी कोइराला स्वास्थ्य विज्ञान प्रतिष्ठान पठाउने तयारी गरिएको पाँचथरका प्रमुख जिल्ला अधिकारी मुरारी वस्तीले जानकारी दिए। सोमबार मध्यरातमाा घटना भए पनि स्थानीयले मंगलबार बिहान मात्र थाहा पाएका थिए। स्थानीयले थाहा पाएपछि मात्रै घटनास्थलमा प्रहरी पुगेको स्थानीय वीरेन्द्रकुमार शेर्माले जानकारी दिए। म नाताभित्रको मान्छे पनि हुँ, वीरेन्द्रले भने, मलाई बिहान फोन आएपछि मात्रै घटनाको बारेमा जानकारी भयो। प्रहरीले शव हेर्न दिएको छैन। बमबहादुर फियाकसहित उनकी श्रीमती, छोरी, ज्वाइँ र नातीनीको हत्या भएको हो। दुई घरमा बसेका नौ जनाको हत्या भएको हो। बमबहादुरको घरमा रहेका चारजना र उनका ज्वाइँ धनराज शेर्माको घरमा रहेका पाँचको धारिलो हतियार प्रयोग गरी हत्या भएको हो। बमबहादुरसहित उनकी श्रीमती फुर्चीमाया फियाक, कान्छी छोरी मनकुमारी फियाक, नातीनी आसिका खजुमको हत्या भएको हो। बमबहादुरका ज्वाइँ धनराज शेर्माको घरमा बसेका धनराजसहित उनकी श्रीमती जस्मिता फियाक (शेर्मा) धनराजकी छोरी युहाना शेर्मा, मुना शेर्मा र भतिजी इक्सा शेर्माको हत्या भएको हो। बमबहादुरकै अर्की नातिनी सीता खजुम घाइते भएकी छिन्। उनले भागेर ज्यान जोगाएकी हुन्। उनलाई उपचारका लागि झापा पठाइएको पाँचथरका प्रजिअ वस्तीले बताए। हत्या भएको ससुरा ज्वाइँको घर पैदल हिँड्दा १५ मिनेटको दूरीमा छ। परिवारभित्रकै नौ जनाको हत्या भएको खबर बाहिर आए लगत्तै बमबहादुरका कान्छा ज्वाइँ मनबहादुर माखिमको झुण्डिएको अवस्थामा शव फेला परेको छ। मिक्लाजुङ८ लुमाङदेनमा माखिको शव झुण्डिएको अवस्थामा भेटिएको हो। माखिम बमबहादुरकै कान्छी छोरी मनकुमारीका श्रीमान् हुन्। मनकुमारी र मानबहादुरबीच सम्बन्धमा खटपट आएकाले मनबहादुरले परिवारकै हत्या गरेर आत्महत्या गरेको हुनसक्ने प्रहरीको अनुमान छ। मानबहादुर र मनकुमारीले सम्बन्ध विच्छेदको तयारी गरिरहेका बेल परिवारकै हत्या भएको वडाध्यक्ष हस्तराज फियाकले जानकारी दिए। घटनाको छानबिन भइरहेको छ, अध्यक्ष फियाकले भने हत्याको घटनाले पूरै गाउँ शोकमा डुबेको छ। बमबहादुरका चार छोरीमध्ये दुई छोरी ज्वाइँ नातिनीको हत्या भएको हो। सबैको खुकुरीले हत्या भएको प्रहरीको भनाइ छ। सबैलाई वीभत्स रुपमा काटिएको अवस्थामा भेटिएको छ, प्रजिअ वस्तीले भने, थप अनुसन्धान भइरहेको छ। मुखमा नकाब लगाएर आएका व्यक्तिले एकाएक खुकुरी प्रहार गरेको घाइते सीता खजुमले बताइन्। आफूले भागेर ज्यान बचाएको उनको भनाइ छ। करिब दुई हप्ता अघि जस्मिताको घरमा थुक्पाको खाजा खाने आठजना बिरामी परेका थिए। जस्मिताकै छोरीसहित ढाका बुनाई तालिममा सहभागी आठ जना बिरामी परेका थिए। पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि खाजा खाइसकेपछि सबै बिरामी भएर खोजी गर्दा नुनमा सिसा मिसाएको पाइएको थियो। त्यतिखेरै सबै मार्ने षडयन्त्र अनुसार खानेकुरमा सिसा मिसाइदिएको स्थानीयको अनुमान छ। थुक्पामा सिसा मिसाएर मार्ने योजना असफल भएपछि गएराति सबैको हत्या गरिएको स्थानीयको आरोप छ। खानेकुमार सिसा मिसाएर खुवाएको घटना सार्वजनिक भए पनि प्रहरी र स्थानीय सरकारले चासो नदिँदा नौजनाको हत्या भएको भन्दै उनीहरुले आक्रोश व्यक्त गरेका छन्। वीभत्स हत्याको एक साताअघि : जब थुक्पामा सिसा भेटिएको थियो"
११७ वर्षे बाटुली आमामा धेरैको ध्यान,"काठमाडौं : नुवाकोट ८ नुवाकोट थानसिङ छापमा एउटा घर छ। जहाँ पुग्दा तपाईंलाई छुट्याउन गाह्रो पर्छ यो घर हो कि मन्दिर ? दैनिकजसो नयाँनयाँ भक्तजन जसरी मानिस आउँछन्। आशीर्वाद लिन्छन्। र जान्छन्। यी सबैकी कारण हुन् ११७ वर्षीया वृद्धा बाटुली लामिछाने। अन्नपूर्ण पोस्ट् दैनिकमा बैशाख ३० गते ११७ वर्षकी बाटुलीआमाबारे प्रथम पृष्ठमा समाचार प्रकाशित गरेपछि धेरैको ध्यान उनीप्रति तानिएको छ। केही दिनअघि पूर्व प्रधानमन्त्री एवं नेकपाका अध्यक्ष पुष्पकमल दाहाल प्रचण्डले उनको सम्मान गरे। नुवाकोटमा भएको पोस्टबहादुर बोगटी स्मृति कृषि प्रदर्शनीका लागि गएका प्रचण्डले प्रदर्शनीकी प्रमुख अतिथिसमेत रहेकी बाटुलीआमालाई सम्मान गरेका हुन्। विस १९५९ साल चैत १० गते उनको जन्म भएको तथ्यका आधारमा गत २०७० सालमा जिल्ला प्रशासन कार्यालय नुवाकोटले बाटुलीलाई नागरिकता समेत दिइसकेको छ। जापानकी ११६ वर्षीय केन टनाकाको विश्वकै जेठी महिलाका रुपमा गिनिज बुक अफ द वर्ल्ड रेकर्डमा सूचिकृत छिन्। यस आधारमा नेपालकी बाटुली केनभन्दा पनि जेठी र विश्वकै जेठी महिला हुन् भन्न सकिन्छ। तर, उनलाई विश्वकै जेठी महिलाका रुपमा चिनाउन आवश्यक पहल भएको देखिँदैन। सिन्धुपाल्चोकको गिरानचौरमा जन्मिएकी बाटुलीका श्रीमान छविलाल लामिछाने दिवंगत भइसकेका छन्। बाटुलीका छोरा बुहारीसँगै चा जना नातिनी, पाँच जना पनाती, पाँच जना पनातिनी र एक जना जनाती छन् । अन्नपूर्ण पोस्ट्को समाचारपछि धेरै मिडियाको पनि त्यहाँ ध्यान तानिएको छ। बाटुलीका छोरा नेत्रप्रसाद र बुहारी ईश्वरीले युट्यूबको एक भिडियोमा आमाबारे कुरा गरेका छन्। उमेरका कारण प्रष्ट बोल्न नसक्ने बाटुलीले उनीहरूलाई सुनाएका कयौँ कुराहरू उनीहरूले स्मरण गरेका छन्। मिडियामा आमाबारे छापिएपछि सहयोग पनि पाएको छोराबुहारी सुनाउँछन्। 'पत्रकारले गर्दा सहयोग पायौँ। डाक्टर पनि यहीँ आए। धेरैलाई जानकारी भयो', बुहारीले भिडियोमा भनेकी छन्। साहित्यकारलेखक डा तारानाथ शर्माले अन्नपूर्ण पोस्टका लागि लेखेको लेखमा बाटुलीआमाका विषयमा पढ्न पाउँदा गौरवान्वित भएको लेखेका छन्। 'हाम्रा पुस्तक र पत्रपत्रिकामा सय वर्ष नाघेका शताब्दी पुरुषहरू राष्ट्रकवि माधवप्रसाद घिमिरे तथा सत्यमोहन जोशीजस्ता विशिष्ट व्यक्तिहरूका विषयमा लेख तथा समाचार पढ्न पाउँदा गौरवान्वित हुँदै आएका छौं। तर हाम्रा नारीका विषयमा भने उति चासो राखिएको नदेख्ता हामी औधि चिन्तित थियौं', आदरणीय हजुरआमा साष्टांग दण्डवत् ! शीर्षकको लेखमा उल्लेख गरेका छन्, 'अन्नपूर्णले बाटुली लामिछानेको आकर्षक र प्रेरणाप्रद तस्बिर प्रकाशित गरेर हाम्रो हृदय द्रवीभूत तुल्याएको छ।'"
उपचारको क्रममा बालकाको मृत्यु भएपछि अस्पतालमा तनाव,"वीरगन्ज : उपचारका क्रममा डेढ वर्षीय बालकको मृत्यु भएपछि गण्डक अस्पतालमा तनाव भएको छ। चिकित्सकको लापरबाहीले बालकको मृत्यु भएको भन्दै अभिभावक र आफन्तले प्रदर्शन गर्दा अस्पतालमा तनाव भएको हो। पर्साको बहुदरमाई नगरपालिका १ विश्रामपुरको शिवटोलका श्रीराम महत्तो कोइरीका डेढ वर्षीया छोरा सुजित कोइरीको उपचारका क्रममा मृत्यु भएको हो। बालकलाई पखाला लागेपछि सुरुमा डा किशोर साहको निजी क्लिनिकमा लगिएको थियो। पखाला लागेका बालकलाई डा साहले सामान्य उपचारपछि घर पठाएका थिए। दुई दिनसम्म ठिक नभएपछि उनको क्लिनिकमा फेरि पुग्दा गण्डक अस्पतालमा रिफर गरेका थिए। बालकलाई शनिबार गण्डक अस्पतालमा गरिएको थियो। बालकका बुबा श्रीरामका अनुसार बालकको स्वास्थ्यमा सुधार हुँदै गएपछि सोमबार डा साहले डिस्चार्ज गर्ने बताएका थिए। आइतबार साँझ तयार पारेर चिकित्सकले लगाउन बिर्सिएको इन्जेक्सन सोमबार बिहान लगाएपछि बालक गम्भीर बनेको बुबा श्रीरामको आरोप छ। आइतवार साँझ नै तयार पारिएको इन्जेक्शन सोमबार बिहान आठ बजे मात्र बालकलाई लगाइएको थियो, बुबा सुजितले भने, इन्जेक्सन लगाएलगत्तै मुखबाट फिज आएपछि तत्काल बालकलाई आईसीयुमा राखिएको थियो। सोमबार राति नै बालकको मृत्यु भए पनि परिवारलाई भेट्न नदिएर मंगलबार मात्र प्रशासनले जानकारी दिएको भन्दै बुबा श्रीरामले आपत्ति जनाए। त्यसपछि बालकका आफन्त र परिवारका सदस्यले अस्पतालमा धर्ना दिएका हुन्। अस्पतालमा खटिएका प्रहरीले पनि शव बुझनका लागि पटक पटक दबाब दिइरहेको भन्दै श्रीरामले भने ,जब सम्म यो घटनाको छानबिन गरेर उपचारमा लापरवाही गर्ने डाक्टरलाई कारबाही हुँदै तबसम्म हामी शव बुझ्दैनौँ। गण्डक अस्पतालको आईसीयु कक्षका डाक्टर विकास गुप्ताले भने बालकको मृत्यु मंगलबार बिहान ११ बजे नै भएको जानकारी दिए। आईसियुमा ल्याउँदा सुजितको मुटुको चाल एकदमै कम थियो, उनले भने, भेन्टिलेटरमा राखेको १२ घण्टापछि बालकको मृत्यु भएको हो, आइसीयुमा ल्याउनु पहिले के भएको थियो मलाई थाहा भएन। अस्पतालका प्रशासन प्रमुख अरुण यादवले भने उपचारमा कुनै लापरबाही नभएको बताए।"
पोखराका सडकमै कायकीङ !,"पोखरा : उचित निकास नहुँदा पोखराको पर्यटकीय केन्द्र लेकसाइडको सडकमै आकासे पानी जमेको छ। सडकमा जमेको पानीमा स्थानीय युवाले विरोधस्वरुप कायक चलाएका छन्। पोखरा महानगरपालिका, सडक विभागमा आकासे पानीको उचित निकास दिन व्यवस्थित ढल निर्माणकालागि माग गरेपनि सुनुवाई नभएपछि ध्यान आकर्षणका लागि कायक चलाएको स्थानीय अनिल थापाले बताए। नेपालमा सबैभन्दा धेरै पानी पोखरामा पर्दछ। उक्च पानीको उचित व्यवस्थापन नहुँदा आकासे पानी पसलमा पस्ने भएकोले बाराही चोकका ८ वटा पसल नै बन्द गर्नु पर्ने स्थानीय व्यवसायी नारायण सापकोटाले सुनाए। वर्षैंदेखि यस्तो समस्या भोग्नु परेकोले विरोध स्वरुप सडकमै कायक चलाइएको उनले सुनाए। देश विदेशबाट आउने हजारांै पर्यटकलाईसडकमै पानी जम्दा हिडडुल गर्न समस्या परेको उनले बताए।"
पाँचथरमा एकै परिवारका ९ जनाको हत्या,"फिदिम : पाँचथरको मिक्लाजुङमा गए राति एकै परिवारका ९ जनाको हत्या भएको छ। मिक्लाजुङ गाउँपालिका ३ आरुबोटमा बमकुमार फियाक (लिम्बु) र उनका ज्वाइँ धनराज फियाकका परिवारको हत्या भएको प्रहरी निरीक्षक अरुणकुमार पौडलले जानकारी दिए। प्रहरी निरीक्षक पौडेलकाअनुसार मारिनेमा फियाक परिवारका अन्दाजी ७५ वर्षीय बमबहादुर फियाक, उनकी श्रीमती अन्दाजी ७५ वर्षीया पुर्सिमाया फियाक, छोरी ३५ वर्षीया मनकुमारी फियाक, बबमबहादुरकी नातिनी १० वर्षीया आसेकुमारी फियाक रहेका छन्। सँगै उनका ज्वाइँ धनराज शेर्माको परिवारका पाँच जनाको हत्या भएको छ। हत्या हुनेमा अनुमानित ३४ वर्षीया धनराज शेर्मा, श्रीमती ३५ वर्षीया जस्मिता फियाक, छोरी १२ वर्षीया युहाना शेर्मा, छोरी १० वर्षीया मुना शेर्मा, छोरी ८ वर्षीया इच्छा शेर्मा छन्। प्रहरीका अनुसार अन्दाजी १६ वर्षीया सीता खजुम भाग्न सफल भएकी छन्। उनलाई प्रहरीले घाइते अवस्थामा भेटेको छ। मुकुन्डो लगाएका हतियारधारीले आक्रमण गरेको सीताले बताएको प्रहरीले जानकारी दिएको छ। उनी गम्भीर घाइते छिन् । घटनामा बमबहादुर फियाकका र ज्वाइँ धनराज शेर्माको परिवारका नौ जनाको हत्या भएको हो। बिहानै घटनास्थलमा पुगेको प्रहरीले धनराजको परिवारका सदस्यको शव घरभित्रै तथा बमबहादुरको परिवारका सदस्यको शव घरभित्र र बाहिर विभत्स अवस्था भेटिएको वडाध्यक्ष हस्तराज फियाकले बताए। राति घटना घटेपनि स्थानीयले बिहान मात्रै थाहा पाएका थिए। घट्नास्थलमा दशमीबजारस्थित प्रहरी चौकीको टोली बिहान ६ बजे पुगेको थियो भने इलाका प्रहरी कार्यालय रबि र जिल्ला प्रहरी कार्यालयको टोली ढिलामात्र पुगेको थियो। घटनाको प्रकृति हेर्दा धारिलो हतियार प्रयोग गरी हत्या गरेको देखिएको प्रहरीको भनाइ छ।"
४८ वटा मेनपावरको कारोबार बन्द,काठमाडौं : तोकिएको समयभित्र कम्पनीको विवरण अद्यावधिक नगरेपछि सरकारले ४८ मेनपावर कम्पनीको अनलाइन कारोबार बन्द गरेको छ। विवरण अद्यावधिक नगरेका कारण वैदेशिक रोजगार विभागले ती मेनपावरको अनलाइन कारोबार बन्द गरेको हो। विभागले पहिलो चरणमा गत वैशाख २३ देखि २९ गतेसम्म इजाजत प्राप्त मेनपावरको सम्पूर्ण विवरण वैदेशिक रोजगार सूचना व्यवस्थापन प्रणालीमा अद्यावधिक गर्न निर्देशन दिएकामा विवरण अध्यावधिक नगरिएकाले यही जेठ ३ गतेसम्म म्याद थप गरेको थियो। कारोबार बन्द भएसँगै ती कम्पनीले वैदेशिक रोजगारसँग सम्बन्धित कुनै पनि कार्य गर्न पाउने छैनन्। विभागमा एक हजार ५२७ मेनपावर दर्ता भएकामा अहिले एक हजार २७२ मात्र सञ्चालनमा छन्। विभागले नियम विपरीत काम गर्ने २०७ मेनपावरको दर्ता खारेजी गरिसकेको छ। रासस
प्यूठानमा खानेपानीको हाहाकार,"प्यूठान : गर्मीयाम सुरु भएसँगै प्यूठानमा खानेपानीको हाहाकार मच्चिएको छ। धारामा पानी आउनै छाडेपछि स्थानीयको जनजीवन प्रभावित बन्दै गएको हो। स्थानीय मानिसहरुका अनुसार पानीका लागि घण्टौं पालो कुर्दासमेत पालो आउँदैन्। विगत एकदुइ वर्षदेखि गाउँघरमा पानीको अभाव बढ्दो छ। गाउँमा मुहान संरक्षण हुन सकेका छैन। पछिल्लो समय अव्यवस्थित रुपमा खनिएका सडकहरुले पानीका मुहान पुरिएका छन्। त्यसपछि खानेपानीको समस्या अझ बढ्दै गएको हो। झिमरुक गाउँपालिका१ सौतामारेमा डेढ महिनादेखि खानेपानीको हाहाकार मच्चिएको छ। स्थानीय मानिसहरु विहान चार बजेदेखि पानीको लाइनमा बस्छन्। तर, धेरैजसोको पालो नआउदै पानी सुक्छ। गर्मी सुरुभएपछि धारामा पानी आउनै छाड्यो,स्थानीय गंगा खनालले भनिन्,गाउँभरीका जनता पानीको अभावले छटपट्टिएका छन्। सौतामारेको जावुनेदेखि छेडासम्म पानी आउनै छाडेको स्थानीयले गुनासो गरे। खानेपानी अभावमा गाउँका करिव दुइसय ५० घरधुरीका एक हजार पाँचसय बढी जनसंख्या प्रत्यक्ष प्रभावित भएको वडा अध्यक्ष ध्रुवराज खनालले जानकारी गराए। वर्षांै अघिदेखि खाइरहेको कुकुरगाडे धाराखोलाको मुहान सुक्दै गएको र गाउँमा घरधुरी बढेकाले पानीको हाहाकार भएको समेत उनले सुनाए। मानिसहरु व्यक्तिगत सरसफाइमा पनि ध्यान दिन थालेका छन्, अध्यक्ष खनालले भने,यसले गर्दा पनि पानीको अभाव अझ बढ्दै गएको हो। पिउनका लागि मुहान र सरसफाइका लागि खोलाको पानी गाउँमा ल्याउनुपर्ने आवश्यक देखिएको उनले सुनाए। मल्लरानी गाउँपालिका२ चुँजाका स्थानीयका लागि पानीको समस्या नौलो होइन्। उनीहरुले पानीको अभाव झेल्दै आएको दशक पुरा भइसक्यो। बस्तीदेखि तल पानीको मुहान छ तर गाउँमा ल्याउन कसैको ध्यान पुगेको छैन्। उक्त मुहान संरक्षणको अभावमा सुक्दै जानथालेको स्थानीयले गुनासो गरे। गाउँभरीले प्रयोग गर्ने एउटै मुहान भएकाले स्थानीय विहानैदेखि मुहानमा पुग्छन्। ७० वर्ष उमेर नाघेका बृद्धबृद्धाहरु पानीको लाइनमा विहानै पुग्ने गरेका छन्। उज्यालो नहुँदै धाराको लाइनमा जानुपर्छ, ७६ वर्षे कृृष्ण सार्कीले भने,आँखा मिच्दै अनिधो धारामा पुग्नुपर्ने वाध्यता छ। जीवनभर पानीको दुःखले नछाडेको उनले सुनाए। गाउँमा झण्डै ९० प्रतिशत दलित समुदायका उपभोक्ताले दुःख झेल्दै आएका छन्। गाउँका टाकुरी, रातीपोखरी, ज्वाराटोल, दुइबहिनी, घाउडाटोल, उपल्लोटोला, उपल्लोगाउँ र माझटोलका स्थानीयले खानेपानीको सास्ती पाएका छन्। पानीकै कारण छोराछोरीहरुको पढाइ प्रभावित भएको अभिभावक गुनासो गर्छन्। दैनिक सरसफाइमा समस्या पर्ने गरेको छ। सवैका घरमा चर्पी छन्,स्थानीय बल बहादुर खत्रीले भने,दिसा गरेर सफा गर्ने पानी हुँदैन्। धेरै परिवार हुनेहरुको घरमा शौचालय गर्नलाइ समेत पानी नपुग्ने गरेको उनी सुनाउँछन्। स्थानीय महिलाहरुका अनुसार धारामा झैझगडा नभएको दिन हुँदैन््। महिलाहरुको दैनिकी पानीकै पिरलोले वितेको छ।"
"वन विधेयकले समुदायको अधिकार खोसेको भन्दै विराेध, आन्दोलनको चेतावनी","काठमाडौं : सरकारले संसदमा दर्ता गरेको वन विधेयक समुदायलाई अधिकारबाट वञ्चित गराउने उद्देश्यबाट प्ररित भन्दै सरोकारवाला पक्षले यसको विरोध गरेका छन् । सामुदायिक वन उपभोक्ता समूहहरुले विधेयकमा असन्तुष्टि जनाउँदै विरोध गरेका छन् । सामुदायिक वन उपभोक्ता महासंघ (फेकोफन)ले विज्ञप्ति निकाल्दै विधेयकको विरोध गरेको छ । फेकोफनकी केन्द्रीय अध्यक्ष भारती पाठकले विधेयकले समुदायलाई अधिकार विहीन बनाउने गरी सरकारले विधेयक ल्याएको भन्दै नसच्याएको खण्डमा देशभर आन्दोलन गर्ने चेतावनी दिएकी छन् । वन संरक्षणमा समुदायको त्याग र संघर्षको औचित्यलाई विधेयकमा समेट्नुको सट्टा नामेट पार्न खोजेको भन्दै फेकोफनका अभियन्ताहरु रुष्ट बनेका हुन् । देशभरका उपभोक्ताले ज्यान हत्केलामै राखेर वन संरक्षण गरेको इतिहासको कदर नै भएको छैन, अध्यक्ष पाठकले भनिन्, जनताको संघर्षको इतिहासलाई सरकारले मेटाउने काम गरिरहेको छ । 'सामुदायले स्वतन्त्र रूपमा मूल्य निर्धारण गर्न पाउने हक कटौती गरेकोमा हाम्रो आपत्ति छ', फेकोफनका महासचिव विर्खबहादुर शाहीले बताए । उनका अनुसार सरकारसँग फेकोफन लगायत सरोकारवालाले विधेयक बनाउनुअघि छलफल गरेका थिए । तर ती छलफल र परामर्शलाई सरकारले सुनुवाइ नै नगरेको उनीहरुको गुनासो छ । फेकोफनका अभियन्ताहरुले आफूहरुले मस्यौदा समेत पेश गर्दा मस्यौदाको केही पनि कुरा विधेयकमा नसमेटिएकोमा आपत्ति जनाएका छन् । संघीय संसदमा दर्ता भएको वन विधेयक नसच्याएको खण्डमा वन समूहहरुले देशभर आन्दोलन गर्ने चेतावनी फेकोफनले दिएको छ । साथै सरकारको गलत नीगितकै कारण अब वन संरक्षणमा समुदायहरु निरुत्साही बन्दै गएर वन विनाशको खतरा बढ्ने सामुदायिक वन अभियन्ताहरुको चेतावनी छ । वन ऐन २०४९ ले समुदायलाई दिएको अधिकार समेत अहिलेको सरकारले खोसेको भन्दै सामुदायिक वन अभियन्ताहरु आक्रोशित बनेका हुन् ।"
लालपुर्जामा बराम नागरिकतामा गुरुङ,"गोरखा : सिरानचोक गाउँपालिका४ को डाँडागाउँमा बराम समुदायको करिब ४५ घर छ। सोही गाउँपालिकाको कटहरबारीमा २४, हरिबलेमा १५, चित्रेमा ७ घर, झिम्रेकमा ४० घरधुरी छन्। सिम्ले र कुजुङमा पनि बराम समुदायको बसोबास छ तर उनीहरु आफ्नो थर गुरुङ लेख्छन्। अधिकांशको लालपूर्जामा बराम र नागरिकतामा गुरुङ थर छ। यहाँका बराम समुदायलाई आफ्नो भेषभूषा र चाडपर्वका बारेमा पत्तो नभएको वडाका जनप्रतिनिधि समेत रहेका कुलबहादुर बरामले बताए। गुरुङ समुदायको संगतले सिरानचोक गाउँपालिकाभित्रका बराम समुदायले प्रायः गुरुङ भाषा बुझ्छन्। तर आफ्नो भाषाका बारेमा अनभिज्ञ छन्। बाउबाजेको पालादेखि यही गाउँमा बसेको हो, डाँडागाउँकी ७२ वर्षीय आशमाया बराम भन्छिन्, न हाम्रो बाउले बराम भाषा बोले, न बाजेले। हामीले कसरी जान्नु ? छरछिमेक गुरुङ धेरै भएकाले उनीहरुको भाषा आउँछ, आफ्नो भाषा आउँदैन। आफ्नो भाषाको महत्वबारे कसैलाई ज्ञान नभएकाले भाषा सिक्न पनि असम्भव भएको उनको भनाइ छ। २०६८ सालको जनगणनामा सरकारले बरामलाई अति सीमान्तकृत समुदायमा सूचिकृत गरेको छ। राज्यबाट पहिचान पाएपछि नयाँपुस्तालाई थर सच्याउने र भाषा सिक्ने चाहना बढेको छ तर लालपूर्जामा एउटा थर, नागरिकतामा अर्को थर हुँदा झन्झट भएको वडा सदस्य कुलबहादुर बरामको भनाइ छ। पहिले बाउबाजेको जग्गा अंश लिँदा बराम थरबाट लालपूर्जा बनाए। जागिर खान नागरिकतामा गुरुङ लेखे, कसैले मगर लेखे, उनले भने, अहिले बराम समुदायले अवसर पाउने भएपछि छोरानातीलाई थर सच्याउन झञ्झट भएको छ। नयाँपुस्तालाई आफ्नो भाषा र समुदायप्रति मोह बढेको भीमसेन थापा गाउँपालिका३ गैराथोकका गोविन्द बरामको भनाइ छ। बराम समुदाय यसै त अल्पसंख्यक, अति सीमान्तकृत छ। थर फेरेकाले जनगणनामा अझ कम देखिएको छ, उनले भने, नयाँपुस्तालाई आफ्नो थर लेख्न पाए, भाषा सिक्न पाए, मौलिक भेषभूषा लगाउन पाए हुन्थ्यो भन्ने भएको छ। चाहेर पनि नयाँपुस्ताले आफ्नो भाषा सिक्न नपाएको उनले बताए। विभिन्न कार्यक्रममा गुरुङ, मगर समुदायले आफ्नो जाति, भाषा, संस्कृति बारे प्रदर्शन गर्न थालेपछि बराम युवा पनि आफ्नो भाषा सिक्न, भेषभूषा लगाउन लालायित भएको उनले बताए। गतवर्ष भाषा सिक्न किताब पनि बाँडिएको थियो तर धेरै बराम युवा पढ्न लोख्नै जान्दैनन्। किताब बाँडेर मात्र के गर्नु ? , उनले भने। सिमान्तकृत, अल्पसंख्यक समुदायको प्रवद्र्धन गर्न स्थानीय सरकारले विभिन्न कार्यक्रम गर्नुपर्नेमा उनको जोड छ। ताकु डाँडागाउँको अन्तरज्योति माविले यस वर्षदेखि बराम भाषा पढाइ सुरु गरेको छ। बराम समुदायको बाहुल्य रहेका अन्य गाउँका विद्यालयमा पनि बराम भाषा पढाई हुनुपर्ने उनको माग छ। बराम समुदायको आफ्नै भाषा छ। बालकुरा भन्ने किताब छ, उनले भने, बरामको बाक्लो बसोबास भएको गाउँका स्कुलमा एउटा किताब पढाउन गाउँपालिकाले नियम लागु गराइदिए हुन्थ्यो। बल लगाउने ठाउँमा बरामको प्रयोग हुने तर बुद्धि लगाउने ठाउँमा बरामले ठाउँ नपाउने गरेको भन्दै उनले दुख व्यक्त गरे।"
उपत्यका बाहिर ५ नयाँ मेडिकल कलेज,"कार्यदलले स्थलगत अध्ययनपछि प्रतिवेदन बनाए पनि मेडिकल कलेज स्थापनाको आर्थिक भार बेहोर्न कठिन भएकाले तत्काल कार्यान्वयनमा जान नसक्ने। काठमाडौं : काठमाडौं उपत्यका बाहिर ५ जिल्लामा मेडिकल कलेज खोल्न सकिने रायसहितको प्रतिवेदन सरकारलाई बुझाइएको छ। शिक्षा मन्त्रालयको अनुरोधमा पाटन स्वास्थ्य विज्ञान प्रतिस्ठानका प्राध्यापक मधुसुदन सुवेदी संयोजकत्वको कार्यदलले विस्तृत अध्ययन गरेर प्रतिवेदन दिएको हो। प्रतिवेदनअनुसार मेडिकल कलेजका लागि डोटीको सिलगढी नगरपालिकाको ग्वालासेन उपयुक्त छ। यो ठाउँमा ३ सय ३४ रोपनी जग्गा उपलब्ध गराउन सकिने कार्यदलको ठहर छ। क्षेत्रीय अस्पताल परिसरको ८४ रोपनी र अन्य वन तथा सार्वजनिक जग्गा छ। यो जिल्लाका ४ ठाउँमा टोलीले अध्ययन गरेको थियो। डडेल्धुराको उपक्षेत्रीय अस्पताल (पुरानो टिम अस्पताल) र डडेल्धुरा बहुमुखी क्याम्पसको जग्गामा मेडिकल कलेज स्थापना गर्न सकिने कार्यदलको निष्कर्ष छ। अस्पताल परिसरमा १ सय ७१ र र क्याम्पसको १ सय ४४ रोपनी जग्गा छ। यसबाहेक कार्यदलले डडेल्धुराकै भागेश्वर गाउँपालिकाको विरादे, अजमेरु गाउँपालिकाको पुइलेख, अमरगढी नगरपालिकाको घोडा बस्ने डाँडा र छचौडामा पनि सम्भाव्यता अध्ययन गरेको थियो। पाँचथरको फिदिम नगरपालिकालको बत्तिसे डाँडामा निर्माणाधीन गणेशमान सिंह पार्कको ठाउँलाई मेडिकल कलेज स्थापनाका लागि उपयुक्त हुने सुझाव अध्ययन टोलीको छ। यो पार्क क्षेत्रमा रहेको ६२ रोपनी, नजिकै रहेको वन क्षेत्रको अन्दाजी ३५ रोपनी रोपनी जग्गामा पनि मेडिकल कलेज राख्न सकिने उसको राय छ। यसबाहेक फिदिमकै दुमा र लबे्रकोटीमा समेत मेडिकल कलेजको सम्भाव्यता अध्ययन गरिएको भए पनि भौगोलिक अवस्थिति तथा जग्गाका कारण अन्यको तुलनामा यी ठाउँमा केही कठिनाइ हुने निष्कर्ष अध्ययन टोलीको थियो। इलामको भोटेटार क्षेत्रस्थित २ हजार ६० रोपनी सार्वजनिक जग्गामा मेडिकल कलेज खोल्न सकिने कार्यदलको निष्कर्ष छ। इलामकै इलाम नगरपालिकामा रहेको घटिटार साँघुरीमा पनि कार्यदलले अध्ययन गरेको थियो। उदयपुरमा पनि मेडिकल कलेज स्थापना गर्ने क्रममा ८ ठाउँमा कार्यदलले अध्ययन गरेको थियो। तीमध्ये त्रियुगा नगरपालिकाको फर्सेट बगर क्षेत्रमा रहेको करिब ४० बिघा जग्गा मेडिकल कलेजका लागि उपयुक्त हुने कार्यदलको निष्कर्ष छ। सगरमाथा लोकमार्गले जोड्ने हुँदा यो स्थानमा अन्य जिल्लाबाट पनि आवातजावत गर्न सहज देखिन्छ। कार्यदलका अनुसार यो ठाउँको विकल्पमा कटारी नगरपालिकाको ताराघारी, कटारीकै देवीधाप पनि सम्भावित ठाउँ हुन सक्छन्। सबै नागरिकलाई स्तरीय र सहज स्वास्थ्य सेवा दिने सरकारी नीतिअनुसार यी जिल्लामा मेडिकल कलेज खोल्न लागिएको शिक्षा मन्त्रालयले जनाएको छ। डेढ महिनाअघि शिक्षामन्त्रीलाई बुझाइएको प्रतिवेदन कार्यान्वयनका लागि भने कुनै प्रक्रिया आरम्भ भएको छैन। कार्यदलले सम्बन्धित क्षेत्रमै अध्ययन गरेर प्रतिवेदन तयार गरे पनि मेडिकल कलेज स्थापनाको आर्थिक भार बेहोर्न कठिन भएकाले तत्काल कार्यान्वयनमा जान नसकेको शिक्षा, विज्ञान तथा प्रविधि मन्त्रालय स्रोतले बताएको छ। मन्त्रालयका एक उपसचिवका अनुसार उपत्यका बाहिर र विशेषगरि दुर्गम क्षेत्रका बासिन्दालाई चिकित्सा शिक्षा पहुँच विस्तार गर्न मेडिकल कलेज स्थापनाको सम्भाव्यता अध्ययन गर्न कार्यदललाई जिम्मा दिएको हो। तर प्रतिवेदन सार्वजनिक भए कलेज खोल्न सम्बन्धित क्षेत्रबाट दबाब आउने त्रासका कारण मन्त्रालयले सार्वजनिक गरेको छैन। मेडिकल शिक्षा सुधारको माग गर्दै पटक पटक आन्दोलन गरेका डागोविन्द केसीले उठाउँदै आएका मागको भावनालाई प्रतिवेदनले समेट्छ। कार्यदलका सदस्यसमेत रहेका मन्त्रालयका एक अधिकारीले भने, अध्ययन टोलीले सम्बन्धित जिल्लाको स्थलगत अध्ययन नै गरेको छ। प्रतिवेदनले दिएको सुझाव कार्यान्वयन गर्न सकियो भने काठमाडौंदेखि टाढा रहेका विद्यार्थीलाई पनि मेडिकल शिक्षाका पहुँच विस्तार गर्न सकिन्छ।"
चेक बाउन्स मुद्दामा खुश्बु ओलीलाई तीन महिना कैद,काठमाडौं : चेक बाउन्स मुद्दामा मोडल खुश्बु ओलीलाई दोषी ठहर गर्दै काठमाडौं जिल्ला अदालतले तीन महिना कैद सजाय सुनाएको छ। जिल्ला न्यायाधीश श्रीकृष्ण भट्टराईको एकल इजलासले मंगलबार खुश्बुलाई तीन महिना कैद र तीन हजार रुपैयाँ जरिवानाको सजाय सुनाएको हो। सप्तरीका गोपालबहादुर कट्वालले आफूलाई दिएको ३६ लाख रुपैयाँको चेक बाउन्स भएपछि खुश्बुविरुद्ध साउन १९ गते मुद्दा दार्ता गरेका थिए। सापटी लिएको रकम तिर्न खुश्बुले कट्वाललाई चेक दिएकी थिइन्। विनिमयपत्र अधिकारसम्बन्धी ऐन २०३४ अनुसार दायर मुद्दामा अदालतले ३६ लाख भराउन पनि आदेश गरेको काठमाडौं जिल्ला अदालतका मुद्दा शाखाका अधिकृत टिकासिंह खत्रीले जानकारी दिए।
नागरिकता प्रकरणमा जेल,"बिर्तामोड : नेपालीलाई बाबु बनाएर वंशजका आधारमा नागरिकता लिन खोज्ने भारतीय नागरिक ३५ वर्षीय भूपाल गुरुङ कारागार चलान भएका छन् । झापा जिल्ला अदालतले उनलाई पुर्पक्षका लागि कारागार पठाएको हो । जेठो छोरा भन्दै भूपाललाई नागरिकता दिन खोज्ने कचनकवल२ का बमबहादुर गुरुङ ३० हजार रुपैयाँ धरौटी तिरेर छुटेका छन् । आसामको मणिपुर कानकोपी जिल्ला बस्ने भूपाल र बमबहादुरलाई प्रहरीले प्रशासन कार्यालयबाट वैशाख १० गते पक्राउ गरेको थियो । उनीहरूविरुद्ध जेठ ३ गते मुद्दा दर्ता भएको थियो । त्यस दिन शुक्रबार परेकाले अदालतले बयान लिएको थियो । न्यायाधीश सन्तोषप्रसाद पराजुलीको एकल इजलासले आइतबार थुनछेकको आदेश सुनाएको अदालतका स्रेस्तेदार दुर्गाप्रसाद खनालले बताए । प्रचलित मुलुकी ऐनअनुसार नेपाली नागरिकता लिएको खण्डमा विदेशी नागरिकको हकमा एक वर्षदेखि पाँच वर्षसम्म कैद वा ५० हजारदेखि १ लाख रुपैयाँसम्म जरिवाना तोकिएको छ । तर, नागरिकता नलिई पक्राउ परेकाले सो सजाय तथा जरिवाना उद्योगमा गएर दर्ता हुन्छ । उद्योगमा ६ महिनादेखि साढे दुई वर्ष कैद र २५ हजारदेखि ५० हजारसम्म जरिवाना हुन्छ । कागजात मिलाउने वा सिफारिस गर्ने व्यक्तिको हकमा ६ महिनादेखि ३ वर्षसम्म कैद वा २५ हजारदेखि ५० हजारसम्म जरिवाना हुन्छ । कागजात मिलाउने कचनकवल२ का वडाध्यक्ष, वडासचिवसहित नौ जनाको नाममा अदालतबाट पक्राउ पुर्जी जारी गरिएको थियो । वडाध्यक्ष मेखबहादुर भट्टराई, वडा सदस्य धनबहादुर गुरुङ, वडासचिव हरिप्रसाद गौतम, कर्मचारी खगेन्द्रप्रसाद खतिवडा, कचनकवल२ का कविता गुरुङ, गंगाप्रसाद भट्टराई, तुलसीराम गुरुङ, प्रेमप्रसाद तिम्सिना, शिवकुमार दाहालका नाममा पक्राउ पुर्जी छ । उनीहरू सबै फरार थिए । वडासदस्य गुरुङ सोमबार अदालतमा उपस्थित भएका छन् । उनी ५० हजार धरौटी बुझाएर रिहा गरेको स्रेस्तेदार खनालले बताए । राजनीतिक संरक्षणका कारण प्रहरीले उनीहरूलाई पक्राउ गर्न चासो नदिएको स्थानीयको आरोप छ । जिल्ला प्रहरीले पक्राउ पुर्जी इलाका प्रहरी बनियानीका प्रहरी नायब निरीक्षक उदयशमेशर राणालाई पठाएको थियो । राणा अभियुक्तको सम्पर्कमा भए पनि पक्राउ नगरेको स्थानीय धनबहादुर लिम्बूले बताए । राणाले वडाध्यक्षलगायत व्यक्ति सम्पर्कमा रहेको स्वीकार गरे । आउँछु भन्छन् तर कोही आउँदैनन्, उनले भने ।"
गाई बाँड्दै रेडक्रस,"चितवन : नेपाल रेडक्रस सोसाइटी चितवन शाखाले जिल्लामा १०० गाई वितरण गरेको छ। रेडक्रसले जीविकोपार्जन कार्यक्रमअन्तर्गत कतारस्थित रेडक्रिसेन्टको सहयोगमा यहाँका विभिन्न ठाउँका कृषकहरुलाई गाई वितरण गरेको हो। यो सँगै ६०० परिवारलाई मल र बीउ पनि वितरण गरिएको छ। शाखा सभापति ज्ञानशाली न्यौपानेका अनुसार माडी नगरपालिकामा ६०, भरतपुर महानगरपालिकाको जगतपुरमा १५, मङ्गलपुरमा १५ र राप्तिको पिप्लेमा १० गाई वितरण गरिएको हो। वन्यजन्तुको आक्रमण र बाढीबाट प्रभावित क्षेत्रका बासिन्दालाई गाई र मल बिउ पनि वितरण गरिएको हो। माडीका सबै क्षेत्रसँगै भरतपुरको जगतपुरमा रेडक्रस ग्राम र मङ्गलपुरको नारायणी तटीय क्षेत्रमा गाई वितरण गरिएको उनले बताए। पिप्लेमा पनि बाढीबाट प्रभावित भएकालाई प्राथमिकता दिएर गाई वितरण गरिएको थियो। सभापति न्यौपानेका अनुसार एउटा गाई खरीदका लागि कृषकलाई रु ५५ हजार उपलब्ध गराइएको थियो। एक छाकमा कम्तिमा पाँच लिटर दूध दिने र दुई बेतभन्दा बढी नब्याएका गाई स्वयं कृषकलाई नै खरीद गर्न लगाइएको र उनीहरूले रू ५५ हजारदेखि रू एक लाख दुई हजारसम्मका गाई खरीद गरेका उनले बताए। नपुग रकम कृषक आफैँले थप गरेर गाई किनेका हुन्। रेडक्रसको सम्बन्धित उपशाखा प्रतिनिधि र स्थानीय तहका जनप्रतिनिधिको रोहवरमा कृषक छनोट गरिएको हो । छनोट गर्दा गरीब र काममा जाँगरिला कृषक छनोट गरिएको सोसाइटीले जनाएको छ।रासस"
पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि,"धरान : पाँचथरको मिक्लाजुङ गाउँपालिका ३ मा आइतबार राति एउटै परिवारका नौ जनाको हत्या भए लगत्तै मानबहादुर माखिम लिम्बुले आत्महत्या गरेका छन्। श्रीमती मनकुमारी फियाकसहित ९ जनाको हत्या लगत्तै मानबहादुरको शव झुन्डिएको अवस्थामा भेटिएको हो। परिवारमा बेमेल भएपछि श्रीमती मनकुमारी फियाक मानबहादुरलाई छाडेर माइती घरमा बस्दै आएकी थिइन्। मानबहादुर भने मिक्लाजुङ ७ को घरमा एक्लै बस्दै आएका थिए। श्रीमतीले छाडेपछि उनी मानसिक रुपमा विज्ञिप्त बनेका थिए। श्रीमतीसहित नौ जनाको हत्यालगत्तै उनले आत्महत्या गरेपछि प्रहरीले परिवारको हत्यामा उनकै संलग्नता रहेको आशंका गरेको छ। अनुसन्धान उनीतर्फ मोडिएको प्रहरी अधिकारीको भनाइ छ। बच्न सफल बालिकाको भनाइ र उनको आत्महत्याले हत्यामा उनको संलग्नता रहेको अनुमान प्रहरीले गरेको छ, अनुसन्धानमा सक्रिय एक प्रहरी अधिकारीले भने, अहिले नै यसै भन्न सक्ने अवस्था छैन। गएराति सुरुमा बमकुमार फियाक लिम्बुको घरमा घटना घटेको देखिन्छ। सबै सुतिरहेका बेला मखुण्डो लगाएको व्यक्तिले अन्धाधुन्द हतियार प्रयोग गरेको प्रहरीले बताएको छ। बमकुमार फियाक आत्महत्या गर्ने मानबहादुरका ससुरा हुन्। घटनाबाट बच्न सफल अनुमानित १५१६ वर्षीया सीता खजुमले एकजना मखुण्डो लगाएको व्यक्तिले सबैको हत्या गरेको बताएकी छन्। मध्यरातमा अनुहारमा मखुण्डो लगाएको व्यक्तिले सबैलाई खुकुरी हानेको हो , बालिकालाई उद्धृत गर्दै एक प्रहरी अधिकारीले भने, म भाँगेर बच्न सकेँ। सुरुमा आत्महत्या गर्ने मानबहादुरका ससुरा, सासु, श्रीमतीसहित चार जनाको हत्या भएको देखिन्छ। त्यही घरबाट १२ वर्षीय सीता खजुम भने भाग्न सफल भएकी हुन्। प्रहरीका अनुसार सुरुमा चार जनाको हत्यापछि आत्महत्या गर्ने मानबहादुरकै साढुदाइ धनराज शेर्माको परिवारका पाँच सदस्यकाे हत्या भएको छ। त्यहाँ मानबहादुरका साढुदाइ धनराज र उनकी श्रीमती जस्मिता, छोरीहरु १२ वर्षीया युहाना शेर्मा, १० वर्षीया मुना शेर्मा, ८ वर्षीया इच्छा शेर्माको हत्या भएको छ। धनराज पाँच महिना अगाडि मेलेसियाबाट घर फर्किएका थिए। नौ जनाको हत्या लगत्तै मानबहादुरले झुन्डिएर आत्महत्या गरेपछि प्रहरी अनुसन्धान उनीतर्फ केन्द्रित भएको हो। यद्यपि एउटै व्यक्तिले ९ जनाको हत्या कसरी गरे भन्ने विषयमा गहन अनुसन्धानपछि मात्र बोल्न सक्ने एक प्रहरी अधिकारीको भनाइ छ। मिक्लाजुङ गाउँपालिका ३ आरुबोटमा बमकुमार फियाक (लिम्बु) र उनका ज्वाइँ धनराज शेर्माका परिवारको हत्या भएको प्रहरी निरीक्षक अरुणकुमार पौडलको भनाइ छ। घटनाको अनुसन्धानका लागि अहिले प्रदेश १ का प्रहरी प्रमुख डीआईजी केदार रिजाल र संघीय इकाई प्रहरी कार्यालय धरानका प्रमुख एसएसपी शरद खत्री घटनास्थलतर्फ गएका छन्। घटनाको अनुसन्धानलाई प्रभावकारी बनाउन निर्देशन दिँदै रिजाल र खत्री आफै घटनास्थलतर्फ हिँडेका हुन्। शेर्माको परिवार अनुमानित ३३३४ वर्षीया धनराज शेर्मा श्रीमती ३५ वर्षीया जस्मिता फियाक छोरी १२ वर्षीया युहाना शेर्मा छोरी १० वर्षीया मुना शेर्मा छोरी ८ वर्षीया इच्छा शेर्मा फियाक परिवार अनुमानित ७०७५ वर्षीया बमबहादुर फियाक श्रीमती ७०७५ वर्षीया पुर्सिमाया फियाक छोरी ३५ वर्षीया मनकुमारी फियाक बबमबहादुरकी नातिनी १० वर्षीया आसेकुमारी फियाक घाइते अनुमानित १५१६ वर्षीया सीता खजुम । उनलाई उपचारका लागि झापा पठाइएको छ । पाँचथरमा एकै परिवारका ९ जनाको हत्या पाँचथर हत्याकाण्ड : डीआईजीसहितको टोली घटनास्थलतर्फ"
पाँच हजार हेक्टर वन अतिक्रमित,"जाजरकोट : जाजरकोटमा ५ हजार वन क्षेत्र अतिक्रमणमा परेको छ। अतिक्रमित वन क्षेत्रमा घरटहरा बनेका छन् भने कतिपय ठाउँमा खेतीसमेत गरिएको छ। थाप्लेचौर, ठाँटी, शान्तिचौतारा, खगेनकोट, नायकवाडा, सक्ला, लहँ, ढिमे, बाटुले, गाईखुर, पाँचकाटिया, पैक, सुवानाउली, साल्म, दशेरा, जुँगाथापाचौर, कार्कीगाउँ, जगतीपुरलगायत स्थानका सामुदायिक वन क्षेत्र अतिक्रमणमा परेका हुन्। सदरमुकाम खलंगास्थित डिभिजन वन कार्यालय आसपासकै वन क्षेत्र पनि अतिक्रमण भएको छ। अतिक्रमण गर्ने परिवारको संख्या दुई हजार नौ सय ४३ जना पुगेको डिभिजन वन कार्यालयको तथ्यांकमा उल्लेख छ। ती परिवारले एक हजार चार सय ३० हेक्टर वन क्षेत्र अतिक्रमण गरेका छन्। त्यसमध्ये एक सय ३२ हेक्टर क्षेत्रफलबाट अतिक्रमण हटाइएको कार्यालयको दाबी छ। तर, स्थानीय भने हटाइएका अतिक्रमित व्यक्तिले पुन: बसोवास गरिसकेको बताउँछन्। दुई लाख ३१ हजार ९५ हेक्टर क्षेत्रफलमध्ये एक लाख २९ हजार एक सय २१ हेक्टर क्षेत्रफल वनले ढाकेको छ। वन क्षेत्रको नक्सांकन र पुनर्मूल्यांकन नगरी पुरानै तथ्यांकलाई हुबहु कपी गर्दा पनि अतिक्रमित वनको क्षेत्रफल र वास्तविक वनको क्षेत्रफल यकिन हुन नसकेको नागरिक अगुवा राजेन्द्रविक्रम शाह बताउँछन्। वन क्षेत्र अतिक्रमणको चपेटामा परेपछि जंगली जनावरको अस्तित्व संकटमा पर्दै गएको छ भने पानीका मुहान सुक्न थालेका छन्। सदरमुकाम खलंगा आसपासमा ठूलो मात्रामा जंगल क्षेत्र फँडानी गरेर अतिक्रमणकारीले घरटहरा बनाएका छन्। अतिक्रमण गर्नेहरू कतिपय भूमिहीन र सुकुम्वासी भए पनि कतिपय गाउँमा घर भएकाहरू, सरकारी कर्मचारी, शिक्षकलगायतले सदरमुकाम र अन्य ठाउँमा अतिक्रमण गरेर बसोवास गरेका छन्। त्यसरी बसोवास गरेकाहरू राजनीतिक दलको आड लिएर वर्षांैदेखि अतिक्रमित क्षेत्रमा बसोवास गर्दै आएका छन्, नागरिक अगुवा शाहले भने, अतिक्रमण हटाउन डिभिजन वनले पहल गरे पनि अतिक्रमणकारी राजनीतिक दलको संरक्षणमा रहेकाले वन कार्यालय पछि हटेको हो। डिभिजन वन कार्यालय भने तथ्यांक संकलन गरेर मात्र बसेको छ। डिभिजन वन कार्यालयका निमित्त प्रमुख महेश कुमाईंले कार्यालयको एक्लो प्रयासले मात्र अतिक्रमणकारी हटाउन सम्भव नभएको बताए। उनले अतिक्रमित क्षेत्र हटाउने विषयमा स्थानीय सरकारसँग समन्वय गरेर अघि बढ्ने जानकारी दिए।"
डढेलोले कैलालीमा ४० प्रतिशत वनमा क्षति,"धनगढी : कैलालीको करिब ४० प्रतिशत वन क्षेत्रमा डढेलो लागेको छ। जिल्लाको मोहन्या, सुगरखाल, बुढीतोला, सहजपुर, खानीडाँडा, गोदावरीलगायत चुरेका विभिन्न ठाउँका वनमा आगलागी भइरहेको हो । यस्तै, तराईका मसुरिया, चौमाला, उदासीपुर, हसुलियालगायत ठाउँका वन क्षेत्रमा आगलागी भएको डिभिजन वन कार्यालय कैलालीले जनाएको छ । जिल्लाको एक लाख ८० हजार हेक्टर वन क्षेत्र मध्ये झण्डै ७२ हजार हेक्टर वन क्षेत्रमा आगलागीबाट प्रभावित भएको हो। क्षतिको विवरण भने यकिन हुन सकेको छैन। राष्ट्रिय वन, सामुदायिक वन र साझेदारी वन क्षेत्रमा डढेलोका कारण हजारौँ साना तथा ठूला रुखहरू खरानी भएका छन्। गर्मी मौसम सुरु भएसँगै कैलालीको चुरे क्षेत्रमा लागेको डढेलो अझै नियन्त्रणमा आउन सकेको छैन भने तराईमा रहेका वन पनि आगलागीको चपेटामा परेको छ। आगलागीका कारण वनमा ठूलो क्षति भएको छ। आगलागीबाट सबैभन्दा बढी चुरेको वन प्रभावित भएको छ। चुरे क्षेत्रमा सल्लाका रुखहरू बढी रहेका छन्। सल्लामा छिट्टै आगो सल्कनुका साथै भौगोलिक कठिनाइसमेत रहेकाले चुरे क्षेत्रको डढेलो नियन्त्रण गर्न चुनौती भएको सबडिभिजन वन कार्यालय सहजपुरका प्रमुख डबल बोहराले बताए। डढेलोका कारण वन मात्रै होइन वनमा आश्रति वन्यजन्तुको बास्थानमा समेत क्षति पुगेको छ पर्यावरणीय रूपमा महत्वपूर्ण मानिने चुरेसँगै जैविक विविधतामा अन्तर्राष्ट्रिय महत्व बोकेको कैलालीको वसन्ता जैविक मार्गमा पनि आगलागी भएको छ। धनगढी उपमहानगरपालिकाका विभिन्न सामुदायिक वनमा पनि डढेलो लागेको छ। मोटामोटी तथ्यांक संकलन गरिरहेका छ, डिभिजन वन कार्यालय धनगढीका सूचना अधिकारी भीम ढकालले भने, तर, ४० प्रतिशतभन्दा बढी वन क्षेत्रमा आगलागी भएको अनुमान गरेका छ। सामुदायिकभन्दा राष्ट्रिय वन क्षेत्रमा बढी आगलागी भएको उनले बताए। गोदावरी नगरपालिकाको सेती सामुदायिक वनमा लागेको डढेलो फैलिएर चुरे पहाडसम्म पुगेको छ। बुढीतोलाको वन क्षेत्रमा लागेको डढेलोले ठूलाबाहेक ससाना सबै बोटबिरुवा जलेर नष्ट भएको स्थानीय मोहन खड्काले बताए। मानवीय लापरबाहीले डढेलो लाग्ने गरेको छ। चुरोट, बिँडीको ठूटा जथाभाबी फाल्ने, घाँस पलाउँछ भन्ने गलत सोचले आगो लगाउने गर्नाले वन क्षेत्रमा डढेलोका घटना हुने गरेको जनाएको छ।"
पाँचथर हत्याकाण्ड : डीआईजीसहितको टोली घटनास्थलतर्फ,"विराटनगर : पाँचथरको मिक्लाजुङ गाउँपालिका३ आरुबाटे गाउँमा दुई परिवारका ९ जनाको विभत्स हत्या भएको घटनाको अनुसन्धान गर्न प्रहरीको विशेष टोली परिचालन भएको छ। प्रदेश१ का प्रहरी प्रमुख डीआईजी केदार रिजाल र संघीय इकाई प्रहरी कार्यालय धरानका प्रमुख एसएसपी शरद खत्री घटनास्थलतर्फ लागेका हुन्। घटनाको अनुसन्धानलाई प्रभावकारी बनाउन निर्देशन दिँदै रिजाल र खत्री आफै घटनास्थलतर्फ हिँडेका हुन्। डीआईजी रिजाल र एसएसपी खत्री नेत्रृत्वको टोली अहिले बाटोमै छ। टोलीले घटनास्थलमा पुगेर सबै वास्तविकता बुझ्ने र घटनाको अनुसन्धानलाई थप मद्धत गर्न सहयोग गर्ने प्रहरीले बताएको छ। प्रदेश१ प्रहरीका प्रवक्ता डीएसपी सिद्ध न्यौपानेका अनुसार घटनाको अनुसन्धानका लागि जिल्ला प्रहरी कार्यालय पाँचथर, क्षेत्रीय अनुसन्धान समूह (रिट) र केन्द्रीय अनुसन्धान ब्युरो (सिआइबी)बाट विशेष टोली परिचालन भएको छ। जिल्ला प्रहरी कार्यालय पाँचथर र अन्य प्रहरी युनिटबाट भने प्रहरी घटनास्थलमा खटिइसकेको छ। रातको समयमा यति ठूलो नरसंहार भएको पाइयो, न्यौपानेले भने,घटनाको अनुसन्धान गरेर वास्तविकता पत्ता लगाउँदै दोषी पक्राउ गर्न प्रहरीको अलगअलग टोली परिचालन गरेर सबै कोणबाट अनुसन्धान थालिएको छ। प्रहरीको तालिम प्राप्त कुकुर समेत लिएर प्रहरी टोली घटनास्थलमा खटिएको समेत उनले बताए। न्यौपानेले प्रहरी घटनाको अनुसन्धानमा जुटिसकेका कारण चाँडै वास्तविकता पत्ता लाग्ने र दोषी उम्कन नपाउने दाबी गरे। उनका अनुसार घटनास्थल पाँचथर सदरमुकाम फिदिमबाट लगभग ६० किलोमिटर टाढा छ। त्यस्तै स्थानीय प्रहरी चौकीबाट घटना भएको ठाउँ लगभग ६ किलोमिटरको दूरीमा छ। ससुरा बमबहादुर फियाक र ज्वाई धनराज शेर्माको घरमा भएको घटनामा ९ जनाको हत्या भएको छ। पाँचथरमा एकै परिवारका ९ जनाको हत्या"
सहायक डिनलाई कालोमोसो दल्ने ६ विद्यार्थी पक्राउ,"चितवन : प्रहरीले चितवनकाे कृषि तथा वन विज्ञान विश्वविद्यालय रामपुरका कृषि सङ्कायका सहायक डिन प्राविष्णुराज ओझालाई कालोमोसो दल्ने ६ विद्यार्थीलाई पक्राउ गरेको छ। उनीहरुलाई मंगलबार रामपुर क्याम्पस परिसरबाट पक्राउ गरिएको हो। प्रहरी नायब उपरीक्षक दुर्गाराज रेग्मीका अनुसार पक्राउ पर्नेमा सन्तोष खतिवडा, गोपाल थापा, वामदेव रेग्मी, मिलन चौहान, विभोर गौली र सुशन पौडेल रहेका छन्। प्राओझाले जिल्ला प्रहरी कार्यालयमा किटानी जाहेरी दिएपछि विद्यार्थीलाई पक्राउ गरिएको हो। यसअघि उनीहरुलाई विश्वविद्यालय कार्यकारी परिषद्को बैठकले दुई महीनाका लागि क्याम्पसबाट निष्काशित गरेको थियो। उक्त समूहले गत चैत २१ गते विश्वविद्यालयका सहायक डिन ओझामाथि विभिन्न आरोप लगाउँदै विश्वविद्यालय परिसरमा दुव्र्यवहार गरेको थियो। सो घटनापछि प्रजातन्त्रवादी प्राध्यापक सङ्घले आन्दोलन गर्दै आएको थियो।"
सगरमाथामा कामिरिताको अर्को विश्व रेकर्ड : २४औं पटक आरोहण,"काठमाडौं : सगरमाथा आरोही कामी रिता शेर्पाले सर्वाधिक २४औं पटक सर्वोच्च शिखर सगरमाथा आरोहण गरेर विश्व रेकर्ड राखेका छन् । ४९ वर्षे शेर्पाले आफ्नै रेकर्ड उछिन्दै मंगलबार बिहान आरोहण गरेका हुन् । यससँगै शेर्पाले पछिल्लो एक सातामै दुई पटक सगरमाथा आरोहण समेत गरे । यो पनि अर्को रेकर्ड हो । गत मे १५ मा उनले २३औं पटक सगरमाथा आरोहण गरेका थिए । आरोहणपछि शेर्पाले आफ्नो जीवनमा आरोहणबाट बिश्राम लिने कुनै योजना नरहेको प्रतिक्रिया दिएका छन् । शेर्पाले २३औं पटक आरोहण गर्नुअघि मिडियासमक्ष आफू ६० वर्षको उमेरसम्म आरोहण गर्नसक्ने बताएका थिए । सन् १९९४ मा शेर्पाले पहिलो पटक सगरमाथा आरोहण गरेका थिए । त्यससँगै उनी अन्तर्राष्ट्रिय कम्पनीका लागि गाइडको रुपमा काम गर्दैआएका थिए । यद्यपि उनले पेशाको दौरानमा कहिल्यै रेकर्ड राख्नेबारे नसोचेको बताएका थिए । आफ्नो रेकर्ड तोड्दै कामीरिता, २३ औँ पटक सगरमाथाको चुचुरोमा सगरमाथा आरोहणमा जसले आफ्नै रेकर्ड तोडे (फोटो फिचर) सगरमाथामा खेलियो रग्बी, विश्व कीर्तिमान"
खोलामा डुबेर धनकुटामा दुई बालकको मृत्यु,धनकुटा : पौडी खेल्न गएका दुई बालकलाई लेगुवा खोलामा डुबेर मृत्यु भएको छ। महालक्ष्मी नगरपालिकास्थित श्रीनागी गोव्रेसल्लामा रहेको लेगुवा खोलाको दहमा पौडी खेल्न गएका हिलेखर्क टोलका १२ बर्षे गौरब लुंगेली मगर र गोव्रेसल्लाका १४ बर्षे अमिर मगरको सोमबार मृत्यु भएको हाे। महालक्ष्मी नगरपालिका२का वडाध्यक्ष धुव्र रायका अनुसार विद्यालयको सोमबारे साप्ताहिक बिदामा उनीहरु साथीसँग पौडी खेल्न गएका थिए। खेल्ने क्रममा गौरब मगर दहमा डुवेपछि उनलाई बचाउन गएका अमिरलाई खोलाले बेपत्ता बनाएको थियो। अमिरको शवलाई मंगलवार विहान दह भन्दा करिव दुई सय मिटर तल फेला परेको थियो भने गौरवलाई उपचारको क्रममा धनकुटा जिल्ला अस्पताल ल्याउने क्रममा बाटोमै मृत्यु भएको वडाध्यक्ष रायले बताए।
"ताल छेउमा संरचना बन्दै, सौन्दर्य मासिने खतरा","रुकुमपूर्व : जिल्लाको महत्वपूर्ण प्राकृतिक सम्पदा मध्येको एक हो कमलताल । जिल्ला सदरमुकाम रुकुमकोटमा रहेको यो ताल वरपर भौतिक संरचना बन्न थालेपछि तालको सुन्दरतामा असर त परेको छ नै यससँगै क्षेत्रफल समेत साँघुरिँदै जान थालेको छ। सिस्ने गाउँपलिक६ मा रहेको यस तालको उत्तरतर्फको खाली भागमा संरचनाहरु बनाउन थालिएको छ । उत्तरपश्चिमतिर रहेको चौर पनि माँसिदै जान थालेको छ । तालको प्राकृतिक स्वरुपलाई मासेर मानवनिर्मित जस्तो बनाउन लागेकोमा स्थानीयले चिन्तित बनेका छन् । यस बिषयमा स्थानीय सरकार र अन्य सरोकाराला निकायले खासै चासो नदिएको स्थानीयको गुनासो छ । तालको पूर्वी भागतिर रहेको रुक्मिनी माविको छेउमा रहेको सामुदायिक वन क्षेत्रमा सभा हल, पहुना घर र गाउँपालिका कार्यालय बनाउन काम भइरहेको छ । यी संरचना बन्दा ताललाई पर्न असरबारे ख्याल गरिएको छैन् । तालकै छेउमा बन्न लागेको अर्को संरचना हो, सार्वजनिक शौचालय र टिकट घर करिब ७ सय वर्गमिटरमा बन्न लागेको यस संरचनाका कारण तालछेउको सुन्दर चौर मासिएको छ । हामीले तालको छेउमा यो संरचना नबनाउन भनेर रोक्न खोज्यौं तर हाम्रो कुरा सुनुवाई भएन । नाम भन्न नचाहने स्थानीय युवा भन्छन्, हामी सानो छदाँ देखेको ताल र अहिलेको तालमा धेरै भिन्नता छ । तालको प्राकुतिक बनोट नै हराउने डर भयो । कमल ताल जिल्लाकै ठूलो हो । यो मध्यपहाडी लोकमार्गको छेवैमा पर्छ । पहिले लोकमार्गबाटै देख्न सकिने भएपनि अहिले भने लोकमार्ग छेउमा अग्लो पर्खाल लगाएका कारण ताल हेर्न सडकबाट हिड्नै पर्ने हुन्छ । ताल वरिपरि रहेका वरपिपलका रुख पनि मासिँदै जान थालेका छन् । तालको उत्तरतिर सिमेन्टको पर्खाल लगाइएकाले तालको प्राकृतिक स्वरुप ह्रास भएको छ । तालमा जम्मा हुने पानी त्यहीँ भित्र र वरिपरिको जंगलबाट आउने भएकाले भौतिक संरचना बनाइँदा भविष्यमा ताल सुक्न सक्ने खतरा रहेको स्थानीय बताउछन् । तालको प्राकृतिक स्वरुप नबिग्रने गरी संरचना निर्माण गरिरहेको सिस्ने गाउँपालिकाले दाबी गरेको छ । केही नबनाई नहुने संरचनाहरु ताल छेउमा बनाउन लागिएको हो। गाउँपालिका अध्यक्ष कुमारी बरालले संरचना निर्माणले तालको संरक्षणमा मद्दत पुग्ने बताउछिन् । तालको प्राकृतिक सुन्दरतालाई असर नपर्ने गरी बरु थप व्यवस्थित गर्नका लागि यी संरचना बनाइँदै छ । बरालले भनिन् । ताललाई प्राकृतिक सम्पदाकारुपमा थप विकास र प्रचारप्रसार गर्न स्थानीय सरकार लागि परेको अध्यक्ष बरालको दावी छ । बाउन्न पोखरी, त्रिपन्न टाकुरी को उपमाले चिनिएको रुकुमकोट उपत्यकाको पूर्वतर्फ रहेको यो तालमा दुर्लभ कमलको विरुमा पाइन्छ । तालमा रहेको कमलको जरा निकालेर स्थानीय सरकारले आम्दनी पनि गरिहेको छ । ताल संरक्षणका लागि सरोकारवाला निकायले समयमै ध्यान निदिए मासिने खतरा देखिन्छ ।"
गाउँपालिका कार्यालयको ढोकामै बम,बझाङ : बझाङस्थित छबिसपाथीभेरा गाउँपालिका कार्यालयको मुल ढोकामा राखिएको बमलाई नेपाली सेनाले निस्कृय गरेको छ। अज्ञात समूहले मंगलबार बिहान राखेको बमलाई सेनाले निस्कृय गरेको हो। कार्यालयको ढोकामा कागजले बेरिएको शंकास्पद बस्तु देखेपछि कर्मचारीहरुले जिल्ला प्रहरी र नेपाली सेनालाई खबर गरेका थिए। खबर पाएपछि सेना र प्रहरीको टोली घटनास्थलमा पुगेको थियो। मुख्य ढोकामा बम भेटिएपछि कर्मचारी र जनप्रतिनिधिहरु कार्यालयभित्र जान नसक्दा गाउँपालिकाको काम प्रभावित भएको थियो। दिउँसो नेपाली सेनाले बम निस्कृय गरेपछि कार्यालयको काम सुचारु भएको प्रहरी नायब उपरिक्षक सूर्य केसीले जानकारी दिए। गाउँपालिकासँग नेकपा विप्लव समूहले चन्दा माग गरेको तथा गाउँपालिकाले चन्दा नदिएपछि बम राखेको हुनसक्ने आशंका गरिएको केसीले बताए।
वीभत्स हत्याको एक साताअघि : जब थुक्पामा सिसा भेटिएको थियो,"पाँचथर : पाँचथरको मिक्लाजुङ गाउँपालिका ३ मा गएराति ९ जनाको हत्या भएको छ। दुई परिवारका ९ जनाको हत्या भएपछि प्रहरीले अनुसन्धान सुरु गरेको छ। प्रहरी निरीक्षक अरुणकुमार पौडलका अनुसार मध्यरातमा दुई परिवारका नौ जनाको हत्या भएको हो। घटना निर्मम देखिन्छ, पौडेलले भने, गहन अनुसन्धान अघि यसै भन्न सकिन्न। हत्या हुनेमा अनुमानित ७०७५ वर्षीया बमबहादुर फियाक, श्रीमती ७०७५ वर्षीया पुर्सिमाया फियाक, कान्छी छोरी ३५ वर्षीया मनकुमारी फियाक, बमबहादुरकी नातिनी (साइँली छोरीकी छोरी) १० वर्षीया आसिका खजुम रहेका छन्। त्यसैगरी बमबहादुरका ज्वाइँ अनुमानित ३३३४ वर्षीया धनराज शेर्मा, श्रीमती ३५ वर्षीया जस्मिता फियाक, छोरी १२ वर्षीया युहाना शेर्मा, छोरी १० वर्षीया मुना शेर्मा, भाइकी छोरी (भतिजी) ८ वर्षीया इक्सा शेर्माको हत्या भएको हो। घटनास्थलबाट भाग्न सफल अनुमानित १५१६ वर्षीया सीता खजुम घाइते छन्। उनलाई उपचारका लागि झापा पठाइएको छ। पारिवारिक कनेक्सन प्रहरीले घटना पारिवारिक झगडाका कारण भएको आशंका गरेको छ। श्रीमतीसहित मध्यरातमा ससुराली र साढु दाइको परिवारको हत्या भए लगत्तै मिक्लाजुङ ८ का मानबहादुर माखिम झुन्डिएको अवस्थामा भेटिएपछि प्रहरीले घटनामा परिवारको संलग्नताको आशंका गरेको हो। घटनास्थलमा पुगेका एक प्रहरी अधिकारीले भने, घटनाको अनुसन्धान धेरै कोणबाट गर्नुपर्ने देखिन्छ। पारिवारिक झगडासमेत रहेकाले आजै आत्महत्या गरेका मानबहादुरमाथि पनि शंका गर्ने ठाउँ छन्। मानबहादुर मनकुमारीका श्रीमान हुन्। उनको घर घटनास्थलबाट करिब साढे दुई घण्टाको पैदलमा पर्छ। पारिवारिक बेमेल भएपछि मनकुमारी मानबहादुरलाई घरमा छोडेर माइत बस्दै आएकी थिइन्। घटनास्थलमा बच्न सफल सीता खजुमले एकजना मखुण्डो लगाएका व्यक्तिले आक्रमण गरेको प्रहरीलाई बताएकी छन्। यो भनाइले प्रहरीको अनुसन्धान ज्वाइँ मनबहादुतर्फ केन्द्रित भएको देखिन्छ। हत्या भएका फियाक र शेर्मा परिवारको घर १५ मिनेटको पैदल दूरीमा पर्छ। एक साताअघि गाउँमा ठूलो घटना घटेपछि मिक्लाजुङका स्थानीयले भने एक साताअघि जस्मिता फियाकको घरमा पाकेको थुक्पामा सिसा भेटिएको विषयमा अनुसन्धान नगर्दा ठूलो दुर्घटना भएको भन्दै आक्रोश व्यक्त गरेका छन्। उक्त घटनासँग सोमबार रातिको वीभत्स हत्याकाण्डको केही सम्बन्ध छ वा यी दुई घटना संयोगमात्र हुन् थाहा छैन तर स्थानीयहरू अघिल्लो घटनाको अनुसन्धान नहुँदा ठूलो घटना घट्न पुगेको शंका गर्छन्। घटनास्थल पुगेका अन्नपूर्णका पाँचथर सम्वाददाता भीम बाँस्कोटा भन्छन्, घटना गम्भीर देखिन्छ। स्थानीयले भने एकसाता अघि जस्मिताको घरमा पाकेको थुक्पामा सिसा भेटिएको र १० जना बिरामी परेको घटनाको प्रहरीले अनुसन्धान नगरेको भन्दै आक्रोश व्यक्त गरेका छन्। के हो थुक्पामा सिसा ? स्वास्थ्य जाँच गराएर जिल्ला अस्पताल फिदिम बाहिर बसेका बिरामीहरु । तस्बिर : भीमकुमार बाँस्कोटा जेठ १ गते मिक्लाजुङ गाँउपालिका३ आरुबोटस्थित दुई बालिकासहित आठजना स्थानीय थुक्पा खाएपछि अचानक बिरामी परेका थिए। ढाका बुन्ने तालिममा सहभागी भएका ६ जना महिला र खाजा खुवाउने घरका दुई बालिका बिरामी परेका थिए। मिलन केन्द्र पाँचथरले आयोजना गरेको तीनमहिने ढाका बुनाई तालिममा सहभागी भएका उनीहरुले वैशाख ३१ गते स्थानीय जस्मिता फियाकको घरमा थुक्पाको खाजा खाएका थिए। ढाका बुनाई तालिममा जस्मिता प्रशिक्षक समेत थिइन्। थुक्पा खाएका नौ वर्षीया मुहाना शेर्मा र १३ वर्षीया मूना शेर्मासहित लक्ष्मी फियाक, मनिषा नेपाली विष्णु बिक, मनकुमारी फियाक, सोना लिम्बू र मेनुका दास बिरामी परेका थिए। नुनमा सीसा मिसाएकाले खाजा खानेजति सबै बिरामी परेको पाँचथर अस्पतालले जानकारी दिएको थियो। थुक्पा खाइसकेपछि बटुकाको पिँधमा सीसाको टुक्रा भेटिएको बिरामीले बताएका थिए। खाजा खाइसकेपछि घाँटीमा केही अड्कीएजस्तो हुन थालेको र पेट दुख्न थालेको भन्दै बिरामीलाई अस्पताल पुर्याइएको थियो। खाजा खाइसकेपछि बटुकाको पीँधमा सीसाको टुक्राजस्तो देखिएपछि खोजी गर्दा नुनमा सीसा मिसाइएको पाइएको भए पनि यो विषयमा प्रहरीले गम्भीर अनुसन्धान नगरेको स्थानीयको आक्रोश छ।"
"लुट्छन् बिचौलियाले, ५८ दरबन्दी, ८ हाजिर","जनकपुरधाम : तीन महिनाअघि धनुषाका सीडीओ प्रदीपराज कणेलले मालपोत कार्यालयमै पुगेर कर्मचारीलाई भ्रष्टाचार नगर्ने कसम खुवाए । घुसखोरीविरुद्ध शून्य सहनशीलताको नीति अख्तियार गरेको भन्दै कणेलको कदमको सर्वत्र प्रशंसा भयो । अब मालपोत कार्यालय जनकपुर सुध्रिन्छ, धेरैले सामाजिक सञ्जालमा कमेन्ट र स्टाटस लेखे, वाह ! सीडीओ साप्, धन्यवाद ! तर, आइतबार मालपोत कार्यालय पुग्दा अवस्था भिन्न देखियो । कर्मचारी हाकाहाकी घुस मागिरहेका थिए । सेवाग्राही ४० डिग्री तातो घाममा लाममा थिए । बिचौलियाको हालिमुहाली थियो । कार्यालय अव्यवस्थित थियो । कार्यालयमा सीसी क्यामरा जडान भएपछि कर्मचारीले दलालमार्फत घुस खाने सेटिङ मिलाएका छन् । मालपोत कार्यालय दक्षिणतर्फ बिचौलियाको भीड थियो । उनीहरू सेवाग्राहीसँग लेनदेनका कुरा गरिरहेका थिए । सीडीओ कार्यालय मालपोत कार्यालयबाट सय मिटर दुरीमा छ । लेनदेनको कुरा मिलेपछि बिचौलिया आफैं कार्यालयभित्र गएर काम गरिरहेका थिए । पूर्वकर्मचारी तृपित झा तामेली फाँटमा कर्मचारीको कुर्सीमा बसेर मोलमोलाइ गरिरहेका भेटिए । उनी मालपोत कार्यालय जनकपुरका पूर्वखरिदार हुन् । उनी कार्यालयको कुर्सीमै बसेर कर्मचारी भेषमा दलाली गर्छन् । कर्मचारीसँग सेटिङ मिलाउँछन् । कुर्सीमा बसेको फोटो खिचेपछि उनले कताकता फोन गरे । पाँच वर्षअघि उनले घुस लिएको भिडियो भाइरल भएको थियो । झाले दर्जनौं मानिसलाई अन्नपूर्ण टोलीसँग फोन गराएर समाचार रोक्न प्रयास गरेका थिए । भनसुन र बिचौलियाको भर बिहान ९ः४५ बजे मालपोत कार्यालय जनकपुर पुग्दा कार्यालयको गेटमा भीड थियो । धनुषाका फेकन चौरसिया मालपोत कार्यालय जलेश्वरका एक कर्मचारी राजकिशोर साहलाई कुरिरहेका थिए । राजकिशोर जीसँग चिनजान छ। उहाँले यहाँ भनसुन गरेर काम गराइदिनुहुन्छ, उनले भने, यहाँ सोर्सफोर्स नलगाई र पैसा नखुवाई त कामै हुँदैन । सेवाग्राही लाम लागेका थिए । चन्दन लगाएका एक बिचौलियाले १० बजे राजस्व तिरे । फाइलको बिटा बोकेर सीधै मोठ भिडाउन भुइँतलाको उत्तरपट्टि पसे । फाइलको बिटा कर्मचारीको टेबुलमा हालिदिए । लामबद्ध सेवाग्राही भने फाँटको झ्याल खोल्न ढकढकाइरहेका थिए । १०ः३० बजेसम्म धेरै फाँटका झ्याल बन्द थिए । १०ः१५ मा पान चपाउँदै एक कर्मचारी मोठ फाँटमा पसे । उनले तीनै बिचौलियाको फाइल प्राथमिकतामा राखे । पत्रकार टोली कार्यालय प्रवेश गर्न हाकिमको अनुमति चाहिन्थ्यो । तर बिचौलियालाई रोकटोक थिएन । मालपोतका कर्मचारी पहिले टेबुल तलबाट घुस खान्थे । सीसी क्यामरा जडान भएपछि बिचौलियामार्फत सेटिङ मिलाएका छन् । तर यतिले पनि कर्मचारीलाई पुग्दैन । फाँटमा पुग्ने सेवाग्राहीसँग सेटिङ मिलाउँछन् । ११ः३५ बजे कार्यालयको दोस्रो तलाको तामेलीअभिलेख फाँटमा कर्मचारीले बिचौलियामार्फत सेटिङ मिलाइरहेका थिए । सेवाग्राहीका लागि नखुल्ने त्यो फाँटको ढोका दलालका लागि खुलेको थियो । अन्नपूर्ण टोली दलालसँगै सुटुक्कै भित्र पस्यो । त्यहाँ फाँटका प्रमुख रामदेव यादवले दलालमार्फत घुस मागिरहेका थिए । सेवाग्राहीबाट चिया खर्च भन्दै बिचौलियाले पाँच सय रुपैयाँ लिएर गोजीमा हाले । ती बिचौलिया फाइल लिएर टाप कसे । कर्मचारीले भित्रबाट ढोका लगाए । सधैं भोलि दुई भाइको अंश विवादमा फसेका छन्, धनुषा विदेह नगरपालिका४ ठाढीझिझाका ६० वर्षीय मोहम्मद इस्लाम । धनुषा जिल्ला अदालतले मालपोत कार्यालयलाई जग्गाको कित्ता, क्षेत्रफलको यकिन विवरण पठाउन पत्राचार गरेको छ । पत्र लिएर इस्लाम दुई सातादेखि दिनदिनै भौंतारिरहेका छन् । आइतबार १०ः१७ बजे विवरण लिन लाम लागेका थिए । निराश भएर कुर्सीमा बसिरहेका उनले भने, कर्मचारीले सधंै बस्नुस्, खोजिदिन्छु भन्छन्, साँझ परेपछि भोलि आउनुस् भनेर फर्काइदिन्छन् । १ः०० बजे भेटिएका वृद्ध आलम ४० डिग्रीको घाममा निराश भएर सुतिरहेका भेटिए । बिचौलियाको काम भने फटाफट भइरहेको थियो । लाम लागेका सेवाग्राहीसँग कर्मचारी भन्दै थिए, आज काम हुँदैहुँदैन भोलि आउनुस् । कर्मचारीले कडा शब्दमा सेवाग्राहीलाई ललकार्दै थिए । तारिखमाथि तारिख मालपोत कार्यालयअगाडि १०ः२९ मा भेटिइन् । उनले शुक्रबार बिचौलियामार्फत जग्गा पास गराएकी थिइन् । प्रिन्टरमा मसी कम भएर लालपुर्जामा उनको नाम मधुरो थियो । कुरै छोड्नुस, जग्गा पास गराउन कति लाग्यो भनेर, उनले भनिन्, यहाँ घुसमाथि घुस चढाउनुपर्छ । कार्यालयमा भीड बढ्दै थियो । दिनहुँ रित्तै हात फर्किएका सेवाग्राही कर्मचारीलाई गाली गर्दै बर्बराइरहेका थिए । भुइँतलाको ७ नं झ्यालमा १०ः४६ भेटिए, धनुषा खरिहानी मिसरपट्टी७ का ५५ वर्षीया चन्द्रदेव यादव । उनले भने, अढाइ महिनादेखि फाइल लिएर कार्यालयमा तारिखमाथि तारिख लगाइराखेको छु । कर्मचारीले कामै गर्दैनन् । चन्द्रदेवका छोरा रामप्रकाशले उनीविरुद्ध अंश मुद्दा हालेका छन् । १७ माघ २०७५ धनुषा जिल्ला अदालतले उनीलगायत परिवारका सदस्यका नाममा रहेको स्रेस्ताको रेकर्ड पठाइदिन मालपोत कार्यालयलाई पत्राचार गरेको थियो । अदालतले दिएको पत्र बोकेर उनी महिना दिनदेखि मालपोत धाइरहेका छन् । कर्मचारीले अदालतको जबाफ फर्काएका छैनन् । यो तातो घाममा ज्यान मरिसक्यो । छोराले मुद्दा हालेर दुःख दियो । त्यसमाथि पनि कर्मचारीले तारिख खेपाइराखेका छन्, उनले भने, यहाँ अदालतको पनि अपमान भइरहेको छ । २० हजारमा म सबै काम रामेश्वर यादव भतिजाहरूको अंशबन्डा मिलाउन मालपोत कार्यालय आएका रहेछन् । १०ः५७ बजे कार्यालयको दक्षिणपट्टि एक लेखापढी व्यवसायीकहाँ पुगे । अंश बाँडफाँट गर्न २० हजार लाग्छ, बिचौलियाले भने, भित्र सबै म मिलाउँछु । रामेश्वर बिचौलियासँग अलि कम गर्दिनुस् न भन्दै थिए । ती बिचौलिया १५ हजारमा झरे । रामेश्वरले १४ हजारमा कुरो मिलाए । यूपीएस मर्मत नहुँदा हैरानी ११ः३२ मा तेस्रो तलाको लेखा फाँटमा पुग्दा टीकाराम काम गरिरहेका थिए । काम गर्दागर्दै बत्ती गएर कम्प्युटर अफ भयो । उनले भने, १५ दिनदेखि यूपीएस बिग्रिएको छ । लाइन गएपछि यस्तै हो । रक्सीको बोतलदेखि तासको पत्तीसम्म ११ः४७ मिनेटमा माथिल्लो तलामा पुग्यौं । त्यहाँ चन्दनकुमार मुखिया भेटिए । कोठामा फाइल यत्रतत्र छरिएका थिए । चन्दनले भने, फाइल नथी गरिरहेका छौं । कार्यालयले ठेक्का लगाएको छ । नजिकै पानको पिक थुकेको कोठाको कुनामा रक्सीका बोतल भेटिए । चन्दनलाई सोध्यौं, यो रक्सीको बोतल कसरी यहाँ आयो ? उनले भने, सर ! मसँग त चक्लेट खान पनि पैसा छैन, रक्सी खाने पैसा कहाँबाट आउँछ ? पहिलो तलाको पूर्वपट्टि तासका पत्ती र चुरोटका बट्टा भेटिए । कार्यालयका कर्मचारीदेखि सेवाग्राहीले प्रयोग गर्ने शौचालय दुर्गन्धित थियो । बेसिनका धारा भाँच्चिएका थियो । सेवाग्राही नाक थुनेर शौच गरिहरका थिए । धनुषा फूलगामाका घुरन महराले भने, शौचालय फोहोर छ । सफा गर्न नसके दबाई हाल्न त सकिन्छ नि ! कर्मचारीदेखि कार्यालय प्रमुख रामबाबु मण्डलसम्मले पान चपाइरहेका थिए । पानको थुकले भित्ता कुरूप देखिन्थ्यो । शौचालय दुर्गन्धित थियो । सेवाग्राही नजिकैको चापाकलमा नाक थुनेर प्यास मेटाइरहेका थिए । कार्यालय सहयोगीलाई दया लागेपछि १२ बजे महोत्तरीको एकडाँरा गाउँपालिका६ का ४५ वर्षीय विजय झा लालपुर्जा प्रतिलिपि लिन रजिस्ट्रेसन फाँटको झ्यालमा उभिइरहेका थिए । तीन महिनादेखि आफ्नै जग्गाको प्रमाण लिन उनलाई सास्ती छ । महिनौं देखि धाइरहेका छौं, उनले भने, मलाई यहाँ धैरै पटक आएको देखेर आज कार्यालय सहयोगी नथुनीजीलाई दया लगेछ । उहाँले एकैछिनमा गराइदिनुभयो । मालपोत कसैको सम्पत्ति होइन १२ः१७ मिनेटमा मोठ भिडाउने कर्मचारी रामदरेश साह सेवाग्राहीलाई हप्काउँदै थिए, जतिखेर फुर्सद हुन्छ, त्यतिखेर काम गर्छु । मालपोत कसैको सम्पत्ति होइन । लेखनदास जिउमै चढ्न आउँछन् । १२ः२२ बिचौलिया महेशप्रसाद साह कर्मचारीको टेबुलमै पुगेर काम गराइरहेका थिए । कार्यालय आएका अन्य सेवाग्राही उभिइरहेका थिए । ज्येष्ठ नागरिकको बेहाल धनुषाको नौ सय बिघाका ८७ वर्षीय जोगिन्द्र मि श्र कार्यालयको प्रतीक्षालयमा गम्छा ओछयाएर सुतिरहेका थिए । १२ः५० मा भेटिएका उनले भने, सरकारका कार्यालयले दुःखबाहेक अरू केही जानेका छैनन् । वृद्धवृद्धाका लागि आराम गर्ने ठाउँसमेत छैन । उनी छोराहरूलाई अंश बाँडफाँट गर्न कार्यालय आएका थिए । हुलाक टिकटमा पनि ठगी हुलाक टिकटमा पनि सेवाग्राही ठगिने गरेका छन् । कार्यालय परिसरमा रहेको पसलमा हुलाक टिकट बिक्री हुन्छ । एक वृद्धाले रु १० को हुलाक टिकट रु १५ मा बेचिरहेकी थिइन् । उनले भनिन्, को मूर्ख छ र किनेको दाममा सामान बिक्री गर्न । कर्मचारीलाई डरभर छैन २ः३५ मा जनकपुर उपमहानगरपालिका१ की रामसकल देवी कर्मचारीलाई गाली गर्दै थिइन् । आउनुस्जानुस् भन्दै कुदाइरहेका छन्, उनले भनिन्, के हामी मालपोतका कर्मचारीको मुख हेर्न आएका हौं ? कित्ताकाट गराएर जग्गाको लालपुर्जा लिन आएकी उनले थपिन्, दुईतीन दिन एउटै टेबुलमा फाइल अड्काइदिन्छन् । रामसकल देवीसँगै लाम लागेका विदेह नगरपालिका३ गोबराहीका प्रदीप यादव ओक्रोशित थिए । कर्मचारीले कुदाइरहेका कारण हैरान बनेका उनले भने, कर्मचारीलाई डरभर छैन । बिचौलियामार्फत नआएकैले ३५ दिनदेखि उनको जग्गाको रजिस्टेसन हुन सकेको छैन । कर्मचारी त पूरै भ्रष्ट भए, उनले भने । ५८ जना दरबन्दीमा ८ जना मात्रै हाजिर मालपोतका कार्यालय प्रमुख रामबाबु मण्डलका अनुसार कार्यालयमा ५८ जना कर्मचारी दरबन्दी छ । तर त्यहाँ आठजना मात्र कार्यरत छन् । उनले बिचौलियालाई कार्यालयभित्र पस्न नदिएको र कुनै कर्मचारीले घुस नखाईकन काम गरिरहेको दाबी गरे । मण्डलले कार्यालयमा रहेका कमीकमजोरी सुधार गर्दै जाने प्रतिबद्धता जनाए । लुटैलुट ४ः४१ बजेसम्म बस्दा पनि महोत्तरी एकडारा गाउँपालिका४ हलखोरीका निरसु रायको लालपुर्जा बनेन । हे भगवान् यहाँ लुटैलुट छ । कर्मचारी र बिचौलिया मिलेर मनलादी घुस खान्छन् । सरकारी कार्यालयको कार्यशैलीप्रति रुष्ट बनेका उनले भने, देश भ्रष्टाचारको दलदलमा फस्दै गइरहेको छ । भन्ने सुन्ने कोही छैन । जसले सक्छ, उसले लुट्छ । बिचौलियाको काम साँझसम्म ५ बजेपछि कार्यालयका फाँटका झ्याल बन्द भयो । सेवाग्राही घर फर्किए । कर्मचारीले बिचौलियाका बाँकी काम फाटफट काम गर्न थाले । ५ः१० मा भेटिएका लेखापढी व्यवसायी उपेन्द्र मण्डलले नेपाल राष्ट्र नै भ्रष्टाचारमा विलीन भएको छ, अरू के भनूँ ?"
सिमेन्टका बोरा लेमिनेसन गर्नू,"काठमाडौं : सर्वोच्च अदालतले सिमेन्टका बोरा लेमिनेशन गरेर मात्र प्याकिङ गर्न सरकारलाई आदेश दिएको छ । सिमेन्टको धुलोका कारण मजदुर, उपभोक्तामा दमलगायत स्वास्थ्य समस्यासहित वातावरणीय प्रदूषण फैलिएको भन्दै दायर सार्वजनिक सरोकारको रिटमा यस्तो आदेश जारी भएको हो । सर्वाेच्चले मन्त्रिपरिषद् कार्यालय, स्वास्थ्य तथा जनसंख्या मन्त्रालय, भौतिक योजना, निर्माण तथा यातायाता व्यवस्था मन्त्रालय, संघीय मामिला तथा स्थानीय विकास मन्त्रालयका नाममा आदेश दिएको हो । लेमिनेसन गरेको बोरामा सिमेन्टको प्याकिङ हुनुपर्ने विषय उपभोक्ताको हित, जनस्वास्थ्य र स्वाच्छ वातावरणका लागि अपरिहार्य विषय रहेको आदेशमा उल्लेख छ । नेपाल अन्तर्राष्ट्रिय श्रम संगठनको सदस्य राष्ट्र भएको स्मरण गराउँदै सर्वोच्चले अन्तर्राष्ट्रियस्तरमा जनाएका प्रतिवद्धताका दृष्टिले पनि श्रमिकको हित र कल्याण गर्नु राज्यको दायित्व रहेकोतर्फ सर्वोच्चले सजग गरेको छ । यस्तै कार्यस्थलको सुरक्षा र श्रमिकको स्वास्थ्यसम्बन्धी कुरा मानिसको बाँच्न पाउने हकसँग सम्बन्धित रहेको आदेशमा भनिएको छ । वातावरणीय स्वच्छता, उपभोक्ताको हित एवं मजदुरको हित तथा जनस्वास्थ्य कायम गर्न लेमिलेसन गरेका बोरामा सिमेन्टको प्याकिङ हुनु उपयोगी हुने भएकाले सिमेन्टको उत्पादन, भण्डारण, ओसारपसार तथा बिक्री वितरण गर्ने सम्बन्धमा निश्चित मापदण्ड बनाइ प्रभावकारी रूपमा कार्यान्वयन गर्नु गराउनु वाञ्छनीय हुनेछ, आदेशमा भनिएको छ । सर्वोच्चका न्यायाधीश ईश्वरप्रसाद खतिवडा र बमकुमार श्रेष्ठको संयुक्त इजलासको आदेशको पूर्ण पाठ सर्वोच्चको सम्पादन शाखाले प्रकाशमा ल्याएको हो ।स्वास्थ्य र प्रदूषण मात्र नभइ सिमेन्टको बोरा लेमिनेसन नगर्दा उपभोक्ता ठगिएको भन्दै अधिवक्ता कञ्चनकृष्ण न्यौपानेले रिट दायर गरेका थिए । सिमेन्टको धुलोका कारण वातावरण प्रदूषण बढेको प्रश्नसमेत रिटमा उठाइएको थियो । सिमेन्टका कणबाट श्रमिकको स्वास्थ्यलगायत अन्य सर्वसाधारण मानिस, जीवजन्तु, वनस्पतिसमेतमा प्रतिकूल प्रभाव पर्ने उल्लेख गर्दै सर्वोच्चले त्यसप्रकारका नकारात्मक प्रभावलाई यथासक्य कम गरी स्वच्छ तथा स्वास्थ्य वातावरण कायम गर्नुपर्ने सरकारको दायित्व हो, आदेशमा भनिएको छ, त्यसैले पनि सिमेन्टको प्याकिङ कार्य भरपर्दो र उपभोक्ताको हितअनुकूल गरिनु वाञ्छनीय हुन जान्छ । सिमेन्टको प्याकिङ कमसल हुँदा परिमाणमा ह्रास आउने, स्वच्छ वातावरणमा बाँच्न पाउने नागरिकको अधिकारमा आँच पुग्ने र उपभोक्ताको अहित हुने अवस्थातर्फ सर्वोच्चले सरकारका निकायको ध्यानाकर्षणसमेत गरेको छ । सिमेन्ट कम्पनीहरूले उत्पादन गरेको सिमेन्टको बोरा कमसल हुँदा चुहावट भइ तोकिएको वजनमा नहुने गुनासो उपभोक्ताको छ । लेमिनेसन नगरिएका बोरालाई सजिलैसँग प्वाल पार्न सकिने भएकाले बिक्रेताले नै सिमेन्ट झिक्ने गरेको आरोपसमेत लाग्दै आएको छ ।"
वीरेन्द्रको सम्पत्ति बिल्लिबाठ,"काठमाडौं : गणतन्त्रपछि पूर्वराजाको सम्पत्ति राष्ट्रियकरण भयो । तर, यसको चरम दुरुपयोग बढेको छ । सरकारले व्यक्तिलाभका लागि कानुनैसमेत फेरिदिन थालेको छ । पूर्वराजा वीरेन्द्र र उनको परिवारका नाममा देशभर २१ हजार ५ सय ६३ रोपनी जमिन भेटिएको छ । नेपाल ट्रस्ट अन्तर्गत ल्याए पनि सरकारले सदुपयोग गर्न सकेको छैन । दुरुपयोग रोक्न लागिपरेको पनि छैन । राजधानीको मुटु मानिने छाउनीको १५ रोपनी एक आना जग्गा नेपाल ट्रस्टको हुने सर्वोच्च अदालतले अन्तिम फैसला गयो । त्यसलाई अटेर गरी पूर्वअधिराजकुमारी प्रेरणा राज्यलक्ष्मी शाहले कब्जा जमाएकी छन् । प्रेरणाले यो जग्गा तत्कालीन राजा ज्ञानेन्द्र शाहले आफूलाई दाइजोबापत दिएको जिकिर गरेकी छन् । विजया घर बाट चिनिने यो घरजग्गा खाली गराउन ट्रस्टले ५ महिनाअघि नै पत्राचार गयो । काठमाडौं महानगरपालिकाले पनि यो घरजग्गा खाली गर्न पत्र लेखेको छ । तत्कालीन प्रधानन्यायाधीश सुशीला कार्की, न्यायाधीश दीपककुमार कार्की र सपना मल्ल प्रधानको पूर्णइजलासले एक वर्षअघि यो सम्पत्ति नेपाल ट्रस्टकै नाममा फिर्ता गर्नुपर्ने फैसला गरेको थियो । दरबार हत्याकाण्डपछि पूर्वराजा वीरेन्द्रको नाममा रहेको यो जग्गा ज्ञानेन्द्रले नामसारी गरी छोरी प्रेरणाको नाममा पास गरिदिएका थिए । यस्तै चन्द्रागिरी नगरपालिकाको सतुगंल, मातातीर्थ र थानकोटको राजाको फर्माएसी बिर्ता १७० रोपनी ट्रस्टको जग्गा मोहीलाई नामसारी गरिएको छ । बाबुराम भट्टराई प्रधानमन्त्री रहेका बेला यो जग्गा ट्रस्टको मापदण्डविपरीत मोहीलाई दिने निर्णय भएको थियो । ट्रस्टको नाम आइसकेको जग्गाको हक हस्तान्तरण हुन सक्दैन । तर नियम विपरीत नीतिगत भ्रष्टाचार गरी मोहीलाई दिने निर्णय त्यसबखत भएको थियो । यस सम्बन्धमा पुनःअनुसन्धान थालिएको छ । नेपाल ट्रस्टको कार्यालयका सूचना अधिकारी अमृत महर्जनले फर्मायसी बिर्ता को जग्गाको सम्बन्धमा अध्ययन, अनुसन्धान भइरहेको बताए । प्रधानमन्त्री तथा मन्त्रिपरिषद कार्यालयलाई यस सम्बन्ध ट्रस्टले जानकारी गराइसकेको उनले बताए । मालपोत कार्यालय कलंकीले यसबारे अध्ययन गरिरहेको छ । भक्तपुर नगरपालिकाले सल्लाघारीको १०८ रोपनी जग्गा पर्खाल लगाएको छ । ट्रस्टको अनुमतिबेगर नगरपालिकाले यो जग्गा घेरेको हो । ट्रस्ट जग्गामा नगरपालिकाले पर्खाल लगाएर अतिक्रमण गर्नु गलत भएको ट्रस्टका पूर्वसचिव भीमप्रसाद उपाध्यय बताउँछन् । ट्रस्टको अध्यक्ष गृहमन्त्री हुन्छन् भने संरक्षक प्रधानमन्त्री । उपाध्यक्ष मुख्यसचिव र सदस्यसचिव ट्रस्टका सचिव हुने व्यवस्था छ । नगरपालिकाले ट्रस्टको जग्गामा पर्खाल लगाउँदा रोक्न नसक्नु अध्यक्ष गृहमन्त्री, उपाध्यक्ष मुख्यसचिवसम्म दोषी हुने उनको ठम्याइ छ । नगरपालिकाले स्रोतको दुरुपयोग गयो, बलजफ्ती ट्रस्टको जग्गामा पर्खाल लगायो, अन्य ठाउँमा लगानी गर्न सकिने बजेट यतातिर खर्च गयो, उनले भने, यो नीतिगत भ्रष्टाचार हो, रोक्न नसक्ने गृहमन्त्री, मुख्यसचिव दोषी हुन् । उनले माफियासँग मिलेर सरकारले ट्रस्टको सम्पत्ति लुटिरहेको बताए । स्थानीय सरकारले अर्काको नामको जग्गा खाइदिन पाउँछ ? पूर्वसचिव उपाध्ययले भने, सरकारले त कानुनको रक्षा गर्ने हो, आफंै माफियाजस्तै काम गर्ने होइन । सरकार नै अतिक्रमण गर्दै हिँड्न मिल्छ ? सम्पत्ति अथाहा देशभर पूर्वराजपरिवारको सम्पत्ति अथाह छ । तर, त्यसको सदुपयोग छैन । पूर्वराजपरिवारका चलअचल सम्पत्तिको समुचित व्यवस्थापन र आयआर्जन गर्न नेपाल ट्रस्ट स्थापना गरियो । त्यसको मुख्य उद्देश्य राजपरिवारको सम्पत्ति खोजबीन, संरक्षण तथा व्यवस्थापनका साथै यो सम्पत्ति शिक्षास्वास्थ्य क्षेत्रमा उपयोग गर्ने हो । मुलुकमा गणतन्त्र आएसँगै पूर्वराजपरिवारको जग्गा खोजबीन त गरिएको छ तर यसको संरक्षण तथा व्यवस्थापन हुन सकेको छैन । न त उद्देश्यअनुसार शिक्षास्वास्थ्यमा पूर्वराजपरिवार सम्पत्तिको उपयोग भएको छ । पूर्वराजा वीरेन्द्रकै पालामा केही व्यावसायिक प्रतिस्ठानलाई लिज र भाडामा दिइएको थियो । राजा वीरेन्द्रकै पालामा (सन् १९९५) गोकर्णस्थित गोकर्ण फरेस्ट रिसोर्ट सञ्चालनका लागि एलएम सुवीर ब्रदर्श प्रालि र यति होल्डिङस प्रालिाई २ हजार ९७१ रोपनी ६ आना जग्गा ३० वर्षका लागि लिजमा दिएको थियो । कमलादीस्थित काठमाडौं प्लाजाको भवन, लाजिम्पाटस्थित स्ट्याण्डर्ड चार्टड बंैक नेपाल लिमिटेडको भवन, टेकुस्थित विजनेश पार्क लिजमा दिइएको छ भने सोल्टी आउटर कम्प्लेक्स कालीमाटी, सार्वजनिक खरिद तथा अनुगमन कार्यालय रेडक्रसमार्ग, गरिबी निवारण कोष, काठमाडौं उपत्यका खानेपानी लिमिटेड कमलादी, निजामती आवासीय विद्यालय चुलीवन धनकुटा, भाडामा दिएको छ । ताहचालस्थित सोल्टी मोडको ४ रोपनी ४ आना ३ पैसा ३ दाम जग्गा पनि लिजमा दिन प्रक्रिया थालिएको छ । लिज को नाममा स्वाहा पार्ने खेल राजतन्त्रको अन्त्यसँगै नेपाल ट्रष्टको नाममा गएको पूर्वराजपरिवारको सम्पत्ति निमिट्यान्न पार्ने मेसोमा राजनीतिक नेतृत्व लागेको छ । पूर्वराजाका सम्पत्ति नेताले बचाउन चाँहदैनन्, लामो समयदेखि नेपाल ट्रष्टमा बसेका एक कर्मचारीले भने, यो इतिहास हो, तर संरक्षणतिर कसैको ध्यान छैन । नेताहरू पूर्वराजाको सम्पत्ति दोहनमा लागेका छन् । जुन उद्देश्यबाट ट्रस्टको स्थापना भयो त्यसको प्रतिकुल अर्को कानुन लउन लागिएको छ । प्रस्तावित विधेयकमा ऐतिहासिक महत्व बोकेको राजपरिवारको सम्पत्तिलाई व्यावसायिक प्रयोगका दिन सकिने व्यवस्था छ । केही नेपाल ऐनलाई संशोधन गर्न बनेको विधेयकमा नेपाल ट्रष्टसम्बन्धी व्यवस्था घुसाएर पूर्वराजपरिवारको सम्पत्ति समाप्त पर्न खोजिएको अधिकारीहरूको भनाइ छ । सांसद राधेश्याम अधिकारीले सरकारले गैरजिम्मेवारपूर्ण ढंगले लुकाएर विधेयक ल्याएको प्रतिक्रिया दिए । यो ५० वटा ऐन भित्र ल्याउन जरुरी थिएन । छलफल नै नगरी खुसुक्क घुसाएर वदनीयतसाथ ल्याइएको छ, उनले भने, यो गम्भीर चासोको विषय हो । उनले ऐतिहासिक, सांस्कृतिक, वातावरीणय, पर्यावरणीय दृष्टिकोणले पूर्वराजापरिवारको सम्पत्ति जर्गेना गर्नुपर्नेमा जोड दिए । लामो समयसम्म भौतिक संरचना निर्माण गरी लीज लिने व्यवस्था नै पूर्वराजपरिवारको सम्पत्ति सक्ने प्रपञ्च भएको वरिष्ठ अधिवक्तासमेत रहेको अधिकारीले बताए । देशभरका २९ जिल्लामा पूर्वराजा वीरेन्द्र र उनको परिवारको नाममा सम्पत्ति छ । व्यक्ति पोस्ने संशोधित दफा नेपाल ट्रस्ट ऐन २०६४ को दफा ५ को उपदफा २ को (क) १ मा राष्ट्रिय हित अनुकूल तथा ट्रस्टलाई फाइदा हुने पर्यटकीय र व्यवसायिक सञ्चालन गर्न सकिने व्यवस्था छ । यसअघि विद्यालय, महाविद्यालय, विश्वविद्यालय जस्ता शैक्षिक तथा प्राज्ञिक संस्थाहरू खडा गरी सञ्चालन गर्न वा त्यस्तो संस्था सञ्चालनका लागि अनुदान प्रदान गर्न सकिने व्यवस्था थियो । यस्तै अस्पताल वा स्वास्थ्य चौकी जस्ता सार्वजनिक चिकित्सालय खडा गरी तोकिए वमोजिम सञ्चालन गर्न सक्ने व्यवस्थासमेत थियो । यस्ता काम सम्पन्न गर्न ट्रस्टको सम्पत्ति कुनै कुनै व्यक्ति वा संस्थालाई ट्रस्टको सिफारिसमा नेपाल सरकारले ताकेको अवधिका लागि लिजमा दिनसक्ने व्यवस्था गरिएको छ । थप आर्थिक लाभ हुनसक्ने अबस्थामा अनिश्चितकालसम्म लिज अवधि बढाउन सकिने व्यवस्थासमेत ऐनमा किटान गरिएको छ ।"

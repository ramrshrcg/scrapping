शीर्षक,विवरण
भूमि विधेयक माफियामैत्री,"भूमिको उपयोग उत्पादकत्व वृद्धि गरी मुलुकको समग्र आर्थिकसामाजिक जीवन सुदृढ गराउनु हो। सीमित व्यक्तिका हातमा असीमित भूमिको स्वामित्व रहँदा उत्पादकत्व घट्ने मात्र होइन, त्यसले गरिबी नै वृद्धि गर्छ। यही मान्यतालाई दृष्टिगत गरी भूमिलाई अनावश्यक ओगटेर यसको उत्पादकत्व क्षमता ह्रास हुन कानुनले बन्देज लगाएर त्यसको सीमा निर्धारण गर्ने चलन विश्वव्यापी रूपमा छ। मुलुकमा उद्योग, कलकारखाना, कृषि फार्म आदिका नाममा सरकारसित अनुमति लिएर हदबन्दीभन्दा बढी जग्गा उपयोग गर्न पाइने बन्दोबस्ती गरिएको छ। यस्ता प्रावधान असल नियतले राखिएका हुन्। तर उद्देश्यअनुरूप भूमिको उपयोग भइरहेको छैन। एउटा उद्देश्य देखाएर ओगटिएका भूमि अर्कैमा उपयोग भइरहेको छ। त्यसको सुधार गर्नुको साटो त्यसरी हदबन्दीभन्दा बढी लिइएका जग्गा सट्टापट्टासमेत गर्न पाइने नयाँ प्रावधान ल्याउन लागिएको छ। प्रतिनिधिसभाबाट पारित भई राष्ट्रिय सभामा पुगेको भूमिसम्बन्धी ऐन संशोधन गर्न बनेको विधेयकमा यस्तै नियत झल्किन्छ। जसरी पनि आकर्षक, मूल्यवान् जग्गा ओगट्ने, मौका पाउनासाथ त्यसको बेचबिखन गर्ने र त्यसको सट्टा अर्कै उपयोग हुन नसक्ने वा कम मूल्यका जग्गामा रूपान्तरण गर्ने उद्देश्यले यो विधेयक प्रतिनिधि सभाबाट पारित भएको छ। नेपालमा जग्गाको ठूलो मात्रा कारोबार गर्न सक्ने हैसियत राख्नेहरू उच्च राजनीतिक पहुँचवाला हुन्। अर्को शब्दमा यिनलाई भूमाफिया पनि भनिन्छ। माफियाले भएका नीति र ऐनलाई समेत संशोधन गर्ने, खारेज गर्ने र आफ्नो स्वार्थअनुकूल तर्जुमा गरी लागू गर्न सक्ने हैसियत राख्छ। सरकारी नम्बरी र मूल्यवान् जग्गा कौडीको भाउमा भाडामा दिने, त्यस्तो भाडामा दिलाउन निर्णयकर्तालाई प्रभावमा पार्न, तिनको इमान खरिद नै गरिदिनेसम्मका कृत्य भूमाफियाले गर्दै आएका छन्। नेपाल सरकारको मातहतमा रहेका जग्गा यस्तै कौडीको भाउमा र कथित लिजमा लिनेदिने प्रचलन अद्यापि छ। यो विकृति र विसंगति कायम रहेकै बेला हदबन्दीभन्दा बढीका आकर्षक र मूल्यवान् जग्गा सुरक्षित गर्ने नियतका साथ यो विधेयक ल्याइएको छ। मुलुकको समग्र भूमि प्रशासनलाई प्रभाव पार्ने यस्तो विधेयकमा दफावार छलफल भई यसको दूरगामी असरको मूल्यांकन सार्वभौम संसद्मा हुनुपर्थ्यो। आफूलाई जनताको प्रतिनिधि भन्ने, जनताको हकहितको रखवाला मान्ने सांसदहरूले केही सीमित भूमाफियाको स्वार्थ पूरा हुने विषयमा आँखा चिम्लेर पारित गरिदिएको पाइयो। जनताले विश्वास गरी उनीहरूको हकहितको रक्षा होला, मुलुकको राष्ट्रिय स्वार्थ र बहृत् उपयोगिताका सबालमा यस्ता खालका हर्कत होलान् भनेर नै आफ्नो विश्वासको मत प्रकट गरी उनीहरूलाई विधायक बनाएका हुन्। यो सामान्य तथ्यलाई समेत उपेक्षा गर्दै सांसदहरूले यसको पक्षमा उभिनु विडम्बना हो। सांसदमा सत्तारुढ दल नेकपाको करिब दुईतिहाइ छ। संसद्लाई कार्यपालिकाजस्तो बनाइएको अनुभूति भइरहेका बेला प्रमुख प्रतिपक्षले समेत आफ्नो भूमिका निर्वाह गर्न सकेको देखिएन। राष्ट्रिय सभामा विचाराधीन रहेको यो विधेयक हदबन्दीभन्दा बढी जग्गा ओगट्ने, त्यसलाई उच्चतम मूल्य प्राप्त गरी बेचबिखन गर्ने, प्लटिङ गर्नेजस्ता कृत्यका लागि अभिप्रेरित देखिन्छ। यो विधेयक पारित भएमा राज्यबाट छुट लिएको जग्गा दुरुपयोग गर्ने बाटो खुला हुन्छ। राज्यबाट उद्योग, व्यवसाय गर्छु भनेर हदबन्दीभन्दा बढी लिएको जग्गा सट्टपट्टा, हक हस्तान्तरण र बिक्रीवितरण गर्ने चेष्टा राख्नु आफैंमा कुकर्म हो। यस्तो सोचसमेत निन्दनीय छ। जनताका प्रतिनिधि, त्यसमाथि आफूलाई सर्वहारा वर्गको प्रतिनिधित्व गर्ने जनप्रतिनिधि ले नै पुँजीपति, जमिनदारलाई गलत नियतका साथ पोस्नेको पक्षमा विधेयक ल्याउनु दुर्भाग्य हो। लगानीको वातावरणका लागि यस्तो ऐन लागू गर्नुपर्ने भन्ने तर्कमा कुनै सत्यता छैन। झापाका केही चियाबगानलक्ष्यित यो विधेयक तत्काल खारेज गरेमा देश र जनताप्रति बेइमानी गरेको ठहरिने छैन। जुन प्रयोजनका लागि लिएको हो त्यसमा प्रयोग नभएको पाइएमा यस्तो जग्गा जफत गर्नुपर्छ। जथाभावी हदबन्दीभन्दा बढी जग्गा आदेशका भरमा बाँड्ने प्रथा बन्द गर्नुपर्छ। बरु संसद्ले नै समिति बनाएर हदबन्दीभन्दा बढी जग्गाको अवस्थाबारे अध्ययन गरी केकस्तो अवस्थामा छ, त्यसको प्रतिवेदन बाहिर ल्याउनुपर्छ। वैधानिक रूपमै भूमाफिया पोस्ने गरी नीतिगत भ्रष्टाचारको पारो बढाउने खेलमा संसद् मुछिनु हुन्न। विधेयक अन्तनिर्हित स्वार्थ खोतल्ने काममा संसद् चुक्नु हुन्न।"
टिपरको ठक्करबाट साइकल यात्रीको मृत्यु,राजविराज : सप्तरीमा शुक्रबार भएको टिपर दुर्घटनामा परेर एक साइकल यात्रीको मृत्यु भएको छ । इलाका प्रहरी कार्यालय कञ्चनरुपले दिएको जानकारी अनुसार सप्तकोशीको फत्तेपुरबाट कञ्चनरुपतर्फ आउँदै गरेको ना १ क ७९८३ नम्बरको टिपरको ठक्करले साइकल यात्री राजबिराज नगरपालिका १० दिघवाका २० वर्षीय मनोज रामको मृत्यु भएको हो । प्रहरीका अनुसार सप्तकोशी नगरपालिकाको फत्तेपुरबाट कञ्चनरुपतर्फ आउँदै गरेको टिपरले पछाडिबाट साइकल यात्रीलाई ठक्कर दिएको थियो । कञ्चनरुप नगरपालिका ७ आदर्श टोलस्थित फत्तेपुरकञ्चनपुर सडक खण्डमा भएको दुर्घटनामा रामको दुबै खुट्टा भाँचिएको थियो । घाइते रामको उपचारका क्रममा गोल्डेन अस्पताल बिराटनगरमा मृत्यु भएको डिएसपी मकेन्द्रकुमार मिश्रले बताए । ठक्कर दिने टिपर र चालकलाई ईलाका प्रहरी कार्यालय कञ्चनरुपले नियन्त्रणमा लिएको छ ।
वसन्तपुरमा इन्द्र जात्राको रौनक (फोटो फिचर),"तस्बिर : दिपेन श्रेष्ठ काठमाडौंको ठूलो पर्व येंया पून्हि (इन्द्रजात्रा) शुक्रबार तामझामका साथ सम्पन्न भएको छ । काठमाडौं महानगरले इन्द्रजात्रालाई विशेष रुपमा मनाएको छ । महानगरले औपचारिक रूपमा पहिलो पटक विदेशी पाहुनासमेत डाँकेको थियो। शुक्रबार अपराह्न वसन्तपुरस्थित गढी बैठक हलबाट जीवित देवी कुमारी, श्री गणेश तथा श्री भैरवको रथ यात्राको अवलोकनपछि राष्ट्रपति विद्यादेवी भण्डारीले नेपाली सेनाबाट सल्लामी ग्रहण गरिन् । इन्द्र जात्राको दिन भैरव नाचलगायत विभिन्न नाच प्रस्तुत गरिएको छ ।"
हेडमास्टर र व्यवस्थापन समिति सदस्यसहित ६ जना घुस लिँदै गर्दा अख्तियारको फन्दामा,"वीरगन्ज : शिक्षक परीक्षामा पास गराइदिने भन्दै घुस लिँदै गरेको अवस्थामा वीरगन्जको एक चिया पसलबाट प्रधानाध्यापक सहित ६ जनालाई अख्तियार दुरुपयोग अनुसन्धान आयोगले नियन्त्रणमा लिएको छ । पक्राउ पर्नेहरुमा प्रधानाध्यापक, सह प्रधानाध्यापक, शिक्षक र विद्यालय व्यवस्थापन समितिका सदस्यहरु छन् । अख्तियारको हेटौँडास्थित क्षेत्रीय कार्यालयबाट खटिएको टोलीले वीरगन्ज महानगरपालिका ३१ बेल्वाको नेपाल राष्ट्रिय आधारभूत विद्यालयका प्रधानाध्यापक सचिन्द्र कुमार कापर सहित ६ जनालाई शुक्रबार साँझ पक्राउ गरेको हो । वीरगन्ज ८ स्थित शीवा हस्पिटल गल्लीमा रहेको चिया पसलबाट उनीहरु पक्राउ परेका हुन् । पक्राउ पर्नेहरुमा प्रधानाध्यापक कापरसँगै सहायक प्रधानाध्यापक मनिर मियाँ, शिक्षक सुरेश महतो, व्यवस्थापन समितिका सदस्यहरु जमिल मिया, इजलाश मिया र व्यवस्थापन समितिकी सदस्य सबिना खातुनका श्रीमान् नजमुदिन देवान छन् । गणित विषयको शिक्षक, नियुक्तिका लागि विद्यालय प्रशासनले विज्ञापन निकालेको थियो । त्यसका लागि शनिबार परीक्षा तोकिएको थियो । उक्त परिक्षामा पास गराइदिने भन्दै एकजना उम्मेदवारसँग चिया पसलमा शुक्रबार साँझ एक लाख रुपैयाँ लिँदै गरेको अवस्थामा अख्तियारले उनिहरुलाइ घुस रकम सहित पक्रेको हो । घुस रकम सहित पक्राउ परेकाहरुलाई अनुसन्धान र कारवाहीका लागि शुक्रबार साँझ नै हेटौँडा लिएर गएको अख्तियारको हेटौँडा स्थित कार्यालयका अधिकृत नरबहादुर चन्दले जानकारी दिए ।"
दाइजोको निहुँमा श्रीमान् र सासूले गरे कुटपिट,"वीरगन्ज : वीरगन्ज महानगरपालिका १० रानीघाटमा एक महिलामाथि उनकै परिवारका सदस्यले कुटपिट गरी घाइते बनाएका छन्।रानीघाटका गोबिन्द शाहकी श्रीमती रन्जु देवीले दाइजोको निहुँमा श्रीमान् गोविन्द र सासू जशोदा देवीले कुटपिट गरी घाइते बनाएको आरोप लगाएका छिन्।उनले आफूलाई कुटपिट गर्नेमाथि कारबाहीको माग समेत गरेकी छिन्। घाइते रन्जु देवीको वीरगन्जकै नारायणी अस्पतालमा उपचार भइरहेको छ। बहिनी रन्जु देवीलाई कुटपिट गरी घाइते बनाएको खबर पाउना साथ रन्जुका दाजु रमेश साह बिहीबार बिहान बहिनीको घर पुगेका थिए। बहिनी रन्जु घरभित्रै अचेत अवस्थामा भेटिएपछि उपचारका लागि अस्पताल लैजान खोज्दा ज्वाइँ गोविन्द र उनकी आमा जशोदाले अस्पताल लैजान दिन मानेन्, रमेशले भने, 'त्यसपछि मैले नजिकैको रानीघाट प्रहरी चौकीमा खबर गरेँ। प्रहरी आएपछि मात्र उनीहरुले बहिनीलाई अस्पताल लैजान दिए। ' दाइजोमा मोटरसाइकल नल्याएको भन्दै बहिनी रन्जुलाई उनका श्रीमान् र सासूले पटकपटक यातना दिँदै आएको रमेशले अन्नपूर्णपोष्टलाई बताए । कुटपिटबाट घाइते रन्जुले दाइजोमा मोटरसाइकल नल्याएकै निहुँमा आफूमाथि कुटपिट भएको बताइन् । उनका श्रीमान् गोविन्द र सासू जशोदा देवीविरुद्ध रन्जुका दाजु रमेशले शुक्रबार अपरान्ह जिल्ला प्रहरी कार्यालय पर्सामा किटानी जाहेरी दिएका छन् । पर्साका प्रहरी प्रवक्ता अनन्तराम शर्माले भने पीडित पक्षबाट उजुरीको निवेदन आएकाले कानुनअनुसार कारबाही प्रक्रिया अगाडि बढाइने बताए । बाराको कलैया उपमहानगरपालिका १२ शीतलपुर माइती भएकी रन्जु देवीको वीरगन्ज रानीघाटका गोविन्दसँग २०६१ सालमा मागी बिहे भएको थियो । बिहेका बेला माइती पक्षले दाइजोमा दुई लाख ५० हजार रुपैयाँ नगद र गरगहना लगायतका सामान दिएको थियो । तर, बिहे भएको तीन वर्ष नबित्दै श्रीमान् र सासूले निरन्तर शारीरिक र मानसिक यातना दिँदै आएको रन्जु देवीको भनाइ छ। रन्जुका भाइ मनोज साहका अनुसार, बिहे भएको तीन वर्षपछि दिदीका श्रीमान् र सासूले दाइजोमा फ्रिज र वासिङ मेसिन माइतीबाट ल्याउन दबाव दिएका थिए । तर, त्यस बेला थप दाइजो दिन नसक्ने जवाफ दिएपछि परिवारबाट मानसिक यातना दिन थालेपछि फ्रिज र वासिङ मेसिन दिएर पठाएको भाइ मनोजले बताए । फ्रिज र वासिङ मेसिन दिएर पठाएको केहि वर्ष नबित्दै गोविन्दले मोटरसाइकल माग्न दबाव दिँदै यातना दिन थालेपछि रन्जु श्रीमान्को घर छाडेर साढे ३ वर्षदेखि माइतीमै बस्दै आएकी थिइन् । गत जेठमा काका ससूराले माइतीबाट बोलाएर रन्जुलाई वीरगन्ज रानीघाटस्थित घरमा ल्याएका थिए । 'साढे ३ वर्षपछि घर आएँ, मोटरसाइकल नल्याएको भन्दै श्रीमान्, सासू र ससूरा सबै मिलेर निरन्तर मानसिक यातना दिन थाले, रन्जुले भनिन्, 'माइतीबाट घर आएपछि मेरो श्रीमान्ले मसँग कहिले पनि राम्रो मुखले बोलिनन्। आमा छोरा मिलेर रात दिन गाली गर्ने र कुट्ने काम मात्र गर्थे।' 'श्रीमान् र सासूले आफूलाई विष खाएर आत्म हत्या गरसम्म भने तर दुई छोराको मायाले त्यसो गर्न सकिन,' उनले भनिन्। चार वर्ष पहिले पनि दाइजोकै निहुँमा यातना दिएपछि प्रहरी चौकीमा जाहेरी दिएको र त्यस बेला उनीहरुले अब गल्ती नगर्ने भन्दै माफी मागेपछि मिलापत्र गराएर घर फर्किएको दुखेसो रन्जु देवीले सुनाइन्।"
रतुवा मारेको आरोपमा ७ जना पक्राउ,"सल्यान : संरक्षित वन्यजन्तु रतुवा मारेको आरोपमा सल्यानमा सातजनालाई प्रहरीले पक्राउ गरेको छ । कुमाख गाउँपालिका३ इग्रेखोलामा रतुवा मारेर खाने तयारी गरेको भन्दै मृत रतुवा सहित सातजनालाई पक्राउ गरेको जिल्ला वन कार्यालय सल्यानका निमित्त प्रमुख तथा सूचना अधिकारी मनोज शर्मा लम्सालले जानकारी दिए । पक्राउ पर्नेमा कुमाख गाउँपालिका३ का ५२ वर्षीय गणेश केसी, सोही ठाउँका ४९ वर्षीय शिव कुमार शाही, ४९ वर्षीय कुशे रावत, ४० वर्षीय लिलाधर केसी, २६ वर्षीय तेज बहादुर केसी, ३० वर्षीय देवस्थल केसी र ७५ वर्षीय सोबे बुढा छन् । आरोपित सबैलाई शुक्रबार जिल्ला अदालतबाट म्याद थप गरी अनुसन्धानका लागि हिरासतमा राखिएको छ । घटनामा संलग्न भएको प्रमाणित भएमा राष्ट्रिय निकुन्ज तथा वन्यजन्तु संरक्षण ऐन २०२९ को दफा २६को उपदफा ४ अन्तरगत चोरी शिकारी अन्तरगत ६ महिना कैद र २० हजार जरिवाना अथवा दुवै सजाय हुनसक्ने सूचना अधिकारी लम्सालले जानकारी दिए ।"
ज्यूँदो शिशु मृत घोषित प्रकरण : भेरी अस्पतालले गल्ती स्वीकार्यो,"नेपालगन्ज : भेरी अस्पताल नेपालगन्जले जीवित बच्चालाई मृत भनेर अभिभावकलाई जिम्मा लगाएको कुरा घुमाउरो रुपमा स्वीकार गरेको छ। जाजरकोटको छेडागाड नगरपालिका९ की २० वर्षीया कमला अधिकारीले जन्माएको बच्चालाई मृत भनेर दिएपछि गाड्ने क्रममा जीवित भएको रहस्य खुलेको थियो। प्रिम्याच्युयर बच्चामा पूर्वअनुमान गर्न गाह्रो हुने शारीरिक अवस्थाका कारण घटना भएको र असावधानी भविष्यमा हुन नदिने प्रतिबद्धता जनाएर अस्पतालले घुमाउरो रुपमा गल्ती स्वीकार गरेको छ तर अस्पतालले शिशु मृत जन्मेको जिकिर भने शुक्रबार अपरान्ह साढे ४ बजे जारी गरेको प्रेस नोटमा गरेको छ। चिकित्सकले मृत घोषित गरेको शिशु गाड्न लैजाँदा चलमलाएपछि बच्चा जन्मिने बित्तिकै रुने, सास फेर्ने, हात गोडा चलाउने गतिविधि नगरेको, परीक्षणमा मुटुको धड्कन नसुनिएको र नालमा समेत गति नभएको, बच्चाको ढाड र पैतला भलाएर स्टुम्युलेसन गर्दा समेत कुनै सुधार नभएको प्रेस नोटमा उल्लेख छ। नवजात शिशुलाई एनआइसीयूमा राखेर अक्सिजन र अन्य औषधि दिएर उपचार गरिरहेको अस्पतालका निमित्त प्रमुख मेडिकल सुपरिटेण्डन्ट डाबद्री चापागाईंले बताए।"
पोखरामनाङ हप्तामा एक उडान गर्ने तयारी,"पोखरा : हिमाल पारिको जिल्ला मनाङको हुम्दे विमानस्थलमा पक्की रनवे बनेको ६ वर्षपछि पोखरामनाङ हप्ताको एक उडान भर्ने तयारी गरिएको छ। २०७० मा मनाङको हुम्देस्थित विमानस्थल कालोपत्रे भएपछि पनि नियमित उडान हुन सकेको छैन। गण्डकी प्रदेश सरकारले पोखरामनाङ जहाज संचालन गर्न पहल गरेको हो। गण्डकी प्रदेशका मुख्यमन्त्री पृथ्वीसुब्बा गुरुङ, प्रदेशका पर्यटनमन्त्री विकास लम्सालसहित १५ जनाको टोली शुक्रबार समिट एयरको जहाजबाट पोखराबाट मनाङको हुम्दे मिानस्थल पुगेर फर्केका छन्। पोखरामनाङ नियमित उडान गर्न सकरात्मक सन्देश दिन मुख्यमन्त्री, पर्यटनमन्त्रीसहितको टोली मनाङ पुगेर फर्केको गण्डकी प्रदेशको पर्यटन मन्त्रालयले बताएको छ। हप्तामा एक दिन पोखरामनाङ उडान भर्ने तयारी गरिएको समिट एयर पोखराका म्यानेजर पोषण मणि त्रिपाठीले जानकारी दिए। मनाङको हुम्दे विमानस्थल भौगोलिक अवस्थितीले उडानकालागि त्यती सजिलो भने नरहेको उनले सुनाए। खोच हुँदै जानु पर्ने र हुम्दे विमानस्थल पनि अवतरण र उडानका लागि सजिलो नरहेको उनले बताए। हुम्दे विमानस्थल समुन्दी सतहदेखि ११ हजार १ सय ४५ फिट उचाइमा छ। यो विमानस्थल २०३९ असोजमा सञ्चालनमा आएको थियो। मनाङको हुम्दे विमानस्थल स्थरोन्नति गरेर पक्की रनवे बनेपछि बेलाबेलामा जहाज आउजाउँ गर्ने गरे पनि नियमित उडान भने नभएको पोखरा विमानस्थलका प्रवक्ता काशीनाथ पौडेलले जानकारी दिए। हेलिकोप्टर उडान भने भइरहेको उनले बताए। मनाङको हुम्दे विमानस्थलबाट सदरमुकाम चामे हिँडेर पुग्न ४५ घण्टा लाग्छ। विमानस्थल सदरमुकाम भन्दा टाढा भएकोले पनि प्यासेन्जर आकर्षित नभएको हुन सक्ने विमानस्थलका कर्मचारी बताउँछन्। विश्वप्रसिद्ध अन्नपूर्ण संरक्षण क्षेत्र अन्तर्गतको राउण्ड अन्नपूर्ण पदयात्रा यही बाटोमा पर्दछ। लम्जुङको बेसीसहरदेखि पैदल यात्रा गर्दै पर्यटक ताल, चामे, हुम्दे विमानस्थलको छेउँ हुँदै थोरङपास गरेर मुस्ताङ पुग्ने गर्दछन्। पछिल्लो समयमा मनाङसम्मै यातायात पहुँच सहज भएको छ। हिमाल पारिको अर्को जिल्ला मुस्ताङको जोमसोममा भने अहिले नियमीत ८ उडान भइरहेका छन्। पछिल्लो समयमा तारा एयर र समिट एयरले नियमीत उडान गरिरहेका हुन्। जोमसोममा सिजनको समयमा ११ फ्लाईटसम्म भएको पोखरा विमानस्थलले बताएको छ।"
सुत्केरी व्यथा लागेको चार दिनपछि उद्धार,जाजरकोट : चार दिनदेखि सुत्केरी व्यथाले थला परेकी तुल्सी सुनारको उद्धार भएको छ। कुशे गाउँपालिका८ की ४५ वर्षीया सुनारको शुक्रबार सेनाको हेलिकप्टरहा उद्धार भएको हो। उनलाई क्षेत्रीय अस्पताल कालागाउँ सुर्खेत लगिएको प्रहरी निरक्षिक केशरबहादुर कार्कीले जानकारी दिए। जिल्ला प्रशासन कार्यलयको समन्वयमा सेनाले उद्धार गरेको प्रमुख जिल्ला अधिकारी जनकराज पन्तले बताए। उनलाई तुल्सीलाई चार दिनअघि पैंक स्वास्थ्य चौकीमा भर्ना गरिएको थियो। बच्चा उल्टो भएकाले सुत्केरी गराउन नसक्दा रिफर गरिएको स्वास्थ्य चौकी इन्चार्ज रामसिह मण्डलले जानकारी दिए। तुल्सीका घरमा उनका दुई छोरा र दुई छोरी छन्। यसअघि कुशे १ कि गर्भवती संगीताकुमारी शाहीको हेलिकप्टरबाट उद्धार भएको थियो।
राजधानीको गोलढुंगामा गोली चल्यो,काठमाडौं : शुक्रबार काठमाडौंको गोलढुंगामा गोली चलेको छ। महानगरीय अपराध महाशाखाको टोलीले साजन गुरुङलाई गोली हानेको हो। धादिङ स्थायी घर भएका गुरुङ कर्तब्य ज्यान मुद्दामा मुछिएका आरोपी हुन्। गुरुङ प्रहरीको नियन्त्रणबाट भाग्न लाग्दा प्रहरीले गोली चलाएको अपराध महाशाखाका प्रमुख प्रहरी वरिष्ठ उपरीक्षक सहकुलबहादुर थापाले जानकारी दिए। थापाका अनुसार गोलढुङ्गास्थित फूलबारी रेष्टुराँबाट पक्रन खोज्दा प्रहरीलाई आक्रमण खोजेपछि गोली प्रहार गरेर नियन्त्रणमा लिइएको हो। घाइते गुरुङको वीर अस्पतालमा उपचार भइरहेको छ। उनको खुट्टामा गोली लागेको छ। धादिङ घर भएका गुरुङ लामो समयदेखि गुण्डागर्दीमा संलग्न हुँदै आएको प्रहरीको जिकिर छ। उनका साथबाट एक थान कटुवा पेस्तोलसमेत बरामद भएको महाशाखाले जनाएको छ।
किशोर श्रेष्ठ विश्व प्रेस काउन्सिलको महासचिव,"काठमाडौं : प्रेस काउन्सिल नेपालका कार्यवाहक अध्यक्ष किशोर श्रेष्ठ विश्व प्रेस काउन्सिलको महासचिव बनेका छन्। शुक्रबार अजरबैजानमा सम्पन्न विश्व प्रेस काउन्सिलको सम्मेलनले श्रेष्ठलाई सर्वसम्मत महासचिव चयन गरेको हो। विश्व प्रेस काउन्सिलको अध्यक्षमा साइप्रसका प्राडा सुले अकर, उपाध्यक्षमा अजरबैजानका सांसद अफ्लातुन अमासोभ र कोषध्यक्षमा टर्कीका तामेर अताबारुत निर्वाचित भएका छन्। कार्यवाहक अध्यक्ष श्रेष्ठले फेसबुकमा स्टाटस लेख्दै आफू महासचिवमा सर्वसम्मत निर्वाचित भएको जानकारी दिएका हुन्।"
थबाङमा पहिरोले एकै परिवारका ६ जनाको मृत्यु,"रोल्पा : पहिरोले पुरिएका रोल्पा थबाङ२ छेर्लोबाङ झार्नै गाउँका ६ जना मृत भेटिएका छन् ।बिहीबार राति १२ बजे आएको पहिरोले सुतिरहेका ६ जना घरसँगै पुरिएका थिए । एक घर र तीन गोठ पहिरोले पुरिदा ४२ वटा पशुको समेत मृत्यु भएको छ। दुईतले ढुंगा र काठले छानो भएको घरमा सुतिरहेकी २८ वर्षीय शीरकुमारी झाक्री र उनको ४ वर्षीय छोरा असल बुढाको गाउँलेले बिहानै शव फेला पारेका थिए । भूँइतलामा सुतेका चारजनाको समेत शव फेला पारिएको जिल्ला प्रहरी प्रमुख एवं प्रहरी नायव उपरीक्षक चित्रबहादुर गुरुङले जनाए । मृत्यु हुनेमा ३८ वर्षीय जय बुढा, उनकी पत्नी ३६ वर्षीया मुलज्योती बुढा, नौ वर्षीया छोरी देवस्ती र दुई वर्षीया छोरी करिस्मा रहेका छन्। उनीहरुको सबैको शव पुरिएको अवस्थामा स्थानीय र प्रहरीले निकालेका हुन् । तीनवटा गोठ पुरिदा ४२ वटा पशु मरेका छन्। ६ गाई, १९ भेडा र १७ बाख्रा मरेका हुन् । धनकुमार झाक्रीका २ गाई, ४ भेडा र ६ बाख्रा छन् । त्यसैगरी टकेन्द्र झाँक्रीको गोठ पुरिदा ७ बाख्रा र ४ गाई मरेका छन् भने फारम झाक्रीका १५ भेडा र ४ गाई मरेका हुन्। छिमेकी विस्मल झाक्रीका अनुसार सहिद मार्गअन्तर्गतको सडक खन्ने क्रममा सडक किनारमा थुपारिएको माटोको थुप्रोसँगै आएको पहिरोले यति ठूलो मानवीय क्षति भएको हो। पहिरोबाट ठूलो मानवीय क्षति भएपछि थबाङी शोकमा डुबेका छन् । पोष्टमार्टमको झन्झट वर्षात्का कारण घोराहीथबाङ सहिद मार्गको दुईखोलीथबाङ खण्ड पहिरोका कारण अवरुद्ध छ । जिल्ला अस्पताल रेउघामा शब पोष्टमार्टमा लागि बोकेर ल्याउन डेढ दिन लाग्छ । ६ वटा शव बोकेर ल्याउन कठिनाई हुने भएकाले डा प्रकाश बुढाको टोलीलाई नै थबाङ पठाउने तयारी गरिएको प्रमुख जिल्ला अधिकारी लक्ष्मण ढकालले बताए । चिकित्सकको टोली भोली मात्र घटनास्थल पुग्ने भएको छ । पहिरोबाट निकालिएका शब सुरक्षित राख्न प्रहरी खटिएको छ । घटनाको जानकारी लगत्तै इलाका प्रहरी कार्यालय थबाङको प्रहरी टोली घटना स्थल पुगेको थियो। सदरमुकाम लिबाङस्थित जिल्ला प्रहरी कार्यालय, इलाका प्रहरी कार्यालय घर्तीगाउँ, कुरेली र मिरुल रानागाउँ प्रहरी चौकीबाट प्रहरी टोली घटनास्थल पुगेका छन् । घटनालगत्तै विपत् व्यवस्थापन समितिको संयोजक समेत रहेका प्रमुख जिल्ला अधिकारीको पहलमा बैठक बसेर पोष्टमार्टम र घटनास्थलका मृत पशु चौपायको व्यवस्थापन गर्नेबारे प्रबन्ध मिलाइएको छ।घटनास्थल सदरमुकाम लिबाङबाट २५ कोष टाढा छ।"
जाजरकोट अस्पतालमा बेवारिसे शिशु,जाजरकोट : जंगलमा बेवारिसे अवस्थामा फालिएको एक शिशुको जाजरकोट अस्पतालमा उपचार भइरहेको छ। भेरी नगरपालिका १३ कुदुको दानीमारे जंगल हेरालुको रुपमा कार्यरत स्थानीय लालसरी विकले सोमबार जंगलमा बेवारिसे अवस्थामा फालिएको शिशु फेला परेकी थिईन्। भर्खर जन्मिएको बच्चालाई प्लाष्टिकले बेरेर जंगलमा फालिएको देखेपछि उनले प्रहरी चौकी कुदुमा खबर गरेकी थिईन्। प्रहरीले बच्चालाई तत्काल जीवितै उद्धार गरेर जाजरकोट अस्पताल ल्याएको थियो। बेवारिसे अवस्थामा भेटिएको शिशु छोरा रहेको छ। बच्चाको अवस्था सामान्य रहेको अस्पतालले जनाएको छ। बच्चा कस्को हो र किन जंगलमा फालियो भन्ने पत्ता लाग्न नलागेकाले अनुसन्धान जारी रहेको जिल्ला प्रहरी प्रमुख डीएसपी श्यामबहादुर खत्रीले बताए। उनले भने अनुसन्धानबाट सत्य तथ्य छिटै पत्ता लगाउँछौ। अवैध रुपमा गर्भ रहेको बच्चा फालिएको हुन सक्ने प्रहरीको आशंका छ। बच्चा धर्म सन्तानको रुपमा आफूले पाल्न पाउँ भनि जिल्ला प्रशासन कार्यालयमा कृष्ण भट्टराईले निवेदन दिएका छन्। बेवारिसे अवस्थामा रहेका बच्चा हस्तान्तरण गर्ने अधिकार स्थानीय तहलाई भएकोले सक्कलै निवेदन भेरी नगरपालिकामा पठाइएको प्रमुख जिल्ला अधिकारी जनकराज पन्तले बताए। नवजात शिशुलाई बेवारिसे अवस्थामा फाल्ने व्यक्तिको पहिचान गरी आवश्यक कारवाही प्रक्रिया अघि बढाउन प्रहरीलाई निर्देशन दिएको उनले बताए।
गौचन हत्यामा जेल परेका समीरमानले चलाए गृहमन्त्रीका भाइ,"काठमाडौं : कर्तव्य ज्यान मुद्दा लागेका समीरमानसिंह बस्न्यात केन्द्रीय कारागारमा छन्। निर्माण व्यवसायी महासंघका तत्कालीन अध्यक्ष शरदकुमार गौचनको हत्यामा उनी जेल परेका हुन्। सहज तरिकाबाट बाहिर निस्किन उनी प्रधानमन्त्री वा गृहमन्त्रीनिकट व्यक्ति खोजिरहेका थिए। उनी अन्ततः सहयोगीमार्फत नरेश थापासम्म पुगे। नरेश गृहमन्त्री रामबहादुर थापाका भाइ हुन्। जग्गा कारोबारमा संलग्न उनी काठमाडौंमा नयाँ घर बनाउँदै छन्। उनै नरेशसँग काठमाडौं भेंडासिंहका शैलेश प्रजापतिले पहिलो सम्पर्क गरेको केन्द्रीय अनुसन्धान ब्युरो (सीआईबी)ले जनाएको छ। तत्कालीन वाईसीएलमा हुँदा नरेशसँग प्रजापतिको चिनजान थियो। व्यवसाय गर्दै आएका शैलेश समीरमानका सहयोगी हुन्। समीरमानसँग उनको प्रायः कुरा हुन्थ्यो। नरेशसँग निकट भएको खबर उनले समीरमानलाई दिए। उनलाई सहयोग गर्नेमा स्युचाटारका पवन खड्का, इचंगुनारायणका सुरेन नगरकोटी, बाफलका विनोद लामा, मनबहादुर पुन मगर र सशस्त्र प्रहरी जवान वीरबल भट्टराई रहेको सीआईबीले जनाएको छ। सीआईबी टोलीले सुरुमा पवन र सुरेनलाई नियन्त्रणमा लिएको थियो। थप अनुसन्धान गर्दै जाँदा नरेशको मिलेमतोसमेत खुलेको अनुसन्धानमा संलग्न प्रहरी अधिकारी बताउँछन्। उनका अनुसार समीरमानको लक्ष्य पहिलो केन्द्रीय कारागारमै रहने, दोस्रो जेलमा बस्दा राम्रो व्यवहार देखाएको पत्र बनाउने अनि त्यसपछि सहज हिसाबले जेलबाट बाहिरिने थियो। त्यो काम फत्ते गर्न उपयुक्त पात्र नरेशलाई देखेको अनुसन्धानबाट खुलेको छ। नरेशले शैलेशको प्रस्ताव सहजै स्वीकार गरेका थिए। नरेशले यतिसम्म गरे कि निर्माण व्यवसायीलाई लगातार धम्की आएपछि गृहमन्त्रीसमक्ष डेलिगेसन पुगे। त्यहाँ छलफल भएको विषय उनले समीरमानलाई सुनाए। उनी कारागारमै पुगे। ० सहज हिसाबले जेलबाट बाहिरिने लक्ष्य थियो समीरमानको। ० नरेश थापा आर्थिक प्रलोभनमा परेको सीआईबीको दाबी। ० कुमार घैंटे इन्काउन्टरको बदला लिन चाहन्थे जावेद। ० दुई हत्याकाण्ड मच्चाएर गृहमन्त्री र आईजीपीलाई पदच्युत गराउने योजना। जेलबाट सहज अवतरण भए समीरमानले नरेशलाई राम्रै पैसाको अफर गरेको पाइयो, एक अनुसन्धान अधिकृतले भने, गृहमन्त्रीसँग सुरक्षा निकायको ब्रिफिङको कुरासमेत समीरमानसमक्ष पुर्याए। नरेशसँगको संवाद सुन्ने अर्का व्यक्ति थिए, बागलुङका जावेद अनवरदिन। उनी दुबईमा बसेर हुन्डीको काम गर्छन्। प्रहरी इन्काउन्टरमा मारिएका कुमार श्रेष्ठ उर्फ घैंटेनिकट थिए उनी। नरेशसमीरमान भेटको कुरा शैलेश र पवनले अपडेट गराउँथे। घैंटे इन्काउन्टरले जावेद प्रहरी महानिरीक्षक सर्वेन्द्र खनालसँग रुष्ट रहेको पवनले बयानमा खुलाएका छन्। समीरमान र जावेदले केही दिनभित्रै दुई निर्माण व्यवसायीको हत्या गर्ने योजना बनाएका थिए। त्यसका लागि उनले हतियार व्यवस्थापनदेखि व्यवसायीको घरसमेत रेकी गरेका थिए। त्यसको जानकारी भने नरेशलाई नभएको पाइएको छ। सशस्त्र प्रहरी भट्टराईले समीरमानलाई कारागारभित्रै सिमकार्डसहितको मोबाइल उपलब्ध गराएका थिए। त्यसमार्फत नरेशसँग संवाद भएको पाइएको छ। गृहमन्त्रीका भाइ पक्राउ गर्ने मोडमा जब प्रहरी पुग्यो तब पवनले यसबारे थप रहस्य खुलाएका थिए। दुई हत्याकाण्डपछि गृहमन्त्री र प्रहरी महानिरीक्षकलाई पदच्युत गर्न नैतिक दबाब पर्ने भएकाले उक्त योजना जसरी पनि सफल पार्ने मोडमा समीर देखिन्थे, एक उच्च प्रहरी अधिकृतले भने। पवनको बयानअनुसार खनाल पदच्युत भएपछि आफूले चाहेको व्यक्ति प्रहरी महानिरीक्षक बन्ने र जेलबाट निस्किने योजनामा समीरमान थिए। तर, चाहेको व्यक्ति को हुन् भनेर पवनले जानकारी नभएको बयान दिएका छन्। सीआईबी प्रमुख डीआईजी नीरज शाहीले कर्तव्य ज्यान मुद्दामा जेलमा रहेका समीरमानसँग सम्पर्क रहेकाले नरेशलाई पक्राउ गरिएको बताए। नरेशको फिरौतीमै संलग्नताचाहिँ होइन, डीआईजी शाहीले भने, तर, पर्दा पछाडि रहेका समीर, जावेदलगायतले नरेशलाई प्रयोग गरी आफूहरू सेफल्यान्डिङ हुने योजना बनाएको देखिन्छ। आर्थिक लाभ लिन नरेश प्रयोग भएको सीआईबीको दाबी छ। स्काइप आईडी आधारमा जावेदको रहस्य खुलेपछि प्रहरीलाई अनुसन्धान गर्न बाटो खुलेको थियो। जावेदबाहेक अन्यलाई प्रहरीले पक्राउ गरी मुद्दा प्रक्रिया अगाडि बढाइसकेको छ। आर्थिकसहित संगठित अपराधअन्तर्गत प्रतिवेदन जिल्ला सरकारी वकिल कार्यालयमा बुझाइएको शाहीले बताए। नरेश भने प्रहरी निगरानीमा अस्पतालमा उपचाररत छन्। गृहमन्त्री थापाले भाइ पक्राउमा दबाब नदिई अनुसन्धानमा सहयोग गरेको सीआईबी स्रोतले जनाएको छ।"
"दाङमा डेंगुले एकको मृत्यु, ४२ जना बिरामी","दाङ : दाङमा डेंगुको संक्रमणले एक जनाको मृत्यु भएको छ । दंगीशरण गाउँपालिका१ फुर्केसल्ली मलैकी २१ वर्षिया प्रतिक्षा बुढाको मुत्यु भएको हो । नेपालगञ्ज मेडिकल कलेजमा उपचारका क्रममा उनको मृत्यु भएको बुढाका मामा अमर बुढाले जानकारी दिए । प्रादेशीक अस्पताल, राप्ती लाइफ केयर अस्पतालमा जाँच गराउँदासमेत रोग पत्ता नलागेपछि बुढालाई भदौ ७ गते उपचारका लागि नेपालगञ्ज रिफर गरिएको थियो। डेंगुको उच्च जोखिममा रहेको दाङमा अहिलेसम्म ४२ जना डेंगुका बिरामी फेला परेको स्वास्थ्य कार्यालय दाङले जनाएको छ । जिल्ला स्वास्थ्य कार्यालय डेंगु रोग दाङका फोकल पर्सन कमल चन्दले बिरामीको संख्या दिनानु दिन बढिरहेको बताए । उनले हालसम्म १८ महिला र २४ पुरुषमा संक्रमण देखिएको जानकारी दिए। डेंगुका बिरामीहरूको घोराही र तुलसीपुरमा रहेका सरकारी तथा निजी अस्पतालहरुमा उपचार भइरहेको छ । डेंगु रोगको लक्षण देखिएका केहि बिरामी उपचारपछि घर फर्किएको र तीनको नियमित सम्पर्कमा रहेको फोकल पर्सन चन्दले बताए । जिल्लामा डेंगुको त्रास बढ्दा स्थानीय सरकार र सरोकारवालाले रोग नियन्त्रण र व्यवस्थापनमा चासो देखाएको छैन । ५ वर्ष देखि जोखिममा दाङ ५ वर्षदेखि नै डेंगुको उच्च जोखिममा रहेको जिल्ला हो । विगतका वर्षमा पनि जिल्ला जनस्वास्थ्यमार्फत सचेचनामूलक कार्यक्रम हुँदै आएको छ । डेंगुका कारण २०७२ सालमा दाङको गढवा गाउँपालिका गोबरडिहामा एक महिलाको मुत्यु भएको जिल्ला स्वास्थ्य कार्यालय दाङले जनाएको छ । स्वास्थ्य कार्यालयकाअनुसार २०७३ सालमा ९ जना र २०७४ सालमा ८ जना डेंगु बिरामी फेला परेका थिए । डेंगु रोग नियन्त्रण र सचेतनाका लागि आवश्यक जिल्ला स्वास्थ्य कार्यालयमा बजेट नभएको कार्यालयले बताएको छ । बजेट नहुँदा नियन्त्रणजन्य गतिविधिमा सक्रिय हुने अवस्था नरहेको डेंगु रोग फोकल पर्सन कमल चन्दले बताए ।"
घरमाथि पहिरो खस्दा ६ जना पुरिए,"रोल्पा : रोल्पाको थबाङमा पहिरोले ६ जना पुरिएका छन्। थबाङ२ छेर्लबाङमा बिहीबार मध्यरतिमा आएको पहिरोले घर पुरेको हो। पुरिएको घरमा दुई परिवाका ६ जना बस्दै आएका थिए। दुई जनाको शव फेला पारेको छिमेकी बिस्मल झाँक्रीले जानकारी दिए। प्रहरीले पिन दुईवटा शव फेला परेको पुष्टि गरेको छ। दुईतले ढुंगे घरको माथिल्लो तलामा बस्दै आएकी २८ वर्षीय शीरकुमारी बुढा र उनका ४ वर्षका छोरा अशलको शव पुरिएको अवस्थामा गाउँलेले शुक्रबार बिहान फेला पारेका हुन्। गाउँलेका अनुसार सुतेकै अवस्थामा पहिरोले च्यापिएर मृत अअवस्थामा उनीहरू फेला परेका हुन्।अर्को परिवार भुँइतलाको कोठामा भएकाले पुरिएको हुनसक्ने छिमेकी झाक्रीले बताए। पुरिएर वेपत्ता हुनेमा ३६ वर्षीय जय बुढा, उनकी पत्नी ४० वर्षीय मुलज्योती बुढा, १० वर्षकी छोरी गृष्मा र डेढ वर्षीय छोरी रहेका छन्।उद्धारमा खटिएका गाउँलेले उनीहरु जीवितै फेला पर्ने सम्भावना कम रहेको बताउछन्। घरमा रहेका चौपाया पनि पुरिएका छन्। पुरिएको घरमाथिको पहिरो पन्छाउन पुगेका छिमेकीले केही गाई गोरु मृत अवस्थामा देखेको बताएका छन्। घरमाथि खनिएको सडकको माटोसहित आएको पहिरोले घर पुरिएको थबाङकै स्थानीय एवं सत्ताधारी नेकपाका नेता सविन बुढाले बताए। सडकको ब्याक कटिङका बेला सडक छेउको घर जोगाउन त्यहाँको माटो लगेर अन्यत्र थुपारिएको थियो वर्षाका कारण थुपारिएको माटोसहितको पहिरोले घर पुरिएको हो। गाउँलेले बिहानै घटनाबारे प्रहरीलाई खबर गरेका थिए। थबाङ इलाका प्रहरी कार्यालयबाट प्रहरीको टोली घटना स्थल पुगिसकेको जिल्ला प्रहरी प्रमुख प्रहरी नायब उपरीक्षक चित्र गुरुङले बताए। छिमेकी मिरुल रानागाउँ र कुरेलीबाट पनि प्रहरी टोली घटनास्थलमा परिचालन गरिएको गुरुले जानकारी दिए"
चिकित्सकले मृत घोषित गरेको शिशु गाड्न लैजाँदा चलमलाएपछि,"बाँके : सुत्केरी व्यथा लागेपछि भेरी अस्पताल नेपालगञ्जमा भर्ना भएकी जाजरकोटकी कमला अधिकारीले शुक्रबार बिहान करीब ५ बजेतिर शिशुलाई जन्म दिइन्। शिशुको अवस्था सामान्य थियो। तर, शिशु जन्मेको खुशियाली परिवारमा बाँड्न नपाउँदै अस्पतालले शिशुको मृत्यु भएको भन्दै कमलाका आफन्तलाई जानकारी गरायो। अस्पतालको प्रसूतिकक्षमा कार्यरत कर्मचारीले शिशुको मृत्यु भएको भन्दै कपडामा पोको पार्दै पोलिथिनमा राखेर अन्तिम संस्कारका लागि थमाइ दियो । शिशु जन्मिएपछि खुशी भएका कमलाका श्रीमान् मिलन अधिकारी मलिन अनुहार लगाउँदै शिशुको अन्तिम संस्कारका लागि जुटे। छेडागाड नगरपालिका९ जाजरकोटकी २० वर्षीया कमलाको शिशुलाई अस्पतालले मृत घोषित गर्दै अन्तिम संस्कारका लागि नेपालगञ्जस्थित बुलबुलियातर्फ लैजाँदै गर्दा शिशु बीचबाटोमै चल्मलाएको थियो। 'प्रसूति कक्षका कर्मचारीले तपाईंको बच्चा मरेको भन्दै पोलोथिनमा राखेर दिए, दु:खी हुँदै सतगद गर्न बुलबुलियातर्फ लैजाँदै गर्दा बच्चा चल्मलाएपछि तुरुन्त अस्पताल ल्यायौं, घटनाको विवरण सुनाउँदै मिलनले भने, 'ज्यूँदो बच्चालाई मृत घोषित गर्दै अस्पतालले गाड्न पठायो, यो अस्पतालको चरम लापरवाही हो, कारवाही गरिनुपर्छ।' उनले मरेको शिशुलाई गाडिदिने भन्दै अस्पतालका कर्मचारीले आफूसँग दुई हजार रकमसमेत माग गरेको उनले बताए। 'एकातिर ज्यूँदो बच्चालाई मरेको भनेर गाड्न लगाउँछ, अर्कोतिर अस्पतालका कर्मचारीले हामीसँग बार्गेनिङ गर्दै बच्चा गाड्ने रकम माग्छ, यो कहाँको कानुन हो?' उनले भने भने,' अति लापरवाही भयो, कारबाही हुनुपर्छ।' उनका अनुसार कर्मचारीले कपडा धोएको ५ सय र बच्चा गाडेको १ हजार ५ सय गरी दुई हजार मागेपछि आफैं गाड्ने भनेर मरेको शिशु लैजाँदै गर्दा बाटोमा चलमलाको हो। शिशुलाई अहिले आइसीयूमा भर्ना गरिएको छ । सो अस्पतालको रेकर्डअनुसार कमलाको २३ हप्तामा छोरीको जन्म भएको हो । सकुशल जन्मिएको शिशुको तौल ६०० ग्राम छ । गर्भवती भएदेखि नै अस्पतालकी डा उर्मिला पराजुली रिसालसँग नियमित जाँच गराउँदै आएकी कमला फलोअपका लागि बिहीबार नेपालगञ्ज आएकी हुन्। नवजात शिशुलाई भेरी अस्पताल प्रसूतिकक्षमा कार्यरत कर्मचारीको चरम लापरवाहीका कारण मृत घोषणा गरेपछि पीडितले दोषीलाई कारवाहीको माग गरेका छन्। मिलनले भने, 'यसअघि पनि बच्चा खेर गयो। सन्तानको नाममा छोरी पाएका थियौँ, अस्पतालका कर्मचारीका कारण ज्यूँदै शिशुलाई गाड्न लगाइयो।' रासस"
उर्लाबारी नगरमा अर्को लफडा : मेयरले लगाए अधिकृतको क्वाटरमा ताला,"विराटनगर : एक महिनादेखि काम कारबाही ठप्प हुँदै आएको मोरङको उर्लाबारी नगरपालिकामा फेरि अर्को लफडा भएको छ । प्रमुख प्रशासकीय अधिकृत टेककुमार रेग्मीले उर्लाबारी छाडेपछि उनको क्वार्टरमा मेयर खड्गबहादुर फागोले ताला लगाइदिएका छन् । नगर प्रहरी खटाएर तालाबन्दी गरिएको हो । स्रोतकाअनुसार नगर प्रमुख फागो र रेग्मीबीच बिहीबार सामान्य भनाभन भएको थियो । त्यसपछि असुरक्षित भएको भन्दै रेग्मीले उर्लाबारी छाडेका थिए । उनले मेयरबाट असुरक्षित भएको भन्दै जिल्ला प्रशासन कार्यालयमा सुरक्षाको माग गर्दै निवेदन समेत दिएका छन् । रेग्मी विदामा बसेका विषयलाई लिएर दुई जनाबीच विवाद भएको जनाएको छ । जिल्ला प्रशासनले रेग्मीलाई सुरक्षाको प्रत्याभूत गराउन प्रहरीलाई निर्देशन दिएको छ । मोरङ प्रहरीका डीएसपी घनश्याम श्रेष्ठले शान्ति सुरक्षाको माग गर्दै पत्र आएका कारण प्रहरीले त्यसका बारेमा अध्ययन गरिरहेको बताए । रेग्मीसँग भने सम्पर्क हुन सकेन । मेयर फागोले भने असुरक्षित हुने गरी कुनै व्यवहार प्रमुख प्रशासकीय अधिकृतलाई नगरिएको बताए । जानकारी नै नदिइकन रेग्मी विदामा बसेपछि यस विषयमा कुरा उठाउँदा सामान्य भनाभन भएको उनले बताए । भने, 'सामान्य कुरामा उहाँले उर्लाबारी नै छाडेका कारण क्वार्टरमा केही महत्वपूर्ण सरसामान हुन सक्ने भएकाले सुरक्षाका लागि तालाबन्दी गरिएको हो ।' क्वार्टमा भएका सामान तलमाथि नहुन् र भोलिका दिनमा कुनै अपजस नआओस् भनेर ताला लगाइएको फागोले जानकारी फागोले दिए । एक महिनादेखि काम ठप्प मेयर फागो र उपमेयर लक्ष्मीदेवी भण्डारीबीचको विवादसँगै उर्लाबारी नगरपालिकामा एक महिनादेखि काम ठप्प थियो । कोरम नपुर्याइकन नगरसभा बोलाएको विरोधमा भण्डारीसहित १३ जना नगर कार्यपालिका सदस्यले उच्च अदालत विराटनगरमा रिट दायर गरेका थिए । उच्च अदालतले गत साउन २७ गते नगरसभाको निर्णय कार्यन्यव नगर्न आदेश दिएपछि नगरको काम हालसम्म सूचारु हुन सकेको छैन । जसको प्रत्यक्ष मारमा सर्वसाधारण सेवाग्राही परेका छन् । फागो कांग्रेस र भण्डारी तत्कालिन एमालेबाट निर्वाचित हुन् । १९ जना कार्यपालिका सदस्य मध्ये फागोसहित नेपाली कांग्रेसका ६ जना सदस्यले निर्णय गरेर गत असार २९ गते चौथो नगरसभा डाकेपछि भण्डारी पक्षधरले त्यसको विरोध गरेका थिए । नगर कार्यपालिकामा सत्तारुढ नेकपाका १३ सदस्यसहित बहुमत रहे पनि कांग्रेसबाट निर्वाचितले अल्पमतमा हुँदाहुँदै एकलौटी निर्णय गरेको दाबी गर्दै नेकपाबाट निर्वाचित सदस्यहरु विरोधमा छन् । संघीय मामिला तथा सामान्य प्रशासन मन्त्रालयले काम सुचारु गर्न एक महिनापछि बिहीबार निर्देशन दिएको छ ।स्रोतकाअनुसार मन्त्री लालबाबु पण्डितले एकल निर्णयबाट मन्त्रालयले निर्देशन दिएको हो । लामो समयसम्म काम अवरुद्ध भएको प्रति चासो व्यक्त गर्दै मन्त्रालयले निर्देशन दिएपछि थप अन्योल सिर्जना भएको छ । अदालतको आदेशले काम ठप्प भइरहँदा काम सुचारु गर्न निर्देशन दिएर मन्त्रालयको निर्देशन आएसँगै अन्योलता उत्पन्न भएको एक वडा अध्यक्षले बताए । उनकाअनुसार मन्त्रालयबाट तेस्रो नगरसभाका आधारमा काम सुचारु गर्न लिखित निर्देशन प्राप्त भएको छ । तर शुक्रबार पनि उर्लाबारी नगरपालिकाको सेवा ठप्प रहयो । मेयर फागोले मन्त्रालयको निर्देशनपछि कार्यपालिकाको बैठकबोलाइएको जानकारी दिए । बैठक अहिले जारी छ । 'मन्त्रालयको निर्देशन र अदालतको आदेशका सवालमा कसरी अघि बढ्ने भन्ने छलफल बैठकमा हुने छ,' उनले भने, 'मन्त्रालयलाई अटेर र अदालतको मानहानी गरे जस्तो पनि नहुने गरी अघि बढ्न सक्ने आधार खोज्ने छौं ।' यस विषयमा कानुन व्यवसायीसँग समेत छलफल गरेर अघि बढ्ने फागोको भनाइ छ।"
विप्लव समूहले गर्यो वडा कार्यालय र गाडीमा आगजानी,"महादेव अवस्थी महेन्द्रनगर : कञ्चनपुरको भीमदत्त नगरपालिका१९ बागफाँटास्थित वडा कार्यालयमा बिहीबार राति आगजनी गरिएको छ । जिल्ला प्रहरी कार्यालय कञ्चनपुरकाअनुसार रातिको समयमा वडाअध्यक्षको कार्यकक्षमा अज्ञात समूहले आगजनी गरेको हो । आगजनीबाट कार्यालयभित्र रहेका केही कागजात, फर्निचरका साथ वडाध्यक्षको कुर्चीमा क्षति पुगेको प्रहरीले जनाएको छ । आगजनी गरिएको स्थलमा विप्लव समूहको नेकपाको सातबुँदे मागसहितको पर्चा भेटिएको प्रहरीले जनाएको छ । पर्चामा स्थानीय तहमा भ्रष्टाचार बढेको, छाडा पशु चौपायाको व्यवस्थापन नगरिएकोर सडक पूर्वाधारलगायतका काममा बेवास्ता गरेको भन्दै असन्तुष्टि व्यक्त गरिएको छ । आगजनी गर्ने समूहको प्रहरीले खोजी भइरहेको जनाएको छ । त्यस्तै कञ्चनपुरको शुक्लाफाँटा नगरपालिकाकानगर प्रवक्ता जगतबहादुर सिंहको गाडीमा अज्ञात समूहले आगजनी गरेको छ । शुक्लाफाँटा नगरपालिका७ का वडाध्यक्ष समेत रहेका सिंहको बा२१च ८५०७नम्बरको कारमा आगजनी भएको हो । शुक्लाफाँटा नगरपालिका५ वन समितिस्थित डेरामा पार्किङ्ग गरी राखिएको अवस्थामा बिहीबार राति करिब १ बजेतिर आगजनी गरिएको प्रवक्ता सिंहले बताए । जिल्ला प्रहरी कार्यालय कञ्चनपुरका प्रहरी नायव उपरीक्षक नरेन्द्र चन्दले घटनाबारे अनुसन्धान भइरहेको बताए ।"
मेलम्चीमा आन्दोलन जारी,"सिन्धुपाल्चोक : मेलम्ची खानेपानी आयोजनासँग ठेक्का तोडेर गएको इटालियन कम्पनी सीएमसीसँग लिन बाँकी भुक्तानी सरकारले दिनुपर्ने माग राख्दै आन्दोलनमा उत्रिएका व्यवसायी र मजदुरले निरन्तर प्रदर्शन गरिरहेका छन् । भदौ १९ गते आन्दोलनकारीमाथि गोली चलाएलगत्तै २० गतेबाट स्थानीय प्रशासनले निषेधाज्ञा लगाए पनि आपूर्तिकर्ता र मजदुरले आन्दोलन जारी राखेका हुन् । शान्तिपूर्ण आन्दोलनका क्रममा आयोजनाको मुहान क्षेत्र अम्बाथान जान लागेका प्रदर्शनकारीमाथि सुरक्षाकर्मीले अ श्रुग्यास र रबरको गोली प्रहार गर्दा दुई मजदुर घाइते भएका थिए । बिहान १० बजेदेखि कार्यालय समयभरि आयोजनाको काम भइरहेको क्षेत्र र साइड कार्यालय आसपास निषेधाज्ञा जारी गरिएको छ । निषेधाज्ञापछि बिहान १० बजेअघि आयोजनाको साइड कार्यालयअगाडि नियमित धर्ना बस्दै आएको संघर्ष समितिका संयोजक विष्णुमणि आचार्यले जानकारी दिए । नियमित धर्नाका अलावा बुधबार मेलम्ची बजारमा कलाकारसहित आयोजनाविरुद्ध प्रदर्शन गरिएको थियो । आयोजनापीडित पछिल्लो समय ऐक्यबद्धता र जनमत बटुल्ने अभियानमा लागेका छन् । हामीले सुरु गरेको आन्दोलनसँगै आयोजनाका अन्य कमजोरी पनि बाहिर आउनुपर्छ, आचार्यले भने, पानी लगेपछिको रोयल्टी, मुआब्जालगायत समस्या सबै एकसाथ अघि बढाउन हामी आग्रह गर्दछौं । प्रशासनले निषेधाज्ञा जारी गरेर आयोजनाको काम अघि बढाउने प्रयास गरे पनि आन्दोलनकारीले आयोजनाका कर्मचारी, नयाँ ठेकेदार कम्पनी सिनो हाइडोलगायतलाई आफूहरूको समस्या समाधान नभएसम्म कार्यक्षेत्रमा नआउन चेतावनी दिएका छन् । इटालियन ठेकेदार कम्पनी सीएमसीले मेसिन उपकरण भाडामा दिने, निर्माण सामग्री आपूर्ति गर्ने व्यवसायी एवं कर्मचारी र मजदुरलाई भुक्तानी नदिई नौ महिनाअघि एकतर्फी ठेक्का तोडेर गएको थियो । इटालियन कम्पनी फर्किएदेखि नै व्यवसायी आफूहरूको पाउनुपर्ने भुक्तानी आयोजनाले उपलब्ध गराउनुपर्ने माग राख्दै आएका छन् । इटालियन कम्पनीले कर्मचारी, व्यवसायी र पेटी ठेक्का पाउने कम्पनीलाई गरी एक अर्ब ६७ करोड ७४ लाख रुपैयाँ भुक्तानी दिन बाँकी रहेको मेलम्ची खानेपानी आयोजना पीडित संघर्ष समितिले जनाएको छ । आफूहरूको भुक्तानी नपाए आयोजनाले छनोट गरेको चिनियाँ कम्पनी सिनो हाइड्रोलाई आयोजनाको काम गर्न नदिने भन्दै भदौ ५ गते प्रमुख जिल्ला अधिकारीमार्फत सरकारलाई संघर्ष समितिको तर्फबाट ज्ञापनपत्र बुझाएका थिए । आयोजनाले सीएमसीको चार अर्ब रुपैयाँ धरौटी जफत गरेको छ । आयोजनाले जफत गरेको धरौटीबाट आफूर्तिकर्ता र मजदुरलाई आयोजनाले भुक्तानी गर्न सक्ने प्रावधान भएकाले बाँकी भुक्तानी आयोजनाबाट पाउनुपर्ने आन्दोलनकारीको माग छ । आयोजनाले भने तिर्न बाँकी भुक्तानीको जिम्मेवार सीएमसी नै हुने भन्दै पन्छने गरेको आन्दोलनकारीको गुनासो छ ।"
डेंगुबाट बर्दियामा एकको मृत्यु,"नेपालगन्ज : डेंगुबाट बाँकेमा उपचार गराइरहेका एकजनाको मृत्यु भएको छ । बर्दिया जिल्लाको बढैयाताल गाउँपालिका ८ का ३४ वर्षीय ज्ञानु थारुको नेपालगन्ज मेडिकल कलेज शिक्षण अस्पताल नेपालगन्जमा उपचारका क्रममा मृत्यु भएको हो । जिल्ला स्वास्थ्य कार्यालय बाँकेका किटजन्य रोग फोकल पर्शन दुर्गा गौतमका अनुसार थारुको बुधबार राति निधन भएको थियो । बिहीबार मात्रै उनको मृत्यु डेंगुबाट भएको रिपोर्ट आएको थियो । थारु २४ भदौमा अस्पतालमा सिकिस्त अवस्थामा भर्ना भएका थारुलाई डामधु अर्यालले उपचार गरिरहेका थिए । अस्पताल प्रशासनले पनि थारुको मृत्यु डेंगुका कारण भएको जनाएको छ । प्रशासन प्रमुख कुमार अधिकारीले अन्नपूर्णसँग भने, 'शिक्षण अस्पतालमा दुईजनाको उपचार भइरहेको थियो । अस्ती डेंगुबाट थारुको मृत्यु भएको हो ।' जिल्ला स्वास्थ्य कार्यालयका अनुसार बाँकेका तीन ठूला अस्पतालमा उपचार गर्न आएका डेंगु संक्रमितको संख्या ३४ पुगेको छ । सबैभन्दा बढी बाँकेका १२ जना पुगेका छन् । त्यसैगरी बर्दिया, कैलाली र सुर्खेतका पाँचपाँच जना, दाङका ४, रुकुम पश्चिम, कालिकोट र सल्यानका एकएक जनाको उपचार भइरहेको छ ।"
दसैंअघि सार्वजनिक सवारीको भाडा नबढ्ने,"काठमाडौं : सरकारले दसैंअघि सार्वजनिक सवारी साधनको भाडा नबढाउने निर्णय गरेको छ । भाडा समायोजन नियमित गर्नुपर्ने भएपनि दसैंअगाडि भाडाका विषयमा कुनै निर्णय नहुने यातायात व्यवस्था विभागले जनाएको छ । यातायात व्यवसायीसँग अग्रिम टिकटका लागि बैठक भइरहँदा पनि भाडा समायोजन तत्काल गर्ने गरी छलफल नभएको विभागका महानिर्देशक गोगनबहादुर हमालले बताए। उनका अनुसार यस वर्ष बजेटमा नै भाडा समायोजनका लागि समेत कार्यक्रम छुट्याइएको छ । दसैं, तिहार, छठलगायतका चाडपर्व सकिएपछि त्यसमा अध्ययन भएर मात्रै समायोजन हुने उनको भनाइ छ । सरकारले ३५ प्रतिशत पेट्रोलियम पदार्थको मूल्यका आधारमा र ६५ प्रतिशत सवारीसाधनका 'पार्टपूर्जा', जनशक्तिलाई लाग्ने खर्चलगायतलाई आधार बनाएर भाडादर निर्धारण गर्दै आएको छ । उनले भने, 'चाडपर्व सकिएपछि नै दुवैलाई आधार मानेर अध्ययन गरेपछि भाडा समायोजन गरिनेछ।' राष्ट्रिय यातायात व्यवसायी महासंघले भने नियमितरूपमा भाडा समायोजन गर्नु सरकारको जिम्मेवारी भएको बताउँदै आएको छ । महासङ्घका महासचिव सरोज सिटौलाले भाडा समायोजनको काम यातायात व्यवसायीको नभएर विभागको भएको बताए। विभागले नियमितरूपमा समायोजन गर्नुपर्नेमा उनको जोड छ । भने, 'सात वर्षदेखि ६५ प्रतिशतको आधारमा भाडा समायोजन हुनसकेको छैन, यसतर्फ सरकारले सोच्नुपर्छ, हामीले भन्ने होइन।' विभागले गत जेठ महिनामा भाडादर वृद्धि गरे पनि उक्त निर्णय पाँच घण्टामै फिर्ता लिएको थियो । वर्षेनी दसैं, तिहार, छठलगायतका चाडपर्वका लागि लक्षित गर्दै अग्रिम टिकट खुलाउँदा भाडा समायोजनको विषय उठ्ने गरेको छ ।"
"पाल्पाको सिद्धबाबामा पहिरो : एकको मृत्यु, ६ घाइते, दुई जिप पुरिए",पाल्पा : सिद्धार्थ राजमार्गको बुटवल तानसेन सडकखण्डको सिद्धबाबा क्षेत्रमा पहिरो जाँदा १ जनाको मृत्यु भएको छ भने ६ जना घाइते भएका छन् । बिहान साढे १० बजेतिर बुटवलबाट तानसेनतर्फ जाँदै गरेको लु १ ज २६१७ नम्बरको जिपका चालक कमल परियारको मृत्यु भएको प्रहरीले जनाएको छ। पहिरोमा लु २ च ५९३८ नम्बरको निजी स्कारपियो समेत पुरिएको छ । घाइतेलाई बुटवलको लुम्बिनी प्रादेशिक अस्पतालमा उपचार भएको छ । सिद्धबाबा ड्याम साइड हेड बक्स नजिकै दुर्घटना भएको हो। एक महिना अघिमात्र सोही सडकमा पहिरो जाँदा एकजना मोटरसाइकल चालकको मृत्यु भएको थियो । रातभरी परेको पानीको कारण सिद्धबाबामा पहिरो झरेको हो । पहिरोको कारण राजमार्ग बन्द रहेको प्रहरीले जनाएको छ ।
धरौटी तिर्न नसक्दा किशोरी जेलमा,"दैलेख : जिल्लाको चामुण्डा विन्द्रासैनी नगरपालिका५ कि १८ वर्षीया एक किशोरीले धरौटी रकम तिर्न नसक्दा जेल बस्नु परेको छ। जबरजस्ती करणीसम्बन्धी जाहेरीलाई आरोपित जोगाउन सरकारी वकिले मुद्दा नै फेरेर बालविवाह बनाइदिएपछि उनी जेलमा बस्नु परेको हो। जिल्ला अदालतले गत साउन ८ गते थुनछेक बहसपछि उनीसँग ३५ हजार धरौटी माग्यो। तर किशोरीको परिवारले धरौटी बुझाउन नसक्दा उनी डेढ महिनादेखि जेलमा बसिरहेकी छन्। विपन्नताका कारण धरौटी बुझाउन नसकेको पारिवारिक स्रोतको भनाइ छ। धरौटी तिर्न नसकेकी ती किशोरी गर्भवतीसमेत भएको खुलेको छ। तर किशोरीसँग कथित बालविवाह गर्ने आठबीस नगरपालिका२ सिगौडीका ३९ बर्से रामप्रसाद जैसी भने ३५ हजार धरौटीमा जेलमुक्त भएका छन्। उनका पहिले नै ४ छोराछोरी छन्। रामप्रसादले होटलमा बन्धक बनाएर किशोरीसँग जबरजस्ती शारीरिक सम्बन्ध बनाएको उजुरी गत असार १४ गते किशोरीकी आमाले दिएकी थिइन्। त्यसैका आधारमा दुवै जनालाई प्रहरीले पक्राउ गरेको थियो। जिल्ला प्रहरी कार्यालयका अनुसार जिल्ला सरकारी वकील कार्यालय दैलेखले जिल्ला अदालतमा बालविवाहमा मुद्दा दर्ता गरेको छ। किशोरीकी आमाको उजुरीको कारण आफू थुनिएको आक्रोशमा धरौटी बुझाउने जिम्मेवारी पनि उनकै भएको पीडक रामप्रसादका आफन्तको कुतर्क छ। रामप्रसादले छोरीको उमेरकी किशोरीसँग बिहे गर्ने र धरौटी तिरेर आफू जेलमुक्त भई किशोरीलाई थुनाउनु गलत भएको चामुण्डाबिन्द्रासैनी नगरपालिका५ की वडा सदस्य तुली कामीको भनाइ छ। रामप्रसादलाई पैसाको धाकमा जेलमुक्त गरी विपन्न किशोरीलाई जेलमा थुन्नु कानुनी तवरबाटै अन्याय भएको वडा सदस्य तुलीको तर्क छ। पीडित किशोरीका अनुसार रामप्रसाद जैसीले उनीसँग बिहे गर्ने भनी चिनगाड खोलास्थित होटलमा बन्धक बनाएर जबरजस्ती गरेका थिए। रामप्रसादले बिहे गर्ने भनी लगेकै भोलिपल्ट किशोरीका परिवारले छोरी फिर्ता ल्याएर उनीविरुद्ध जबरजस्ती करणी मुद्दा दिएका थिए। तर सरकारी वकीलले जबरजस्ती करणीको साटो रामप्रसादलाई बचाउन र मुद्दा कमजोर बनाउन बालविवाहको मुद्दा दर्ता गरेको किशोरी पक्षको आरोप छ। एउटा विषयमा दिएको जाहेरी फेरबदल गरेर अर्को बनाउँदै अदालतबाट दोषी उम्काएको महिला तथा बालबालिका केन्द्रका संयोजक रमा श्रेष्ठले आरोप लगाइन्। घरमा छाक टार्नै मुस्किल पर्छ छोरीलाई जेलमुक्त गर्न धरौटी बुझाउने अवस्थै छैन, कसैले ऋण पत्याउँदैनन्, किशोरीकी आमाले भनिन्, त्यसैमा झन् छोरी गर्भवती छ, दोषीलाई उम्काएर त्यसको जिम्मा कसले लिन्छ ? न्याय खोज्दा अन्यायमा परेको भन्दै सहयोगका लागि उनले गुहारेकी छन्।"
"जीप खोलामा बग्यो, चालकको उद्धार",टिकाराम खनाल रुकुम : रुकुम पश्चिमको बाँफिकोट गाउँपालिका १ र २ को सिमानामा पर्ने कुमाखोलामा जीप दुर्घटना भएको छ । रुकुम पश्चिमको सदरमुकाम मुसिकोट खंलगाबाट रुकुम पूर्वको सिस्ने गाउँपालीका९ पोखरामा यात्रु पुयाई रुकुम पश्चिमको बाँफिकोट गाउँपालीका २ पिपल तिर फर्केको लु १ ज ४११५ नम्बरको जीप दुर्घटनामा परेको हो । गाडी चालक रुकुम पूर्व सिस्ने गाउँपालिका३ का २५ वर्षीया सुनिल विकलाई तत्कालै प्रहरीले सकुशल उद्धार गरेको प्रहरीले जानकारी दिएको छ। गाडीमा अन्य यात्रु नभएकोले मानवीय क्षती भने नभएको जिल्ला प्रहरी कार्यालय रुकुम पश्चिमका प्रमुख प्रहरी उपरीक्षक सुमित खड्काले जानकारी दिए ।
"महानगरले घोडा जंगलमा छाड्न लग्यो, जनप्रतिनिधिले नियन्त्रणमा लिए","पथलैया : वीरगन्ज महानगरपालिकाले पूर्वपश्चिम राजमार्ग अन्तर्गत बाराको पथलैयास्थित जंगलमा छाड्न लागेको घोडा जनप्रतिनिधि र स्थानियले नियन्त्रणमा लिई प्रहरीलाई बुझाएका छन् । वीरगन्ज महानगरपालिकाको गाडीमा राखेर ल्याइएका पाँच वटा घोडा जीतपुरसिमरा उपमहानगरपालिको क्षेत्रभित्र पर्ने जंगलमा छाड्न लागेको अवस्थामा नियन्त्रणमा लिइएको हो । पथलैयादेखि पाच किलोमिटर पूर्वतर्फको जंगलमा छाड्न लागेको अवस्थामा जीतपुरसिमरा उपमहानगरपालिका१ का अध्यक्ष हिराबहादुर गुरुङ, वडा नं १६ का अध्यक्ष केदारनाथ बजगाईसहित स्थानीयले नियन्त्रणमा लिएका हुन् । घोडासहितको महानगरपालिकाको ना १ ग ७१३ नम्बरको जिप जनप्रतिनिधि र स्थानीयले पथलैयास्थित प्रहरी चौकीमा बुझाएका छन् । महानगरपालिकाको कान्जी हाउसमा राखिएका घोडा लिन सम्बन्धित व्यक्ति नआएकाले जंगलमा छाड्न लागिएको पत्र चालकले जनप्रतिनिधिलाई देखाएका छन् । आफ्नो नगरभित्रको पशुचौपाया नगरभित्रै नगरेर अन्यत्र छाड्न ल्याउनु गलत भएको वडाअध्यक्ष गुरुङले बताए। जंगलमा छाडिएका घोडा सडकमा निस्केर थुप्रै दुर्घटना भइरहेको भन्दै गुरुङले पशुचौपायाको व्यवस्थापन आफ्नै नगरभित्र गर्न आग्रह गरे। यसअघि पनि वीरगन्जबाट घोडा, गाइगोरु ल्याएर छाड्ने गरेको गुरूङको भनाइ छ । वडा नम्बर १६ का अध्यक्ष बजगाईले एउटा नगर सुन्दर बनाउनका लागि अर्को नगरलाई फोहोर बनाउन खोज्नु राम्रो पक्ष नभएको बताए ।"
भलिबल खेल्न उमेर घटाउँदा बालविवाहको फन्दामा,"सल्यान : जिल्लाको शारदा नगरपालिका४ पिपलनेटाका रमन बस्नेत र सोही ठाँउ साहुटोलकी सन्जु न्यौपाने (दुवैको नाम परिवर्तित)को गत असार २६ गते गाँउमा बिहे हुँदै थियो । विवाह मण्डपमा दुलाहाको व्रतबन्ध हुँदै गर्दा प्रहरी त्यहाँ आए । रमन र सन्जुको बालविवाह भइरहेको भन्दै बिहे रोक्न प्रहरी मण्डपमा आएको थियो। तर आफन्तले बालविवाह नभएको र बेहुला बेहुली दुवैको उमेर पुगेको भन्दै प्रहरीसँग बिहे नरोक्न अनुरोध गरे । केहीबेरको छलफलपछि नागरिकता हेर्दा दुलाहा रमन १७ वर्षको र दुलही सन्जु युवती भएको देखिएपछि बालविवाहको आरोपमा प्रहरीले दुलहीलाई पक्राउ गर्यो । पक्राउपछि बेहुली सन्जुलाई अदालतले बालविवाहको आरोपमा दुई महिना कैद र दुई हजार रुपैयाँ जरिवानासमेत तोक्यो । खासमा रमन र सन्जु दुवै जनाको उमेर २० वर्ष पुगिसकेको थियो । अन्डर१६ (१६ वर्ष मुनिको) भलिबल प्रतियोगितामा भाग लिन रमनले उमेर घटाएर नागरिकता बनाएका कारण दुलही सन्जुले कैद सजाय पाउनुका साथै जरिवाना तिर्नु पर्यो । अहिले उनी धरौटीमा रिहा भइसकेकी छन् । उनले कैद सजाय भोग्ने दुई महिनाको दैनिक ३ सय रुपैयाँका दरले ५३ हजार ७ सय रुपैयाँ बुझाएपछि उनलाई अदालतले धरौटीमा छाडेको हो । बिहे गराउनेलाई समेत सजाय रमन बस्नेत (नाम परिवर्तित) र सन्जुको विवाह गराउने बेहुलाकी आमा र पण्डित अशोक गौतमलाई समेत अदालतले कैद सजायको फैसला सुनाएको छ । उनीहरू दुवै जनालाई दुई महिना कैद र २ हजार रुपैयाँ जरिवाना फैसला भएको हो । उनीहरू पनि दुवै जना धरौटीमा छुटिसकेका छन् । यो घटनामा बेहुलालाई भने बिहे गर्ने उमेर नपुगेको भन्दै अदालतले सफाइ दियो । नागरिकता अनुसार उमेर पुगेपछि मात्रै बिहे गरौंला भनेर सोचेका थियौं, तर कुर्न सकिएन, बेहुला रमनले भने, हामी विगत ६ वर्षदेखि प्रेम सम्बन्धमा थियौं । घरपरिवारलाई पनि थाहा थियो, सबैको सहमतिमा नै बिहे गरियो तर सबैले दुःख पायौँ । यो घटनापछि बेहुला रमन र बेहुली सन्जुसँगै बेहुलाकी आमाले समेत अबको दिनमा बालविवाहविरुद्ध अभियान थाल्ने बताएका छन् । जिल्लामा बालविवाहका घटना धेरै हुने गरेका छन् । तर सार्वजनिक भने हुँदैनन् । जिल्लाको दार्मा गाउँपालिका र बागचौर नगरपालिकामा बालविवाह न्यूनीकरणका लागि पहल सुरु गरिएको भए पनि अन्य स्थानीय तहले यतातिर ध्यान दिएका छैनन् । तर बालविवाहमा संलग्न जोसुकैलाई कानुनको दायरासम्म पुर्याउन सकेमात्र न्यूनीकरण गर्न सकिने मानव अधिकारकर्मी रामचन्द्र रेग्मीको तर्क छ ।"
राष्ट्रपति वसन्तपुर नपुग्दै पूर्वडीआइजी र मेजर किन समातिए ?,काठमाडौं : राष्ट्रपति विद्यादेवी भण्डारी सहभागी हुने इन्द्रजात्राको कार्यक्रमस्थलबाट पूर्वडीआईजी र पूर्वमेजरसहित दुई दर्जन व्यक्ति पक्राउ परेका छन्। बसन्तपुरमा आयोजित इन्द्रजात्रा मुल समारोहस्थलबाटै प्रहरीले पूर्वडीआईजी विजयराज भट्ट र पूर्वमेजर केशव बस्नेतसहित दुई दर्जन बढीलाई नियन्त्रणमा लिएको हो। राष्ट्रपतिको सवारी हुने समयमा नाराबाजी गर्ने र कालो झन्डा प्रदर्शन गर्ने तयारी गरेको सूचना पाएपछि प्रहरीले उनीहरुलाई नियन्त्रणमा लिएको हो। प्रहरी र सेनाको अवकाशपछि उनीहरु गणतन्त्र विरोधी अभियानमा सक्रिय भएको प्रहरी अनुसन्धानबाट खुलेको छ। महानगरीय प्रहरी प्रमुख डीआईजी शैलेश थापा क्षेत्रीका अनुसार उनीहरुलाई पुलिस क्लबमा राखिएको छ। सबैमाथि अनुसन्धान भइरहेको उनको भनाइ छ।
अन्नपूर्ण राउण्ड टेबलमा सार्वजनिक यातायात : सवारी दुर्घटनामा दैनिक ६ पैदलयात्रुको मृत्यु,"हामी गाडीमा सवार व्यक्तिको मुत्युलाई ठूलो दुर्घटना मान्छौँ । एक सरकारी तथ्यांक अनुसार यहाँ दैनिक ६ जाना पैदल यात्रु मरिरहेका छन् । यो चाहिँ ठूलो कुरा हो । यसलाई नियन्त्रणतर्फ ध्यान दिनुपर्छ, अन्नपूर्णको राउण्ड टेबलमा पूर्वसचिव शरदचन्द्र पौडेलले नयाँ विषय उठाए । उनले सवारी साधनमा यात्रा गर्ने यात्रुको मृत्युलाई ठूलो घटना मान्ने तर पैदल यात्रुको मृत्युलाई घटना नै नदेख्ने प्रवृत्ति नै गलत भएकोतर्फ सचेत गराए । यी र यस्तै विषयमा अन्नपूर्ण राउण्ड टेबलमा शुक्रबार छलफल भएको छ। अन्नपूर्ण कर्पोरेट टावर तीनकुनेमा आयोजित राउण्ड टेबलमा सार्वजनिक यातायात क्षेत्रका सराकारवालाको सहभागीता थियो । राउण्ड टेबलमा पूर्वसचिव पौडेल, यातायात व्यवस्था विभागका महानिर्देशक गोकर्णबहादुर हमाल, यातायात तथा पूर्वाधार व्यवस्थापन मन्त्रालयकी सहसचिव प्रमिला शाक्य, परिवहन इन्जिनियर आषिश गजुरेल, राष्ट्रिय यातायात व्यवसायी महासंघका महासचिव सरोज सिटौला र साझा यातायातका निर्देशक भूषण तुलाधरलगायतको उपस्थिति थियो। सार्वजनिक यातायात व्यवस्थापन गर्ने काममा सरकार आफै अलमल परेको पूर्वसचिव सरोजचन्द्र पौडेले बताए। सरकारले सिन्डिकेट हटाउने भनेर निर्णय त गर्यो तर त्यसपछि के गर्ने भन्ने कुरा बताउँन सकेन, उनले थपे,अब पोलिसी लेभलबाट सार्वजनिक यातायात व्यवस्थापन गर्नुपर्ने छ। शहरी क्षेत्रको सार्वजनिक यातायात व्यवस्थापन र लामो रुटको यातायात व्यवस्थापनलाई छुट्टाछुट्टै तरिकाले गर्नूपर्ने धारण पूर्वसचिव पौडेलको छ। उनले शहरी क्षेत्रको सार्वजनिक यातायात समयपालक हुनुपर्ने कुरामा जोड दिए। यातायात ओनरशीपमा पनि समस्या छ त्यसको प्रभास सडकमा परेको देखिन्छ, उनले भने, एउटा व्यक्तिको एउटै गाडी छ, त्यसले आफ्नो गाडी सडकमा मनलाग्दी चलाउँछ। त्यस्तै यातायात व्यवस्था विभागले सार्वजनिक यातायात व्यवस्थापनका लागि नयाँ तरिकाले काम गर्न लागेको विभागका महानिर्देशक गोकर्णबहादुर हमालले जानकारी दिए। उनका अनुसार सडकको क्षमता उही र सवारी साधन बढिरहेकाले सार्वजनिक यातायात व्यवस्थापनमा समस्या आएका हो। हामीले भर्खरै एउटा समिति बनाएका छौं, यो समितिमा विभिन्न सरोकारवाला निकायका व्यक्ति सदस्य हुनुहुन्छ, समितिले सार्वजनिक यातायात कसरी व्यवस्थापन गर्ने भन्ने विषयमा अध्ययन गर्दैछ, महानिर्देशक हमालले भने,अब समितिले प्रतिवेदन बुझाएपछि हामी त्यही अनुरुप अगाडि बढ्ने छौं, हामी सडककै लागि केही गरौं भनेर लागेका छौं। नेपालको सार्वजनिक यातायात व्यवस्थापन सम्बन्धी समस्या सार्वजनिक यातायातबाटै सामधान हुनसक्ने कुरा परिवहन इन्जिनियर गजुरेलले औंल्याए। उनका अनुसार नेपालमा एउटा पनि भरपर्दा सार्वजनिक यातायात छैन। पब्लिक ट्रान्सपोर्ट राज्यले नै संचालन गर्नुपर्छ, निजीले क्षेत्रले संचालन गरेर समस्याको सामधान हुँदैन, उनले भने,जहिले पनि पब्लिक ट्रान्सपोर्ट नाफामुखी हुनुहुँदैन, सबैभन्दा ठूलो समस्या पब्लिक ट्रान्सपोर्ट नाफामुखी हुनु नै हो। सरकारले निजी क्षेत्रको सार्वजनिक यातायातलाई कहिल्यै प्रथामिकतामा नराखेको राष्ट्रिय यातायात व्यवसायी महासंघका महासचिव सरोज सिटौलाले गुनासो गरे। उनका अनुसार वैज्ञानिक भाडादरको व्यवस्था सरकारले जनतालाई नबुझाएका कारण यातायात व्यवसायी बदनाम भइरहेका छन्। यदि सरकारले नै निर्धारण गरेको वैज्ञानिक भाडादर गलत छ भने सरकारले नै खारेज गर्नूपर्यो र भन्नुपर्यो गलत तरिकाले भाडादर निर्धारण गर्यौं, उनले भने,होइन भने, सरकारले जनतालाई बुझाउनु पर्यो, व्यवसायीले पनि बैंकबाट ऋण लिएका हुन्छन्, बैंकलाई ब्याज तिरिरहेका हुन्छन्, व्यवसायीलाई मात्र बदनाम गरेर हुँदैन।"
"एकतर्फी खुल्यो बुटबलतानसेन सडकखण्ड : एकको मृत्यु, ६ घाइते","पाल्पा : सिद्धार्थ राजमार्गको बुटवल तानसेन सडकखण्डको सिद्धबाबा क्षेत्रमा पहिरोमा पुरिएर एक जनाको मृत्यु भएको छ। दुर्घटनामा ६ जना घाइते भएका छन्। बिहान साढे १० बजे बुटवलबाट तानसेनतर्फ जाँदै गरेको लु १ ज २६१७ नम्बरको जिपका चालक तिलोत्तमा नगरपालिका रुपन्देहीका २६ वर्षीय कमल परियारको मृत्यु भएको हो। पहिरोमा लु २ च ५९३८ नम्बरको निजी स्कारपियोसमेत पुरिएको छ। स्कारपियो जिप पाल्पाबाट बुटवलतर्फ जाँदै थियो। जिपमा सवार घाइतेलाई बुटवलको लुम्बिनी प्रादेशिक अस्पतालमा उपचार भएको छ। सिद्धबाबा ड्याम साइड हेड बक्स नजिकै दुर्घटना भएको हो। घाइते हुनेमा रुपन्देही तिलोत्तमा नगरपालिका २ का ३१ वर्षीया ललित मल्ल, गुल्मी पुर्तीघाट गाउँपालिका ३ का २२ वर्षीय प्रेम सुनार, वुटवल उपमहानगरपालिका नयाँ गाउँका मिलन शाह र सोही ठाउँका २० वर्षीय नरेन्द्र हमाल घाइते भएको जिल्ला प्रहरी कार्यालय पाल्पाले जनाएको छ। स्कारपियोमा सवार २ जनाको अवस्था समान्य रहेको छ। अस्पतालमा भर्ना घाइते मध्ये ३ जनाको अवस्था सामान्य रहेको भने हमाल गम्भीर छन्। एक महिनाअघि मात्र पहिरोमा पुरिएकर एकजना मोटरसाइकल चालकको मृत्यु भएको थियो। रातभरी परेको पानीको कारण सिद्धबाबामा पहिरो झरेको हो। पहिरोको कारण बन्द भएको सडक एकतफी रुपमा खुलेको पाल्पा प्रहरीले जनाएको छ।"
इन्द्रजात्रामा विदेशी पाहुना,"काठमाडौं : काठमाडौंको ठूलो पर्व येंया पून्हि (इन्द्रजात्रा) हेर्न ४८ विदेशी पाहुना काठमाडौं आएका छन् । काठमाडौं महानगरपालिकाले इन्द्रजात्रा हेर्न भगिनी सम्बन्ध भएका ६ देशका १३ नगरबाट ५ प्रमुखसहित ४८ पाहुनालाई काठमाडौं डाँकेको हो । शुक्रबार बिहान करिब ९ बजे बसन्तपुरमा ती पाहुनालाई सांस्कृतिक झाँकी सहितको टोलीले भब्य स्वागत गरिएको छ । पाहुनालाई काठमाडौं भित्रका थुप्रै बाह बहि, बिहार, ऐतिहासिक सम्पदा क्षेत्रहरुमा परिक्रमा समेत गराइएको छ । काठमाडौंका प्राचीन बस्ती, भुकम्पपछि पुन निर्माण हुँदै गरेका मठमन्दिरका साथै पाहुनालाई इन्द्रजात्रामा हुने सबै किसिमका साँस्कृतिक गतिविधिको फोटो प्रदर्शनीमा समेत सामेल गराइएको छ । भ्रमणले भिजिट नेपाल २०२० लाई प्रवद्र्धन गर्ने काठमाडौं महानगरपालिकाका मेयर विद्या सुन्दर शाक्यले बताएका छन् । पाँच देशका प्रमुख इन्द्रजात्रा हेर्न आउने भनिए पनि शुक्रबार चीनका दुई, भारत र भुटान गरी एकएक प्रमुख मात्र उपस्थित थिए । भ्रमणमा चीनको ल्हासाका प्रमुख गुहेओ गुहेओ, भुटानको थिम्पु नगरका प्रमुख किन्ले दोर्जे आएका छन् । त्यस्तै, भारतको इस्ट दिल्ली म्युनिसिपल कर्पोरेसनका प्रमुख अञ्जु कमलकान्त र नर्थ दिल्ली म्युनिसिपलबाट प्रमुख सरदार अभतार सिंहको नेतृत्वको टोली जात्रा अवलोकन गर्न काठमाडौं आइसके । बंगलादेशको ढाका साउथ सिटी कर्पोरेसनका प्रमुख मोहम्मद सहिद खोकन भने स्वास्थ्य ठिक नभएका कारण भ्रमणमा उपस्थित नभएको मेयर शाक्यले बताए । महानगरले औपचारिक रूपमा पहिलो पटक यसरी पाहुना डाँकेको हो । अवलोकन गर्न आउने पाहुनाले इन्द्रजात्राका मूर्तअमूर्त पक्षको अवलोकन गर्नुका साथै वसन्तपुरलगायत महानगरभित्रका सहरी क्षेत्र, स्वयम्भू, बौद्धनाथ क्षेत्र, चन्द्रागिरि, ललितपुरको पाटन र भक्तपुरको दरबार स्क्वायर भ्रमण गर्नेछन् । टोली भदौ २६ गते काठमाडौं आइपुगेको हो । भदौ ३० गते सबै पाहुना आआफ्नो देश प्रस्थान गर्ने छन् ।"

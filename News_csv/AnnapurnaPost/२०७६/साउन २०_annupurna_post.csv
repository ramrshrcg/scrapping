शीर्षक,विवरण
रोजगारका नाममा रकम दुरुपयोग,"हरेक टोल, गाउँ, सहर आफैं बनाउने नेपालको पुरानो संस्कार अझै छिन्नभिन्न भइसेकेको छैन। धनकुटा सिमटोलका ज्येष्ठ नागरिकले त्यो संस्कारलाई निरन्तरता दिएका छन्। गाउठाउँमा बाटाघाटा बनाउनु, धारापँधेरा, मन्दिरको सरसफाइ गर्नु नेपालीका आधारभूत चरित्र हुन्। गाउँका मानिस चौतारोमा भेला भएर कुलो खन्ने, सडक मर्मत गर्ने, सार्वजनिक निकाय सरसफाइ गर्नेलगायतका विषयमा छलफल गरी काम गर्थे। उनीहरूले यस्ता कामका लागि कहिल्यै सरकारसँग रकम माग्दैनथे। त्यस्तै प्रकृतिको काम गर्न सरकारले विदेशी दातासमेत गुहार्दै ठूलो अंकमा रकम माग गर्दै छ, प्रधानमन्त्री रोजगार कार्यक्रम का नाममा। धनकुटा सिमटोलवासीले सरकारको मुलुकलाई विदेशी ऋणको भारी बोकाएर त्यसरी रकम सक्ने संस्करणमै प्रहार गरेका छन्। उनीहरू गाउँ जोड्ने सडक मर्मत गर्न छरछिमेकीसँगै ज्येष्ठ नागरिक पनि श्रमदानमा जुट्दै छन्। सिमटोल भीरगाउँका २२ टोलबस्तीमा समूह बनाएर श्रमदानमा सक्रिय भएका छन्। महिनामा एक दिन हरेक घरबाट श्रमदानमा जानैपर्ने नियमसमेत बनाएर उनीहरू एकजुट भएका छन्। यसले गाउँका सबै एकजुट हुने र सहकार्य गर्ने काम पनि भएको छ। बाटोघाटो, खानेपानी, कुलो, विद्यालय, चौतारालगायतका काम उनीहरूले श्रमदानबाट गर्दै आएका छन्। पछिल्लो समय प्रधानमन्त्री रोजगार कार्यक्रम ले त्यस्तै सहकार्यमा हुने काममा रोजगार दिएकाले यसलाई प्रभावकारी भएको भन्नु बेतुक झैं देखिएको छ। टोल सफा, सडक मर्मत र झार उखेल्ने काममा समेत स्वरोजगारमा जोडेर सरकारको उक्त कार्यक्रमको वजन घटेको छ। बाध्यताले वैदेशिक रोजगारमा जानुपर्ने अवस्था अन्त्य गर्न नयाँ रोजगार सिर्जना अपरिहार्य हो। तर, हामी यस्तै पुराना संस्कारमा हुने काममा रोजगार चयन गरेको भनेर अल्मलिएका छौं। त्यही श्रमदानबाट हुने काममा रोजगार दिएका छौं। प्रत्येक स्थानीय तहमा रहने रोजगार सेवा केन्द्रका लागि रोजगार संयोजक भर्ना भएको र काम हेर्दा यस्तै श्रमदान गर्ने निकायलाई उल्टो सरकारी पैसामा काम गर्ने थलो बनाउने प्रयास गरेको देखिन्छ। यस्ता कार्यले झट्ट हेर्दा रोजगार सिर्जना गरे झैं देखिन्छ। तर, वास्तविकता त्यो होइन। यसले नेतानिकट भएर काम नगरी हिँड्नेलाई नाइके बनाउने र श्रमदानबाट हुने काममा रोजगार दिने गरेको अवस्था देखिन्छ। प्रधानमन्त्री स्वरोजगार कार्यक्रममा स्थानीय वासिन्दालाई आफ्नो योजना ल्याएमा सहुलियत दरमा ऋण दिने र काममा प्रोत्साहन गर्ने हो। तर, त्यस्तो गरेको पाइँदैन। अझ विदेशमा काम गरेर फर्केकाहरूसँग त केही हदको सीपसमेत हासिल भइसकेको हुन्छ। सरकारले यस्तो अन्धाधुन्ध ल्याएको कार्यक्रममा करिब एक लाख ७६ हजारले रोजागार पाए भनिएको छ। अनि, स्थानीय तहमा ६ हजारभन्दा बढी आयोजना सञ्चालन भए। खोइ त ती आयोजनाले दिएको नतिजा ? आँकडामा मात्र चलेका त्यस्ता आयोजनाले रोजगार तय गर्ने होइन। नयाँ उद्योगधन्धा, स्वरोजगार, घरेलु उद्योग, पशुपालन, कृषिमा सरकारले प्रोत्साहन गर्न आवश्यक छ। सरकारी आँकडाअनुसार नै एक वर्षमा एक लाख ७५ हजार ९ सय ९ जनाले यस्ता रोजगार पाएको उल्लेख छ। यस्तो कार्यलाई गरिबीको चपेटामा परेकालाई रोजगार दिएको भनिएको छ। वास्तविकता फरक छ। काममा प्रोत्साहन गर्नुपर्नेमा सरकारी आँकडाले संख्या देखाएर नाइकेहरूले पैसा लगिरहेको समाचार आएकाले यस्ता विषयमा सरकारले ध्यान दिनुपर्ने हुन्छ। बेरोजगार भत्ताको सट्टा स्वरोजगार नाममा यस्तो परियोजना त ल्याएको होइन भन्ने प्रश्न उठिसकेको छ। सरकारले सबै स्थानीय तहलाई त्यही कार्यक्रमका लागि भन्दै २ अर्ब ३६ करोड ७९ लाख ६९ हजार रुपैयाँ बजेट विनियोजन गरिसकेको छ। यसबाट यस्तो रोजगार दिने गरेको पनि भनेको छ। यसलाई इतिहासमा पहिलोपटक समेत भन्दै निकै प्रचार गरिएको छ। यसरी रकम दिएर जागिर भन्नुभन्दा सरकारले आफैं काम गर्न खोज्नेका लागि सहुलियत दरमा ऋण उपलब्ध गराएर काम गराउन सक्नुपर्छ। त्यस क्षेत्रमा एक उद्योग सञ्चालनमा आए त्यहाँ अधिकांशले जागिर पाउने हरेक गाउँमा कम्तीमा दुईतीन सय बेरोजगारलाई रोजगार दिन सक्ने उद्योगको जोहो गर्न प्रोत्साहन आवश्यक छ। यसरी रोजगार सिर्जना हुँदा त्यसअनुसारको काम हुनेछ। कृषि, पशुपालन, कोल्ड स्टोर, बीउविजन, मल व्यवस्थापन, दूध चिस्यान, परम्परागत र प्लास्टिक पोखरी निर्माण, कृषि उत्पादनको संकलन र उचित मूल्यसहितको बेचबिखन केन्द्र तय गर्नेतर्फ सरकारले ध्यान दिनुपर्छ। सरकारी कार्यालयदेखि ससाना बाटाघाटा तय गर्ने काम भने स्वतः निर्माण हुने हुनाले यस्ता कार्यमा करको उपयोग गर्न आवश्यक छैन।"
धनगढीमा पनि खुल्यो कपडा बैंक,"धनगढी : सुदूरपश्चिमको राजधानी धनगढीको मुख्य बजारमा रहेको शिवपुरी धाम परिषद्मा कपडा बैंकको स्थापना गरिएको छ। सुन्दर सुदूरपश्चिम अभियानका अभियन्ता तथा नेपाल उद्योग वाणिज्य महासंघका पूर्व अध्यक्ष गोपाल हमालको परिकल्पनामा, उनका दुई भाई श्याम हमाल र देबेन्द्र हमालले धाम परिषरमा पक्की घर बनाएर स्थायी रुपमै कपडा बैंक सञ्चालनमा ल्याएका हुन्। कपडा बैंकमा आफूसँग भएका कपडा दान गर्न सकिने छ भने कपडाको अभाव भएका ब्यक्तिले निःशुल्क रुपमा उक्त कपडा लैजान पाउने छ। विकास क्षेत्रीय संरचना भएका बेला सुदूरपश्चिम देशभरीकै गरिब विकास क्षेत्र हो। अहिले पनि सुदूरपश्चिम, कर्णाली प्रदेश पछिको गरिब प्रदेशको सूचीमा छ। धनी र गरिब भन्दा पनि हामीले आफूसँग दिन पुग्नेले दान गर्ने र आवश्यकता भएकाले लैजाने गरी कपडा बैंकको सुरुवात गरिएका हो गोपाल हमालले भने। उनले मन्दिरमा पुजा गरेर मात्र धर्म नकमाइने बताउँदै सामाजिक रुपमा सेवा गरे मात्रै धर्म लाग्ने बताए। एकसरो लुगा नहुनेले निःशुल्क लैजान पाउने र आफूसँग हुनेले दान गर्न पाउने अवधारणा अनुसार कपडा बैंकको स्थापना गरिएको उनी बताउँछन्। कपडा बैंकले, पुराना तर नच्यातिएका लुगाहरू, जुत्ता र अरु जुनसुकै पनि शरीरमा लगाउने बस्तु बुझेर आवश्यकता भएका ब्यक्तिलाई उपलब्ध गराउने छ। हमाल परिवारले धनगढी उपहानगरपालिका४ उत्तरबेहडीमा रहेको शिवपुरी धाम परिषरमा, चेन्जिङ रुम सहितको दुई कोठाको पक्की घर, कपडा राख्ने र्याकसहित बनाएर कपडा बैंक सञ्चालनमा ल्याएका हुन्। दान गर्नेले धाम परिषरमा दर्जनौं मन्दिर बनाएका बेला हमाल परिवारले भने फरक र नौलो कामको सुरुवात गरेको हो। सोमबार नागपञ्चमीको अवसरमा कपडा बैंकको धनगढी उपमहानगरपालिकाका मेयर नृपबहादुर ओड र प्रदेश सभा सदस्य डिल्लीराज पन्तले संयुक्त रुपमा उद्घाटन गरे। नगरका लागि यो नयाँ अवधारणा हो, यसलाई सबैले प्रचार प्रसार गरौं, नगर प्रमुख नृपबहादुर ओडले भने। उनले आफूलाई फिट नभएका लुगा मात्रै होइन, नयाँ लुगा दिन चाहनेले पनि दान गर्न आह्वान गरे। प्रदेश सभा सदस्य डिल्लीराज पन्तले भने भारतमाकपडा बैंक एकदमै पपुलर रहेको बताउँदै धाम परिषरमा सुरु गरिएको पुण्य कामको प्रशंसा गरे। नागपञ्चमीको दिन सुरुवात गरिएको कपडा बैंकमा सोमबार मात्रै दर्जनौं ब्यक्तिले नफाटेका लुगा, झुल, जुत्ता सहितका सामान दान गरेका छन्। आफूलाई अनफिट भएको लुगा, कसैलाई काम लाग्न सक्छ भनेर दान गरेको हुँ, धनगढीका धनबहादुर शाहले भने, यसमा सामान्य परिवारका ब्यक्तिले पनि दान गर्न सक्छन्। कपडा बैंक हरेक दिन बिहान ८ देखि १० बजे र बेलुकी ५ देखि ७ बजे तथा जाडो मौसममा बेलुकी ४ बजे देखि ६ बजे गरी दैनिक चार घण्टा खुला रहने छ। त्यो समयमा कपडा दान गर्ने र लैजानेको तथ्यांकका लागि एकजना कर्मचारीकोसमेत ब्यवस्था गरिएको छ। शिवपुरी धाममा १०८ फिट अग्लो शिवलिंग सहित एक दर्जन भगवानका मन्दिर बनेका छन्। सांसद विकास कोष, स्थानीय तह, ब्यवसायीले दानबाटै धामलाई एक पर्यटकीय क्षेत्र बनाउन योगदान गरेका छन्। धार्मिक गतिविधि र पर्यटक आइरहेको धाम परिषदरमा कपडा बैंकले यसको गरिमा बढाइ दिएको छ, शिवपुरी धामका व्यवस्थापन समितिका सचिव शिद्धराज पनेरुले भने।"
नागपञ्चमीमा नाग दर्शन (फोटो फिचर),"काठमाडौं: प्रत्येक वर्ष श्रावण शुक्ल पञ्चमीका दिन मनाइने नागपञ्चमी आज मनाइएको छ। परम्पराअनुसार घरका मूलढोकामा नागको तस्बिर टाँसेर पूजाअर्चना गरी नागपञ्चमी पर्व मनाइने गरिन्छ। यसरी नागको तस्बिर टाँस्दा वर्षभर घरमा नाग, सर्प, बिच्छी लगायतका जीवले दुःख नदिने र अग्नि, मेघ र चट्याङको भयबाट बच्न सकिन्छ भन्ने धार्मिक विश्वास छ। सदाझैँ आज उपत्यकाका नागपोखरी, नागदह लगायतका धार्मिक स्थलमा विशेष मेला लागेको छ। त्यहाँ नागदेवताको पूजा गर्न भक्तजनको भीड लागेको छ। हेर्नुस् नागपोखरीका फोटोहरुः नागपोखरी जस्तै ललितपुरको नागदहमा पनि बिहानैदेखि भक्तजनको घुइँचो लागेको थियो। हेर्नुस् अशोक दुलालले खिचेका फोटोहरू।"
लमजुङमनाङ सडक सम्पर्क विच्छेद : सामान ओसार्न तुइन,"बेंसीसहर : असार ८ गते आएको बाढीले लमजुङ र मनाङ सडक सम्पर्क विच्छेद भएको छ। बाढीले सिमानाको म्यार्दीखोलास्थित बेलिब्रिज बगाएपछि आउजाउ बन्द भएको हो। सरड अवरुद्ध भएपछि मनाङ हिँडेका र मनाङबाट बेंसीसहर झरेका जीप तथा मालबहाक वारीपारि भएको छ। बेलिब्रिज बगाएको १० दिनपछि गण्डकी प्रदेशका मुख्यमन्त्री पृथ्वीसुब्बा गुरुङ, भौतिक योजना मन्त्री रामशरण बस्नेतसहित संघ, प्रदेश र स्थानीय तहका जनप्रतिनिधिहरु दलबलसहित निरीक्षणका लागि पुगे। मुख्यमन्त्री गुरुङले तत्काल अर्को पुल बनाउन निर्देशन दिए। भौतिक योजना विकास मन्त्री लम्सालले २० दिनमा बेलिब्रिज हाल्ने प्रतिवद्धता जनाए। तर, महिनादिन बित्दा पनि बेलिब्रिज निर्माणको सुरसार नहुँदा स्थानीय समस्यामा परेका छन्। खोलामा पुल निर्माणको कुनै पनि प्राविधिक काम सुरु भएको छैन। पुल नहुँदा लमजुङमनाङको सडक सम्पर्क टुटेको छ। मनाङको नासो गाउँपालिकाका अध्यक्ष चन्द्र घलेका अनुसार खोला बढेर ठूलो भएको छ। मान्छे वारपार गर्न बनाएको फड्के पनि बाढीले बगाएको छ। घरेलु तथा साना उद्योग विकास समिति मनाङका उद्योग अधिकृत प्रदीप न्यौपानेले बाढीले म्यार्दीखोलाको पुल बगाउँदा विभिन्न उद्योग साथै निर्माणका लागि सामग्री ल्याउन समस्या भएको बताए। डिभिजन सडक कार्यालय दमौलीका अनुसार बेलिब्रिज जडान कार्य यसअघि पुल निर्माण गरेको ग्याल्बाद क्याराभान जेभीले गर्नेछ । गतवर्ष साउनमा भ्याटबाहेक २ करोड ५ लाख १७ हजार ८ सय ६९ रुपैयाँमा बेलिब्रिज निर्माण गरिएको थियो । पुरानै ठेक्का नसकिएकाले उसले नै पुल बनाउने र बिमा दाबी गर्ने कार्यालयले जनाएको छ । कार्यालयका इन्जिनियर सचिन श्रेष्ठका अनुसार बेलिब्रिज हेटौंडामा बनेर हिँडे पनि बेसीसहरचामे सडकको ठाउँठाउँमा गएको पहिरोका कारण म्यार्दीखोलासम्म पुर्याउन समस्या भएको छ। समाग्री पुगेपछि पनि जोड्न एक महिना लाग्ने भएकाले भदौ अन्तिमसम्म निर्माण सम्पन्न हुने उनले बताए। तुइनमा सामान खोलाबाट सवारी साधन वारपार गर्न नसकेपछि सामान ओसार्न तुइन बनाइएको छ । लमजुङको मस्र्याङदी गाउँपालिका४ च्याम्चेका युवाले तुइन बनाएका हुन्। एक जीप सामान तार्न २ हजार रुपैयाँ लिने गरिएको छ । भाडा महंगो हुँदा मनाङमा खाद्यान्नमा मुल्यवृद्धि भएको छ। म्यार्दी भीरमा पुनः पहिरो मनाङको नासोङ१, म्यार्दीमा ठूलो पहिरो गएपछि यातायातको साथै पदैल यात्रासमेत अवरुद्ध भएको छ। ताल नजिकैको म्यार्दी भिरमा गएको पहिरोले पैदल मार्ग पनि अवरुद्ध भएको हो। पहिरोले पैदल हिँड्ने बाटो समेत नभएपछि यात्रुहरुले लमजुङको च्याम्चेदेखि मनाङको तालसम्मको पुरानो पदमार्ग प्रयोग गर्न थालेका छन्। लमजुङबाट मनाङतर्फ गएका गाडी च्याम्चेसम्म पुग्ने र यात्रुहरु च्याम्चेबाट मनाङको तालसम्म हिँड्न बाध्य भएको प्रहरीले जनाएको छ। यातायात अवरुद्धका कारण यात्रु, पर्यटकहरुले सास्ती पाउनुका साथै सामान ढुवानी रोकिँदा मनाङका व्यवसायीहरु थप समस्यामा परेका छन्। मनाङ सडकमा बाढी र पहिरोले पटकपटक सडक अवरुद्ध हुँदै आएको छ।"
अज्ञात समूहले आगो लगाउँदा तीन घर जलेर नष्ट,मुगु : खत्याड गाउँपालिका३ जाम गाउँको बजार क्षेत्रमा आइतबार राति अज्ञात समूहले आगो लागाउँदा तीन घर पूर्णरुपले जलेर नष्ट भएका छन्। राति १२ बजेतिर खत्याड गाउँपालिका २ का वडाध्यक्ष लालबहादुर मल्लको घरमा अज्ञात समूहले आगो लागाउँदा मल्लको घरसँगै जोडिएका अन्य दुई घर पनि जलेर ध्वस्त भएका छन्। वडाध्यक्ष मल्लको तीन तल्लाको घरको मुल ढोका बन्द गरेर झ्याल र ढोकामा पेट्रोल र मट्टितेल छर्केर आगो लगाएको मल्लले जानकारी दिए। मल्लका अनुसार आफ्नो घरबाट सल्लेकेको आगोले सँगै जोडिएका सोही गाउँपालिका१ का पदम बहादुर बुढा र सोही गाउँपालिका२ का टक्कबहादुर मल्लका दुई तल्ला पनि जलेका छन्। मल्लले आफ्नो घरको दुई तल्लामा होटल संचालन गरेका थिए भने तेस्रो तल्लामा सोही वडाको वडा कार्यालय रहेको थियो । पदमबहादुर बुढाले घरमा स्टेसनरी पसल संचालन गरेका थिए भने अर्का टक्क बहादुर मल्लले मोबाइल पसल राखेका थिए मल्लले दिएको जानकारी अनुसार अज्ञात समूहले लगाएको आगजनीबाट आफ्नो होटलको र घरको गरी २ करोड ५० लाख बराबरको क्षति भएको छ। त्यस्तै वडा कार्यालयको ल्यापटपलगायत अन्य सामग्री गरी १० लाख बराबरको क्षति भएको उनले बताए। घरमा सुतिरहेका मल्लका साला सेरबहादुर पुन आगो लाग्दै गर्दा तेस्रो तल्लाबाट हाम फालेर बाँच्न सफल भएका छन्। उनी घाइते अवस्थामा छन्। मल्लको घरसँगै जोडिएको टक्क बहादुर मल्लको २५ लाख र अर्का पदम बहादुर बुढाको ७ लाख बरारको क्षति भएको मल्लले जानकारी दिए। घरायसी कामले आफू र श्रीमती सुर्खेतमा रहेको र गाउँमा मोबाइलको नेटर्वक राम्रोसँग काम नगर्ने भएकाले अझ क्षतिको विवरण आउन नसकेको वडाध्यक्ष मल्ले बताए। आगो प्रहरी र स्थानीयको सक्रियतामा राति ३ बजे नियन्त्रणमा आएको थियो।क्षतिबारे अनुसन्धापछि मात्र थाहा हुने प्रहरीले जनाएको छ। घटनाबारे अनुसन्धान भइरहेको जिल्ला प्रहरी कार्यालयका डिएसपी राजेन्द्रबाबु रेग्मीले जानकारी दिए।
"सुनको भाउ अहिलेसम्मकै उच्च, सोमबार बढ्यो १५ सय",काठमाडौं : नेपाली बजारमा सुनको भाउ अहिलेसम्मकै उच्च भएको छ।सोमबार सुन तोलामा १५ सय रुपैयाँले बढेर अहिलेसम्मकै उच्च कायम भएको हो। सुन चाँदी व्यवसायी महासंघका अनुसार सोमबार सुन तोलामा १५ सयले बढेर ६७ हजार ८ सय रुपैयाँमा कारोबार भइरहेको छ। आइतबार सुन तोलाको ६६ हजार ३ सय रुपैयाँमा कारोबार भएको थियो। यस्तै चाँदीको मूल्य पनि सामान्य वृद्धि भएको छ।चाँदी तोलामा २० रुपैयाँले वृद्धि भएको हो।आज चाँदी तोलामा ७९५ रुपैयाँमा कारोबार भइरहेको छ।
"ठूलीभेरीले तीन घर बगायो, ८ उच्च जोखिममा","टिकाराम खनाल रुकुम : अविरल वर्षाका कारण ठूलीभेरी नदीमा आएको बाढीले तीन घर बगाएको छ।आठबीसकोट नगरपालिका६ मनकाबगरका ३ घर बगाएको हो। ८ घर अझैं उच्च जोखिममा रहेका छन्। स्थानीय भीमबहादुर थापा र पत्रे बोहराको घर बगाएको स्थानीयले बताए।अर्को एउटा घर भने बाढीले पूर्णरुपमा भत्काएको छ। नदीले घर बगाएपछि प्रभावितलाई आफन्तको घरमा सारिएको जिल्ला प्रहरी कार्यालय रुकुम पश्चिमले जनाएको छ। बाढीले १८ गते १ घर र १९ गते २ वटा घर बगाएको हो। जोखिममा रहेका घरपरिवारका सदस्य र गाई वस्तुलाई सुरक्षित स्थानमा सारिएको जिल्ला प्रहरी कार्यालय रुकुम पश्चिमका प्रमुख प्रहरी नायब उपरीक्षक सुमित खड्काले जानकारी दिए। गत वर्ष पनि नदीमा आएको बाढीले ८ घर बगाएको थियो। आठविसकोट नगरपालिकाका ६, ४, १२, १३ र ११ वडा बाढीको उच्च जोखिमा छन्।केही दिनअघि पहिरोले पुरिदा घट्ट गएकी एक महिला वेपता भएकी थिइन्।उनको अहिलसम्म शव फेला परेको छैन।"
गण्डकी प्रदेशलाई मन्त्रालय बढाएर १० पुर्याउन सुझाव,"पोखरा : गण्डकी प्रदेशले मन्त्रालय संख्या ७ बाट बढाएर १० पुर्याउन सक्ने विज्ञ टोलीले सुझाव दिएको छ। नेपाल प्रशासानिक प्रशिक्षण प्रतिष्ठान (स्टाफ कलेज)को टोलीले प्रदेशको कर्मचारी संगठन संरचना र दरबन्दी लगायत प्रभावकारी बनाउनेबारे अध्ययनसहित प्रतिवेदन पेस गरेको छ। उक्त प्रतिवेदनमा मन्त्रालय संख्या १० पुर्याउन सकिने सुझाव पनि आएको छ। प्रदेशले नै विज्ञ सम्मिलित टोली बनाएर सुझाव लिएको हो। स्टाफ कलेजका कार्यकारी निर्देशक पुण्य न्यौपानेले आइतबार मुख्यमन्त्री पृथ्वीसुब्बा गुरुङलाई प्रतिवेदन हस्तान्तरण गरेका थिए। नेपालको संविधान, अन्तर्राष्ट्रिय अभ्यास र प्रदेश सरकारको लक्ष्य र योजनालाई ध्यान दिएर प्रतिवेदनमा सुझाव पेस गरिएको न्यौपानेले बताएका छन्। सरकारी कार्यालयको संगठन संरचना र दरबन्दी हेरफेरसम्बन्धी सुझाव प्रतिवेदनमा छ। कर्मचारीतन्त्रको अहिलेको संयन्त्रबाट प्रदेशले राखेको समृद्धि कठिन देखिएपछि प्रशासनिक संरचनामा केही फेरबदल गर्न लागिएको प्रदेश सरकारका पदाधिकारी बताउँछन्। मुख्यमन्त्री गुरुङले विद्यमान कर्मचारी संरचनामा नयाँपन आवश्यक रहेको औंल्याए। पोलिटिकल लेबलमा मात्र क्रान्ति भयो, ब्युरोक्रेसी लेबलमा भएकै छैन, सुरक्षा निकायमा भएकै छैन, यो जरुरी छ अनि मात्र आर्थिक क्रान्ति र आर्थिक समृद्धि सम्भव छ, उनले भने। पुरानो मानसिकताका कारण संरचना बदल्ने कुरामा केही आशंका देखिए पनि यो विस्तारै हट्दै जाने विश्वास मुख्मन्त्रीले व्यक्त गरे। संविधान अनुसार संघ सरकारको स्वीकृतिमा प्रदेशले कर्मचारी संरचना फेरबदल गर्न सक्छ। संविधानले प्रदेशमा प्रदेश सभा सदस्यको १० प्रतिशत संख्यामा मन्त्री हुनसक्ने व्यवस्था गरेको छ। त्यसअनुसार ६० सदस्यीय प्रदेश सभा भएको गण्डकीमा १२ जना मन्त्री हुनसक्छन्। तर संघमा समेत सत्तारुढ नेपाल कम्युनिस्ट पार्टीले कमसंख्याका मन्त्री राख्ने नीति लिएको हुँदा मुख्यमन्त्रीसहित गण्डकीमा ७ जना मात्रै मन्त्री छन्। हरेक मन्त्रालयहरुमा महाशाखा र शाखासमेत हेरफेर गर्न सकिने प्रतिवेदनमा सुझाइएको छ। प्रत्येक जिल्लामा एकीकृत सेवा केन्द्र लागु गर्दा सेवा प्रभावकारी हुने प्रतिवेदनमा उल्लेख छ। प्राविधिक र विशिष्टीकृत कर्मचारी निश्चित समयावधिलाई आवश्यक हुने भएकाले यसलाई करारमा राख्न उपयुक्त हुन्छ, प्रतिवेदनमा भनिएको छ। छलफलपछि मुख्यमन्त्री पृथ्वीसुब्बा गुरुङले सबै मन्त्रालयलाई एक हप्ताभित्र प्रतिवेदनमाथिको मन्त्रालयगत सुझाव दिन निर्देशन दिएका छन्। त्यसपछि प्रतिवेदनलाई अन्तिम छलफल गरेर स्वीकृतिका लागि प्रदेशले संघ सरकारलाई पठाउनेछ।"
सरकारी जग्गा हडप्ने मालपोतका ६ कर्मचारी पक्राउ,"काठमाडौं : नेपाल प्रहरीको अपराध महाशाखाले सरकारी जग्गा व्यक्तिको नाममा पास गर्ने ६ जना मालपोतका कर्मचारी पक्राउ गरेको छ। महाशाखाका अनुसार बाँके र बर्दियाका मालपोत कार्यालयमा काम गर्ने उनीहरुले नक्कली छाप र हस्ताक्षर प्रयोग गरेर करिब १५ बिगाहा सरकारी जमिन व्यक्तिको नाममा गराएका थिए। पक्राउ पर्नेमा बाँकेका मालपोत अधिकृत दीर्घबहादुर पोखरेल, बर्दियाका मालपोत अधिकृत कृष्णप्रसाद ज्ञावाली, बर्दिया मालपोतकै नासु रविन्द्र थापा, कार्यालय सहायक सूर्यप्रसाद उपाध्याय, खरिदार ईश्वरकुमार रिजाल र बाँके मालपोतका खरिदार हेमराज शर्मा रहेका छन्। महाशाखाका अनुसार पक्राउ परेका कर्मचारीले बाँकेको सिक्टा सिँचाई आयोजनाको ५ कठ्ठा १६ धुर, हनुमान गौशालाको ५ कठ्ठा १३ धुर र बर्दियास्थित भुरिगाउँको १४ बिगाहा जमिन व्यक्तिको नाममा गराएका थिए। पक्राउ पर्नेहरु केही समयदेखि फरार थिए। जग्गाको अनुसन्धानका क्रममा बाँके प्रहरीले यसअघि २१ जनालाई पक्राउ गरिसकेको छ।"
"जग्गा कब्जा गर्ने स्थानीयलाई प्रहरीले धपायो : भन्छन्, मेयर साबले पठाएका हुन्","नवलपुर : पूर्वी नवलपरासीको गैंडाकोट नगरपालिका१७ मा रहेको खेतान गु्रपको जग्गा कब्जा गरी खनजोत गरिरहेका स्थानीयको समूहलाई प्रहरीले हटाएको छ । गोर्खा बु्रअरीका मोहन खेतानले केही वर्षअघि नारायणी नदी किनारमा ३६ विगाहा जमिन स्थानीयबाट खरिद गरेका थिए । लामो समयदेखि खाली रहेको उक्त जग्गा खनजोत गर्न हर्कपुर, बेल्डिया, नगरटाँडीलगायत स्थानबाट करिब एक सयदेखि डेढ सयको संख्यामा स्थानीय पुगेको जिल्ला प्रहरी कार्यालयका प्रवक्ता नायब उपरीक्षक अर्जुन रानाभाटले बताए । स्थानीयले आआफ्नो क्षेत्रफल छुट्टाएर शनिबार र आइतबार खनजोत गरेका थिए । ट्याक्टरसहित दुई दिनसम्म खनजोत गर्न थालेपछि उद्योगले त्यसबारे प्रशासनलाई जानकारी गराएको थियो । प्रशासनको निर्देशनपछि प्रहरीको टोलीले गैंडाकोट नगरपालिकाका प्रमुख छत्रराज पौडेलसहितका जनप्रतिनिधि लिएर उक्त स्थानमा पुगेको थियो । प्रहरी र जनप्रतिनिधिले अर्कैको जग्गा खनजोत बारे सोधपुछ गरेका थिए । त्यस क्रममा केही जनप्रतिनिधिले खाली जग्गा जोतभोग गर भनेर पठाएकाले आफूहरु आएको भन्ने जवाफ दिएको स्थानीयलाई उद्दृत गर्दै नायब उपरीक्षक रानाभाटले बताए । मेयर साहेबले खाली रहेको जग्गामा खेती गर्दा हुन्छ, गएर खनजोत गर्नूस् भनेर पठाउनुभयो, त्यसैले औजारसहित आएका हौँ, एक स्थानीयले भने । जग्गा खनजोत गर्ने कार्य नरोके कारवाही हुने जनाएपछि दुई दिनपछि स्थानीयहरु त्यहाँबाट हटेको नायब उपरीक्षक रानाभाटले जानकारी दिए । नगरप्रमुख पौडेलले आफूले कसैलाई पनि अरुको सम्पत्ति खनजोत गर्न नपठाएको बताए । खनजोत गरेको जानकारी पाएपछि मैले १४ र १७ नंका वडाअध्यक्षलाई लिएर त्यस स्थानमा पुगेको छु । कसैले बदनाम गर्न मेरो नाम जोडेका होलान् । त्यो गलत हो, नगरप्रमुख पौडेलले भने । एक्कासी समूह बनाएर उद्योगको जग्गा खनजोत गर्नुले नेत्रविक्रम चन्द विप्लव समूहले पठाएको हुनसक्ने प्रहरीसहित केहीले आशंका गरेका छन् । तर विप्लव समूहका जिल्ला नेताहरुले आफूहरुको उक्त कार्यमा संलग्नता नरहेको स्पष्ट पारे । स्थानीयले गरेको जग्गा कब्जा बारे हाम्रो पार्टीसँग जोडिएका कुरा सुन्यौँ । त्यो गलत हो । उक्त जग्गा जोतभोग गर्न कसैलाई पठाएका छैनौँ । पार्टीले त्यसबारे कुनै निर्णय गरेको पनि छैन । यो अनर्गल प्रचार हो, विप्लव समूहका एक जिल्ला नेताले भनेका छन् ।"
"पेरिसडाँडामा 'जनयुद्धकालिन' प्रगतिशील विवाह, प्रमुख अतिथि प्रचण्ड","काठमाडौं : माओवादी युद्धकालमा जनवादी विवाह भूमिगत रुपमै भए पनि प्रचलनमा थियो । संसदीय अभ्याससँगै माओवादी कमजोर बन्दैगयो, जनवादी विवाहको चलन पनि हराउँदै गयो । अचेल त जनवादी विवाह एकादेशको कथा जस्तै भएको छ । यतिसम्म कि, जनवादी विवाह प्रचलनमा ल्याउने नेताहरु नै आफ्ना सन्तानको विवाह पाँचतारे होटलमा भव्य रुपमा मनाउन थालेका छन् । सोमबार भने तत्कालीन माओवादीको केन्द्रीय कार्यालय पेरिसडाँडामा प्रगतिशील विवाहको तामझाम देखियो । विवाह कार्यक्रममा उपस्थित नेताकार्यकर्ताहरु नै अचम्भित देखिन्थे । नेकपाका अध्यक्ष पुष्पकमल दाहाल प्रचण्ड, सचिवालय सदस्य तथा गृहमन्त्री रामबहादुर थापा लगायत नेताकार्यकर्ताको उपस्थितिमा प्रगतिशील विवाह सम्पन्न भएको हो । वेहुला थिए तत्कालिन माओवादीको विद्यार्थी संगठन अखिल क्रान्तिकारीका केन्द्रीय सचिव नरेश रेग्मी । सोही संगठनकी कार्यकर्ता डाक्षमता सुवेदी वेहुली थिइन् । विवाह कार्यक्रममा प्रमुख अतिथि प्रचण्डले युद्दकालमा हुने जनवादी विवाहको सम्झना गरेका थिए । हाम्रा अगाडि चुनौती छैनन् भन्ने होइन, संरचना अहिले पनि पूरानै छ, संरचनामा बस्नेको सोच पूरानै छ, सत्तामा बसेका नयाँ छौँ, प्रचण्डले भने, जनआन्दोलन, जनयुद्धबाट प्राप्त परिवर्तनबाट आएका नयाँ मान्छे छौँ, सत्तामा बस्ने नयाँ र संरचनाका अवयवमा बस्ने पुरानै भएका कारण परिवर्तन सस्थागत गर्ने चुनौती छ । प्रगतिशील रुपान्तरणका लागि सरकारबाटै नीति बनाएर नयाँ संस्कृति बनाउन सकिने समेत उनले बताए । गृहमन्त्री रामबहादुर थापा लगायत नेकपाका नेता कार्यकर्ताले पनि वरवधुलाई शुभकामना दिएका थिए । वरवधुका आफन्तका तर्फबाट विवाहका लागि खर्च हुने पैसा सामाजिक कार्यका लागि खर्च गरिने घोषणा पनि गरिएको छ । झापको दमक वहुमुखी क्याम्पसका जेहेन्दार विद्यार्थीका लागि ५० हजार, झापाकै अपा संघलाई ५० हजार, झापाकै बालवृद्ध आश्रमका लागि ५० हजार, झापकै दमक अध्ययन केन्द्रलाई १० हजार र बराबरका पुस्तक र पब्लिक लाइब्रेरीलाई १० हजार बराबरका पुस्तक दिने घोषणा वरवधुका आफन्तले गरेका छन् ।"
भीरबाट लडेर मृत्यु,संखुवासभा : जिल्लाको मकालु गाउँपालिका३ मा भीरबाट लडेर एकजनाको मृत्यु भएको छ। माकाल३ एकुवा गाउँका ६२ वर्षीय घले शेर्पाको लडेर मृत्यु भएको प्रहरीले जनाएको छ। बजार गएका शेर्पा घर फर्कने क्रममा आइतबार राति महाभीरबाट खसेका थिए।भीरबाट खसेका शेर्पाको घटनास्थलमै मृत्यु भएको हो। आइबार बिहानै घरबाट निस्किएका शेर्पा घर नआएपछि आफन्तले खोजि जारी गरेका थिए। खोजी गर्ने क्रममा उनी मृत फेला परेका हुन्।
दिल्लीका चोकचोकमा आनीका तस्बिर,नयाँ दिल्ली : चर्चित गायिका आनी छोइङ डोल्मा साताव्यापी एकल प्रस्तुतिका लागि दिल्ली आइपुगेकी छन्। उनी मुम्बइबाट आइतबार दिल्ली पुगेकी हुन्। दिल्लीको छत्तरपुरमा 'दि वुमन' नामक सामाजिक संस्थाले आयोजना गरेको कार्यक्रममा उनले एकल प्रस्तुति दिँदैछन्। यसअघि मुम्बाईको जे मेरियट होटलमा उनको एकल प्रस्तुति थियो। दिल्लीमा हुन लागेको आनीको प्रस्तुतीलाई प्रचार तथा प्रवर्द्धन गर्नका लागि दिल्लीका चोकचोकमा आनीको तस्बिरसहितका होडिङबोर्ड र तस्बिर टाँगिएका छन्। आनीले विभिन्न संघसंस्थाले आयोजना गरेको कार्यक्रममा आफू सहभागी भएको अन्नपूर्ण अनलाइनसँग बताइन्। उनले आफ्ना ख्याती कमाएका गीतहरू नै त्यहाँ प्रस्तुत गर्ने बताइन्। कनसर्टका लागि आफ्नो सांकेतिक समूहका साथ दिल्ली आइपुगेकी छन्। उनको समूहमा वरिष्ठ संगीतकार न्युह बज्राचार्य पनि छन्। यसअघि 'द इकोनोमिक टाइम्स'ले गरेको कार्यक्रममा पनि एकल प्रस्तुती दिएकी थिइन्। उनी दिल्लीमा आयोजित महिला सशक्तिकरण सम्बन्धी अन्तरक्रियामा सहभागि हुँदैछिन्। उक्त कार्यक्रममा एसिड आक्रमणबाट बचेकी लक्ष्मी पनि सहभागी हुँदैछिन् । बलिउडका प्रसिद्ध चलचित्र निर्देशक मेघना गुल्जारले लक्ष्मीको जीवनीमा छपक नामक चलचित्र समेत निर्माण गर्दैछन्। निर्माणाधिन उक्त चलचित्रमा दीपीका पादुकोणले लक्ष्मीको भूमिका निर्वाह गरेकी छन्। आनी बिहीबार काठमाडौं फर्कने कार्यक्रम छ।
कति राजश्व उठाउँछ प्रहरी ? ट्राफिक कारबाहीबाट मात्र एक अर्ब,"काठमाडौं : नेपाल प्रहरीले ट्राफिक कारबाहीबाट मात्र एक अर्ब रुपैयाँभन्दा बढी रकम उठाउने गरेको छ। गत आर्थिक वर्षमा ट्राफिक कारबाहीबाट प्रहरीले एक अर्ब ८ करोड २८ लाख ६८ हजार ६०० रुपैयाँ राजश्व योगदान गरेको तथ्यांकले देखाएको छ। अवैध सुन बरामदबाट ४४ करोड ५५ लाख ४१ हजार ८४१ रुपैयाँ तथा भन्सार छलेर ल्याएका सामान बरामदबाट ९४ करोड ८८ लाख ३५ हजार ३४९ रुपैयाँ संकलन गरेको प्रहरी प्रधान कार्यालयको तथ्यांकले देखाएको छ। प्रहरीले ट्राफिक कारबाही, अवैध सुन बरामद तथा भन्सार छलेर ल्याएका सामानबाट गरी प्रहरीले दुई अर्ब ४७ करोड ७२ लाख ४५ हजार ७९० रुपैयाँ राजश्व योगदान गरेको छ। आर्थिक वर्ष २०७५७६ मा राजश्व चुहावटमा संलग्न रहेको अभियोगमा ४२६ जना पक्राउ परेका छन्। उनीहरूबाट ९४ करोड ८८ लाख ३५ हजार ३४९ रुपैयाँ रकम प्रहरीले उठाएको छ। गत आर्थिक वर्ष प्रहरीले १२३ केजी अवैध सुन बरामद गरेको छ। बरामद सुनबाट ४४ करोड ५५ लाख ४१ हजार ८४१ रुपैयाँ राजश्व प्राप्त भएको छ। अवैध सुनको ओसारपसारमा संलग्न रहेको आरोपमा ११० जनालाई प्रहरीले पक्राउ गरेको छ। प्रहरीले जरिवानाबापत् संकलन गरेको रकम शतप्रतिशत राजश्वमा दाखिला हुने नेपाल प्रहरीका प्रवक्ता नायब महानिरीक्षक (डीआईजी) विश्वराज पोखरेलले अन्नपूर्ण अनलाइनसँग बताए। यसअघि उठाएको रकमको २५ प्रतिशत प्रोत्साहन स्वरुप सम्बन्धित अधिकारीलाई दिने व्यवस्था भए पनि अहिले यो व्यवस्था हटाइएको छ। 'अहिले ट्राफिक प्रहरीलाई भत्ताबापत् रकम दिने पहिलेजस्तो व्यवस्था छैन', डीआईजी पोखरेलले भने, 'मासिक तलबको ६० प्रतिशतसम्म इन्सेन्टिभ दिने व्यवस्था अहिले छ।'"
प्रदेश राजधानी जोड्ने सडकमा खाल्डैखाल्डा,"दैलेख : दैलेखलाई कर्णाली प्रदेशको राजधानी वीरेन्द्रनगरसम्म जोड्ने सडकखण्ड जीर्ण बनेको छ। सवारी चापका कारण व्यस्त रहने सुर्खेतदैलेख सडक लामो समयदेखि स्तरोन्नती हुन सकेको छैन। सडकमा कालोपत्रे उप्किएको र खाल्डाखुल्डीका कारण यात्रामा हैरानी हुने गरेको हो। खाल्डाखुल्डीका कारण यो सडकमा सवारी दुर्घटनाको जोखिम पनि बढेको छ। सडकको अधिकांश भागमा कालोपत्रे उप्किएर ठूल्ठुला खाल्डा बनेका छन्। तत्कालिन प्रधानमन्त्री गिरिजाप्रसाद कोइरालाले २०४९ फागुन ७ गते सुर्खेतको कपासे ब्यारेक नजिकै गैटीले खनेर यो सडक निर्माणको शिल्यान्यास गरेका थिए। २०६६ बाट कालोपत्रे गर्न सुरु गरिएको यो सडक त्यसपछि मर्मतसम्हार भएको छैन। खाल्डाखुल्डीका कारण मोटरसाइकल, फोर्स, जीप लगायतका साना सवारी दुर्घटनामा पर्ने जोखिम बढेको जिल्ला ट्राफिक प्रहरी कार्यालय दैलेखले जनाएको छ। २०६६ सालबाटै सडक स्तरोन्नतीसहित कालोपत्रे सुरु गरिए पनि काम गुणस्तरीय नुहँदा यात्रु सास्ती भोग्न बाध्य छन्।ट्राफिककाअनुसार यस सडकखण्डमा हप्तामा केही न केही सवारी दुर्घटनामा पर्ने गरेका छन्। सडक मर्मत सम्भारको जिम्मा पाएका ठेकेदार कम्पनीहरुको लापरबाहीका कारण सडकमा दुर्घटनाको जोखिम बढेको बताए यात्रु रुद्र विष्टले बताए। सडक मर्मतको जिम्मा लिएका ठेकेदारले अघिपछि काम गर्दैनन्, जब बर्षात सुरु हुन्छ, तब मात्र काम गर्ने प्रवृतिले करोडौं बजेट बालुवामा पानी हाले झैं भएको छ, अर्का यात्रु पूर्ण महतराले भने। जिल्ला ट्राफिक प्रहरी कार्यालय दैलेखको तथ्यांकमा गतवर्ष दैलेखसुर्खेत सडकखण्ड लगायतका क्षेत्रमा भएको सवारी दुर्घटनामा १७ जनाले ज्यान गुमाएका छन्। दैलेखका प्रहरी नायब उपरीक्षक ठाकुरप्रसाद पोखरेलले जीर्ण र साँघुरो सडकका कारण दुर्घटना बढ्दै गएको बताए। तीव्र गतिमा गुडाइने मोटरसाइकल लगायत अन्य सवारी साधन खाल्डोमा परेर उच्छिट्टिने डर छ, यो अवस्थामा चालकले धेरै ख्याल गरेर सवारी चलाउनुपर्ने देखिन्छ उनले भने, कर्णालीको राजधानी वीरेन्द्रनगर हुँदै कर्णालीका अन्य जिल्ला र रारा जाने पर्यटकहरुसमेत यही सडकखण्ड हुँदै जाने गरेका छन्। तर स्तरोन्नती नहुँदा सडकका खाल्डाहरु धराप बनेका छन्।"
"अटो र बोलेरो ठोक्किँदा सातजना घाइते, दुई गम्भीर","धनगढी : धनगढी अत्तरिया सडकखण्डको गेटामा अटो रिक्सा र ग्यास सिलेन्डर बोकेको बोलेरो जीप ठोक्किँदा ७ जना घाइते भएका छन्। घाइतेमध्ये दुईजनाको अवस्था गम्भीर छ। सोमबार बिहान ११ बजेतिर धनगढी उपमहानगरपालिका१७ डमौलियाबाट बजारतिर आइरहेको ना ३ स ५५६६ नम्बरको अटो र धनगढीबाट अत्तरियातर्फ जाँदै गरेको से १ च ८२३ नम्बरको बोलेरो गोदावरी नगरपालिका१३ मा पर्ने गेटा नजिकै आपसमा ठोक्किएर दुर्घटना भएको हो। दुर्घटनामा परी अटो चालक दिपक धामीसहित ७ जना घाइते भएका छन्। अटोमा सवार डमौलियाका ५५ वर्षका चनकलाल डँगौरा र सोही ठाउँकी रुपनी देबी डँगौरा गम्भीर घाइते भएका छन्। अटोमै सवार सोही ठाउँका ५२ वर्षीया उर्मीला डाँगौरा, २८ वर्षीया बेपनी देबी चौधरी, २३ वर्षीया राजकुमारी चौधरी र उनका ५ वर्षीय छोरा योजन चौधरी पनि घाइते भएका छन्। चालक सहित पाँचजनाको अवस्था सामान्य रहेको सेतीअञ्चल अस्पतालले जनाएको छ। गम्भीर चनकलालको दाँया खुट्टामा गम्भीर चोट लागेको छ। रुपनी देबीको टाउकोमा गम्भीर चोट लागेको छ। प्रहरीले अटो चालक दिपक धामी र बोलेरो चालक तारासिंह साउँदलाई पक्राउ गरेको जनाएको छ।"
"पहिरोले घर पुरिदा तीनको मृत्यु, ७ को उद्धार","बागलुङ : तमानखोला गाउँपालिका ४ लामेलामा पहिरोले घर पुरिदा तीनजनाको मृत्यु भएको छ।तमानखोला ४ का वडाध्यक्ष उदिन छन्त्यालका अनुसार ज्यान गुमाउनेमा ४५ वर्षीया सन्तकुमारी सिर्पाली, ७० वर्षीया अन्सारी सिर्पाली र १२ वर्षीय प्रविण सिर्पाली रहेका छन्। मृत्यु हुनेमा अन्सारी र प्रविण नातामा हजुरआमा र नाती हुन् भने सन्तकुमारी छिमेकी हुन्। अविरल वर्षापछि आइतबार राति १ बजे तिर आएको पहिरोमा पुरिएका ७ जनाको स्थानीय र प्रहरीले उद्धार गरेका छन्। घाइतेको अवस्था सामान्य रहेको स्थानीय बसन्त घर्तीले बताए।"
ट्रकको ठक्करबाट बालकको मृत्यु,संखुवासभा : संखुवासभाको धर्मदेवी नगरपालिमा सुनसरीबाट खाँदबारी आउँदै गरेको मालबाहक ट्रकको ठक्करबाट एक बालकको मृत्यु भएको छ। ट्रकको ठक्करबाट धर्मदेवी नगरपालिका३ मुढेबजारका ४ वर्षीय आदित्य अधिकारीको घटनास्थलमै मृत्यु भएको मुढे प्रहरी चौकीले जनाएको छ। खाँदबारी आउँदै गरको ना ४ ख २९०० नम्बरको ट्रकले ठक्कर दिँदा बालकको घटनास्थलमै मृत्यु हो। आमासँग बजार नजिकै रहेको शिवालय मन्दिरबाट पूजा गरेर फर्कने क्रममा दुर्घटना भएको हो। दुर्घटना पछि चालक धर्मदेवी३ का प्रेम मगर आफै गाडी लिएर मुढे प्रहरी चौकी पुगेका छन्। इलाका प्रहरी कार्यालय चैनपुरको प्रहरी टोल पुगेपछि मात्र शव पोष्टमार्टका लागि लगिने प्रहरीले जनाएको छ।
सुधार केन्द्रमै झुन्डिएर आत्महत्या,"भक्तपुर : भक्तपुरको सूर्यविनायक नगरपालिका९ नंखेलको भाटेढिकुरस्थित नयाँ बिहानी सुधार केन्द्रमा रक्सीको लत छुटाउन भर्ना भएका एकजना झुण्डिएको अवस्थामा फेला परेका छन्। महानगरीय प्रहरी परिसर भक्तपुरका अनुसार रक्सीको लत छुटाउन केन्द्रमा भर्ना भएका दोलखाको तामाकोसी गाउँपालिका २ झुले निवासी ४४ वर्षीय माधव कार्की शनिबार बिहान आफू सुत्ने कोठामै झुण्डिएको अवस्थामा फेला परेका हुन्। कोठामा रहेको दुईतले खाटमा आफैले लगाउने ट्रयाकसुटको तुनाको पासो लगाइ झुण्डिएको अवस्थामा केन्द्रका कर्मचारीले फेला पारेको परिसरका प्रवक्ता प्रहरी नायब उपरीक्षक रेवतीरमण पोखरेलले बताए। उनका अनुसार झुण्डिएको अवस्थामा फेला परेका कार्कीलाई केन्द्रका कर्मचारीले नै तत्काल उपचारको लागि भक्तपुर अस्पताल लगेका थिए। अस्पतालका चिकित्सकले उनलाई मृत घोषणा गरेको प्रहरी नायब उपरीक्षक पोखरेलले जानकारी दिए। उनका अनुसार अत्यधिक रक्सी सेवनले डिप्रेसनमा पुगिसकेका उनलाई गएको जेठ २८ गते केन्द्रमा भर्ना गरिएको थियो। उक्त घटनापछि महानगरीय प्रहरी परिसरका प्रमुख प्रहरी उपरीक्षक सविन प्रधानसमेत सुधार केन्द्र पुगी घटनाबारे जानकारी लिएका थिए। केन्द्रमा रहेको सीसीटीभी फुटेज हेर्दा कार्कीले आत्महत्या गरेको देखिएको प्रहरी उपरीक्षक प्रधानले जानकारी दिए। 'घटनापछि म आफै केन्द्र पुगेर घटनाबारे जानकारी लिएँ,' उनले भने, 'केन्द्रमा भएको सीसीटीभी फुटेज पनि हेर्यौं। त्यसमा उपचारत आफैले आत्महत्या गरेको देखिन्छ।' तैपनि घटनाबारे अनुसन्धान अघि बढाइएको उनले स्पष्ट पारे। उक्त घटनापछि जिल्लामा रहेका लागूपदार्थ दुव्र्यसनी एवं मादक पदार्थ सेवनकर्ताको उपचार तथा हेरचाह गर्ने पुनःस्थापना केन्द्रमा अनुगमन गर्नुपर्ने आवश्यकता बढेको प्रहरी अधिकारीले बताएका छन्।"
गोसाइकुण्ड मेला सुरु,"नुवाकोट : गोसाइँकुण्ड मेला सुरु भएको छ। जनैपूर्णिमाको अवसरमा लाग्ने मेला भर्न आन्तरिक तथा वाह्य तीर्थयात्री आउने क्रम सुरु भएको छ। गोसाइँकुण्ड क्षेत्र विकास समिति रसुवाले मेलामा आन्तरिक तथा बाह्य गरी २० हजार तीर्थयात्री भित्र्याउने लक्ष्य लिएको छ। मेलाको सम्पूर्ण तयारी पूरा भएको समितिका अध्यक्ष डिएमले जानकारी दिए। गोसाइकुण्ड गाउँपालिका ५ मा रहेको प्रसिद्ध गोसाइकुण्डमा गत वर्ष १७ हजार तीर्थयात्रीले मेला भरेका थिए। गोसाइकुण्डमा प्रत्येक वर्षको जनैपूर्णिमा र गंगा दशहराको अवसरमा विशेष मेला लाग्ने गर्छ। मेला व्यवस्थित र मर्यादित बनाउन विभिन्न उपसमितिहरु गठन गरिएका छन्। जनैपूर्णिमाका अवसरमा १७ हजारभन्दा बढी भक्तजनका लागि भोजन र बासको व्यवस्था मिलाउन होटल व्यवसायीलाई आग्रह गरिएको डिएमले बताए। यस वर्ष गोसाइँकुण्ड मेला साउन २० देखि ३० गतेसम्म लाग्नेछ। पौराणिक कथन अनुसार परापूर्वकालमा देवता र दानवबीच लडाइँ हुँदा समुन्द्र मन्थनबाट उत्पन्न कालकुट विष सेवन गरी विषको डाह शान्त पार्न हिमालयखण्डको काखमा आएका भगवान शिवले त्रिशूलले भित्तामा हिर्काउँदा भित्ताबाट गंगाजल अर्थात त्रिशूलधाराको उत्पति भएको र त्रिशुलधाराको पानीबाट गोसाइँकुण्डको उत्पति भएको भन्ने किंवदन्ती रहेको छ। गोसाइँकुण्डमा स्नान गर्दा अन्जानमा गरिएका पापबाट मुक्त हुने जनविश्वास छ। गोसाइँकुण्ड जाने तीर्थयात्रुको सुरक्षा व्यवस्था मिलाइ सकिएको रसुवाका प्रमुख जिल्ला अधिकारी अर्जुन भण्डारीले जानकारी दिए।मेलामा स्वास्थ्य शिविर पनि संचालनमा छ। गोसाइकुण्ड पुगेर आफ्ना दिवंगत पितृको सम्झना गर्दै श्राद्ध तथा तर्पण गरेमा पितृ स्वर्गमा पुग्ने विश्वास रहिआएको छ।कुण्डमा पूजा र स्नान गर्दा सबै पाप मोक्ष हुने, मनले चिताएको पुग्ने र ग्रहदशा हट्ने विश्वास गरिन्छ। गोसाइँकुण्ड मेलाका लागि दररेट (शुल्क) निर्धारण गरिएको छ। मेलाको समयमा तीर्थयात्री ठगिने सम्भावना कम गर्नका लागि दररेट निर्धारण गरिएको हो। भौगोलिक अवस्थिति र दूरीलाई आधार बनाएर दररेट निर्धारण गरिएको गोसाइँकुण्ड क्षेत्र विकास समितिले जनाएको छ। समितिले चिया, खाना, तातोपानी, बास र घोडाचढीका लागि शुल्क निर्धारण गरेको हो। घोडाचढीका लागि घट्टेखोलाचन्दनबारीसम्म ३ हजार २ सय ५०, घट्टेखोलाबुद्ध मन्दिरसम्म ५ हजार ५ सय, घट्टखोलागोसाइँकुण्डसम्म ६ हजार ५ सय, देउरालीचोलाङपाटी २ हजार ७ सय ५०, देउरालीबुद्ध मन्दिर ५ हजार, देउरालीगोसाइँकुण्ड ६ हजार रुपैयाँ शुल्क तोकिएको छ। यस्तै, चन्दनबारीबुद्ध मन्दिर ४ हजार ५ सय, चन्दनबारीगोसाइँकुण्ड ५ हजार, चोलाङपाटीबुद्ध मन्दिर ३ हजार ५ सय र चोलाङपाटीगोसाइँकुण्ड ४ हजार ५ सय रुपयाँ शुल्क निर्धारण गरिएको समितिले जनाएको छ। यस्तै, ठाउँअनुसार होटलको मूल्य पनि फरक फरक कायम गरिएको छ।"
सूचना प्रवाह गर्न 'माइक रेडियो',"बेनी : म्याग्दीको ग्रामिण बस्तीमा सूचना प्रवाहको परम्परागत माध्यम 'कटुवाल प्रथा' आधुनिकीकरण हुन थालेको छ। पहिले गाउँको अग्लो डाँडामा कटुवालले घोक हालेर (चर्को स्वरमा चिच्याएर) सूचना प्रवाह गराउँथे। सूचना प्रवाह गराउने कटुवाल र सहयोगी हरेक जस्तो बस्तीमा छन्। तर उनिहरुले गाउँमा सूचना पुर्याउन आधुनिक शैली अपनाउन थालेका छन्। गाउँमा सूचना प्रवाह गराउन माइक रेडियो र माइकीङको माध्यम प्रभावकारी बनेको छ। अन्नपूर्ण गाउँपालिका७ औलाका बासिन्दा र धवलागिरी गाउँपालिकाले सूचना प्रवाह गराउने कटुवाल प्रथालाई आधुनिकीकरण गरेका छन्। दुई सय घरधुरी बसोबास रहेको औलाको बाक्लो बस्तीको बिचमा गाडिएको फलामको टावरमा तीन वटा माइक तीनतिर फर्काइएको छ। ती माइकको आवाज नसुनिने तल्लो गाउँका लागि बस्ती तलको उत्तिसको रुखमा अर्को एक माइक स्थायी किसिमले राखिएको छ। औलास्थित मण्डली आधारभूत विद्यालयको एक कोठामा मिक्स्चर र माइक्रोफोन छ। कुनै सूचना भयो भने यही आएर माइकबाट प्रशारण गरेपछि गाउँभरीकाले थाहा पाउँछन, सूचना प्रवाह गराउने जिम्मेवारी लिएका टोल सुधार समितिका संयोजक कुमबहादुर पुर्जाले भने घरघरमा पुगेर, चिच्चाएर, फोन, एसएमएसभन्दा सस्तो, छिटो र प्रभावकारी छ। गाउँमा कटुवाल र सहयोगी नपाएपछि स्थानीय नवज्योति युवा क्लवले २०६४ मा माइक रेडियो सुरु गरेको थियो। सूचना प्रवाहका साथै गाउँमा आएका विशेष व्यक्तित्वहरुसँगको अन्तरवार्ता माइक रेडियोबाट सुनाउने गरिन्छ। गीत, कविता, कथा लगायत साहित्यीक रचनासमेत सुन्ने सुनाउने गरिएको क्लवका पूर्व अध्यक्ष डिलबहादुर फगामीले बताए। माइक खोलेर केही समय गीत बजाएपछि सबैजना चनाखो भएर बस्छौ, फगामीले भने गीतले ध्यान तानेपछि सूचना वाचन गरिन्छ। माइक रेडियो प्रभावकारी र सस्तो भएको स्थानीय रिमबहादुर पुर्जाले बताए। कटुवाल प्रथाको तुलनामा माइक रेडियो धेरै आधुनिक र सहज भएको उनको भनाइ छ। गाउँमा श्रमदान, भेला, बैठक, खोप लगायत विभिन्न कार्यक्रम हुँदा माइकबाट सूचना प्रशारण गरेपछि सबैले जानकारी पाउने स्थानीय बलराम रन्तिजाले बताए। विद्युत्को वैकल्पिक व्यवस्थाका लागि माइक रेडियोको स्टुडियोमा सोलार जडान पनि गरिएको छ। माइक रेडियो सञ्चालन गर्न क्लवले डेढ लाख बढी लगानी गरेको छ। म्याग्दीको औलामा राखिएको माइक रेडियोको टावर। तस्बिर : सन्तोष गौतम वडा सदस्य टिका घतानेले माइक रेडियोले गाउँपालिकाबाट नागरिकलाई प्रदान हुने सेवा सुविधाको सूचना पनि प्रशारण गर्ने गरिएको बताइन्। सूचना पुर्याउन लाग्ने समय र पैसाको बचत भएको उनको भनाइ छ। यसैगरी भौगोलिक रुपमा विकट र दुर्गम क्षेत्रमा पर्ने धवलागिरी गाउँपालिकाले पनि कटुवालहरुलाई हाते माइक वितरण गरेको छ। चर्को स्वरमा गाउँभरी कराउँदै आएका उनीहरुलाई सहज बनाउन माइक वितरण गरिएको गाउँपालिका अध्यक्ष थमसरा पुनले बताइन्। कटुवालहरुलाई घाँटी नै सुक्नेगरी चिच्याउँदा दुख हुने गरेको थियो, अध्यक्ष पुनले भनिन् टोलटोलमा पुगेर चिच्चाउन धेरै समय लाग्छ। समय र स्वास्थ्यको ख्याल गर्ने माइक दिएका हौं। माइबाट एकैपटक धेरै टाढासम्म सुनिन्छ। गत आर्थिक वर्षमा कटुवालहरुलाई वडा कार्यालयमार्फत २३ वटा माइक वितरण गरिएको योजना शाखाका रमेश पौडेलले बताए। मुनाका कटुवाल धनविर विकले माइकले सूचना प्रवाह गराउन सजिलो भएको बताए। अन्य बस्तीमा भने सूचना प्रवाहका लागि परम्परागत कटुवाल प्रथा कायमै छ। कटुवाल काम गर्ने अधिकांश दलित समुदायका छन्। कटुवाल काम गरेवापत बालीघरे प्रथा अनुसार गाउँलेबाट धान, गहुुँ कोदो, मकै ज्याला पाउँछन्। परम्परागत बालीघरे प्रथा अन्त्य गरी नगद नै दिने व्यवस्था मिलाउनुपर्ने ताकमका कटुवाल भक्तविर विश्वकर्माले बताए"
विप्लवका जिल्ला इन्चार्जसहित ३ जना पक्राउ,"काभ्रे : नेपाल कम्युनिष्ट पाटी विप्लवका रामेछाप जिल्ला इन्चार्जसहित ३ जना पक्राउ परेका छन्। एनसेल टावरमा आगो लगाएको र बम पड्काएको आरोपमा रामेछाप जिल्ला इन्चार्ज यादव ढुंगेलसहित तीनजनालाई काभ्रे प्रहरीले नियन्त्रणमा लिएको हो। काभ्रेको धुलिखेल५ स्थायी घर भएका ढुंगेल विप्लवका रामेछाप जिल्ला इन्चार्ज हुन्। ढुंगेललाई काभ्रेको भुम्लु गाँउपालिकाको एनसेल टावरमा आगजनी गरेको आरोप छ। जिल्ला प्रहरी कार्यालय काभ्रेका प्रमुख एसपी जयराज सापकोटाले ढुंगेललाई टावर आगजनी कसुरमा आइतबार बेलुका पक्राउ गरेको बताए। आगजनी र विष्फोटमा सहभागिता देखिएकाले नियन्त्रणमा लिएका छौं, एसपी सापकोटाले भने। ईलाका प्रहरी कार्यालय बनेपाले शुक्रबार राति विप्लवका २ काभ्रे जिल्ला सदस्यलाई पनि पक्राउ गरेको छ। पनौती नगरपालिका४ बाट विप्लवका सक्रिय जिल्ला सदस्य अनिल रायमाझी र सुन्दर रायमाझीलाई पक्राउ गरेको इलाका प्रहरी कार्यालय बनेपाका प्रहरी निरीक्षक निरञ्जन भट्टराईले जानकारी दिए। उनीहरुलाई २०७६ बैसाख १ गते विप्लव समूहले आह्वान गरेको नेपाल बन्दको क्रममा पनौती७ खोपासीमा विष्फोटक पदार्थ राखेर आंतक सृजना गरेको आरोपमा पक्राउ गरेको उनको भनाइ छ। पक्राउ परेका दुबैलाई जिल्ला अदालत काभ्रेबाट ७ दिनको म्याद थप गरेर अनुशन्धान गरिरहेको प्रहरीले जानकारी दिएको छ।"
२० वर्षपछि सोमबार नागपञ्चमी : के के हुन्छ लाभ?,"काठमाडौं : चट्याङ, अग्नि र सर्पको भयबाट मुक्ति दिलाउने पर्व नागपञ्चमी यसपटक २० वर्षपछि सोमबार परेको छ। संस्कृतिविद् श्रीकृष्ण अधिकारीले दुई दसकपछिको सोमबारका दिन नागपञ्चमी परेको जानकारी दिए। संस्कृतिविद् अधिकारीले भने, 'प्रत्येक १९१९ वर्षको चक्र हुन्छ। मध्यमान अनुसार यस वर्ष २० वर्षमा सोमबार नागपञ्चमी परेको हो।' नेपाल पञ्चांग निर्णायक समितिका अध्यक्ष रामचन्द्र गौतमले सोमबार नागपञ्चमी पर्नुको महत्व विशेष हुने बताए। उनले भने, 'सोमबार नागपञ्चमी पर्नु संयोगमात्र होइन, अत्यन्तै राम्रो कुरो हो। नागको पूजा गरी नागको चित्र वा फोटो घरमा टाँसे चट्याङ, अग्नि, बिजुली, बिच्छी, खजुरा र सर्प आदिको भय हुँदैन।' जसले नागपञ्चमीमा नागको तस्बिर घरमा टाँस्दैनन् त्यस्ता मान्छेकै घरमा चट्याङ परेको पाइएको र यसमा वैज्ञानिकता पनि रहेको उनको भनाइ छ। गौतमले शिवजीको प्रिय गहना नाग भएको बताउँदै भने, 'नाग सम्पूर्ण जीवजन्तुको रक्षाका लागि सिर्जना गरिएको हो। यसले दुषित वातावरणलाई शुद्ध पार्ने काम गर्छ।' संस्कृतिविद् डा गोविन्द टण्डनले आक्कल झुक्कल सोमबारका दिन नागपञ्चमी पर्ने र नागपञ्चमी र सोमबार एकै दिन परे त्यसको अझ बढी महत्व हुने बताए।उनले भने, 'कृषिप्रधान देश नेपालमा नागपञ्चमीको झनै बढी महत्व छ।नागले जीवन र जगतप्रति नै गुन लगाएकाले नागप्रति आजको दिन विशेष श्रद्धाभाव बढाउनु राम्रो हुन्छ।' नागपञ्चमीका दिनदेखि बर्खा सकिएर हिउँद सुरु भएको मान्यता रहेको उनको भनाइ छ।"
७ वर्षसम्म भवन बनेन,"जनकपुरधाम : दुई वर्षमा निर्माण सक्नुपर्ने जनकपुरधाम विमानस्थलको टर्मिनल भवन सात वर्ष बित्दा पनि पुरा हुन सकेको छैन्। नागरिक उड्डयन प्राधिकरणको हेलचक्राई र निर्माण कम्पनीको लापरवाहीका कारण भवन निर्माण ढिला हुँदै गएको छ। टर्मिनल भवनको अभावका कारण ५२ वर्ष पुरानो भवनबाटै यात्रुले सेवा लिनुपर्ने बाध्यता छ। प्रत्येक उडानमा २ सय रुपैयाँ विमानस्थल कर तिर्ने गरेका यात्रुले सो कर बापतको कुनै सेवा जनकपुर विमानस्थलबाट पाउँदैनन्। विमान कम्पनीको काउन्टर बिचमै हुँदा यात्रुलाई सानो भवनमा विमान उड्दासम्म प्रतिक्षा गर्नुपर्दा उभिएर समय बिताउनु पर्ने बाध्यता छ। शुद्ध खानेपानी, शौचालय, फ्रि कल र राम्रो बस्ने ठाउँ उपलब्ध गराउनु पर्ने हो, बुद्ध एयर जनकपुर कार्यालय प्र्रमुख विजय सिंहले भने, यहाँ त न्यूनतम सेवासमेत उपलब्ध हुँदैन्। यात्रुहरुलाई सास्ती भोगेर यात्रा गर्नु परेको छ। जनकपुर विमान स्थलमा दैनिक ६ सय भन्दा बढि यात्रु आउजाउ गर्दै आए पनि नागरिक उड्डयन प्राधिकरणले न्यूनतम सेवासमेत उपलब्ध गराउन नसकेपछि यात्रुलाई सास्ती भएको छ। नागरिक उडड्यन प्राधिकरणले धावन मार्ग र पार्किङ्ग स्थल फराकिलो गर्नुका साथै स्तरोन्नतिको काम गरेकोे छ। पछिलो समय बारुण यन्त्र र एक्सरे मेसिनको समेत व्यवस्था मिलाइएको छ। राती उडानको पनि सफल परीक्षण गरिसकेको यस विमान स्थलमा नेपाल आयल निगमले जहाजमा इन्धन भर्ने व्यवस्था पनि मिलाएको छ। तर टर्मिनल भवनको अभावका कारण यात्रुलाई भने सास्ती छ। २०२४ साल असोज ८ गते देखि नै सञ्चालनमा आएको जनकपुर विमान स्थल देशकै पुरानो विमानस्थल मध्यको एक हो। देशकै पुरानो मध्येका एक यो विमान स्थललाई व्यवस्थित बनाउन २०६९ कात्तिक १२ गते टर्मिनल भवन निर्माणको काम सुरु गरिएको हो। २४ महिनामा काम सक्नका लागि १८ करोड रुपैयाँ भन्दा बढीमा पप्पु र रमण कन्ट्रक्शनलाई ठेक्का दिइएको थियो। तर चार पटक सम्म पनि म्याद थप गर्दा ठेकेदारले काम सम्पन्न गर्न सकेन्। नागरिक उड्डयन प्राधिकरणको लापरवाहीले डिजाइनमा नै त्रुटी भएकाले समयका काम हुन नसकेको ठेकेदार कम्पनीको आरोप थियो। ठेकेदारले काम गर्न ढिलासुस्ती गरेपछि डिजाइन र स्टीमेटमा सुधार गरि ६ करोड रुपैयाँ थप गरेर अहिले अर्को निर्माण कम्पनी अम्बे बिल्डर्सलाई ठेक्का सम्झौता गरिएको प्राथिकरणका उप प्रबन्धक नलविक्रम थापाले जानकारी दिए। पुसमा काम सम्पन्न गरि टर्मिनल भवन सुचारु गरिने उनले जानकारी गराए। जनकपुर र काठमाडौंका लागि बुद्ध र यती एयरका ५ वटा विमानले दैनिक उडान गर्दै आएको छ।"
२१ वर्षपछि हेटौंडामा वधशाला,"हेटौंडा : पशु वधशाला तथा मासु जाँच ऐन लागू भएको २१ वर्षपछि हेटौंडामा पशु वधशाला सञ्चालनमा आएको छ। हेटौंडा औद्योगिक क्षेत्रस्थित वधशालाको प्रदेश ३ का मुख्यमन्त्री डोरमणि पौडेलले आइतबार उद्घाटन गरे। हेटौंडामा देशमै पहिलो पटक पशु वधशाला तथा मासु जाँच ऐन २०५५ लागू भएको थियो। तर त्यसको पूर्ण कार्यान्वयन भएको थिएन। वधशाला उद्घाटन गर्दै मुख्यमन्त्री पौडेलले वधशाला सञ्चालनमा आएपछि ऐन कार्यान्वयनमा सहयोग पुग्ने विश्वास ब्यक्त गरे। पशु वधशालाको प्रभावकारी उपयोग गर्न सबैलाई आग्रह गर्दै उनले भने, सरकारको नीति, नियम, कानून मान्दैनौ भन्न कसैले पाउँदैन, नियम मान्नु सबैको कर्तब्य हो। प्रदेशको भूमि व्यवस्था, कृषि तथा सहकारीमन्त्री दावा दोर्जे लामाले हेटौंडासँगै चितवनमा एउटा र ललितपुरमा तीन वटा वधशाला सञ्चालन गरिएको बताए। साथै धादिङ्गमा एउटा वधशाला निर्माणाधीन रहेको उनले जानकारी दिए। कार्यक्रममा राष्ट्रिय सभाका सांसद रामचन्द्र राई, मुस्लिम आयोगका अध्यक्ष समिम मियाँ अन्सारी, प्रदेशको नीति तथा योजना आयोगका सदस्य श्याम बस्नेत, हेटौंडा उपमहानगरपालिकाका मेयर हरिबहादुर महत, भूमि व्यवस्था र कृषि तथा सहकारी मन्त्रालयका सचिव डा योगेन्द्र कार्कीले वधशाला सञ्चालनपछि स्वस्थकर मासु उत्पादन र बिक्री बितरण हुने विश्वास ब्यक्त गरे। दैनिक दुई सय ५० वटा राँगाभैसी बधगरी मासु प्रशोधन गर्ने वधशालाको क्षमता रहेको कम्पनीका निर्देशक सैयद रियाज उद्दिनले बताए।"
पहिरोले गावैं उठायो,"ठूलोलुम्पेक (गुल्मी) : रातभर पानी पर्छ। जति सुत्न कोसिस गरे पनि निद्रा लाग्दैन। डाँडाकाँडा चिरिएका छन्। गाउँभर सग्लो जमिन भेट्टाउनै मुस्किल हुन्छ। पहिरोले गाउँ घेरेको छ। दुई साताअघि पहिरोले पीडामा थलिएको सत्यवती गाउँपालिका३, ४ ठूलोलुम्पेक र लिम्घा अझै उठ्न सकेको छैन। ठूलोलुम्पेकमा ३०७ घरधुरीका एक हजार २ सय ६० जना विस्थापित भएका छन्। खस्कोटका धनबहादुर सिञ्जालीले भने, छोराहरू विदेशमा छन्। बूढाबूढी त्रिपाल टागेर बसेका छौं। महिना दिनअघि बनाएको घरमा बस्नै नपाई पहिरोले बगाएको उनले दुःखेसो गरे। साउन ६ गते राति अविरल वर्षापछि गएको पहिरोमा दुवै गाउँका गरी १४ जनाको ज्यान गएको छ। ठूलोलुम्पेक गाउँ जोखिममा परेको प्रहरीले जनाएको छ। धर्मापुर मावि, नव बिहानी प्रावि, राम मावि, धर्मपुर प्रावि, मनकामना प्रावि, साजपुर प्रावि, ओखर, ढुंगाचाल्ने, कसिन्थला, डाँडा, कसिन्थला मोतीप्रसाद, दानसिंगा, गगनपुर, विन्टुंग, काउले, गज्कोट र किल्दिपमा गरी १६ ठाउँमा सामूहिक शिविर सञ्चालनमा छ। शिविरमा खचाखच भएपछि त्रिपालमुनि बस्नुपरेको पीडित माया थापाले बताइन्। राति सुत्ने बेला मुसलधारे पानी परेको थियो, उनले भनिन्, मध्यराति पहिरो आएछ। यस्तो विपत्ति आउँछ भन्ने सोचेकी पनि थिइनँ। छिमेकीले पहिरो गयो भनेर कराएपछि मात्र थाहा पाएँ। उनीसहित छोराछोरी र सासूआमा गरी चार जनाको बिचल्ली भएको छ। पहिरोले घर पुर्दा खुला आकाशमुनि बस्न बाध्य हुनुपरेको जमुना कुँवरले गुनासो गरिन्। सपनामा मान्छे लाइन लागेको देखेकी थिएँ, उनले भनिन्, अहिले बसिरहेको ठाउँमा पहिरोले भीर बनाएको छ। उनको गोठभरि गाईभैंसी र बाख्रा छन्। गाईभैंसी सस्तोमै बेचेर गाउँ छाड्न मन लागेको उनको भनाइ छ। जोखिममा परेका सबैजसो घरमा चाबी लगाएर पीडितले गाउँ छाडेका छन्। सुरक्षित बासको पर्खाइ पहिरो गएलगत्तै पीडितलाइ राहत वितरण गर्नेको लर्को लाग्यो। सहयोगीले खाद्यान्न, नगद, लत्ताकपडा वितरण गरेका छन्। केही दिन सडक अवरुद्ध हुँदा गाउँमा राहत लैजान सकस भयो। तीन पटकसम्म नेपाली सेनाको हेलिकप्टरमार्फत राहत लगिएको प्रमुख जिल्ला अधिकारी यदुनाथ पौडेलले बताए। विभिन्न संघसंस्था, व्यक्ति, गाउँ तथा नगरपालिकाले गाउँमा राहत पुर्याएका छन्। पीडितहरु सुरक्षित बासको आसमा छन्। पहिरो जानुको कारणबारे भूगर्वविद्को टोलीले अध्ययन थालेको छ। एकीकृत ग्रामीण विकास समाज गुल्मीका अध्यक्ष हीरा अर्यालले राहत प्रभावकारी रूपमा वितरण गर्नुपर्नेमा सुझाव दिए। उनले एकद्वार प्रणालीबाट राहत वितरण गरे पीडितले पाउने बताए। जिल्ला समन्वय समिति गुल्मीका अध्यक्ष लक्ष्मण पराजुलीले जिल्ला दैवी प्रकोप समिति बैठक तत्कालै बसेर दीर्घकालीन समाधानका विषयमा छलफल गरिने बताए। पीडितहरुले तत्काल सुरक्षित बासको व्यवस्था मिलाउन सरकारसँग माग गरेका छन्।"
नागपञ्चमी पर्वका फरक महिमा र प्रख्यात किंवदन्ती,"पूर्णप्रसाद मिश्र प्रत्येक वर्ष श्रावण शुक्ल पञ्चमीका दिन मनाइने नागपञ्चमी आज मनाइँदै छ।परम्पराअनुसार घरका मूलढोकामा नागको तस्बिर टाँसेर पूजाअर्चना गरी नागपञ्चमी पर्व मनाइँने गरिन्छ।यसरी नागको तस्वीर टाँस्दा वर्षभर घरमा नाग, सर्प, बिच्छी लगायतका जीवले दुःख नदिने र अग्नि, मेघ र चट्याङको भयबाट बच्न सकिन्छ भन्ने धार्मिक विश्वास छ । सूर्योदयकालमा पञ्चमी तिथि र षष्टीले युक्त पञ्चमी नागपूजाका लागि शुभ मानिने भएकाले सोमबार नागपञ्चमीको निर्णय गरिएको नेपाल पञ्चाङ्ग निर्णायक समितिका अध्यक्ष एवं धर्मशास्त्रविद् प्रा डा रामचन्द्र गौतमले जानकारी बताए। नाग पूजाको प्रचलन वैदिक कालदेखि नै शुरु भएको हो। वैदिक मान्यताअनुसार नागलाई सर्पको राजा मानिन्छ। नाग रिसाए भने पानीको अभाव हुने भएकाले पानीका लागि पनि नागलाई खुशी पार्न पूजा गर्ने परम्परा बसेको हो । वराहपुराणमा उल्लेख भएअनुसार श्रावण शुक्ल पञ्चमीमा नागराजसँग ब्रह्माको संवाद भएकाले पनि आजको दिन नागपूजाका लागि प्रसिद्ध मानिन्छ। प्रत्येक घरमा नाग रहेका हुन्छन्। घरको जगमुनि बसेका नाग रिसाएमा घरको जग नै भत्कन्छ भन्ने धार्मिक विश्वासले रहँदै आएको छ । नागलाई विष्णु र शिवका रुपमा मान्ने प्रचलन वैदिक सनातनकालदेखि नै छ। भगवान् शिवले नागको माला लगाउने र भगवान् विष्णु जलमाथि शेष नागको शैय्यामा फणको छाता ओढी शयन गर्ने भएकाले दुवै भगवानलाई नागका रुपमा मान्ने गरिएको हो। प्रथम पूजाको अधिकार पाएका भगवान गणेशको एक हातमा नाग छ। विष्णुको अवतारका रुपमा जन्म लिनुका भगवान रामचन्द्रका भाइ लक्ष्मण र कृष्णका दाजु बलरामलाई पनि शेषनागको अवतारका रुपमा मानिन्छ । श्रीकृष्णले बाल्यकालमै कालीनागको दमन गरेको प्रसङ्ग पुराणमा वर्णन गरिएको छ। विष्णुको नवौँ अवतारकारुपमा जन्म लिएको भनी दाबी गरिएका बुद्धको मूर्तिको शीरमा मुकुटाकारका रुपमा सर्पको आकृति रहेको हुन्छ। मत्स्येन्द्रनाथको घाँटीमा कर्कोटक नागको माला लगाइएको हुन्छ। जैन तीर्थङ्करहरुको शीरमा समेत सर्पाकार मुकुट हुन्छ। पाण्डुपुत्र अर्जुन र चन्द्रगुप्त द्वितीयले नागकन्यासँग विवाह गरेको प्रसङ्ग धर्मशास्त्रमा उल्लेख गरिएको छ। लक्ष्मीको बास त्यो घरमा हुन्छ जुन घरमा नागको पूजा हुन्छ भन्ने मान्यता सनातनदेखि छ। किन मनाउँन थालियो नाग पञ्चमी ? नागपञ्चमी कसरी र किन मनाउन थालियो भन्ने सम्बन्धमा विभिन्न किंवदन्ती प्रचलित छन्। एउटा प्रख्यात किंवदन्ती छ । एक किसानले आफ्नो खेत खनिरहेका बेला नागका तीनवटा बच्चा भेट्टाए र मारिदिए, ती बच्चाकी आमा आहारा खोजेर आउँदा आफ्ना सबै बच्चा मरेको देखी किसानसँग क्रुद्ध भइन्, रिसले चुर भएकी नागिनीले तत्काल किसानलाई मार्दा पनि रिसबाट मुक्त नभएकीले किसानको घरमा गएर श्रीमती र दुई छोरालाई पनि मारिदिइन् । संयोगले किसानकी छोरी घरबाहिर रहेकाले बच्न सफल भइन्। नागिनीले किसानकी छोरीलाई पनि खोज्दै हिँडेपछि बाटामा फेला पारी मार्न खोजिन्। किसानकी छोरीले अनेक प्रकारले अनुनय विनय गरी नमार्नूस् म तपाईंको पूजाआजा गर्छु र दूध खान दिन्छु भनेर बिन्ती गरेपछि नागिनीले दया गरी किसानकी छोरीलाई छोडिन्। मृत्युको मुखबाट बची प्रसन्न भएकी किसानकी छोरीले नागिनीलाई शोडषोपचारले पूजाआजा गरी कचौरामा दूध पनि खान दिइन्। किसानकी छोरीको प्रार्थनाबाट प्रसन्न भएकी नागिनीले तिम्रो भक्तिबाट म प्रसन्न भएँ वर माग भनेपछि उनले मौका छोपी मेरा मातापिता र भाइहरुलाई पनि जीवनदान दिनुहोस् भनी वर मागिन् । प्रसन्न भएकी नागिनीले तथास्तु भनी किसानका सपरिवारलाई बचाइदिइन्। यसरी नागिनीले किसान परिवारलाई बचाइदिएको दिन श्रावण शुक्ल पञ्चमी अर्थात् आजैका दिन भएकाले त्यही समयदेखि नागपूजा गरी घरमा टाँस्ने परम्परा बसेको विश्वास छ । गुरु गोरखनाथले नौ नागको आसनमा बसी बाह्र वर्षसम्म तपस्या गरेको र यसरी नागलाई थिचेर राख्दा पानी नपरेकाले गोरखनाथका गुरु मत्स्येन्द्रनाथलाई बोलाइयो। गुरु आएकोदेखि गोरखनाथ उठेपछि नाग मुक्त भएर पानी वर्षाएको प्रसङ्ग पनि धर्मशास्त्रमा उल्लेख छ । संसारमा सबैभन्दा मूल्यवान् रहेको मणिलाई नागले शीरमा धारण गरेका हुन्छन्। श्रीखण्डको सुगन्ध र सङ्गीत नागलाई खुब मनपर्छ। गर्मीमा दुलोभित्र बस्ने नाग श्रावण शुक्ल पञ्चमी अर्थात् आजैको दिन वर्षातको शीतलताका कारण बाहिर निस्कने मान्यतासमेत छ । नागका बाह्र नाम भएपनि वैदिक सनातनकालदेखि आठ कूलका आठ वटा नागको पूजा गर्ने परम्परा छ। अनन्त, वासुकी, पद्म, महापद्म, तक्षक, कुलीर, कर्कट र शङ्ख गरी आठ नागलाई आजको दिन ब्राह्मण पुरोहितबाट पूजाआजा गरी घरको ढोकामाथि टाँसिन्छ। आजको दिन घरमा नाग टाँसेपछि खेतबारीमा खनजोत नगर्ने र नाग, सर्प लगायतका घिस्रने जनावरलाई मार्नु हुँदैन भन्ने मान्यता छ । आज काठमाडौंको नागपोखरी र टौदह, भक्तपुरको सिद्धपोखरीलगायत देशभरका नागदह, कुण्ड र नाग स्थानमा मेला लाग्ने गर्छ ।नागको पूजाआजा गरी गाईको दूध, अक्षता, दुबो, खीर र रोटी लगायतका परिकार चढाउने गरिन्छ। वैज्ञानिक रुपमा प्रकृतिमा भएका विषालु पदार्थलाई नाग, सर्प लगायतका जीवले शोषण गरी मानवलगायत अन्य जातिलाई विषालु पदार्थको प्रभाव पर्न नदिने अनुसन्धानबाट पुष्टि गरेपछि ऋषिमुनिले नागजातिको पूजाआजा गर्ने रीत बसालेको विश्वास छ। रासस"
"आजको मौसम : भारी वर्षा, बाढीको के छ सम्भावना ?","काठमाडौं : हाल देशभर सामान्यतया बदली भई तराई र पहाडी भूभागमा वर्षा भइरहेको छ। केहि दिनदेखि सक्रिय नभएको मनसुनी गतिविधि अझै बढ्ने अनुमान जल तथा मौसम पूर्वानुमान महाशाखाले गरेको छ। मनसुनको न्यून चापिय रेखा औसत स्थानभन्दा केहि उत्तरतर्फ (नेपाल तर्फ) सरेको मौसमविद्ले बताएका छन्। महाशाखाले सोमबार बिहान ६ बजे प्रकाशन गरेको बुलेटिनअनुसार देशभर सामान्यदेखि पूर्ण बदली रहेको छ। 'दिउँसो देशभर सामान्य बदली भएर धेरै स्थानहरुमा हल्कादेखि मध्यम वर्षा हुने छ।' महाशाखाले भनेको छ,' पुर्व र पश्चिम तराई क्षेत्रका थोरै स्थानहरुमा भारी वर्षाको पनि सम्भावना रहेको छ।' यस्तै आज राति पनि पश्चिमि,मध्य र पुर्व भूभागका केही स्थानहरुमा मेघ गर्जनचट्याङसहित हल्कादेखि मध्यम वर्षा हुने सम्भावना छ। महाशाखाका अनुसार मध्य र पश्चिमी क्षेत्रका एकदुई स्थानमा भारी वर्षाको समेत सम्भावना रहेको छ। बाढीको के छ सम्भावना ? बाढी पूर्वानुमान महाशाखाले देशका प्रमुख तथा मझौला नदीमा बहावको सतह पार हुने सम्भावना न्यून रहेको जनाएको छ। तर नदी तटीय क्षेत्रमा सतर्कता अपनाउन उसले अनुरोध गरेको छ। देशका प्रमूख मझौला नदीहरू कोशी, नारायणी, कन्काई, कमला, बागमती लगायतमा बहाब सामान्य घटबढ हुने छ। कर्णाली, महाकाली, पश्चिम राप्ती, बबई, लगायतमा बहाब बढ्ने तर सतर्कता तहभन्दा तलै रहने पूर्वानुमान छ। कर्णाली, महाकाली, बबई र पश्चिम राप्तीका केही ससाना सहायक नदीहरुमा बहाब सतर्कता तह आसपाससम्म पुग्न सक्ने पूर्वानुमान छ। यसैगरी नुवाकोट, सिन्धुपाल्चोक, रसुवा, रोल्पा, रूकुम, बर्दिया, कैलाली, सुर्खेत, डोटी, डडेलधुरा, बैतडी, दार्चुला लगायत जिल्लाको पहाडी भुभाग भई बहने साना नदीहरूमा बहाब बढ्ने भएकाले केहिमा सतर्कता तह आसपास पुग्न सक्ने पूर्वानुमान छ।"
"बढ्यो बलात्कार घटना, कहिले कति भए ?","काठमाडौं : ६ वर्षमा बलात्कारका घटना दोब्बर बढेका छन्। प्रहरी प्रधान कार्यालयका अनुसार २०७०२०७१ मा ९ सय ५ वटा घटना भएको थियो। त्यो संख्या २०७५७६ सम्म आइपुग्दा २ हजार २ सय ३३ पुगेको छ। २०७१७२ मा ९ सय ८१, २०७२७३ मा १ हजार ९३, २०७३७४ मा १ हजार १ सय ३७ र २०७४७५ मा १ हजार ४ सय ८० घटना भएको देखिन्छ। ७७ वटै जिल्लामध्ये सबैभन्दा बढी घटना काठमाडौंमै भएको छ। त्यसपछि झापामा धेरै घटना भएको प्रहरी तथ्यांकले देखाउँछ। काठमाडौंमा २०७५७६ मा २ सय १० वटा घटना भएका थिए भने झापामा १ सय ३०। त्यसपछि सुनसरी, मोरङ र कैलालीमा धेरै घटना भएको तथ्यांक छ। सुनसरीमा १ सय १०, मोरङमा १ सय २ र कैलालीमा सय घटना भए। प्रदेशअनुसार विश्लेषण गर्दा प्रदेश १ मै बढी घटना भएको देखिन्छ। उक्त प्रदेशमा २०७५७६ मा ५ सय ९४ वटा घटना भए। त्यसपछि प्रदेश ५ मा ४ सय १ घटना भएको देखिन्छ। उपत्यकामा बलात्कारका घटना बढी भएका छन्। उपत्यकामा २ सय ९४, प्रदेश २ मा २ सय ८०, ३ मा २ सय २५, ४ मा १ सय ६७, ६ मा १ सय ३५ र ७ मा १ सय ६० वटा बलात्कार घटना भएको मुख्यालयले जनाएको छ। २६ देखि ३५ वर्ष उमेर समूहका महिला बढी बलात्कारको सिकार हुँदै आएको देखिन्छ। २०७५७६ का कुल घटनामध्ये यो उमेर समूहका ७ सय ३४ महिला पीडित भए। त्यसपछि ३६ देखि ४५ वर्ष उमेर समूहका ४ सय १० जना बलात्कृत भएको देखिन्छ। १७ देखि १८ वर्ष उमेर समूहका ३ सय २८, १० वर्षमुनिका १ सय ६ र ११ देखि १६ वर्षका ९२ जना बलात्कृत भएको प्रहरी तथ्यांकले देखाउँछ। सातै प्रदेशको अभिलेखअनुसार अपहरणपछि ४१ जना बलात्कृत भए। १० जनाको बलात्कार गरी हत्या र दुई जनाको बलात्कारपछि हत्या प्रयास भएको मुख्यालयले जनाएको छ। बलात्कारका घटना न्यूनीकरणको प्रयास भइरहेको प्रहरी प्रवक्ता डीआईजी विश्वराज पोखरेलले बताए। प्रहरीले अवलम्बन गरिरहेको समुदायप्रहरी साझेदारी कार्यक्रमले पनि यस्ता विकृति न्यूनीकरण गर्ने प्रयास गरिरहेको उनको भनाइ छ। मानवीय मूल्य र मान्यतासँगै नैतिकतामा पनि ह्रास आएकाले बलात्कारका घटना बढेको देखिन्छ, उनले भने, सामाजिक सञ्जालको बढ्दो दुरुपयोग पनि यसको कारक बनेको छ। बलात्कारका घटना घरपरिवारकै सदस्यसँग जोडिएको उनले सुनाए बताए।"
"बागलुङ बडीगाडको ताल फुट्यो, बाढीले सडक बगायो","बागलुङ : अविरल वर्षासँगै आएको बाढीले जिल्लाको पश्चिममा बनेको ताल फुटेको छ। बडीगाड खोलामा पानीको सतह बढेपछि बडीगाड गाउँपालिका र ढोरपाटन नगरपालिकाको सीमानामा गत वर्ष बनेको तुरतुरे ताल सोमबार बिहान चार बजे फुटेको हो। ताल फुट्ने सम्भावना बढेर खोलामा पानीको बहाव तीब्र रुपमा बढेपछि रातिदेखि नै प्रहरीले बागलुङ र गुल्मीको तटीय बस्तीमा सावधानी अपनाउन आग्रह गरेको थियो। तटिय क्षेत्रका बासिन्दा रातभर जाग्राम बसेका थिए। ताल फुटेपछि ७५ प्रतिशत पानी बगेको बडिगाड गाउँपालिकाका प्रमुख प्रशासकीय अधिकृत प्रदिपचन्द्र सुवेदीले बताए। गत वर्षको भदौ २९ गते राति खोलामाथिबाट तुरतुरेमा झरेको चट्टानी पहिरोले बडिगाड खोला थुनिएर ताल बनेको थियो। ताल एक हजार दुई मिटर लामो र करिब एक सय मिटरभन्दा गहिरो रहेको छ। उक्त तालमा डुबान पीडित कुमाल लगायतका २७ परिवारले हिउँद याममा डुंगा चलाएर आम्दानी गरेका थिए। एक वर्ष अगाडि बनेको तालमा हिउँदको सययमा डुंगा चलाउँदै। ताल एक्कासी फुट्छ कि भन्ने ठुलो सन्त्रास थियो, तर त्यस्तो भएन, प्रशासकीय अधिकृत सुवेदीले भने, ठूलो बाढी आएपनि बिस्तारै खाेलिदै ताल बगेकाले तटिय क्षेत्रका बस्तीमा कुनै क्षति गरेन। तुरतुरे ताल फुटेपछि ताल नजिकैको करिब २ सय मिटर मध्यपहाडी लोकमार्ग बगाएको छ। सडक बगाएपछि मध्यपहाडी लोकमार्गको बागलुङबुर्तिबाङ खण्ड पूर्ण रुपमा अवरुद्ध भएको छ। जिल्लाको पश्चिम बडिगाड, ढोरपाटन, निसीखोला, तमानखोला गाउँपालिका लगायतका नागरिक सिधा सवारी आवागमनबाट बञ्चित भएका छन्। अवरुद्ध लोकमार्ग तत्काल सुचारु गर्न नसकिने भएकाले वैकल्पिक मार्गको प्रयोगका बिषयमा पनि छलफल भइरहेको बागलुङका प्रमुख जिल्ला अधिकारी लुकबहादुर क्षत्रीले बताए। यसका लागि स्थानीय तह सँगै आवश्यक समन्वय र पहल भइरहेको उनले बताए।"
दुई महिनापछि खानेपानी सुचारु,बेनी : म्याग्दी सदरमुकाम बेनी बजारमा दुई महिनापछि नियमित खानेपानी आपूर्ति हुन थालेको छ। सडक विस्तारका क्रममा क्षति पुगेका पाइपलाइन मर्मत गरेपछि आइतबार देखि बेनीमा नियमित खानेपानी आपूर्ति हुन थालेको हो। बेनीजोमसोम सडकको गलेश्वर देखि राहुपारे खण्डको सडक विस्तारका क्रममा डोजरले पाइपलाइन काटेपछि दैनिकजसो खानेपानी आपूर्ति अवरुद्ध हुँदा गत जेठ दोस्रो सातादेखि बेनीमा पर्याप्त मात्रामा खानेपानी आपूर्ति हुन सकेको थिएन्। बेनी खानेपानी उपभोक्ता संस्थाका अध्यक्ष सुवासकुमार श्रेष्ठले पुम्दीखोलाको पाइपलाइनलाई व्यवस्थित र दूधेखोलाको पाइपलाइन मर्मत गरेर चौबिसै घण्टा खानेपानी आपूर्ति गर्न थालिएको जानकारी दिए। माग अनुसार खानेपानी आपूर्ति अवरुद्ध हुँदा बेनीबासीको दैनिकी कष्टकर बनेको थियो। पुम्दीको मुहानबाट १८ लिटर र दुधेखोलास्थित कोप्रेको मुहानबाट तीन लिटर प्रति सेकेण्डका दरले खानेपानी आपूर्ति गराइएको छ। बेनीमा एक हजार पचास घरधुरीको बसोबास छ। प्रतिसेकेन्ड २५ लिटर खानेपानी आवश्यक पर्छ। गलेश्वर देखि राहुपारे खण्डको चार किलोमिटर दूरीमा बेनीजोमसोमकोरला सडक आयोजना अन्तर्गत सडक विस्तारको जिम्मा लिएको शर्मायुनाइटेड जेभीलाई सडक छेउमा रहेको पाइपलाइनको व्यवस्थापन गर्न निर्देशन दिएपछि सम्झौतामा उल्लेख नभएको भन्दै कार्यान्वयन गरेको छैन। बेनीमा खानेपानीको हाहाकार
चेपाङ संघको केन्द्रीय कार्यालयमा तालाबन्दी,"चितवन : चितवनका चेपाङ अगुवाले नेपाल चेपाङ संघ केन्द्रीय कार्यालयमा तालाबन्दी गरेका छन्। चेपाङ अधिकारको लागी खोलिएको संस्थाले समुदायको हितविपरित काम गरेको भन्दै कालिका नगरपालिकाका चेपाङले तालाबन्दी गरेका हुन्। संघले मनोमानी ढंगबाट संघ चलाएको उनीहरुको आरोप छ। चेपाङ संघले स्थानिय तहमा समिति गठन गरिरहेको छ। कालिका नगरपालिकामा सिमित व्यक्ति जम्मा गरी गोप्य रुपमा समिति गठन गरेकाले तालाबन्दी गर्नु परेको चेपाङ अगुवा महेन्द्र चेपाङले बताए। अधिकारका लागी लड्ने समिति चाहिएको हो, उनले भने, संघको अधिवेशन समेत थाहै नपाई आयोजना हुन्छ भने समुदायको हितका लागि काम गर्छ भनेर के आस गर्नु ? रत्ननगर नगरपालिका७ स्थित कपोरखोरीमा चेपाङ संघको केन्द्रीय कार्यालय छ। संघको कार्यालयमा चेपाङ गतिविधि केही नभएको केन्द्रीय सदस्य रामजीमाया चेपाङले बताइन्। संघको कार्यक्रम पारदर्शी नभएको भन्दै आफुले विरोध गरेको बताइन्। आफ्नै भवनमा कार्यालय र हल हुँदाहुँदै होटलमा बैठक गरेपछि हामीले बहिस्कार गरेका हौं, उनले भनिन्, जति भने पनि हाम्रो सुनुवाई भएको छैन। संघले गरेका काम सार्वजनिक नगरिएको र आफुहरु नै बेखबर भएको रामजीमायाको गुनासो छ। आइतबार कालिका नगरपाकिलाका चेपाङ गाडी रिजर्भ गरी कार्यालय पुगेका थिए। एकलौटी ढंगले संस्था सञ्चालन गरेको भन्दै संघको गतिविधि सबैले थाहा पाउनुपर्ने संघका पूर्वअध्यक्ष गोबिन्द चेपाङले बताए। अधिवेशन भयो भन्ने सुनियो तर यहाँ चेपाङको अगुवा नै बेखबर छन्, उनले भने, जति समिति चाहियो त्यती बोलाउँछन यसरी कसरी काम हुन्छ ? चेपाङ संघका जिल्ला अध्यक्ष लक्ष्मण चेपाङले समितिमा नअटेकाले विरोध गरेको दावी गरे। संघीय संचरनाअनुसार समिति गठन गरिएको भन्दै उनले सबै प्रक्रिया पुरा गरेर समिति गठन भएको बताए। संघका केन्द्रीय अध्यक्ष जितेन्द्र चेपाङले भने यसबारे आफुलाई जानकारी नभएको बताए। जिल्लामा भरतपुर महानगरसहित पाँच नगरपालिका र एक गाउँपालिकामा चेपाङ संघ गठन गरिएको छ।"

शीर्षक,विवरण
तीन दिन देशभर वर्षा,काठमाडौं : मौसम पूर्वानुमान महाशाखाले अगामी तीन दिनसम्म देशैभर वर्षा हुने अनुमान गरेको छ। महाशाखाका अनुसार शनिबार पूर्वी भूभागका धेरैजसो स्थानमा मेघ गर्जनसहित मध्यम खालको वर्षाको सम्भावना छ। शनिबार राति पनि देशभर आंशिकदेखि सामान्य बदली रहने र मध्य तथा पूर्वका धेरैजसो स्थानसँगै पश्चिमका केही स्थानमा पनि वर्षाको सम्भावना रहेको छ। शनिबार दिउँसो राजधानीमा वर्षा भएको छ ।
पत्रकार राई सम्मानित,"पोर्चुगल : पत्रकार एवं साहित्यकार केजिन राई पोर्चुगलकाे लिस्बनमा सम्मानित भएका छन्। नेपाली साहित्य, कला, संस्कृतिलाई अन्तर्राष्ट्रिय स्तरमा चिनाउन महत्वपूर्ण भूमिका निर्वाह गरेकामा उनी सम्मानित भएका हुन्। राई अन्तर्राष्ट्रिय नेपाली साहित्य समाजका सस्थापक अध्यक्ष एवं नेपाल पत्रकार महासंघका यूरोप अध्यक्ष हुन्।महासंघका केन्द्रीय अध्यक्ष गोबिन्द आचार्य, अन्तर्राष्ट्रिय नेपाली साहित्य समाज पोर्चुगलका कार्यवाहक अध्यक्ष कृष्ण कँडेल र महासचिव बिनोदप्रसाद धिमालले राईलाई सम्मान गरेका थिए। उनले पोर्चुगलमा सन् २००३ मा अन्तर्राष्ट्रिय नेपाली साहित्य समाज गठन गरेका थिए ।"
असुरक्षित बालगृहबाट ८ बालबालिकाको उद्धार,"कालिकोट : कालिकोट जिल्लाका ८ जना बालबालिकालाई बालगृहबाट उद्धार गरी अभिभावकको जिम्मा लगाइएको छ। नेपाल प्रहरी र केन्द्रीय बालकल्याण समितिले बालबालिकाको उद्धार गरेका हुन्। उद्धार गरिएका ८ जना बालबालिका मध्ये ४ जना पलाँता गाउँपालिकाका, १ जना पचालझरना गाउँपालिकाका र ३ जना तिलागुफा नगरपालिकाका रहेका छन्। उनीहरु सबै दलित समुदायका बालबालिका हुन्। उनीहरुलाई साझा सवालका लागि साझामञ्च कोकनले प्रमुख जिल्ला अधिकारी चन्द्रबहादुर कार्कीको रोहबरमा अभिभावकको जिम्मा लगाएको हो। काठमाडौंका असुरक्षित बालगृहबाट उद्धार गरिएका ८ बालबालिकालाई अभिभावको जिम्मा लगाउन साझा सवालका लागि साझा मञ्च कोकनका सल्लाहकार कमल कोइराला कालिकोट आएका थिए। नेपाल प्रहरी केन्द्रीय बालकल्याण समितिले तीन महिना अगाडि काठमाडौंका बालगृहमा रहेका असुरक्षित बालबालिकालाई उद्धार गरी कोइरालालाई जिम्मा लगाएको थियो। अभिभावक पहिचान गरी प्रमुख जिल्ला अधिकारीको रोहबरमा जिम्मा लगाएको कोइरालाले बताए। उनले भने, 'हामीले सरकारले उद्धार गरेका बालबालिकालाई आवधिक बालगृहको सेवा दिएका छौँ। शुक्रबार अभिभावकलाई जिम्मा लगाइएका ८ जना बालबालिकालाई शैक्षिक सामग्रीसहित घर पठायौं।' कालिकोटका प्रमुख जिल्ला अधिकारी चन्द्रबहादुर कार्कीले नेपाल सरकारको मापदण्ड पूरा नगरी खोलिएका, दर्ता नभएका, बालगृहमा हुनु पर्ने सेवा सुविधा नभएका बालगृहबाट उद्धार गरिएका बालबालिकाहरु अभिभावकको जिम्मा लगाएको बताए। उनले नेपाल प्रहरी र केन्द्रीय बालकल्याण समितिले उद्धार गरेका बालबालिकालाई साझा सवालका लागि साझा मञ्च कोकनले कालिकोट जिल्ला सदरमुकामसम्म ल्याइदिएको र प्रशासनमै अभिभावकलाई जिम्मा लगाएको जानकारी दिए। उनले भने, 'कालिकोट जिल्लाका विकट गाउँबाट बालबालिका अव्यवस्थित बालगृहमा पठाउने समस्या रहेछ। यहाँको गरिबी, अशिक्षा, जनचेतनाको अभाव र काठमाडौंमा छोरा पढाउने चाहानाले बालबालिका असुरक्षित बालगृहमा जाने समस्या रहेको छ। यसलाई सबैको साझा पहलले रोक्नुपर्छ।' । बोर्डिङमा सन्तान पढाउने नाममा ठगियौँअभिभावक 'छोरालाई काठमाडौँ पढाउने चाहानाले बालबालिकालाई बालगृह पठाउने गरेका छन्', जिल्लाको तिलागुफा नगरपालिका वडा नं २ रताडाकी कृष्णा विकले भनिन्, '१ लाख २५ हजार एकमुष्ट दिएर कक्षा १० सम्म पढ्न पाउने भनेपछि छोरा वसन्त विकलाई तीनवर्ष अगाडि काठमाडौँ पठाएकी हुँ। यसरी ठगिने कुरा पहिले थाहा पाइनँ। हामीले घरमा छोरा काठमाडौँको बुढानिकन्ठमा पढ्दै होला भन्ने सोचेका थियौँ। तर छोरा काठमाडौँमा व्यवारिसे भएर सरकारले उद्धार गरी जिल्लामा ल्याएपछि बल्ल थाहा भयो। हामी त ठगिएका रहेछौँ।' यस्तै चिल्खायाकै मनकला विकले भनिन्, 'राम्रो विद्यालयमा सन्तान पढाउने नाममा छोरा काठमाडौँ पठाइयो। चिल्खायाकै जया विकले बुढानिलीकण्ठमा पढाइदिन्छु भनेर १ लाख २५ हजार एकमुष्ट रकम पनि लिए। तर छोरा असुरक्षित बालगृहबाट उद्धार भएको खबर पाएपछि आफू ठगिएको थाहा भयो।' उनले भनिन्, 'राम्रो विद्यालयमा पढ्न छोराको भाग्यमा नै रहेनछ। गरिबीको सबैले फाइदा उठाए। सन्तानको भविष्यका लागि ऋण गरेर काठमाडौँ पठाएको थिएँ।' यस्तै पलाँताका करवीर कामीले छोरा विकास कामीलाई काठमाडौँ पढाउनका लागि भनेर एक लाख ८० हजार दिएको बताए। उनले भने, 'कक्षा १ देखि १० सम्म पढ्नका लागि भनेर एक लाख ८० हजार बुझाएको हुँ। अन्य सबैले एक लाख २५ हजारका दरले रकम बुझाएका रहेछन्।'"
लागुऔषधसहित दुई पक्राउ,"दमौली : तनहुँ प्रहरीले लागुऔषधसहित दुई जनालाई पक्राउ गरेको छ। प्रहरीले आँबुखैरेनी२ का गिरबहादुर मगर र कास्की जिरो किमि घर भई आँबुखैरेनी ३ पानीघट्टा निवासी २७ वर्षका सुमन नेपालीलाई पक्रेको छ। उनीहरुका साथबाट डाईजेपाम सिसि ९० एम्पुल, फेनरागन सिसि ९० एम्पुल र नुफिन सिसि ९० एम्पुल, अल्कोहल स्वाब १०० पिस र प्रयोग नगरेको सिरिन्ज १५ थान बबरामद भएको प्रहरी नायव उपरीक्षक लीलाराज लामिछानेले बताए। उनीहरूलाई लागुऔषध मुद्दामा अनुसन्धान भइरहेको प्रहरीले जनाएको छ।"
तस्बिरमा डोल्पाको धान दिवस,"डोल्पा : डोल्पामा धान दिवस मनाइएको छ। असार लागेसँगै डोल्पाको ठुलीभेरी नगरपालिका ७ मोतिपूरमा धान दिवस मनाइएको हो। कृषि ज्ञान केन्द्रले जिल्लाका विभिन्न ठाउँमा मनाउँदै आएको धान दिवस यस वर्ष मोतिपुरमा मनाइएको हो। हिलोभित्र चुर्लुम्म डुबेर जिल्ला समन्वय प्रमुख शेरबहादुर बुढाले धान रोपेर कार्यक्रम उद्घाटन गरे। रोपहारसँग रमाउदै जिल्लाका सरोकारवाला निकायले धान रोपेका थिए। हिलो खेल्दै कृषकसँग सानासाना आलिमा रमाउँदै धान दिवस मनाइएको कृषि ज्ञान केन्द्र डोल्पाका प्रमुख भीमबहादुर धरालाले बताए। जिल्लाको दुनै, जुफाल, मोतिपुर, त्रिपुराकोट, कालिकालगायतका क्षेत्रमा न्यून रुपमा लगाइने धान डोल्पामा जेठको दोस्रो सातादेखि नै रोप्ने गरिन्छ। कृषकलाई हौसाला दिने हिसाबले कृषि ज्ञान केन्द्रले कृषकका खेतखेतमा पुगेर नै धान दिवस मनाउने र अर्गानिक खेतीमा लाग्न जागरुक गराउन थालेको हो। धेरै सिचाईं गरेर मात्रै मानु छरेर मुरी फलाउने कृषक सिचाईंको समस्याले खेतमा आकाशे पानीको भरमा पर्ने गरेको स्थानीय इन्द्रबहादुर कठायतले बताए।"
"कोरला नाका नजिकै ट्रक पल्टिँदा तीनजना घाइते, एक गम्भीर",जोमसोम : कोरला नाका नजिकै मालबाहक ट्रक दुर्घटना हुँदा तीनजना घाइते भएका छन्। घाइतेमध्ये एकजना गम्भीर छन्। शनिबारदेखि सुरु भएको नेपालचीन अन्तरदेशीय मेलाबाट सिमेन्ट लोड गरेर लोमान्थाङ फर्कँदै गरेको ग १ ख ५५६० नम्बरको मालबाहक ट्रक साँझ ५ बजे लोमान्थाङ गाउपालिका ४ स्थित नेचुङ खोलामा दुर्घटना भएको हो। जिल्ला प्रहरी कार्यालय मुस्ताङका सूचना अधिकारी राजेन्द्रप्रसाद रेग्मीका अनुसार दुर्घटनामा लोमान्थङ गाउँपालिका ३ ठिङ्गर बस्ने ४९ वर्षीय घ्याचो गुरुङ गम्भीर घाइते भएका छन्। घाइते गुरुङको टाउको र कम्मर पछाडिको भागमा चोट लागेको रेग्मीले जानकारी दिए। दुर्घटनामा ट्रकमा सवार तनहुँ व्यास नगरपालिका १० बस्ने वर्ष २९ का विशाल क्षेत्री र ट्रकका चालक बाग्लुङ निसी गाउँपालिका ६ का वर्ष ३५ का श्यामलाल घर्तीमगर सामान्य घाइते छन्। दुर्घटनामा घाइते तीन जनालाई लोमान्थाङ स्वास्थ्य चौकीमा प्राथमिक उपचार भैइरहेको छ। गम्भीर घाइते गुरुङलाई पोखरा लाने तयारी भइरहेको छ। समथर भूभागको नेचुङ भन्सार नजिकै उत्तरतर्फको नेचुङ खोला नजिक ब्रेक फेल भई दुर्घटना भएको जिल्ला प्रहरी कार्यालय मुस्ताङले जनाएको छ। आजैदेखि उत्तरी कोरलाको चिनियाँ भूमिमा ब्यापार मेला सुरु भएको हो।
बसको ठक्करले पैदल यात्रुको मृत्यु,झापा : झापामा यात्रुबाहक बसको ठक्करबाट १ पैदलयात्रीको मृत्यु भएको छ। दुर्घटनामा मेचीनगर नगरपालिका ९ बस्ने अन्दाजी ६५ वर्षीय घनश्याम गडतौलाको मृत्यु भएको प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठले जानकारी दिए। प्रहरीका अनुसार पूर्वपश्चिम राजमार्ग अन्तर्गत काँकडभिट्टाबाट धरानतर्प गइरहेको को १ ख ७६६५ नम्बरको नारायणी यातायातको गडीले ठक्कर दिएको हो। मेचीनगर १० स्थित नगडुब्बा पुल नजिकै पैदलयात्री गड्तौलालाई शनिबार दिउँसो २ गाडीले ठक्कर दिएको थियो। श्रीमती इन्द्रमायासँगै सडकमा हिँडिरहेका घनश्यामलाई बसले ठक्कर दिँदा उनको घटनास्थलमानै मृत्यु भएको डीएसपी श्रेष्ठले जानकारी दिए। चारआली प्रहरी चौकीले ठक्कर दिने बस र चालकलाई नियन्त्रणमा लिएको छ। पैदलयात्रीको मृत्युपछि घटनालाई साम्य बनाउन घटनास्थलमा ठूलो संख्यामा प्रहरी परिचालन गरिएको छ। प्रहरीकै सुुरक्षा घेरामा यातायातका सवारी साधन सुचारु गरिएको डीएसपी श्रेष्ठको भनाइ छ।
४३ पूर्वजनप्रतिनिधिलाई सम्मान,"धनकुटा : साविक ६ नम्बर बुधबारे गाउँ पञ्चायतका पूर्वप्रधानपञ्च ८७ वर्षीय देबेन्द्र श्रेष्ठ सम्मान पाउँदा भावुक बने। प्रदेश १ का मुख्यमन्त्री शेरधन राईले सम्मान पत्र हस्तान्तरण गर्दा श्रेष्ठका हात काँपिरहेका थिए। चौबिसे गाउँपालिकाका अध्यक्ष खजिन्द्र राईले दोसल्ला ओडाउँदा र उपाध्यक्ष यज्ञकुमारी रुचालले टिका लगाइदिँदा बुढौलीले मुजा परेका उनको अनुहार हँसिलो देखियो। गहभरि आँसु झार्दै उनले भने, सबैले बिर्सेजस्तो लागेको थियो। तर गाउँपालिकाले सम्झेर सम्मान गर्दा खुसी लाग्यो। उनले गाउँपालिकाको प्रगतिका लागि शुभकामना पनि व्यक्त गरे। साविक कुरुलेतेनुपाका पूर्वप्रधानपञ्च योगेन्द्र दाहाल पनि सम्मान पाउँँदा खुसी देखिन्थे। पदमा रहँदा सबैले खोज्थे। मान सम्मान गर्थे, उनले विगत स्मरण गर्दै भने, पदमा नहुँदा कसैले वास्ता गदैनन्। तर आज सम्मान हुँदा खुसी लागेको छ। साविक कुरुलेतेनुपा गाउँ पञ्चायतमा प्रधानपञ्च निर्वाचित भए पनि उनले दुई वर्षपछि राजीनामा दिएर शिक्षण पेशा अंगालेका थिए। चौविसे गाउँपालिका भित्रका पूर्वनिर्वाचित जनप्रतिनिधिबाट राय सुझाव संकलन तथा सम्मान कार्यक्रममा श्रेष्ठ र दाहालजस्तै अन्य ४० भन्दा बढी पूर्वमन्त्री, पूर्वप्रधानपञ्च र अन्य जनप्रतिनिधिलाई सम्मान गरिएको हो। साविक कुरुलेतेनुपा, मुढेवास, ६ नम्बर बुधवारे, बसन्तटार, बोधे, मौनाबुधुक, राजारानी गाविसबाट निर्वाचित पूर्वपञ्चदेखि पूर्वशान्ति तथा पुनर्निर्माण मन्त्री रकम चेम्जोङलगायतलाई प्रदेश १ का मुख्यमन्त्रीले दोसल्ला ओडाएर सम्मान गरेका थिए। पूर्वमन्त्री चेम्जोङसहित पहिलो संविधानसभा सदस्य हेमराज भण्डारी, दोस्रो संविधानसभा सदस्य टिकाराम चेम्जोङ, जिविस सदस्य, गाविस अध्यक्ष, उपाध्यक्ष, प्रधानपञ्च, उपप्रधानपञ्च गरी ४३ जनालाई सम्मान गरिएको गाउँपालिका अध्यक्ष खजिन्द्र राईले जानकारी दिए। कार्यक्रममा बोल्दै मुख्यमन्त्री राईले पूर्वनिर्वाचित जनप्रतिनिधिलाई सम्मान गरेर मुलुकमै पहिलो पटक नमुना काम गरेको बताए। पूर्वजनप्रतिनिधि अनुभव र ज्ञानको खानी भएकाले उहाँहरुको सल्लाह, सुझाव र अनुभव वर्तमान समयमा सिकाइको माध्यम बन्न सक्छ, मुख्यमन्त्री राईले भने। कार्यक्रममा पूर्वमन्त्री रकम चेम्जोङले चौबिसे गाउँपालिकाले आफुहरुले गरेको कामको मुल्यांङन गर्दै सम्मान गरेकोमा धन्यवाद दिए। पूर्वजनप्रतिनिधि इतिहासको धरोहर भएकाले उहाँहरुको सल्लाह, सुझाव र अनुभव हाम्रो लागि प्रेरणाको स्रोत हो, गाउँपालिका उपाध्यक्ष यज्ञकुमारी रुचालले भनिन्। चौविसे गाउँपालिकाले गरेको यो सम्मान नेपालमा सम्भवत पहिलो पटक भएको उनको दावी छ। उक्त अवसरमा गाउँपालिकाले योजना शाखामा कार्यरत कर्मचारी लिलाबहादुर कार्कीलाई उत्कृष्ट कर्मचारी घोषणा गर्दै १५ हजार रुपैयाँसहित पुरस्कृत गरेको छ।"
६ वर्षीया बालिकालाई बलात्कार गरेको आरोपमा युवक पक्राउ,"इटहरी : सुनसरीको इटहरीमा ६ वर्षीया बालिकालाई बलात्कृत गरेको आरोपमा एक युवक पक्राउ परेका छन् । ३२ वर्षीय देवेन्द्र गौतमलाई शनिबार प्रहरीले पक्राउ गरेको हो । ससुराको घरमा भाडामा बस्दै आएको परिवारकी बालिकालाई बलात्कार गरेको आरोप उनीमाथि परेको छ । ती बालिकालाई गत असार २ गते घरमा कोही नभएको अवस्थामा बलात्कार गरिएको बताइएको छ । किटानी जाहेरीपछि ती गौतमलाई पक्राउ गरिएको इलाका प्रहरी कार्यालय इटहरीले जानकारी दिएको छ । घटनाको भोलिपल्ट आमाले छोरीको गुप्ताङ्गमा घाउ भएको देखेपछि उपचारको लागि विराटनगर अस्पताल पुर्याएकी थिइन् । उपचारका क्रममा चिकित्सकले बलात्कार भएको आशंका गर्दै प्रहरीमा उजुरी गर्न सल्लाह दिएपछि घटना बाहिर आएको हो । घटना भएको तीन दिनपछि परिवारले इलाका प्रहरी कार्यालय इटहरीमा उजुरी दिएका थिए । इलाका प्रहरी कार्यालय इटहरीका डिएसपी समिरचन्द्र खरेलका अनुसार बलात्कार वा यौन दुव्र्यवहारमध्ये केही भएको हुनसक्ने बताएका छन् । जे हो, त्यो रिपोर्टमा आउला, दोषीले सजाय पाउँछ, उनले भने ।"
रेशम चौधरीलाई १४ किलोको नेलले बाँधेर लडाउनु कति विधिसम्वत् ?,"काठमाडौं : समाजवादी पार्टीका अध्यक्ष एवम् पूर्वप्रधानमन्त्री बाबुराम भट्टराईले राजपाका निलम्बित सांसद रेशम चौधरीलाई नेलले बाँधेर उपचार गरेकोप्रति आपत्ति जनाएका छन्। सामाजिक सञ्जालमार्फत् सरकारप्रति प्रश्न गर्दै उनले आपत्ति जनाएका हुन्। बिहीबार वीर अस्पतालमा भर्ना भएका चौधरीलाई नेलले बाँधेर उपचार गराएको समाचार शुक्रबार सार्वजनिक भएपछि बाबुराम अस्पताल पुगेका थिए। चौधरीलाई भेटेको तस्बिर सार्वजनिक गर्दै बाबुरामले फेसबुकमा सरकारको यो हर्कतप्रति आपत्ति जनाएका हुन्। उनले सरकारले उपचारका लागि अस्पतालमा राख्दा खिया लागेको नेलले बाँधेर लडाएको भन्दै आपत्ति जनाएका हुन्। टीकापुर थारू विद्रोहको क्रममा जेलमा रहनुभएका सांसद रेशम चौधरीलाई मेरूदण्डसम्बन्धी उपचारनिम्ति अहिले वीर अस्पतालमा राख्दा दिनरात खिया लागेको फलामको १४ किलोको नेल र हत्कडीले बाँधेर लडाउनु कति मानवोचित र विधिसम्वत् हो ?, बाबुरामले प्रश्न गरेका छन्, हिजो निरंकुश राजतन्त्रले आतंकवादीर अराष्ट्रिय तत्वको आरोपमा यसरी नै गोलघरको यातना दिएका महानुभावहरूले अहिले उही हर्कत उत्पीडित थारू आन्दोलनकारीहरूमाथि गर्नु कति विडम्बनापूर्ण ! ढाडको नसामा समस्या देखिएपछि चौधरीलाई प्रहरीले बिहीबार साँझ पाँच बजे वीरमा भर्ना गरिएको थियो। सुरक्षाकर्मीले रेशमलाई अस्पतालको शैयामै नेलले बाँधेका हुन्। सुरक्षाका कारणले उनको खुट्टामा नेल लगाइएको प्रहरीको भनाइ थियो। गत फागुनमा टीकापुर घटनाको आरोपमा पुर्पक्षका लागि थुनामा रहेका सांसद चौधरीसहित ११ जनालाई सर्वोच्च अदालतले जन्मकैदको फैसला सुनाएको थियो। ०७२ भदौ ७ गते ९ जनाको ज्यान जाने गरी भएको घटनामा दोषी ठहर भएपछि उनी सांसदबाट निलम्बनमा परेका थिए। कैलाली जिल्ला अदालतको फैसलापछि उनी डिल्लीबजार कारागारमा जेल जीवन बिताउँदै आएका थिए। उनी कैलाली क्षेत्र नम्बर १ का निर्वाचित सांसद हुन्। चौधरीले भूमिगत रहेकै अवस्थामा राष्ट्रिय जनताका पार्टीको तर्फबाट सांसदको उम्मेदवारी दिएर विजयी भएका थिए। चौधरीलाई नेल लगाएर वीर अस्पतालको बेडमा लडेको तस्बिर शुक्रबार सामाजिक सञ्जालमा भाइरल बनेको छ। शनिबार मात्र प्रधानमन्त्री केपी शर्मा ओलीले चौधरीलाई नेल लगाएर राख्नेलाई कारबाही गर्न निर्देशन दिँदै तत्काल नेल फुकाउने सम्बन्धित निकायलाई भनिसकेका छन्। ओलीले मुख्यसचिव लोकदर्शन रेग्मीमार्फत् चौधरीलाई नेलमुक्त गराउन र लगाउनेलाई कारबाही गर्नसमेत निर्देशन दिएको प्रधानमन्त्रीको सचिवालयले जनाएको छ। सचिवालयका अनुसार प्रधानमन्त्रीले टेलिफोन गरेर निर्देशन दिएका हुन्। पधानमन्त्रीको निर्देशन लगत्तै चौधरी नेलमुक्त भइसकेका छन्। नेल लगाएर रेशम चौधरीको उपचार वीर अस्पतालमा रेशम चौधरीलाई लगाइएको नेल खोल्न प्रधानमन्त्रीको निर्देशन"
विभेदलाई शिक्षाको माध्यमबाट समाप्त पार्न सकिन्छ : राष्ट्रपति,"राजविराज : राष्ट्रपति विद्यादेवी भण्डारीले शिक्षाको माध्यमबाट विभेदलाई जरैदेखि समाप्त पार्नुपर्ने बताएकी छन्। सप्तरीको डाकनेश्वरी नगरपालिका ३ स्थित जनता माध्यमिक विद्यालयको हीरक जयन्ती समारोहलाई सम्बोधन गर्दै राष्ट्रपति भण्डारीले शिक्षाकै माध्यमबाट सबैखाले असमानता र विभेद समाप्त हुने धारणा राखिन्। शिक्षा सर्वांगिण विकासको माध्यम भएको उनको भनाई छ। उच्च शिक्षाको बलियो जग विद्यालय तहको शिक्षालाई प्रभावकारी तुल्याउन सुदृढ शैक्षिक तथा भौतिक पूर्वाधार विकासमा उनले जोड दिइन्। आमा समूहलगायत स्थानीय समुदायलाई परिचालन गर्दै विद्यालयमा स्वस्थ्य र पौष्टिक दिवा खाजा उपलब्ध गराएर बालबालिकाको स्वास्थ्य र गुणस्तरीय शिक्षामा जोड दिन पनि राष्ट्रपति भण्डारीले आह्वान गरिन्। प्रदेश २ सरकारले ल्याएको 'बेटी बचाऔं, बेटी पढाऔँ' अभियानमा सहभागी हुन उनले आग्रह गरिन्। जनता आवास कार्यक्रमलाई प्रभावकारी बनाउन, सांस्कृतिक पर्यटकिय क्षेत्रको क्षेत्रको विकास गर्न, बाढीलगायत प्राकृतिक प्रकोप नियन्त्रणको पूर्व तयारीमा लाग्न उनले ध्यानाकर्षण गराइन्। आधारभूत स्वास्थ्य सेवा विस्तार गर्न र उद्योगधन्दाको विकासमा लाग्न उनले सरकारको ध्यानाकर्षण गराइन्। राजविराजस्थित गजेन्द्रनारायण सिंह अस्पताललाई साधन स्रोत सम्पन्न बनाउन संघीय सरकारलाई र गजेन्द्रनारायण सिंह औधोगिक क्षेत्रको पूर्वाधार विकास गरेर सञ्चालन गर्न प्रदेश सरकारलाई राष्ट्रपति भण्डारीले आग्रह गरिन्। चुरे पर्वत श्रृंखलाको अनियन्त्रित दोहन रोकी वृक्षरोपणलाई तिब्रता दिन उनले आग्रह गरिन्। उनले राष्ट्रपति चुरे संरक्षण कार्यक्रमलाई थप सुदृढ पारिने आशा व्यक्त गरिन्। राष्ट्रपति भण्डारीले कृषि तथा वन क्षेत्रको विकासका लागि आधुनिक कृषि तथा वनसम्बन्धी प्राविधिक उच्च शिक्षामा जोड दिनुपर्ने बताइन्। राष्ट्रपतिले विद्यालयको हीरक जयन्ती स्तम्भ र पक्की भवनको उद्घाटन गरिन्। राष्ट्रपति भण्डारीले आफू तरही गाउँमा २१ वर्ष अघि आएको र केहीबेर विद्यालयमा बसेको पनि सम्झना गरिन्। विराटनगरमा २०५५ सालमा सम्पन्न अनेमसंघको राष्ट्रिय सम्मेलनबाट फर्कने क्रममा दुर्घटना परी निधन भएकी राजोदेवी यादवको परिवारलाई समवेदना प्रकट गर्न घटनालगत्तै भण्डारी तरही आएकी थिइन्। यही सम्मेलनले भण्डारीलाई अनेमसंघको अध्यक्षमा निर्वाचित गरेको थियो। हीरक जयन्ती समारोहमा उपप्रधान एवं स्वास्थ्य तथा जनसंख्या मन्त्री उपेन्द्र यादवले शिक्षित र स्वस्थ्य समाजबिना समृद्ध मुलुकको कल्पना गर्न नसकिने बताए। उपलब्ध स्रोत, साधन र क्षमतालाई विकास निर्माणमा लगाउन सरकारले सक्दो प्रयास गरेको उनकले बताए। मुख्य मन्त्री लालबाबु राउतले महिलालाई सशक्त बनाउन प्रदेश सरकारले समान अवसरका साथै शिक्षामा जोड दिएको बताए। सांसद चन्द्रकान्त चौधरीले विरामी भई अस्पताल भर्ना भएका सांसद रेशम चौधरीको जीवन उद्धार गर्न र गिरिशचन्द्र लालको संयोजकत्वमा गठित जाँचबुझ आयोगको प्रतिवेदन सार्वजनिक गर्न माग गरे।"
सुनौला हजार दिनका आमालाई कुखुरा,"कालिकोट : कालिकोटको खाँडाचक्र नगरपालिकाले सुनौला हजार दिनका आमालाई कुखुरा वितरण गरेको छ। मासु तथा अण्डाको प्रयोगबाट बालबालिकामा हुने कुपोषणको न्यूनीकरण गर्ने उद्देश्यले गर्भावस्थादेखि दुई वर्षमुनीका बालबालिकाकी आमालाई प्रति व्यक्ति दशवटाका दरले कुखुरा दिइएको हो। खाँडाचक्र नगरपालिका उपप्रमुख विजया विष्टले नगरपालिका र युनिसेफको सहकार्यमा ११ वटै वडामा रहेका सुनौला हजार दिनका आमाहरुलाई कुखुरा वितरण गरिएको बताइन्। हाम्रो नगरपालिकामा कुपोषणको समस्या व्यापक छ। माछा मासु तथा अण्डाको प्रयोग बढाएर कुपोषणको समस्या न्यूनीकरण गर्ने लक्ष्य हो, उनले भनिन्, माछा, मासु, अण्डा, सागपात तथा हरेक बार खाना चारको अवधारणलाई आत्मासाथ गरी व्यवस्थित खानपान, स्वस्थ परिवारको हामीले परिकल्पना गरेका छौँ। उनले खाँडाचक्र नगरपालिकाको कृषि शाखाबाट गर्भवती तथा सुत्केरी महिलालाई लक्षित गरी करेसा बारीका लागि आवश्यक कृषि सामग्री सहयोग गरिएको बताइन्। नगरपालिकाको कृषि शाखा प्रमुख तथा बहुक्षेत्रीय पोषण कार्यक्रमका फोकल पर्सन परशुराम काफ्लेले नगरपालिकाले ३३ लाख र युनिसेफ नेपालको १३ लाख गरी ४६ लाखको बजेटमा कुखुरा खरिद गरिएको जानकारी दिए। सबै वडाका ३०३० जनाका दरले तीन सय ३० जना आमाहरुलाई तीन हजार तीन सय कुखुरा वितरण गरिएको छ।"
झुन्डिएको अवस्थामा गर्भवतीको शव भेटियो,"दार्चुला : व्याँस गाउँपालिका५ धौलाकोटकी २० वर्षीया कमला धामीको शव कोठामै झुण्डिएको अवस्थामा भेटिएको छ । शनिबार दिउँसो सबैलाई खाना पस्किएर कोठामा पसेकी धामी झुन्डिएको अवस्थामा भेटिएकी थिइन् । कमलाका श्रीमान जयलाल धामीलाई उद्धृत गर्दै प्रहरी निरीक्षक रविन्द्र कठायतले भने, खानाखाने बेलामा कोठामा झुन्डिएको अवस्थामा अवस्थामा शव भेटिएको हो । कमला सात महिने गर्भवती थिइन् । उनको शव पोस्टमार्टमका लागि जिल्ला अस्पताल दार्चुला ल्याइएको छ । माइती पक्ष आइपुगेपछि मात्र शवको पोष्टमार्टम गरिने प्रहरी निरीक्षक कठायतले बताएका छन् ।"
अस्पताल परिसरमै डाक्टरको कारले ठक्कर दिँदा बालकको मृत्यु,पोखरा : पोखराको मणिपाल शिक्षण अस्पतालकै परिसरमा कारको ठक्करबाट एक बालकको मृत्यु भएको छ । अस्पतालकै डा विश्व तिमिल्सिनाले हाँकेको ग ३ च ४३६ नम्बरको कारले ठक्कर दिँदा पोखरा २८ माझठानाका ४ वर्षे संस्कार कँडेलको मृत्यु भएको हो । शनिबार बिहान साढे ८ बजे पार्किङस्थलमा डा विश्व तिमिल्सिनाको कारले कँडेललाई किचेको थियो । डाक्टरले मोबाइल फोनमा बोल्दै गाडी हाँकेर लापरवाही गरेको प्रत्यक्षदर्शीले बताएका छन् । बालक संस्कारका मामा रामकृष्ण अधिकारीले पनि डाक्टरले गम्भीर लापरवाही गरेको भन्दै कर्तव्य ज्यान मुद्दा लगाउन मागसहित शनिबार कास्की प्रहरीमा जाहेरी दिएका छन् । कास्की प्रहरीले डाक्टर तिमिल्सिना र उनको गाडी नियन्त्रणमा लिएको छ । मोटरसाइकल लिन गएका बाबु रामकृष्ण कँडेललाई आमाको साथमा प्रतीक्षा गरिरहँदा बालक संस्कारलाई कारले किचेको उनका मामा विष्णुप्रसाद अधिकारीले जाहेरीमा उल्लेख गरेका छन् । बिरामी हजुरआमा भेट्न बालक आमा बाबाको साथमा अस्पताल पुगेका थिए ।
ज्योतिष सम्मेलन सुरु,"काठमाडौं : नेपाल ज्योतिष परिषद् र दक्षिण एशियाली ज्योतिष महासङ्घको १७औँ राष्ट्रिय ज्योतिष सम्मेलन काठमाडौँमा सुरु भएको छ। सम्मेलनमा सहभागी वक्ताले पछिल्लो समय अनेक भविष्यवाणी गर्ने र चर्चामा आउने प्रवृत्तिले समग्र ज्योतिष विद्यालाई नै बद्नाम गराउने काम भएको भन्दै यस्त कार्यलाई बन्देज लगाउनुपर्ने धारणा राखे। सम्मेलनको उद्घाटन गर्दै नेपाल पञ्चाङ्ग निर्णायक समितिका अध्यक्ष प्राध्यापक डा रामचन्द्र गौतमले ज्योतिष शास्त्रको उत्पत्ति नेपालमा भएको र यसले समाजलाई मार्गदर्शन गर्न महत्वपूर्ण भूमिका खेलेको बताए। उनले ज्योतिष शास्त्रको शास्त्रीय मान्यतालाई स्थापित गर्न सबै ज्योतिष एकजुट हुनुपर्ने बताए। ज्योतिषलाई सम्मान, आदर र मर्यादाले हेर्ने वातावरण सिर्जना गर्नुपर्छङ, उनले भने, यसका लागि ज्योतिषबीच एकताको खाँचो छ। विश्व ज्योतिष महासङ्घका अध्यक्ष डा लोकराज पौडेलले नेपालमा तीन प्रकारका ज्योतिष रहेपनि सबै ज्योतिषमा मतैक्यता रहन नसकेको बताए। उनले संस्कृत विश्वविद्यालबाट ज्योतिशाचार्य लिएका, विभिन्न प्रशिक्षण केन्द्रमा प्रशिक्षण लिएका र पुख्र्यौली परम्पराअनुसार ज्योतिष पेशा गर्दै आएका गरी तीन खालका ज्योतिषहरु रहेको उल्लेख गरे। विश्वविद्यालयमा पढेकाले भन्दा प्रशिक्षण लिएका र कुल परम्पराअनुसार ज्योतिष गर्नेहरु नै समाजमा अब्बल ठहरिएको उनको भनाइ छ। दक्षिण एसियाली ज्योतिष महासङ्घका अध्यक्ष सहदेव विष्टले ज्योतिष क्षेत्रमा रहेका विकृतिको अन्त्य गर्न वास्तविक ज्योतिषले समान धारणा बनाउनुपर्ने बताए। उनले अग्रजले सौद्धान्तिक ज्ञानभन्दा पनि अनावश्यक गफ दिएका कारण नयाँ पुस्तामा क्षमता वृद्धि हुन नसकेको बताए। ज्योतिष परिषद्का अध्यक्ष माधवराज पाण्डेले गलत प्रचार र हल्ला फैलाउने ठग ज्योतिषलाई निरुत्साहित गर्नुपर्ने बताए। सामाजिक सञ्जालबाट गलत प्रचार गरेर नागरिकमा आतङ्क फैलाउने व्यक्ति ज्योतिष हुन सक्दैन उनले भने, तिनले समग्र ज्योतिष क्षेत्रलाई बदनाम बनाइरहेका छन्। कार्यक्रममा संस्कृत विश्वविद्यालयका सहप्रध्यापक डा माधवप्रसाद पौडेल, परिषद्का महासचिव सन्तोष वाशिष्ट, सचिव लक्ष्मण पन्थी, राष्ट्रिय महिला ज्योतिष सङ्घका अध्यक्ष रतिदेवी श्रेष्ठ जोशीलगायतले मन्तव्य राखे। रासस"
बलात्कार आरोपीलाई ५ वर्ष कैद,राजविराज : बलात्कार प्रयासको आरोपमा थुनामा रहेका एक अभियुक्तलाई अदालतले शुक्रबार पाँच वर्ष कैद सजायको फैसला सुनाएको छ। सप्तरीको खडग नगरपालिका३ पंसेराका ३७ वर्षीय ओपेन्द्र भनिने उपेन्द्र राम मोचीलाई सप्तरी जिल्ला अदालतले पाँच वर्ष कैद सजायको फैसला सुनाएको हो। उनी पुर्पक्षका लागि ०७४ साउन २५ गतेदेखि राजविराज कारागारमा थुनामा छन्। जिल्ला अदालतका न्यायाधीश सुदर्शन लामिछानेको इजलाशले पीडितको अभियोग दावी पुष्टि गर्दै पाँच वर्ष कैदसजायको फैसला सुनाएको स्रेस्तेदार दिलकुमार वर्देवाले बताए। एक २२ वर्षीया महिलाले उनको कोठामा ०७४ साउन १ राति मोची प्रवेश गरी बलात्कार प्रयास गरेको आरोप लगाएपछि इलाका प्रहरी कार्यालय कडरबोनाले ०७४ साउन ४ गते उनलाई पक्राउ गरेको थियो।
बजारभरि विषादीयुक्त आँप,"विराटनगर : तराईमा जेठ मध्यदेखि आँप पाक्न सुरु भइसकेको छ। तर, ती आँप बजारमा नपुग्दै भारतीय आँपले नेपाली बजार ढाकिसकेका छन्। वैशाख मध्यदेखि नै मोरङसहित तराईका बजारमा पाकेका आँप धमाधाम बिक्री भइरहेका छन्। हेर्दा आकर्षक देखिए पनि भारतबाट आएका सबै आँप विषादी हालेर पकाइएका छन्। सबै आँपमा विषादी प्रयोग गरेको भेटिएपछि उपभोक्ता सचेत हुनुपर्ने विषादी मापन प्रयोगशालाका अधिकारी बताउँछन्। पाक्ने समयअगावै विषादी हालेर पकाएका आँपले बजार ओगटेको छ, परीक्षण गर्दा विषादीको मात्रा प्रमाणित भएको छ। तत्काल केही असर नदेखिए पनि विषादीरहित जस्तो स्वस्थकर हुँदैन, विषादी मापन प्रयोगशाला प्रदेश १ बिर्तामोडकी प्राविधिक सहायक अञ्जु आचार्यले भनिन्। क्याल्सियम कार्बाइड भन्ने अखाद्य रासायनिक पदार्थ प्रयोग गरी पकाइएको छ। त्यसको मात्रा बढी भए मानव स्वास्थ्यमा गम्भीर असर पर्ने आचार्य बताउँछिन्। प्राविधिक आचार्यले थपिन्, वैशाखदेखि पटकपटक परीक्षण गरेको हो, कार्बाइड मात्र पत्ता लगाउन सक्छौं, तर ठूलो परिमाणमा आउने भएकाले अन्य विषादी पनि हुन सक्छ। प्रदेश १ का बजारमा आएका र किसानले उत्पादन गरेका कृषिजन्य वस्तु परीक्षण गर्दै आएको विषादी मापन प्रयोगशालाले विषादी प्रमाणित गरे पनि त्यसलाई रोक्न कुनै निकायबाट पहल नभएको उपभोक्ताको गुनासो छ। विषादीको थोरैधेरै जति भए पनि मानव स्वास्थ्यका लागि हानिकार हो। जानकारी हुँदा पनि स्थानीय सरकार र भन्सारले विषादीयुक्त आँप रोक्न कुनै पहल थालेको पाइएन, विराटनगर१५ का श्याम थापा भन्छन्। देशभित्रै प्रशस्त आँप फले पनि भन्सारले रोक नलगाउँदा विषादीयुक्त भारतीय आँप खान बाध्य भएको अर्का स्थानीय युवराज अधिकारीले बताए। कार्बोहाइडमा पाइने क्याल्सिनोजेन भन्ने तत्वले क्यान्सर गराउन सक्ने चिकित्सकको भनाइ छ। विराटनगरका स्वास्थ्यकर्मी अर्जुन यादवका अनुसार सिजनअघि विषादी हालेर पकाइएका आँपले क्यान्सर रोग निम्त्याउन सक्छ। नेपालमा उत्पादन भएका फलफूल, तरकारी, सुन्तला भारतीय बजारमा निर्यात गर्नुपरे क्वारेन्टाइन चेकजाँच भनेर गुणस्तरीय नभएको भन्दै रोक लगाउने गरेको छ। तर, अत्यधिक विषादी प्रयोग गरिएका आँपका लागि नेपालले भने सामान्य क्वारेन्टाइन चेकजाँचसम्म गरेको पाइँदैन। केही दिनअघि मात्र अनुगमन टोलीले इटहरीको एउटै फलफूल पसलबाट कार्बोहाइड हालेको ४० कार्टुन आँप बरामद गरेको थियो। आँपमा कार्बोहाइड भेटिएपछि नष्ट गरेको उपमहानगरपालिकाकी उपप्रमुख लक्ष्मी गौतमले बताइन्। खाद्य ऐन २०२३, नियमावली २०२७ ले क्याल्सियम कार्बाेहाइड प्रयोग गरी फलफूल पकाउन प्रतिबन्ध लगाएको छ। परीक्षणमा ३५ प्रतिशतसम्मको विषादीको मात्रा देखिए खानयोग्य मानिन्छ। त्यस्तै, ३५ देखि ४५ प्रतिशतसम्म विषादी पाइएमा केही दिन राखेर विषादीको प्रभाव घटेपछि खान मिल्छ। तर, ४५ प्रतिशतभन्दा माथि पाइएमा स्वास्थ्यका लागि हानिकारक मानिन्छ। चिकित्सकका अनुसार आँप र केरा पकाउन प्रयोग गरिने क्याल्सियम कार्बोहाइडमा धातुजन्य आर्सेनिक, फस्फोरसको मात्रा अत्यधिक हुने र त्यसले पानीसंँग प्रतिक्रिया गरी एसिटिलिन ग्यास उत्पादन गरी मानिसको स्नायु प्रणालीको तन्तु प्रभावित बनाउँछ। पूर्वको नाका काँकडभिट्टा र जोगबनी हुँदै दैनिक दर्जनभन्दा बढी ट्रक भारतबाट आँप लिएर नेपाल भित्रिने गरेको प्रदेश १ कृषिथोक बिर्तामोडको तथ्यांक छ।"
लक्ष्मणपुर कहर,"काठमाडौं : चारैतिर हराभरा। उर्वर जमिनमा बाह्रैमास खेती। सुन्दर बगैंचा। काममा व्यस्त किसानको मुस्कान। गाउँका यस्त दृश्य जगदीश सिंह (७०) को मस्तिष्कमा ताजै छन्। समय गुज्रियो, जगदीशको गाउँ पहिला जस्तो रहेन। खोतीयोग्य जमिन बगरमा परिणत भयो, उर्वर जमिन उजाड। किसान विस्थापित भए। गाउँमा फैलियो त्रास। उक्त त्रासबाट गाउँले अहिलेसम्म मुक्त हुन सकेका छैनन्। बाँके जिल्लास्थित दक्षिणपूर्वी भूभागमा पर्ने होलिया क्षेत्रको विपत्तिको कथा जोकोहीलाई कारुणिक लाग्छ। म सानो हुँदा यहाँको जमिन बाँके जिल्लामा सबैभन्दा बढी उत्पादनशील मानिन्थ्यो। ठूलाठूला बगैंचा थिए, वातावरण सुन्दर थियो, जगदीश विगत सम्झिन्छन्, खेती किसानीबाट गाउँले सन्तुष्ट थिए। उनीहरूको जीविकोपार्जन त्यसैबाट भएको थियो। गाउँमा राप्ती नदी पस्न थालेपछि गाउँले विस्थापित भएर नेपालगन्ज र भारततर्फ लागेको जगदीशलाई सम्झना छ। अहिले तीन सयभन्दा बढी गाउँले भारतमा आफन्तकहाँ शरण लिइरहेका छन्। खेतमा बालुवा भरिएपछि अन्न उत्पादन नहुँदा गाउँले बस्ती छोडेर हिँडे, उनी भन्छन्, कतै जान नसकेका किसान नेपालगन्जमा मजदुरी गर्छन्। बर्खाको समयमा उतै बस्छन्। राप्ती नदीको कटान, पटान र डुबानबाट बाँकेका करिब ३१ भन्दा बढी गाउँ प्रभावित रहेको जिल्ला प्रशासन कार्यालयको तथ्यांक छ। यस्तो विपत्ति भोग्ने होलिया क्षेत्रका गाउँमा खडौंचा, डाडासन्तलिया, पिपरहवा, छिटैपुरवा, टेपरी, सिमरहना, चौफेरी, ठाकुरगाउँ, कुर्वा र वालुपुर्वा हुन्। त्यस्तै बेतहनी क्षेत्रमा रामनगर, सन्तलिया, जाफरपुरवा, बेतहानी, पूर्वावादी, अमृतपुरवा र भिलौरपुरवा गाउँले पानीको विपत्ति भोग्दै आएका छन्। गंगापुर क्षेत्रका भोजपुर, गंगापुर, सोनवर्षा, कुदरवेटवा र दोन्द्र पनि राप्तीबाट पीडित छन्। मटेहिया र फत्तेपुर क्षेत्रका भगवानपुर नवाजीगाउँ, फरिन्दा, पिपरहवा र ननकोपुर विपत्तिबाट जोगिएका छैनन्। राप्ती नदीको प्रभावबारे १९ वर्षअघि गरिएको अध्ययनअनुसार बाँकेमा कटान, पटान र डुबानबाट ५ हजार ७२९ बिघा खेतीयोग्य जमिनमा क्षति पुगेको छ। होलिया क्षेत्रमा २ हजार ४५४ बिघा, बेतहनी क्षेत्रमा १ हजार १४४ बिघा, गंगापुर क्षेत्रमा २८२ बिघा, मटेहिया क्षेत्रमा २५४ बिघा र फत्तेपुर क्षेत्रमा ७९० बिघा खेतीयोग्य जमिनमा क्षति पुगेको अध्ययन प्रतिवेदनमा उल्लेख छ। बाँध र तटबन्धका कारण २ हजार ५७९ घरधुरीका १५ हजार १७४ जनसंख्या विस्थापित भएका छन्। लक्ष्मणपुर बाँध र तटबन्धका कारण राप्तीले प्रकृतिक बहाव गुमाएर नेपाली भूभागमा वितण्डा मच्चाउँदै आएको छ। मानव सिर्जित विपत्ति विश्वमा छुट्टाछुट्टै मुलुक भएर बग्ने नदीको पानी उपयोग सम्बन्धमा कयौं अन्तर्राष्ट्रिय मान्यता स्थापित छन्। जहाँ सीमा क्षेत्रमा संरचना निर्माण गर्दा पालना गर्नुपर्ने प्रावधान प्रस्ट छन्। तर, नेपालबाट भारततर्फ बग्ने संरचना निर्माण गर्दा यस्ता प्रावधान लत्याइएको छ। जसका कारण नेपालीले जलस्रोतको उपयोगमा दक्षिणी छिमेकीबाट ठगिएको अनुभव गरिरहेका छन्। यसको एउटा उदाहरण हो बाँकको सीमावर्ती क्षेत्र। ३४ वर्षअघि राप्ती आफ्नै प्राकृतिक बहावमा बाँके हुँदै भारततिर बगिरहेको थियो। १९८५ मा यसले आफ्नो प्राकृतिक बहाव गुमायो र मानव बस्तीमा पस्न थाल्यो। ०५७ सालमा तत्कालीन प्रतिनिधिसभाको परराष्ट्र सम्बन्ध तथा मानव अधिकार समितिले राप्ती नदीमा भारत सरकारद्वारा निर्मित लक्ष्मणपुर बाँध र तटबन्धबाट नेपाली भूमिमा परेको प्रभाव नामक अध्ययन प्रतिवेदन दरबारलाई बुझाएको थियो। समितिका सभापति सोमप्रसाद पाण्डेयको संयोजकत्वमा गठित समितिमा तत्कालीन प्रधानमन्त्री गिरिजाप्रसाद कोइराला पदेन सदस्य थिए। अन्तर्राष्ट्रिय कानुन, नियम एवं प्रचलित मान्यताविपरीत भारतबाट एकतर्फी रूपमा बनाइएको लक्ष्मणपुर बाँध र तटबन्धका कारण नेपालको सार्वभौमिकता, सामाजिक गतिविधि, आर्थिक विकास र वातावरणीय क्षेत्रमा नकारात्मक असर परेको छ, प्रतिवेदनमा उल्लेख छ, नेपाली भूभागलाई तत्कालीन र दूरगामी प्रभावबाट मुक्त गर्न लक्ष्मणपुर बाँध र तटबन्ध भत्काउनुबाहेक अन्य विकल्प नरहेको समितिको ठहर छ। भारतको बहराइच जिल्लामा पर्ने लक्ष्मणपुर बाँध निर्माणकार्य सन् १९८१ सुरु भएर १९८५ मा टुंगिएको थियो। बाँधको लम्बाइ २८४ मिटर छ। बहराइच जिल्लास्थित सिँचाइ विभागअन्तर्गत सूर्य नहरखण्ड६ ले उक्त बाँध बनाएको हो। यसमा १४ वटा गेट छन्। सीमा स्तम्भ नम्बर १५ बाट बाँधको दुरी ५ किलोमिटर छ। लक्ष्मणपुर बाँधको निर्माणकार्य सकिएपछि नेपाली भूभागमा विपत्ति सुरु भयो। ०५६ जेठदेखि भारतले एकतर्की रुपमा कलकलवा तटबन्ध निर्माण कार्य सुरु गयो। भारतीय पक्षले अत्याधुनिक उपकरण प्रयोग गरेर युद्धस्तरमा उक्त तटबन्धको निर्माण गरेको समितिले प्रतिवेदनमा उल्लेख गरेको छ। भारतको कलकलवा गाउँदेखि पश्चिमतर्फ क्रमशः उचाइ बढ्दै गएको तटबन्धको लम्बाइ १३ किलोमिटरभन्दा बढी छ। भारतीय भूभागमा निर्माण भएको उक्त तटबन्ध १९ नम्बरको नेपालभारत सीमा स्तम्भबाट ३०० मिटर दुरीमा छ भने २१ नम्बरको स्तम्भबाट ६५० मिटर दुरीमा छ। उक्त तटबन्धको उचाइ ५ मिटर छ। यो अन्तर्राष्ट्रिय सीमा मान्यता विपरीत हो। यतिमात्र होइन, अवैधानिक तबरले निर्माण भएको तटबन्धमा पानीको उचित निकास छैन। लक्ष्मणपुर बाँध र कलकलवा तटबन्धका कारण नेपालबाट भारततर्फ बग्ने गन्धैली र सोतिया नाला सुकेका छन्। यसैका कारण नेपाली भूभाग दशकौंदेखि कटाल, पटान, डुबान र बाढीको पीडामा छ। प्रतिवेदनलाई सरोकारवाला निकायले गम्भीर रूपमा नलिएको तत्कालीन प्रतिनिधिसभाको परराष्ट्र सम्बन्ध तथा मानव अधिकार समितिका संयोजक सोमप्रसाद पाण्डेय बताउँछन्। हामीले १९ वर्षअघि नै लक्ष्मणपुर बाँध भत्काउनुपर्छ भनेर सुझाव दिएका थियौं। तर, हाम्रो प्रतिवेदनलाई गम्भीर रुपमा लिइएन, पाण्डेय भन्छन्, त्यो बेलै बाँधका विषयमा नेपालले कुनै कदम चालेको भए यति क्षति हुने थिएन। यस विषयमा भारतसँग कुरा नभएका होइनन्। भारतीय पक्षले हामीलाई बेवास्ता गर्दै आयो। बास नै असुरक्षित मानिसले आफू र आफ्नो सुरक्षाका निमित्त घर निर्माण गरेको हुन्छ। तर, राप्तीपीडितहरू आफ्नो घर सुरक्षित मान्दैनन्। घटना हो ०७१ सालको। सीताराम राड छोरा र छोरीसँग सुतिरहेका थिए। राप्ती उर्लिएर घरभित्र पसेपछि उनीहरू तीनैजना घरको घुरीमा गएर बसे। उर्लिएको नदीले घरको घुरीबाटै उनीहरूलाई बगायो। बुवा र भाइबहिनीलाई गुमाएको त्यो घटना शान्ति राड (२८) लाई आजै जस्तो लाग्छ। बुवा र भाइबहिनीलाई कसैले बचाउन सकेन। बुवाको मदजुरीले हाम्रो घर चलेको थियो। अहिले लथालिंग छ, शान्ति भन्छिन्, घरमा म एक्लै भएकी छु, पैसा अभावले घर चनाउनै हाम्मेहम्मे छ। जिल्ला प्रशासन बाँकेको तथ्यांकअनुसार ०७१ सालको भीषण बाढीमा १५ मानिसले ज्यान गुमाए भने ५ जना बेपत्ता भए। डुबानलले ल्याएका विभिन्न संक्रमणले चार जनाको ज्यान गयो। ३ हजार २१२ घरधुरी पूर्ण रूपमा प्रभावित भए। त्यस्तै कृषि क्षेत्रमा २१ करोड र पशुतर्फ ७ करोड बराबरको क्षति भएको थियो। राप्तीले आफ्नो गाउँमा मच्चाउने वितण्डा सम्झिनेबित्तिकै नरैनापुर गाउँपालिका६ सोनवर्षाका मोलाहे आर्यधोबीका आँखा रसाउँछन्। २०७१७२ सालकाे बाढी प्रभावित गंगापुर। गाउँमा भरिएको पानी तीनचार दिनसम्म निस्कँदैन। डुबानमा परी गाउँका कुनै मानिस मरेपछि दाहसंस्कार गर्दै समस्या पर्छ, मोलाहे भन्छन्, पानी जमेको अवस्थामा खाना बनाउनै समस्या पर्छ। बाढीपछि आएको सरुवा हैजाले कैयन् गाउँले मरे। गाउँमा बाढी पस्ने सम्भावना देखेपछि गाउँले लाग्छन् वनतिर। गाउँदेखि पूर्वमा रहेको रामजानकी सामुदायिक वनमा पीडितले एक घर एक टहरा बनाएका छन्। बर्खाको तीन महिना उनीहरू जंगलकै टहरामा बस्छन्। नदीको बहाव कम भएपछि आफ्नै गाउँ फर्किन्छन्। अब त्यो वनमा गएर बस्न पनि समस्या भएको छ। पोहोर साल वनका मान्छे आएर हाम्रा टहरा जलाइदिए, मोलाहे भन्छन्, हामी रहरले त्यहाँ बस्न गएका होइनौं। हर्मिनियाले व्यहोरेको कुटिल नीति मलाई सीमा सडकका विषयमा बोल्न नभन्नुस्, हिर्मिनिया पुग्दा राधेश्याम मुराउ (३८) सुरुमै तर्किन खोजे। दसजगामा उनको आँगन छ। घर दशगजादेखि वारितिर नेपाली भूभागमा पर्छ। राधेश्याम हिर्मिनिया गाउँ बचाउ समितिका सदस्यसमेत हुन्। तर उनी हिर्मिनिया कसरी बचाउने भन्ने विषयमा बोल्नै चाहँदैनन्। बाँके सदरमुकाम नेपालगन्जदेखि १० किलोमिटर दक्षिणपूर्वमा पर्छ हिर्मिनिया गाउँ। डुडुवा गाउँपालिका६ मा पर्ने यो गाउँ नेपालभारत सीमासँग जोडिएको छ। पछिल्ला वर्षमा हिर्मिनिया भारतको कुटिल नीतिको सिकार बनेको छ। जसका कारण गाउँले वर्षा हुन थालेपछि त्रसित हुन्छन्। ०७० सालअघि राधेश्यामको घर वरिपरि कुनै समस्या थिएन। उनको बारीमा मौसमी तथा बेमौसमी तरकारी पर्याप्त उब्जनी हुन्थ्यो। तर, ०७१ सालमा उनको घरमा बाढी पस्यो, खेतमा पनि पस्यो। उनको परिवारलाई बिचल्ली बनायो। डुबानले घरमा राखिएका सबै सामान नष्टा पारिदिएको थियो। खेतमा लगाएका तरकारी तथा अन्य अन्नपात पनि मरिसकेका थिए। त्यो समय सम्झिँदा राधेश्यामको मन अहिले पनि अमिलो हुन्छ। भारतले दसजगामा सडक बनायो तब २०७१७२ सालतिर यता ठुलो डूबान भयो। डुबानमा नेपालका धेरै घर ढले। हाँका मानिसको बिचल्ली भयो, राधेश्याम अन्कनाउँदै भन्छन्। भारतले दसगजा छेवैमै बाँधरूपी सडक बनाइसक्नु र त्यही वर्ष नेपाली भूभाग डुबानमा पर्नु कुनै संयोग थिएन। भारतले बिना सम्झौता बनाएको उक्त बाँधका कारण हिर्मिनिया डुबानमा परेको थियो। नेपालगन्ज बजारको सम्पूर्ण पानी रतैया नाला हुँदै भारततिर जान्छ। भारत सरकारले बनाएको सीमा सडकले रतैया नालालाई नेपालतर्फ नै फर्काइदिएपछि। ०७०७१ सालमा यहाँ ठूलो डुबान भयो, राधेश्याम भन्छन्,त्यसपछि ठूलो पानी परेको छैन। परेपछि डुब्ने खतरा छ। एक दशकअघि भारतले पूर्वपश्चिम सीमा सडकको योजना बनायो। योजनाअन्तर्गत सडक निर्माणकार्य विभिन्न खण्डमा विभाजन भयो। भारत सरकारले बाँकेको सीमा क्षेत्रबाट सडक निर्माण सुरु गर्यो। पाँच मिटर अग्लो र ३० मिटर चौडा सडक पछिल्लो समय सीमावर्ती गाउँ हिर्मिनिया लागि मात्र नभएर पिप्रहवा, साइगाउँका साथै नेपालगन्ज सहरकै लागि खतराबनेको छ। यो सडक अन्य भूभागतिर पनि तन्किने क्रम जारी छ। नेपाली पक्षको चित्त बुझाउन भारतीय पक्षले सडकमा तीनवटा कल्भर्ट बनाए पनि ती पर्याप्त नभएको डुडुवा गाउँपालिका६ का अध्यक्ष मोहनराम मिश्रा प्रस्ट पार्छन्। उनीहरूले (भारतीय पक्ष) हामीलाई चित्त बुझाउन तीनवटा कल्भर्ट बनाएका छन्। यी कल्भर्ट प्रयाप्त छैनन्, वडाध्यक्ष मिश्रा भन्छन्, गावंै डुब्न लागेको अवस्थामा एउटा सानो निकास हो यो। पूर्ण रूपमा समाधानचाहिँ भएको छैन यो क्षेत्र अझैं पनि खतरामा छ। अन्तर्राष्ट्रिय स्तरमा जाने आँट गरौं आइपी खरेल, प्रदेशसभा सांसद भारतले दसगजामा जुन सडक बनाइरहेको छ त्यसको उचाइ तीनदेखि पाँच मिटरसम्म छ। यो अन्तर्राष्ट्रिय सीमा नियमविपरीत छ। त्यसमा नेपाल सरकारको सहमति पनि छैन। ०६० साल आसपासमा बाँकेका प्रमुख जिल्ला अधिकारी र नेपालगन्ज नगरपालिकाका कार्यकारी अधिकृत लोकबहादुर सुनारलाई झुक्याएर भारतीय पक्षले एउटा सम्झौतामा हस्ताक्षर गरेको रहेछ। उक्त सम्झौतामा यो बाटो बनाउँदा नेपाललाई कुनै पनि असर पर्दैन भन्ने उल्लेख छ। सम्झौता गरेको त्यो कागज भारतले पछि मात्र देखायो। सिडिओ र अधिकृतसँग भएको सम्झौतामा परराष्ट्रसँग कुनै सम्बन्ध छैन। पछि सम्झौताको कुरा थाहा पाएपछि सरकारले स्पष्टीकरण पनि लियो। एकतर्फी बनाइएको यो सडक निर्माणको योजनाले नेपालका पूर्वदेखि पश्चिमका भूभाग खतरामा छन्। यसको सुरुवात बाँके जिल्लाबाट भएको छ। सोही सडकका कारण अहिले नेपालगन्जसमेत डुब्ने खतरा छ। यो कुरा परराष्ट्रसम्म पुगेको छ। मैले नै यस विषयमा प्रदेशसभाको सदनमा दुई पटक बोलिसकेको छु। तर, सडकको निर्माणकार्य रोक्न छाँटकाँट देखिएको छैन। विगतमा नेपालको पानी छरिएर भारतिर बग्थ्यो। अहिले बनाइएको सानासाना कल्भर्टबाट पूर्णरुपमा पानी बग्न सक्दैन। त्यसो भएपछि नेपालतिर डुबान हुने भयो। भारतले यो सडक अन्तर्राष्ट्रिय मापदण्ड मिच्दै नेपाललाई हेपेर बनाएको हो। त्यसैले यसबारे नेपाल सरकारले भारतसँग गम्भीरतापूर्वक वार्ता गर्नुपर्छ। भारतले सुरक्षाका कारण यो सडक बनाएको हो। कुनैबेला बंगलादेशको सिमानामा केन्द्रित भएका सीमा सुरक्षाकर्मी अहिले नेपालगन्जका सिमानामा ल्याइँदैछ। त्यसो भएपछि अहिले हामीलाई दुईवटा समस्या सँगसँगै आएका छन्। पहिले, लक्ष्मणपुर बाँधको समस्या थियो अहिले सडकले अर्को समस्या निम्त्याएको छ। (कुराकानीमा आधारित)"
अख्तियारले भेटेन जोशीको फाइल,"काठमाडौं : अख्तियारले पूर्वमन्त्री एवं कांग्रेस नेता गोविन्दराज जोशीविरुद्ध दर्ता अकुत मुद्दामा मागबमोजिमको निर्णय फाइल फेला पर्न नसकेको प्रस्टीकरण सर्वोच्च अदालतलाई दिएको छ। अख्तियारका सचिव महेश्वर न्यौपानेले सर्वोच्चमा गएर यस्तो प्रस्टीकरण बुझाएका हुन्। प्रस्टीकरणमा फाइल खोजीका लागि अख्तियारले विशेष समिति गठन गरेको उल्लेख छ। सर्वोच्चले गत जेठ २३ गते जोशीविरुद्धको भ्रष्टाचार मुद्दामा निर्णय फाइल नपठाएर अख्तियारले असहयोग गरेको भन्दै अख्तियारका जिम्मेवार पदाधिकारीलाई सजाय र कारबाहीको चेतावनी दिएको थियो। जोशीविरुद्ध अख्तियारले गरेको पुनरावेदनमा भएको आदेशअनुरूप चौथो पटकसम्म पनि निर्णय फाइल नआएपछि सर्वोच्चले यस्तो चेतावनी दिएको हो। जोशीविरुद्धको उजुरीमा छानबिनका लागि अनुसन्धान अधिकृत तोक्ने गरी भएको निर्णय फाइल पठाउन सुरुमा २०७१ असोज २९ गते आदेश भएको थियो। त्यसयता तेस्रोपल्टसम्म यस्तो आदेश भएको छ। सर्वोच्चका न्यायाधीशद्वय ईश्वरप्रसाद खतिवडा र सपना प्रधान मल्लको संयुक्त इजलासले अख्तियारले विभिन्न समयमा पठाएका जवाफ जिम्मेवारीपूर्ण नभएको भन्दै आपत्तिसमेत जनाएको थियो। अख्तियारका कारण न्याय निरूपणमा ढिलाइ भएको, न्यायिक प्रक्रियामा अवरोध पैदा भएको र मुद्दाका पक्षलाई अनावश्यक हैरानी भएको भन्दै अवहेलनामा कारबाही चलाउने चेतावनीसहित सचिवलाई उपस्थित हुन भनिएको थियो। १५ दिने म्यादभित्रै उपस्थित भई अख्तियारका सचिव न्यौपानेले तीन पृष्ठ लामो प्रस्टीकरण बुझाएका हुन्। सर्वोच्च स्रोतका अनुसार जेठ ४ गतेको मितिमा प्रस्टीकरण दर्ता भएको छ। सचिव न्यौपानेले आयोगबाट निर्णय खोजी जारी रहेको र आफू अख्तियारमा आएपछि अझै तीव्रतापूर्वक खोजी अघि बढाइएको प्रतिरक्षा सर्वोच्चसमक्ष गरेका छन्। उनी २०७४ चैत २६ गतेदेखि अख्तियारमा छन्। आयोगका महाशाखा प्रमुखसमेत समावेश गरी मिसिल खोजतलास गर्न समिति गठन गरेको, त्यति बेला अख्तियारमा कार्यरत पदाधिकारी तथा कर्मचारीलाई आयोगमै उपस्थित गराई सोधपुछ गर्दा पनि फाइल फेला नपरेको जनाउ सर्वोच्चलाई दिइएको छ। उक्त फाइल खोजीका क्रममा व्यक्तिगत रूपमा पनि तत्कालीन जिम्मेवार पदाधिकारीसँग तत्कालीन अवस्थामा अनुसन्धान अधिकृत तोक्ने विधि, प्रक्रिया एवं त्यससम्बन्धी निर्णयको अभिलेख व्यवस्थापनबारे टेलिफोन गरी जानकारीसमेत लिएको सचिवले दर्शाएका छन्। निर्णय टिप्पणीमार्फत अनुसन्धान अधिकृत तोक्ने आयोगको त्यति बेलाको प्रचलन रहेको जानकारी पनि सर्वोच्चलाई गराइएको छ। तर, अनुसन्धान अधिकृत नियुक्तिको पत्र फेला परे पनि निर्णय टिप्पणी भने नभेटिएको उल्लेख छ। अनुसन्धान अधिकृतबाट अनुसन्धान तहकिकात भई विशेष अदालतमा मुद्दा दायर गरिएको सचिव न्यौपानेको भनाइ छ। जोशीविरुद्ध गैरकानुनी सम्पत्ति आर्जनमा मुद्दा दायर गर्ने गरी २०६० पुस १८ मा निर्णय भएको, अनुसन्धान अधिकृतका लागि तत्कालीन सहन्यायाधिवक्ता प्रेमराज कार्कीलाई तोकिएको, अनुसन्धान अधिकृतको म्याद थप भएको जनाइएको छ। यस्तै, जोशीसहित ४० जनाको सम्पत्ति अनुसन्धान गर्न आयोगबाट २०६० वैशाख २५ गते निर्णय भएको, जोशीसहित आठ जनाको सम्पत्ति अनुसन्धान गर्न कार्कीलाई तोकिएको, आरोपित व्यक्तिको अनुसन्धान गर्न तीन महिनाका लागि अदालतबाट म्याद थप गरिएको, त्यसपछि पनि पुनः तीन महिना म्याद थपिएको तथ्य जवाफमा उल्लेख छ। अख्तियारबाट तिथिमितिसहितका थप चार थान कागजातसमेत सर्वोच्चमा पेस गरिएका छन्। न्यायिक प्रक्रियामा अवरोध गर्ने उद्देश्य आयोग, आफू र कर्मचारीको नभएको भन्दै न्यौपानेले अख्तियारको प्रतिरक्षा गरेका छन्। जोशीको अनुसन्धान गर्दाको मितियता आयोगको कार्यालय बबरमहलबाट टंगाल सरी १५ जना सचिव फेरिएको प्रस्टीकरणसमेत दिइएको छ। म मिति २०७४ चैत २६ देखि आयोग सचिव पदमा कार्यरत रहेको भए पनि मेरो संस्थागत दायित्व र सम्मानित अदालतको सम्मान गरी गम्भीरताका साथ खोज्दा खोजतलास गर्दासमेत उल्लेखित निर्णय फाइल भेट्न नसकेको व्यहोरा अनुरोध गर्दछु, सचिवले भनेका छन्। सर्वोच्चका पूर्वन्यायाधीश बलराम केसीले सरकारी निर्णय फाइल फेला नपरेको अवस्थामा पक्ष विपक्षसँग भएको फाइल र उपलब्ध कागजातका आधारमा विगतमा सुनुवाइ अघि बढाइएको जानकारी दिए। पक्षविपक्षको फाइल र कागजातका आधारमा पनि इजलासले सुनुवाइ अघि बढाएको मलाई सम्झना छ, केसीले भने, फाइल नआएर न्यायमा ढिलासुस्ती र पक्षलाई हैरानी भयो। हाइप्रोफाइल व्यक्तिको अभिलेख कार्यालययमा ठीक ठाउँमा रहनुपथ्र्यो। यो अभिलेख सिस्टमको कमजोरी हो। केसीले लोकमानसिंह कार्कीको फाइल पनि कारबाही गर्ने भनेपछि मात्र भेटिएको स्मरण गराए। अब अख्तियारले दोधारे जवाफ दिएर हुँदैन। क्लियर कट भन्न सक्नुपर्छ कि फाइल हरायो, उनले भने, सर्वोच्चले पनि अभिलेख चुस्तदुरुस्त राख्ने विषयमा ल्यान्डमार्क निर्णय दिनुपर्छ। अख्तियारलाई कारबाही गर्ने सर्वोच्चको चेतावनी"
"जहाँ शिशु फालिन्छन्, त्यहाँ सत्यनारायण","जनकपुरधाम : ४६ वर्षीय सन्त सत्यनारायण आलोक अविवाहित छन्। तर, उनी १३ सन्तानका बुवा हुन्। भन्छन्, हाम्रा ११ छोरी छन्, दुई छोरा छन्। कसैलाई नालीमा भेट्टाएँ त कसैलाई झाडीबाट उठाएँ। यो मेरो ठूलो सम्पत्ति हो। फालिएका बच्चाको उद्धार गरी उनले एक दशकदेखि पालनपोषण गर्दै आएका छन्। धनुषाको जनकपुर उपमहानगरपालिका८ ज्ञानकुपमा उनको अनाथ आ श्रम सञ्चालनमा छ। आ श्रम चलाउन कठिन छ। मनकारीले आफ्नो विवाहोत्सव, जन्मोत्सवमा केही सहयोग गर्छन्। सरकारी निकायबाट सहयोग नपाएको उनको गुनासो छ। सरकारले गर्नुपर्ने काम मैले गरिरहेको छु, उनी भन्छन्, सरकार भनेको त सहाराविहीनहरूको हो नि ! तर, यहाँ त्यस्तो देखिएको छैन। थाकेर आएका बेला बच्चाहरूले बाबा भनेर बोलाउँदा उनलाई आनन्द महसुस हुन्छ। भन्छन्, मेरो जीवनको सबैभन्दा ठूलो खुसी यही हो। बच्चा जन्माएर फाल्नेहरूप्रति उनको चित्त दुखाइ छ। यस्ता घटना बढेकामा उनी चिन्तित छन्। समाज मानवताविहीन बन्दै गएको उनको ठम्याइ छ। अवैध सम्बन्ध लुकाउन र धेरै छोरी जन्मिएपछि बालिका फाल्ने गरेको उनको बुझाइ छ। १९ बच्चाको उद्धार उनले यो अवधिमा १९ बच्चाको उद्धार गरे। एक बच्चा निःसन्तान दम्पतीलाई दिए। घाइते र बिरामी पाँच बालबालिकालाई उनले बचाउन सकेनन्। फोहोरमा फालेको बच्चा उठाएर अस्पताल लगी भर्ना गरें, उनी भन्छन्, कति त्यही मरे। कति आ श्रममा ल्याउँदा बिते। यस्तो घटनाले उनको मन भतभती पोल्छ। तर, निर्दयीहरू आफ्नै बच्चा फाल्छन्। उनीहरूको मन किन रोएन ? , उनी प्रश्न गर्छन्, आ श्रममा बेवारिस बच्चा नआइदेओस् भन्ने कामना गर्छु। पहिलो सन्तान देसना उनी २०६६ साउन २९ का दिन बिहान ५ बजे मर्निङ वाकमा निस्किएका थिए। जनकपुर८ ज्ञानकुपनजिकै कुकुर भुकिरहेको थियो। ह्युमपाइपको नालीमा सालनालसहितको नवजात शिशु रोइरहेकी थिइन्। मलाई माया लाग्यो, ह्युमपाइपबाट बच्चालाई उठाएँ। काखमा राखें, उनी सुनाउँछन्, बेवारिस बच्चा पालौंला भन्ने योजना थिएन। बालिकाप्रति स्नेह जाग्यो। बच्चा बेहोस थियो। बाँच्छ कि भनेर उठाएर अस्पताल पुर्याएँ। बच्चा निको भयो। उनले छठियार (न्वारान) गरी बालिकाको नाम देसना आलोक राखे। उनले आफ्नो नागरिकताका आधारमा जन्मदर्ता बनाइदिए। ती शिशु १० वर्षकी भइन्। देसना कक्षा २ मा पढ्दै छिन्। उनले देसनालाई पहिलो सन्तानका रूपमा अँगालेका छन्। उनले त्यसअघिदेखि गरिब परिवारका बच्चालाई निःशुल्क पढाउँथे। जब देसनालाई छोरीका रूपमा स्वीकार गरे तब उनको परिचय अभिभावकका रूपमा फेरियो। जनकपुरमा सन्त सत्यनारायण आलोकले सञ्चालन गरेको आश्रममा रहेका बालबालिका। त्यस्तै, ११ साउन २०६७ को राति ११ बज्दै थियो। आलोकको मोबाइलको घण्टी बज्यो। फोनमा कसैले भन्यो, जनकपुरको रंगभूमि मैदानमा बच्चा जन्माएर फालिएको छ, आउनुस् लिन। उनी साइकल चढेर त्यहाँ पुगे। सालनालसहित फालिएको शिशु काखमा च्यापेर उनी जनकपुर अञ्चल अस्पताल पुगे। बच्चाको उपचारपछि उनी घरतिर लागे। छठियारपश्चात् दोस्रो सन्तानका रूपमा बालिकाको नाम साधना आलोक राखियो। उनी नौ वर्षकी भइन्। कक्षा २ मा पढ्दै छिन्। जब मलाई बेवारिस बच्चा उद्धारका लागि फोन आउन थाल्यो तब लाग्यो कि ठूलो समाजसेवा भनेको मानव सेवा हो, उनी भन्छन्। तेस्रो बालिका आराधनालाई १० माघ २०६७ मा भमरपुरा चोकमा नालीको हिलोबाट उद्धार गरिएको थियो। हेपाटाइटिसबाट पीडित बालिकालाई ओरेक नेपालले उद्धार गरी उनको जिम्मा लगाएको थियो। उनले लामो समय उपचार गराए। आश्रय दिएका बालिकाको संख्या बढ्दै गएपछि उनी आ श्रम खोल्ने निधोमा पुगे। उनले २०६७ मै सदगुरु कविर अनाथ बाल वात्सल्य नामको आ श्रम खोले। उनको आ श्रममा चौथो सन्तानका रूपमा वन्दना आइन्। उनलाई धनुषाको वीरेन्द्र बजार छघरियास्थित खेतको आलीबाट २२ असार २०६८ मा उद्धार गरिएको थियो। उनका अनुसार मानसिक सन्तुलन गुमाएकी एक महिला वीरेन्द्र बजारमा मागेर जीवन चलाउँथिन्। ती महिला बलात्कारबाट गर्भवती भइन्। सुत्केरी हुने बेला छघरियाको एक घरमा पुगेकी थिइन्। त्यहाँबाट लखेटेपछि भाग्दै गर्दा खेतको आलीमा उनले छोरीलाई जन्म दिएकी थिइन्। तिनै शिशु कक्षा १ मा पढ्दै छिन्। त्यस्तै, जनकपुरको ज्ञानकुपनजिकै बाँसघरीबाट २ पुस २०६८ मा एक शिशुको उद्धार गरियो। उनको आ श्रममा पाँचौं सन्तानका रूपमा भित्रिएका शिशुको नाम चिराग आलोक राखियो। छैटौं सन्तानका रूपमा उनले महोत्तरीको जलेश्वरबाट कर्ण आलोकलाई उद्धार गरे। कर्णलाई सर्लाहीको बरहथवास्थित एजुकेसन होमले पढाइरहेको छ। पोखरीको डिलमा फालिएकी शिशुलाई उनले सातौं सन्तानका रूपमा आ श्रममा भिœयाए। उनको नाम राखियो, प्रवीणा। १० मंसिर २०७२ देखि आलोकको सहारामा हुर्किंदै गरेकी उनी नर्सरीमा पढ्दै छिन्। यस्तै, महोत्तरीको बर्दिबासस्थित रातु खोला किनारमा सालनालसहितको शिशु देखेपछि स्थानीयले खबर गरे। ४५ किलोमिटर टाढाबाट उद्धार गरी बालिकालाई उनले अँगीकार गरे। करुणा नाम राखिएकी बच्ची उनका आठौं सन्तान हुन्। उनी स्कुल जान थालेकी छन्। नवौं सन्तान सान्त्वना आलोक छिन्। उनलाई जनकपुरस्थित रंगभूमि मैदानबाट २९ चैत २०७३ को मध्यरातमा उद्धार गरिएको थियो। सोनालाई २९ चैत २०७४ मा आ श्रमकै आँगनमा राति निर्दयीले छाडेर गए। उनी आलोककी दसौं सन्तानका रूपमा हुर्किंदै छिन्। हीरा र रूपा आलोक वर्षदिनका भए। हीरालाई रंगभूमि मैदानबाट र रूपालाई महोत्तरीको सोनमातराहीस्थित खेतबाट उद्धार गरिएको थियो। १३ औं सदस्य सराहना आलोकलाई जनकपुरबाटै उद्धार गरिएको थियो। उनी पाँच महिनाकी भएकी छन्। बिजलपुराको त्यो ठिटो अंग्रेजी बोल्ने र कविता लेख्ने रहरले उनलाई गाउँबाट जनकपुर सहरमा ल्याइपुर्यायो। उनले महोत्तरीको बिजलपुराबाट २०४८ सालमा एसएलसी पास गरेका थिए। त्यसपछि उनी एउटा बाकसमा लुगा, अलिकति चामल र पाँच रुपैयाँ बोकेर पढ्न हिँडेका थिए। साँझ घरघरमा गएर ट्युसन पढाउने, बिहान पढ्न क्याम्पस जाने उनको दैनिकी बन्यो। गरिब परिवारका उनी आफ्नै खुट्टामा उभिन चाहन्थे। पढाइसँगै कतिपय साथीभाइ सरकारी जागिरतिर लागे। कतिपयले विदेश गएर धन कमाए। घरजम गरे। बुवाआमा बने। तर, उनी जनकपुरका निजी स्कुल र कलेज चहार्दै बेसहारा बालबालिकालाई दुनियाँ देखाउन लागिपरे। विवाह गर्न भुले। सरकारी जागिरतिर उनको मन गएन। बालप्रेमले गर्दा विद्यार्थी भिसामा विदेश पढ्न जान नसकेको उनी सुनाउँछन्। कविर दर्शनको प्रभाव उनले २०५५ मा त्रिभुवन विश्वविद्यालय कीर्तिपुरबाट अंग्रेजीमा स्नातकोत्तर गरे। उनी कविर दर्शनबाट प्रभावित छन्। उनले यही दर्शनमै पीएचडीका लागि प्रस्ताव पेस गरे। त्यसपछि उनी कविर दर्शन अध्ययन गर्न भारतको इलहावादस्थित कविर पारक गए। त्यहाँ मानवीय सहयोग देखेपछि उनी आफ्नै देशमा सेवा गर्ने सोचका साथ फर्किए। मानवका लागि केही कल्याणकारी काम गर्नुपर्छ भन्ने थियो तर कसरी गर्ने भन्ने अन्योल थियो, उनी भन्छन्, त्योे अन्योल पहिलो सन्तान देसनाले तोडिदिइन्। त्यसपछि म सत्संग र समाजसेवामा लागें।"
कालिकोटमा गुफाभित्र वडासभा,"कालिकोट : कालिकोटको तिलागुफा नगरपालिका ५ को तेस्रो वडासभा गुफाभित्र संचालन गरिएको छ । जिल्लाको पर्यटकीय स्थल तिलागुफाको प्रचार प्रसारका लागि वडापालिकाले वडासभा गुफाभित्र संचालन गरेको हो। जिल्लाको पूर्वी क्षेत्रमा पर्ने तिलागुफा नगरपालिका ५ मा पर्ने तिला गुफाको प्रचार प्रसारका लागि वडाले आफ्नो तेस्रो वडा सभा नै गुफाभित्र संचालन गरेको वडा अध्यक्ष टिकाराम न्यौपानेले बताए । उनले कर्णाली राजमार्गमा पर्ने धनाडाबाट करिब ५ मिनेट पैदल हिँडेर अवलोकन गर्न सकिने उक्त गुफाको प्रचार प्रसारका साथै आन्तरिक तथा बाह्रय पर्यटको आकर्षक केन्द्रको रुपमा विकास गर्न वडा सभा नै गुफाभित्र संचालन गरिएको बताए । उनले भने, 'जिल्लाकै ऐतिहासिक तथा पर्यटकीय स्थल तिलागुफा पछिल्लो समय अवलोकन गर्ने आन्तरिक पर्यटक बढ्न थालेका छन् । तर पनि यसको प्रचार प्रसारको अभाव र पूर्वाधार विकास हुन नसक्दा ओझेलमा छ । यसको पूर्वाधार विकासका लागि नगरसभामा पनि पहल गर्ने योजना छ ।' उनले कर्णालीकै चर्चित पर्यटकीय क्षेत्र रारा ताल भ्रमण गर्ने अधिकांश आन्तरिक पर्यटक धनाडामा गाडी राकेर तिलागुफाको अवलोक गर्ने गरेको बताए । उनले भने, 'जिल्ला सदमुकामबाट नजिकै रहेर पनि विगतमा सरकारी निकायले चासो नदेखाउँदा यो गुफाको प्रचार प्रसारका साथै उचित संरक्षण र पर्यटकीय स्थलका रुपमा विकास हुन नसकेको हो । गत आर्थिक वर्षमा तिलागुफा नगरपालिकाले १५ लाख बजेट छुट्याएर गुफा जाने पैदल मार्गको निर्माण गरको छ । वडा अध्यक्ष न्यौपानेका अनुसार गुफाभित्र संचालन गरिएको वडासभाले वडाको भौतिक पूर्वाधार विकासका क्षेत्रमा ३० लाख, अन्य विभिन्न लक्षित समुहको बजेट गरी एक करोडको बजेड विनियोजन गरेको छ। उनले वडापालिकाले सुरु गरेको मेरो सम्पदा, मेरो दायित्व भन्ने अभियान अन्तरगत तिलागुफा र पुगमालिकाको पर्यटन प्रवद्र्धनका साथै पुगमालिकाको विकासका लागि बजेटको व्यवस्था गरिदिन संघीय सरकारलाई अनुरोध गर्ने निर्णयसमेत गरिएको जानकारी दिए । साविकको जुविथा गाविसका उपाअध्यक्ष मनप्रसाद न्यौपानेले तिलागुफा नगरपालिका भित्र रहेका तिलागुफा, पुगमालिका, रुडुबन्चस पाटन लगायतका निकै आकर्षक पर्यटकीय स्थलहरुको विकासका लागि सबै तहका सरकारहरुले ध्यान दिनुपर्ने बताए । उनले प्रकृतिले दिएका उपहारलाई सम्बन्धित निकायको लापरवाहीका कारण ओझेलमा पर्न बाध्य भएको बताए। तिलागुफा नगरपालिकाकी उपप्रमुख दर्शना नेपालीका अनुसार यो गुफा ४० मिटर भित्रसम्म लामो रहेको छ । उपप्रमुख नेपालीले तिलागुफा जस्तो ऐतिहासिक गुफाको संरक्षण, विकास, प्रवद्र्धन तथा प्रचारप्रसार गर्न सकिए कालिकोट जिल्लाकै सबैभन्दा आकर्षक पर्यटकीय गन्तव्य बन्ने निश्चित रहेको बताइन् । तीला कर्णाली नदीको छालले छुन लागेको यो गुफा अवलोकन भ्रमणका लागि निकै आकर्षक देखिन्छ ।"
मेरो चिठी कहाँ पुग्यो !,"काठमाडौं : तपाईंले हुलाकमार्फत पठाएको चिठीपत्र सम्बन्धित ठाउँमा कति दिनमा पुग्छ ? आज कहाँ पुग्यो होला ? भोलि कहाँ पुग्नेछ ? कहींकतै अलमल भयो वा अड्कियो ? विगतमा यस्ता जानकारी पाउन सकिन्नथ्यो। लेखिएकै ठेगानामा चिठी पुग्दैन या बाटोमै हराउँछ कि भन्ने चिन्ताले सताउँथ्यो प्रेषकलाई। तर अहिले यसबारे कम्युटरको स्क्रिनमा घरबाटै जानकारी पाइनेछ। यसका लागि हुलाक सेवा विभागले विशेष ट्र्याकको व्यवस्था गरेको छ। गोश्वारा हुलाक कार्यालयको डब्लूडब्लूडब्लु डट जीपीओ डट जीओभी डट एनपी मा लग अन गरी डोमेस्टिक ट्र्याकिङमा चिठीको कोड नम्बर राखेपछि सबै जानकारी प्राप्त हुन्छ। हुलाक सेवा विभागले देशका सबै जिल्लामा चिठी र पार्सल ट्र्याकिङ गरेपछि प्रयोगकर्ताले सहज सेवा पाएका छन्। साथै चिठी हराउने वा समयमै नपुग्ने समस्या हटेको छ। हुलाक सेवालाई जिम्मेवार र कर्मचारीलाई जबाफदेही बनाउन प्रविधिले सघाएको गोश्वरा हुलाक कार्यालयका प्रमुख वेदप्रसाद भण्डारीले बताए। यो प्रविधि प्रयोगमा आएपछि चिठी हराएको गुनासो आएको छैन, उनले भने। नेपालमा चिठीपत्रमार्फत खबर, सूचना र समाचार आदानप्रदान गर्ने उद्देश्यले तत्कालीन राणा प्रधानमन्त्री रणोदीप सिंहले १९३५ सालमा नेपाल हुलाक घर स्थापना गरेका थिए। एक सय ४१ वर्षे इतिहास बोकेको हुलाक ढिलो गरी प्रविधिसँग हिँड्न खोजेको छ। तीन वर्षदेखि यस्तो प्रविधिबाट स्वदेशभित्र चिठी र पार्सलको ट्र्याकिङ सुरु भएको हो। अहिले देशका ७७ वटै हुलाकमा यो प्रविधि पुगेको छ। यस्तो छ प्रक्रिया चिठी रजिस्ट्रर गरेपछि हुलाकले सबै विवरण भएको बारकोड चिठीमा टाँस्छ। सेवाग्राहीले एउटा भौचर पाउँछन्। भौचरमा रहेको कोड नम्बर स्क्यान गरी सर्भरमा राखिन्छ। चिठी कहिले दर्ता भयो ? कुन हलकाराले चिठी कसलाई बुझायो ? कसले बुझ्यो ? कुनै हुलाकले चिठीपत्र समयमा नबुझाएको वा थन्काएको जानकारी पनि पाउन सकिन्छ। केन्द्रबाटै चिठी कहाँ पुग्यो र कहाँ अलमलियो कसले गर्दा भन्ने थाहा पाउन सजिलो बनेको छ। हामीले त्यहीअनुरुप आवश्यक निर्देशन र एक्सन लिने गरेको छौं, विभागका महानिर्देशक देवीप्रसाद ज्ञवालीले भने। ६ महिनापछि यसको प्रभावकारिता अध्ययन गरी थप सुधार गर्दै लैजाने महानिर्देशक ज्ञवालीले बताए। यो प्रविधि गाउँ र इलाका हुलाकसम्म भने पुर्याउन बाँकी छ। यसका लागि चालु आवमा २० लाख रुपैयाँ बजेट छुट्याइएको छ। नेपालले सर्भर प्रयोग गर्दा वार्षिक २५ सय स्विस फ्र्यांक तिर्नुपर्छ। यो रकमबाट ३० पटक स्क्यान गर्न सकिन्छ। त्यसभन्दा बढी पटक स्क्यान गर्नुपरेमा थप पाँच हजारदेखि सात हजार फ्र्यांक तिर्नुपर्छ। यो प्रविधिबाट चिठी दर्तादेखि तोकिएको ठेगानामा नपुग्दासम्म सबै कुरा थाहा पाइने हुँदा सेवाग्राहीलाई सोधखोज गर्न सजिलो भएको छ। गोश्वारा हुलाक कार्यालयका अनुसार स्वदेशमा सन् २०१७ मा ११ लाख ५ हजार दुई सय २२ वटा चिठी रजिस्टर भएका थिए। २०१८ मा एक लाख २ हजार र सन् २०१९ जुनसम्म ५० हजार ९ सय ७० चिठी रजिस्टर भएका छन्। यसबापत राज्यले २१ करोड ६ हजार ७० रुपैयाँ राजस्व संकलन गरेको छ। हुलाक सेवा विश्वसनीय र छरितो बनाउन अरू धेरै काम बाँकी रहेको विभागका महानिर्देशक ज्ञवाली बताउँछन्। गोश्वारा हुलाकले देशभर सडक यातायातबाटै चिठी पठाउँछ। त्यसैले समयमै पुर्याउन कठिन भएको महानिर्देशक ज्ञवालीको भनाइ छ। गोश्वारा हुलाकको सर्वेक्षणअनुसार तीन साताभित्र देशका जुनसुकै ठाउँमा चिठी पुग्छ। काठमाडौंबाट नजिकै रहेको हेटौंडामा चिठी पुग्न तीन दिन र पाल्पा नौ दिन समय लाग्ने गरेको छ। यो प्रविधिले हुलाकको गुम्न लागेको साख फिर्ता गर्न सहयोग गरेको छ। पछिल्लो समय हुलाकमा चिठीको भोलुम पनि बढेको छ, गोश्वरा हुलाक काठमाडौंका प्रमुख वेदप्रसाद भण्डारीले भने। हिजो हाम्रो काम देखिएको थिएन। अहिले प्रविधिले काम देखाइदिएको छ, भण्डारीले भने। सरकारले सरकारी चिठी हुलाकबाटै पुर्याउने भने पनि त्यो अझै कार्यान्वयन भएको छैन। निजी कुरियरबाट पनि त्यस्ता चिठी जान्छन्। सरकारी नीति कार्यान्वयन भए हुलाक सेवालाई दिगो र भरपर्दाे रूपमा अगाडि बढाउन सकिने उनको भनाइ छ। अन्य देशमा हुलाक सेवा व्यवसाय बने पनि नेपालमा सरकारले सेवाका रुपमा मात्रै विकास गरेको छ। व्यवसाय बनाउन यो प्रविधिले सघाउने महानिर्देशक ज्ञवालीले बताए।"

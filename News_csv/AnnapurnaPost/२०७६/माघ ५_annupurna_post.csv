शीर्षक,विवरण
संक्रमणकालीन न्यायको आश,"शान्ति प्रक्रियाको अन्तिम र चुनौतीपूर्ण संक्रमणकालीन न्याय सम्पादन गर्न शनिबार दुइटा महत्त्वपूर्ण काम भएका छन्। पहिलो, सर्वोच्च अदालत, नागरिक समाज, अन्तर्राष्ट्रिय समुदाय र द्वन्द्वपीडितका राय सुझावअनुसार कानुनमा संशोधन गर्न सरकार र प्रमुख विपक्षी कांग्रेस सहमत। दोस्रो, एक वर्षदेखि रिक्त संक्रमणकालीन न्याय सम्पादन गर्ने सत्य निरूपण र बेपत्ता आयोगमा पदाधिकारी नियुक्तिका लागि सिफारिस। तत्कालीन माओवादीको १० वर्षे सशस्त्र संघर्षमा भएको सत्यतथ्य बाहिर ल्याउने, पीडितलाई राहत दिने, गम्भीर अपराधीलाई सजाय दिने र मेलमिलाप गर्ने काम अझै भएको छैन। यी काम छिटो सक्न र पीडितलाई केन्द्रमा राखेर काम गर्न राष्ट्रियदेखि अन्तर्राष्ट्रिय समुदायले गम्भीर चासो र चिन्ता व्यक्त गरिरहेका छन्। तत्कालीन माओवादी युद्धको राजनीतिक र संवैधानिक समाधान भइसकेको छ। तर सत्य निरूपणको पाटो भने सर्लक्कै बाँकी छ। सत्य निरूपणको पाटो सम्पन्न नभएसम्म शान्ति प्रक्रियाले अन्तिम रूप पाउन सक्दैन। सरकारले चार वर्षअघि अध्यादेशबाट सत्य निरूपण र बेपत्ता आयोग गठन गर्यो। ती दुवै आयोगले ठोस परिणाम दिन नसक्दा फेरि दुवै आयोगमा पदाधिकारी सिफारिस भएका छन्। बेपत्ता आयोगले २ हजार ३ सय ६९ फाइलमध्ये आधाको मात्र प्रारम्भिक अनुसन्धान सकेको छ। मेलमिलाप आयोगमा ६४ हजार उजुरी परेका थिए। तीमध्ये २ हजार ९ सयको मात्र प्रारम्भिक अनुसन्धान सकिएको छ। दुवै आयोगले काम अघि बढाउँदा सर्वोच्च अदालतले २०७० पुस १८ मा बुँदा तोकेर आदेश दियो। हत्या, बेपत्ता, यातना र बलात्कारजस्ता गम्भीर प्रकृतिका मुद्दामा आममाफी दिन नहुने, पीडितको सहमतिमा मात्र मेलमिलाप हुने, बलात्कारको मुद्दामा हद म्याद लागू नहुने र मुद्दा चलाउनुपर्ने अवस्थामा आयोगले महान्यायाधिवक्तालाई सिफारिस गर्ने व्यवस्था राखी कानुन संशोधन गर्न सर्वोच्चको आदेश थियो। त्यसपछि सत्य निरूपण आयोग अलमलमा पर्यो। त्यस बीचमा संसद्बाट सत्य निरूपण आयोग ऐनमा संशोधन त भयो तर सर्वोच्चको आदेशलाई समेटिएन। अदालतको आदेशअनुसार मात्र सत्य निरूपणको काम अघि बढाउन राष्ट्रियअन्तर्राष्ट्रिय समुदाय, संघसंस्था, मावनअधिकार संघसंगठनले गम्भीर चासो व्यक्त गर्दै आएका थिए। विगतमा युद्धपीडितको राय, सुझाव नसमेटेर आयोग गठनदेखि कानुन निर्माण भएको भन्दै देशभित्रैबाट पनि आलोचना भयो। कानुन मन्त्रालयले केही दिनअघि मात्र पीडितका रायसुझाव समेट्न भन्दै सातवटै प्रदेशमा अन्तरसंवाद गर्यो। मन्त्रालयले पीडित, सर्वोच्च अदालतको आदेश, अन्तर्राष्ट्रिय समुदाय र सरोकारवालाको रायसुझावका आधारमा सत्य निरूपण ऐनमा संशोधन विधेयक तयार पार्ने जनाएको छ। यो कामका लागि सत्तासीन नेकपा र विपक्षी कांग्रेस पनि सहमत हुनु सुखद मान्नुपर्छ। तर सरकार र विपक्षीले पीडितलाई न्याय दिन आगामी दिनमा कसरी अघि बढ्छन् भन्ने चासो र चिन्ताको विषय छ। पीडितलाई मलम लगाउने नभई थप पीडित हुने र पीडक रमाउने स्थिति कायम रह्यो भने मुलुकका लागि दुःखद हुनेछ। जसरी सत्य निरूपणको काम चाँडो टुंग्याउन सत्तापक्ष र प्रमुख विपक्षी एक ठाउँ उभिएका छन, त्यसैगरी न्याय सम्पादनमा पनि एक ठाउँ उभिन सक्नैपर्छ। खुसी नै मान्नुपर्छ, सरकार सञ्चालनमा पक्षविपक्ष र संसद् बन्धक बनेका बेला सत्तापक्ष र विपक्षी एक ठाउँ उभिएर सत्य निरूपण टुंग्याउन सहमत भएका छन्। प्रधानमन्त्री केपी ओलीले सत्य निरूपणको काम कम्प्लिकेटेड बनाउन नहुने धारणा राख्नु, चाँडो काम सम्पन्न गर्न विपक्षी कांग्रेस र युद्धका कमाण्डर पुष्पकमल दाहालमा पनि हतारो देखिनुले अब सत्य निरूपणको काम चाँडै टुंगिने विश्वास गर्न सकिन्छ। यो तेरो र यो मेरो भन्ने भावनाले दबाब र प्रभाव मा नपारी दुवै आयोगलाई स्वतन्त्र, निष्पक्ष र प्रभावकारी काम गर्न दिनु नै मुलुक र दलहरूका लागि सुखद् हुनेछ। आयोग पदाधिकारीले पनि विगतमा जस्तो आपसमा लाप्पा नखेली मुलुक र जनताको भलो हुनेगरी आफ्नो जिम्मेवारी पूरा गर्नैपर्छ।"
"सहिद परिवारको पीडा : पत्र पाइयो, रोजगारी पाइएन","सिरहा : गतवर्ष माघ ५ गते प्रदेश २ का सरकारले सिरहाको लहानमा सहिदहरूको सम्झनामा बलिदानी दिवस मनायो। मधेसको अधिकार प्राप्तीका लागि बलिदान दिएको भन्दै मधेस आन्दोलनका सहिद परिवारका एक जना सदस्यलाई रोजगारी दिने पत्र थमाए। आश्वासन पाएपछि जागिर पाउनेमा ढुक्क भएका सहिद परिवारले मुख्यमन्त्रीको हातबाट पत्र त पाए तर जागिर पाएनन्। प्रदेश सरकारलाई आफ्नो वाचा पूरा गर्न ताकेता गर्दै पटकपटक मुख्यमन्त्री कार्यालयमा उनीहरू धाए। हरेक पटक जाँदा आश्वासन पाउने तर जागिर नमिलेपछि सहिद परिवार निराश छन्। दिवसका दिन तपाइँहरू जतिबेला पनि भेट्न कार्यालयमा आउन सक्नुहुन्छ भन्नुभयो मुख्यमन्त्रीले, धेरै पटक धाएपछि बल्ल एकदिन छोटो भेट भयो, मधेस आन्दोनमा छोरा गुमाएकी लहान८ की बिल्टौनियाँ खातुनले भनिन्, त्यसको तीन महिनापछि मुख्यमन्त्री कार्यालयबाट वन मन्त्रालयमा पठाए। त्यहाँ कार्यालय सहयोगी पदमा जागिर दिने भन्दै आजसम्म आल्टाल गर्दै आएको छ। न नियुक्ति दियो न जागिर। मन्त्री र उनीहरूका स्वकिय सचिवले अहिले फोन पनि उठाउन छाडेको उनको भनाइ छ। पत्र पाएपछि जागिर पाउन आशमा गाउँमा रकम सापटी मागेर पटकपटक जनकपुर पुग्दा पनि जागिर नदिएको अर्का सहिद बेचन यादवकी पत्नी रामपरि यादवले बताइन्। जागिर पाउने आशले धेरै पटक छिमेकीसँग रुपैयाँ सापटी मागेर जनकपुर मुख्यमन्त्रीलाई भेट्न गएँ। जति पटक भेटे पनि केही दिनमै तपाइँहरूको काम हुन्छ भन्नुहुन्छ। तर अहिलेसम्म जागिर मिलेको छैन यादवले गुनासो गरिन्। छोराछोरीलाई छात्रवृतिको लागि फारम भरे पनि केही नपाएको उनले बताइन्।सहिद मोहम्मद अनिसको आमा बिल्टौनियाँ खातुन(रातो) र सहिद बेचन यादवको पत्नी रामपरिदेवी यादव (हरियो)। बलिदानी दिवसमा सहिद परिवारका सदस्यलाई योग्यता र क्षमताको आधारमा जागिर दिने घोषणा गरेका थिए। एक वर्ष पुग्दा पनि सरकारका मन्त्रीहरूले आफ्नो घोषणा आफैं कार्यान्वयनमा ल्याएका छैनन्। रोजगारी पत्र हातमै थमाएपछि जागिर पाइनेमा ढुक्क थियौं, मधेस आन्दोलनका प्रथम सहिद रमेश महतोका दाई रामसोभित महतोले भने, धेरै पटक जनकपुर दौडधुप गरेँ। कार्यालय सहयोगीको जागिर दिने बताएपछि मैले दाईलाई लगाइदिन आग्रह गरेँ तर अहिलेसम्म काम भएन। २०६४ साल माघ ५ गते प्रथम मधेश आन्दोलनको क्रममा लहानमा रमेश महतोको तत्कालीन माओवादीका कार्यकर्ताको गोली प्रहारबाट मृत्यु भएका थियो। त्यसको दुई दिनपछि प्रमोद सदाय, मोहम्मद अनिश, विजय सहनी र बेचन यादवको आन्दोलनको क्रममा गोली लागि मृत्यु भएको थियो। पहिलो मधेश आन्दोलनमा ५ जना र दोस्रोमा एक जना गरी सिरहामा ६ जनाले सहादत प्राप्त गरेका थिए।"
"अखाद्य वस्तु बिक्री : सरकारीलाई उन्मुक्ति, निजीलाई जरिवाना","काठमाडौं : बजार अनुगमनमा वाणिज्य आपूर्ति तथा उपभोक्ता संरक्षण विभागको दोहोरो चरित्र उदांगो भएको छ। आम उपभोक्तालाई गुणस्तरीय वस्तु आपूर्ति सुनिश्चित गर्न बजारलाई स्वच्छ र अनुशासित बनाउने जिम्मा विभागको हो। तर, त्यही विभागले एकै प्रकृतिको कसुरमा सरकारी संस्थानलाई उन्मुक्ति र निजी क्षेत्रलाई लाखौं रुपैयाँ जरिवाना गराएको पाइएको छ। उद्योग, वाणिज्य तथा आपूर्ति मन्त्रालयअन्तर्गतको खाद्य व्यवस्था तथा व्यापार कम्पनीले गम्भीर गल्ती गर्दा छुट दिने विभागले निजी क्षेत्रको सानो त्रुटिमा पनि लाखौं रुपैयाँ जरिवाना गर्दै आएको छ। उपभोक्ता संरक्षण ऐनको नाममा निजी क्षेत्रलाई तर्साउँदै आएको विभागले वर्षाैंदेखि लेबल बिनाको चामल, सिमी, फापरलगायत दैनिक उपभोग्य वस्तु बिक्री गर्ने खाद्य व्यवस्था तथा व्यापार कम्पनीलाई कुनै कारबाही नगरी उन्मुक्ति दिएको छ। कम्पनीको प्रमुख कार्यकारी अधिकृत विभागकै महानिर्देशक नेत्रप्रसाद सुवेदी छन्। यस्तै कम्पनीको अध्यक्षमा मन्त्रालयका सचिव बैकुण्ठ अर्याल अध्यक्ष छन्। उपभोक्ता संरक्षण ऐन अक्षरसः पालना गर्न लगाउने सुवेदी र अर्याल कम्पनीमा भएकाले गम्भीर त्रुटिमा पनि संस्थानलाई उन्मुक्ति दिइएको उपभोक्तावादीको भनाइ छ। यसले सरकारको नियत नै गलत भएको पुष्टि गरेको छ। उपभोक्ता संरक्षण ऐनअनुसार सरकारी र निजी क्षेत्र दुवैलाई गल्तीका आधारमा कारबाही गर्नुपर्छ, यो ऐन निजीलाई मात्रै कारबाही गर्न बनेको होइन, उपभोक्तावादी ज्योति बानियाँले भने, तर यहाँ ऐन देखाएर निजीलाई मात्रै तर्साउने अवस्था देखियो। नियमन र कारबाही गर्ने विभागकै महानिर्देशक कम्पनीको प्रमुख कार्यकारी अधिकृत भएकाले संस्थानलाई कारबाही नगरेको देखियो। सिंहदरबारमा बस्ने मन्त्री र सचिवले प्रयोग गर्ने पानीको वोतल लेबल बिनाको भेटिँदा निजी क्षेत्रलाई कारबाही गर्ने विभागले सर्वसाधारणले लेबल बिनाकै कम्पनीको दैनिक उपभोग्य वस्तु उपभोग गर्दा भने कुनै कारबाही गर्न सकेन। संघीय संसद्को उद्योग तथा वाणिज्य र श्रम तथा उपभोक्ता हित समितिले पनि हलुका रूपमा अनुगमन गरी लेबल बिनाका वस्तु आमउपभोक्तालाई बिक्री गरेको फेला पारे पनि कारबाही गर्ने व्यवस्था नभएको भन्दै उन्मुक्ति दिएको छ। खाद्य कम्पनीमाथि कारबाही गर्दा आफ्नै बेइज्जत हुने भएपछि कारबाही नगरिएको स्रोतले बताएको छ। उद्योग, वाणिज्य तथा आपूर्ति मन्त्रालयमा केही दिन अघि आयोजित पत्रकार सम्मेलनमा मन्त्री लेखराज भट्टले सचिव द्वय बैकुण्ठ अर्याल र यामकुमारी खतिवडा बस्ने टेबलमा लेबल उल्लेख नभएको आक्वा हन्ड्रेडको पानीको बोतल भटेको बताए। मन्त्री भट्ट र सचिव अर्यालको निर्देशनमा लेबल र मूल्य सूची नराखेको अभियोगमा उक्त पानी उत्पादन गर्ने उत्पादकबाट सोमबार एक लाख रुपैयाँ आर्थिक जरिवाना गराएर थप कारबाही प्रक्रिया अघि बढाइएको छ। खाद्य व्यवस्था तथा व्यापार कम्पनीमा पनि यही महिनाको दोस्रो साता उद्योग तथा वाणिज्य र श्रम तथा उपभोक्ता हित समिति, खाद्य प्रविधि तथा गुण नियन्त्रण विभाग तथा वाणिज्य आपूर्ति तथा उपभोक्ता संरक्षण विभागले संयुक्त अनुगमन गरेको थियो। अनुगमनका क्रममा समितिका सभापति बिमल श्रीवास्तव, समितिको बजार उपसमितिका संयोजक नरबहादुर धामी आफ्नै आँखाले कम्पनीले लेबल बिना (उत्पादन मिति, उपभोग्य मिति, ब्याच नम्बर र मूल्य सूची) उत्पादन बिक्री गरेको अवस्थामा पनि कुनै कारबाही गरेन। उपभोक्ता संरक्षण ऐनको दफा ६ ले उत्पादकले आफूले उत्पादन गरेको उत्पादनमा अनिवार्य रूपमा उत्पादन मिति, उपभोग्य मिति, ब्याच नम्बर, बिक्री मूल्यजस्ता आधारभूत विषय उल्लेख गर्नुपर्ने व्यवस्था गरेको छ। यो दफाअनुसार यस्ता आधारभूत विषय उत्पादनको प्याकेट, बोरा, बोतललगायतमा उल्लेख नभएको अवस्थामा दफा ४० को (क) ले लेवलिङ नगरेमा वा झुठा कुरा उल्लेख गरेमा तीन महिनादेखि ६ महिनासम्म कैद वा ५० हजार जरिवाना वा दुवै सजाय हुने व्यवस्था गरेको छ। दैनिक उपभोग्य वस्तुको प्याकेटमा कम्पनीले हस्त लिखित तौलसमेत केरमेट गरी मार्करले आफै लेखेको भेटिए पनि कारबाही प्रक्रिया अघि नबढाइएको अनुगमनमा सहभागी उपभोक्तावादी माधव तिम्लिसिनाले जानकारी दिए। गम्भीर प्रकृतिको त्रुटिमा पनि आफ्नै मातहतको निकायलाई कारबाहीबाट मन्त्रालय, विभाग र समितिले संयुक्त रूपमा मिलेमतो गरी जोगायो, तिम्लिसिनाले भने। विभागका महानिर्देशक नेत्रप्रसाद सुवेदीले कानुनअनुसार खाद्य कम्पनीमाथि पनि कारबाही हुने दाबी गरे। विभिन्न निकायले पनि कम्पनीका विषयमा मुद्दा उठाएको र छानबिनका क्रममा रहेकाले तत्कालै कारबाही गर्न नसकिएको दाबी गर्दै सुवेदीले भने, खाद्य कम्पनीको प्रमुख भएको नाताले उक्त कम्पनीले गरेको गल्ति ढाकछोप गर्ने पक्षमा छैन। कारबाही हुन्छ।"
"बहुविवाहका फरार श्रीमान १७ वर्षपछि पक्राउ, श्रीमती विदेशमा","विराटनगर : बहुविवाह गरेर फरार रहेका मोरङको पथरीशनिश्चरे नगरपालिका ४ का ४६ वर्षीय रामजी विश्वकर्मालाई प्रहरीले १७ वर्षपछि पक्राउ गरेको छ । घरमा जेठी श्रीमती हुँदाहुँदै २०५९ सालमा रामजीले तारामाया विश्वकर्मासँग बहुविवाह गरेका थिए । दोस्रो विवाह गरेपछि उनी र कान्छी श्रीमतीविरुद्ध जेठी श्रीमतीले प्रहरीमा जाहेरी दिएकी थिइन् । त्यसपछि दुवैजना भागेका थिए । प्रहरीले पक्राउ गर्न नसकिएको भन्दै रामजी र तारामायालाई फरार अभियुक्तको सूचीमा राखेर बहुविवाह मुद्दा चलाएको थियो । बहुविवाह मुद्दामा जिल्ला अदालत मोरङले दोषी ठहर गरे पनि विश्वकर्मा दम्पत्ति १७ वर्षदेखि फरारको सूचीमा थिए । अदालतले २०६३ साल फागुन ३० गते दुवैजनालाई जनही एक वर्ष कैद र पाँच हजार रुपैयाँ जरिवानाको फैसला गरेको थियो । तर कैद सजाय भुक्तानका लागि जेल बस्नुपर्ने उनीहरु पक्राउ परेका थिएनन् । फरार रहेका मध्ये श्रीमान रामजीलाई पथरीशनिश्चरेबाटै पक्राउ गरेर प्रहरीले आइतबार अदालतमा पेस गरेको छ । उनलाई कैद सजाय भुक्तानका लागि कारागार चलान गरिएको अदालतका स्रेस्तेदार ईश्वरमणि ओझाले बताए । रामजीले बहुविवाह गरेर कान्छी श्रीमतीका रुपमा भित्राएकी तारामाया भने अहिले दुवईमा रहेको खुलेको छ । डीएसपी गिरीले अदालतले दोषी ठहर गरिसकेका कारण कैद सजाय भुक्तान गर्नुपर्ने उनी छलिँदै पासपोर्ट (राहदानी) बनाएर वैदेशिक रोजगारीका लागि गएको पुष्टि भएको बताए । उनकाअनुसार चार वर्षअघि उनी विदेश गएको देखिन्छ । जेल बस्नु पर्ने अपराधी विदेशमा रहेको पाइएका कारण इन्टरपोलमार्फत नेपाल झिकाउन पहल गरिने जानकारी गिरीले दिए । 'बहुविवाह गरेका कारण अदालतले कैद सजायको फैसला गर्दै दोषी करार गरिसकेका श्रीमान नेपालमै लुकिछिपी बसेको पाइयो, उनले भने, 'कान्छी श्रीमतीका रुपमा भित्राएकी महिला भने जेल छलेर चार वर्ष अघि पासपोर्ट बनाउँदै विदेश गएको खुल्यो ।' गिरीकाअनुसार विश्वकर्माका कान्छी श्रीमतीतर्फका १३ वर्षकी छोरी र ११ वर्षका छोरा पनि छन् । रामजीको विदेशमा रहेकी कान्छी श्रीमतीसँग नियमित सम्पर्क रहेको पाइएको छ । जेठी श्रीमती भने उनीसँग केही समय अघि सम्बन्ध विच्छेद गरेर धरानमा बस्दै आएको खुलेको प्रहरीले जनाएको छ ।"
भन्सार छलेर ल्याइएका एक मिनी ट्रक सूर्तीजन्य पदार्थ बरामद,काठमाडौँ : राजधानीका विभिन्न स्थानबाट भन्सार छलेर ल्याइएका एक मिनी ट्रक सूर्तीजन्य पदार्थ प्रहरीले बरामद गरेको छ । महानगरीय प्रहरी अपराध महाशाखाले आइतबार अपराह्न सुनधारा धापाखेल लगायत विभिन्न नौ स्थानबाट छापा मारेर रजनीगन्ध सूर्ती गुलाबजल लगायत सूर्तीजन्य पदार्थ बरामद गरेको हो । महाशाखा प्रमुख एसएसपी सहकुल थापाका अनुसार भन्सार छली गरेर सो पदार्थ बिक्री गर्ने दुईजनालाई पक्राउ गरिएको छ । प्रहरीले बरामद सूर्तीजन्य पदार्थ राजस्व अनुसन्धान विभागमा बुझाउने तयारी गरेको छ ।
हिउँमा चिप्लिएर घाइते गुरुङको उद्दार,मुस्ताङ : हिमाली जिल्ला मुस्ताङको लोघेकर दामोदरकुण्ड गाउँपालिका २ ढाक्मर निवारी एक वृद्धको आइतबार हेली मार्फत उद्दार भएको छ । आफ्नै घर छेउमा हिउँको थुप्रोमा चिप्लिएर घाइते भएका ७७ वर्षीय खेटुक गुरुङको प्रदेश सांसद इन्द्रधारा बिष्ट र स्थानीय प्रशासनको समन्वयमा हेलीबाट उद्दार भएको हो । डाइनेष्टि एयरको हेलीले घाइते गुरुङलाई उद्दार गरी बिहान ११ बजे पोखरा ल्याएकोमा थप उपाचारका लागि काठमाडौं लगिएको प्रदेश सभा सदस्य इन्द्रधारा बिष्टले जानकारी दिए। बिष्टका अनुसार नियमित पशु चौपायालाई खुराक दिन जाने क्रममा गुरुङ हिउँमा लडेर घाइते भएका थिए ।उपल्लो मुस्ताङमा हेली उडानका लागि गृह मन्त्रालयको प्रवेशआज्ञा चाहिने गर्छ । निषेधित तथा नियन्त्रित क्षेत्र उपल्लो मुस्ताङ उडानका लागि स्थानीय प्रशासनको सहयोगमा घाइतेको उद्दार भएको मुस्ताङ पुगेका प्रमुख जिल्ला अधिकारी बेदप्रसाद अर्यालले जानकारी दिए । उपल्लो मुस्ताङमा बिहीबार रातीदेखि भारी हिमपात भइरहेको छ । हिमपातका कारण उपल्लो मुस्ताङमा १ महिना अघिदेखि सडक अवरुद्ध भएकाले बिरामी उद्दार कठिनाइ भएको छ।
अदालतले दियो रवि लामिछानेलाई सफाइ,"काठमाडौं : पत्रकार शालिकराम पुडासैनीको आत्महत्या प्रकरणमा सञ्चारकर्मी रवि लामिछानेसहित तीनैजनाले सफाइ पाएका छन् । जिल्ला अदालत चितवनले लामिछानेसँगै युवराज कँडेल र अस्मिता कार्कीलाई निर्दोष ठहर गरेको हो । पत्रकार शालिकराम पुडासैनीको आत्महत्या प्रकरणमा उनीहरुविरुद्ध दुरुत्साहन गरेको आरोपमा मुद्दा दायर भएको थियो । न्यायाधीश हेमन्त रावलको इजलासले उनीहरुलाई सफाइ दिएको हो । गत साउन २० गते नारायणगढस्थित एक होटलमा झुण्डिएको अवस्थामा पत्रकार पुडासैनीको शव भेटिएपछि केही दिनमा एक भिडिओसमेत सार्वजनिक भएको थियो । जहाँ लामिछाने, अस्मिता र युवराजले आफूलाई आत्महत्या गर्न बाध्य पारेको दाबी पुडासैनीले गरेका थिए । सोही भिडियोका आधारमा आत्महत्या दुरुत्साहनको मुद्दा उनीहरुविरुद्ध चितवन अदालतमा परेको हो ।"
अवरुद्ध दशरथचन्द राजमार्ग सूचारु,"डडेल्धुरा : डडेल्धुरा अमरगढी नगरपालिका ६ को भालुमारेमा आइतबार बिहानदेखि सडकमा गएको पहिरोका कारण अवरुद्ध बनेको सडक सूचारु भएको छ । नेपाल प्रहरी, सेना र शसस्त्र प्रहरीको साथै डोजरको सहयताले अवरुद्ध राजमार्गमा गएको पहिरो पन्छ्याएर सवारी सञ्चालनमा आएको जिला प्रहरी कार्यालय डडेल्धुराका प्रहरी नायव उपरीक्षक दधिराम न्यौपानेले बताए । पहिरोका कारण दशरथचन्द राजमार्ग अवरुद्ध भएको थियो ।सडकमा पहिरोसँगै रुख ढलेपछि दशरथचन्द राजमार्गमा यातायात सेवा अवरुद्ध भएको हो। बिहानैदेखि सडक अवरुद्ध भएपछि बैतडी, बझाङ र दार्चुलाबाट आउने तथा जाने सवारी साधन बीच बाटोमा अलपत्र परेका थिए।"
चार चिनियाँ सम्पर्कमा,पोखरा : मनाङमा सम्पर्कविहीन भएका अन्नपूर्ण पदयात्रामा गएका चार चिनियाँ पर्यटक सम्पर्कमा आएका छन्। थोरङ भन्ज्याङ हुँदै मुस्ताङ निस्कने क्रममा उनीहरु बिहीबारदेखि परेको हिमपातका कारणसम्पर्कमा आउन सकेका थिएनन्। मनाङ निस्याङ गाउँपालिका ९ स्थित अन्नपूर्ण संरक्षण क्षेत्र (एक्याप) चेकपोस्टमा पुस २७ गते अनुमति लिएका उनीहरु बिहीबारदेखि सम्पर्क बाहिर थिए। अहिले उनीहरुले पदयात्रा पुरा गरेर पोखरा आइसकेको अन्नपूर्ण संरक्षण क्षेत्र आयोजन (एक्याप)का सूचना अधिकारी ऋषि बरालले जानकारी दिए। मनाङ निस्याङ गाउँपालिका ९ स्थित अन्नपूर्ण संरक्षण क्षेत्र (एक्याप) चेकपोस्टमा पुस २७ गते इन्ट्रीभएका उनीहरु शनिबारसम्म सम्पर्कमा नआउँदा प्रहरी र स्थानीयले खोजी गरेका थिए। सम्र्कमा आएका चिनियाँ पर्यटकमा पासपोर्ट नम्बर ईजी ११२९६२ भएकी ह्वाङ यिविन र ईओ ५२५६४८० पासपोर्ट नम्बरकी छाथ स्याउ थिङ छन्। यिनीहरु दुवै महिला हुन्। त्यसैगरी ईसी ३४६७१० पासपोर्ट नम्बरका मा छ्यानली र ई ६६८७००५ पासपोर्ट नम्बरका आनत चात रहेको प्रहरीले बताएको छ।
त्रिविको ताल : प्रवेशपत्र लिन बल्खुमा चार घन्टा लाइन !,"काठमाडौं : त्रिभुवन विश्वविद्यालयमा स्नातकोत्तर तह (प्राइभेट) को परीक्षाको प्रवेशपत्र लिन विद्यार्थीले चार घण्टा लाइनमा बिताउनु परेको छ। परीक्षाको तयारीमा जुट्नुपर्ने विद्यार्थी प्रवेश परीक्षा लिनकै लागि लामो समय लाइन बस्नु बाध्य छन्। स्नातकोत्तर तह दोस्रो वर्षका परीक्षार्थीको परीक्षा माघ ७ गतेदेखि सुरु हुँदैछ। तर उनीहरुलाई आइतबार मात्र प्रवेशपत्र वितरण सुरु गरिएको हो। परीक्षा नियन्त्रण कार्यालयको लापरबाहीको शिकार विद्यार्थी भएका हुन्। पनिकाको अव्यवस्थाप्रति हैरानी व्यहोर्नुपरेको भन्दै विद्यार्थीले आक्रोश पोखेका छन्। एमए तहको परीक्षाको प्रवेशपत्र लिनसमेत चारदेखि छ घण्टासम्म लाइनमा बस्नुपर्ने विश्वविद्यालयबाट हामीले कस्तो शिक्षा लिने ? प्रविधिको युगमा पनि युग सुहाउदो पद्धति नभएको विश्वविद्यालयले कस्ता विद्यार्थी उत्पादन गर्लान् ?, प्रश्न गर्दै एक परीक्षार्थी देवराज गुरुङले भने, राजनीतिको आडमा विश्वविद्यालयका उपकुलपति, डीन र कर्मचारी बनेकाहरु कहिलेसम्म विश्वविद्यालयको यो हालत हेरेर बस्ने ? लगातार चार घण्टासम्म लाइनमा बस्दा पनि विद्यार्थीलाई प्रवेशपत्र लिन हम्मेहम्मे परेको थियो। परीक्षा केन्द्र तोक्नदेखि प्रवेशपत्र वितरणमासमेत पनिकाको कमजोरी देखिएको छ। पनिकाले स्नातकोत्तर तहमा यसै वर्षदेखि प्राइभेट फाराम भरेर पढ्ने व्यवस्थाको अन्त्य गर्न लागेपछि विद्यार्थीको भिड एकै पटक बढेको हो। यस वर्ष स्नातकोत्तर तह दोस्रो वर्षमा प्राइभेटतर्फ २२ हजारले फाराम भरेका छन्। धेरै विद्यार्थी भएका कारण यसपटक व्यवस्थापन गर्न कठिन भएको हो, सहपरीक्षा नियन्त्रक पशुपति अधिकारीले भने। उनका अनुसार मास्टर्स अफ पब्लिक एड्मिनिट्रेसन (एमपीए) र राजनीतिशास्त्र विषयका परीक्षार्थीलाई प्रवेश परीक्षा वितरण गरिएको हो। परीक्षा फाराम भरेका मुलुकभरका विद्यार्थीको प्रवेशपत्र क्षेत्रीय स्तरमा संकलन गरेर काठमौंबाटै बाँड्नुपरेकाले समस्या भएको अधिकारीले बताए। सबैको परीक्षा काठमाडौंमै हुने भएकोले पनि समस्या आएको हो, अधिकारीले भने। उनका अनुसार पनिका परिसरमा १२ वटा काउन्टर बनाएर प्रवेशपत्र वितरण गरिएको छ।"
लागुऔषधसहित दुईजना पक्राउ,"मलङ्वा : भारतबाट नेपालतर्फ ल्याउँदै गरेको लागु औषधसहित दुईजनालाई प्रहरीलाई पक्राउ गरेको छ। पक्राउ पर्नेमा गण्डकी नगरपालिका ३ का ३५ वर्षीय पुर्णबहादुर तामाङ र सुखला गण्डकी नगरपालिकावडा नम्बर ७ का ४३ वर्षीय यज्ञचन्द्र आले रहेको जिल्ला प्रहरी कार्यालय सर्लाहीका प्रहरी उपरीक्षक विश्वमणि पोखरेलले जानकारी दिएका छन् । बा १२ च ३५२७ नम्बरको कारमा लुकाइछिपाइ ल्याउँदै गरेको अवस्थामा उनीहरुलाई पक्राउ गरिएको हो । उनीहरुको साथबाट प्रहरीले फेन्साड्रील १०० एम एलको २ सय १० बोत्तल, नाइट्राभेट ट्याब्लेट ९ सय पिस, नेपाली रुपैयाँ ३ लाख ६७ हजार, हङ्कङ डलर २४ सेन्ट र मोबाइल ५ थान बरामद गरेको छ । भारतको इनर्वा गाउँ हुँदै नेपाल आउँदै गरेको अवस्थामा पर्सा गाउँपालिका ५ स्थित सवारी चेकजाँच गर्ने क्रममा प्रहरीले तमाङ र आलेलाई पक्राउ गरेको प्रहरी उपरीक्षक पोखरेलले बताए । पक्राउ परेका तमाङ र आलेलाई प्रहरी कार्यालयमा राखेर अनुसन्धान भइरहेको प्रहरीले जनाएका छन्।"
८ वर्षदेखि विद्युतको काम अलपत्र,"भोजपुर : षडानन्द नगरपालिकाको नेपालेडाँडा र कुदाककाउलेका करिब १३ सय परिवार अँध्यारोमा बस्न बाध्य छन् । गाउँका हरेक कुनामा वर्षौदेखि खिया लागेर ढलेका र भाँचिएको अवस्थामा बिजुलीका पोल भेटिन्छन् । तार यत्रतत्र छरिएका छन् । झण्डै ८ वर्षअघि विद्युत विस्तार गर्ने काम अलपत्र पारेर ठेकेदार भागेपछि गाउँले कुपीमै रात गुजार्दै आएका छन् । केन्द्रीय योजनाअन्तर्गत वडा १, नेपालेडाँडा र २, कुदाककाउलेमा केन्द्रीय प्रशारणको लाइन तान्ने ठेक्का पाएका ठेकेदार नै भागेपछि विद्युत्त विस्तार अलपत्र भएको हो ।०६८ सालमा खाँदबारीतुम्लिङटार हुँदै दिङ्ला ल्याइएको केन्द्रीय प्रशारणको लाइन उक्त वडा नं १ र २ मा ल्याउने योजना थियो । योजनाको ठेक्का परेपनि ठेकेदार किशोर शेर्पा बीचैमा काम छोडेर सम्पर्कबिहीन भएपछि विद्युत्त विस्तार अड्किएको थियो । बिजुली नआएपछि गाउँलेले घरघरमा वैकल्पिक श्रोत सोलार बत्ती जोड्न थालेका छन् । गाउँमा झण्डै ७५ प्रतिशत घरधुरीले सोलार बत्ती हालेका छन् । हाल्ने क्रम पनि छ । 'अब बिजुली नआउने भो, सोलार नै जोड्यौँ,' नेपालेडाँडाका स्थानीय सन्तोष राईले भने, 'हाम्रो लागि बिजुली त आकाशको फल आँखा तरी मर भने जस्तै भयो। ठेकदारको लापारबाहीले गाउँमा बिजुली नबलेपछि गाउँलेको बत्ती बाल्ने सपना सपनामै सिमित बनेको अर्का स्थानीय सौगात गौतमले सुनाउँछन् । 'पोल गाडेको ८ वर्ष भइसक्यो, अझैं पनि हामी गाउँले कुपी बालेर रात कटाउनु पर्या छ,' उनले भने, 'स्थानीय सरकार आएपछि बिजुली बल्ला भनेर पनि सोच्यौँ, तर बत्ती आएन।' षडानन्द नगरपालिका १, नेपालेडाँडाका वडाध्यक्ष रामेश्वर भण्डारी भने, 'तत्कालिन समयमा बिजुली टाग्ने टेन्डर पारेका ठेकेदार शेर्पाले काम त गरेनन्, उल्टै आफूसँग ढुवानी खर्च भन्दै पैसा लिएर सम्पर्कबिहीन बने।' उनका अनुसार पोल ढुवानी खर्च मिलाउँदै गर्छु भन्दै ठेकेदार शेर्पाले वडाध्यक्षसँग २ लाख रुपैयाँ लिएका थिए । उनले ०७२ सालमा दिङ्लादेखि नेपालेडाँडाको चिउरीबोटेसम्म तार टाँगेर सम्पर्कबिहीन भएका थिए । अहिले प्राधिकरणले २५ एम्पियरको २ वटा ट्रान्समिटर राखेको छ । ०७५ जेठमा नगरपालिका र वडाले २० लाख बराबरको बजेटबाट ५० एम्पियरको ४ वटा ट्रान्समिटर, १ सय वटा शाखा पोल र ५ हजार मिटर तार खरिद गरेको थियो । प्राविधिक इस्टिमेट नहुँदा ती सबै व्यवस्थापन गर्न नसकिएको वडाध्यक्ष भण्डारीले बताए । ०६८ साल फागुनमा सर्वदलीय बैठक बसी विद्युत्त विस्तार समिति गठन गरेर उक्त ठेक्कामार्फत विद्युत्त विस्तारको काम थालनी गरिएको थियो । बिजुलीको पोल मात्र नभई ठेकेदारले दिङ्लाका रमेश कटुवालको एक लाख ३० हजार पोल ओसार्दाको ट्रयाक्टर ढुवानी खर्च समेत नबुझाएको खुलेको छ । उनले त्योबेला गाउँमा पोल गाड्ने प्राविधिक कर्मचारीले खाना खाएको ७२ हजार रुपैयाँ समेत बाँकी रहेको बुझिएको छ। ठेकेदार भागेपछि बीचबीचमा जति सम्पर्क गर्न खोज्दा पनि सम्पर्कमा नआएको वडा नं २ कुदाककाउलेका वडाध्यक्ष बिष्णु प्रसाद घिमिरेले बताए । 'काम छाडेर भागेका ठेकेदार शेर्पालाई पटकपटक सम्पर्क गर्दा सम्पर्कमा आउन चाहेनन्, उनको अहिले त झन अत्तोपत्तो नै छैन।' ठेकेदार भागेपनि विद्युत्त विस्तारको कामलाई अगाडी बढाउन तात्कालिन जिल्ला प्राविधिक कार्यालयमा पटकपटक उजुरी दिँदा पनि कुनै प्रतिक्रिया नआएको स्थानीय गोपाल भण्डारीले बताए । भने, 'हामीले धेरैपटक जिल्ला प्राविधिकमा गएर कामलाई अगाडी बढाउन पहल गरेपनि कुनै सुनुवाई नै भएन।' केन्द्रीय प्रशारणको बिजुलीबाट नेपालेडाँडाका ७ सय ८३ र कुदाककाउलेका करिब ५ सय घरधुरी लाभान्वित छन् । तर व्यवस्थित विस्तारका काम अगाडी नसर्दा गाउँलेको बत्ती बाल्ने आशा अपुरै छ ।"
१३ सय वर्ष पुरानो अनौठो इनार र रुख (भिडियाे),"दाङ : सामान्यतया एउटा इनार(कुवा)को आयु कति हुन्छ ? बढीमा एक सय दुई सय वर्ष । कति त एक दुई वर्षमा नै इनारहरु सुकेका इतिहास पनि भेटिन्छ । तर दाङमा एउटा यस्तो कुवा छ । झण्डै १३ सय वर्ष पुरानो । त्यो पनि अहिले निरन्तर रुपमा पानी आइरहेको इनार । दाङको घोराही उपमहानगरपालिका वडा नं१७ चौघेरास्थित गोरक्ष रत्ननाथ मन्दिर परिसरमा विक्रम सम्वत ८ सय सालतिर निर्माण गरिएको एउटा इनार छ । त्यहीँ इनारको पानीले मन्दिरमा पूजाआजा देखि पिउन र अन्य प्रयोजनका लागि प्रयोग गरिँदै आएको छ । यो जिल्लाकै सबभन्दा पुरानो र गहिरो भएको दावी समेत गरिएको छ । पातालबाट भाले बासेको सुनिएपछि इनार खन्ने क्रम रोकिएको भन्ने किम्बदन्ती छ । इनारबाट घिर्नीको सहयोगमा पानी निकालेर देवीदेवताको पूजा हुँदैआएको छ । पहिले त गाउँभरीले पानी त्यही कुवाबाट खान्थे । अहिले सबैका घरमा धारा आएपछि मन्दिर मात्रै प्रयोग गर्दैआएको छ । पुरानो इनार भएका कारण त्यसको संरक्षण र व्यवस्थापन पनि राम्रो तरिकाले गरिँदै आएको छ । सुरक्षाका लागि वरिपरि फलामे बार लगाइएको छ । चारैतिर बाक्लिएको घाँस र झाडी छिचोलेर नियाल्दा पनि इनारको गहिराइ पत्ता लगाउन कठिन छ । अहिलेसम्म गहिराइको बास्तविकता पनि पहिचान गर्न सकिएको छैन । यही इनारबाट दिनहुँ पानी निकालिन्छ र गोरक्षरत्ननाथ मन्दिरमा विशेष पूजा आराधनासँगै यही इनारको जल चढाइने गरेको गोरक्ष रत्ननाथका मठाधीश (प्रमुख) योगी देवनाथले बताए । उनले कुवाको पानी १२ महिना प्रयोग हुने भन्दै १३ सय वर्ष पुरानो भएको दावी गरे । निर्माण र स्थापनाको कुनै लिखोट नभए पनि मन्दिरसंगै स्थापना भएको हुदा यसको इतिहास लामो भएको उनको तर्क छ । मन्दिर परिसरमा रहेको इनारसँगै फूलको लागि रोपिएको रुख पनि छ । त्यो रुख पनि १३ वर्ष पुरानो छ । अहिले त्यो रुखमा विभिन्न आकृतिहरु समेत देखिने गरेका छन् । त्यो पनि भगवानकै शक्ति रहेको स्थानीयहरुको जिकिर छ । इनारनजिकै गलैंचीको रूख छ । रत्ननाथले पानीका लागि इनार र फूलका लागि गलैंची रोपेका जनविश्वास छ । गलैंचीसँगै मन्दिर परिसरबाहिरका केही वरपिपलका रूख पनि इनारजत्तिकै पुराना मानिन्छ । के छ मन्दिरको किम्बदन्ती ? रत्ननाथबारे किम्बदन्तीअनुसार हालको चौघेरा त्यति बेला घना जंगल थियो। थारू राजा रत्नपारखु एकदिन जंगलमा शिकार खेल्न गए। एउटा बँदेललाई वाण हाने । घाइते बँदेल भाग्यो। रत्नपारखु घोडा चढेर बँदेलको रगतको डोब पछ्याउँदै हिँडे। जंगलका बीचमा एकजना योगी धुनी बालेर बसेका थिए। उनको छेउमै घाइते बँदेल पनि । बँदेलको शरीरमा लागेको तीर धुनीमा गाडिएको थियो। रगत बगिरहेकै थियो । रत्नपारखु घोडाबाट ओर्लिएर आफ्नो शिकार बँदेल दिन जोगीलाई आग्रह गरे । जोगीले मानेनन्। बरू सम्झाइ बुझाइ गरे । कुनै पनि राजा मान्छे र सबै जीवजन्तुको पालक तथा संरक्षक बन्न सक्नुपर्छ भने । तर राजा रत्नपारखुले शिकार गर्ने र जनावरको मासु खाने छुट धर्मले दिएको धारणा राखे । ती योगीले उसो भए छाती, खुट्टा, मुख, पखेटा, र रगत मासु नभएको जनावरको शिकार गर भने । रत्नपारखु अक्कमक्क परे । काम, क्रोध, लोभ, मोह,अहंकार यी पाँच चिजको राजाले शिकार गर्न सक्नुपर्ने योगीले बताएपछि रत्नपारखुले 'तिमी को हौ ? भनेर सोधे । योगीले भने, म गोरखनाथ हुँ। शिव भगवानको अवतार । आफूसँग कुरा गरिरहेका जोगी गुरू गोरखनाथ भएको थाहा पाएपछि रत्नपारखु अचम्म परे । उनी गोरखनाथका चेला बने र दीक्षा पाएपछि सम्पूर्ण राजकाज र सम्पत्ति जनतालाई दिए । राजा रत्नपारखु रत्ननाथ योगी बने । गोरखनाथले रत्ननाथलाई एउटा अमृत पात्र (भाँडो) दिएर त्यसको नित्य पूजा गर्न सुझाए । त्यही समयमा शुद्ध जल जोहो गर्न रत्ननाथले यो इनार खन्न लगाएको विश्वास गरिँदैआएको छ ।"
धेरै सुत्नुका बेफाइदा,स्वस्थ रहन निद्रा आवश्यक हुन्छ। दिनमा आठ घण्टा सुतियो भने निद्रा पुग्छ। कसैकसैको अबेरसम्म सुत्ने बानी हुन्छ। धेरै सुत्दा शरीरलाई बेफाइदा हुन सक्छ। ढिलोसम्म सुत्ने व्यक्तिलाई तनाव र डिप्रेसन हुन सक्छ। नौ घण्टाभन्दा बढी सुत्दा दिमागको क्षमता घट्छ। दिमाग सुस्त हुन्छ र शरीरको स्फूर्ति हराउँछ। धेरै सुत्ने महिलाको प्रजनन क्षमता घट्न सक्छ। धेरै सुत्दा हर्मोन स्राव र मासिक चक्रमा गडबडी आउन सक्छ। ढिलोसम्म सुत्ने गर्नाले वजन बढ्न सक्छ। सुतेको समयमा शरीरले कम ऊर्जा खर्च गर्छ। धेरै सुत्दा शरीरमा बोसो लाग्न थाल्छ। धेरै सुत्नु मधुमेहलाई निम्ता दिनुसरह हो। धेरै सुत्दा शरीर सक्रिय र फिट हुँदैन। आठ घण्टाभन्दा बढी सुत्नेलाई मधुमेह हुने जोखिम रहन्छ।
गायिका आस्था राउतलाई पक्राउ गर्न प्रहरीको पुर्जी,"काठमाडौं : गायिका आस्था राउतविरुद्ध प्रहरीले पक्राउ पुर्जी जारी गरेको छ । जिल्ला प्रशासन कार्यलय काठमाडौंले राउतविरुद्ध आइतबार पक्राउ पुर्जी दिएको हो । बुधबार त्रिभुवन अन्तर्राष्ट्रिय विमानस्थलमा नियमित चेकजाँचका क्रममा प्रहरीले अभद्र व्यवहार गरेको भन्दै राउतले भिडियो लाइभ गरेकी थिइन् ।उनलाई चेकजाँच गर्ने महिला प्रहरी जवान रमिता श्रेष्ठले उनीविरुद्ध अभद्र व्यवहार मुद्दामा थप अनुसन्धान गर्न माग गरेको काठमाडौंका प्रहरी प्रमुख उत्तमराज सुवेदीले जानकारी दिए । जिल्ला प्रशासन कार्यालय काठमाडौंले डिउटीमा बसेका प्रहरी जवानमाथि अभद्र व्यवहार गरेकाले थप अनुसन्धान गर्न उनलाई पक्रन आदेश दिएको प्रहरी प्रमुख सुवेदीले बताए । सामाजिक सञ्जाल र मिडियामा उनले विमानस्थलमा प्रहरी चेकिङपछि सार्वजनिक गरेको भिडियोमा उनले बोलेका शब्दको चर्को आलोचना भएपछि उनी फेरि फेसबुक लाइभमा आएकी थिइन्। ड्युटीमा रहेका प्रहरीमाथि उनले प्रयोग गरेको भाषाशैलीलाई लिएर चर्को आलोचना भएको छ। उक्त भिडियोमा उनले ड्युटीमा रहेकी प्रहरीमाथि डन्ठीनी, प्युसिनी लगायत अपशब्द प्रयोग गरेकी थिइन् । विमानस्थलको सीसीटीभी फुटेज हेरेपछि फेसबुक लाइभमा आस्थाका आँसु (भिडियो) आस्था राउतले अभद्र व्यवहार गरेको देखियो : डिआइजी पोखरेल आस्थालाई राजेशपायलको सुझाव : धेरै रुन्ची नबन तिमी ठूली भइसक्यौ !"
सहयोगापेक्षी मुक्त कर्णाली : घर भएका नै मन्दिरका मगन्ते,"सुर्खेत : वीरेन्द्रगर बजार भित्रै घर भएका सम्पन्न परिवारका सदस्य पनि मन्दिरमा मगन्तेका रूपमा बस्ने गरेको पाइएको छ। कामै नगरी सहज रूपमा कमाइ हुने भएपछि सहरमा घर भएकाहरू पनि मन्दिरमा पेसेवर मगन्तेका रूपमा बस्ने गरेको अनुगमनका क्रममा फेला परेका छन्। प्रदेशलाई नै सहयोगापेक्षी (सडक मानवमुक्त) बनाउन गरिएको अनुगमनमा सुर्खेतको प्रशिद्ध धार्मिक क्षेत्र देउती बज्यै मन्दिरमा हुनेखानेहरू नै मगन्तेका बीचमा बसेर सहयोग मागिरहेको पाइएको हो। प्रदेश सरकार प्रतिनिधि र नगरपालिकाले गरेको अनुगमनमा काम गरि खान भन्दा माग्न सहज हुने भन्दै मन्दिर परिसरमा माग्न बसेको भेटिएको वीरेन्द्रनगर नगरपालिकाले जनाएको छ। बेसहारालाई मन्दिरबाट उद्धार गरि मानवसेवा आ श्रममा राख्ने उद्देश्यले गरिएको अनुगमनमा हुने खाने परिवारका सदस्य नै माग्न बसेको भटिएपछि उनीहरूलाई नियन्त्रणमा लिएर परिवारको जिम्मा लगाइएको नगरपालिकाका उपप्रमुख मोहनमाया ढकालले बताइन्। मन्दिरमा बसेका सबै बेसहारा हुन् भन्दै सबैले सहयोग दिन्छन्। तर त्यहाँ जाँदा केही व्यक्तिहरूले बेसहाराको बहाना गर्दैै पेसेवर रूपमै माग्न बसेको पाइयो, उनले भनिन्, काम गरि खान दुःख हुने भन्दै उनीहरूले माग्ने कामलाई पेसा नै बनाएका रहेछन्। त्यहाँ माग्न बसेका अन्य बेसहारासहित उद्धार गरेर शनिबार परिवारको जिम्मा लगाइएको छ। यस्ता पेसेवर मगन्ते सात जना भेटिएको उपप्रमुख ढकालले बताइन्। बालकदेखि वयस्कसम्म भेटिए। बजारमै घर भएका हुनेखाने नै माग्न बसेको देख्दा अचम्म लाग्यो। हामीले लिएकै दिन कतिपय परिवारका सदस्य आएर उनीहरूलाई घर फिर्ता लगे। केहीको खोजी गरेर आफैं जिम्मा लगायौं। शनिबार कर्णाली प्रदेश सरकारले प्रदेशलाई नै सहयोगापेक्षी (सडक मानवमुक्त) प्रदेश घोषणा गरेको छ। यस्तै दर्शनार्थी धेरै आउने देउती बज्यै मन्दिरमा पनि माग्न निषेध गरिएको छ। सडक मानवमुक्त घोषणा गर्ने कर्णाली पहिलो प्रदेश हो। अब यहाँका कुनै पनि मन्दिर वा सार्वजनिक स्थानमा कसैले माग्न पाउनेछैनन्। यदी कुनै व्यक्ति सडकमा बसेर मागेको थाहा पाउनेबित्तिकै प्रदेश सरकारले तत्काल उद्धार गरि मानवसेवा आ श्रममा राख्ने योजना बनाइएको छ। सडकमा बसेर माग्नुको कारण सोधपुछपछि घर तथा परिवार सदस्य भएका व्यक्तिलाई परिवारसँग पुर्नमिलन गराइने छ। परिवारविहीनलाई आ श्रममै राखिने छ। प्रदेशका दशवटै जिल्लाका सडकमा बसेर सहयोग माग्ने व्यक्तिरहित बनेपछि शनिबार कर्णाली प्रदेशलाई देशकै पहिलो सहयोगापेक्षी सडक मानवमुक्त प्रदेश घोषणा गरिएको हो। प्रदेशभर रहेका बेसहारा, असहाय, अशक्त र अभिभावकविहीनलाई उद्धार गरेर मानवसेवा आ श्रममा राखिएको सामाजिक विकास मन्त्रालयका सचिव डा मानबहादुर विकेले बताए। यस्ता बेसहाराको संरक्षण अब प्रदेश सरकारले नै गर्ने उनले बताए। प्रदेशका विभिन्न जिल्लामा अभियान नै सञ्चालन गरेर ५३ जना बेसहाराको उद्धार गरेको छ। उद्धार गरिएकालाई वीरेन्द्रनगरस्थित मावनसेवा आ श्रममा राखिएको छ। मानसिक रोग पीडित भएर सडकमा माग्न बसेका, बेसहारा बालबालिका, सन्तानविहीन विपन्न बृद्धबृद्धाको उद्धार गरि आ श्रममा संरक्षणका लागि राखिएको आ श्रमका संयोजक सिर्जना ओलीले बताइन्। आ श्रममा रहेका ५३ जना सडक बालबालिका, अशक्त, अपांग र मानसिक रोगीहरुमध्ये हालसम्म १३ जनालाई परिवारसँग पुनर्मिलन गराइएको छ। प्रदेशलाई सडक मानवमुक्त बनाउन आवश्यक भौतिक संरचना निर्माण तथा व्यवस्थापनका लागि सामाजिक विकास मन्त्रालयले मावनसेवा आ श्रमलाई एक करोड रुपैयाँ दिने निर्णय पनि गरेको छ। यो रकमबाट आ श्रमको भवन निर्माण गरि बेसहारालाई सहारा दिने मुख्यमन्त्री महेन्द्रबहादुर शाहीले बताए। उनले भने, बेसहाराका लागि सहारा दिने सरकार छ भनेर अनुभूति दिलाउन हामीले यो अभियान चालेका हौं। अब सडकमा बसेर माग्न दिइने छैन, सबैलाई आफैं गरेर खानुपर्छ भन्ने भावना विकास होस्। बेसहाराको उद्धार, पालपोषण, उपचार तथा पारिवारिक पुनर्मिलन गराउने दायित्व प्रदेश सरकारले लिएको सामाजिक विकासमन्त्री दलबहादुर रावले बताए। मन्दिरमा गएर पुजा गर्नूभन्दा गरिब, दुःखीको सेवा गरे धर्म लाग्छ, उनले भने, यस अभियानमा सबै निकायको सहयोगको खाँचो छ। सहयोगापेक्षी प्रदेश घोषणासँगै उद्धार गरिएका सडक मावनहरू सुर्खेतमा सबैभन्दा बढी भेटिएका छन्।"
विप्लवका गतिविधि निस्तेज पार्न सुरक्षामा कडाई,"धनकुटा : प्रदेश १ का ६ जिल्लाको सुरक्षा समितिको बैठकले प्रतिबन्धित विप्लव समूहको गतिविधि निस्तेज पार्न सुरक्षा व्यवस्थामा कडाई बनाइने निर्णय गरेको छ । शुक्रबार पाख्रिवासि कृषि अनुसन्धान केन्द्रमा सम्पन्न बैठकले पूर्वीक्षेत्रमा विप्लव समूहको गतिविधि निस्तेज पार्ने सुरक्षा रणनीति तयार गरेको हो। सुरक्षा बैठकमा धनकुटासहित तेह्रथुम, संखुवासभा, भोजपूर, सुनसरी, मोरङ जिल्लाका प्रमुख जिल्ला अधिकारी, नेपाली सेनाका पृतना एवं बाहिनीलगायत जिल्लास्थित गुल्मगण प्रमुख, नेपाल प्रहरी र शसस्त्र प्रहरी बल नेपालका क्षेत्रीय एवं जिल्लास्थित प्रमुखको सहभागी थियो । बैठकमा सबै जिल्लाको सुरक्षा अवस्थाका बारेमा प्रतिवेदन प्रस्तुत गरिएको थियो । जिल्लामा प्रतिबन्धित समूहको कार्य पूर्ण निस्तेज बनाउँदै सामाजिक कार्यमा सुरक्षा निकायको उपस्थिति बढाउने, लागुऔषध नियन्त्रण, सडक अवरोध र दुर्घटना न्यूनिकरण, भ्रष्टाचार नियन्त्रण गर्दै शुसासन कायम गर्ने निर्णय भएको धनकुटाका प्रमुख जिल्ला अधिकारी कृष्णबहादुर घिमिरेले बताए।"
शिशु मृत्यु प्रकरण : छानबिन समितिको निष्कर्ष अस्पतालको चरम लापरबाही,"सिरहा : सिरहाको लहान नगरपालिका३ स्थित सप्तऋषि अस्पतालमा एकैरातमा ३ शिशुको मृत्यु भएकोमा ति शिशुको उपचारमा संलग्न चिकित्सकको चरम लापरबाही देखिएको छ। स्थानीय प्रशासनले गठन गरेको छानबिन समितिको निष्कर्षमा डाक्टरको लापरबाहीबाट शिशुले ज्यान गुमाउनु परेको उल्लेख छ। गत पुस १८ गते शुक्रबार राति अस्पतालमा प्रसूतिका लागि पुगेका सप्तरीको बलानबिहुल गाउँपालिका३ दुधौलाकी संगीता साह, सिरहाको औरही गाउँपालिका१ दरहियाकी प्रमिला यादव र सखुवानन्कारकट्टी गाउँपालिका३ दिनाजपुरकी जानकी यादवले चिकित्सकको लापरबाहीका कारण आआफ्ना सन्तान गुमाएका थिए। इलाका प्रशासन कार्यालय लहानका प्रमुख कमलराज भण्डारीको संयोजकत्वमा छानबिन समिति गठन गरिएको थियो। समितिले प्रमुख जिल्ला अधिकारीलाई प्रतिवेदन बुझाएको छ। घटनापछि अस्पतालका प्रमुख चिकित्सक पशुपति चौधरीले डाक्टर सुनिल बिराजी अस्पतालमा कार्यरत नरहेको दाबी गरेका थिए। तर, समितिले उनी अस्पतालमै कार्यरत रहेको प्रमाण फेला पारेको छ। शल्यक्रियामा संलग्न डा बिराजीले मेडिकल काउन्सिलको परीक्षा उत्तीर्ण नगरेको छानबिनमा खुलेको छ। अस्पतालले डा रञ्जिता जयसवालले शल्यक्रिया गरेको दाबी गर्दै आएको थियो। उनी पुस १८ गते बिदामा थिइन्। उनले अर्को दिन आएर फाइलमा हस्ताक्षर गरेको तथ्य समितिले फेला पारेको छ। अस्पताल प्रमुख डा चौधरीसँग सम्पर्क गर्न खोज्दा उनको फोन छोरा डा सुभाषले उठाए। उनले बुुवा काम विशेषले भारत गएको बताए। घटनाबारे जानकारी गराउन असपतालले विज्ञप्ति जारी गर्ने उनको भनाइ छ। सुभाष पनि सोही अस्पतालमा कार्यरत छन्। प्रजिअ अधिकारीले शिशु मृत्यु प्रकरणमा सप्तऋषिको लापरबाही देखिएको बताए। छानबिन समितिको प्रतिवेदनले उपचारमा संलग्न डा सुनिल बिराजीको लापरबाही देखिएको छ, उनले भने, डा बिराजीले मेडिकल काउन्सिलको जाँच पास नगरेको पनि खुलेको छ। अयोग्यले उपचार गरेको पाइएकाले सरकारी वकिलसँग सल्लाह गरी कारबाही थाल्न सिफारिस गरिएको उनले बताए। अयोग्य चिकित्सकलाई काममा लगाउने अस्पताललाई पनि कारबाही गरिने उनले बताए। पीडित पक्षले कारबाही र क्षतिपूर्ति माग्दै इलाका प्रहरी कार्यालय लहानमा जाहेरी दिएका थिए। घटनाको २ साता बिते पनि अझै प्रहरीले जाहेरी दर्ता गरेको छैन। प्रजिअबाट कारबाहीको सिफारिससहित प्रतिवेदन प्राप्त भएको छ, डीएसपी शरत थापा क्षेत्रीले भने, सोमबार सरकारी वकिलसँग राय लिई जाहेरी दर्ता गर्छौं। छानबिन सुरु भएपछि डा बिराजी फरार भएका छन्। उनको खोजी भइरहेको प्रहरीले जनाएको छ।"
अन्नपूर्ण पदयात्रा मार्गमा हिमपहिरो : तीन सयभन्दा बढीको उद्धार,"पोखरा : कास्कीको अन्नपूर्ण गाउँपालिका११ हिमालय र देउरालीको बीचमा पर्ने हिङ्कुमा हिमपहिरो आएको क्षेत्रमा हराएका ४ कोरियाली पर्यटक र ३ नेपाली अझै सम्पर्कविहीन रहेको प्रहरीले बताएको छ। हिमपहिरो क्षेत्र र वरपर शनिबार दिनभरि हेलिकप्टरबाट खोजी गर्दा पनि उनीहरू नभेटिएको जिल्ला प्रहरी कार्यालय कास्कीका प्रहरी प्रमुख एसपी दानबहादुर कार्कीले जानकारी दिए। प्रहरी र स्थानीय घटनास्थलतर्फ गए पनि हिउँ खसिरहेकाले खोजी गर्न कठिनाइ भएको अन्नपूर्ण गाउँपालिका११ का वडाध्यक्ष हिमबहादुर गुरुङले जानकारी दिए। बाक्लो हिउँ थुप्रेको र अझै हिउँ खस्न नरोकिएकाले बेपत्ताको खोजी गर्न निकै कठिन भएको प्रत्यक्षदर्शी गाइड दोर्जे गुरुङले सुनाए। हामी देउरालीबाट त्यहाँ पुग्दा पहिरो गएको थियो। यति बाक्लो बादल लागेको थियो कि नजिकैको मान्छे पनि देख्न नसकिने, उनले भने, शुक्रबार धेरै हिउँ पर्न थालेपछि माछापुच्छ्रे आधारशिविरतर्फ नगई देउरालीबाट हामी ७ जना पर्यटकसहित फर्कंदै थियौं। हाम्रो अगाडि ठूलो हिमपहिरो गयो। पदयात्रा गरिरहेका बेपत्ता भए। त्यो देखेपछि आफूहरू देउराली फर्केको उनले सुनाए। बाटोमा अर्को क्याम्पिङ टोलीका साथीले जाऊँ भनेपछि माथिबाट फेरि पहिरो झर्छ कि भन्दै हेर्दै डराउँदै आएको उनले सुनाए। पहिरो झर्न नरोकिँदै हामी देउरालीमै बसेर के गर्ने भन्दै फर्केको र भाग्यवश हामी सकुशल आइपुग्यौं, उनले भने। साँघुरो हिङ्कुखोला क्षेत्रमा हिमपहिरो खसिरहेकाले खोजी गर्न समस्या परेको वडाध्यक्ष गुरुङले सुनाए। हिउँ खस्न नरोकिउन्जेल र हिउँ नपग्लेसम्म खोज्न कठिन हुने उनले बताए। बिहीबारदेखि हिमाली भूभागमा हिउँ पर्दा अन्नपूर्ण आधार शिविर, माछापुच्छे आधार शिविर र हिमाली क्षेत्रको पदयात्रामा पुगेका पर्यटक अलपत्र परेका थिए। बिहान ४ बजेदेखिको हिमपात शुक्रबार साँझ ६ बजेसम्म भएको माछापुच्छ्रे आधारशिविरबाट हेलिकप्टरमा उद्धार गरी शनिबार पोखरा आएका पर्यटक गाइड अनिल गुरुङले बताए। धेरै हिउँ भएकाले अन्नपूर्ण र माछापुच्छे आधा शिविरबाट पदयात्रा गरेर फर्कने कल्पना गर्न नै नसकिएको उनले सुनाए। हेलिकप्टरले उद्धार गर्नुबाहेक अन्य अवस्था नै नरहेको अर्का गाइड डिल्लीराम भारतीले बताए। अन्नपूर्ण र माछापुच्छे आधारशिविरबाट शनिबार सिम्रिक एयरलगायत विभिन्न हेलिकप्टरले १ सय ४० जनाको उद्धार गरेको अन्नपूर्ण गाउँपालिका११ का वडाध्यक्ष गुरुङले जानकारी दिए। विदेशी र नेपाली पर्यटक, गाइड, पोर्टर, होटल सञ्चालक, कर्मचारीको उद्धार गरिएको उनले जानकारी दिए। अन्नपूर्ण र माछापुच्छ्रेको आधार शिविरका होटल व्यवसायी, नेपाली र विदेशी पर्यटकसमेत गरी ३ सयभन्दा बढीलाई शनिबार सुरक्षित स्थान र पोखरा ल्याएको सिम्रिक एयरका पोखरा प्रमुख कमल गौतमले जानकारी दिए। थुप्रै नेपालीलाई छोम्रोङ भन्ने ठाउँसम्म ल्यायौं, अरु विदेशी र हिँड्न नसक्ने भएका नेपालीलाई पोखरा ल्यायौं, उनले भने। नेपालीहरूको निःशुल्कै उद्धार गरेको जानकारी गौतमले दिए। विदेशीलाई भने अति न्यूनतम खर्चमा ल्याएका हौं, उनले भने। छोम्रोङको पर्यटन व्यवस्थापन समिति, वडाध्यक्षलगायतको अनुरोधपछि सिम्रिक एयरको हेलिकप्टर उद्धारमा जुटेको उनले बताए। उद्धार हुनेको संख्या विदेशीको बढी छ। नेपाली पर्यटक, गाइड र भरिया गरी करिब ४० जना रहेको र विदेशी भने सयभन्दा बढी रहेको जानकारी गौतमले दिए। उद्धारका लागि सिम्रिक एयरका हेलिकप्टरले शनिबार बिहान साढे ९ बजेदेखि उडान भरेका थिए। मनाङमा ४ चिनियाँ सम्पर्कविहीन अन्नपूर्ण पदयात्रामा गएका ४ चिनियाँ पर्यटक मनाङमा सम्पर्कविहीन भएका छन्। थोरङ भन्ज्याङ हुँदै मुस्ताङ निस्कने क्रममा उनीहरू हिमपातका कारण सम्पर्कमा आउन नसकेको प्रहरीको भनाइ छ। मनाङ निस्याङ गाउँपालिका९ स्थित अन्नपूर्ण संरक्षण क्षेत्र (एक्याप) चेकपोस्टमा पुस २७ गते अनुमति लिएका उनीहरू हालसम्म थोरङ भन्ज्याङ नकटेको र सम्पर्कमा नआएको खबर छ, गण्डकी प्रदेश प्रहरी कार्यालयका एसपी दीपक रेग्मीले बताए। हराएका ४ जनामध्ये २ महिला र २ पुरुष छन्। उनीहरूको खोजीका लागि प्रहरी परिचालन गरिएको विज्ञप्तिमार्फत उनले जनाएका छन्। सम्पर्कविहीन चिनियाँ पर्यटकको विवरण : नाम  (महिला) पासपोर्ट नम्बर भन ११२९२६२ नाम    (महिला) पासपोर्ट नम्बर भय ५२५६४८० नाम   (पुरुष) पासपोर्ट नम्बर भअ ३४६७१० नाम  (पुरुष) पासपोर्ट नम्बर भ ६६८७०००५"
महिलाले हाँकेको नमुना विद्यालय,"दाङ : कुनै समय शैक्षिक गुणस्तर शून्यजस्तै रहेको दंगीशरण गाउँपालिका७ को ज्ञानज्योति प्राथमिक विद्यालयको शैक्षिक अवस्था सुधार भएको छ। भर्ना गर्न पनि अभिभावक नाक खुम्च्याउँथे। न पढाइ राम्रो न विद्यालयको व्यवस्थापन नै। तर पछिल्लो केही समययता यो विद्यालय नमुना बनेको छ। प्राथमिक तहमा पढाउन अभिभावकको प्रमुख रोजाइ बनेको छ। महिलाले विद्यालयको नेतृत्व हातमा लिएपछि यो विद्यालयको अवस्था फेरिएको हो। यस विद्यालयमा कार्यालय सहयोगीदेखि प्रधानाध्यापकसम्म सबै महिला मात्र छन्। भनिन्छ नि महिलाले धानेको घर व्यवस्थित हन्छ। यो विद्यालय पनि महिलाको हातमा आएपछि जिल्लाकै नमुना बनेको हो। सबै कर्मचारी महिला मात्रै भएर सञ्चालित जिल्लाको एकमात्र विद्यालय हो। विद्यालयकी प्राधानाध्यापकको जिम्मेवारी यमकुमारी बस्नेतले सम्हालेकी छन्। उनी आएपछि शैक्षिक गुणस्तरमा सुधारमात्र होइन, विद्यालयको बाहिरी व्यवस्थापन पनि हेर्न लायकको भएको छ। सरकारी स्कुल भन्दै वास्ता नगर्ने अभिभावक पनि अहिले विद्यालयको क्रियाकलापप्रति चासो राख्न थालेका छन्।वालमैत्री कक्षा कोठा कक्षा कोठा पूरै छापामय छन्। भित्तामा शैक्षिक सामग्री टाँसिएको छ। कक्षा कोठाभित्र बालबालिका स्वतन्त्र रूपमा पढ्छन्। महिला भएकै कारण बालबालिका आफ्नो समस्या पनि खुलस्त भन्न सक्छन्। जसले समस्या समाधानका लागि विद्यालयलाई सहज भएको छ। बालमैत्री विद्यालय घोषणा पनि गरिएको छ। पठन सीप विकाससँगै कक्षा कोठा बालमैत्री बनाउन गरेको सहयोगले अहिले बालबालिका नियमित विद्यालय आउन थालेको बस्नेतले बताइन्। महिलाले सम्हालेको क्षेत्र व्यवस्थित हुन्छ भन्ने देखाउन आफूहरूले अठोट लिएको उनी बताउँछिन्। उनको टिममा सबैले साथ दिएका छन्। विद्यालयमा अध्ययनरत विद्यार्थीहरूको शैक्षिक उपलब्धी सुधार हुँदै आएको दंगिशरणका शिक्षा अधिकृत विनोद अधिकारीले बताए। विद्यालयमा अध्यापन गराउने शिक्षक सबै महिला भएपछि विद्यालयको स्तरमा सुधार आएको उनले दाबी गरे। उनले भने, यहाँको सिकाइ उपलब्धी राम्रो छ, शिक्षिकाहरूको व्यवस्थापन पनि सफल देखियो। दाङमा ४ वर्षदेखि सञ्चालन भएको प्रारम्भिक कक्षा पढाइ कार्यक्रम(इजिआरपी)ले विद्यालयलाई नमुना बनाउन साथ दिएको छ। विद्यालयमा भएको शैक्षिक सामग्रीको परिपूर्ति गरिइएको छ। विद्यालयमा कक्षा४ मा अध्यनरत लक्ष्मी थापाले विद्यालयको वातावरण घरजस्तै भएको बताइन्। उनले भनिन्, पहिले विद्यालय जान भनेपछि मन नै लाग्दैनथ्यो। अहिले विद्यालय र घरमा हुनु कुनै फरक छैन। घरभन्दा विद्यालय नै रमाइलो लाग्छ। विद्यालयमा अहिले एक सय ५० जना विद्यार्थी छन्। विद्यालयको पठन सीप सुधारका लागि कार्यक्रमले १३४ विद्यालयलाई शैक्षिक सामग्री र दुई लाख रुपैयाँ अनुदान उपलब्ध गराएको इजिआरपीका जिल्ला संयोजक हल्लुप्रसाद चौधरीले बताए। ज्ञानज्योति आधारभूत विद्यालय पनि अनुदान पाउने विद्यालयमा परेको बताए।"
मिटरमा जाँदा तेल खर्चै उठ्दैन,"मेरो घर हेटौंडा, मकवानपुर हो। ट्याक्सी चलाउन थालेको १० महिनाजति भयो। दिउँसो क्यासिनोमा काम गर्छु। त्यहाँबाट छुट्टी भएपछि साहूको ट्याक्सी चलाउँछु। साँझ ४ बजेदेखि राति १० बजेसम्म ट्याक्सी चलाउँछु। १० वर्षअघि पढाइसँगै कामको खोजीमा काठमाडौँ आएको थिएँ। विदेश जान मन लागेन। यतै सानोतिनो काम गरेँ। परिवारको जिम्मेवारी मेरै काँधमा भएकाले सानोतिनो कामले गुजारा चलेन। त्यसैले फुर्सदमा ट्याक्सी चलाउँछु। ट्याक्सीबाट दैनिक हजारपन्ध्र सय रुपैयाँसम्म आम्दानी हुन्छ। यसले घरको दैनिक खर्च चाहिँ टार्छ। धेरै आम्दानी चाहिँ हुँदैन। चाडपर्वका बेला मात्र प्यासेन्जर धेरै पाइन्छन्। त्योबेला धेरथोर कमाइ हुन्छ। अघिपछि त सुक्खा नै हो। अहिले पठाओ, टुटलले गर्दा पनि प्यासेन्जर पाउँदैनौँ। हाम्रा प्यासेन्जर उनीहरूले लगे। दिउँसो ट्याक्सी चलाउँदा अधिकांश समय ट्राफिक जाममै बित्छ। त्यसैले बेलुका चलाउने गर्छु। सरकारले मिटरको पैसा बढाएर पठाओ र टुटल बन्द गरिदिए राम्रो हुन्थ्यो। दिउँसो मिटरमा जानुपर्छ। मिटरमा जाँदा झन् ट्याक्सीको तेल खर्च पनि उठ्दैन। तर, राति ट्याक्सी चलाउँदा ढुक्क भने छैन। रातमा कहिलेकाहीँ जँड्याहा र पाकेटमारको डर हुन्छ। जँड्याहाले जे पायो त्यही बोल्ने, ताल पर्यो भने ट्याक्सीको सिसा फुटाइदिने गर्छन्। पाकेटमारले यता जाम, उता जाम भनेर ट्याक्सीमा बस्छन् र पैसा लुटेर जान्छन्। त्यसैले राति १० बजेपछि ट्याक्सी चलाउँदिनँ। प्रस्तुतिः अस्मिता"
तल्लो मोदीको उत्पादन फागुनदेखि,"कुश्मा : पर्वतमा निर्माणधीन २० मेघावाट क्षमताको तल्लो मोदी जलजविद्युत् आयोजनाले फागुन पहिलो सातादेखि उत्पादन थाल्ने भएको छ। गत बैशाखमै उत्पादनका लागि परीक्षण गरिए पनि सुरुङबाट पानी चुहिएपछि रोकिएको थियो। झण्डै १० महिनापछि पुनः परीक्षणसहित नियमित उत्पादन थाल्ने तयारी गरिएको आयोजनाले जनाएको छ। बैशाखमा टनेलमा देखिएको समस्याका कारण परीक्षण उत्पादन रोकिएको थियो। अब फागुन पहिलो सातादेखि नियमित उत्पादन हुनेगरि मर्मतको काम अन्तिम चरणमा पुर्याइएको आयोजनाका जनसम्पर्क अधिकृत सुरेन्द्र बेलवासेले बताए। निजी क्षेत्रको मोदी इनर्जी लिमिटेडले निर्माण गरिरहेको टनेल परीक्षणका क्रममा पानी चुहिएका कारण मर्मत भइरहेको छ। पहिलो चरणमा बैशाखको अन्तिम साता परीक्षणका लागि टनेलमा पानी पठाउँदा धेरै ठाउँबाट पानी चुहिएको थियो। पहिलो चरणमा मर्मतको काम सकेपछि कात्तिक १० गते परीक्षण गर्दा पनि टनेलमा समस्या देखिएको थियो। आयोजनाका अनुसार अडिट २ को ५ सय मिटर भित्रको टनेलमा पानी चुहिने समस्या देखिएको थियो। कडा चट्टान भएको क्षेत्र मानिए पनि चट्टानमा छिद्र रहेका कारण पानी चुहिने समस्या देखिएको हो। चट्टानमा रहेका छिद्रहरुमा ग्राउन्डिङ गर्ने काम भइरहेको बेलवासेले बताए। अब एक महिनामा मर्मत सकेर परीक्षण उत्पादन थाल्ने लक्ष्य राखेका छौं, उनले भने। पानी चुहिने समस्या सानो भए पनि मध्यपहाडी लोकमार्गको पोखराबागलुङ सडकखण्डमा पर्ने भएका कारण पनि भविष्यमा कुनै जोखिम नहोस भनेर सुरुङमा कंक्रिटिङ र ग्राउन्डिङ गर्ने काम भएको उनको भनाइ छ। कुस्मा नगरपालिका७ चुवाको परादीस्थित पावरहाउसदेखि मोदी गाउँपालिकाको पातीचौरसम्म ४ हजार २ सय मिटर लामो टनेल खनिएको छ। साउथ एसिएन इन्फास्टक्चर लिमिटेडले सुरुङ निर्माणको काम गरेको थियो। पावर हाउसदेखि प्रसारण लाइनमा विद्युत् पठाउने तार छोटो काटिँदा पनि निर्माण कार्यमा ढिलाइ भएको हो। परादीस्थित पावर हाउस नजिकैबाट मोदीको पारिपट्टी रहेको प्रसारण लाइनको टावरमा पठाउने विद्युत्को तार करिब ७ मिटर नपुग्दा पनि ढिलाइ हुन पुगेको थियो। आयोजनाले तारको दूरी नाप्ने इन्जिनियरको सानो कमजोरीले पनि लामो समय काम रोकिएको थियो। २०६९ साउनमा निर्माण सुरु आयोजनाको उत्पादन लक्ष्य ०७४ असारमा थियो। आयोजनाले प्राकृतिक, मानवीयलगायत कारण देखाउँदै यसअघि धेरै पटक उत्पादन मिति सारेको थियो। अहिलेसम्म हेडवक्र्स, पावर हाउस, ट्रान्समिसन लाइनलगायत सिभिल र हाइड्रोमेकानिकल सबै काम सम्पन्न भएका छन्। आयोजनाबाट उत्पादित विद्युत् पातीचौर स्थित १३२ केभी सवस्टेसनमार्फत राष्ट्रिय प्रसारणमा जोडिने छ।"
छोटिँदै तानसेनबुटवल सडक,"तानसेन : तानसेनबुटवलको दूरी ३९ किलोमिटर छ। सार्वजनिक यातायातमा यात्रा गर्दा २ घण्टा समय लाग्छ। अब यो दूरी छोटिने भएको छ। सिद्धार्थ राजमार्गको तानसेन बुटवल सडकखण्डमा घुमाउँरा मोड तथा घुम्ती धेरै हुँदा समय धेरै लागेको हो। सिद्धबाबा क्षेत्रमा सुरुङ मार्ग बन्ने निश्चित भएसँगै राजमार्गको अन्य क्षेत्रमा पनि सडक सुधारको काम सुरु भएको छ। तानसेनबुटवल सडकखण्डको यात्रा गर्दा समय धेरै लागेको गुनासो बढेपछि सडक सुधारको काम थालिएको छ। पहिलो चरणमा राजमार्गको तानसेनबुटवल खण्डको गौडेपुलदेखि जोरधारसम्मका जोखिमयुक्त घुम्ती तथा मोडहरू सुधारको काम थालिएको छ। मोडका कारण बाटो लामो हुनुका साथै दुर्घटनाको जोखिम बढेपछि मोड सुधारका काम थालिएको डिभिजन सडक कार्यालय पाल्पाले जनाएको छ। जोखिमयुक्त सडकको सर्भे गरि गौडे पुलदेखि जोरधारसम्मका घुम्ती तथा मोड कटानको काम सुरु गरेको हो। यस वर्ष कम्तिमा पनि १० वटा घुम्ती कटान गर्छौं, यो बाटो छोटो र सहज बनाउन हामी जुटेका छौं, सडक डिभिजन कार्यालयका इन्जिनियर सौजन्य नेपालले भने। घुम्ती कटानपछि दूरी छोटिने छ। यात्रा पनि सुरक्षित हुने उनले दाबी गरे। डिभिजन सडक कार्यालयले आगामी वर्ष पनि घुम्ती कटानको काम गर्नेछ। बीचमा रहेका मोड कटानपछि यो सडक खण्डको दूरी ८ सयमिटर कम हुनेछ। प्रदिप कन्ट्रक्सन रुपन्देहीले २०७७ जेठ मसान्तभित्र काम सक्नेगरि १ करोड ५ लाख ९१ हजार ६ सय २५ निर्माणको जिम्मा लिएको छ। निर्माण कम्पनीले घुम्ती, मोड कटानसँगै नाली निर्माण तथा कालोपत्रेसमेत गर्ने छ। मोड सुधार तथा ससाना खोला नालामा बाटो नघुमाएर सिधा बनाए झण्डै ५ किलोमिटर दूरी छोटिने सडक डिभिजन कार्यालयले जनाएको छ।"
पहिरोले दशरथचन्दराजमार्ग अवरुद्ध,"डडेल्धुरा : डडेल्धुरा अमरगढी नगरपालिका ६ को भालुमारेमा आएको पहिरोका कारण दशरथचन्द राजमार्गमा अवरुद्ध भएको छ । आइतबार बिहान सडकमा पहिरोसँगै रुख ढलेपछि भालुमारेमा दशरथचन्द राजमार्गमा यातायात सेवा अवरुद्ध भएको हो । अवरुद्ध राजमार्ग खुलाउन अमरगढी नगरपालिकाको डोजर भालुमारेतर्फ पठाइएको जिल्ला प्रहरी कार्यालय डडेल्धुराका प्रमुख प्रहरी नायव उपरीक्षक दधिराम न्यौपानेले बताए । उनका अनुसार पहिरो र रुखका कारण सडक आंसिक रुपमा अवरुद्ध भएको छ । मोटरसाइकल, जिप, कारलगायतका साना सवारी साधन चलिरहेको भएपनि बस र ट्रकलगायतका ठूला सवारीसाधन रोकिएका छन् । लगातारको वर्षा र हिमपातपछिको पहिरोले ३ जिल्ला बैतडी, बझाङ र दार्चुलाबाट आउने तथा जाने सवारी सञ्चालनमा समस्या भएको प्रहरीले जनाएको छ।"
स्तरीय परामर्श दिने एरिको प्रतवद्धता,"काठमाडौं : उच्च शिक्षा अध्ययनका लागि अष्ट्रेलिया जान चाहने विद्यार्थीलाई परामर्श दिँदै आएका व्यवसायीको छाता संस्था एसोसियसन अफ अष्ट्रेलियन एजुकेसन रिप्रिजेन्टेटिभ इन नेपाल (ऐरि) को दोस्रो वार्षिक साधारण सभा सम्पन्न भएको छ। साधारण सभाले नयाँ संस्थालाई सदस्यता प्रदान गरेको छ। विधान पनि संसोधन गरेको संस्थाका अध्यक्ष द्धिराज शर्माले बताए । उनका अनुसार संस्थामा अहिले ३० वटा परामर्श व्यवसायी आवद्ध छन् । ती व्यवसायीको विभिन्न स्थानमा दुई सय वटा कार्यालय सञ्चालनमा छ । एक हजारभन्दा बढी कर्मचारी कार्यरत छन् । यी संस्थामार्फत वार्षिक पाँच हजारको हाराहारीमा विद्यार्थी उच्च शिक्षाका लागि अष्ट्रेलिया जाने गरेको अध्यक्ष शर्माले बताए । साधारण सभामा संसदको शिक्षा तथा स्वास्थ्य समितिकी सदस्य सरिता न्यौपानेले उच्च शिक्षा अध्ययनका लागि विदेश जाने विद्यार्थीलाई रोक्न नसकेपनि अध्ययन सकेपछि स्वदेश नै फर्कने वातावरण बनाउन एरि नेपाललाई अनुरोध गरिन् । नेपालका लागि अष्ट्रेलियन राजदुत पिटर बडले उच्च शिक्षा अध्ययनका लागि नेपालीको लागि अष्ट्रेलिया उत्कृष्ट गन्तव्य भएको बताए । नेपाली विद्यार्थीले अध्ययनमा देखाएको लगनसिलता र इमान्दारिताको उनले प्रशंसा गरे । तीन महिना समय अघि मात्र अष्ट्रेलियाका लागि नेपाली राजदूत महेश दाहालले अष्ट्रेलिया गएका नेपालीको हितका लागि आफूले सक्दो सहयोग गर्ने प्रतिवद्धता जनाए । अष्ट्रेलियामा उच्च शिक्षा अध्ययन गरेर फर्केका नेपालीको संस्था आनाका अध्यक्ष डा रामहरि नेपालले अष्ट्रेलियामा सिकेको सीपलाई स्वदेमै खर्च गर्नुपर्छ भन्ने उद्देश्यले आफूहरुले स्वदेश फर्क अभियान चलाइरहेको बताए । गैर आवासिय नेपाली संघ (एनआरएन)का उपाध्यक्ष मन केसीले उच्च शिक्षा अध्ययनका लागि गएका विद्यार्थीले अष्ट्रेलियामा पनि राम्रो प्रगति गरेको बताए । कार्यक्रममा ऐरी नेपालका अध्यक्ष द्धिराज शर्माले अष्ट्रेलिया जान चाहने विद्यार्थीलाई आफूहरुले भरपर्दो सूचना दिएर पठाएको बताए । 'म दावीका साथ भन्छु, हामी विद्यार्थीलाई जसरी पनि अष्ट्रेलिया पठाइ हालौं भन्दैनौं । पहिला त्यहाँको वास्तविक अवस्था बताउँछौं । त्यसपछि विद्यार्थी आफै कन्भिन्स भएपछि मात्र अन्य सहयोग गर्छौ, शर्माले भने, 'यहि कारणले गर्दा हाम्रा सदस्य संस्थाबाट गएका विद्यार्थीले अष्टेलिया पुगेपछि कुनै झन्झट बेहोर्नुपर्दैन ।' ऐरी नेपालमा सदस्य बन्नकै लागि पनि निकै कठिन शर्त पालना गर्नुपर्ने बताउँदै उनले भने, 'हाम्रा सदस्यले आचार संहितामा रहेर परामर्श दिनुहुन्छ । मापदण्ड पूरा गर्ने, आचारसंहिता पालन गर्ने र सही आचरण गर्नेहरु मात्र ऐरीको सदस्य बन्न सक्छन्,' शर्माले भने ।"
भागी विवाहले हराउँदै बालिका,"नेपालगन्ज : पछिल्लो ६ महिनामा बाँकेमा १ सय ५९ महिला हराएका छन्। जिल्ला प्रहरीमा परेका उजुरीअनुसार हराउनेमध्ये ५२ बालिका र १ सय ७ जना महिला छन्। हराएको उजुरी पर्नेमा अधिकांश भागेर बिहे गर्नेहरू छन्। २० वर्ष नपुगी बिहे गर्न नपाउने कानुन भएकाले भागेर जान्छन्। अभिभावकले छोरी हराएको उजुरी दिन्छन्, बाँके प्रहरी प्रमुख प्रहरी उपरीक्षक वीरबहादुर ओली भन्छन्, हराउनेहरू २० वर्ष पूरा भएपछि घर फर्किन्छन्। कतिपय त सन्तानसहित पनि आएका हुन्छन्। बाँके बाल विवाह धेरै हुने जिल्लामा पर्छ। भारत पुगेर कलिलैमा बिहे गर्ने गरेको समाचार अन्नपूर्ण पोस्ट्मा प्रकाशन भएको थियो। अभिभावकको सहमतिबिना सन्तानले भागेर भारत पुगी बिहे गर्ने गरेको प्रहरी अनुसन्धानले देखाएको छ। सहमति नहुँदा छोरी हराएको सूचना आउँछ। बिहे गर्ने उमेर पनि पुगेको हुँदैन। २० वर्ष पुगेपछि घर फर्किन्छन्। त्यस बेलासम्म परिवार पनि सहमत भइसकेका हुन्छन्, जिल्ला प्रहरी प्रमुख ओली अनुभव सुनाउँछन्, बिहे गर्दाको उमेर हेरेर कारबाही प्रक्रिया गर्ने भएकाले छोरी भेटिँदा पनि कति अभिभावकले प्रहरीलाई खबरै गर्दैनन्। कतिले फलानो कम्पनीमा काम गरिरहेको भनेर पनि जानकारी दिन्छन्। बाल विवाहमा प्रहरीले कडाइ गरेको छ। गाउँगाउँमा खुलेका बाल र किशोरी क्लबले पनि प्रहरी गुहार्न थालेका छन्। गत वर्ष बाँके प्रहरीले जानकी गाउँपालिकाको गनापुर, नेपालगन्ज उपमहानगरपालिकाको वसुदेवपुरलगायत स्थानमा क्लबको सहयोगमा ३५ वटा बिहे रोकेको थियो। यो वर्ष भने एउटा पनि बिहे फेला पार्न नसकिएको प्रहरीले जनाएको छ। माइती नेपाल नेपालगन्जमा सन् २०१९ मा ८ सय ६९ जना हराएको उजुरी परेको छ। तीमध्ये १८ वर्षमुनिका २ सय ३९ जना छन्। अधिकांश बिहे गरेर गएको हुन सक्ने कार्यालयका संयोजक केशव कोइराला बताउँछन्। सीमाबाटै र भारतका विभिन्न स्थानबाट उद्धारका आधारमा अधिकांश बिहे गरेर गएको पाइएको थियो। भारतमा बेखबिखनको जोखिम हुने उनी बताउँछन्। भारतबाट उद्धार गरिएकामध्ये तीन जना केटा साथीले बेचेको फेला परेका थिए। नपढेकालाई बिहे गरेर र पढेकाहरूलाई राम्रो जागिरको प्रलोभनमा भारतमा बेचेको पाइएको थियो, उनी भन्छन्, किशोरीहरू लहलहैमा बिहे गरेर अभिभावकविहीन अवस्थामा भारतमा जाँदा बेचिने हुने खतरा हुन्छ। माइती नेपालका अनुसार सीमाबाट एक वर्ष अवधिमा ३ सय ४७ जना बालबालिकालाई उद्धार गरिएको थियो। संयोजक कोइराला उनीहरू जोखिमपूर्ण यात्रामा रहेकाले उद्धार गरिएको बताउँछन्। उनीहरूमध्ये अधिकांशले भागेर बिहे गरेका पनि थिए, उनी भन्छन्, कतिले त साथीको लहलहैमा पनि लागेर आएको बताएका थिए। सन् २०१९ मा जमुनाहा नाकाबाट मात्रै एकै समूहमा २१ जनासम्मलाई उद्धार गरिएको थियो। उनीहरू अधिकांशको उमेर १४ देखि १८ वर्ष थियो। सल्यान, रूकुम घर भएका थिए। नेपालगन्ज नगर किशोरी सञ्जालकी अध्यक्ष पूजा वर्मा सूचनाप्रविधिको दुरुपयोगका कारण उमेर नपुग्दै प्रेमविवाह भइरहेको बताउँछिन्। हाम्रै दुई जना साथीहरूले प्रेमविवाह गरे, उनी भन्छिन्, अभिभावकले अपहरण र बलात्कारको मुद्दा दायर गरे। अहिले केटा थुनामा छ। २०६८ को जनगणनाअनुसार बाँकेमा ६६०८ प्रतिशत बाल विवाह हुने गरेको पाइएको थियो। त्यसमा किशोर ४९२६ र किशोरी ८०२ प्रतिशत थिए। सामाजिक सचेतन सरोकार मञ्च (स्याक) बाँकेले आठै स्थानीय तहसँगको सहकार्यमा बाल विवाह रोकथाम परियोजना सञ्चालन गरेको छ। परियोजनाले सन् २०१९ मा गरेको प्रारम्भिक सर्वेक्षणमा ८०७९ प्रतिशत किशोरी र ६०९२ प्रतिशत किशोरको विवाह हुने गरेको भेटिएको प्रबन्धक जगदीश थापा सुनाउँछन्। सर्वेक्षणले नेपालगन्ज उपमहानगरपालिका र राप्ती सोनारी गाउँपालिकामा त किशोरी विवाह प्रतिशत ८३१६ भएको देखिएको छ, उनी भन्छन्।।"
जनता आवासले गरिबलाई पीडा,"(भंगहा) महोत्तरी : तीन वर्षअघि फुसको घर भत्काइयो। त्यसले पक्की महलको स्वरूप लियो। फुसको छाप्रोमा पुस्तौं बिताएका ६६ वर्षीय जुलमा मुसहर कमता खुसी भएनन्। जनता आवास कार्यक्रमअन्तर्गत सरकारको अनुदानमा उनले घर बनाउन सुरु गरेका थिए। ६ महिनामै बनिसक्ने पक्की घरमा बस्ने सपनाले उनी लोभिए। तत्कालीन सहरी विकास तथा भवन निर्माण कार्यालयले किस्ता दिएन। महोत्तरीको भंगहा नगरपालिका३ का जुलमाले रकम अभावले घर बनाउन सकेनन्। पक्की महलमा बस्ने दिन गन्दै गरेका उनको भदौ १० गते मृत्यु भयो। फुसको घर भत्काएपछि जुलमाले कहिले बारीको पाटोमा त कहिले खुला आकाशमा रात बिताए। पुसमाघको ठिहीमा पराल ओछ्याएर गुन्द्री ओडे, भदौरे वर्षामा भिजेर जीवन चलाए। भदौमा हुरीबताससहित रातभरि वर्षा भयो। टाँगिएको त्रिपाल हावाहुण्डरीले उडाउँदा लत्ताकपडा सबै भिज्यो। ओत लाग्ने छानो त परै जाओस् न्यानो लुगासम्म पाएनन्। बर्खामा भिजेर बिरामी परे। चरम गरिबीले चेपिएका उनीसँग उपचार गराउने पैसा भएन। अस्पतालको मुख नहेर्दै उनले संसार छाडे। पाँच वर्षअगाडी कुकुरले उनको छोरो सन्तोषलाई टोक्दा उपचार गराउन नसकेर मृत्यु भएको थियो। भंगहाका ६३ जना गरिबको घर ३ वर्षदेखि अलपत्र छ गत वर्ष पुस ५ गते अन्नपूर्ण संवाददाता जुलमाको घर पुगेको थियो। भएको छाप्रो सरकारले भत्काउन लगाइदियो, कामेरै दुई हिउँद बित्यो, नयाँ घर बनाउन बजेट आएन भन्दै जुलमा रोएका थिए। उनको आँखाबाट बगेको बलिन्द्रधारा आँसुले भनेको थियो, नाम जनता आवास, काम गरिबको उठिबास ! दशा बितरह हबें, घरदुवार बेगर (दशा भइरहेको छ, घर नभएर, शीतलहरमा लगलग काँप्दै गरेका जुलमा मुसहरले एक वर्षअघि भनेको, जाड बइढगेलै मुंदा जाडमे लगाबबला कपडा नैहबै (जाडो बढ्यो तर लगाउने कपडा छैन। रोग, भोक, शोक पुस्तौंनी थलिएका उनले छिट्टै घर बनाइदिन बिलौना गर्दैै भनेका थिए, जाडसँ रातमे निन्द नैलगैय। आइग ताइपक बिहान करैछी (जाडोले राति निद्रा लाग्दैन। आगो तापेर रात कटाउँछु। सरकारको जनता आवास कार्यक्रमले गरिबलाई बेघर बनाइदिएको छ। एक वर्षपछि भर्खरै जुलमाको घरमा पुग्दा उनको श्रीमती शीतलहरमा थुरथुर काँप्दै थिइन्। पक्की महल अब बनतै, तब तबन्तै। पति बेघर भएर मैइर गेल। तीन बरिष बितगेलै लेकिन आइयो तक घर नैइ बनलै (पक्की महल आब बन्छ, तब बन्छ। श्रीमान् पनि मरेर गइसके। तीन वर्ष बितिसक्यो। तर, आजसम्म घर बनेन), शीतलहरमा लगलग काँप्दै गरेकी ६१ वर्षीय मुनेसरी मुसहरले भनिन्, सरखार गरिवके भगवान्नै है। मुदा भगवान् पनि दुश्सनो से बेसी दुःख दरहल हबें। ( सरकार गरिबको भगवान् नै हो। तर, भगवान्ले पनि दुस्मनभन्दा बढी पीडा दिइरहेको छ।) सरकारले गरिबहरूको घर बनाइदिन जनता आवास कार्यक्रम ल्यायो। त्यसको सूचीमा मुनेसरी (जुलमाकी श्रीमती)को पनि नाम पर्यो। जनता आवास परियोजनाका कर्मचारीले गरिबको घर पुगेर सपना बाँडे, गरिबीको पनि पक्की घरमा बस्ने सपना सरकारले पूरा गर्छ। फुसको घर अब पक्की महल बन्छ। शीतलहरमा न्यानो हुन्छ, घरभित्र चिसो पस्दैन। वर्षामा चुहिँदैन। हावाहुण्डरीमा आगलागीको डर हुँदैन, घरको छानो हुरीले उडाउँदैन। ६ महिनामा पक्की घर बन्छ, जिन्दगीभर ढुक्क हुन्छ। तीन वर्षअघि सुनिएको सपनाले डुबाउला, छाप्रो भत्काएर बेघर होला, छानो नपाएर श्रीमान्को मृत्यु हुन्छ भनेर मुनेसरीले रतिभर पनि सोचेकी थिइनन्। संघीय, प्रदेश सरकार, सहरी विकास तथा भवन निर्माण कार्यालय, राजबिराज, जनकपुर र पर्साको लापरबाहीले जनता आवास कार्यक्रम अलपत्र बनेको हो। ०७२७३ मा महोत्तरीमा ५२२ घर बनाउन लाभग्राहीसँग सम्झौता गरिएको थियो। ती घर अधूरै छन्। ०७३७४ र ०७४७५ गरी दुई वर्षमा प्रदेश २ का जिल्लाका करिब ८ हजार २ सय घर निर्माण थालिएको थियो। ७५ प्रतिशत घर निर्माण अधूरै छन्। कुनै जिल्लामा घरको जग खनेर त्यत्तिकै अलपत्र छ। कहीं घरको काम गारोमा सीमित छ। कहीं छानो नै छैन। महोत्तरी, धनुषा, सिरहा, सप्तरी, सर्लाही, रौतहट, बारा, पर्सा गरी आठ जिल्लाका हजारौं मुसहर र डोमको उठिबास भएको उपभोक्ता बताउँछन्। समयमा घर निर्माण नभएपछि गरिबहरूको बिच्चली भएको छ। वृद्धवद्धा जाडोले निकै प्रभावित बनेका छन्। उनीहरू रुघाखोकी, कोल्डडाइरिया, निमोनियाले बिरामी पर्न थालेका छन्। महोत्तरीको भंगहाकी कमोधिया सादाको १५ दिनको नाति सन्ध्या छिन्। उनको जन्म गत पुस ३ गते भएको हो। जनता आवासअन्तर्गत बन्दै गरेको घर अधुरै छ। अधुरो घरमा खरपतारको छानो हालेर बच्चालाई शीतलरबाट जोगाउने उनले प्रयास गरेकी छन्। तर, बढ्दो चिसोले उनको नातिनी रुघाखोकीबाट ग्रसित छिन्। बेघर हुँदा कमोधियाको परिवारका १४ सदस्यको जीवन ३ वर्षदेखि कष्टकर बन्दै आएको छ। सरकारले घर बनाइदेला र नयाँ घरमा बसौला भनेर खुसी भएका जनता अहिले निरास बनेका छन्। महोत्तरीको भंगाहा३ की ७० वर्षकी रजिया सादाले नयाँ घरमा बस्ने आस मरिसकेको गुनासो पोखिन्। बरु पहिलाको झुप्रो नै ठीक थियो, कम्तीमा हाम्रो ओत लाग्ने ठाउँ पनि थियो, दुःख सुनाउँदै उनले भनिन्, भएको घर भत्काएर घर न घाटको बनाइदियो सरकारले । आठ जनाको परिवार सुत्नेबस्ने ठाउँ नभएपछि आफ्नो परिवारको बिचल्ली भएको सदाले बताइन्। भएको खरको घर पनि भत्काउन लगाएर नयाँ घर बन्दै गर्दा भवन निर्माणमा खटिएका कर्मचारी कुलेलम ठोकेपछि गरिबको बास लुटिएजस्तै भएको छ। कर्मचारी न गाउँ आउँछन् न त गाउँलेको फोन उठाइरहेका छन्। कर्मचारी सम्पर्कविहीन भएपछि घर भत्काएका गरिबको यो शीतलहरमा बिच्चली भएको छ। उनीहरू खेतबारीको पाटामा त्रिपाल टाँगेर रात काट्न विवश छन्। उपभोक्ता समितिमा बिचौलिया पस्दा अनुदान लिएर पनि गरिबको घर अझै अलपत्र बनेको सहरी विकास तथा भवन निर्माण कार्यालय जनकपुरका निमित्त प्रमुख विनोद यादवले बताए । ब्रान्डसहितको दुईकोठे पक्की घर बनाउन सरकारले किस्ता बन्दीमा साँढे तीन लाख दिन्छ, उनले भने, घर बनाउन कम्तीमा पाँच लाख छ। सरकारले घर बनाइदिने होइन, राहतस्वरुप घर बनाउन रकम दिन्छ, त्यसमा उपभोक्ताले पनि थपेर घर बनाउनुपर्ने मापदण्ड छ। तर, गरिबसँग थप्नुपर्ने रकम हुँदैन। त्यसमा पनि बिचौलियाले झुक्याएर किस्ता रकम गोलमाल गरिदिन्छ। त्यसले काम जनता आवास कार्यक्रमले गति लिन नसकेको उनले बताए। सरकारले घर बनाइदिने उपभोक्ताको बुझाइले काम गर्न समस्या भइरहेको छ, उनले भने, असार मशान्तभित्र अलपत्र घरको निर्माण सम्पन्न गरेरै छाड्छौं।"
"मापसेपछि 'ग्याङ फाइट' : तीन घाइते, दुई गम्भीर","विराटनगर : मोरङको धनपालनथान गाउँपालिका ४ हरकपुरमा शनिबार राती मादक पदार्थ सेवन (मापसे) पछि युवा बीचमा उत्पन्न विवाद 'ग्याङ फाइट' मा परिणत भएको छ । 'ग्याङफाइट' मा तीनजना घाइते भएका छन् । दुईजनाको अवस्था गम्भीर छ । ४२ वर्षीय विसुनदेव मुखिया, ३० वर्षीय बलराम मुखिया, २४ वर्षीय धनीराम मुखियाको समूह र ३५ वर्षीय मणिचन महतो, ६० वर्षीय रामविलास महतो, ३२ वर्षीय शंकर महतो, २१ वर्षीय हरिओम महतो, २६ वर्षीय किसुन महतोको समूह बीच 'ग्याङ फाइट' भएको हो । इलाका प्रहरी कार्यालय रंगेलीका प्रहरी निरीक्षक लेखनाथ दाहालले घटनामा विसुनदेव, बलराम र किसुन घाइते भएको बताए । घाइतेमध्ये विसुनदेव र बलरामको अवस्था गम्भीर रहेको दाहालको भनाइ छ । चिन्ताजनक अवस्थामा विराटनगरको न्युरो अस्पतालमा उपचाररत विसुनदेवको टाउकोको शल्यक्रिया गरिएको र दुवैजनाको आइसीयूमा उपचार भइरहेको प्रहरीले जनाएको छ । गोल्डेन अस्पतालमा उपचाररत किसुनको टाउकोमा सात टाँका लगाइएको भएपनि अवस्था खतरामुक्त रहेको अस्पतालले जानकारी दिएको प्रनि दाहालले बताए । प्रहरीका अनुसार कुसहरि मण्डलको होटलमा मादक पदार्थ सेवन गर्ने क्रममा दुई युवाहरु हरिओम र धनीरामबीच विवाद सुरु भएको थियो । होटलबाट निस्किएर अघि बढेका उनीहरुले फोन गरेर आआफ्ना मान्छेलाई बोलाएपछि दुवै पक्षबीच 'ग्याङ फाइट' भएको प्रारम्भिक अनुसन्धानबाट खुलेको प्रनि दाहालले बताए । दोहोरो कुटाकुटका क्रममा बाँस र ढुंगा हानाहान भएको प्रहरीले जनाएको छ । प्रहरीले धनीराम, मणिचन, रामविलास, शंकर, हरिओमलाई पक्राउ गरेर घटनाको अनुसन्धान सुरु गरिएको जनाएको छ । उनीहरुको पनि शरीरका विभिन्न भागमा सामान्य चोटहरु रहेको प्रहरीले जनाएको छ ।"
हिमपातले गुर्जा जोड्ने पदमार्ग अवरुद्ध,"बेनी : पैदलमार्ग हिउँले पुरिएपछि म्याग्दीको दुर्गम र विकट क्षेत्रमा पर्ने धवलागिरी गाउँपालिका १ गुर्जामा आवतजावत ठप्प भएको छ । गत बिहीबारदेखि शनिबारसम्म लगातार भएको हिमपातले लुलाङ हुँदै गुर्जा जोड्ने पदमार्ग अवरुद्ध भएको हो । बाटोमा हिउँ थुप्रिएपछि माघ १ गतेदेखि गुर्जामा आवतजावत बन्द भएको वडा अध्यक्ष झक छन्त्यालले बताए । 'गुर्जाबाट लुलाङ आउने र लुलाङबाट गुर्जा जाने एउटा मात्र पदमार्ग छ, उनले भने, 'त्यो पनि हिउँले बन्द गराएपछि जनजीवन कष्टकर भएको छ ।' लुलाङदेखि गुर्जा पुग्न जंगल, भिर र खोल्साको बाटोमा आठ घण्टा पैदल हिड्नुपर्छ । तीन सय पाँच सय मिटर उचाइको देउराली डाडा पार गर्नुपर्छ । लुलाङदेखि उपल्लो क्षेत्रमा हिड्नै नमिल्ने र बाटोनै नचिनिने गरी हिउँ जमेकाले गुर्जा जान नसकेर फर्किएको ताकममा रहेका जनकल्याण मावि गुर्जाका प्रअ रुपेश सुवेदीले बताए । 'माघ १ गते गुर्जा जान भनेर लुलाङ पुगेको थिए । हिउँले बाटो पुरिएर त्यहाँ भन्दा माथि जान नसकेर फर्किए, उनले भने ,' आजसम्म हिउँ जमेको छ । नपग्लिएसम्म उताका उतै, यताका यतै हुने भइयो ।' गुर्जामा २५० घरधुरीको बसोबास छ । यसैबीच हिउँले विद्युतका पोल ढलाए पछि म्याग्दीको अन्नपूर्ण गाउँपालिका६ स्थित पर्यटकीय बस्ती घोडेपानीमा विद्युत आपूर्ति बन्द भएको छ । बिहीबारदेखि अवरुद्ध विद्युत सूचारु नहुँदा टेलीफोन र मोवाइल सेवा पनि बन्द भएको वडा अध्यक्ष कृष्णप्रसाद बरुवालले बताए । चित्रे, घान्द्रुक, उल्लेरी, मोहरेडाडा हुदै घोडेपानी जाने पदमार्ग पनि हिउँले पुरिएको छ । त्यसैगरी रघुगंगा गाउँपालिकाको भगवति, बेग चिमखोलाहुँदै चिमखोला जोड्ने सडक अवरुद्ध भएको छ । बेग र चिमखोलाको सिमानामा पर्ने डाडामा हिउँले सडक पुरिएपछि यातायात अवरुद्ध भएको ढुवानी व्यवसायी सञ्जय कुवरले बताए । चिमखोला, कुइनेमंगले क्षेत्रमा दैनिक उपभोग्य सामान र निर्माण सामग्री बोकेर गएका ट्याक्टर बीच बाटोमै रोकिएका छन् । विकास आयोजनाको काम प्रभावित भएको छ । हिमपातका कारण ३७ मेगावाट क्षमताको कुइनेमंगले राहुघाट जलविद्युत आयोजनाको पहुँचमार्ग निर्माण रोकिएको छ । अन्नपूर्ण गाउँपालिका४ नारच्याङमा निर्माणाधिन ११० मेगावाट क्षमताको निलगिरि र निलगिरि क्यासकेड जलविद्युत आयोजनामा पनि हिमपातले अवरोध गरेको प्रर्वद्धक निलगिरि हाइड्रो लिमिटेडले जनाएको छ ।"
पेस्तोलसहित दुई पक्राउ,"जनकपुरधाम : धनुषाको जनकपुरधाम उपमहानगरपालिका १ भानुचोकबाट दुईजनालाई पेस्तोलसहित पक्राउ गरेको छ । शनिबार साँझ ६ बजेतिर बा१४ च ७४५९ नम्बरको महेन्द्रा टुभ कारले ज९ प ४८०६ नम्बरको मोटरसाइललाई ठक्कर दिँदा पक्राउ परेका व्यक्तिको साथबाट पेस्तोल बरामद भएको हो। पक्राउ पर्नेमा धनुषा क्षिरेश्वरनाथ नगरपालिका १ रमदैया बस्ने ४२ वर्षीय जितेन्द्रकुमार यादव र सोही ठाउँका ३० वर्षीय कुमोद नारायण झा रहेको प्रहरीले जनाएको छ । उनीहरुले कारको डिक्कीमा लुकाएर राखेको ठूलो चाइनिज पेस्तोल १ थान, पेस्तोलमा लाग्ने गोली ६ राउण्ड र म्यागाजिन थान १ बरामद भएको प्रहरी नायव उपरिक्षक रामेश्वर कार्कीले जनाए । कारको ठक्करबाट महोत्तरी जिल्लाको पिपरा गाउँपालिका ५ का २० वर्षीय पारस कुमार यादव र धनुषाको हंसपुर नगरपालिका २ बघचौराका ३० वर्षीय शिवकुमार मण्डल घाइते भएका छन् । कारले मोटरसाइकललाई ठक्करपछि गएको प्रहरी टोलीले चेकजाँचको क्रममा पेस्तोल बरामद गरेको हो।"
आजबाट मौसममा सुधार,काठमाडौं : पश्चिमी न्यून चापीय वायुको प्रभावले केही दिनयता प्रभावित मौसम आइतबार बाट पूर्ण सुधार हुने बताइएको छ । जल तथा मौसम पूर्वानुमान महाशाखाका अनुसार पश्चिमी न्युन चापीय प्रणालीको प्रभाव कम भएपछि आजबाट मौसममा सुधार आएको हो। मौसमविद् विभूति पौखरेलका अनुसार आज देशभर आंसिकदेखि सामान्य बदली रही पहाडी तथा तराई भूभागका एकदुई स्थानमा हल्का वर्षा र उच्च पहाडी तथा हिमाली भेगका केही स्थानहरुमा हल्का हिमपातको सम्भावना रहेको छ। हाल देशको पूर्वी भू भागलगायत मध्य तथा पश्चिमी पहाडी भूभागमा आंशिक बदली रही बाँकी भूभागको मौसम सामान्यतया सफा रहेको छ र उपत्यका तथा तराईका केही स्थानमा हुस्सुकुहिरो लागेको छ । महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ५ दशमलव ९ डिग्री र अधिकतम १६ दशमलव ६ डिग्री सेल्सियस रहेको छ । आज सबैभन्दा कम जुम्लाको न्यूनतम तापक्रम माइनस शून्य दशमलव १ डिग्री सेल्सियसमा झरेको छ । देशको पूर्वी भूभागलगायत मध्य तथा पश्चिमी पहाडी भूभागमा आंशिक बदली रही बाँकी भूभागको मौसम सामान्यतया सफा रहने मौसम पूर्वानुमान महाशाखाले जनाएको छ । राति देशको पूर्वी भूभाग लगायत मध्य तथा पीश्चमी पहाडी भूभागमा आंशिक बदली रही बाँकी भूभागको मौसम सामान्यतया सफा रहनेछ। सोमबार पहाडी भेगमा आंशिक बदली रही बाँकी भेगमा मौसम सामान्यतया सफा रहने बताइएको छ । मंगलबार पहाडी भेगमा आंशिक बदली रही बाँकी भेगमा मौसम सामान्यतया सफा रही पश्चिमी पहाडी भेगका एकदुई स्थानमा हल्का वर्र्षाको सम्भावना रहेको मौसम पूर्वानुमान महाशाखाले जनाएको छ।
चोरीका सामान ओसार्न एउटै ट्याक्सीको प्रयोग,"ललितपुर : झट्ट हेर्दा कुनै मेला लागेजस्तो। पूजाका कलश, थाली, ग्यास सिलिन्डर, थर्मस, चरेसका थाल, हटकेस, पानी तताउने भाँडो, ग्यास चुलो, कचौरा, प्लेट, विभिन्न ब्रान्डका रक्सी, मोबाइल, कम्प्युटर, टेलिभिजन सेट, लगाउने लुगा, ब्लान्केटदेखि ट्याक्सीसम्म महानगरीय प्रहरी वृत्त सातदोबाटोको प्रांगणमा मिलाएर राखिएका थिए। तर, यो कुनै मेला नभएर पेसेवर चोरहरूको साथबाट बरामद गरिएका सामग्री थिए। ललितपुरका विभिन्न स्थानबाट चोरी भएका सामानसँगै नौ जना पेसेवर चोरलाई प्रहरीले सार्वजनिक गरेको थियो। चोरीको घटनामा प्रयोग भएको बा२ज ३९२६ नम्बरको ट्याक्सी र चालक पनि समातिएका छन्। यसपटक प्रहरीले चोरी गर्ने मात्र नभई चोरीका सामान नियमित खरिद गर्ने व्यक्तिलाई पनि पक्राउ गरेको छ। वृत्तका प्रमुख प्रहरी नायब उपरीक्षक मित्रबन्दु शर्माका अनुसार ग्वार्कोमा पूर्णिमा वाइवाले सञ्चालन गर्दै आएको मुखिया खाजाघर मा १५ गते चोरी भएको थियो। उनले दिएको हुलियाको आधारमा १६ गते प्रहरीले ग्वार्कोबाट सुरेश भुजेललाई पक्राउ गर्यो। उनलाई पक्राउ गरेपछि सोधपुछ गर्दा दार्जिलिङ चोरीमा संलग्न अन्यको पनि पहिचान भएको हो। शर्माका अनुसार दार्जिलिङ स्थायी घर भएका प्रशान्त तामाङ भनेर चिनिने युवराज क्षेत्री, काभ्रेका युवराज खड्कासँग मिलेर भुजेलले चोरी गर्दै आएका थिए। चोरीका सामान भाडाको कोठामा राखिएको थियो। भुजेलको कोठामा बरामद भएका सामान अनुसन्धान गर्दै जाँदा उनीहरूले विभिन्न ठाउँबाट सामान चोरेर निर्यात गर्ने गरेको देखियो। सामान खरिद गर्नेमा कलंकी बस्ने छोटु मिया, ओमबहाल बस्ने भारतीय नागरिक तब्रेज मन्सुरी र तीनकुने बस्ने शत्रुधन राय छन्। त्यस्तै, गोठाटार बस्ने गडुल थामी र टेकु बस्ने रबिन परियालाई चोरीका सामान बिक्री गर्ने गरेको खुलेको शर्माले बताए। चोरीका सामान बिक्री गर्न स्थायी रूपमा एउटा भाडाको ट्याक्सी प्रयोग गरेको देखिएको थियो। ट्याक्सीमा सामान ओसारपसार गरेकाले ट्याक्सीचालक रामेछापका रामबहादुर घिसिङलाई समेत पक्राउ गरिएको हो। उनीहरूलाई चोरी गरेको कसुरमा मुद्दा चलाइने शर्माले बताए। यी सामान बिक्री गरिसकेर बचेका मात्र हुन्, शर्माले भने, यिनीहरूले केकति सामान चोरेर बिक्री गरे भन्ने विषयमा अनुसन्धान भइरहेको छ। पेसेवर रूपमा चोरीमा सक्रिय चोरको समूह पक्राउ गरेकामा उनले प्रहरीको सफलता मानेका छन्।"
बहिनी हत्या गरी फरार दाजु १२ वर्षपछि पक्राउ,भैरहवा : करिब १२ वर्षअघि सुस्त मनस्थितिकी १० वर्षीया बहिनी रेखा बेलदारको हत्या गरी फरार रहेका दाजुलाई रुपन्देही प्रहरीले पक्राउ गरेको छ। रुपन्देहीको मर्चवारी गाउँपालिका ६ ठर्की (साविकको बगौली गाविस १) का ५५ वर्षीया रामपत बेलदारको ६ जना छोरा छोरी थिए। जसमध्ये छोरी रेखा सुस्त मनस्थितिकी थिइन् । नबालिका रेखा सुस्त मनस्थितिकी भएकाले बुवा रामपत र दाजु रामभवन बेलदार उनीसँग झन्झट मान्ने गरेका थिए । रेखालाई रुचाउन छाडेका थिए । सोही अनुसार बुवा र दाजुले हत्याको योजना बनाएर रेखाको टाउकोमा कोदालोले हानेर हत्या गरेको अनुसन्धानमा पाइएको रुपन्देहीका प्रहरी नायब उपरीक्षक एवं प्रवक्ता खड्क बहादुर खत्रीले बताए । प्रहरीका अनुसार हत्यापश्चात रेखाको खोजतलास सुरु भएपछि ५ दिनपछि उनको शव नेपाल भारतको सीमानामा रहेको डण्डा नदी किनारमा खाल्डो खनेर पुरेको अवस्थमा फेला परेको थियो ।आफ्नै परिवार सदस्यको निर्ममतापूर्वक हत्या गरेको भन्दै सोही समयमा स्थानीय तेजप्रसाद सिंहले कर्तव्य ज्यान मुद्दामा प्रहरी कार्यालयमा किटानी जाहेरी दर्ता गराएका थिए । घटनालगत्तै अभियुक्त बुवा र दाजु फरार भएर भारतमा लुकिछिपी बस्दै आएका थिए । पक्राउ परेका ३७ वर्षीय दाजु राभवनले भारतमा बस्ने क्रममा फरार ५५ वर्षीय बुवाको मृत्यु भइसकेको प्रराम्भिक बयान दिएको प्रवक्ता खत्रीले बताए । फरार प्रतिवादीको खोजतलास गर्ने क्रममा इप्रका मर्चवारबाट प्रहरी हवल्दार कृष्णसिंह वलीको कमाण्डमा खटेको टोली गोप्य सूचनाको आधारमा मर्चवारी गाउँपालिका ६ दुईमुहानघाटबाट दाजु रामभवनलाई पक्राउ गरेको उनले बताए । पक्राउ परेका रामभवनलाई जिल्ला अदालतबाट ६ दिन म्याद थप गरेर घटनाको अनुसन्धान भइरहेको प्रहरीले जनाएको छ।
तातो दूध शरीरमा खन्याएर भुइँया पूजा,"जनकपुरधाम : १२ वर्षीय राजा माझी र १४ वर्षीय शिवनन्दन माझी चुलोमाथि माटोको तौलामा उम्लिरहेको दूध अम्खोराले निकाल्दै शरीरमा खन्याइरहेका थिए। उनीहरू तातो दूधले यसरी नुहाइरहेका थिए कि जस्तो कि सामान्य पानी होस्। न त्यसले उनीहरू पोलेको आभास दिलाउँथे न त कुनै पीडाको अनुभूति। आश्चर्यजनक पार्ने यो दृश्य थियो, सर्लाहीको ईश्वरपुर नगरपालिका१५ सोकनाहा बोहर्वामा मनाइएको भुइँया महाराजको पूजाको। त्यस अवसरमा तातो दूधले नुहाउने यस विधिलाई ठेट भाषामा अपटौनी भन्ने गरिन्छ। मुसहरका पुस्ताले रीतिरिवाजअनुसार माघ १ गते भुइँया महाराजलाई अपटौनी दिने गरेको धामी रामपुकार माझी बताउँछन्। यो सब भुइँया महाराजको प्रताप हो, उनी भन्छन्, दैवी शक्तिको आर्शीवादले नै तातो दूधमा नुहाउँदा पनि शरीरलाई कुनै प्रकारको कष्ट हुँदैन। भुइँया शब्दले जमिन, माटो वा पृथ्वीलाई जनाउँछ। भुइँया पूजालाई प्रकृति पूजाका रूपमा लिने गरिएको उक्त समुदायको उत्थानमा काम गर्दै आएका राजकुमार महतो बताउँछन्। छैटौं शताब्दीमा सप्तरी जिल्लामा जन्मिनुभएका दीनाभद्रीको पूजाका रूपमा यो भुइँया पूजा मनाउने गरिन्छ, उनी भन्छन्। दीनाभद्रीलाई मुसहर समुदायको कुल देवता मानिन्छ। अन्याय, अत्याचार र शोषणविरुद्ध महावीर योद्धाका रूपमा दीनाभद्रीलाई लिने गरिएको छ। विभिन्न संघसंस्थाको अगुवाइमा प्रथम अन्तर्राष्ट्रिय भुइँया दिवस मनाइएको छ। माघ १ देखि ३ गतेसम्म मनाइएको दिवसको अवसरमा पूजासहित मुसहर समुदायको विशेषता झल्काउने कार्यक्रम गरिएको थियो।"
'ब्ल्याकमेल' गरेर बलात्कार गर्ने पक्राउ,"विराटनगर : मोरङको पथरीशनिश्चरेमा 'ब्ल्याकमेल' गरेर एक २२ वर्षीया विवाहित युवतीमाथि बलात्कार भएको छ। बलात्कारको अभियोगमा पथरीशनिश्चरे नगरपालिका ७ का २५ वर्षीय रविन आचार्य पक्राउ परेका छन् । तीन महिनादेखि विभिन्न खाले डर देखाएर 'ब्ल्याकमेल' गर्दै प्रभावमा पारेर बलात्कार गरिरहेको किटानी जाहेरी परेपछि घटनाको अनुसन्धानका लागि आचार्यलाई पक्राउ गरिएको इलाका प्रहरी कार्यालय पथरीका डीएसपी दिलिप गिरीले बताए । उनकाअनुसार प्रारम्भिक अनुसन्धानबाट सात पटक भन्दा बढी बलात्कार गरेको खुलेको छ । पछिल्लो पटक चार दिनअघि बलात्कार गरेको खुलेको छ । प्रहरीका अनुसार फेसबुकमार्फत युवाले 'ब्ल्याकमेल' गरेको पुष्टि भएको छ। 'ब्ल्याकमेल' गरिएका धेरै प्रमाण प्रहरीले जुटाएको छ। फेसबुकमा जोडिएका दुवै जनाबीच कुराकानी हुने गरेको र त्यसक्रममा युवाले 'ब्ल्याकमेल' गरेको डीएसपी गिरीको भनाइ छ । उनकाअनुसार 'मसँग तिम्रो नांगो फोटो छ । त्यसलाई भाइरल बनाइदिन्छु । यदि नगर्नु हो भने मैले भनेको मान्नुपर्छ,' भनेर युवाले युवतीसँग 'ब्ल्याकमेल' गरेको खुलेको छ। त्यसपछि शरण पर्न गएकी युवतीलाई आचार्यले बलात्कार गरेको प्रारम्भिक अनुसन्धानबाट खुलेको डीएसपी गिरीले बताए । उनकाअनुसार सामाजिक सञ्जालमा फोटो भाइरल बनाइदिन्छु भन्दै पटक पटक 'ब्ल्याकमेल' गरेर बलात्कार गर्ने गरेको कुरा युवतीले आफ्ना श्रीमानलाई सुनाइन् ।त्यसपछि पारिवारिक सल्लाहअनुसार नै युवतीले प्रहरीमा जाहेरी दिएकी हुन् । युवाले पनि आफूले सात पटकसम्म बलात्कार गरेको स्वीकार गरेका छन् । 'अरु केटाले फेसबुकको 'ग्रुप म्यासेन्जर' बाट नांगो फोटो भाइरल बनाइदिने भन्दै युवतीलाई डर देखाएछन् । त्यसपछि ती युवती मसँग शरणमा आइन्,' प्रारम्भिक अनुसन्धानका क्रममा युवाले भनेको कुराको जानकारी दिँदै डीएसपी गिरीले भने, 'मैले पनि भाइरल बनाउनबाट जोगाउनुपर्ने भए आफूले भनेको कुरा मान्नुपर्छ भन्ने सर्त राखेँ । त्यसमा युवतीको पनि सहमति थियो।' प्रहरीले युवतीलाई आफ्नो फेसबुक म्यासेन्जरमा विभिन्न हिसाबले 'ब्ल्याकमेल' गर्दै नांगा फोटा पठाउन प्रस्ताव गर्दै दबाब दिएको पनि खुलेको छ । युवाले बलात्कारका लागि 'ब्ल्याकमेल' गरेका धेरै प्रमाण प्रहरीसँग सुरक्षित रहेको डीएसपी गिरीले बताए । पक्राउ परेका आचार्यविरुद्ध आइतबार जबरजस्ती करणी मुद्दा चलाउन जिल्ला अदालत मोरङबाट म्याद थप गरेर घटनाको अनुसन्धान अघि बढाइएको जानकारी उनले दिए।"
थेत्तरा मेडिकल कलेज,"काठमाडौं : विद्यार्थीबाट असुलेको अतिरिक्त शुल्क फिर्ता गर्नुपर्ने सहमति मेडिकल कलेज सञ्चालकले पालना गरेका छैनन्। बर्सेनि ५ अर्ब रुपैयाँभन्दा बढीको कारोबार गर्ने उनीहरूले अभिभावकलाई जिल्याउँदै आएका छन्। सरकारको निर्देशनसमेत अटेर गरेका छन्। उनीहरूले अतिरिक्त शुल्क समायोजन वा फिर्ता जुन अनुकूल हुन्छ त्यही गर्ने सहमति शिक्षा मन्त्रालयसँग मंसिर १० गते गरेका थिए। त्यो काम भोलिपल्टदेखि नै गर्ने प्रतिबद्धता उनीहरूले जनाएका थिए। तर, विद्यार्थीलाई भर्पाई नदिई शुल्क असुलेका कलेजले फिर्ता दिनुको साटो मानसिक तनाव दिँदै थप शुल्क लिएको पाइएको छ। कलेजले प्रयोगात्मक परीक्षामा फेल गराइदिने धम्की दिएका छन्। केहीले समायोजन गर्ने आश्वासन दिँदै विद्यार्थी झुलाइरहेका छन्। केहीमा फिर्ता वा समायोजनमध्ये के गर्ने भन्ने टुंगोसमेत लागेको छैन। मध्यरातमा गरेको सहमति हामीलाई भुलाउने मेसो मात्र देखियो, चिकित्सा शिक्षा संघर्ष समितिका प्रवक्ता सुजन कडरियाले भने, अहिलेसम्म केही प्रगति भएको छैन। समायोजन अन्योलमै छ। कसरी कहिलेदेखि दिने भन्ने निश्चित छैन। विगतमा आन्दोलन चर्को रूपमा उठेकाले चर्चा बढेको थियो। हामी चुप लागेर बसेकाले कुनै पनि प्रक्रिया अघि बढेको छैन, उनले भने। चिकित्सा शिक्षा अभियन्ता डा जीवन क्षेत्रीले कलेज सञ्चालक अपराधउन्मुख भएको बताए। गुणस्तरीय शिक्षा उपलब्ध गराउनुपर्ने मेडिकल कलेज सञ्चालक कोही मुद्दा खेपिरहेका छन्, कोही फरार छन्, उनले भने, यो व्यवसायमा अपराधीकरण मिसिन पुग्यो। अभिभावकले शुल्क फिर्ताको मागसहित प्रधानमन्त्री कार्यालय, गृह, शिक्षा मन्त्रालय, त्रिभुवन विश्वविद्यालय डिनको कार्यालय र अख्तियारमा उजुरी दिएका थिए। गृह र शिक्षा मन्त्रालयका निर्णयलाई आधार मान्दै त्रिविले आफूमातहतका मेडिकल कलेजलाई शुल्क समायोजन वा मिलान गर्न ताकेता गरेको थियो। त्रिवि योजना निर्देशनालयले मेडिकल कलेजलाई शुल्क मिलानका लागि पत्राचार गरेको थियो। यसअघि प्रतिनिधिसभाको शिक्षा तथा स्वास्थ्य समितिको छानबिन उपसमितिले शुल्क मिनाहा र समायोजन गर्न सरकारलाई निर्देशन दिएको थियो। सरकारसँग भएको सहमतिमा शैक्षिक वर्ष २०७४७५ र ७५७६ मा बढी शुल्क लिएका मेडिकल कलेजले फिर्ता वा समायोजन गर्ने उल्लेख थियो। यी दुवै शैक्षिक वर्ष कलेजले बंैकिङ प्रणालीबाट रकम लिएका थिए। शैक्षिक वर्ष २०७२७३ र २०७३७४ का लागि सम्बन्धित विश्वविद्यालयसँगको समन्वयमा अध्ययन गरी अतिरिक्त शुल्क लिएको वा नलिएको विषयमा चिकित्सा शिक्षा आयोगबाट अध्ययन गर्ने निर्णय भएको थियो। २०७६७७ का लागि भने आयोगले तोकेको शुल्कअनुसार विद्यार्थी भर्ना प्रक्रिया अघि बढाउने तथा अन्य वर्षका लागि वैज्ञानिक ढंगबाट शुल्क निर्धारण गर्ने सहमति भएको थियो। चितवन मेडिकल कलेजका प्रबन्ध निर्देशक डा हरिश्चन्द्र न्यौपानेले भने मन्त्रालयमा भएको सहमतिअनुसार शुल्क फिर्ता वा समायोजन हुने बताए। सहमति पालना गर्न प्रतिबद्ध छौं, उनले भने, केही कलेजमा बाँकी होला तर हामीले सफ्टवेयरबाटै शुल्क समायोजन गरिसकेका छौं। कोही मुद्दा खेप्दै, कोही फरार गण्डकी मेडिकल कलेजका अध्यक्ष खुमाप्रसाद अर्यालले ठगी मुद्दा खेपिरहेका छन्। जिल्ला अदालत कास्कीले मागेको १७ लाख धरौटी बुझाएर छुटेका अर्याललाई पटके ठगीको आरोप पुनः लागेको छ। ६ महिनाअघि उनलाई सरकारले तोकेभन्दा १५ लाख बढी शुल्क असुलेको अभियोग लगाएको थियो। यसपटक ४३ करोड रुपैयाँभन्दा बढी असुलेको आरोप छ। विद्यार्थीले दायर गरेको मुद्दामा ठगी अभियोग पुष्टि भएपछि रकम बुझाएको ६ महिनापछि उनलाई सरकारी निकायले ठगी गरेको आरोप लगाएको छ। अर्यालले ठगी गरेको राष्ट्रिय सतर्कता केन्द्रले तयार पारेको प्रतिवेदनमा उल्लेख छ। केन्द्रले गरेको छानबिनमा सबैभन्दा बढी गण्डकी कलेजले मात्र विद्यार्थीबाट ४३ करोड ४ लाख ९० हजार बढी असुलेको पाइएको छ। १२ वटा कलेजले उठाएको रकम हेर्दा झन्डै ३ अर्ब पुग्छ। प्रतिवेदनमा पनि मेडिकल कलेजले प्रतिविद्यार्थी २ लाखदेखि २५ लाख ४० हजार रुपैयाँसम्म अतिरिक्त शुल्क उठाइएको उल्लेख छ। पर्सा वीरगन्जस्थित नेसनल मेडिकल कलेजका सञ्चालकको मिलेमतोमा आफूहरूमाथि कुटपिट गरेको मुद्दा दर्ता गराउन गएका उजुरीलाई भने जिल्ला प्रहरीले दर्ता गर्न अस्वीकार गरेको आन्दोलनरत विद्यार्थीको आरोप छ। निरीह राज्य मेडिकल शिक्षामा लुट गरिरहँदा पनि राज्य निरीह भएकोमा अभिभावक चिन्ता व्यक्त गर्छन्। देशव्यापी रूपमा विद्यार्थी आन्दोलनमा उत्रिए पनि सरकारले सहमतिको खोस्टो बनाएर अभिभावकको आँखामा छारो हाल्नेबाहेक केही काम गरेन। विद्यार्थीमाथि अर्बौं लुट भइरहँदा पनि सरकार किन मूकदर्शक छ ? , डा क्षेत्रीले प्रश्न गरे। नेताको चुनाव खर्चदेखि उपचारसम्म मेडिकल कलेज सञ्चालकले व्यहोर्ने गरेकाले कारबाही हुन नसकेको दाबी उनले गरे। मेडिकल शिक्षा राजनीतिज्ञका लागि नयाँ भन्सार भएको जिकिर उनले गरे। लुटको मामिलामा सत्तापक्ष होस् वा प्रतिपक्ष कुनै पनि ठूला दल चोखा वा इमानदार छैनन्, उनले भने, चुनाव खर्चदेखि नेताको उपचारसम्म मेडिकल कलेज सञ्चालकबाट उठाउने गरिएकैले नेताहरू लाचार भएका हुन्। सरकार बलियो छ। दोषीलाई दण्डित गर्छ भन्नु प्रधानमन्त्रीको भद्दा मजाक मात्रै हो।"

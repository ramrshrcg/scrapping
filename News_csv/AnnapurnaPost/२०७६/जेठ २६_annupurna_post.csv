शीर्षक,विवरण
बूढीगण्डकी आफैं बनाऔं,"अढाई वर्षदेखि मुलुक लोडसेडिङमुक्त छ। हिजो लोडसेडिङले उग्र रूप लिएका बेला हाम्रा नीति निर्माण तहमा बसेकाहरूले डिजेल प्लान्ट स्थापनादेखि ऊर्जा संकटकाल घोषणाका भजनसमेत गाए। जसै लोडसेडिङ अन्त्य भयो, नेता, मन्त्री र कर्मचारीतन्त्रले सारा बिर्सिए। उनीहरूलाई यो लोडसेडिङ कसरी अन्त्य भयो भन्नेसित मतलब भएन। मुलुकको ऊर्जा सुरक्षालाई जोखिममा पारेर लोडसेडिङ अन्त्य भएको तीतो सत्यप्रति हाम्रा नेता बेखरजस्तै छन्। लोडसेडिङ अन्त्य क्षणिक हो, भारतीय बिजुली आयातमा टिकेको छ। हाम्रो तराईका ४० प्रतिशत भूभागमा भारतीय बिजुली विस्तीर्ण भएका छन्। भारतीय बिजुली आपूर्ति हुञ्जेल सरकारले बिजुलीमा आत्मनिर्भर हुने कदम कहिले नचाल्ने हो कि भन्ने आशंकालाई मलजल गरिरहेको छ। जापान सरकारको अनुदानमा ४२ वर्षअघि निर्माण सुरु भएको कुलेखानीपछि राज्यले यस्ता प्रकृतिका आयोजना निर्माण गरेन। अझैकति वर्षसम्म नगर्ने देखिएको छ। जबसम्म जलाशययुक्त बन्दैन, तबसम्म नेपाल विद्युत्मा आत्मनिर्भर हुँदैन। बरु यस्ता आकर्षक र मुलुकको आवश्यकता सम्बोधन गरी ऊर्जा सुरक्षामा सघाउ पुर्याउने आयोजना बेचबिखनमा पर्दै गए। प्रमुख राजनीतिक दलका शीर्ष नेता नै मिलेर जलविद्युत्को लाइसेन्स बेचबिखन गर्ने देश विश्वमा सम्भवत: नेपाल नै होला जबकि यस्ताखाले आयोजना आफैं बनाउनुपर्छ भन्ने थाहा हुँदाहुँदै। यही कसीमा १२ सय मेगावाटको बूढगण्डकीलाई राज्यले दुईदुईपटक बेचबिखन गरिसक्यो। लगानी पनि उसैले ल्याउने, इन्जिनियरिङ उसकै हुने र बनाउने पनि उसैले (इपीसी एफ) नामको अभ्यासमा नरहेको मोडालिटीबाट बूढीगण्डकी विनाप्रतिस्पर्धा अर्पण गरियो। तर दोस्रोपटक हात पारेको बूढीगण्डकीमा ऊर्जा, अर्थ, कानुन, सार्वजनिक खरिद अनुगमन कार्यालयका उपल्लो तहका कर्मचारीले असहयोग गर्दा ठेकेदारको अभीष्ट पूरा हुन सकेन। आफ्नो हात जगन्नाथ नियतका साथ चोर बाटोबाट विनाप्रतिस्पर्धा ठेक्का पाएको चिनियाँ कम्पनी गेजुवाले आपूले चाहेजस्तो नहुने भएपछि हाललाई बूढीगण्डकीको वास्ता गरेको छैन। तर सरकारी नेतृत्व भने उसैलाई दिलाएर आफ्नो भाग सुरक्षित पार्ने प्रयासमा छ। सरकारले दुई सय ६० अर्ब रुपैयाँ लागत रहेको बूढीगण्डकीमा लगानी गर्ने पैसा छैन भन्ने हौवा देखाएर बेचबिखन गरेको हो। तर यो आयोजना पूर्णत: स्वदेशी लगानीमा निर्माण गर्न सकिने पुष्टि भइसकेको छ। योजना आयोगका तत्कालीन उपाध्यक्ष स्वर्णिम वाग्लेको संयोजकत्वमा गठित उच्चस्तरीय समितिले बूढीगण्डकी स्वदेशी लगानीमा बनाउने खाका तयार गरेको थियो। उक्त खाकालाई तत्कालीन मन्त्रिपरिषद्ले स्वीकृत गरी स्वदेशी लगानीमै निर्माण गर्ने निर्णयसमेत गरेको थियो। त्यो निर्णयलाई केपी शर्मा ओली सरकारले खारेज गरी पुन: उही विवादास्पद कम्पनी गेजुवालाई नै अर्पण गर्ने निर्णय गरेको अवस्था अद्यापि छ। तत्कालीन एमालेबाट अर्थमन्त्री भएका विष्णु पौडेलले बजेट वक्तव्यमार्पत बूढीगण्डकी स्वदेशी लगानीबाट निर्माण गर्न डिजेल, पेट्रोल र हवाई इन्धनमा प्रतिलिटिर पाँच रुपैयाँ कर असुलेका थिए। अहिले त्यो रकम ३० अर्ब पुगिसकेको छ। बूढीगण्डकी निर्माणका लागि आवश्यक लागत एकै वर्ष जोहो गर्नुपर्ने होइन। राज्यले दृढ प्रतिबद्ध भएर हरेक वर्ष २५ अर्ब रुपैयाँ लगानी गर्ने हो भने यो सम्भव छ। सांसदलाई जनही ६ करोड रुपैयाँ दिएर नौ अर्ब ९० करोड रुपैयाँको भार जनताको थाप्लामा बोकाउने अर्थमन्त्रीले बूढीगण्डकी, तमोरजस्ता आयोजना स्वदेशी लगानीमा निर्माण गर्ने घोषणा गर्न नसक्नु समृद्धिको डिङ हाँक्नु मात्र हो। लोकप्रियताका लागि वितरण गरिएका बजेट अनुत्पादक क्षेत्रमा लगानी हुनुको साटो यस्ता आयोजना लगानी गरेको भए आगामी दिनमा मुलुक विद्युत्मा आत्मनिर्भर हुन्थ्यो। तसर्थ सरकारले २५ अर्ब रुपैयाँ बूढीगण्डकीको जग्गा अधिग्रहण र मुआब्जामा वितरण गरिसकेको छ। अब आयोजनास्थलका अर्धसहरी क्षेत्रमा मात्र मुआब्जा दिन बाँकी छ। सरकारले दायाबाया नहेरी तत्काल वाग्ले समितिले गरेको सिफारिसअनुसार बूढीगण्डकी आफ्नै लगानीमा निर्माण गर्ने निर्णय गर्नुपर्छ।"
"सकियो मच्छिन्द्रनाथ जात्रा, गाली गर्दै किन लगिन्छ बुंगमती ? (फोटो)",ललितपुर : आजदेखि रातो मच्छिन्द्रनाथको रथयात्रा सकिएको छ। मच्छिन्द्रनाथको मुर्तीलाई बाजागाजासहित ललितपुरको बुंगमतीमा लगेर विसर्जन गरिएको छ। मच्छिन्द्रनाथको मुर्ती विसर्जनका क्रममा मुर्तीलाई खटमा राखेर बुंगमती लगिएको थियो। त्यसक्रममा छ्वालीमा आगो बालेर बाटोभरी मच्छिन्द्रनाथलाई गाली गर्दै लैजाने चलन छ। मान्यता के छ भने मच्छिन्द्रनाथ पाटनमा भोजमा जाने क्रममा हराउँछन्। महिला पुरुष दुबै रुपमा पूजा गरिने मच्छिन्द्रनाथ एक महिना हराएको मान्यतासहित हराएकोमा गाली गर्दै घर भित्र्याउने चलन छ। हेर्नुस् फोटोहरूः
"इटहरीका मेयरले माफि मागेनन्, अभिव्यक्ति फिर्ता लिए",काठमाडौं : पत्रकारलाई धम्की दिएर विवादमा तानिएका इटहरी उपमहानगरपालिकाका प्रमुख द्वारिकालाल चौधरीले आफ्नो अभिव्यक्ति फिर्ता लिएका छन्। पत्रकारको नाकको हड्डी भाँच्ने मेयरको धम्की पत्रकार विराट अनुपमलाई नाकको डाँडी भाँच्छु भन्दै धम्की दिएका थिए। प्रमुख चौधरीले आइतबार एक विज्ञप्ति जारी गर्दै उनले आफ्नो अभिव्यक्ति फिर्ता लिएका हुन्। उनले आफ्नो अभिव्यक्तिले पत्रकारिता क्षेत्रमा आघात पुगेको भन्दै अभिव्यक्ति फिर्ता लिएको विज्ञप्तिमा उल्लेख गरेका छन्। उनले आफू प्रेस स्वतन्त्रताको पक्षमा प्रतिवद्धता रहेको भन्दै आगामी दिनमा यस्तो नगर्ने बताएका छन्। विज्ञप्ति
प्रशासनले चर्चेको जग्गाको ५४ वर्षमा पनि मिलेन क्षतिपूर्ति,"स्याङ्जा : ५४ वर्षअघि अधिग्रहण गरी जिल्ला प्रशासन कार्यालय भवन बनाइएको जग्गाका धनीले अहिलेसम्म क्षतिपूर्ति पाएका छैनन्। नुवाकोटमा रहेको सदरमुकाम विसं २०२१ सालमा स्याङ्जा बजार झरेको थियो। सदरमुकामका लागि सबैभन्दा उपयुक्त रहेको समितिको रोजाईमा श्रेष्ठ परिवारको जग्गा परेको थियो। तत्कालीन अवस्थामा पाखोबारीसँग तुलना गरेर क्षतिपूर्ति दिने घोषणा गरिएको उक्त जग्गा अहिले बहुमुल्य बनेको छ। करोडौं लगानीमा कार्यालय बनेका छन्। केही निर्माणाधीन अवस्थामै छन्। सिस्नो र बयँरका बुट्यानले ढाकेको चौरलाई सदरमुकाम बनाउन स्थानीयबासी र जानकार ब्यक्ति सबैले राय सुझाव दिएका थिए। सोही बमोजिम तत्कालीन अंचलाधीशको अध्यक्षतामा समिति गठन गरेर २०२२ सालमा तत्कालीन पुतलीबजार गाविस ९ अन्तर्गत पर्ने केही भूमि अधिग्रहण गरिए। तर, वर्षौं बित्यो ती अधिग्रहणमा परेका जग्गाधनी श्यामप्रसाद श्रेष्ठले आजसम्म क्षतिपूर्ति पाउन नसकेको सुनाए। नागरिकको जग्गा अधिग्रहण गरेको राज्यले ५४ वर्षसम्म पनि क्षतिपूर्ति दिएको छैन। नागरिकका दुःख, पिर र झन्झट बिसाउने अनि समाधान गर्ने थलो मानिएको प्रशासनको ढिलोसुस्ती उदेकलाग्दो छ। सर्वोच्चको आदेश पनि कार्यान्वयन भएन सर्वोच्च अदालतले व्यक्तिको नाउँमा क्षतिपूर्ति दिन आदेश दिएको छ। अधिग्रहण गरिएको जग्गाको क्षतिपूर्ति दिन सर्वोच्च अदालतले दुई वर्षअघि नै आदेश गरेको हो। आदेश जानकारी पाएको ६ महिनाभित्र क्षतिपूर्ति दिइनुपर्ने आदेशमा उल्लेख छ। सर्वोच्चको अदालतलाई समेत प्रशासनले बेवास्ता गरेको जग्गाधनी श्रेष्ठको गुनासो छ। सर्वोच्चका न्यायधीश दीपककुमार कार्की र अनिलकुमार सिन्हाको संयुक्त इजलालासले ५२ वर्षपछि अधिग्रहण बापतको जग्गालाई क्षतिपूर्ति दिन आदेश गरेको छ। २०७४ साल जेठ ९ गते हाल जिल्ला प्रशासन कार्यालय स्याङ्जा रहेको र त्यसले चर्चेको ५ रोपनी १२ आना क्षेत्रफलको २७८० कित्ता नं जग्गाको क्षतिपूर्ति उपलब्ध गराउन आदेश गरेको हो। नुवाकोटबाट सदरमुकाम स्याङ्जा बजारमा झरेपछि तत्कालीन अञ्चलाधीशको अध्यक्षतामा गठित समितिले २०२२ सालमा पुतलीबजार गाविस ९ लगायतका केही भूमि अधिग्रहण गरेका थिए। १९९५ को पाखो मोठमा बाजे शिवलाल श्रेष्ठमा पाटे दर्ता भई २०२२ सालमा गुञ्जमान श्रेष्ठका भूमिसुधार ७ नं फाराम अनुरुप जग्गा रहेको प्रशासनको अभिलेखमा उल्लेख छ। श्यामप्रसाद श्रेष्ठका शिवलाल बाजे र गुञ्जमान बाबु हुन। अधिग्रहणपछि सरकारले श्रेष्ठलाई तत्कालीन पुतलीबजार गाविस २ को चितिकुनामा ५ रोपनी ७ आना क्षेत्रफलको कित्ता नं ३२६ को जग्गा क्षतिपूर्ति बापतको जग्गा उपलब्ध गराएको थियो। तर, सो जग्गा राष्ट्रिय वन क्षेत्रभित्र पर्ने भनी वन कार्यालयले उपभोग गर्न नदिएपछि श्रेष्ठले केही पाउन नसकेको जनाए। क्षतिपूर्ति बापतको जग्गा पाउन नसकेपछि कानुनी लडाई लड्दै उनी सर्वोच्चसम्म पुगे अनि उनकै पक्षका ५२ वर्षपछि फैसला त भयो। तर, अहिलेसम्म न्याय पाउन नसकेकोमा उनको दुखेसो छ। प्रशासनलाई जग्गादिने श्रेष्ठ मर्कामा पर्नुभएको छ। उहाँले न्याय पाउनु पर्छ भन्ने हाम्रो मान्यता हो। अदालतले पनि सोही बमोजिमको फैसला गरेको छ, प्रमुख जिल्ला अधिकारी कोशहरि निरौलाले भने हामी यसमा सम्वेदनशील छौं। गृह मन्त्रालयसँग समन्वय गरी कामकारबाही अघि बढाउनेछौं।' यसअघि पनि पटक पटक बैठक बसेर श्रेष्ठ परिवारका लागि क्षतिपूर्ति दिनका लागि विभिन्न कोणबाट छलफल भएता पनि टुंगोमा पुग्न नसक्दा यो प्रक्रिया लम्बिन गएको बताउँछन् प्रशासकीय अधिकृत यादवराज शर्मा।"
हुरीले पर्सामा फेरि ठूलो क्षति,"वीरगन्ज : आइतवार साँझ वर्षासँगै आएको हावाहुरीले पर्सामा फेरि क्षति पुगेको छ। पर्साका प्रमुख जिल्ला अधिकारी नारायणप्रसाद घट्टराईका अनुसार हुरीले वीरगन्ज महानगरपालिकामा मात्रै आइतबार पाँचजना घाइते भएका छन्। वीरगन्ज ७ रामटोलमा महेस साहको निर्माण भइरहेको घरको पर्खाल भत्किदा त्यसमा च्यापिएर स्थनीय १६ वर्षीय ओमप्रकाश साह, १८ वर्षीय दिपेन्द्र पटेल र १५ वर्षीय सुनिल पटेल तथा वीरगन्ज १६ इनरुवामा नेक महम्मदको आफ्नै घर भत्किदा १४ वर्षीया छोरी गुल्सन खातुन र ३८ वर्षीया पत्नी शायदा खातुन घाइते भएका हुन्। पाँचैजना घाइतेको नारायणी अस्पतालमा उपचार भइरहेको छ। वीरगन्जको लिंकरोडमा रहेको सामुदायिक रेडियो नारायणी एफएमको टावर र सोलार प्यानलमा क्षति पुगेपछि साँझ ६ बजेपछि रेडियो प्रशारण बन्द भएको छ। हुरीले रेडियोको टावर बाँगिएको र १० वटा भन्दा बढी सोलार प्यानल पनि क्षति पुगेको रेडियोका कार्यकारी निर्देशक गोविन्द देवकोटाले जानकारी दिए। टावरमा क्षति पुगेपछि रेडियो प्रशारण अवरुद्ध भएको छ। इनरुवामा रुख ढलेर बाटो अवरुद्ध भएको प्रजिअ भट्टराईले जानकारी दिए। सुरक्षाकर्मीले बाटो खुलाउने काम गरिरहेका छन्। हुरीले छपकैयामा रहेको प्रहरी चौकीको पर्खाल पनि भत्काएको भट्टराईले जानकारी दिए। क्षतिको विवरण भने संकलन भइरहेको उनको भनाइ छ। यसअघि शनिबार साँझ आएको हुरीले पर्साका दर्जनौं घरमा क्षति पुगेको थियो।"
यार्सा टिप्न गएका विद्यार्थीको पाटनमा मृत्यु,"जाजरकोटः पढाई खर्च जुटाउन यार्सा टिप्न डोल्पाको पाटन गएका एक विद्यार्थीको लेक लागेर मृत्यु भएको छ। नलगाड नगरपालिका१२, तल्लुका १७ वर्षीय भीमबहादुर बस्नेत यार्सा टिप्ने क्रममा बिरामी भएपछि उपचारका लागि धो स्वास्थ्य चौकी ल्याउँदै गर्दा बाटोमा मृत्यु भएको हो। वीरेन्द्र हिमालय माध्यमिक विद्यालय तल्लुमा ९ कक्षामा अध्ययतरत उनी यही जेठ १४ गते यार्सा टिप्न पाटन पुगेका थिए। घरमा आर्थिक स्रोत बलियो नभएपछि तीन वर्षदेखि यार्सा टिप्न पाटन जाँदै आएको थियो, गतवर्ष ९० हजार कमाएर ल्यायो भीमका दाई अमरले भने, यसवर्ष पनि धेरै कमाएर वर्षभरीको पढाई खर्च जुटाउँछु भनेर गएको लेक लागेर उतैबाट फर्केन। यसपाली यार्सा संकलन गर्न पाटन गएका जाजरकोटका तीन सहित ९ जनाले ज्यान गुमाएको प्रहरीले जनाएको छ। एक जना हराइरहेका छन्।"
"विषालु च्याउ खाँदा दुईको मृत्यु, ९ बिरामी",तानसेन : जंगलबाट टिपेको विषालु च्याउ खादा पाल्पामा एकै घरका दुई जनाको मृत्यु भएको छ। ९ जना बिरामी परेका छन्। निस्दी गाउँपालिका ३ कार्कीडाँडाकी ९ वर्षीया निर्मला सिंह ठकुरी र चार वर्षीय विष्णु सिंह ठकुरीको मृत्यु भएको हो। निर्मलाको शनिबार राति १० बजे र विष्णुको आइतबार दिउँसो साढे ४ बजे उपचारको क्रममा पुरानो मेडिकल कलेज भरतपुरमा मृत्यु भएको प्रहरीले जनाएको छ। च्याउ खाएर बिरामी परेका ९ जनाको मध्यविन्दु अस्पताल नवलरपुरमा उपचार भइरहेको छ। उनीहरुको स्वास्थ्यमा सुधार हुँदै गएको प्रहरी उपरीक्षक विश्वमणि पोखरेलले जानकारी दिए । जेठ २४ गते शुक्रबर साँझ जंगलबाट ल्यएको च्याउको तरकारी खाँदा उनीहरु बिरामी परेका थिए।
विचरा माहुरीको के दोष ? निकुञ्जका कर्मचारीले जलाए ३१ घार माहुरी (भिडियो),"मुगु : स्थानीयबासीले मध्यवर्ती क्षेत्रको वनभित्र राखेका माहुरीका घारलाई निकुञ्जका कर्मचारीले नै आगो लगाए जलाएका छन्। ऋणमोक्ष मध्यवर्ती क्षेत्र उपभोक्ता समिति अन्तर्गतको छायानाथ रारा नगरपालिका ७ को डावा रानीखाडा वन उपभोक्ता क्षेत्रको राताखोलामा वडा नम्बर ६ र ७ का स्थानीयबासीले संयुक्तरुपमा राखेका माहुरीको घार रारा राष्ट्रिय निकुञ्ज बुलबुले पोस्टका कर्मचारीले गत शुक्रबार माहुरीसहित आगो लगाएर जलाइदिएका हुन्। माहुरीका घार राखिएको स्थान निकुञ्ज क्षेत्र भन्दा बाहिर मध्यवर्ती क्षेत्रमा पर्ने स्थानीयबासीको भनाइ छ। यो स्थानमा असोज कात्तिकमा पिना र कोटीला गाउँका स्थानीयले भेडा बाख्रा राख्ने गरेका थिए। रारा राष्ट्रिय निकुञ्जका कर्मचारीले उक्त स्थानमा बनाएका भेडीगोठ हटाउन भनेपछि स्थानीयले भेडीगोठ अन्तै सारेका थिए। शुक्रबार बुलबुले पोस्टबाट आएका निकुञ्जका दुई कर्मचारीले भेडीगोठसहित उक्त स्थानमा राखिएका छाँयानाथ रारा नगरपालिका ७ पिना गाँउका जानदेवी बम र वडा नम्बर ६ कि राजदेवी ऐडिका माहुरी घारलाई आगो लगाएर जलाएको छायानाथ रारा नगरपालिका ७ का वडाध्यक्ष हरिचन्द्र शाहीले बताएका छन्। आगो लगाएर जलाएका जानदेवी बमका २४ र राजदेवी ऐडिका ७ गरी ३१ घारमा माहुरी थिए। नजलाएको हुन्थ्यो भने कात्तिक महिनामा मह संकलन गरिन्थ्यो। आफूहरूले निकुञ्ज क्षेत्र भित्र घार नराखेको स्थानीयले बताए। 'समुदायले उपभोग र संरक्षण गर्ने मध्यवर्ती क्षेत्रको वनभित्र माहुरी घार राखेका हौँ', जानदेवी बमले भनिन्, 'विचरा माहुरीको के नै दोष थियो र ३१ घारका माहुरीलाई आगो लगाएर जलाइयो ?' माहुरीलाई घारबाट धपाउन वा घार नै उठाएर निकुञ्जमा लान सकिने अवस्था भए पनि त्यसो नगरिएको भन्दै उनीहरूले आक्रोश पोखे। 'माहुरी जलेर खरानी भएका छन्। मह पग्लेर जमिनभरी बगेको देख्दा आसु थाम्न सकिनँ', बमले भनिन्। यी घारबाट करिब १०० केजीसम्म मह उत्पादन हुन्थ्यो। आफूलाई वन रक्षक भन्नेले जीवजन्तुमाथि आगो लगाएर भक्षकको रुप धारण गरेको भन्दै न्यायको लागि मध्यवर्ती क्षेत्र वन उपभोक्ता समिति र वडा कार्यालयमा निवेदन दिने पीडितहरूको तयारी छ। रारा राष्ट्रिय निकुञ्जका संरक्षण अधिकृत लाल बहादुर भण्डारीले घटनाबारे थाहा नभएको प्रतिक्रिया दिए। 'निकुञ्ज क्षेत्र होस् या मध्यवर्ती क्षेत्रमा कुनै पनि गैरकानुनी काम गर्न पाइँदैन। भेडीगोठ हटाउन उहाँहरू नै सहमत हुनुभएको हो', उनले भने, 'तर २४ गते सम्म गोठ नहटाएपछि पोस्टका कर्मचारीले हटाएका हुन्। तर माहुरीका घारमा आगो लगाउने र माहुरी नै जलाउने योजना हाम्रो छैन। त्यस्तो जानकारी आएको पनि छैन।'"
"हुरीले पर्सामा फेरि ठूलो क्षति : एकको मृत्यु, पाँच घाइते (अपडेट)","वीरगन्ज : आइतवार साँझ वर्षासँगै आएको हावाहुरीले पर्सामा फेरि क्षति पुगेको छ। आइतबार साँझ वर्षा र हावाहुरीसँगै परेको चट्याङ लागेर एक जनाको मृत्यु भएको छ भने पाँच जना घाइते भएका छन्। आइतवार साँझ ठोरी गाउँपालिका १ मा चट्याङ लागेर २१ वर्षीय राजु विष्टको मृत्यु भएको हो। घरदेखि मुनि खेतमा भैँसी चराउन गएका बेला चट्याङले लागेको उनको घटनास्थलमै मृत्यु भएको स्थानीय शिक्षक प्रेम लामाले जानकारी दिए। दार्चुला जिल्ला घर भएका विष्ट कक्षा ११ को परीक्षा सकेर ठोरीस्थित मावली घरमा दुई सातादेखि बस्दै आएका थिए। पर्साका प्रमुख जिल्ला अधिकारी नारायणप्रसाद घट्टराईका अनुसार हुरीले वीरगन्ज महानगरपालिकामा मात्रै आइतबार पाँचजना घाइते भएका छन्। वीरगन्ज ७ रामटोलमा महेस साहको निर्माण भइरहेको घरको पर्खाल भत्किदा त्यसमा च्यापिएर स्थनीय १६ वर्षीय ओमप्रकाश साह, १८ वर्षीय दिपेन्द्र पटेल र १५ वर्षीय सुनिल पटेल तथा वीरगन्ज १६ इनरुवामा नेक महम्मदको आफ्नै घर भत्किदा १४ वर्षीया छोरी गुल्सन खातुन र ३८ वर्षीया पत्नी शायदा खातुन घाइते भएका हुन्। पाँचैजना घाइतेको नारायणी अस्पतालमा उपचार भइरहेको छ। वीरगन्जको लिंकरोडमा रहेको सामुदायिक रेडियो नारायणी एफएमको टावर र सोलार प्यानलमा क्षति पुगेपछि साँझ ६ बजेपछि रेडियो प्रशारण बन्द भएको छ। हुरीले रेडियोको टावर बाँगिएको र १० वटा भन्दा बढी सोलार प्यानल पनि क्षति पुगेको रेडियोका कार्यकारी निर्देशक गोविन्द देवकोटाले जानकारी दिए। टावरमा क्षति पुगेपछि रेडियो प्रशारण अवरुद्ध भएको छ। इनरुवामा रुख ढलेर बाटो अवरुद्ध भएको प्रजिअ भट्टराईले जानकारी दिए। सुरक्षाकर्मीले बाटो खुलाउने काम गरिरहेका छन्। हुरीले छपकैयामा रहेको प्रहरी चौकीको पर्खाल पनि भत्काएको भट्टराईले जानकारी दिए। क्षतिको विवरण भने संकलन भइरहेको उनको भनाइ छ। यसअघि शनिबार साँझ आएको हुरीले पर्साका दर्जनौं घरमा क्षति पुगेको थियो।"
मन्त्रीले आफैं लगाए निवास क्षेत्रमा झाडु,"काठमाडौं : विश्व वातावरण दिवस२०१९ को अवसरमा ललितपुरको पुलचोकस्थित मन्त्री निवास क्षेत्रमा मन्त्री आफैंले सरसफाई गरेका छन्। वन तथा वातावरण मन्त्रालयको अग्रसरतामा आइतबार बिहान मन्त्री निवास क्षेत्रको सरसफाई भएको हो। पुलचोक चोकदेखि सुरु भएको सरसफाई मन्त्री निवासमा पुगेर समापन भएको थियो। सरसफाइमा कार्यबहाक प्रधानमन्त्री र्ईश्वर पोखरेल, राष्ट्रियसभा अध्यक्ष गणेशप्रसाद तिमल्सिना, गृहमन्त्री रामबहादुर थापा बादल, वन तथा वातावरणमन्त्री शक्ति बस्नेत, अर्थमन्त्री युवराज खतिवडालगायत सहभागी थिए। वन मन्त्रालयले यो वर्ष स्वच्छ वायु स्वास्थ्य जीवन भन्ने नाराका साथ साताव्यापी जनचेतनामुलक कार्यक्रम गरेर वातावरण दिवस मनाइरहेको छ।"
ठगी आरोपमा पारामाउन्ट इभेन्टका सञ्चालक पक्राउ,काठमाडौं : ठगी आरोपमा पारामाउन्ट इभेन्टका सञ्चालक दीपक घिमिरे पक्राउ परेका छन्। भारतीय गायिका नेहा कक्कर उपस्थित हुने विशेष कार्यक्रमका लागि टिकट बेचेर ठगी गरेको आरोपमा घिमिरे पक्राउ परेका हुन्। ठमेलस्थित लर्ड अफ डिस्को नामक नाइट क्लबमा कक्करको विशेष प्रस्तुति देखाउने भन्दै टिकट बेचेर ठगी गरेको आरोपमा घिमिरे पक्राउ परेको महानगरीय प्रहरी परिषद प्रमुख एसएसपी उत्तमराज सुवेदीले जानकारी दिए। घिमिरेले १८ सय क्षमताको हलका लागि २२ सयलाई टिकट बेचेको प्रहरी अनुसन्धानबाट खुलेको छ। घिमिरेले प्रहरीसँगको वयानमा गल्ती स्वीकार गर्दै इभेन्ट हेर्न नपाएका दर्शकको टिकट बापतको रकम फिर्ता गर्ने बताएका छन्। प्रहरीले करिब चार सय दर्शकको रकम फिर्ताको प्रक्रिया अगाडि बढेको बताएको छ।
अवैध उत्खननविरुद्ध आन्दोलन,"धादिङ : अवैध रुपमा ढुंगा उत्खननका कारण खानेपानीको मूलमा असर गरेपछि थाक्रे गाउँपालिका७ दामेचौरका स्थानीय आन्दोलनमा उत्रिएका छन्। ढुंगा उद्योगले खानीको जग्गा भएको ठाउँसम्म बाटो लैजाने बहानामा जथाभाबी उत्खनन गरेर विगत लामो समयअघिदेखि उपभोग गर्दै आएको खानेपानी मुहानमा क्षति पुर्याएको भन्दै स्थानीयले आन्दोलन गरेका हुन्। साविकको थाक्रे गाउँपालिका७ र तसर्पु गाविसका अधिकांश स्थानीयले पानी खाने मूलखोला भन्ने मुहान क्षेत्रमा बज्रकाली ढुंगा उद्योगले उत्खनन सुरु गरेको छ। हजारौं बासिन्दाले खाँदै आएको पानीको मुल सुक्दै गएको र उद्योगले सार्वजनिक जमिनमा समेत उत्खनन गर्न सडक खन्न सुरु गरेपछि थाक्रे गाउँपालिका ४, ५, ६, ७ नम्बरका स्थानीयले विरोध जनाएका छन्। स्थानीयबासी किशोर बस्नेतले भने, हाम्रो खानेपानीको मुहानभन्दा २ सय मिटर माथि बाटो खन्ने र जग्गा सम्याउने काम सुरु भएको छ। यसले गर्दा बर्खामा लेते र हिलो बगेर खानेपानीको मुहान बिगार्ने सम्भावना छ। अहिले पनि ढुंगा लडाएर ट्यांकीमा क्षति पुगिसकेको अवस्था भएकाले आन्दोलित हुनुपरेको हो। स्थानीयले अवैध ढुंगा ढुंगा उद्योग बन्द गर्नका लागि प्रशासनलाई दबाबस्वरुप खानी क्षेत्रमै प्रदर्शन गरेका थिए। विरोधपछि गाउँपालिका, वडा कार्यलय, ढुंगा उद्योग र स्थानीयको सर्वपक्षीय भेलाले पानीको मुहानमा अवरोध नगर्ने सहमति भएको थियो। तर उद्योगले बाटो बनाउने नाममा जथाभाबी उत्खनन गर्न थालेपछि स्थानीय विरोधमा उत्रिएको किशोर बस्नेतले जानकारी दिए। बज्रकाली ढुंगा उद्योगले आफ्नो जग्गामा जाने बाटो बनाउने क्रममा स्थानीयले उपभोग गर्दै आएको खानेपानी ट्यांकीमा क्षति पुर्याएपछि स्थानीय आन्दोलित भएको थाक्रे गाउँपालिका७ का अध्यक्ष रामकुमार बस्नेतले बताए। बस्नेतले भने, उद्योग २०५४ सालतिरै दर्ता भएको रहेछ। अहिले कहींकतै नवीकरण गरेको भन्ने प्रमाण त छैन तर आफ्नो जग्गामा जाने बाटो खन्ने भनेपछि स्थानीयले पनि केही नभनेको तर थाभाबी उत्खनन गर्न थालेपछि विरोध भएको हो। खानी सञ्चालनसम्बन्धी नीति बनिसकेपछि वातावरणीय प्रभाव मूल्यांकन भएपछि मात्रै खानी सञ्चालन गर्न दिइने वडा अध्यक्ष बस्नेतले बताए। स्थानीय तहको निर्वाचनपछि दक्षिणी धादिङका विभिन्न ठाउँमा अवैध रुपमा खानी सञ्चालन गर्ने गिरोह सक्रिय छन्।"
साहुकै घरबाट २१ तोला सुन र एक केजी चाँदी चोरेपछि,"भैरहवा : रुपन्देही प्रहरीले स्रोत नखुलेको सुन, चाँदी र भारतीय रुपैयाँसहित एक जनालाई पक्राउ गरेको छ। पक्राउ पर्नेमा स्याङजा आँधीखोला नगरपालिका ६ का ४५ वर्षीय भीमबहादुर भाट क्षेत्री रहेका छन्। क्षेत्री बुटवल बसपार्कबाट पक्राउ परेका हुन्। हिँड्दै गरेका क्षेत्रीको झोला चेकजाँच गर्दा सुन, चाँदी र भारतीय रुपैयाँ बरामद भएको रुपन्देहीका एसपी हृदय थापाले जानकारी दिए। उनले क्षेत्रीको साथबाट सुनको ढिक्का एक थान (२१ तोला ६२ लाल), चाँदीको ढिक्का एक थान (१ किलो ९४ ग्राम), चाँदीको जस्तो देखिने सिक्का ३ थान (५ तोला) बरामद भएको बताए। त्यस्तै २ हजार रुपैयाँको नोट ४० थान, ५ सयको ३ सय ६० थान, २ सयको एक थान, एक सयको ९ थान, र ५० रुपैयाँको नोट १२ थान गरी दुई लाख ६१ हजार ७ सय रुपैयाँ बरामद भएको उनले बताए। यस्तै ओप्पो र सामसुङ कम्पनीको मोबाइल चार थान र विभिन्न ब्राण्डको घडी ६ थान बरामद भएको छ। पक्राउ परेका क्षेत्रीले भारतको मुम्बईमा काम गर्ने साहुको घरबाट यी सबै साम्रगी चोरेर ल्याएको प्राराम्भिक बयान दिएको एसपी थापाले बताए। बरामद साम्रगी र क्षेत्रीलाई आवश्यक अनुसन्धान तथा कारवाहीको लागि राजश्व अनुसन्धान कार्यालय बुटवलमा बुझाइने जिल्ला प्रहरी कार्यालय रुपन्देहीले जनाएको छ।"
मुलुक समृद्ध बनाउन विश्वविद्यालयको भूमिका महत्वपूर्ण : राष्ट्रपति,"काठमाडौं : राष्ट्रपति विद्यादेवी भण्डारीले मुलुकलाई समृद्ध बनाउने सरकारी लक्ष्य पुरा गर्न विश्वविद्यालयको भूमिका महत्वपूर्ण हुने बताएकी छन्। त्रिभुवन विश्वविद्यालयको आयोजनामा आइतबारदेखि शुरु भएको विश्वविद्यालय शिक्षाको अन्तर्राष्ट्रियकरण सम्मेलनको उद्घाटन गर्दै भण्डारीले यस्तो बताएकी हुन्। मुलुककै सबैभन्दा पुरानो र ठूलो विश्वविद्यालय समेत भएको नाताले मुलुकमा दिगो शान्ति स्थापना गर्न र विकासको लागि त्रिविले नेतृत्वदायि भूमिका खेल्नुपर्ने पनि उनले बताइन्। राष्ट्रको आर्थिक विकासमा समेत त्रिविले महत्वपूर्ण योगदान पुर्याउनुपर्ने उनको भनाई थियो। यसको लागि त्रिविले विश्वबजारमा प्रतिस्पर्धा गर्न सक्ने जनशक्ति उतपादनमा ध्यान दिनुपर्ने भण्डारीले बताइन्। नेपाल विश्व व्यापार संगठनको सदस्य भइसकेको अवस्थामा यहाँका जनशक्तिले विश्वबजारमा प्रतिस्पर्धा गर्ने बाटो खुलेको छ। यसतर्फ त्रिविले विशेष ध्यान दिनुपर्छ भण्डारीले भनिन्। मुलुकमा राजनितिक स्थिरता र सुशासन भए मात्र समृद्ध नेपाल सुखी नेपाली भन्ने सरकारको नाराले पूर्णता पाउने उनको भनाई छ। त्रिविका उपकुलपति प्राध्यापक डा तीर्थराज खनियाले विश्वविद्यालय शिक्षाको समग्र सुधारका लागि सहयोगी भूमिका खेल्ने उद्देश्यले सम्मेलनको आयोजना गरिएको बताए। कार्यक्रममा स्वदेशी तथा विदेशी विश्वविद्यालयका प्रतिनिधिको सहभागिता छ। दुई दिनसम्म चल्ने सम्मेलनमा पाठ्यक्रम तथा शिक्षण पद्धत्ती, अनुसन्धान तथा अन्वेशण र उद्यमशिलता र व्यवस्थापनका विषयमा विज्ञहरुले कार्यपत्र प्रस्तुत गर्नेछन्। ललितपुरको हिमालयन होटलमा सम्मेलनको आयोजना गरिएको भएपनि उद्घाटन भने राष्ट्रपति भवन शितल निवासमा गरिएको थियो। सम्मेलनका सहभागीहरु शितल निवासमा सम्मेलन उद्घाटन गरेर थप कार्यक्रमका लागि हिमालय होटल गएका छन्।"
कोरिया भाषा परीक्षा : १५६ जना नक्कली परीक्षार्थी पक्राउ,"काठमाडौं : रोजगार अनुमति प्रणाली (ईपीएस) अन्तर्गत कोरिया भाषा परीक्षामा सामेल भएका १५६ जना नक्कली परीक्षार्थी पक्राउ परेका छन्। कोरिया शाखाका अनुसार आइतबार १०९ र शनिबार ४७ जना पक्राउ परेका हुन्। दुई दिनसम्म सञ्चालन भएको परीक्षामा अनियमितता गर्ने, अरुको परीक्षा दिनेलगायतका कारण एक सय ५६ जना पक्राउ गरिएको ईपीएस कोरिया शाखाका प्रवक्ता शोभाकर भण्डारीले जानकारी दिए। भाषा परीक्षाका लागि फारम भरेका मध्ये आठ हजार एक सय ४१ जना अनुपस्थिति रहे । कोरिया जानका लागि ९२ हजार भन्दा बढीले फारम भरेका थिए । कोरियन भाषा परिक्षाको पहिलो दिन शनिबार ४६ हजार एक सय ९६ जनाले परीक्षा दिनुपर्ने पालो परेकोमा ४ हजार ३७ अनुपस्थित भए भने ४७ जना निष्कासित भएका थिए । कोरिया शाखाका अनुसार ८४ हजार दुई सय १५ जनाले कोरिया भाषा परीक्षा दिएका छन्। त्यसमध्ये १० हजार ५० जना मात्रै कोरिया जान पाउने छन्। कोरिया भाषा यसपाली काठमाडौं र पोखराबाट सञ्चालन भएको थियो । पोखराबाट १२ हजार ३४ जनाले परीक्षा दिएको कोरिया शाखाले जानकारी दिएको छ ।"
ट्रक दुर्घटनामा चालकसहित ६ घाइते,"नुवाकोट : रसुवाको सोलेखोलामा आइतबार मिनिट्रक दुर्घटना हुँदा चालकसहित ६ जना घाइते भएका छन्। एकको अवस्था गम्भीर छ। गोसाइँकुण्ड गाउँपालिका ६ सोलेखोलामा ना ८ख २३०६ नम्बरको मिनीट्रक अनियन्त्रित भई दुर्घटना हुँदा ६ जना घाइते भएका छन्। घाइते हुनेमा चालक गोसाइँकुण्ड गाउँपालिका६ ठाडेका २३ वर्षीय नुर्बु तामाङ, ५ वर्षीय रोयाङ तामाङ, ३५ वर्षीय याङचिन तामाङ, ५० वर्षीय च्याप्ली तामाङ, ६ वर्षीय मेलिना घले र ४७ वर्षीय मेङ ग्याल्बो घले रहेको जिल्ला प्रहरी कार्यालय रसुवाका प्रमुख तथा प्रहरी नायव उपरिक्षक भाग्येन्द्रपुरुष ढकालले जानकारी दिए। ठाडेवाट धुन्चेतर्फ आउँदै गरेको सो मिनिट्रक दुर्घटनामा परी घाइते भएका गोसाइँकुण्ड गाउँपालिका६ ठाडेका ५ वर्षीय रोयाङ तामाङलाई थप उपचारका लागि कान्ति बाल अस्पताल काठमाडौं पठाइएको छ। अन्य घाइतेको अवस्था सुधारोन्मुख रहेको प्रहरी निरीक्षक ईश्वरीप्रसाद भण्डारीले बताए।"
नगरपालिकाको ट्याक्टरको ठक्करबाट महिलाको मृत्यु,टीकापुर : कैलालीको लम्की चुहानगरपालिका ४ कौवापुरमा ट्याक्टरको ठक्करबाट महिलाको मृत्यु भएको छ।लम्कीचुहानगरपालिकाको अनटेस्ट ट्याक्टरको ठक्करबाट वडा नं ५ चौंरीकी २९वर्षीया भूमी भुसालको मृत्यु भएको प्रहरीले जनाएको छ। इलाका प्रहरी कार्यालय लम्कीले दिएको जानकारीअनुसार कौवापुरको जंगलबाट दाउरा ल्याएर फर्किंदै गरेकी भुसाललाई ट्याक्टरले ठक्कर दिँदा उनको घटनास्थलमै मृत्यु भएको हो। भुसालको मृत्यु भएपछि स्थानीयबासीले क्षतिपूर्तिको माग गर्दै शव उठाउन दिएका छैनन्। घटनास्थलमा प्रहरी परिचालन गरिएको छ।
दुर्घटनामा मोटरसाइकल चालकको मृत्यु,विराटनगर : मोरङको कटहरी गाउँपालिका७ भौंडाहामा शनिबार साँझ भएको मोटरसाइकल दुर्घटनामा परेर एकजनाको मृत्यु भएको छ। भित्री सडकखण्डमा उत्तरबाट दक्षिणतर्फ जाँदै गरेको को ३६ प ३७३० नम्बरको मोटरसाइकल र विपरित दिशाबाट आउँदै गरेको को २९ प ८३८० नम्बरको मोटरसाइकल ठोक्किँदा दुर्घटना भएको हो। दुर्घटनामा को ३६ प ३७३० नम्बरको मोटरसाइकलका चालक बुढीगंगा गाउँपालिका५ का १९ वर्षीय निरज सरदारको मृत्यु भएको प्रहरीले जनाएको छ। प्रहरीका अनुसार दुर्घटनामा गम्भीर घाइते भएका उनको उपचारका क्रममा राति कोसी अस्पताल विराटनगरमा मृत्यु भएको हो। प्रहरीले दुवै मोटरसाइकल नियन्त्रणमा लिए पनि को २९ प ८३८० नम्बरको मोटरसाइकलका चालक फरार रहेको जनाएको छ।
वडाध्यक्ष भान्जा: जसले मामाको नाममा वनै पास गरिदिए,"बुटवल : कपिलवस्तुको बुद्धभूमि नगरपालिकास्थित जनज्योति आधारभूत विद्यालयले वन क्षेत्रको जमिन बिक्री गरेको खुलेको छ।नगरपालिका १ का वडाध्यक्ष तेजबहादुर बस्नेतसहितको समूहले जग्गा व्यापारीलाई जमिन बिक्री गरेको पाइएको हो। करिब डेढ वर्षअघि बिक्री भएको सो जग्गाबारे हालैमात्र सार्वजनिक भएको हो। राजकुडा सामुदायिक वनको करिब ५ कठ्ठा जमिन विद्यालय व्यवस्थापन समितिको निर्णयबाट बिक्री गरिएको हो। ०७४ साल पुस १८ गतेको बैठकले स्थानीय जग्गा व्यापारी मोहनसिंह पोखरेललाई प्रति कठ्ठा ५ लाखको दरले २५ लाखमा बिक्री गर्ने निर्णय गरेको थियो।विद्यालयको परिसर छेउमा रहेको जग्गा बिक्री गर्दा सामुदायिक वनलाई समेत जानकारी गराइएको थिएन। सामुदायिक वनले फूलबारीका रुपमा प्रयोग गर्ने गरी सो जमिन विद्यालयलाई दिएको थियो। तर जुन जग्गा सरकारी वनकै रुपमा रहेको छ। जग्गा बिक्रीपछि व्यापारी पोखरेलसहितको समूहले त्यहाँ भएका सालका रुख कटान गरी प्लटिङ गरेका छन्। प्लटिङ भएका केही घडेरीहरु समेत तेस्रो पक्षलाई बिक्री गरी दिएको छ। खरिदमुल्यको दोब्बरभन्दा बढी प्रति कठ्ठा १२ लाखमा दुईजना व्यक्तिले घडेरी खरिद गरेका छन्।विद्यालय व्यवस्थापन समितिका अध्यक्ष ईश्वरीप्रसाद पौडेल र प्रधानाध्यापक रबिलाल घिमिरेको जोडवलमा जमिन बिक्री भएको हो। विद्यालयमा निजी स्रोतका शिक्षक राख्नुपर्ने भन्दै उनीहरुले स्थानीय भेला गराई जमिन बिक्री गराएका थिए। जग्गा बिक्री गर्ने निर्णय पुस्तिकामा हस्ताक्षर गरेकी स्थानीय मिना केसीले बिक्री नगरौं भन्दा भन्दै बेचिएको बताइन्। 'जमिनभन्दा पैसा बैंकमा राखे फाइदा हुन्छ, पछि बिक्री गर्न पाइदैन भन्ने दबाब आयो', उनले भनिन्। जग्गा बिक्री भएको घटना बाहिरिएपछि स्थानीयले चर्को विरोध गरेका छन्।स्थानीयले अख्तियारमा उजुरी दिएका छन्। छ महिनाभित्र जग्गाको पुरै रकम भुक्तानी गर्ने गरी एक लाखको बैना गरेका पोखरेलले १० लाख मात्रै भुक्तानी गरेका छन्। स्थानीय टेकलाल बेल्बासेले आफूहरुलाई पहिला हस्ताक्षर गराएर पछि जग्गा विक्री गर्ने निर्णय थपिएको बताए। 'पहिलो उपस्थिति गराए हामी निस्किएपछि जग्गा बेच्ने भनेर निर्णय थपेछन्,' उनले भने, 'वनले दिएको जग्गा बेच्नुपर्ने आवश्यकता नै थिएन।' जग्गा खरिदकर्ता पोखरेल वडाध्यक्ष बस्नेतका मामा हुन्। मामाले विद्यालय व्यवस्थापन समितिका पदाधिकारीसँग मिलेर जग्गा बिक्री गराएको स्थानीयको आरोप छ।बढाबढमा जमिन बिक्री गर्ने भन्दै मुल्य तय भएको बैठकमा सहभागी हुताकान्त पन्थीले बताए। वडाध्यक्ष बस्नेतले बैठकमा एकाएक एजेण्डा झिकेर मामालाई जग्गा दिलाएको उनले बताए। विद्यालय भवन बनाउने र शिक्षक राख्ने आश्वासन दिएपछि अहिलेसम्म कुनै काम नभएको उनको भनाई छ। वडाध्यक्ष बस्नेतले विद्यालय आसपासमा त्यसअघि पनि जग्गा बिक्री भएको भन्दै विद्यालय चलाउनका लागि समितिले गरेको निर्णयमा सहमति जनाएको बताए। 'विरपुरमा धेरै सार्वजनिक जग्गा बिक्री गरेर पक्की घर बनाइएका छन्, उनले भने, 'विद्यालयले आफूले चर्चेको जग्गा विक्री गरेको हो।' बस्नेतले आफूले वरु सार्वजनिक जग्गा किनबेच नगर्न र गरे कारबाही गर्ने सूचना जारी गरेको दाबी गरे। विद्यालय व्यवस्थापन समितिका अध्यक्ष पौडेलले विद्यालय चलाउनका लागि जग्गा बिक्री गरिएको भन्दै बिक्री गर्दा प्रक्रिया नमिलेको स्वीकार गर्छन्।'हामीबाट केही कमीकमजोरी भएको हो, अब सुधार्ने पक्षमा छौं, उनले भने। उनले व्यक्तिगत स्वार्थमा जग्गा बिक्री नगरेको दावी गरे। विद्यालयका प्रधानाध्यापक रबिलाल घिमिरले जग्गा फिर्ता गर्ने तयारी गरिएको बताए। वनको जग्गा बिक्री भएपछि डिभिजन वन कार्यालय कपिलवस्तुले जमिन नचलाउन विद्यालयलाई निर्देशन दिएको छ। वनको निर्देशनपछि मात्रै प्लटिङ घडेरी विक्री गर्न रोकिएको छ।कार्यालयका फोरेस्टर इस्लाम अलीले विद्यालयले जग्गाको विषयमा वनलाई जानकारी नगराएको बताए। स्थानीयले सार्वजनिक जग्गा बिक्री गर्ने समूहलाई कारबाही गर्नुपर्ने माग गरेका छन्।"
"तराईमा उखरमाउलो गर्मी, बिरामीले भरिन थाले अस्पताल","भैरहवा : तराईका जिल्लामा अत्याधिकरुपमा गर्मी बढेको छ। उखरमाउलो गर्मीले जनजीवन अस्तव्यस्त बनेको छ। राहातको नाममा नेपाल विद्युत प्राधिकरणको विद्युत नियमित छैन। लोडसेडिङ अन्त्य भएको भनिए तापनि यथावत छ। दिनहुँ घण्टौंसम्म बिजुली हुँदैन। औसतमा यहाँको तापक्रम ३७३८ डिग्री हुन्छ। वर्षा भएको छैन। स्थानीयवासी गर्मीले आक्रान्त बनेका छन्। गर्मी बढेसगैँ खरबुजा, काँक्रा, उखुको रस, लस्सीलगायतका पेयपदार्थको व्यापार फस्टाएको छ। गर्मीका कारण आवश्यक काम बाहेक मध्य दिउँसो सडकमा मानिसको चहलपहल पातलिएको छ। बाहिर हिँड्दा गर्मी र त्यसमा पनि 'लु' चल्ने भएपछि सडकमा मानिसको आवतजावत कम भएको हो। दैनिक मजदुरी गरेर खानेहरुका लागि गर्मीयाम निकै कष्टकर बन्न पुगेको छ। प्रायजसो युवायुवती गर्मी छल्न विभिन्न पार्क, हरियाली स्थानमा पुग्ने गरेका छन्। अस्पताल तथा निजी क्लिनिकमा बिरामीको चाप बढेको छ। अन्य मौसमको तुलनामा गर्मी मौसममा ५० प्रतिशतले बिरामीको संख्या वृद्धि भएको विभिन्न अस्पतालले जनाएका छन्। गर्मीसँगै हावाहुरी र धूलो, सडक पेटी तथा फुटपाथको खाना र फोहोर पानीका कारण बिरामीको सङख्या बढ्दै गएको चिकित्सकले बताएका छन्। गर्मी बढेसँगै बिरामी चाप पनि बढ्दै गएको भैरहवा भीम अस्पतालका चिक्तिसक डात्रिलोचन पन्थीले बताए। उनका अनुसार भाइरल, झाडापखाला, रुघाखोकी, पिसाब संक्रमण, जलवियोजनलगायतका बिरामीको संख्या बढेको छ। उनले गर्मीसँगै वर्षायाम सुरु हुन लागेकोले सवाधानी नअपनाइए मलेरिया, डेंगुजस्ता रोगले प्रभावित पार्न सक्ने बताए। ओपिडी सेवाको लागि मात्र दैनिक १ सय ५० भन्दा बढी बिरामी आउने गरेको भीम अस्पताल प्रशासनले जनाएको छ। यस्तै भैरहवाको अन्य निजी सिटी अस्पताल, युनिर्भसल मेडिकललगायत निजी क्लिनिकमा पनि बिरामीको चाप उस्तै छ। डा पन्थीका अनुसार बाटो तथा फुटपाथको खाजा नास्ता नखाने, पानी उमालेर अथवा फिल्टर गरेर पिउने, दिसा पिसाब गरिसकेपछि सावुन पानीले हात धुने, सफा सुग्घर गर्ने बानीको विकास गरेमा बिरामी हुनबाट जोगिन सकिन्छ। यहाँका अस्पतालमा प्रदेश पाँचका अधिकांश जिल्ला र भारतको महाराजगञ्ज, सिद्धार्थनगरलगायत जिल्लाबाट समेत बिरामी आउने गरेका छन्।"
एकै क्षेत्रमा लगातार चितुवा आक्रमण,"दमौली : घरकै आँगनमा खेलिरहेकी भानु २ भकुन्थोककी नौ वर्षीया पुष्पा अधिकारीलाई चितुवाले आक्रमण गर्यो। घरकै आँगनमा खेलिरहेकी उनलाई शुक्रबार साँझपख नजिकैको जंगलबाट अकस्मात आइपुगेको चितुवाले आक्रमण गरी घिर्सादै लग्यो। घरमै चप्पल छुटेकी ती बालिकालाई खोज्दै जाँदा करिब पाँच सय मिटर पर परिवारले भेटायो।तर त्यतिन्जेलसम्म ढिला भइसकेको थियो। उनी मृत अवस्थामा भेटिइन्। यसैगरी सोही क्षेत्रमा गत कार्तिक अन्तिम साता र मंसीर दोश्रो साता दुई बालबालिकाको पनि बाघको आक्रमणबाट भएको थियो। ती दुई बालबालिकाको ज्यान गएलगत्तै एक चितुवा मृत भेटियो। तर फेरि आक्रमण हुनुले भानु क्षेत्रका स्थानीय त्रसित भएका छन्। चितुवाको निसानामा सधैं बालबालिका पर्दै आएका छन्। गत वर्ष कार्तिकमा पनि अर्का एक बालकको चितुवाकै आक्रमणबाट भानुमा ज्यान गएको थियो।दुई वर्षको अवधिमा बाघको आक्रमणबाट चार बालबालिकको ज्यान गएको छ। आहाराको अभावमा आक्रमण एकै क्षेत्रमा चितुवाको लगातार आक्रमण भएपछि वन डिभिजन तनहुँले त्रिभुवन विश्वविद्यालयका जीव विज्ञानका प्राध्यापकको समूहलाई घटनास्थल लगेको थियो। कार्तिक र मंसीरको घटनाको अध्ययन गरेको उक्त समूहले निष्कर्ष निकालेर बुझाउने तयारी गर्दै गर्दा फेरि अर्को आक्रमणको घटना भएको छ। चितुवाको निरन्तर आक्रमणबारे अध्ययन टोलीका संयोजक उप प्राध्यापक डा हरि शर्माले बढ्दो वन क्षेत्र अनि आहाराको अभाव मुख्य कारण रहेको बताए। टोलीले गरेको अध्ययनका क्रममा वन क्षेत्रमा एउटै पनि मृग फेला पारेन। जबकी वन क्षेत्रमा चितुवाको संख्या एकभन्दा बढी थियो। आहारा वनमा नभेटेपछि नजिकको बस्तीमा चितुवा सरेको हुनसक्ने शर्माको अनुमान छ। आहाराको कमीसँगै वन क्षेत्र नजिकै मानव बस्ती भएका कारण पनि आक्रमण बढेको ठम्याइ उनको छ। 'झाडीका कारण वन र मानवबस्ती छुट्टिएको छैन,' उनले भने, 'यसले पनि आक्रमणको जोखिम बढाएको छ।' कलिला उमेरका निसानामा चितुवा आक्रमणका सबै घटनामा बाल बालिकामाथि नै निशाना बनाएको छ। 'साना र कम उमेरका माथि आक्रमण गरेको देखिन्छ,' शर्माले भने, 'प्रतिरोध नगर्नेमाथि आक्रमण भएको छ।' दिउँसो र रातिभन्दा पनि आक्रमणका घटना साँझतिर हुने गरेको पाइएको छ। यस्ता समयमा बढी सचेत हुनुपर्ने विज्ञको राय छ। वन डिभिजन तनहुँका प्रमुख केदार बरालले विज्ञको सुझावका आधारमा सचेतना फैलाउने काम गर्ने बताए।यसअघि आक्रमणका घटना बढेपछि पनि यस्तो कार्यक्रम चलाइएको थियो । तर हालैका घटनामा एक चितुवाको ज्यान गए पछि सोही चितुवा आक्रमणकारी ठानेर स्थानीय ढुक्क भएका थिए। तर फेरि अर्को घटना घटेपछि स्थानीयमा त्रास बढेको छ।"
गुठी विधेयकविरुद्धको प्रदर्शनमा पानीको फोहरा (फोटो फिचर),"काठमाडौं : माइतीघर मण्डलामा गुठी विधेयकविरुद्ध प्रदर्शन गर्नेमाथि प्रहरीले हस्तक्षेप गरेको छ। गुठी सम्बन्धी कानुनलाई एकीकरण र संशोधन गर्न बनेको विधेयक २०७५ खारेजी माग गर्दै प्रदर्शनमा उत्रिएका सर्वसाधारणमाथि आइतबार दिउँसो प्रहरीले पानीको फोहोरा हानेर हस्तक्षेप गरेको हो। गुठी विधेयकका कारण सनातन धर्म र संस्कृतिमाथि आक्रमण भएको भन्दै विभिन्न संघसंस्थाका प्रतिनिधिले मण्डलामा प्रदर्शन गरेका थिए। सुरुमा मण्डलामै बसेर प्रदर्शन गरिरहेका विभिन्न संघसंस्थाका प्रतिनिधि विस्तारै सडकमै निस्किएका थिए। प्रदर्शनका क्रममा सडकमै सुतेपछि प्रहरीले बल प्रयोग गरेको हो। पटकपटक सम्झाउँदासमेत सडकमा सुतेका प्रदर्शनकारी नउठेपछि प्रहरीले पानीको फोहोरा हानेर भिड तितरवितर पारेको थियो। प्रहरीले केही प्रदर्शनकारीलाई पक्राउसमेत गरेको छ। प्रदर्शनकारीले गुठी सम्बन्धी कानुनलाई एकीकरण र संशोधन गर्न बनेको विधेयक २०७५ खारेज गर, परम्परागत सनातन धार्मिक सांस्कृतिक धरोहर अतिक्रमण गर्ने प्रस्तावित गुठी विधेयक २०७५ अबिलम्ब खारेज गरलगायत लेखिएका ब्यानर र प्लेकार्ड बोकेका थिए। हेर्नुस्, प्रणव खत्रीले खिचेका तस्बिर :"
"बढ्दै दुर्घटना, पढ्दै चालक","काठमाडौं: अघिल्लो हप्ता काठमाडौंको सुन्धारामा एउटा निजी कार र ट्याक्सी ठोक्कियो। क्षतिपूर्तिको विवाद महानगरीय ट्राफिक प्रहरी महाशाखासम्म आइपुग्यो। उक्त दुर्घटनामा परेको कारका चालकले मादक पदार्थ सेवन(मापसे) गरेका थिए। उनले दायाँ बायाँ नहेरी एकसुरमा हुइँक्याउँदा ट्याक्सी ठोक्किन आएको प्रहरीको विश्लेषण छ। दुर्घटनाको गुनासो सुन्ने शाखाका प्रहरी नायब उपरीक्षक प्रभुप्रसाद ढकालले कार चालकको पहिलो गल्ती औंल्याउदै भने, 'मापसे चलाएर गाडी दौडाउने बित्तिकै कानुनविपरित भइहाल्यो,' यो घटनामा उनलाई मापसे कारबाहीसँग ठोक्किएको गाडीको क्षतिपूर्तिको प्रक्रिया समेत अघि बढ्छ।' छलफलमा मापसे गरेको स्वीकार गर्ने कार चालक गाडीको क्षतिपूर्ति भने ट्याक्सी चालकले तिर्नुपर्ने माग दाबी गर्दै थिए। गत आइतबार ललितपुरको धोवीघाटमा मोटरसाइकललाई गाडीले ठक्कर दिँदा पत्रकार गोविन्द शर्मासहित अर्का एकजनाको मृत्यु भयो। उक्त दुर्घटना पनि तीब्र गतिकै कारण भएको प्रहरीको अनुमान छ। यी दुईघटना मात्रै होइनन्, पछिल्लो समयमा सवारी दुर्घटनामा चालकको लापरबाही बढी देखिएको ट्राफिक प्रहरी महाशाखाले जनाएको छ। सङ्ख्यात्मक रुपमा दुर्घटनाको मात्रा बढ्न् थालेको प्रहरीको भनाइ छ। महाशाखाको अभिलेखमा आब २०७४७५ मा छ हजार ३८१ सवारी दुर्घटनामा १९४ जनाको मृत्यु र चार हजार ५५२ जना घाइते भएका थिए। आब २०७५७६ मा दुर्घटना बढेर छ हजार ९८२ पुग्यो। उक्त दुर्घटनामा २११ जनाको मृत्यु र पाँच हजार ६५ जना घाइते भए। दुर्घटनामा धेरै मोटरसाइकल परेका छन्। चालकको लापरबाही र तीब्र गति दुर्घटनाको मुख्य कारण रहेको प्रहरीले विश्लेषण छ । काठमाडौंको कलंकीकोटेश्वर क्षेत्रमा आठ लेन सडकमा भएको अधिकांश दुर्घटनामा चालकको लापरवाही (तीब्र गति) देखिएको छ। सम्भावित दुर्घटनास्थल क्षेत्रको पहिचान गरी आवश्यकता अनुसारको दुर्घटना न्यूनीकरण अभियान थालिएको महाशाखाका प्रमुख वरिष्ठ प्रहरी उपरीक्षक वसन्त पन्तले जानकारी दिए। प्रहरीले कोटेश्वर कलङ्की नमूना सडकको सर्भिस लेनमा प्रतिघण्टा २० किमी र मुख्य मार्गमा लेनमा ५० किमी प्रतिघण्टाको गति सीमित गरेको छ । 'लेजर गन'बाट गति मापन गरी एक हप्तासम्म प्रचारात्मक कार्यक्रम भैरहेको र यही मङ्गलबारदेखि भने चालकलाई प्रमाण देखाएर कारवाही थालिने भएको छ। प्रहरीले यसअघि नै सुरु गरेको दुईपाङ्ग्रे सवारी चालकलाई सडकमै पढाउँदै कार्यक्रमलाई समेत थप प्रभावकारी बनाउन थालेको छ। दुर्घटनामा बढी मोटरसाइकलमा सवार व्यक्ति मृत्यु र घाइते हुने गरेकाले यो कार्यक्रम ल्याइएको ट्राफिक प्रहरी नायब उपरीक्षक रामबाबु रानाले बताए। अहिलेसम्म ४० हजार चालकले शिक्षा लिइसकेको अभिलेख प्रहरीसँग छ। अब भने चारपाङ्ग्रे सवारीका चालकलाई पनि पढाउने तयारी गरिएको महाशाखा प्रमुख पन्तले बताए। 'दुईपाङ्ग्रेलाई सडकमै रोकेर उनीहरुलाई ट्राफिक नियमबारे जानकारी दिइने, पर्चा वितरण गर्ने, सचेत गराउने काम सडकमै हुन्छ, चारपाङ्ग्रेका चालकलाई निश्चित ठाउँमा लगेर प्रशिक्षण दिने तयारीमा छौँ, गति नियन्त्रण तथा नियमित जाँचलाई समेत तीब्रता दिन थालेका छौँ,' पन्तले भने।अहिले उपत्यकामा चालक पढ्दै छन् तर दुर्घटना पनि बढ्दै छन् । यसअघि प्रहरीले मापसे गरेर सवारी चलाउने, लेन मिच्नेलगायतलाई छुट्टै ट्राफिक कक्षा समेत सञ्चालन गर्दै आएको छ। दैनिक सयौंले कक्षा लिए पनि तथ्याङ्कले दुर्घटना न्यूनीकरण गर्न भने सकेको छैन। हर्न निषेध कार्यान्वयनमा कडाइ काठमाडौँ उपत्यकामा २०७४ सालमा हर्न बजाउन निषेध गरिएको थियो। केही समय हर्न बजाउन रोकिए पनि कार्यान्वयन प्रभावकारी नहुँदा अहिले हर्न बजाउने क्रम बढ्दो छ। अब पुनः प्रहरीले हर्न निशेषलाई कडाइ थालेको छ। आइतबार र सोमबार प्रचारात्मक अभियान चलाउने र त्यसपछि प्रहरीले हर्न बजाउनेलाई कारवाहीको दायरामा ल्याउन लागेको महाशाखाले जनाएको छ। रासस"
डुबेर दुई विद्यार्थीको मृत्यु,नुवाकोट : दुई छुट्टाछुट्टै स्थानमा डुबेर दुई विद्यार्थीको ज्यान गएको छ। पन्चकन्या र ककनी गाउँपालिकामा खोलामा नुहाउने क्रममा डुबेर दुई विद्यार्थीको ज्यान गएको जिल्ला प्रहरी कार्यालय नुवाकोटले जनाएको छ। बिदुर नगरपालिका वडा नं ५ तादी खोला तर्ने क्रममा नुवाकोटकै पन्चकन्या २ कविलासका १६ वर्षीय रामचन्द्र श्रेष्ठ जेठ २३ देखि हराइरहेका थिए। उनको शव आइतबार त्रिशूली नदीमा फेला परेको हो। दिदीको घरमा आएका बेला पौडी खेल्ने क्रममा तादी खोलाले रामचन्द्र श्रेष्ठसहित बिदुर नपा५ का २१ वर्षिय विकास कुश्वारलाई बगाएकोमा विकासलाई स्थानीयले तत्काल उद्दार गरेका थिए। तादी खोलामा हराइरहेका रामचन्द्र श्रेष्ठलाई बगाएको चार दिनपछि धादिङको गजुरी गापा वडा नं ३ खहरेस्थित त्रिशूली नदीको किनारमा शव फेला परेका जिल्ला प्रहरी प्रमुख प्रहरी उपरीक्षक कृष्णवहादुर पल्लिमगरले जानकारी दिए। मृतक रामचन्द्र श्रेष्ठले यसै वर्ष कविलासस्थित राष्ट्रिय माविवाट कक्षा ११ को परीक्षा दिएर बसेका थिए। यसबीच नुवाकोटको पूर्वी भेगमा रहेको ककनी गापा वडा नं २ खानीखोला भई ककनीको ककनी ब्राइटर अंग्रेजी विद्यालयका कक्षा ५ मा अध्ययनरत ११ वर्षीय सरोज तामाङको आइतबारै घर नजिकै रहेको पानी पोखरीमा पौडी खेल्ने क्रममा डुबेर ज्यान गएको वडाध्यक्ष केदार पौडेलले जानकारी दिए। सरोजको घरदेखि २ सय मितर टाढा पानी जमाउन बनाइएको कृत्रिम पोखरीमा दिउसो पौडी खेल्ने क्रममा डुबेर ज्यान गएको वडाध्यक्ष पौडेलले जानकारी दिए।
बिहेको झुठो आश्वासन दिएर बलात्कार गर्ने पक्राउ,"विराटनगर : बिहे गर्ने झुठो आश्वासन दिएर विराटनगरमा १६ वर्षीया किशोरीमाथि बलात्कार गरिएको घटना सार्वजनिक भएको छ । विराटनगर महानगरपालिका१२ घर भई विराटनगर१० स्थित सोमबारे हटिया नजिक डेरा बस्दै आएका २५ वर्षीय विवेक भनिने दिब्य पोद्धारले किशोरीमाथि बलात्कार गरेको प्रहरीले जनाएको छ। प्रेमको नाटक गर्दै आफ्नै कोठामा लगेर पोद्धारले विराटनगर१४ घर भएकी किशोरीलाई बलात्कार गर्ने गरेको मोरङ प्रहरीका प्रवक्ता डीएसपी घनश्याम श्रेष्ठले बताए। 'प्रेमको प्रपञ्च रच्दै आफ्नै कोठामा लगेर बालिकालाई बिहे गर्छु भन्दै बलात्कार गरेको पाइयो,' श्रेष्ठले भने, 'प्रारम्भिक अनुसन्धानबाट पनि बालिका पीडित भएको देखिन्छ।' उनका अनुसार अन्तिम पटक पोद्धारले गत वैशाख १० गते बलात्कार गरेको खुलेको छ। झुटो आश्वासन दिई बलात्कार गरेको उजुरी परेपछि युवकलाई पक्राउ गरिएको प्रहरीले जनाएको छ। बलात्कारपछि उनी फरार रहेको प्रहरीको भनाइ छ। पक्राउ परेका पोद्धारको ८ वर्ष अघि नै बिहे भइसकेको प्रारम्भिक अनुसन्धानबाट खुलेको डीएसपी श्रेष्ठले बताए। उनीविरुद्ध जबरजस्ती करणी ऐनअन्तर्गतको मुद्दा चलाउन आइतबार जिल्ला अदालत मोरङबाट म्याद थप गरेर अनुसन्धान अघि बढाइएको जानकारी श्रेष्ठले दिए।"
उदयपुरका पत्रकारलाई स्थानीय सरकारले दियो २७ ल्यापटप !,"काठमाडौं : उदयपुरका स्थानीय पत्रकारले स्थानीय तहबाट ल्यापटप लिएपछि टीकाटिप्पणी सुरु भएको छ। गाइघाटलाई केन्द्र बनाएर पत्रकारिता गर्दै आएका २७ पत्रकारलाई त्रियुगा नगरपालिकाले काम गर्न सहज होस् भन्दै ल्यापटप दिएपछि आलोचना सुरु भएको हो। आर्थिक वर्ष २०७५२०७६ मा पत्रकारको क्षमता विकासका लागि भन्दै त्रियुगा नगरपालिकाले १२ लाख रुपैयै बजेट विनियोजन गरेको थियो। उक्त बजेटमा नगरपालिकाले पत्रकारले ल्यापटप आवश्यक परेको बताएपछि दिएको त्रियुगा नगरपालिकाका प्रमुख बलदेव चौधरीले बताए। हामीले पत्रकारका लागि नगरसभाबाटै क्षमता विकास र काम गर्न सहज होस् भनेर १२ लाख बजेट विनियोजन गरेका थियौं, उनले भने, पत्रकार महासंघले हामीलाई ल्यापटप आवश्यक पर्छ भनेपछि दिएका हौं। उनले नगरपालिकाको पक्षमा समाचार लेख्न ल्यापटप दिएको नभई धरासायी बनेका स्थानीय सञ्चार माध्यमको विकासका लागि प्रदान गरेको बताए। ल्यापटप पाएपछि हाम्रै पक्षमा लेख्नुपर्छ भन्ने हैन, उनले भने, उहाँहरुले हाम्रो नराम्रो गतिविधिमाथि खवरदारी गर्न कुनै रोकावट हुँदैन। उक्त २७ थान ल्यापटप वैशाख १६ गते एक कार्यक्रमको आयोजना गर्दै नगरपालिकाले पत्रकारलाई हस्तान्तरण गरेको थियो। पत्रकारले पाएको लेनोभो ब्राण्डका ल्यापटपको मूल्य प्रतिगोटा ४५ हजार परेको नगरपालिकाले जनाएको छ। उदयपुरका पत्रकारले भने आफूहरुले ल्यापटप उपहार स्वरूप पाएको बताएका छन्। उनीहरुले ल्यापटप पाए पनि नगरपालिकाको गलत क्रियाकलाप हेरेरे नबस्ने उनीहरुको भनाइ छ। पत्रकारले उपहार लिनु ठीक हो? कसैले खुसी भएर पत्रकारलाई उपहार दिए लिनु हुन्छ कि हुँदैन भन्ने विषयमा बहस छ। कतिपयले कसैले खुसी भएर दिएको उपहार लिन मिल्छ भन्ने तर्क गर्छन्। कतिपयले प्रभावित पार्न दिएको उपहार लिनु नहुने तर्क गर्दै आएका छन्। पत्रकार महासंघका पूर्वअध्यक्ष डा सुरेश आचार्य पत्रकारले उपहार स्वरूप दिएको पुरस्कार, दान लिनै नहुने बताउँछन्। कसैले ल्यापटप दिएर तिमी स्वतन्त्र पत्रकारिता गर भन्छ ?, उनी भन्छन्, यसरी पत्रकारले ल्यापटप लिने हो भने समाचार लेख्ने बेला ऊ कहीँ न कहीँ प्रभावित हुन्छ। एकातिर हामी स्वतन्त्र पत्रकारिताको कुरा गर्ने अर्कोतर्फ यसरी लाभका सामग्री लिने ? यो विकृति हो। स्थानीय तहबाट लाभका सामग्री लिँदै जाँदा सरकारी सम्पत्ति दुरुपयोग भएको विषयमा पत्रकारको प्रश्न गर्न नसक्ने पत्रकार महासंघका पूर्वअध्यक्ष शिव गाउँलेको भनाइ छ। यो पत्रकारको नैतिकतामाथि नै प्रश्न उठ्ने विषय हो। यसले हाम्रो आलोचनात्मक चेत र भूमिका नै गुम्दै जान्छ, उनले भने, अब सरकारी सम्पत्तिको दुरुपयोग हुँदा कसरी प्रश्न गर्ने?"
एक वर्षदेखि बाबुबाटै बलात्कृत,"विराटनगर : विराटनगर महानगरपालिका४ मा एक बालिका आफ्नै बाबुबाट निरन्तर बलात्कृत भएको खुलेको छ। १४ वर्षीया छोरीमाथि बलात्कार गरिरहेका बाबुले देखाएको डर, त्रास र धम्कीका कारण घटना अहिलेसम्म गुपचुप रहेको खुलेको छ। बालिका पढ्ने विद्यालयबाटै घटना सार्वजनिक भएपछि प्रहरीले बाबुलाई पक्राउ गरेको छ। मोरङ प्रहरी प्रमुख एसपी विश्व अधिकारीका अनुसार ३७ वर्षीय बाबुमाथि अनुसन्धान सुरु भएको छ। प्रहरीले शनिबार राति बाबुलाई घरैबाट पक्राउ गरेको हो। प्रहरीका अनुसार बलात्कारमा संलग्न बाबुले पढ्नका लागि छोरीलाई विद्यालय जान नदिन अनेक हर्कत गर्न थालेपछि घटना बाहिर आएको हो। मोरङ प्रहरीका प्रवक्ता डीएसपी घनश्याम श्रेष्ठका अनुसार बाबुले अन्तिम पटक जेठ २१ गते मंगलबार घरमै बलात्कार गरेको प्रारम्भिक अनुसन्धानबाट खुलेको बताए। छोरीमाथि गरिरहेको कर्तुत बाहिर आउने डरले विद्यालय जानबाट नै बञ्चित गर्न खोजिएछ, श्रेष्ठले भने, प्रारम्भिक अनुसन्धानका क्रममा एक वर्षदेखि बारम्बार बलात्कार गरेको खुलेको छ। बाबुलाई प्रहरीले पक्राउ गरेपछि विरोधमा स्थानीय बासिन्दाले आइतबार दिउँसो बालिका पढ्दै आएको बुढीगंगा गाउँपालिकाको लीलाभक्तराम आधारभूत विद्यालय घेराउ गरेका छन्। गाउँलेले सोझो मान्छेलाई झुठो आरोप लगाउँदै विद्यालयले पक्राउ गर्न लगाएको भन्दै आक्रोश व्यक्त गरेका छन्। दुई सय बढी स्थानीयले विद्यालयमा घेराउ गरेको प्रधानाध्यापक राममाया थापाले बताइन्। आक्रोशित भिडको नेतृत्व गर्नेलाई सम्झाएर प्रहरी कार्यालयमा पठाएका छौँ, थापाले भनिन्। बालिकाका बाबुले केही समयदेखि छोरीलाई स्कुल नजान दबाब दिँदै आएका रहेछन्। त्यो कुरा छोरीले साथीलाई सुनाइछन्, थापाले भनिन्, बाबुले छोरीलाई स्कुल जान बञ्चित गर्न खोजेको कुरा साथीमार्फत् हामीसम्म आइपुग्यो। यो सबै थाहा पाएपछि विद्यालय प्रशासनको तर्फबाट घटना प्रहरीसम्म पुगेको हो। स्कुल नजा भनेर बुवाले कुट्ने र पिट्ने गर्नुहुन्छ। किताब कापी पनि फ्यालिदिनु हुन्छ, बालिकालाई उद्धृत गर्दै थापाले भनिन्, अबदेखि पढ्न आउँदिन होला भनेर साथीलाई सुनाइछन्। त्यसपछि घरमा भएका समस्यादेखि लिएर सबै कुरा सोधपुछ गर्दा शिक्षिकालाई बलात्कारबाट पनि पीडित हुनु परेको बालिकाले बताएकी थिइन्। प्रहरीले आक्रोशित स्थानीयलाई सम्झाएर पठाएको डीएसपी श्रेष्ठले जानकारी दिए। प्रहरीले बालिकालाई आफ्नो सम्पर्कमा राखेर अनुसन्धान सुरु गरेको श्रेष्ठको भनाइ छ। मानसिक रुपमा कमजोर देखिएकी बालिकाको उपचारमासमेत ध्ययन दिइएको उनको भनाइ छ। बालिकाले लामो समयदेखि बाबुबाट बलात्कृत भइरहेको जानकारी प्रहरीलाई पनि दिएकी छन्। कुट्ने, पिट्ने र विभिन्न डर, त्रास देखाउने गरेका कारण छोरीले प्रतिकार गर्न र घटना बाहिर ल्याउन सकेकी रहिनछिन्, श्रेष्ठले भने, पढ्न छाड्न लागेको थाहा पाएर विद्यालयले सोधपुछ गर्दा मात्रै यति ठूलो जघन्य अपराध बाहिर आयो। बाबुविरुद्ध जबरजस्ती करणी ऐन अन्तर्गत मुद्दा चलाउन अदालतबाट म्याद थप गरेर अनुसन्धान अगाडि बढाइएको श्रेष्ठको भनाइ छ।"
भोटो जात्राको फोटो,"ललितपुर : जावलाखेलमा भोटो देखाइएको छ। राष्ट्रप्रमुखको हैसियतमा राष्ट्रपति विद्यादेवी भण्डारीले आइतबार भोटो हेरेकी छन्। रातो मच्छिन्द्रनाथको भोटोजात्रा ललितपुरमा हुने जात्रा हो। यो जात्रा अवलोकन गर्न हजारौं सर्वसाधारण जाउलाखेलमा जम्मा भएका थिए । मणि, माणिक, रत्न आदि बहुमूल्य वस्तुजडित भोटो प्रत्येक वर्ष मच्छिन्द्रनाथको रथजात्राको अन्तिम दिन सार्वजनिक रूपमा देखाउने प्रचलन छ। राजाका पालामा राजाले यो भोटो हेर्थे भने अहिले राष्ट्रपतिले हेर्छन्। सुनिता ढंगोलले खिचेको भोटोजात्राको फोटो :"
भोटोजात्रा हेर्ने क्रममा तीनजना बेहोस (फोटो),काठमाडौं : भोटोजात्रा हेर्ने क्रममा तीनजना बेहोस भएका छन्। जवालाखेलमा भोटो देखाउन राष्ट्रपति जानेक्रममा चोकचोकमा भरिएको भीडमा गर्मी भएर उनीहरू बेहोस् भएका हुन्। बेहोस हुने तीन जना महिला हुन्। उनीहरूलाई ट्याक्सीमा राखेर अस्पताल लगिएको छ। राष्ट्रपति जाँदा गरिएको कडा सुरक्षाका कारण चोकहरूमा भीड ठेलम्ठेल भएको थियो। फोटोमा हेर्नुस् बेहोस भएकाहरूलाई यसरी अस्पताल लगियोः
देशभरका गुठी जग्गा अतिक्रमित,"काठमाडौं : देशभर गुठी एवं संस्थाको जग्गा अतिक्रमण बढेको छ। गुठी संस्थानका ७० जिल्लामा जग्गा छन्। अधिकांश जिल्लाको गुठी अतिक्रमणमा परेको छ। तर कति अतिक्रमण भयो भन्ने तथ्यांक गुठी संस्थानसँग पनि छैन। संस्थानका प्रवक्ता सरोज थपलिया गुठीको जग्गाको यथार्थ विवरण नभएको स्वीकार गर्छन्। जग्गाको विवरण त छैन अतिक्रमणको तथ्यांक कहाँ हुनु, उनले भने, तर जताततै गुठीका जग्गा अतिक्रमण भएको छ। गुठी संस्थानले संकलन गरेको विवरणअनुसार गुठीको पहाडमा ५ लाख ६१ हजार ९९० र तराईमा ६६ हजार ३३० विघा जग्गा छ। पहाडको होस् वा तराई गुठीको जग्गा अतिक्रमणमा परेको छ। महालेखा प्रतिवेदनले पनि गुठीको जग्गा देशभर अतिक्रमण भएको जनाएको छ। देशभर राजगुठी दुई हजार २८२, गुठीका देवस्थल मठमन्दिर ७१७, पार्टी पौवा ६४७, पोखरी १५९, जात्रा पर्व काठमाडौं उपत्यकामा भित्र २ हजार १३ सूचीकृत भएको गुठी संस्थानले जनाएको छ। महालेखा प्रतिवेदनअनुसार धनुषामा १७ विघा, महोत्तरीमा ७२ विघा, बारामा २७ विघा, काठमाडौंमा १४ रोपनी, ललितपुरमा १२ रोपनी, पर्सामा ७ विघा, भक्तपुरमा २ रोपनी जग्गा अतिक्रमण भएको छ। यो विवरणभन्दा अझै बढी जग्गा मासिएको हुन सक्ने अनुमान छ। जनकपुरमा मात्रै १० हजार विघा जग्गा अतिक्रमणको चपेटामा परेको तथ्य भूमि व्यवस्था, सहकारी तथा गरिवी निवारण मन्त्रालयको नयाँ प्रतिवेदनमा छ। काठमाडौंमा पनि २ हजारभन्दा बढी रोपनी जग्गा मिचिएको छ। बृहत्तर जनकपुरक्षेत्र विकास परिषद जनकपुरधामबाट प्राप्त विवरणअनुसार राम मन्दिर गुठी, लक्ष्मण मन्दिर गुठी, रत्नसागर गुठी, दशरथ मन्दिर गुठी, हनुमान नगर गुठीलगायतका गुठीका १ हजार १ सय ८८ कित्ता अतिक्रमणमा परेको उल्लेख छ। दाङको नारायणपुरस्थित करिब १ सय ५७ रोपनी जग्गा अतिक्रमणमा परेको संस्थानले जनाएको छ। काठमाडौं उपत्यकाभित्र समेत अतिक्रमित जग्गाको क्षेत्रफल उल्लेखित तथ्यांकभन्दा फरक छ। काठमाडौं महानगर७, गुह्येश्वरीस्थित गुह्येश्वरी सिन्दुर चन्दन तैनाथी गुठी जग्गा किनं ८४ को ४ रोपनी ९ आना २ पैसा २ दाम क्षेत्रफल जग्गा अतिक्रमणमा परेको छ। यो जग्गाको दुवैतर्फ बाटो बनाइएको छ। गुहेश्वरीको पूर्वतर्फ अतिक्रमण गरी करिब १५१६ साना ठूला घर (पक्की समेत) टहरा निर्माण गरिएका छन्। पश्चिमतर्फ टोल सुधार भवन र खेलमैदान बनाइएको छ। सब संरचना बने पश्चात बाँकी रहेको १ रोपनी २ आना जग्गामा सीमित छ। पछिल्लो पटक अतिक्रमण हटाउने सम्बन्धमा २०७४ चैत १ मा संस्थानले पुनः निर्णय गरे पनि हटाउन सकेको छैन। कालोपुलबाट गौशालातर्फ जाँदा उत्तरपूर्वमा रहेको भण्डारेश्वर गुठीको काठमाडौं महानगर७ स्थित कि नं ९ र १० को क्रमशः ३ रोपनी २ आना ३ पैसा र ५ रोपनी ९ आना २ दाम १ पैसा रोपनी जग्गा अतिक्रमण भएको छ। यो गुठी जग्गा सन्यासीको समाधीका लागि र पशुपतिमा दैनिक भीमसेनपाती चढाउन स्थापना गरिएको हो। जग्गाको बीचबाट स्थानीय बासिन्दाले संस्थानको स्वीकृति नलिइ मोटरबाटो खोलेको र व्यक्तिले टहरा बनाई व्यवसाय सञ्चालन गरेका छन्। यो जग्गामा ग्रील उद्योग स्थापना गरी सञ्चालनमा ल्याइएको छ। संस्थानले अतिक्रमण हटाउन बारम्बार पत्राचार गरे पनि अतिक्रमण यथावत छ। काठमाडौ महानगर२ (क) कित्ता नं४१ को टेकु जगन्नाथ मन्दिरको तैनाथी गुठी जग्गा अतिक्रमणमा परेको छ। यो मन्दिरसँगै रहेको जग्गामा व्यक्तिले पुराना सामग्री संकलन गर्ने स्थानको रुपमा उपयोग गरेको छ। जसको उपयोगको लागि उक्त व्यक्तिले संस्थानको स्वीकृति लिएको छैन। यो जग्गामा रहेका मन्दिरका सटरमा केही परिवार बसोबास गरिरहेका छन्। जनकपुरमा रहेको वाराही गुठीको जग्गामध्ये विभिन्न १० कित्ताका ६ विघा ३ कठ्ठा ५ धुर जग्गा जनकहजारी विद्यापीठलाई अध्ययन कार्य हुन्जेलसम्मका लागि उपलब्ध गराइएको थियो। तर अझै उपयोग गरिरहेको छ। यो जग्गा संस्थान सञ्चालक समितिको २०५० जेठ ३ र नेपाल सरकारको २०७५ जेठ १३ को निर्णयअनुसार भोगचलन गर्न दिएको पाइएको छ। यसरी भोगचलन भइरहेको जग्गामध्ये सिट नम्वर १३५४१४ को कित्ता नम्बर १, २, २८ र ४९ को २ विघा १४ धुर जग्गा कीर्ते गरी रत्नसागर मठको महन्थले मठका पूजारीको नाममा मोही कायम गरी नामसारी गरेको भनी जनकहजारी विद्यापीठका प्राचार्यले दिएको उजुरीका आधारमा अनुसन्धान भइरहेको छ। जिल्ला प्रहरी कार्यालय, धनुषाले महन्थ र पूजारीलाई पक्राउ गरी अनुसन्धान अगाडि बढाएको छ। जग्गाधनी महलमा रत्नसागर गुठीको नाम र सोही महलमा आफ्नै मठका पुजारीको नाम उल्लेख गरी लालपूर्जा बनाएको संस्थानको अभिलेखबाट देखिएको छ। यो जग्गा कीर्ते गरी व्यक्तिको नाममा नामसारी गरेको भन्ने उजुरी संस्थानमा पहिल्यै परे पनि प्रभावकारी कदम चाल्न नसकेको महालेखाको प्रतिवेदनमा उल्लेख छ। गुठी संस्थानको स्वीकृति बिना सरकारी कार्यालय, व्यक्ति, संस्था वा अन्य निकायले जग्गा उपयोग गरिरहेको पाइएको छ। संस्थानबाट प्राप्त विवरणअनुसार धनुषामा ६४ रोपनी ७ आना जग्गामा गुठी संस्थानको स्वीकृति बेगर २९ कार्यालय सञ्चालनमा छन्। त्यस्ता गुठी जग्गाको हिसाब गर्दा १४ अर्ब ४७ करोड रुपैयाँ गुठी संस्थानलाई बुझाउनुपर्ने देखिन्छ। संस्थानको प्रमुख आय त्यस्ता जग्गाको मुआब्जा, क्षतिपूर्ति, बहाल गुठीले नपाउदा गुठी संस्थानको आम्दानी घटेको छ भने गुठीको स्थायित्व चुनौतीपूर्ण बनेको छ। भवनलक्ष्मीश्वर महादेव गुठीको नाममा रहेको १० रोपनी २ पैसा २ दाम जग्गामा हाल महानगरीय प्रहरी वृत्त, लैनचौरले भवन निर्माण गरेको छ। भवन निर्माण भएको जानकारी पश्चात गुठी संस्थानबाट २०७२ असोज २७ मा बिना स्वीकृति घर निर्माण नगर्न प्रहरी प्रधान कार्यालयलाई पत्राचार गरेकोमा तत्पश्चात उक्त वृत्तले जग्गा खरिद गरी भवन निर्माण गर्ने भनी पत्रचार गरेको देखिन्छ। गुठी संस्थानले ०७५, ७६ को मूल्यांकनअनुसार १ करोड २३ लाख संस्थानलाई बुझाउन २०७४ फागुन ९ गते वृत्तलाई पत्राचार गरेको देखिन्छ। तर पटकपटक पत्राचार गर्दा समेत वृत्तले संस्थानलाई रकम उपलब्ध गराएको छैन। हाल उक्त जग्गामा वृत्तको ५ तल्ले भवन निर्माण भइसकेको छ। काठमाडौं महानगर१, नक्सालस्थित संस्थान मातहतको नन्दीकेशर गुठीको रैतानी जग्गामा जनआन्दोलन स्मारक पार्क निर्माण गर्न नेपाल सरकारले २०६६ पुस ६ मा निर्णय गरेको थियो। सोअनुसार गुठी अन्तर्गतको किनं४७९ को १९ रोपनी ३ आना २ पैसा ३ दाम जग्गाको नामसारी गरी दिन भनी २०६६ पुस २१ मा पत्रमार्फत संस्थानमा अनुरोध गरेको छ। जग्गाको मूल्यांकन गर्न भूमिसुधार तथा व्यवस्था मन्त्रालयका सचिवसहित २०६७ जेठ २३ मा बसेको बैठकले जग्गाको मूल्यांकन गरी प्रतिवेदन दिन भूमिसुधार तथा व्यवस्था विभागका निर्देशकको संयोजकत्वमा ७ सदस्यीय समिति गठन भएको थियो। समितिले ०६७, ६८ को मूल्यांकनअनुसार प्रति आना १८ लाखका दरले हुने रकममा ५० प्रतिशत थप गरीे ८३ करोड ७ लाख ५६ हजार निर्धारण गरी २०६७ साउन २१ मा प्रतिवेदन बुझायो। तत्पश्चात संस्थानले पटकपटक अर्थ मन्त्रालयलाई पत्राचार गरे पनि हालसम्म रकम प्राप्त भएको छैन। हालको मूल्यांकन दरमा वा साविकको रकममा व्याज गणना गर्दा जग्गाको मूल्य करिब दोब्बर हुन जान्छ। यसरी मन्त्रिपरिषदको निर्णयअनुसार जग्गामा हाल पार्क तयार भइसके पनि संस्थानलाई रकम दिएर विधिवत् रुपमा जग्गा नामसारी गर्ने कार्य भएको छैन। नापीअनुसार तत्कालीन काठमाडौं महानगर११ बबरमहलस्थित केदारेश्वर महादेव गुठी तैनाथी जग्गा किनं १८४, सिट नं ११४५२० को २ रोपनी १४ आना क्षेत्रफलको जग्गा स्थलगत निरीक्षण गर्दा अतिक्रमणमा परेको पाइएको छ। राष्ट्रिय युवा परिषद्लाई बिक्री गर्न पत्राचार तथा मूल्याकंन समेत भएको जग्गा परिषद्ले खरिद गरेको छैन। जग्गाको उत्तरतर्फ स्थानीय बासिन्दाले निजी प्रयोजनका लागि बाटो खोलेका छन्। सोही दिशामा बसन्तनगर विकास समाजले एक तले ट्रस भवन निर्माण गरेको छ। जग्गाको पूर्वदक्षिण भाग अतिक्रमण गरी २३ वटा टहरा बनाएका छन्। उक्त अतिक्रमणलाई संस्थानले हटाउन सकेको छैन। कमलादी गणेश मन्दिर परिसरमा गुठी संस्थानको एक सत्तल छ जुन जीर्ण भइसकेको छ। स्थलगत अवलोकनका क्रममा सत्तलको भुँईतलामा ८ वटा पसल सञ्चालनमा रहेको र त्यसको माथिल्लो तलामा व्यक्ति बसोबास गरिरहेका छन्। यी पसल संस्थानले बहालमा लगाए पनि सोबाट संस्थानलाई न्यून रकम प्राप्त हुने गरेको छ। व्यापारिक दृष्टिले महत्वपूर्ण उक्त स्थानमा पुरानै शैलीमा व्यवस्थित सत्तल बनाउने र मन्दिरको वातावरणमा असर नपर्ने प्रकृतिका व्यवसायका लागि भाडामा दिने हो भने संस्थानको आय वृद्धि हुने पक्का छ। साविक चावहिल गाविस३ किनं १०० को १० रोपनी ८ आना जग्गा रहेको चावहिलको चक्र पूजा गुठी जग्गाको विषयमा सर्वाेच्च अदालतमा मुद्दा चलेको र अदालतबाट २०७४ मंसिर २२ मा संस्थानको पक्षमा निर्णय भई संस्थान मातहत जग्गा आएको छ। तत्पश्चात उक्त जग्गामा रहेको घर टहरा संस्थानको पहलमा २०७५ भदौमा हटाए पनि २०७५ असोज ११ मा पुनः सर्वाेच्च अदालतमा पुनरावोलकन लागि मुद्दा दायर भएकाले संस्थानले जग्गा उपयोग गर्न सकेको छैन। खोटाङको हलेसी गुठीको जग्गा, पर्साको विरुवा गुठी र वाणलिङ्ेवर (सिमरा)को गुठी जग्गा, काभ्रेको सिपाघाटस्थित पशपति महास्नान गुठीको जग्गा, दोलखा भेडपुको भीमसेन गुठी र कालिञ्चोकको गुठी जग्ग्गा समेत अतिक्रमणमा परेको छ। म्याग्दीको राखु भगवती समेत ४ वटा तत्कालिन गाविसको गुठी, पाल्पा रामपुर श्री रामलक्षमण गुठी, नवलपरासीको गिदाहा मौजा, डँडेलधुराका गुठी, धनकुटाको लेगुवा महालक्षमी नगरपालिकास्थित नागेश्वर गुठी, संखुवासभाको आँखीभुइस्थित दुग्धनाथ गुठीका जग्गा पनि अतिक्रमणमा परेको छ। त्यसैगरी डोटीको काँडामाडौंको सानो त्रिपुरासुन्दरी गुठी, अछामको वैधनाथधाम समेत विभिन्न गुठीको जग्गा अतिक्रमण गरिएको छ। महालेखाले गुठीको जग्गाको अभिलेख, उपयोग तथा संरक्षणमा विभिन्न निकायसँग समन्वय गरी संस्थानले कार्य गर्नुपर्ने निर्देशन दिएको छ। १३ सय बिघा सरकारी जग्गा अतिक्रमण मिलोमतोमा गुठीको जग्गा अतिक्रमणमा गुठीको करोडौंको जग्गामा भूमाफियाको चलखेल मालपोतको संलग्नतामा गुठीको जग्गा बिक्री गुठीको भवन जीर्ण रानीमहलको जग्गा अतिक्रमण जनकपुरमा १० हजार बिघा जग्गा अतिक्रमण थला पर्दै गुठी, सरकारले नै तिरेन मुआब्जा गुठी संस्थान खारेज हुँदै गुठीको जग्गामा रजाइँ गुठीका जग्गा नम्बरी बनाइँदै गौशालामा ५२ बिघा जग्गा अतिक्रमण गुठी विधेयक रोक्न माग गुठी जग्गामा सरकारी रबैया पशुपतिमा गुठीको जग्गा ११ हजार रोपनी"
टिपरको ठक्करबाट साइकल यात्रीको मृत्यु,दमौली : शुक्लागण्डकी२ गाछेपानीस्थित सडकमा भएको सवारी दुर्घटनामा परी घाइते साइकलयात्रीको उपचारका क्रममा मृत्यु भएको छ। भिमादबाट हलेदीतर्फ जाँदै गरेको ग १ ख ७१७८ नं को टिपरले बाटो काट्ने क्रममा शुक्लागण्डकी ४ दुलेगौडा निवासी २१ वर्षका कमल विकलाई ठक्कर दिंदा उनी घाइते भएका थिए। ढाड र बायाँ हातमा चोट लागेका उनको तनहुँ सेवा अस्पताल दुलेगौंडामा उपचारपश्चात थप उपचारका लागि पोखराको मणिपाल शिक्षण अस्पताल लगिएको थियो। उनको उपचारका क्रममा मृत्यु भएको प्रहरीले जनाएको छ। ठक्कर दिने टिपर र चालक नियन्त्रणमा रहेको प्रहरीले जनाएको छ।
बैतडीमा हावाहुरी : विद्यालयको छानो उडाउँदा पठनपाठन प्रभावित,"बैतडी : शनिबार राति आएको हावाहुरीले बैतडीको एक विद्यालयको छाना उडाएको छ। हावाहुरीले विद्यालयको छाना उडाउँदा पठनपाठन प्रभावित भएको छ। हावाहुरीले पाटन नगरपालिका ९ स्थित सिद्धेश्वर मावि हुक्केडाँडाको ३ कोठे विद्यालय भवनको छाना उडाएको हो। हावाहुरीले छाना उडाउँदा २ लाख ५० हजार बराबरको क्षति भएको विद्यालय व्यवस्थापन समितिका अध्यक्ष प्रेम भाटले जानकारी दिए। जस्तापाताले छाएको छाना हावाहुरीले उडाउँदा कोठाभित्र राखिएका २६ बोरा सिमेन्ट, बेन्च, डेस्कलगायत अन्य शैक्षिक सामग्री पनि भिजेर नष्ट भएका उनले बताए। उनले भने, 'कोठाभित्र नयाँ भवन निर्माणका लागि निर्माण सामग्री राखिएका थिए । हावाहुरीले छाना उडाउँदा निर्माण सामग्रीमा पनि क्षति पुगेको छ।' हावाहुरीले छानो उडाउँदा कक्षा १,२ र३ का विद्यार्थीलाई पठनपाठनमा समेत समस्या भएको विद्यालयका प्रधानाध्यापक नरेन्द्र भट्टले बताए। २०१८ सालमा स्थापना भएको उक्त विद्यालयमा हाल ३०५ विद्यार्थी अध्ययनरत रहेका छन्। कक्षा १० सम्म पढाइ हुने सिद्धेश्वर मावि हुक्केडाँडा बैतडीकै नमूना सामुदायिक विद्यालय हो। यस्तै हावाहुरीले पाटन नगरपालिका  ८ खोड्पेस्थित भगवती महिला बहुउद्देश्यीय कृषि सहकारी संस्थाको दुई कोठे भवनको छाना उडाएको छ।यस्तै हावाहुरीले पाटनका दलबहादुर विष्ट र गोपालसिंह महराको घरको छाना पनि हावाहुरीले उडाएको छ।"
जाममा सवारी प्रदूषण दोब्बर,"काठमाडौं : गुडिरहेका बेलाभन्दा जाममा परेका सवारी साधनले दुई गुणा बढी प्रदूषण गर्छन्। यातायात क्षेत्रबाट बर्सेनि २० हजार ७२ टन टीएसपी (कण) र ६ हजार ९ सय ५३ टन पार्टिकुलेट म्याटर (पीएम) १० प्रदूषक काठमाडौं उपत्यकाको हावामा प्रवेश हुने गरेको अध्ययनले देखाएको छ। नेसनल एटमस्फेयरिक रिसोर्स एन्ड इन्भारमेन्टल रिसर्च लेबोरेटोरी (नारेल)को प्रारम्भिक अध्ययनअनुसार दैनिक रूपमा टीएसपी १६१६ टन, नाइट्रोजनडाइअक्साइड ४३३ टन, कार्बनमोनोअक्साइड ८४०९ टन प्रदूषक निष्काशन भइरहेको छ। यसले उपत्यकाको हावालाई प्रदूषित तुल्याउँछ। यसबाट वायु प्रदूषण गराउन यातायात क्षेत्रको टीएसपीमा ३१ प्रतिशत योगदान देखिन्छ भने पीएम १० मा ३० प्रतिशत। सवारी साधनको अत्यधिक चाप र हरियो स्टिकर वितरण फितलो हुँदा प्रदूषण बढेको पूर्ववातावरणमन्त्री गणेश शाह बताउँछन्। प्रदूषण कम गर्न सरकार, नागरिक र सरोकारवाला असफल छन्, उनी भन्छन्, यसको गम्भीरता र संवेदनशीलता बुझी काम गरे अवश्य प्रदूषण कम हुन्छ। वायु प्रदूषण नियन्त्रणका लागि कानुन अभाव रहेको उनी बताउँछन्। प्रदूषण मापदण्ड उल्लंघन गर्नेलाई दण्ड, सजायको व्यवस्था न्यून हुनुुले प्रदूषण बढेको उनको निष्कर्ष छ। सवारी प्रदूषण जाँचमा ५५ प्रतिशत सवारी साधन फेल हुने गरेको छ। चैत २१ देखि जेठ ११ गतेसम्म २ हजार ३ सय २९ वटाको प्रदूषण परीक्षण गरिएको थियो। त्यसमध्ये १ हजार २ सय ७४ (५४७० प्रतिशत) फेल भएको पाइएको छ। सार्वजनिक सवारी साधनलाई हरेक ६ महिना र निजीलाई हरेक वर्ष प्रदूषण जाँच गरी हरियो स्टिकर लिनुपर्ने व्यवस्था छ। नियमित अनुगमनसमेत हुन सकेको छैन। सरकारसँग स्पष्ट नीति तथा कार्यक्रम पनि छैन। जसले प्रदूषण बढ्दै गएको छ, उनी भन्छन्, नागरिकमा चेतना अभिवृद्धि गर्न नसक्दा पनि प्रदूषण बढेको बढ्यै छ। प्रदूषणका कारण स्वासप्रस्वासजन्य समस्याबाट उपत्यकावासी पीडित रहेको चिकित्सकले बताएका छन्। यातायात क्षेत्रबाट बर्सेनि २० हजार ७२ टन टीएसपी (कण) र ६ हजार ९ सय ५३ टन पार्टिकुलेट म्याटर (पीएम) १० प्रदूषक उपत्यकाको हावामा प्रवेश। यातायात व्यवस्था विभागका महानिर्देशक कुमारप्रसाद दहाल प्रदूषण जाँच नियमित गराउँदै आएको बताउँछन्। मेसिनबाट धूवाँको मापदण्ड जाँच गरी हरियो स्टिकर प्रदान गरिँदै आएको उनको भनाइ छ। मापदण्ड पुगेको सवारी साधन मात्र चल्न पाउँछ, उनी भन्छन्, फेल भएकालाई कारबाही गर्छाैं। हरियो स्टिकरबिना सवारी चलाउन पाइँदैन। उपत्यकाको वायु हानिकारक र गुणस्तर खस्किने क्रम तीव्र रहेको विभिन्न अध्ययनले देखाएका छन्। सार्वजनिक इन्भारमेन्ट पर्फर्मेन्स इन्डेक्स २०१८ को १८० मुलुकमा गरिएको अध्ययनमा वायु प्रदूषण बढी भएका पाँच राष्ट्रको सूचीमा नेपाल परेको छ। वायु प्रदूषणमा नेपालको स्तर ३१४४ छ। प्रदूषण मापनसम्बन्धी मापदण्डमा सुधार नहुँदा पनि प्रदूषण बढेको छ। कतिपय मापदण्ड कार्यान्वयन गर्न सरकारले सकेको छैन। प्रदूषणको अवस्थाबो जानकारी दिने वेबसाइट व्यवस्था गरिए पनि मापन गरिएका सबै स्थानको प्रदूषण स्थिति उपलब्ध छैन। सरकारी प्रयासमा व्यवस्थित ढंगबाट अध्ययनसमेत भएको छैन। प्रदूषण नियन्त्रणका लागि जिम्मेवार तथा जवाफदेही निकायको अभाव रहेको सरोकारवालाको भनाइ छ। तीनै तहका सरकार, निजी क्षेत्र, सरोकारवाला र नागरिक प्रतिबद्ध भए प्रदूषण कम गर्न सहज रहेको वातावरणविद् भूषण तुलाधर बताउँछन्। एकीकृत कार्यक्रम ल्याएर कार्यान्वयनमा जुट्ने हो भने प्रदूषण न्यूनीकरण गर्न सहजै सकिन्छ, उनले भने। मानव स्वास्थ्यको रक्षा र वातावरण संरक्षण राज्यको दायित्व रहेको पूर्वमन्त्री शाह बताउँछन्। एक अध्ययनअनुसार जनसंख्यामा तीव्र वृद्धिसँगै सहरीकरण, तयारीबिना गरिएका सरकारी निर्णय, कृषियोग्य जमिनको निरन्तर ह्रास, उद्योगधन्दा स्थापना, यातायातका साधनको बढ्दो चाप, अव्यवस्थित सडक, अवैज्ञानिक ट्राफिक व्यवस्थापन, ढल, खानेपानीजस्ता भौतिक पूर्वाधार विकासले गर्दा प्रदूषणजन्य स्रोत उल्लेख्य मात्रामा बढेका छन्। वायु प्रदूषक निष्काशन गर्ने प्रमुख स्रोतमा निर्माण क्रियाकलाप, यातायात क्षेत्र, इँटा उद्योग, औद्योगिक ब्वाइलर, उपत्यका वरपरका सिमेन्ट, ढुंगा तथा क्रसर उद्योग, फोहोरमैला व्यवस्थापन प्रणाली, घरायसी क्रियाकलाप छन्। एक तथ्यांकअनुसार वायु प्रदूषण ३८ प्रतिशत गाडीबाट निस्कने धूवाँ, २५ प्रतिशत धूलो, १८ प्रतिशत कृषि र ११ प्रतिशत इँटाभट्टाबाट निस्किने धूवाँमार्फत हुने गरेको छ। यसबाहेक घरबाट निस्कने फोहोर, डढेलो र उद्योगधन्दाको धूवाँले वायु प्रदूषण गर्छ।"
सिंहदरबारकै बगैंचा बेस्याहार (तस्बिरसहित),"काठमाडौं : देशको ऐतिहासिक तथा प्रमुख प्रशासनिक केन्द्र सिंहदरबारभित्र सरकारले हरियाली र सौन्दर्य बढाउन बर्सेनि बिरुवा रोपे पनि बगैंचा व्यवस्थित गर्न सकेको छैन। प्रधानमन्त्री केपी ओलीले एक वर्षअघि विश्व वातावरण दिवसमा एक नेपाली एक फलफूलका विरुवा अभियानअन्तर्गत सिंहदरबारबाट बिरुवा रोप्ने अभियान थाले। सिंहदरबारभित्र गत वर्ष ४ सय बिरुवा रोपिएको थियो। यस वर्ष पनि सरकारले यसलाई निरन्तरता दिएको छ। प्रधानमन्त्रीले यस वर्ष एभोकाडोको बिरुवा रोपेर अभियान सुरुवात गरे। सिंहदरबारभित्र एभोकाडाका ६४ बिरुवा रोपिएको छ। फलफूल लगाएर हरियाली प्रवद्र्धन गर्ने अभियान सरकारले थाले पनि आँखासामुका बगैंचाको स्याहार र संरक्षणमा ध्यान दिन सकेको छैन। बगैंचाले माली र लगानी खोजिरहेका छन्। खाली जग्गामा फूल होइन, झारपात मौलाएका छन्। सहरी उद्यान विकास शाखाका अनुसार बर्सेनि करिब २ लाख रुपैयाँका बिरूवा सिंहदरबारभित्र रोपिन्छ। तर तिनको स्याहार हुँदैन। सिंहदरबार परिसरभित्र ८ सय ८ रोपनी छ। सबैजसो खाली भाग कार्यालयले भरिँदैछन्। बीचमा कहीं कहीं ससाना बगैंचा छन्। ती बगैंचासमेत व्यवस्थित छैनन्। बगैंचाको स्याहारसम्भार गर्न मालीको अभाव मात्र होइन बजेट पनि पर्याप्त छैन। सिंहदरबार परिसर व्यवस्थापन गर्न गत भदौमा मुख्यसचिवको अध्यक्षतामा बसेको विभिन्न मन्त्रालयका सचिवको बैठकले सिंहदरबारको सौन्दर्य बढाउन २६ बुँदे निर्देशन जारी गरेको थियो। तर मन्त्रालयले आफ्नै बगैंचासमेत व्यवस्थित गरेका छैनन्। उचित व्यवस्थापन गर्न मन्त्रालयहरूको जाँगर, समय र पैसा लगानी भएको छैन। देशको प्रशासनिक केन्द्रको शोभा बढाउन बगैंचा पनि एउटा पाटो हो तर त्यसमा सरकारी निकायले जिम्मेवारीवोध गरेका छैनन्। प्रधानमन्त्री कार्यालयसामुको बगैंचा संरक्षण र स्याहारमा ध्यान दिए पनि अन्यत्र उस्तै छ। रेडियो नेपालछेउको बगैंचा कपडा सुकाउने ठाउँ बनेको छ। केही ठाउँमा निर्माण सामाग्री भरिएको छ। कतिपय ठाउँमा बिरुवा मरेका छन्। सरकारी कार्यालयका बगैंचाका लागि फूलका बिरुवा सहरी उद्यान विकास शाखाले उपलब्ध गराउँछ। यही शाखाले नै प्रधानमन्त्री कार्यालय र वन तथा वातावरण मन्त्रालयसामुन्नेको बगैंचा संरक्षण गर्ने जिम्मा छ। वनस्पति विभागका महानिर्देशक सञ्जिवकुमार राईले प्रधानमन्त्री कार्यालय र वन मन्त्रालय अगाडिको बगैंचा संरक्षणमा समस्या नरहेको बताए। ती दुई बगैंचा हामीले संरक्षण गर्दै आएका छौं। अरूमा के छ हामीले जान्ने विषय भएन, महानिर्देशक राईले भने। सहरी उद्यान विकास शाखामा ३२ जना माली रहे पनि जनशक्ति अभाव छ। माली चाहियो भनेर कानुन र रक्षा मन्त्रालय, महानगरीय परिसरबाट माग आइरहे पनि बिरुवा मात्र दिइरहेको शाखाका कर्मचारी डम्बर कार्कीले बताए। ०६३ सालपछि संसद् बैठक सिंहदरबारमा बस्न छाडेकाले संसद् भवन वरपरका बगैंचाले पनि बेस्याहार छन्। कार्यालय जतिसुकै ठूलो होस् ढकमक्क फूल र व्यवस्थित बगैंचाले अझ शोभा र आकर्षण थप्छ। तर सरकारदेखि कर्मचारीसम्म उच्चपदस्थले काम गर्ने सिंहदरबारभित्र बगैंचा देख्दा सरकारी उदासीनता प्रष्ट झल्किन्छ। दाङबाट कामको सिलसिलामा पहिलो पटक सिंहदरबार गएका गोपालबहादुर चन्दले भने, सरकारले देशकै नमुना बगैंचा बनाउनुपर्नेमा खाली जग्गामा बिरुवा देखिन्न। भएकाले पनि स्याहारसम्भार नपाउनु दुःखलाग्दो छ। सरकारसँग कुन बिरुवा र फूल लगाउने स्पष्ट योजना छैन। तत्कालका लागि हरियाली र आकर्षक देखाउन जे पायो त्यही बिरुवा रोपिँदै छ। सिंहदरबारमा सरकारले फलफूलको विरुवालाई जोड दिएपनि त्यो उपयुक्त नभएको वनस्पतिविद् डातीर्थबहादुर श्रेष्ठ बताउँछन्। सिंहदरबारमा हरियाली दिने ठूला रूख र फूल नै रोप्न उपयुक्त हुन्छ। यहाँ फलफूल रोप्ने होइन। हुर्काउन र संरक्षण गर्न पनि गाह्रो हुन्छ, उनले भने। विसं १९८९ मा पुतली बगैंचा निर्माण गरिएको थियो। यो सबैभन्दा पुरानो र दुर्लभ बगैंचा हो। जुद्ध शम्सेर प्रधानमन्त्री भएपछि बनाइको उक्त बगैंचा १३ रोपनी १ आनामा फैलिएको छ। बगैंचामा अमेरिकाली प्रजातिको पिकानट ओखर छ। बगैंचाको दक्षिणी कुनामा हलुवावेद र हात्तीगाने फूल र बीच भागमा चापको रुख छन्। बगैंचामा सल्ला, धुपी, पिपल, हिबिस्कस फूल पनि छन्। त्यतिबेला बगैंचामा रहेका धेरै दुर्लभ र बहुमूल्य वनस्पति नष्ट भैसकेको छन्। मालीको पसिना चिन्दैन सिंहदरबार सिंहदरबारमा भएका सबै माली कामको चापले थिचिएका छन्। कामको आधारमा सेवा सुविधा नपाउँदा स्याहार र संरक्षणप्रति उनीहरूको जाँगर पनि मरेको छ। पाँचथरकी ५० वर्षीया चित्रकला लिम्बू बगैंचामा नियमित खटिने माली हुन्। सिंहदरबारमा फलफूल र बगैंचा स्याहार्दै उनले २२ हिउँद बिताइसकेकी छन्। बिहीबार दिउँसो १२ बजे सिंहदरबार पुग्दा उनी बिरुवा काँटछाँटमा व्यस्त थिइन्। चर्काे घाममा असिनपसिन हुँदै बिरुवा छाँटिरहेकी उनी हतारमा थिइन्। गोडमेल गर्नुपर्ने क्षेत्र धेरै भएकाले पनि काम सिध्याउन उनी तल्लिन थिइन्। कृषि मन्त्रालयदेखि सिंहदरबारको दक्षिण गेट र सेनाको मूलद्वार हुँदै शिक्षा मन्त्रालयसम्मका बगैंचाको स्याहार र संरक्षण उनको जिम्मा हो। हामी दुई जनाले आधाजसो बगैंचा धानेका छौं, उनले भनिन्। उनीसँगै काठमाडौंकी लक्ष्मी श्रेष्ठ पनि माली हुन्। संघीय सचिवालय निर्माण तथा व्यवस्थापन कार्यालय अन्तर्गतका दुई माली मात्र छन् लक्ष्मी र चित्रकला। घामपानी नभनेर ८ घन्टा काम गरे पनि उनीहरू जम्मा दैनिक ५ सय ६० रुपैयाँ ज्याला पाउँछन्। काम गर्ने मान्छे नै छैन। हामीले धेरै क्षेत्र हेर्नु परिरहेको छ। सिजनअनुसारका बिरुवा माग्दा पनि पाइँदैन, लक्षमीले भनिन्। पहिले करारमा थिइन् चित्रकला। गत साउनयता उनको करार सकियो। अहिले दैनिक ज्यालादारीमै गरिरहेकी छन्। बिरुवा छाँट्ने औजारदेखि बिउ बिरुवासमेत समयमै नपाउँदा समस्या परेको उनीहरूको गुनासो छ। मान्छे थपिदिनु पर्यो। पैसा बढाउन पर्यो भनेर सचिवसँग भेटेरै धेरै पटक भनें तर उनले ल हुन्छ मात्रै भने समस्या बुझ्दै बुझेनन्, चित्रकलाले गुनासो गरिन्। सिंहदरबारभित्र पसिना चुहाएर शारीरिक काम गर्नेको कुनै मूल्य छैन भन्ने तथ्य चित्रकलाले २२ वर्ष काम गर्दा राम्रोसँग अनुभव गरेकी छन्। पढ्ने बेलामा पढिएन जानेको काम यही हो। जति भने पनि कसैले सुन्दैन। शारीरिक परि श्रम गर्नेको कामको महत्व नै हुँदोरहेनछ यहाँ, उनले मन खोलिन्, कमाएको पैसाले आफैं पालिन पनि पुग्दैन। खाजासमेत घरबाटै बोकेर ल्याउँछु। यो बाटो प्रधानमन्त्री र मन्त्रीहरू गाडीमा हिँड्छन् हाम्रो कामको मूल्य बुझ्दैनन्। बल्ल बन्दैछ योजना संघीय सरकारको प्रशासनिक केन्द्र सिंहदरबारको उत्तरपश्चिम क्षेत्रलाई हरियाली बगैंचा बनाउने योजना बल्ल बनिरहेको छ। प्रधानमन्त्री कार्यालयसामु र अन्य खाली ठाउँमा हरियाली तथा सौन्दर्य कायम राखी बगैंचा बनाउने योजना अघि बढाउन लागिएको हो। बगैंचाका लागि संघीय सचिवालय निर्माण तथा व्यवस्थापन कार्यालयले एकीकृत कार्ययोजना बनाएको छ। सबै क्षेत्रको डिजाइन (नक्सा) समेत तयार गरिसकेको कार्यालयका इन्जिनियर टंकप्रसाद गौतमले जानकारी दिए। सहरी विकास मन्त्रालयमार्फत् बगैंचा बनाउन ठेक्का लगाइने उनको भनाइ छ। बगैंचा निर्माण र सुधारमा १ करोडको बजेट छुट्याइएको छ। अहिले सिंहदरबारमा सर्वसाधारणको सहज पहुँच छैन। गौतमका अनुसार बगैंचामा सर्वसाधारणको पहुँच गराउने योजना छ। के, कसरी बगैंचामा आउने र बस्ने वातावरण निर्माण गर्ने योजनासहित काम गर्दै छौं, उनले भने।"
सरकारी स्कुलमा मासिक शुल्क !,"जाजरकोट : संविधानमा नै माध्यमिक तहसम्मको शिक्षा निशुल्क हुने उल्लेख छ। तर जाजरकोटको छेडागाडस्थित एक सरकारी विद्यालयका विद्यार्थी मासिक शुल्क तिर्न बाध्य छन्। छेडागाड नगरपालिका१२ मनघाटस्थित चन्द्रज्योती आधारभूत विद्यालयका विद्यार्थी मासिक शुल्क तिर्न बाध्य भएका हुन्। कक्षा ८ सम्म संचालन भएको यो विद्यालयमा अध्ययनरत एकदेखि ८ कक्षा सम्मका सवै छात्रछात्राले दुइसय पचास रुपैयाँका दरले मासिक शुल्क तिदै आएका छन्। संविधानमा माध्यमिक तह सम्मको शिक्षा निशुल्क हुने उल्लेख भए पनि संविधानविपरीत शुल्क लिने गरिएको हो। बोडिङ्गले जस्तै सरकारी स्कुलले पनि मासिक शुल्क लिने गरेको अभिभावक नैनसरा विकले बताइन्। मावि तहसम्म सरकारले निशुल्क पढाउने भनेको सुनेकी थिएँ, तर हामी छोराछोरीको मासिक शुल्क तिर्न बाध्य छौं उनले भनिन,सरकारी विद्यालयमा पनि शुल्क तिर्नु पर्दा हामी जस्ता न्युन आयस्रोत भएका परिवारलाई निकै समस्या परेको छ। नैनसरा जस्तै धेरै अभिभावक शुल्क तिर्नु पर्दा खिन्न छन्। विद्यालयमा दरबन्दी नहुँदा निजी स्रोतका शिक्षकलाई तलब खुवाउन शुल्क लिने गरिएको विद्यालयले जनाएको छ। विद्यालयले चार जना शिक्षक निजी स्रोतमा ब्यहोर्ने गरी राखेको छ। निजी स्रोतका चार जना शिक्षकलाई मासिक ४६ हजार रुपैयाँ तलव दिनुपर्छ। विद्यालयको अन्य आयस्रोत नभएपछि अभिभावकको सहमति लिएर सवै कक्षाका विद्यार्थीबाट मासिक दुइसय पचास रुपैयाँका दरले शुल्क उठाउने गरेका छौ प्रधानाध्यापक शर्माबहादुर खत्रीले भने। २०४६ सालमा स्थापना भएको यो विद्यालय ५ कक्षासम्म संचालनमा थियो। ५ भन्दा माथिका कक्षा पढ्न धेरै टाढा जानु पर्ने बाध्यता भएपछि निजी स्रोतमा शिक्षक राखेर भए पनि ८ कक्षासम्म पठनपाठन संचालन गरिएको उनले बताए। सामुदायिक विद्यालयको रुपमा संचालन भएको विद्यालयमा प्रावि तहमा एक अनुदान, एक राहत र दुई दरबन्दी सहित चार, एक बालविकास र निमाविमा एक अनुदान शिक्षकको दरबन्दी छ। दुइ सय १० जना विद्यार्थी अध्ययनरत विद्यालयमा दरबन्दीका साथै, कक्षा कोठा र भवन, शौचालय तथा शैक्षिक सामग्री र खेलकुद सामग्रीको अभाव रहेको विद्यालय ब्यवस्थापन समितिका अध्यक्ष प्रेमबहादुर खत्रीले बताए। उनले स्थानीय सरकारसँग आवश्यक दरबन्दी र अन्य भौतिक पुर्वाधारको माग गरिएको बताए। सरकारी दरबन्दी प्राप्त भएपछि शुल्क लिन बन्द गरिने अध्यक्ष खत्रीको भनाइ छ। कक्षा कोठा अभावमा एउटै कोठामा दुई ओटा कक्षा संचालन गर्नुपर्ने बाध्यता रहेको उनले सुनाए। एउटै कोठामा दुइ वटा कक्षा चलाउँदा एकअर्को कक्षालाई डिस्टर्व हुने शिक्षकहरुको गुनासो छ। यो विद्यालयका साथै जिल्लाका अन्य विद्यालयले पनि पर्यााप्त दरबन्दी नभएको भन्दै निजी स्रोतका शिक्षक भर्ना गर्न शुल्क लिने गरेको पाईएको छ। शिक्षा विकास तथा समन्वय ईकाईका निमित्त प्रमुख खडक केसीले संविधान अनुसार मावि तहसम्म मासिक शुल्क लिन नपाईने प्रावधान रहेको बताए।"
रोजगारले फेरियो दैनिकी,"सन्धिखर्क : मालारानी गाउँपालिका ४ खन निवासी ४० वर्षीय सिता विक बिहान उठ्नेबित्तिकै घरको काम सकेर योजनाको कामतिर लाग्छिन्। छोराछोरीलाई विद्यालय पठाएर आफु पनि दिउसोको खाजा साथमा लिएर बेल्चा बोकेर सवेरै काम गर्ने ठाउँमा जान्छिन्। काम नहुँदा दिनभर घरमै बस्ने सितालाई हिजोआज घरयाँसी र गाउँको काम गर्न भ्याइ नभ्याई छ। सिता जस्तै मालारानीका एकसय ७२ जनाको दैनिकी फेरिएको छ। दिनभर घरमा खाली बस्ने मालारानी गाउँपालिका ६ की शोभा सारुमगरले रोजगारी पाएकी छन्। कक्षा १२ को परीक्षा दिएर खाली बसेको थिएँ। काम नहुँदा दिनभर घरमा बस्नुपथ्र्यो, अहिले काम पाउँदा खुशी छु। अर्घाखाँचीका ६ वटा स्थानीय तहहरुमध्ये मालारानी गाउँपालिकामा प्रधानमन्त्री रोजगार कार्यक्रम लागु भएको छ। अहिले गाउँका काम गर्नसक्ने सबैले रोजगारी पाएका छन्। चालु आवका लागि भएको ३८ लाख रुपैयाँमध्ये ९ लाख बराबरको औजार खरिद गरी गरिएको छ। बाँकी रकमबाट ९ वटा वडामा योजना छनोट गरी बेरोजगारलाई काममा लगाइएको गाउँपालिका अध्यक्ष बालकृष्ण आचार्यले बताए। बाटो निर्माणको काम सुरु भएको १० दिनमा नै स्थानीयको सक्रियताले काम राम्रो भएको वडा नं ४ का अध्यक्ष बिष्णुप्रसाद पोख्रेलले बताए। मेरो वडामा १४ १४ जनाको चार समूह बनाएर काममा लगाएको छु। अहिले बाटो खन्ने काम भईरहेको छ। यसपछि चारवटा पोखरी निर्माण गर्ने भनेर स्टमेट भएको छ। पुरुषहरु रोजगारीका लागि बाहिर गएकाले अधिकांश काममा महिलाहरुको नै संलग्नता रहेको छ। दैनिक एकजनाले आठ घण्टा काम गरेवापत पाँचसय १७ रुपैयाँ ज्याला दिइएको प्रधानमन्त्री रोजगार कार्यक्रमका संयोजक महेश भुसालले बताए।"
९९ रोपनीमा पुरुषको शव भेटियो,"भक्तपुर : भक्तपुर नगरपालिका १ सल्लाघारीस्थित ९९ रोपनी खुला चौरमा आइतबार बिहान एक पुरुष मृत अवस्थामा फेला परेका छन्। महानगरीय प्रहरी परिसर भक्तपुरका अनुसार सिन्धुली घर भएका ४० वर्षीय झलक खत्री मृत अवस्थामा फेला परेका हुन्। परिसरका प्रमुख प्रहरी उपरीक्षक सविन प्रधानले घटनास्थलमा शवसँगै विषादीको खाली दुई बोतलसमेत फेला परेको जानकारी दिए।'घटनाको प्रकृति हेर्दा कर्तव्य ज्यान जाने गरी कसैले मारेको देखिँदैन,' उनले भने, 'शवसँगै विषादीका खाली दुई बोतल फेला परेका छन्।' प्रारम्भिक अनुसन्धानमा घटनाबारे अरु कसैलाई शंका गर्नुपर्ने अवस्था नदेखिएको उनले बताए।तैपनि विस्तृत अनुसन्धानपछि पूर्ण जानकारी आउने उनले बताए।उपरीक्षक प्रधानका अनुसार झलकले पहिला भक्तपुरमा रहेकी आफ्नी दिदीको मासु पसलमा काम गरेको भएपनि केही समय यता कतै काम गरेको पाइएको छैन।उनकी दिदी आएपछि मात्र शवको सनाखत हुने भक्तपुर प्रहरीले जनाएको छ।"
"पाल्पामा जंगली च्याउँ खाँदा १ को मृत्यु, १० गम्भीर","तानसेन : जंगली च्याउ खादा पाल्पामा १ जनाको मृत्यु भएको छ भने ९ जना बिरामी परेका छन्। निस्दी गाउँपालिका३ की ९ वर्षीया निर्मलासिंह ठकुरीको च्याउ खाएर मृत्यु भएको प्रहरीले जनाएको छ।गम्भीर बिरामी परेका ४ वर्षीय विष्णुसिं ठकुरीको पुरानो मेडिकल कलेज भरतपुरमा आइसियुमा उपचार भइरहेको छ। गम्भीर बिरामी परेका निर्मल र बिष्णुलाई पुरानो मेडिकल कलेज भरतपुरमा रिफर गरेकोमा निर्मलको अस्पतालमै मृत्यु भएको जिल्ला प्रहरी कार्यालयका प्रहरी नायव उपरीक्षक कृष्णराज सापकोटाले बताए। च्याउको तरकारी खाएर बिरामी परेका ४५ वर्षीय पुरन खम्चा, उनकी श्रीमती ४० वर्यीया चन्द्री खम्चा, १५ वर्षीया छोरी निर्मला खम्चा, ८१ वर्षीय प्रेमसिं ठकुरी, ३० वर्षीय दानकुमारीसिं ठकुरी ७ वर्षीय सुमनसिं ठकुरी, ३० वर्षिय धनकुमारीसिं ठकुरी, १२ वर्षीय निसासिं ठकुरी र १४ वर्षीया निरुतासिं ठकुरीको मध्यबिन्दु अस्पताल नवलरपुरमा उपचार भइरहेको प्रहरीले जनाएको छ। उनीहरुले जेठ २४ गते शुक्रबार साँझ जंगलबाट च्याउ ल्याई तरकारी पकाएका थिए। शनिबार अपरान्हदेखि च्याउ खाने सबै बिरामी परेका थिए। उनीहरुमा पेट फुल्ने, पखाला लाग्ने, बेहोस हुने, बराबराउने, लक्ष्यण देखा परेको थियो। पाल्पामा जंगली च्याउ खाँदा बर्षेनी पाँचदेखि १० जनाको ज्यान गरेको छ। विभिन्न किसिमका जनचेतना तथा छलफल अन्तरक्रिया जस्ता कार्यक्रमबाट तीनचार वर्षयता जंगली च्याउ खानेको संख्या घटेको छ। ग्रामीण भेगमा अझै पनि जनचेतना अभावका कारण जंगल च्याउ खाँदा अकालमा मृत्यु हुने गरेको हो।"
पानीको हाहाकार,"प्रदेश ब्यूरो। अन्नपूर्ण : नदी दोहन र सडक निर्माणका कारण मुलुकका विभिन्न ठाउँमा पानीका मुहान सुकेका छन्। यस्तै खडेरी र वनविनाश बढेसँगै प्राकृतिक ताल र मुहानबाट पानी आउन छाडेको छ। यसले गर्दा तराई क्षेत्रका किसान बढी मर्कामा परेका छन् भने पहाडी क्षेत्रमा खानीपानी लिनकै लागि घन्टौं हिँड्नुपरिरहेको छ। भोजपुर मानेभन्ज्याङ भोर्लेनीका ६४ वर्षीय केशर पराजुली परिवारसहित सुनसरी बसाइँ सरे। गाउँमा पानीका मुहान सुकेपछि उनी तराई झरेका हुन्। उनी मात्रै होइनन् गाउँका करिब ६१ घरपरिवारले बसाइँ सारिसके। मानेभन्ञ्ज्याङमा बर्सेनि खानेपानीको हाहाकार हुन्छ। राष्ट्रपति विद्यादेवी भण्डारी पनि मानेभन्ज्याङमै जन्मिएकी हुन्। उनकै गाउँमा बर्सेनि खानेपानीको समस्या हुने गरेको छ। यहाँका अर्चले, भोर्लेनी, आमबोटे, गडा, अगौटे, रानागाउँ, गुराँसेलगायत गाउँमा पानीको समस्या छ। यहाँका मानिसको दैनिकी पानी जोहो गर्नमै बित्छ। साउनेपानी, भन्ज्याङ र जुकेपानी लगायत ३ वटा मुहानमा बिहानबेलुकी पालो कुरेर पानी जोहो गर्ने महिलाको घुइँचो लाग्छ।एक गाग्रो पानी थाप्न बिहान ४ बजेदेखि मध्याह्न १२ बजेसम्म धारामा लाइन लाग्नुपर्ने बाध्यता रहेको साउनेपानीकी ६६ वर्षीया लीलामाया निरौलाको दुःखेसो छ। बुटवल रामनगर क्षेत्रमा खानेपानीका लागि डिप ट्युबवेल राख्न सात स्थानमा प्रयास गरियो। एसियाली विकास बैंकको परियोजनाका लागि गरिएको प्रयास दुई ठाउँमा मात्रै सफल भयो। अन्य स्थानबाट पानी निस्किएन। बुटवलकै सुख्खानगर र दीपनगर क्षेत्रमा खानेपानी संस्थानले डिप ट्युबवेल राख्नकै लागि अध्ययन गरिरहेको छ। तर सुख्खानगर क्षेत्रमा प्रतिसेकेन्ड १२ लिटर पानी आउने स्रोत भेटिएन। यी दुई घटनाले यस क्षेत्रमा पानीको सतह गहिरिँदै गएको देखिन्छ। तराई क्षेत्रमा चार वर्षयता ट्युबवेल सुक्दै गएका छन्। रुपन्देहीको हर्नैयामा चार वर्षअघिसम्म पम्प नै नगरी पानी निस्किन्थ्यो। तर अहिले सबै सुकेका छन्। डिप बोरिङबाट पानी निकाल्न समस्या भएको छ , खानेपानी संस्थान बुटवलका प्रमुख बुद्धरत्न महर्जनले भने। संस्थानले बुटवलमा पानी आपूर्तिका लागि डिप ट्युबवेल राख्न अध्ययन गरिरहेको छ। जनता मावि क्षेत्रबाहेक अन्यत्र राम्रो स्रोत नभेटिएको उनले बताए। सिँचाइ डिभिजन कार्यालय भैरहवाका प्रमुख टंक केसीका अनुसार आकाशे पानी रिचार्ज नहँुदा जमिनबाट आउने पानीका पम्प प्रयोगविहीन छन्। पूर्वाधार निर्माणले रिचार्ज हुने क्षेत्र घटायो, उनले भने, पर्याप्त वर्षा भएको छैन। त्यसैले नकारात्मक असर परेको छ। बाँके, बर्दिया, गुल्मी, अर्घाखाँची, प्युठान, पाल्पाका सहरी क्षेत्रमा पानीको हाहाकार छ। १ जेठमा नेपालगन्ज उपमहानगरपालिका४ गणेशपुरका एक सय चार जनाले खानेपानी उद्योगका कारण ह्यान्डपम्प सुकेको उजुरी दिए। उनीहरूको माग थियो, वैशाखदेखि साउनसम्म पानी उद्योग सञ्चालन गर्न दिनु भएन, वडाध्यक्ष मोहम्मद सफिक बेहनाले भने। पाल्पाको तानसेन ढुंगेधाराकै भरमा चलेको थियो। तर अहिले ती कुनै धाराबाट पानी आउँदैन। ३० वर्षअघिसम्म तानसेन वसन्तपुरका प्रेमबहादुर मल्लले घर नजिकै रहेको निसानधारामा दिनहुँ नुहाउँथे। निसानधारामा कहिल्यै पानी सुक्दैनथ्यो तर अचेल वर्षायाममा ३ महिनामात्रै पानी आउँछ। पानीको मुहान वरिपरि रहेका अधिकांश रूख मासिएका छन्। ढंगेधारा वरिपरि सिमेन्ट र क्रंक्रिटका ठूलाठूला महल ठडिएका छन्। चुनढुंगा उत्खननका कारण खानेपानीका मुहान सुकेपछि अर्घाखाँचीको नरपानीमा चुनढुंगा उत्खनन बन्द भयो। चुनढुंगा उत्खनन गर्न सुरु गरेको ६ वर्षमा पानीका मुहान सुकेपछि गाउले आन्दोलनमा उत्रिएका थिए। प्युठान नगरपालिका५ जुम्रिकाँडाकी ६० वर्षीया इन्द्रा रोकालाई गर्मी मौसम सुरु भएपछि पानीको चिन्ताले पिरोल्छ। गाउँभरकै एउटै धारा छ। सुक्खायाममा पानी आउँदैन। गाउँमा आउने लिस्ने लेकको फेदीस्थित छराखोलाको मुहान सुकेको महिनांै बितिसक्यो। मुहानमै पानी नभएपछि धारा सुकेको रोकाको भनाइ छ। छिमेकी रोल्पाको सिमानामा पर्ने पातलकटेरीसहित देउरालीका गरी ७० बढी घरधुरी खानेपानी अभावमा छटपटाइरहेका छन्। भूमिगत जलस्रोत तथा सिँचाइ डिभिजन विकास कार्यालय बुटवलका इन्जिनियर इच्छाकुमार श्रेष्ठ माथिल्लो सतह प्रभावित भए पनि पानीको तल्लो सतह नघटेको बताउँछन्। पानी ढिलो पर्दा माथिल्लो सतहका पम्पमा समस्या हो। तल्लो सतहमा कुनै समस्या छैन, उनले भने। धनगढी उत्तरबेहडीका प्रदीप थापाले सात वर्षअघि हालेको ह्यान्डपम्प सुकेको छ। एक कट्ठा जग्गामा सिँचाइ गर्न र खानेपानीका लागि पर्याप्त हुँदै आएको पम्प सुकेपछि उनले दुईवटा मोटर लगाएर पानीको जोहो गरेका छन्। हर्कबहादुर विष्टको पनि पम्प सुकेको छ। नदी दोहन, वनविनाश, जथाभाबी सडक निर्माणले पानीका मुहान सुकेपछि अधिकांश जिल्लामा खानेपानीको संकट उत्पन्न भएको छ। शिवनगरका लीलाधर भट्टले ११ वर्षअघि हालेको ह्यान्ड पम्म अहिले फेरेका छन्। तराईमा पानीको तीनवटा सतह हुन्छ। २५ देखि ४० फिट पहिलो, १५० देखि १७५ फिट दोस्रो र तेस्रो सतह तीन सय फिट भन्दा तल भेटिन्छ। ठूलाठूला खानेपानी योजनाको डिप बोरिङ तीन सय फिटसम्म गरिन्छ। २५ फिट खन्दा नै पानी आउँथ्यो, अहिले ५० फिट खन्दा पनि आउनै छाड्यो, जाइका रवीन्द्र चौधरीले भने, स्रोत सुक्दै जान थालेपछि समस्या भयो। कैलाली तराईको सबैभन्दा बढी पानीको स्रोत भएको जिल्ला हो। यहाँ ८० जति ठूला प्राकृतिक ताल छन्। कुनै पनि संरक्षण हुन सकेको छैन। कतिपय बाढीका कारण पुरिएका छन्। धेरै पानीको मूल फुट्न छाडेपछि सुके, संरक्षणकर्मी भोजराज ढुंगानाले भने। केही तालमा माछापालनको ठेक्का दिन थालेपछि असर परेको छ। तराईमा सहरीकरण बढिरहेको छ। कंक्रिटीकरणले पानी रिचार्ज हुन सकेको छैन। घर बनाउँदा धेरै मानिस पानी रिचार्ज हुने ठाउँ छोड्दैनन्, खानेपानी डिभिजन कार्यालय कैलालीका डिभिजन प्रमुख मोहन कँुवरले भने। पहाडी जिल्लाका पानीका मुहान सुकेका छन्। डडेल्धुराको नवदुर्गा गाउँपालिका१ कोटेलीको सुनकोटबासी खानेपानीको मारमा छन्। दुई सय दलित परिवार रहेको सुनकोट गाउँमा असुर्पा भन्ने मुहानबाट ट्यांकीमा पानी भरिन्छ। दिनभर ट्यांकीमा भरिएको पानी दिउँसो एकपटक मात्र दिने गरिएको छ। हामीलाई दिनको ५० लिटरको एक जर्किन मात्र पानी दिइन्छ, हरुदेवी भुलले भनिन्। उनले दैनिक तीनदेखि चार सय लिटर पानी चाहिने ठाउँमा ५० लिटरले खान पनि मुस्किलले पुग्ने गरेको बताइन्। बैतडी सेराका महिलाले पानीको रिचार्ज पोखरी बनाएका छन्। तीनचार वर्ष भयो, सुक्खायाममा खोला सुक्छ। कहिले नसुक्ने खोला सुकेपछि हामी पनि अचम्भित छौं, स्थानीय नन्दराम अवस्थीले भने, रोपाइँ गर्न र पिउने पानीको ठूलो अभाव हुन थालेको छ। यहाँका किसानले ५ वर्षयता पानीकै अभावले रोपाइँ गर्न छाडेको स्थानीय दुर्गादत्त अवस्थीले बताए। पहाडमा जथाभाबी सडक निर्माण भन्दै डोजेर चल्न थालेपछि मुहान सुक्न थालेको बैतडीका सहायक डिभिजन वन अधिकृत रामप्रसाद चौधरी बताउँछन्। दार्चुलाका शैल्यशिखर नगरपालिका, लेकम र मालिकार्जुन गाउँपालिकाका बस्तीमा फागुन लागेदेखि खानेपानी अभाव छ। बस्तीमा दुई वटा खानेपानी योजना छन्। तर धारामा पानी आउँदैन, चन्द्रदेव जोशीले भने, यस्तै अवस्था रहे पानी नपाएर तड्पिनुपर्ने अवस्था आउन सक्छ। मोरङका प्रायः सबै घरमा कल गाडिएको छ। तर ती कलमा पानी आउँदैन। भूमिगत पानीको सतह घट्न थालेपछि इनार सुकेका छन्। एक दशकअघि एक सय ५० फिट गहिराइमा जडान गरिएका कलमा सहजै पानी आउँथ्यो। अहिले चार सय फिट गहिरो खने पनि पानी आउँदैन, हरिचरण घिमिरेले भने, विगतमा असार मध्यतिर मात्र इनार र कल सुक्ने समस्या थियो। यस वर्ष वैशाखमै पानी सुक्न थाल्यो। सहरबजारमा खानेपानी संस्थानले पानी वितरण गरे पनि गाउँबस्तीमा पानीको हाहाकार छ। चुरे जंगलको फडानी, ढुंगा, गिट्टी र बालुवाको अवैध उत्खननले समस्या निम्त्याएको छ, खानेपानीका क्षेत्रमा कार्यरत विनोद शर्माले भने। ओखलढुंगा मानेभन्ज्याङ गाउँपालिका ५ र ९ का बासिन्दाको समस्या पनि उस्तै छ। यहाँका मुहानमा पानी आउँदैन। एक गाग्री पानी पाँच घन्टा लगाएर बोक्नुपर्छ। आठवटा स्थानीय तहमध्ये मानेभन्ज्याङ गाउँपालिकामा पानीको ठूलो समस्या छ। अन्य क्षेत्रमा समेत सहजै पानी उपलब्ध छैन। बालेथाम गाउँमा खानेपानी योजना उद्घाटन गर्न पुगेका प्रमुख अतिथिसहितका पाहुनालाई रित्तो कलश उपहार दिएर स्वागत गरियो। मुहानबिनाको खानेपानी योजना उद्घाटनमा रित्तो कलश उपहार पाइयो, यो व्यंग्यको प्रतीक रहेछ, गाउँपालिका अध्यक्ष मोतीराज राईले भने। (लक्ष्मण पोखरेलबुटवल, शंकरप्रसाद खनालबाँके, केशर रोकाप्युठान, कृष्ण पोखरेलपाल्पा, प्रेमनारायण आचार्यअर्घाखाँची, शिवराज भट्ट र कैलाश जोशीधनगढी, परमानन्द पाण्डेयटीकापुर, बन्दना बमडडेल्धुरा, भगीरथ अवस्थीबैतडी, सुन्दरसिंह धामीदार्चुला, रविन भट्टराईविराटनगर, प्रदीपचन्द्र राईभोजपुर, शिवप्रसाद ढुंगानाओखलढुंगा को सहयोगमा) मुहान बगेपछि खानेपानीको हाहाकार खानेपानी आयोजना ११ वर्षदेखि अलपत्र खानेपानीमा रकम हिनामिना प्यूठानमा खानेपानीको हाहाकार सिलगढीमा खानेपानीको हाहाकार, ०१७ सालदेखिकाे याेजना अव्यवस्थित खानेपानीको संकट देखाउन अतिथिलाई रित्तो कलश उपहार मधेसमा पानी तलतल गयो"
जताततै कर्मचारी अभाव,"भोजपुर : जिल्ला तहदेखि स्थानीय सरकारको तल्लो निकायसम्म कर्मचारी अभाव खट्किएको छ। लोकसेवाबाट आएका कर्मचारी सुगम खोज्दै हिँड्न थालेपछि कर्मचारी अभाव बढको हो। जिल्ला प्रशासन कार्यालय भोजपुरमा दरबन्दीअनुसारका पर्याप्त कर्मचारी नहुँदा बाँकी कर्मचारीलाई भार परेको छ। कर्मचारी नहुँदा दैनिक ३० देखि ४० को हाराहारीमा नागरिकता र राहदानी बनाउन आउने सेवाग्राही मारमा पर्ने गरेका छन्। दुई दिन पैदल धाएर राहदानी बनाउन पुगेका उत्तरी साल्पासिलिछो गाउँपालिका ४ खाटम्माका प्रसान राईले पालो कुर्दै दिन गएको गुनासो गरे। सदरमुकामसम्म आउनु नै यति कष्ट, त्योमाथि कार्यालयमा कर्मचारी नहुँदा पालो पर्खनुपर्ने, उनले भने, एकछिनको कामका लागि दुई दिन कुर्नुपयो। सदरमुकाम धाउँदाको कष्टकर यात्रा, होटलमा महँगो पैसा तिरेर बस्नुपर्ने बाध्यता छ ग्रामीण भेगका सेवाग्राहीलाई। साल्पासिलिछो, आमचोक र हतुवागढी गाउँपालिकाका दुर्गम भेगका सेवाग्राहीलाई नागरिकता र राहदानी बनाउन हप्ता बित्छ। एउटा नागरिकता बनाउन झन्डै एक हप्तै लाग्छ। यहाँ होटल, लजमा बस्दा उत्तिकै खर्च हुन्छ, रामप्रसाद राई गाउँपालिका६ बैकुण्ठेका महेश गेलालले भने। २३ दरबन्दी रहेको जिल्ला प्रशासनमा अहिले ३ अधिकृत, २ नासु, २ खरिदार, १ कम्प्युटर अपरेटरबाहेक अन्य पद रिक्त छन्। कर्मचारी पदपूर्तिका लागि मन्त्रालयबाटै पठाउन नसक्नाले कर्मचारीलाई दोहोरो मार परेको कार्यालयका नायब सुब्बा मख्खन श्रेष्ठले बताए। उनी भन्छन्, मन्त्रालयले कर्मचारी पठाउँदैन। कर्मचारी पनि काजसरुवा मिलाएर सुविधा सम्पन्न, घर पायक ठाउँमा जान्छन्। अहिले कामको भार पहिलेभन्दा दोब्बर थपिएको छ। सबैभन्दा बढी कर्मचारी अभाव झेलिरहेको भोजपुरको दक्षिणी आमचोक गाउँपालिका करिब डेढ महिनादेखि वडासचिव विहीन छ। प्रदेश नं १ का मुख्यमन्त्री शेरधन राईको आफ्नै गाउँ थिदिंखामा पनि वडासचिव छैनन्। तत्कालका लागि अहेबलाई नै दोहोरो जिम्मेवारी दिएर वडासचिवको काम हेर्न लगाइएको छ। वडासचिव नहुँदा अहेबलाई नै काममा खटाउन बाध्य भएको गाउँपालिका प्रमख अशोक राईले बताए। स्थानीय सरकार बनेपछि सुरुमा ६ जना वडासचिवमध्ये ४ जना सरुवा मिलाएर र बाँकी २ जना सचिव पनि समायोजनपछि डेढ महिनाअघि सरुवा भएपछि सिंगो गाउँपालिका वडासचिव विहीन हो। कर्मचारीका लागि केन्द्र सरकारसम्म पहल भइरहे पनि अहिलेसम्म सम्बोधन हुन नसकेको अध्यक्ष राईले बताए। उनले भने, सचिव नहुँदा जनताको काम एकदमै प्रभावित भएको छ। वडामा पञ्जीकरण, बसाइँ सराइलगायतका कामको विकल्प खोज्न बाध्य छौं। जिल्लाका ९ वटै स्थानीय तहका अधिकांश वडाहरुमा सचिव नहुँदा दैनिक कार्यसम्पादनमा समस्या छ। टेम्केमैयुङ गाउँपालिकाको ४ र ५ वडा, षडानन्द नगरपालिकाको १, ६ र ७ वडा, १३ र १४ वडा, ४ र ५, २ र ३ वडा, साल्पासिलिछो गाउँपालिकाको १ र २ वडा, हतुवागढी गाउँपालिकाको ३ र ४ वडा, ५ र ६ वडा, ७ र ८ वडा, पौवादुङ्मा गाउँपालिकाको २ र ३ वडा, रामप्रसाद राई गाउँपालिकाको ४ र ५ वडा, ७ र ८ वडामा एकजना वडासचिवको भरमा काम चलिरहेको छ। एक सचिवलाई ६ वडाको भार सदरमुकाम रहेको भोजपुर नगरपालिकामै पनि १२ वडामध्ये ६ वडा एक सचिवले धानिरहेका छन्। केही महिनाअघि मात्र ११ र ९ को सचिव सरुवा भएकाले तत्काल कर्मचारी नियुक्ति नहुँदा दैनिकजसो ६ वडाको काममा मार परेको वडासचिव मणि राईले बताए। उनले भने, मन्त्रालयबाटै सिफारिस गरी नपठाउँदा यो झमेला भएको हो। आवश्यकता हेरी कर्मचारी नखटाइँदा दैनिक कार्यसम्पादन गर्न समस्या भएको छ। यस्तै पश्चिमी टेम्केमैयुङ गाउँपालिकाको ६, ७, ८ र ९ वडाको काम केही वर्षअघिबाटै एउटै वडासचिवको भरमा काम चलिरहेको छ। दुर्गममा कर्मचारी नपठाइँदा कार्यभार बढेको वडासचिव तोयाराज दुलालले सुनाए। गाउँपालिकाले पनि जिल्ला प्राविधिक, सिडिओमार्फत मन्त्रालयसम्म पनि कर्मचारी नियुक्तिको माग त गरेकै हो तर पठाएनन्, उनले भने, सामाजिक परिचालकको सहयोगमा चारचार वडाको काम दुःखसुख चलाइएको छ। सुनसान हुलाक, फुर्सदिला कर्मचारी पदस्थापनले हैरान कर्मचारी सिंहदबारमै कर्मचारीको लापरबाही : न समय पालना न पोसाक वातावरणीय अध्ययन गर्न कर्मचारी अभाव"
नेपालका सामुदायिक विद्यालयमा भारतीय विद्यार्थी खचाखच,"भद्रपुर : दुई देशबीचको सीमास्तम्भ, आसपास नेपाल र भारतीय बस्ती । सीमा छेउमा रहेका नेपाली विद्यालय भने भारतीय विद्यार्थीले भरिएका छन् । संस्कार, संस्कृति, भाषा र देशको इतिहास फरकफरक छ । तर सीमावर्ती विहारका बालबालिका नेपालकै इतिहास पढ्छन्, संस्कार, संस्कृति, भाषा पनि नेपाली सिक्छन् । झापाको कचनकवल गाउँपालिकाका चार सरकारी विद्यालयमा भारतीय विद्यार्थी खचाखच हुन्छन् । भारत सरकारले छोराछोरी विद्यालय पठाएबापत रासन कार्ड, विद्यालयमा खाजा र विद्यार्थीलाई साइकल दिन्छ । दुरीका हिसाबले भारतीय विद्यालय टाढा भए पनि रासन कार्डकै लागि उनीहरू आफ्ना छोराछोरी भारतमा भर्ना गर्छन् तर नेपालमै पढाउँछन् । पाठामारी क्षेत्रका श्री आधारभूत प्रावि, जानकी आधारभूत विद्यालय, बुद्ध प्रावि र केचनास्थित शारदा प्राविमा २५ प्रतिशत भारतीय विद्यार्थी अध्ययनरत छन् । उनीहरूलाई नआओ भन्न मिल्दैन । नेपालीसँगै छिमेकी भएर बसेका छन्, बुद्ध प्राविका प्रधानाध्यापक गोपाल राजवंशीले भने, नेपालकै राष्ट्रिय गान गाउँछन्, अनि इतिहास र भाषा नेपालकै सिक्छन् । यी विद्यालय सीमापारि भारतीय बस्तीबाट करिब पाँचदेखि सात किलोमिटर दुरीमा छन् । भारतीय अभिभावकले उताका स्कुलमा भर्ना गर्छन् । अनि पढाउन नेपालतिरै ल्याउँछन् । हिँड्न सक्ने अलिक ठूलो कक्षामा पुगेपछि मात्र भारततर्प पढ्न पठाउने चलन छ । विहारतर्पको दलेगाउँ पञ्चायत३ का अभिभावक रुक्सना गणेश भन्छिन्, भारतमा भर्ना नगरे रासन कार्ड पाइँदैन । नेपालमा भर्ना गरेन भने बच्चाले अक्षर चिन्न पाउँदैन । भारततर्पका विद्यार्थीले पनि नेपालका सरकारी विद्यालयबाट नेपालीसरह नै सुविधा पाइरहेका छन् । नेपालको दक्षिण सीमाका अधिकांश भारतीय बस्ती आर्थिक रूपमा कमजोर छन् । बच्चालाई दुवै देशका स्कुलमा भर्ना गर्नु आफूहरूको बाध्यता रहेको स्थानीय अजिम आलमले बताए । बर्खाको समयमा मेचीखोला बढेपछि पाठामारी क्षेत्रका बालबालिका भारततर्प पढ्न जान सक्दैनन् । त्यसैले धेरैजसो अभिभावकले नेपालतिरकै स्कुलमा पढाउने गरेका छन् । एक दशकअघिसम्म ८० प्रतिशत भारतीय विद्यार्थीले नेपाली सीमाका सरकारी विद्यालय खचाखच भरिन्थे, केचनास्थित शारदा प्राविका प्रधानाध्यापक शेषराज गणेशले भने, अधिकांश भारतीय विद्यार्थीलाई उताको राष्ट्रियगान पनि आउँदैन । पाठामारी४ खुमु्रभिट्टास्थित बुद्ध प्राविमा हाल एक सय १६ जना विद्यार्थी छन् । तीमध्ये ३५ जना भारतीय छन् ।"

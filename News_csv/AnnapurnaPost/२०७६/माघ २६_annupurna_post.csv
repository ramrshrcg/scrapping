शीर्षक,विवरण
उपेक्षित स्वदेशी लगानी,"मुलुकको विकास प्रयासमा प्रमुख अवरोधहरूमध्येको एक हो पुँजी अभाव। ठूला पूर्वाधार निर्माणदेखि उद्योग स्थापनासम्म पुँजी परिचालन गर्नुपर्छ। तर यही पुँजी नभएकै कारण विकासले फट्को मार्न सकिरहेको छैन। उद्योगमा लगानी आउन सकिरहेको छैन। राज्यले वार्षिक बजेट विदेशी ऋण र अनुदान लिएर विकास निर्माणको प्रयास गर्दै आइरहेको छ। तर अपेक्षित सफलता हासिल हुन सकेको छैन। राज्यले लगानी गर्न नसकेकै कारण केही पूर्वाधारमा स्वदेशी तथा विदेशी निजी वा सरकारी क्षेत्रबाट लगानी अपेक्षा गर्दै त्यसअनुसारको नीति र ऐनहरू तर्जुमा भए। अझ प्रत्यक्ष वैदेशिक लगानीका लागि सरकारले हरेक वर्षजसो लगानी सम्मेलन, ऊर्जा सम्मेलन आदि गर्दै आइरहेको छ। जलविद्युत्मा निर्माणसञ्चालनहस्तान्तरण (बुट) ढाँचा अपनाइएको छ। यही ढाँचामा माथिल्लो कर्णाली र अरुण तेस्रोजस्ता आयोजना विदेशीलाई बनाउने जिम्मा दिइएको छ। अरुण तेस्रोमा प्रत्यक्ष वैदेशिक लगानीको अपेक्षा थियो। १० वर्षअघि लाइसेन्स लिएर भारतीय सरकारी कम्पनी सतलजले बल्ल वित्तीय सम्झौता गरेको छ। तर यो सम्झौतामा दुई नेपाली बैंकले साढे १५ अर्ब रुपैयाँ लगानी गर्ने कागजमा हस्ताक्षर गरे। यो प्रत्यक्ष वैदेशिक नीतिको मर्मविपरीत हो। स्वदेशी पुँजी पर्याप्त नभएका कारण विदेशीलाई आकर्षक छुट र उनीहरूले भनेका कुरा पूरा गरेर आयोजना बनाउन दिइएको हो। स्वदेशका अन्य उद्यम र वाणिज्य तथा निर्माण क्षेत्रमा परिचालन हुनुपर्ने पुँजी विदेशी कम्पनीले बनाउन लागेको र विदेशमै बिजुली निर्यात हुने आयोजनामा लगानी हुने भयो। त्यसमाथि नेपालका दुई बैंक नबिल र एभरेस्टले वार्षिक साढे आठ प्रतिशतमा ऋण दिन सहमत भएको चर्चा छ। जबकि यी बैंकहरूले नेपालीले प्रवद्र्धन गरेका जलविद्युत्मा वार्षिक ब्याजदर १४ प्रतिशतसम्म असुल्दै आएका छन्। निजी क्षेत्रका बैंकहरूको यो रबैयाले स्वदेशी जलविद्युत् आयोजना र प्रवर्दकहरू कति उपेक्षित रहेछन् भन्ने प्रस्ट भएको छ। राज्यले विदेशीका लागि अनगिन्ती सुविधा उपलब्ध गराउँदै आएको छ आयोजना विकास सम्झौता (पीडीए) मार्पत। माथिल्लो कर्णाली र अरुण तेस्रोलाई राज्यले दिएको सुविधाको एक प्रतिशत मात्र दिने हो भने पनि त्यो निकै फलदायी हुन्थ्यो। राज्यको अघोषित नीति छ स्वदेशी लगानीलाई जहिले पनि उपेक्षा मात्र गर्ने। यसको पछिल्लो उदाहरण पाँचवटा अर्धजलाशययुक्त आयोजनामा ऊर्जा मन्त्रालयले अड्काएको गाँठो। यो गाँठोले दुई सय ५० मेगावाटका आयोजना निर्माणमा जानबाट रोकिएका छन्। यी आयोजना तीन वर्षमा बन्नेवाला थिए, जसले हिउँदयाममा भारतबाट आयात भइरहेको कूल बिजुलीमा ५० प्रतिशत कटौती गर्न सक्छन्। मन्त्री, सचिव र सरकारका अरू निकाय स्वदेशीले केही गर्न खोजेको खोंचे थापेर कसरी हुन्छ टाङ अड्याउने उपायमा तल्लीन भएको योजतिको गतिलो उदाहरण अरू छैन। अरुण तेस्रोमा स्वदेशका बैंकले लगानी गरेपछि त्यसै पनि नगद प्रवाहको समस्या झेलिरहेको नेपालको वित्तीय क्षेत्र अझ संकटमा पर्ने देखिन्छ। स्वदेशका कृषि, जलविद्युत्, पर्यटनलगायतका अन्य उद्यमलाई लगानी अभाव हुनेछ। खस्कँदो सेयर बजार, विकास बजेटमा खर्च गर्न नसकेको लाचार कर्मचारीतन्त्र, गिर्दो घरजग्गाको कारोबार र बजारमा देखिएको मन्दी अर्थतन्त्रका प्रमुख चुनौती रहेका बेला विदेशी लगानीमा सहलगानी गर्न आफैंमा विडम्बनापूर्ण देखिन्छ। अरुण तेस्रोलाई ह्यान्डल गरिरहेको लगानी बोर्डको निरीहपना पनि उत्तिकै उजागर भएको छ। राज्यको नीति र कर्म जहिले पनि स्वदेशीलाई उच्च प्राथमिकतामा राख्नुपर्ने हो। तर यहाँ ठीक उल्टो भइरहेको छ। विदेशीका लागि त्वं शरणम् गर्ने सरकार र यसका संयन्त्रले स्वदेशीले गर्छुभन्दा दिएका छैनन्। यसरी रोक्नुमा यिनका अनेक स्वार्थ उदांगो भइसकेको छ। नत्र रोक्नुपर्ने उचित कारण थिएन।"
ट्राफिक प्रहरीले पनि परीक्षा दिनुपर्ने !,"काठमाडौं : ट्राफिक प्रहरीले परीक्षा दिनुपर्ने भएको छ। परीक्षा हलमा दिनुपर्ने नभई उनीहरूकै कार्यसम्पादनलाई आधार बनाइएको छ। महानगरीय ट्राफिक प्रहरी महाशाखाले कार्यसम्पादनलाई नै मुख्य आधार बनाएर उनीहरूको मूल्यांकन सुरु गरेको छ। ट्राफिकले गर्ने दैनिक कामकारबाहीलाई चार खण्डमा बाँडेर ४ सय पूर्णांकका ५० प्रश्नका आधारमा मूल्यांकन गर्ने भएको हो। कार्यालय व्यवस्थापन, प्रहरी आचरण व्यवहार एवं अनुशासनमा २५, ट्राफिक व्यवस्थापन एवं दुर्घटना न्यूनीकरणमा २ सय, सवारी चोरी एवं दुर्घटनासम्बन्धी अनुसन्धानमा ६० र सिर्जनशील एवं उपलब्धिमूलक कार्यसम्पादनबापत ११५ अंकमा विभाजन गरिएको छ। ट्राफिकका सबै कामकारबाहीको वस्तुनिष्ठ आधारमा वास्तविक मूल्यांकन गरी व्यावसायिक, स्तरीय एवं काम प्रभावकारी बनाउन महाशाखाले परीक्षाको अवधारणा अघि सारेको हो। महाशाखा प्रमुख एसएसपी भीमप्रसाद ढकालका अनुसार सम्पूर्ण ट्राफिक इकाइसँग अन्तरइकाइ कार्यसम्पादन परीक्षाको करार सम्झौता गरिएको छ। ३३ महिनामा उत्कृष्ट काम गर्ने कार्यालय प्रमुख र अन्य प्रहरी कर्मचारीलाई पुरस्कृत गरिने जानकारी उनले दिए। सडकमा ट्राफिकले चालक र यात्रुसँग गर्ने व्यवहार अनुशासित हुनुपर्छ, उनले भने, कार्यसम्पादनमा त्रुटि हुनुहुँदैन भनेरै यो अवधारणा अघि सारेका हौं। यो अवधारणाले हरेक ट्राफिकलाई उसको काममा उत्तरदायी र जवाफदेही बनाउने महाशाखाको दाबी छ। परीक्षाका विषयमा मापसे कारबाही, लेन अनुशासन उल्लंघनमा कारबाही, दुर्घटना गरी फरार सवारी र चालक पक्राउ, चोरीका सवारी पक्राउ र अनुसन्धान, दुर्घटनामा चालक, सहचालक र यात्रुको सुरक्षा तथा उद्धारलगायतलाई मान्यता दिइएको छ। ट्राफिक सचेतना कक्षा, बढी भाडा असुल्ने, मिटरमा नजानेलाई कारबाही, ठूलो आवाज निकाल्ने तथा मोडिफाई र तीव्र गतिमा लापरवाहीपूर्वक सवारी चलाउनेलाई कारबाही, सार्वजनिक यातायातमा यात्रुमैत्री बनाउन गरेको सुधार, आरक्षण सिटको व्यवस्थापनलाई परीक्षाको आधार बनाइएको छ। एसएसपी ढकालका अनुसार ट्राफिक जाम न्यून गर्न गरिएको प्रयास, निषेधित स्थानमा पार्किङ गर्नेलाई कारबाहीलगायत सबैमा नम्बर दिइनेछ। ट्राफिक नियम र सडक सुरक्षासम्बन्धी सचेतना कक्षा, ट्राफिक लाइट, सीसी क्यामेरा, ट्राफिक संकेत थप, फुटपाथ अतिक्रमण हटाउने, लेन मार्किङ, यात्रीको सुरक्षालगायत सुधारमा समेत नम्बर दिने जानकारी महाशाखाले दिएको छ। साढे ८० प्रतिशतभन्दा बढी अंक ल्याउनेलाई विशिष्ट, ६५ देखि ७९९५ प्रतिशत ल्याउनेलाई प्रथम, ५५ देखि ६४९५ प्रतिशत अंक ल्याउनेलाई द्वितीय, ४५ देखि ५४९५ प्रतिशत ल्याउनेलाई तृतीय श्रेणी तोकिएको छ। एसएसपी ढकालका अनुसार विशिष्ट श्रेणी ल्याउनेलाई बढुवामा सहयोग हुने गरी पुरस्कृत गरिने, प्रथम श्रेणीलाई प्रशंसापत्र दिइने, दोस्रो हुनेलाई सान्त्वना र तृतीय हुनेलाई थप सुधारका लागि सचेत गराइनेछ। भ्रष्टाचार गरे, आर्थिक हिनामिना गरे विभागीय कारवाहीसँगै पाएको अंकबाट २० अंकसम्म घटाइनेछ। महाशाखाअन्तर्गत काठमाडौं उपत्यकामा ३५ इकाइ छन्।"
कुर्थाजनकपुरजयनगर रेल : कोंकणको विकल्प खोज्दै,"काठमाडौं : सरकारले जनकपुरजयनगर रेल सञ्चालन गर्न कोंकण रेलवे कर्पोरेसनका कर्मचारी नियुक्त नगर्ने भएको छ। नेपालमा भारतीय कम्पनी कोंकणले निर्माण गरेको रेल खरिद गरेर सञ्चालन गरिनेछ। अनुमानभन्दा बढी पारि श्रमिक तथा सेवा सुविधा दिनुपर्ने भएपछि स्रोतले नधान्ने भन्दै रेल विभागले उनीहरूलाई नियुक्त नगर्ने भएको हो। रेल विभागले कोंकणको विकल्प खोजिरहेको छ। सुरु चरणमा विभागले कोंकणका कर्मचारी करारमा नियुक्ति गरेर रेल सञ्चालन गर्ने योजना बनाएको थियो। पारि श्रमिकमा सहमति नजुटेपछि विभाग पछि हटेको हो। सरकारले भारतीय कम्पनी कोंकणसँगै रेल खरिद गर्ने सम्झौता गरेकाले सोहीबाट कर्मचारी नियुक्त गर्दा सहज हुने अनुमान गरेको थियो। तर उनीहरूको कर्मचारी नियुक्त गर्दा महँगो पर्ने भएकाले अन्य विकल्प खोजिरहेको विभागका महानिर्देशक बलराम मि श्रले बताए। रेल्वे विधेयक २०७६ संसद्मा विचारधिन अवस्थामा छ। भौतिक पूर्वाधार तथा यातायातमन्त्री वसन्त नेम्वाङले पुस १८ गते राष्ट्रिय सभामा पेस गरेका थिए। विधेयक पास हुनु अघि नै सरकारले रेल सञ्चालनका कर्मचारी नियक्ति गर्ने बाटो खोलिसकेको छ। २०७६ माग ६ गते मन्त्रिपरिषद्ले कुर्थाजनकपुरजयनगर रेल सञ्चालन गर्न विभिन्न ४५ पदको २ सय २६ दरबन्दीमा करारमा कर्मचारी भर्ना गर्न सैद्धान्तिक स्वीकृति प्रदान गरिसकेको छ। यस्तै सोही दिनै रेल सेवा सञ्चालनका आवश्यक दक्ष श्रमिक नेपाली नागरिबाट आपूर्ति हुन नसकेमा श्रम ऐन, २०७४ को दफा २२ बमोजिम २६ जनसम्म विदेशी दक्ष श्रमिक नियुक्त गर्न नेपाल रेल्वे कम्पनीलाई सैद्धान्तिक स्वीकृति दिइएको छ। सरकारले स्वीकृति प्रदान गरेसँगै विभागले कर्मचारी खोजी कार्य तीव्र बनाएको छ। रेल सञ्चालन गर्न जयनगरजनकपुरकुर्था ३४ किलोमिटर रेलमार्ग विस्तार भइसकेको छ। बाँकी कुर्थाविजलापुर १७ किमि पनि भारतकै सहयोगमा विस्तार भइरहेको छ। रेल सञ्चालन गर्न दक्ष जनशक्तिको अभाव छ। कर्मचारी भर्ना गर्न सरकारले सैद्धान्तिक सहमति प्रदान गरिसकेको छ। रेल चलाउने डाइभर छैनन्, महानिर्देशक मि श्रले भने, भारतलगायत अन्य मुलुकमा नेपाली रेल डाइभर छन् कि भनेर खोजिरहेका छौं। नेपालकै डाइभर भए विदेशीको तुलनामा सस्तो पर्ने उनको भनाइ छ। नेपालमा सञ्चालन गरिने दुईमध्ये एक रेल तयार भइसकेको छ। माघ १ गते नै नेपालका लागि हिँडाउने भारतीय कम्पनीको तयारी थियो। तर रेल सञ्चालनका लागि आवश्यक कर्मचारी नियुक्त हुन नसक्दा तथा रेल्वे विधेयक पास नभएकाले अड्किएको छ। यी दुवै कामले पूर्णता पाएपछि मात्र भारतबाट रेल हिँडाउने विभागको योजना छ। आवश्यक तयारी बिना रेल ल्याएर मात्र सञ्चालन गर्न सम्भव छैन। त्यसैले केही समय पर्खेर रेल सञ्चालनका सम्पूर्ण पूर्वतयारी गरी रेल नेपाली भूमिमा ल्याइनेछ। नेपालले सञ्चालन गर्न लागेको रेलमा एक लोकोमोटीभ र पाँच डब्बा हुनेछन्। दुवै रेल धनुषा (कुर्था)जनकपुर हुँदै भारतको जयनगरसम्म सञ्चालन हुनेछ। रेल जीटूजी (दुई सरकारको तहमा) भारतीय कम्पनीसँग किनिएको हो। नेपाल सरकारले सम्झौताअनुरुप २० प्रतिशत रकम दिएको छ। रेल सञ्चालनमा आएपछि बाँकी ८० प्रतिशत रकम पनि भुक्तानी गर्नेछ। मन्त्रिपरिषद्ले २०७५ चैतमा कोंकण रेलवे कर्पोरेसनसँग ८४ करोड ६५ लाख रुपैयाँमा दुईवटा रेल खरिद गर्न विभागलाई सैद्धान्तिक सहमति प्रदान गरेको थियो। २०७६ वैशाख २७ गते भौतिक पूर्वाधार तथा यातायात मन्त्रालय र भारतीय राजदूतावासबीच रेल खरिद सम्झौता भएको थियो। यस्तो हुनेछ रेल नेपालले कोंकणसँग खरिद गर्ने दुई रेल डिजेल इलेक्ट्रिफाइड मल्टिपल युनिट (डेमु) विद्युत् तथा डिजेल दुवैबाट सञ्चालन गर्न सकिन्छ। रेलमा पाँचवटा डिब्बा हुनेछन्। अगाडि र पछाडि दुवैतर्फ इन्जिन जोडिएको हुनेछ। रेलको दुवैतर्फ इन्जिन भएकाले फर्काउनुपर्ने समस्या नहुने र छोटो दूरीका निम्ति उपयुक्त हुने विभागको दाबी छ। पाँच डिब्बा मध्येमा एकएक ड्राइभिङ पावर कार, ड्राइभिङ ट्रेलर कार, एसी ट्रेलर कोच र दुईवटा टेलर कोच एसी र नन् एसीको हुनेछ। यो रेलमा १६ सय हर्सपावरको इन्जिन हुनेछ। भारतको चेन्नाइस्थित इन्टिग्रल कोच फ्याक्ट्रिमा नेपालका लागि भनेर पहिलोपटक उत्पादन गरिएको हो। यो रेलको अधिकतमा गति १ सय १० किमि प्रतिघण्टा छ। यसको बडी स्टेनलेस स्टिलबाट निर्मित छ। उठेर यात्रा गर्ने यात्रुका लागि ह्यांगरको पनि व्यवस्था छ।"
दुई सय ग्राम ब्राउन सुगरसहित भारतीय नागरिक पक्राउ,नेपालगन्ज : बाँकेको जमुनाहा नाकाबाट दुई सय ग्राम ब्राउन सुगरसहित भारतीय नागरिक पक्राउ परेका छन् । भारतको बहराइचका २५ वर्षीय अब्दुल रसिदलाई बाँके प्रहरीले पक्राउ गरेको हो । जिल्ला प्रहरी कार्यालय बाँकेका अनुसार शनिबार राति ७ः४० मा नेपाल प्रहरीको लागु औषध नियन्त्रण ब्युरो नेपालगन्ज शाखा र इलाका प्रहरी कार्यालय जमुनाहाको संयुक्त टोलीले अन टेस्ट लेखिएको अपाची मोटरमा भारतबाट नेपाल आउँदै गरेका रसिदलाई चार वटा प्लाष्टिकको पोकामा हेल्मेटभित्र लुकाएर ब्राउन सुगर ल्याउँदै गरेको अवस्थामा जमुनाहाबाट पक्राउ गरेको हो । बाँकेका प्रहरी प्रमुख प्रहरी उपरीक्षक वीरबहादुर ओलीले आइतबार पत्रकार सम्मेलन गरी पक्राउ परेका ब्यक्ति कारोबारी भएको बताए । प्रहरी प्रमुख ओलीका अनुसार दुई पोका एक सय ग्राम पोखरा र अर्को एक सय ग्राम काठमाडौं पठाउने तयारी थियो । शनिबारकै साँझ ७ बजेतिर जमुनाहा नाकाबाटै कैलाली जिल्लाको टीकापुर नगरपालिका१ की विष्णु गिरी र उनका भाइ विष्णु गिरी चढेको स्कुटर चेकजाँच गर्दा १८ ग्राम ब्राउन सुगर फेला परेको थियो ।
बसको ठक्करबाट मृत्यु,कुश्मा : पर्वत सदरमुकाम कुश्माबजारस्थित शिवालयचोकमा आइतबार दिउँसो बसको ठक्करबाट एकयुवाको मृत्यु भएको छ । मुस्ताङदेखि पोखराका लागि हिँडेको ग१ख ७००३ नम्बरको बसले कुश्माबजारस्थित शिवालयचोकमा पैदलयात्रीलाई ठक्कर दिँदा मोदी गाउँपालिका ४ लेस्पारका ३४ वर्षीय डिलबहादुर पुनको मृत्यु भएको हो। गम्भीर घाइते भएका पुनलाई जिल्ला अस्पतालमा पुर्याउँदा चिकित्सकले मृत घोषणा गरेका हुन्।बसका चालक र बस प्रहरीको नियन्त्रणमा रहेको जिल्ला प्रहरी कार्यालयका प्रहरी निरीक्षक विकास थापाले जानकारी दिए। घटनाका बारेमा थप अनुसन्धान भइरहेको छ।
नेपाल र बंगलादेशका सेना प्रमुखबीच भेटवार्ता,काठमाडौं : नेपाल भ्रमणमा रहेका बंगलादेशका सेना प्रमुख जनरल अजिज अहमद र नेपाली सेनापति पूर्णचन्द्र थापाबीच आइतबार भेटवार्ता भएको छ । नेपाली सेनाको मुख्यालय शिष्टाचार भेटवार्ता भएको हो । उनीहरुको भेटवार्ता द्विपक्षीय हित तथा पारस्परिक सम्बन्धमा केन्द्रित थियो । भेटवार्तापछि नेपाली सेनाका सेनापति थापाले छिमेकी मित्रराष्ट्रका उच्चपदस्थ सैनिक अधिकारीहरुको भ्रमणले दुई देशबीच सैनिक सम्बन्ध अझ सुमधुर र प्रगाढ बनाउन मद्दत पुग्ने विश्वास नेपाली सेनाले लिएको प्रतिक्रिया दिएका छन् । बंगलादेशका सेना प्रमुख जनरल अजिज अहमद नेपाल भ्रमणका लागि गत शुक्रबार नै काठमाडौँ आइपुगेका हुन् ।
सालीनदीमा स्वस्थानीको समापन (फोटोभिडियो),"काठमाडौं : पुस २५ गतेदेखि सुरु भएको स्वस्थानी मेला आइतबार समापन भएको छ । यो एक महिनाको अवधिमा काठमाडौंको साँखुस्थित शालीनदीमा स्वस्थानी माताको दर्शन गर्नेको भीड लागेको थियो। महिनाभर शालीनदीको कुण्डमा नुहाई धुवाइ गरी सन्तोषी माताको दर्शन गर्दा मनले चिताएको पूरा हुने विश्वासले भक्तालुहरु शालीनदी आइपुगेका हुन्। यो मेला प्रत्येक वर्ष पुस शुक्ल पूर्णिमादेखि माघ शुक्ल पूर्णिमासम्म लाग्ने गर्छ। मेला अवधिभर हरेक दिन घरघरमा स्वस्थानी कथा भन्ने र सुन्ने गरिन्छ। व्रत बस्नेले महिनाभरि प्रत्येकदिन नुहाइ श्रीस्वस्थानीको पूजा कथा श्रवण गरेमा मनोकांक्षा पूरा हुने विश्वास गरिन्छ। पार्वतीले श्रीस्वस्थानी परमेश्वरीको व्रत बसी महादेव पति पाएको र संसारमा दुःखीहरूको उद्धार गर्न महादेवको स्वीकृति लिएर उनी रसातल, पाताल र मर्त्यलोकमा स्वस्थानीबारे प्रचार गर्न गएको भन्ने प्रसंग स्वस्थानी कथामा छ।"
भक्तपुरमा थाइल्याण्डका भिक्षुसहितको धम्मयात्रा,"भक्तपुर : थाइल्याण्डबाट आएका भिक्षु तथा भिक्षुणीहरुको सहभागितामा आइतबार भक्तपुरमा धम्मयात्रा गरिएको छ। भक्तपुर नगरपालिका ७ इनाचोस्थित मुनि बिहारबाट सुरु भएको यात्राले भक्तपुर नगर परिक्रमा गरेको थियो। बौद्धहरुको गुँला बाजासहितको धम्मयात्रा मुनि बिहारबाट गोल्मढी, सुकुलढोका, क्वाछें, टौमढी, गःहिटी, नासमना, वंशगोपाल हुँदै दूधपाटीमा समापन गरिएको थियो। धम्मयात्रामा मुनि बिहारमा रहेका भिक्षु तथा भिक्षुणीसँगै भक्तपुरका बौद्ध धर्मावलम्बीहरुको सहभागिता रहेको थियो। मुनि बिहारमा बौद्ध धर्मसम्बन्धी प्रवज्या गर्न आएका थाइल्याण्डका भिक्षु तथा भिक्षुणी उक्त धम्मयात्रामा सहभागी भएका थिए। उनीहरु थाई इन्डोचाइना मैत्री संघको तर्फबाट भक्तपुरस्थित मुनि विहारमा आएको मुनि विहारका सहयोगी सुरेन्द्रराज शाक्यले जानकारी दिए। उनका अनुसार मुनि विहारमा बौद्ध धर्म अँगाल्ने तथा भिक्षु बनेका विद्यार्थीहरुलाई थाइल्याण्डमा उच्च शिक्षा अध्ययनको गर्ने व्यवस्थासमेत गर्दै आएको छ।"
प्रेमीको फोन नउठाउँदा हत्या,"विराटनगर : सुनसरीको दुहवी नगरपालिका६ की सम्झना खत्री परियारको हत्या प्रेमीले गरेको रहस्य सार्वजनिक भएको छ। गत शुक्रबार बिहान विराटनगर महानगरपालिका१२ मलहनुवा शव फेला परेको थियो। उनलाई प्रेमी सुरेन्द्रप्रसाद साहले हत्या गरेको मोरङ प्रहरीको अनुसन्धानबाट खुलेको हो। सम्झना मंगलबार बिहानदेखि घरबाट हराएकी थिइन्। साहले फोन नउठाएको झोकमा हत्या गरेको मोरङ प्रहरी प्रमुख विश्व अधिकारीले जानकारी दिए। विराटनगरमा पत्रकार सम्मेलन गरेर प्रहरीले घटनाको रहस्य सार्वजनिक गरेको हो। पत्रकार सम्मेलनमा एएपी अधिकारीले भने, फोन नउठाएर खोज्न गएका साहले कहाँ गएको भन्दै सोध्दा सम्झनाले जवाफ नदिएपछि हत्या गरेको बयानबाट खुलेको छ। उखुबारीमा युवतीको शव सुनसरीको दुहवी नगरपालिका६ काली मन्दिर नजिकै बस्दै आएकी ३२ वर्षीया सम्झना विगत ३ वर्षदेखि साहसँगको प्रेम सम्बन्धमा थिइन्। सप्तरीको कृष्णश्रवण गाउँपालिका३ मट्टीगढा घर भइ हाल बुढीगंगा गाउँपालिका३ पोठियामा डेरा गरी बस्दै आएका साह क्वालिटी नुडल्स फ्याक्ट्रीमा स्टोर इन्चार्जको रूपमा कार्यरत छन्। २५ वर्षीय साहको सोही फ्याक्ट्रिमा काम गर्दा सम्झनासँग चिनजान भएको थियो। मंगलबार सम्झना १० बजेदेखि सम्झना साहको सम्पर्कमा नरहेकोे अनुुसन्धानले देखाएको छ। उनले यो बीचमा पटकपटक फोन गरेको देखिन्छ। एसपी अधिकारीका अनुसार पटकपटक फोन नउठेपछि साह सम्झनालाई घरमै भेट्न गएका थिएँ। घरमा पुग्दा ताल्चा लागेको देखेपछि साह छिमेकमा सोधखोज गरेर निस्किएका थिए। घरमा पुग्दा र छिमेकमा सोधखोज गर्दापनि सम्झानालाई नभेटेपछिसाह फेरि फ्याक्ट्रीमै फर्किएका साह साँझ ४ बजेपछि फेरि सम्झना खोज्न निस्किएका थिए। सम्झनालाई बाँसघारी चोकमा भेटेका साहले बाइकमा राखेर विराटनगर महानगरपालिका१२ मलहनुवा रिङरोड पुर्याएका थिए। फोन नउठाएको विषयमा केही बेरको वादविवादपछि साहले सम्झनाको सल घाँटीमा बेरी तान्दै उखुबारीमा पुर्याएर हत्या गरेको प्रहरी अनुसन्धानबाट खुलेको छ। रिसकै झोकमा बाँसले घाटीमा प्रहार गरेर हत्या गरेको बयानको क्रममा साहले प्रहरीसमक्ष स्वीकार गरेका छन्। यसअघि पटकपटक सम्झनाले साहको डेरामा पुगेर खाना पकाउनुको साधै लुगासमेत धोइदिने गरेको प्रहरी अनुसन्धानबाट खुलेको छ। शुक्रबार बिहान नै सम्झनाका श्रीमान् वसन्त परियारले इप्रका नेवुवामा श्रीमती हराएको उजुरी दिएका थिए। उजुरीको आधारमा शुक्रबार नै नेमुवा प्रहरीले साहसँग सोधपुछ गरेर छाडेको थियो। प्रहरीले सम्झनासँगको सम्बन्ध र कल डिटेल हेरेपछि पुनः साहलाई पक्राउ गरेर अनुसन्धान गर्दा रहस्य खुलेको हो। साहले प्रत्येक दिन वा दुई दिनमा शारीरिक सम्बन्ध राख्ने गरेको र एक दिन फोन नउठाउदा तनाव हुने गरेकाले रिसको झोकमा सम्झनालाई मारेको स्वीकार गरेको स्वीकार गरेका छन्। प्रहरीले साहविरुद्ध कर्तव्य ज्यान सम्बन्धी मुद्दामा थप अनुसन्धान सुरु गरेको एसपी अधिकारीले बताए। सम्झनाका श्रीमान् वसन्त परियार इलाममा टेलरिङको काम गर्दै आएका छन्। सम्झना भने घरमा एक छोरा र एक छोरीसँग बस्दै आएकी थिइन्।"
सय रुपैयाँ चोरी गर्दा बन्धक बनाएर कुटिए बालक,"जनकपुरधाम : गाउँको एक किराना पसलबाट पैसा चोरी गरेको निहुँमा एक वडाध्यक्षले दुई बालकलाई ८ घण्टा बन्धक बनाएर निर्घात कुटपिट गरेको कुरा बाहिर आएको छ। वडाध्यक्षको कुटपिटबाट बालकको नाक, ढाड र छातीमा गम्भीर चोट लागेको छ। धनुषाको सबैला नगरपालिका ९ का वडाध्यक्ष सुशिलकुमार रायले किराना पसलबाट सय रुपैयाँ चोरेको निहुँमा स्थानीय अनाथ बालक सुरज महतो र बिल्टु मुखियालाई कुटपिट गरेको आरोप लागेको छ। बालकलाई कुटपिट गरेको भन्दै इलाका प्रहरी कार्यालयमा वडाध्यक्ष रायविरुद्ध उजुरी दर्ता भएको छ। 'कुटिएका बालक भनिएका सबैला नगरपालिका ९ भठिहनका तेजवा मुखियाका १० वर्षीय छोरा बिल्टु मुखियाको स्वास्थ्य अवस्था खराब रहेकाले उपचार गराएर आउनु भनेको छु, 'निमित्त प्रमुख प्रहरी सहायक निरीक्षक बिनोद अधिकारीले भने, 'मलाई त वडाध्यक्षले नभइ अर्कैले कुटेको भन्ने जानकारी थियो, वडाध्यक्षले कुटेको त बालकको परिवारले समेत भनेको छैन् ।' वडाध्यक्षको कुटाइबाट घाइते भएका १३ वर्षीय सुरज महतो सामान्य रहेपनि १० वर्षीया बिल्टुको नाक र मुखबाट रगत आएकाले तीन दिनदेखि जनकपुरधामस्थित अस्पतालमा भर्ना भएका छन् । उपचारमा संलग्न चिकित्सकले बालकको नाक, टाउकोमा तथा शरीरको विभिन्न भागमा चोटपटक लागेको बताएका छन् । यतावडा अध्यक्ष रायले भने किराना पसले शिवशंकर महतोले बाँधेर राखेको अवस्थामा दिउँसो करिब ४ बजे आफूलाई फोन गरेर छलफलको लागि बोलाएको प्रतिक्रिया दिएका छन् । उनले भने, 'मैले किराना पसले र बालकको अभिभावकलाई वडा कार्यालयमा बोलाएर छलफल पछि चोरिएको रकमवापतको रकम मुखियालाई तिर्न लगाएर दुवैलाई घर पठाएको हुँ। ' बिल्टु सिरियस भएको सुनेर मैले नै अस्पताल पठाएको हुँ,' उनले भने,' मैले नै पिटेको भनेर हल्ला फैलाएको सुनेको छु। राजनीतिक प्रतिशोध साध्न यस्तो आरोप लगाएको हुनसक्छ।' यसरी भयो घटना गत बिहीबार बिहान ११ बजेतिर सुरज र बिल्टु खेल्दै पसलतिर गएका थिए । सोही क्रममा खुद्रा पसलमा कोही नदेखेपछि गल्लाबाट सय रुपैयाँ निकालेको बालक बिल्टु मुखियाले स्वीकार गरेका छन्। उनले भने, 'पैसा चोर्ने क्रममा हामीलाई पक्राउ गरियो।किराना पसले शिवशंकर महतो (मोटका)ले पैसा खोसेर लछारपछार गर्दै वडा कार्यालयमा (कचहरी)मा पुर्याएपछि वडाध्यक्ष र बीरेन्द्र रायले थप्पड र मुक्काले हाने।' 'वडाध्यक्षले मेरो छोरालाई बाँधेर झाडुको बिँडले कुटपिट गरे, बिल्टुका बुवा तेजवा मुखियाले भने, 'डोरीले उल्टो बाँधेर छोरालाई नराम्री कुट्यो।वडाध्यक्षसहित ट्रयाक्टर चालक बीरेन्द्र रायले समेत कुटेपिट गरे।' उनकाअनुसार दुवै बालकलाई बिहान ११ बजेदेखि बेलुका ७ बजेसम्म वडा कार्यालयमा बन्धक बनाएर राखेको रहेछ।राती नै अस्पताल लैजान रकम नभएपछि दोस्रो दिन बिहान मालिकबाट ऋण काढेर जनकपुरधामस्थित समर अस्पताल पुर्याएको तेजवा मुखियाले बताए।"
'हात नमिलाऔँ र कोरोनाबाट बचौं',"काठमाडौँ : हामी हाम्रो लागि अभियान नेपालले लगनखेलमा 'हात नमिलाऔँ र कोरोना जस्ता नव भाइरसबाट बचौं र बचाऔँ' भन्ने कार्यक्रम सम्पन्न आयोजना गरेको छ। कार्यक्रममा संस्थाका संयोजक कुशल सरोकारले स्वास्थ्य र सरसफाइ क्षेत्र संवेदनशील क्षेत्र भएकाले यसलाई सरकारले गम्भीरतापूर्वक हेर्नुपर्ने र नागरिकलाई स्वास्थ्यसँग सम्बन्धित विषयमा जानकारी गराउनुपर्ने बताएका छन्। कोरोना जस्ता भाइरसबाट बच्न जनतालाई स्वास्थ्य रहने वातावरणको सिर्जना गर्न उनले सुझाव दिएका छन् । त्यसैगरी यस हात नमिलाऔँ अभियानका संयोजक नारायण शर्माले हात नमिलाऔँ अभियानका बारेमा चर्चा गरेका थिए। शर्माले हात मिलाउनुको सट्टा नमस्कार गर्दा संस्कृति जगेर्ना हुने र कोरोना भाइरसबाट बच्न सकिने बताएका छन्। अभियानका सहसंयोजक दानसिंह धामीले समाज तथा देश परिवर्तनका लागि युवाहरू सक्रियतापूर्वक लाग्नुपर्ने बताएका छन्। सामाजिक रूपान्तरणका लागि युवामा नयाँ सोचविकास गरी समाजमा शान्ति, समृद्धि विकास होस् भन्ने संस्थाको उद्देश्य रहेको छ।"
लहान अस्पतालमा आकस्मिक बाहेकका सेवा बन्द,"सिरहा : सिरहाको लहानस्थित रामकुमार सारडा उमाप्रसाद मुरारकका (राउ) स्मारक अस्पतालमा कार्यरत चिकित्सकमाथि दुर्व्यवहार भएको घटनालाई लिएर आइतबारदेखि आकस्मिक बाहेकका सेवा अस्पतालले बन्द गरेका हो। ओपीडी सेवा बन्द भएपछि गाउँगाउँबाट उपचार गराउन पुगेका बिरामी फर्केका छन् । घटना छानबिन गरी दोषीमाथि कारवाहीको अस्पतालले माग गरेको छ। शनिबार साँझ 'अन कल डियुटी' मा रहेका चिकित्सकमाथि सिरहा क्षेत्र नम्बर १ 'ख' नेकपाका प्रदेशसभा सदस्य अशोक यादवसँगैका आएका व्यक्तिले दुव्र्यवहार गरेको अस्पतालका मेडिकल सुपरिडेन्टेन्ट सुनिल प्रसाद कुशवाहाको आरोप छ। डाक्टर कुशवाहाले पत्रकार सम्मेलनमा अस्पतालमा कार्यरत रहेका चिकित्सकमाथि गालीगलौज गरी दुव्र्यवहार गरेको बताए । घटनाबारे छानबीन गरी दोषीमाथि कारवाही गरिनुपर्ने उनले माग गरे । अर्को निर्णय नहुँदासम्म आकस्मिक बाहेकका सेवा बन्द गरिएको उनले जानकारी गराए । अस्पतालको सीसी टिभी रेकर्डमा चिकित्सकमाथि दुव्र्यवहार भएको देखिएको उनले सुनाए। शनिबार साँझ मोटरसाइकल दुर्घटनामा परेका सांसद यादव अस्पताल पुगेका थिए। तत्कालै उपचार गर्न चिकित्सक नदेखेपछि इलाका प्रहरी कार्यालय लहानका डीएसपी शरत थापा क्षेत्रीलाई फोन गरी आफूले डाक्टर अस्पताल पठाउन आग्रह गरेको सांसद यादवको भनाइ छ । 'उपचार गर्न प्रमुख डाक्टर कुशवाहा आफू आएन । अरुलाई पठाएको थियो, 'उनले भने, 'उपचारमा कठिनाइ हुँदा म सँगै गएका साथीहरुले आक्रोशित भएकै हुन्।' अस्पतालमा डाक्टर कुशवाहाले गुण्डा पालेर राजनीति गर्न खोजेको सांसद यादवले आरोप लगाए। इलाका प्रहरी कार्यालय लहानका डीएसपी शरत थापा क्षेत्रीले घटनाबारे अनुसन्धान भइरहेको बताए । यता, दुव्र्यवहार भएको भनिएका डाक्टर दिपेन्द्र ठाकुरले घटनाबारे केही नबोल्ने बताए। सांसदसँग आएका व्यक्तिले डाक्टरलाई धक्कामुक्का गर्दै सीसी टीभी फुटेजमा देखिएको दृष्य ।तस्बिर : अन्नपूर्ण"
बिदा हुँदै खनाल : नयाँ आईजीपीमा ज्ञवाली र लम्सालको दौड,"काठमाडौं : प्रहरी संगठनले माघ २९ गते नयाँ प्रहरी नेतृत्व पाउँदैछ। प्रहरी महानिरीक्षक (आईजीपी) सर्वेन्द्र खनाल ३० वर्षे सेवाहदका कारण मंगलबार अवकाश पाउँदैछन्। खनालपछि कसले २७ औं आईजीपी हत्याउने भनेर यो पटक राजनीतिक घम्साघम्सी देखिएको छैन। सरकारले डीआइजीद्वय ठाकुर ज्ञवाली र तारिणी लम्सालमध्ये एक जनालाई प्रहरी महानिरीक्षक बनाउनेछ। कार्यसम्पादन मूल्यांकन र जेष्ठतामा लम्साल भन्दा ज्ञवाली अघि छन्। दुवै २०४७ असार २५ मा प्रहरी निरीक्षकबाट प्रहरी सेवामा प्रवेश गरेका अधिकृत हुन्। दुईमध्ये जो महानिरीक्षक भएपनि आगामी असार २४ गते सेवाहदका कारण अवकाश पाउनेछन्। सरकारले आईजीपी नियुक्तीको पुरानै नजिरलाई नकाट्ने हो भने ज्ञवालीकै पल्लाभारी निश्चित छ। यसअघि सरकारले नेपाल प्रहरीमा कार्यसम्पादन मूल्यांकन र जेष्ठतालाई आधार बनाउँदै आएको छ। सोही आधारमा नेपाल प्रहरीमा खनाल र सशस्त्रमा शैलेन्द्र खनाललाई महानिरीक्षक बनेका हुन्। डीएसपी हुँदा ६ वर्ष लागूऔषध, एक वर्ष रुकुम र एक वर्ष बुटवल बसेका ज्ञवाली २०६६ मा एसपीमा बढुवा भएका हुन्। एसपी भएपछि उनी दाङ, बारा र झापाको जिल्ला इन्चार्ज भए। एसएसपी हुँदा प्रहरी महानिरीक्षकको सचिवालय, नेपालगञ्ज र सीआईबीमा काम गरेका उनी डीआईजी भएपछि अख्तियार दुरुपयोग अनुसन्धान आयोगमा काम गरे। अहिले उनी प्रदेश १ प्रहरी प्रमुख भएर काम गरिरहेका छन्। सम्भवत सोमबार बस्ने मन्त्रिपरिषद्को बैठकले प्रहरीको नयाँ नेतृत्व चयन गर्दैछ। महानिरीक्षक खनालसँगै एआईजी पुष्कर कार्की, ठूले राई र धीरु बस्न्यात सेवाहदकै कारण अवकाश पाउँदैछन्। त्यसैगरी खनालकै ब्याची केदार रिजाल, मनोज न्यौपाने, शेरबहादुर बस्नेत, पूर्णचन्द्र जोशी, कमल जिटी, दानसिंह बोहोरा, नारायणसिंह खड्का, हरिभक्त प्रजापति, पिताम्बर अधिकारी, दीपक थापा, विनोद शर्मा घिमिरे, विकास श्रेष्ठ, सुरज केशी, दिनेश अमात्य, महेन्द्र पोखरेल र सुरेशविक्रम शाह सेवाहदकै कारण माघ २८ गते अवकाश हुँदैछन्। अब हुने प्रहरी नेतृत्वले सिनियर प्रहरी अधिकृतको बढुवा र सरुवामा धेरै समय खर्चिनुपर्ने अवस्था छ। गृह मन्त्रालयका एक उच्च अधिकारीका अनुसार हालसम्म कुनै परिवर्तन नभए ज्ञवाली नै २७ औं प्रहरी नेतृत्व बन्ने पक्कापक्की छ। छोटो अवधिको लागि प्रहरी नेतृत्व पाउने भएकाले पनि यो पटक राजनीतिक दौडधुप कम देखिन्छ, गृहका ति उच्च अधिकारीले भने। डीआईजी ज्ञवाली र लम्साल भने अहिले काठमाडौंमै छन्। डीआईजी ज्ञवालीको नेकपाका अध्यक्षद्वय केपी ओली र पुष्पकमल दाहाल प्रचण्डसँग निकट सम्बन्ध रहेको उच्च स्रोतको दाबी छ।"
एम्बुलेन्सभित्र मरेको चित्तल भेटिएपछि,बैतडी : बैतडीको डिलाशैनी गाउँपालिकाको एम्बुलेन्स प्रहरीले नियन्त्रणमा लिएको छ। एम्बुलेन्स भित्र मरेको चित्तल भेटिएपछि आइतबार इलाका प्रहरी कार्यालय गोकुलेश्वरको टोलीले नियन्त्रणमा लिएको हो। प्रहरी निरीक्षक खगेन्द्र साउदका अनुसार डिलाशैनी गाउँपालिका बैतडीको नाममा रहेको सुदूरपश्चिम प्रदेश ०१००१ झ ३४६ नम्बरको एम्बुलेसभित्र चेकजाँचका क्रममा मरेको चित्तल फेला परेको हो। बिरामी पुर्याएर महेन्द्रनगरबाट फर्किने क्रममा गोकुलेश्वरमा चेकजाँच गर्दा एम्बुलेन्सभित्र मरेको चित्तल भेटिएको साउदले बताए। प्रहरीले चालक महेश बोहरालाईसमेत नियन्त्रणमा लिएको छ। प्रहरीले घटनाको अनुसन्धान सुरु भएको बताएको छ। चालक बोहरामाथि अनुसन्धान भइरहेको र उनीमाथि वन्यजन्तु संरक्षण ऐन अनुसार कारवाही हुने साउनको भनाइ छ।
८ हजार रुख काटिँदै,"तेह्रथुम : राष्ट्रिय गौरवको कोसी करिडोरको २ सय २० केभीए विद्युत् प्रसारण लाइनको काम धमाधम अघि बढिरहँदा जंगल क्षेत्र जोगाउन स्थानीयले माग गरेका छन्। आयोजनाका लागि तीनजुरे, मिल्के, जलजले (टीएमजे) क्षेत्रका हजारौं रूख काटिने भएपछि त्यसले जैविक विविधतालाई असर पार्ने भन्दै सरोकारवालाले चिन्ता व्यक्त गरेका हुन्। गुराँसको राजधानीका रूपमा प्रख्यात तिनजुरेको मध्य भागबाट प्रसारण लाइन विस्तार हुने भएपछि बिकल्प खोज्नुपर्ने बहस अघि बढेको हो। आयोजनाले धनकुटा र तेह्रथुममा पोल गाड्ने तथा तार जडान गर्ने कार्य सुरू गरेको छ। प्रसारण लाइन विस्तारका क्रममा जिल्लाको लालीगुराँस नगरपालिकामा टीएमजे क्षेत्रका हजारौं रुख काटिदा यस क्षेत्रकोे जैविक विविधता नष्ट हुने र पर्यटकीय आर्कषण पनि खस्किने सो नगरपालिकाका प्रमुख अर्जुन माबोहाङले बताए। उनले भने यो आयोजनाबाट सबैभन्दा बढी क्षति हाम्रो क्षेत्रमा हुने देखियो, जैविक विविधतालाई असर पुग्ने गरी काम हुनु राम्रो होइन। प्रसारण लाइन बिस्तारका क्रममा तेह्रथुमका चैते, चित्रे, तीनजुरेरातपोखरी, लिसाबोटे, मेन्छ्यायाम धाप, गौरी नागी, डांगी जोरी लगायतका सामुदायिक वनमा रूख कटान हुनेछ। एकै साथ ठूलो संख्यामा रूख कटान हुँदा मुलुककै नमुना सहर बसन्तपुरमा खानेपानीको संकट निम्तिने स्थानीय रविकिरण लिम्बु बताउँछन्। टीएमजे गुराँसका लागि प्रसिद्द छ। २८ प्रजाति गुराँस फूल्ने भएकाले प्रत्येक बर्षको फागुनदेखी बैशाखसम्म यहाँ पर्यटकको घुइँचो लाग्छ। दुर्लभ प्रजातिका गुराँसका रुख फाडिएको खण्डमा पर्यटकीय चहल पहल प्रभावित हुने चैते सामुदायिक वन उपभोक्ता समुहका अध्यक्ष युकबहादुर बस्नेतले बताए। गुराँसकै कारण यहाँको पर्यटन व्यवसाय फस्टाएको छ, गुराँसै नभएपछि यहाँ आउने पर्यटकले के हेर्ने, उनले भने। गुराँस र यहाँको जैविक विविधता संरक्षणका लागि दर्जन बढी संघसंस्था खुलेका छन्। प्रसारण लाइन विस्तारका लागि २०७३ मा प्रारम्भिक वातावरणीय प्रभाव मुल्यांकन गरिएको थियो। सो अध्ययन अनुसार टीएमजेमा मात्रै सात हजार ६ सय २९ रूख काटिने र सबैभन्दा बढी चैते सामुदायिक वनबाट एक जार चार सय २५ रूख हटाउन सुझाइएको छ। काटिनेमध्ये ८० प्रतिशत भन्दा बढी गुराँसका रूख पर्नेछन्। वातावरणीय प्रभाव मूल्यांकन सरोकारवाला राय सुझाव विना एकतर्फी ढंगमा तयार भएकाले अहिले समस्या देखिएको नगरप्रमुख माबोहाङको भनाई छ। स्थानीय निकायसँग समन्वय नगरि काम अघि बढाइँदा दीर्घकालिन समस्या निम्तिने उनको ठहर छ। उनले भने हजारौ रूख कटान पश्चात जैविक विविधतामा क्षति हुन नदिन उर्जा मन्त्रालय वन बिभागसँग समन्वय गरेर उचित विकल्पको माग गर्ने तयारी गरिएको छ। ताप्लेजुङको तमोर र मेवा खोलामा उत्पादित विद्युत् बसन्तपुरको टुटे सवस्टेशन हुँदै सुनसरीको इनरुवामा रहेको केन्द्रीय विद्युत आयोजनाको सव स्टेसनमा जोड्ने गरी कोसी करिडोरको काम अघि बढाइएको हो।"
सत्यमोहनलाई पानीको पीर,"ललितपुर : शताब्दी पुरुष सत्यमोहन जोशीको दिनचर्या सजिलो बनोस् बन्ने अभिप्रायले ललितपुर महानगरले कार र मोबाइल उपलब्ध गरायो, गत वर्ष। तर, कार राख्ने ठाउँ भएन। त्यसैले चाहिएका बेला मात्र बोलाउने गरेका छन् उनले। मोबाइल झन्झटिलो भएकाले बोक्दैनन्। तर, उनको निवासमा वर्षांैदेखि पानीको चरम समस्या रहिआएको छ। पानीको समस्या भने सुल्झिन सकेको छैन। जोशीले यो समस्यालाई सामान्य रूपमा लिएको बताउँछन्। इनारको पानी पिउने बानी परिसकेकाले आफ्ना लागि पानीको सुविधा मिलाइदिनुपर्छ भन्न मान्दैनन्। उनी भन्छन्, मेरा लागि त्यस्तो सुविधा दिनुपर्छजस्तो लाग्दैन। उनी ललितपुर महानगरपालिकाको १२ वडा वलकु टोलमा बस्छन्। उक्त टोलमा वर्षौंदेखि खानेपानीको लाइन काटिएको छ। पानी नआउने तर पैसा मात्र तिर्नुपरेपछि लाइन काट्न लगाएँ, जोशीले भने, खै लाइन काटे कि काटेनन् खबर गरेनन्। जोशीको घरमा प्रत्येक बिहान एक जना पानी ओसार्ने मान्छे आउँछन्। उनी बिहानभरि पानी ओसार्छन्। त्यही पानी जोशीको परिवारले चलाउँदै आएको छ। सरसफाइ, नुहाइधुवाई गर्न ट्यांकरको पानी ल्याउने गरेको उनले बताए। जोशीकी श्रीमती राधादेवी भन्छिन्, खान मिनरल वाटर छ, पकाउन र जुठो माझ्न इनारको पानी चलाउँछौँ। परिवारमा बूढाबूढी र एक जना सहयोगी मात्र भएकाले थोरै पानीले पुगिहाल्ने राधादेवीको भनाइ छ। उनले भनिन्, लुगा धुन बाहिरै दिन्छाँै, त्यसैले धेरै पानी चाहिन्न। शताब्दी पुरुषको मान्यता अरूको भन्दा फरक छ। आफूले इनार बनायो भने सबैले बनाउँछन्। र, पानीको समस्या बढ्दै जान्छ। यही सोचेर इनार बनाइएन, उनले भने। तर, वरिपरिका सबैले भित्रभित्रै थाहै नदिई इनार बनाएको उनले गुनासो गरे। जोशीले एक जनालाई आफ्नो जग्गा दिएका थिए। त्यही जग्गामा तिनले पनि इनार बनाए। तर, जोशीले घरमा अझै इनार खनेका छैनन्। घर नजिकैको सार्वजनिक इनारबाट पानी ओसार्नुपर्छ। अरूले इनारको पानी पिउन मन पराउँदैनन्। तर, जोशी इनारको पानी मिठो मान्छन्। भन्छन्, इनारको पानीले टनिक दिन्छ, ताजा र स्फूर्त बनाउँछ। जोशी दम्पतीलाई २०औं वर्षदेखि सहयोग गर्दै आएकी चिरीमायाँका अनुसार उनले थाहा पाएदेखि नै जोशीको घरमा पानी आएन। उनले भनिन्, पानी नआए पनि घरपछाडि धारा अझै छ। उनले जोशी दम्पतीको हेरचाह तथा सम्पूर्ण व्यवस्थान गर्दै आएकी छन्। गत वैशाख ३० गते सय वर्ष पुगेका हुन् जोशी। उनको सयौँ जन्मोत्सवमा महिना दिन अगाडिदेखि चटारो थियो। जोशीलाई भेट्न थुप्रै मानिसको आउजाउ हुन्थ्यो। गर्मीमा धापिएर आउने पाहुनालाई मिनरल वाटर नै बाँडेका थिए उनले। १२ वडाका अध्यक्ष नारायणलाल अवालेका अनुसार उनको वडामा पानीको चरम अभाव छ। यहाँका ७५ प्रतिशत बासिन्दा ट्यांकरको पानीमा निर्भर छन्, अवालेले भने, मेलम्चीको पानी नआउन्जेल यस क्षेत्रमा पानीको अभाव रहिरहनेछ। जनतालाई पानीको सुविधा दिन ठाउँठाउँमा भएका इनारको पानी फिल्टर गरेर बाँड्ने गरेको उनले सुनाए।"
सात महिनादेखि छैनन् डाक्टर,"बाजुरा : बाजुरा ५० हजारभन्दा बढी जनसंख्या भएको कोल्टी क्षेत्रमा सात महिनादेखि चिकित्सक छैनन्। कोल्टी प्राथमिक स्वास्थ्य केन्द्रले बुढीनन्दा नगरपालिका, हिमाली, स्वामीकार्तिक खापर र जगन्नाथ गाउँपालिकाका गरी ५० हजारभन्दा बढी जनसंख्याको स्वास्थ्य हेर्छ। कोल्टी केन्द्रमा एकजना डाक्टरको दरबन्दी छ। कार्यरत डा गणेश चौधरी साउनमा समायोजन भएर गएपछि सात महिनादेखि कोल्टी डाक्टरविहीन बनेको हो। डाक्टर नभएपछि अहेव र अनमीको भरमा केन्द्र चलेको छ। डाक्टर सरुवा भएर गएको सात महिना भयो, नयाँ आउने कुनै ठेगान छैन, अहेव सिंहराज गिरीले भने। केन्द्रमा दैनिक एक सयभन्दा बढी बिरामी आउने गरेका छन्। डाक्टर नहँुदा बिरामीलाई समस्या भएको गिरीले बताए। बिरामीको चाप थेगी नसक्नु छ, औषधि पुयाउनै सकिँदैन। समायोजन भएर स्वास्थ्यकर्मी गए, आउनेको टुंगो छैन, निमित्त प्रमुखको जिम्मेवारी पाएका उनले भने। पोष्टमार्टमका लागि घर छैन, खुला ठाउँमा गर्नु परेको छ, उनले थपे, केन्द्रमा डाक्टर छैनन्, विष सेवन वा दुर्घटनाका मृतक आए खुला ठाउँमा लास राख्नु परेको छ। चार दिनपछि जिल्ला अस्पतालबाट डाक्टर आएर पोष्टमाटम गरेको घटना पनि उनले सुनाए। प्राथमिक स्वास्थ्य केन्द्रमा अरू स्वास्थ्यकर्मी पनि दरबन्दीअनुसार छैनन्। तीनजना अनमीमध्ये दुई मात्र कार्यरत छन्। स्वास्थ्य केन्द्रमा चिकित्सक नहुँदा उपचारका लागि महँगो हवाई भाडा तिरेर नेपालगञ्ज जानुपरेको बुढीन्नदा नगरपालिका १ का वडाध्यक्ष नृपराज खत्रीले बताए। पाँचजना सुत्केरीको हेलिकप्टरबाट उद्धार बाजुराको पूर्वी उत्तरी क्षेत्रका चार स्थानीय तहबाट दुई वर्षमा पाँच सुत्केरीको हेलिकप्टरबाट उद्धार गरिएको छ। शुक्रबार मात्र उच्च रक्त श्रावका कारण स्वामीकार्तिक खापर गाउँपालिका २ फ्याल गाउँकी गीता विक र जगन्नाथ गाउँपालिका ५ बेहरडाँडा गाउँकी २१ वर्षीया सिर्जना सार्कीको एकै दिन उद्धार गरिएकोे जिल्ला अस्पताल बाजुराका प्रमुख डा रूपचन्द्र विश्वकर्माले बताए। साप्पाटा फ्याल गाउँकी गीताले घरमै बच्चा जन्माएपछि उच्च रक्तचाप भएका कारण हेलिकप्टरमार्फत नेपालगन्ज उपचारका लागि लगिएको उनले बताए। यसैगरि गोत्रीकी सिर्जनाको पनि हेलिकप्टरबाट उद्धार गरिएको छ। योभन्दा पहिले तीन सुत्केरीको पनि हेलिकप्टरमार्फत उद्धार गरिएको हो। दुईजना बुढीनन्दा नगरपालिका र एकजना खापरबाट उद्धार गरिएको हो।"
फागुनदेखि नारायणीमा पानी जहाज चल्ने,"चितवन : नारायणी नदीमा आगामी फागुन महिनादेखि क्रुजसीप (सानो पानीजहाज) सञ्चालनमा आउने भएको छ । भरतपुर महानगरपालिका१६ मा क्रुजसीप निर्माणको काम अन्तिम चरणमा पुगेको छ। सरकारले पानी जहाजसम्बन्धी उद्योग दर्ता गर्न पाउने निर्णय गरेसँगै यहाँ जहाज निर्माण सुरुआत भएको थियो । क्रुजसीप निर्माण गर्दै गरेको राइनो वाटर इन्टरटेन्मेन्ट प्रालिका प्रबन्ध निर्देशक रामचन्द्र कँडेलका अनुसार पानीजहाजसम्बन्धी उद्योग दर्ताको प्रावधान नभएकाले काममा केही ढिलाइ भएको थियो । मन्त्रिपरिषद्को बैठकले उद्योग दर्ता गर्न पाउने निर्णय गरेसँगै अगामी महिनादेखि सानो जहाज सञ्चालनमा ल्याइने जानकारी दिए । उनले भने, 'बाहिरको एसीपी लगाउन र सिसा राख्न बाँकी छ, केही दिनमा काम सक्छौँ।' उनले १० दिनभित्र अनलाइन बुकिङ आह्वान गर्ने जानकारी समेत दिए । क्रुजसीपमा बिहानी खाना (ब्रेकफाष्ट क्रुज), दिवा खाना (लन्च क्रुज) र रात्रिकालीन खाना ( डिनर क्रुज)का लागि अनलाइन बुकिङ खुला गरिँदैछ । बाहिर तयारी खाना क्रुजमा तताएर खुवाउने समेत व्यवस्था मिलाइँदैछ । भूइँतलामा ९० वटा कुर्ची , बीचमा ११० र छतमा २० जना बस्न मिल्ने प्रबन्ध निर्देशक कँडेलले जानकारी दिए। दोस्रोतलाको बाहिर बसेर समेत यात्रा गर्न सक्ने व्यवस्था मिलाइएको छ । क्रुजको ब्रेकफास्टमा दुई घण्टाको यात्रा र लञ्च र डिनरमा तीनतीन घण्टाको यात्रा गराइनेछ । यात्राका क्रममा काभ्रेघाटबाट शुरु यात्रा देवघाट हुँदै फर्किएर गोलाघाटसम्म बाह्य दृश्य हेरेर यात्रु रमाउन सक्नेछन् । नेपालमा व्यावसायिकरूपमा सञ्चालन गर्न लागिएको यस प्रकारको क्रुज पहिलो रहेको बताइएको छ। ज्ञानेश्वर सामुदायिक वनसँगै नारायणी नदी छेउमा जहाज निर्माणकार्य अन्तिम चरणमा पुगेको छ । यसको सुरक्षा, सेवाग्राहीको सुरक्षा, वातावरणीय संरक्षणमा ध्यान दिँदै विशेष सावधानीका साथ क्रुज निर्माण र पूर्व तयारी गरिरहेको उनले बताए । क्रुजसीपको सञ्चालनका लागि आवश्यक तीनजना क्रिउ मेम्बर र प्राविधिक हाललाई विदेशी रहेका छन् । दीर्घकालीनरूपमा नेपाली जनशक्ति नै उत्पादन गर्नका लागि आवश्यक तालीम केन्द्र सञ्चालन गर्ने जनाइएको छ । क्रुजको निर्माण भारतीय कम्पनी ग्रान्डडुर मारिन इन्टरनेसनलले गरेको हो ।क्रुजमा दुई इञ्जिन रहेका छन् । क्रुजको गति प्रतिघण्टा ३५ किलोमिटर हुनेछ। क्रुज निर्माण गत वर्षको चैतबाट थालिएको हो ।क्रुज निर्माणका लागि १५ करोड हाराहारी खर्च भएको जनाइएको छ ।रासस"
कर्णालीवासी कुपोषणले ग्रस्त,"सुर्खेत : कर्णालीमा कुपोषणको समस्या जटिल बन्दै गएको छ। पोषणयुक्त खाना नपाउँदा अधिकांश बालबालिका कुपोषणबाट ग्रसित छन्। सरकारी तथ्यांकअनुसार प्रदेशका ६ जिल्लामा उत्पादित खाद्यान्नले वर्षभर खान पुग्दैन। खानै नपाएपछि बालबालिकाले आवश्यक पोषणतत्व पाउँदैनन्। पाँच वर्षमुनिका बालबालिकामा पुड्कोपना, ख्याउटेपना र कम तौल हुने समस्या छ। प्रदेशस्तरीय पोषण तथा खाद्य सुरक्षा निर्देशक समितिले सार्वजनिक गरेको तथ्यांकअनुसार ५४ प्रतिशत बालबालिका पुड्का छन्। सात प्रतिशत बालबालिका ख्याउटे छन्। उमेरअनुसार कम तौल भएका बालबालिका ३५ प्रतिशत छन्। बालबालिकामा रक्तअल्पता ४८, उचाइअनुसार बढी तौल भएका दुई र प्रजनन उमेर (१५४९ वर्षका) महिलामा हुने रक्तअल्पता ३५ प्रतिशत छ। प्रदेशको भूमि व्यवस्था, कृषि तथा सहकारी मन्त्रालयका अनुसार गत वर्ष पनि आवश्यकभन्दा कम मात्र खाद्यान्न उत्पादन भएको छ। उत्पादित खाद्यान्नले वर्षभर खान नपुग्ने कृषि मन्त्रालयका सचिव राजेन्द्र भारीले बताए। जाजरकोट, डोल्पा, हुम्ला, कालिकोट, मुगु र जुम्लामा आवश्यकभन्दा कम मात्र खाद्यान्न उत्पादन हुन्छ। खाद्यान्न अपुग हुने भएकाले यी जिल्लामा कुपोषणको समस्या बढ्दो छ। कर्णाली प्रदेश योजना आयोगका उपाध्यक्ष पुण्यप्रसाद रेग्मीले कर्णालीमा खाद्यान्न अभावकै कारण कुपोषणको समस्या बढिरहेको बताए। उनले भने, अब स्थानीय उत्पादन बढाउन दीर्घकालीन कृषि योजना बनाउँदै छौं। टन्न खान पाइने अवस्था आएमात्र कुपोषणको जालो तोड्न सकिन्छ।"
विकासभन्दा विनास बढी,"बाजुरा : बाजुरा हिमाली गाँउपालिका ५ मा २०७५७६ मा कवाडी बिच्छँया हिल्सा सडकको निर्माण कार्य थालनी भयो। प्रदेश सरकारले १ करोड लगानीमा ७ किलोमिटर सडक ट्रयाक खुल्यो। सडक खन्दा कुयडी, कवाडी, बिच्छँयामा सिँचाइका लागि निर्माण भएका तीनवटा सिँचाइ कुलो तहसनहस पार्यो। कवाडी खोला जलविद्युत्को नहर समेत सडक खन्दा भत्किएका स्थानीय हर्कबहादुर बुढाले गुनासो गरे। सडक निर्माण गर्दा सिँचाइ कुलो भत्काएपछि १ सय ५० परिवारको जमिन पूरै बाँझो छन्। हिउँदेबाली सिँचाइ नहुँदा सबै नष्ट भयो। स्थानीयले ठेकेदार पूर्वाधार विकास कार्यालय अछामलाई सिँचाइ नहर बनाइदिन आग्रह गरेको स्थानीयले बताए। सिँचाइ गर्ने कुलो नै भत्किएपछि खेती नै राम्रो उत्पादन नहुँदा गाउँमा खाद्यसंकट उत्पन्न भएको छ, स्थानीय धौली बुडथापाले भनिन्। खेतीयोग्य जमिनभन्दा माथिबाट डोजरले खन्दै गएपछि जग्गामा ढुंगा माटो थुप्रिएको उनले बताइन्। कवाडी भएर हुम्ला जाने कर्णाली करिडोर सडकले पनि खेतीयोग्य जमिनमा असर पुर्याएको छ। कुनै पनि योजना निर्माण गर्दा प्रारम्भिक वातावरणीय परीक्षण र विस्तृत परियोजनाको अध्ययन गरेर मात्र विकास कार्य अगाडि बढाउनुपर्ने कानुनी प्रावधान छ। खानेपानी सिँचाइ जंगल लगायतका संरचनामा क्षति भए क्षतिपूर्ति दिनुपर्ने भए पनि अटेरी गरेको स्थानीयको गुनासो छ। पूर्वाधार विकास कार्यालय अछामका निमित्त प्रमुख जंग थापाले पनि सडक निर्माण गर्दा सिँचाइ कुलोमा क्षति भएको स्वीकार गरे। कवाडी बिच्छँया हिल्सा सडकको प्रारम्भिक वातावरणीय अध्ययनबिना काम सुरु गरेको छ, थापाले भने। गाउँको माथिबाट डोजर सडकले निर्माण गर्दा बडिमालिका नगरपालिका १ मैमातोलाको बस्ती नै पहिरो उच्च जोखिममा छ। वर्षात्को समयमा स्थानीय विस्थापित हुने गरेका छन्। स्थानीयले घर माथिबाट सडक नलिन आग्रह गर्दा पनि निर्माण पक्षले मानेन। सडक बन्दा विकास हुनुपर्ने ठाउँमा उल्टै विनास भएको छ, स्थानीय नरी विष्टले भने, २० बोरा धान फल्ले खेत नै पूरै माटोले छापिएको छ। मैमातोला जस्तै बाजुराका दर्जनौं बस्ती अहिले सडक निर्माण गर्दा डोजर प्रयोगले पहिरोको उच्च जोखिममा छन्। स्थानीय सरकारले सडक निर्माणका क्रममा जथाभावी डोजर परिचालन गर्दा बस्ती जोखिममा र खेतीयोग्य जमिन तहस नहस भएको स्थानीयको गुनासो छ। सडक निर्माण गर्ने नाममा डोजर लगाएका छन्। जथाभावी बाटो खनेका छन्, बुढीनन्दा नगरपालिका ९ बस्ने धर्म बोहराले भने। आर्थिक वर्ष २०७५७६ मा बाजुरामा ९ वटा स्थानीय तह, प्रदेश र संघ गरेर ५० करोड भन्दा बढी बजेट सडकमा हालिएको थियो।"
"दाउरा बोकेको ट्याक्टर दुर्घटना एकको मृत्यु, १३ घाइते","सिन्धुली : दाउरा बोकेको ट्याक्टर दुर्घटना हुँदा एक जनाको मृत्यु भएको छ भने १३ जना घाइते भएका छन् । घाइतेमध्ये ३ जनाको अवस्था गम्भीर रहेको प्रहरीले जनाएको छ । सिन्धुलीको दुधौली नगरपालिकाको डकाहा चकमके सडकखण्डको टोड्केपानी जंगलबाट दाउरा लिएर डकाहातर्फ आउँदै गरेको लु ८३ त ६८९० नम्बरको ट्याक्टर ब्रेक फेल भई दुर्घटना हुँदा दुधौली १ गिचियानीका ७० वर्षीय ब्रमलाल धामीको घटनास्थलमै मृत्यु भएको जिल्ला प्रहरी कार्यालय सिन्धुलीका डीएसपी श्याम बहादुर खत्रीले जानकारी दिए। दुधौली नगरपालिका १ का राम भरोसा धामी, मकुमार धामी र शुक्ला धामी गम्भीर घाइते भएका छन्। उनीहरुको टाउकोमा गम्भीर चोट देखिएको छ । स्थानीय एक आफन्तको १३ औं दिनको पुण्यतिथीका लागि दाउरा बोकेर आएको ट्याक्टर शनिबार साँझ दुर्घटना भएको खत्रीको बताए । घाइतेलाई राति उद्धार गरी सिन्धुली अस्पतालमा उपचारका ल्याइएको छ । गम्भीर घाइतेमध्ये राजन पुरी र रामकुमार धामीलाई थप उपचारका लागि काठमाण्डौं रिफर गरिएको छ, उनले भने । घाइतेहरुको स्थानीय स्वास्थ्य संस्थामा प्राथमिक उपचार गरेर सिन्धुली अस्पतालमा ल्याइएको छ । दुर्घटनाका मृतक र घाइते सबै एक गाउँमा हुन् ।"
स्याउ बगैचा व्यवस्थापन गर्दै किसान,"कालिकोट : जिल्लाको खाँडाचक्र नगरपालिकाको लेकाली क्षेत्रहरुमा स्थानीय किसान स्याउको बगैचा व्यवस्थापनमा व्यस्त छन् । उनीहरु आआफ्नो बगैचामा रहेका स्याउका बिरुवा काँटछाँट गर्ने, जरामा किरा नलागोस् भनेर बाडोपेष्ट लगाउने, मल हाल्ने, सिचाईं गर्ने, हिउँ तथा बर्षाको पानी संकलनका लागि प्लाष्टिक पोखरी बनाउने काममा लागिपरेका छन्। खाँडाचक्र नगरपपालिका कृषि शाखा प्रमुख प्रशुराम काफ्लेको सहयोगमा बगैचा व्यवस्थापनका साथै किसानले ज्ञान पनि सिक्ने अवसर पाएका छन्। जिल्लाका अन्य स्थानीय तहमा पनि स्याउको व्यवसायिक खेति गरिरहेका कृषकले समेत स्याउ बगैचा व्यवस्थापनमा जुटेका छन् । कृषि प्राविधिक काफ्लेले खाँडाचक्र नगरपालिकामा स्याउका बगैचा व्यवस्थापनका लागि अभियान नै थालेको बताए । उनले यस सिजनमा बैगचा व्यवस्थापन गर्दा किराहरु नियन्त्रण हुने, धेरै फल लाग्नेलगायतका कारण किसानलाई स्याउ बगैचा व्यवस्थापन अभियानमा सहभागी गराएको बताए । उनले खाँडाचक्र नगरपालिकाको लेकाली क्षेत्रहरु तामा चौर, दुदिल डाँडा, भल्चरा, खापरमष्टा चौर, अटा चौर, बैसपानी, गोठी चौर, दह वन, तालाखोर, गोरेकाँडा, मेहिनमेलीलगायतका ठाउँमा रहेका स्याउका बगैचा व्यवस्थापन अभियान थालिएको जानकारी दिए । स्थानीय ब्रिजित बिष्टले आफ्नै बगैचामा कृषि प्राविधिकको साथमा स्याउको बगैचा व्यवस्थापन गरी सीप सिक्ने अवसर पाएको बताए । उनले भने, 'बगैचा पनि व्यवस्थापन भए । सीप पनि सिक्ने अवसर पाइयो । ' जिल्लाका अन्य स्थानीय तहमा पनि स्याउको व्यवसायिक खेती गरिरहेका कृषकले बगैचा व्यवस्थापन अभियान थालेका छन् । जिल्लाको तिलागुफा नगरपालिका चिल्खाया निवासी कृषक टेकबहादुर शाहीले स्याउ बगैचा व्यवस्थापन गर्ने कार्य भइरहेको बताए । चिल्खायाको भट्टाडीका अगुवा कृषक टेकबहादुर शाहीले मात्र आफ्नो स्याउ बगैचामा मात्र १ हजार ८ सय ५० स्याउका विरुवा रापेका छन् । जसमा करिब १ हजार २ सय बिरुवा फल्न थालेका छन् । उनका अनुसरा चिल्खायाको भट्टाडीमा मात्र १ सय ५० भन्दा बढी कृषक स्याउको व्यवसायिक खेती गरिरहेका छन् । पालुवा पलाउने बेला बगैचको व्यवस्थापन, काँटछाँट गरे धेरै फल्ने भएकाले एक हप्ता अगाडिबाट बगैचा व्यवस्थापनको काम भइरहेको उनले बताए । जिल्लाको विभिन्न स्थानीय तहका स्याउ बगैचा भएका ठाउँमा स्थानीय कृषकले स्याउका बिरुवा काँटछाँट गर्ने, मल हाल्ने, गोडमेल गर्नेलगायतका काम भइरहेको बताइएको छ । जिल्ला कृषि विकास कार्यालय प्रमुख भरतबहादुर बस्नेतले स्याउ बगैचा व्यवस्थापनको उपयुक्त समय माघ हुने भएकाले कृषि प्राविधिकको सहयोगमा स्याउको व्यवसायिक खेती गरिरहेका कृषलाई स्याउ बगैचा व्यवस्थापनमा स्थानीय किसान लागिपरेको बताए । उनले बर्षेनी कृषि विकास कार्यालय र दुई वर्ष अगाडिबाट स्थानीय तहले समेत स्याउ खेती हुने बस्तीमा बिरुवालगायत अन्य प्राविधिक सहयोग गर्दै आएको बताए । उनले भने, 'स्याउ उत्पादनमा वृद्धि गर्ने उद्देश्यले स्याउ बगैचा व्यवस्थापन अभियान थालिएको छ । कृषि विकास कार्यालयले वगतदेखी हजारौं बिरुवा अनुदानमा वितरण गरी कृषकलाई व्यवसायिक स्याउ खेतीका लागि आकर्षित गर्दै आएको छ ।"
बन्ला त दोधाराचाँदनी सुख्खा बन्दरगाह ?,"दोधारा चाँदनी (कञ्चनपुर) : कञ्चनपुरको माहाकाली नगरपालिका ७ (साविकको दोधारा गाविस) को कञ्चभोज भन्ने स्थानमा सरकारले सुख्खा बन्दरगाह निर्माणको तयारी थालेको छ । विरगञ्जपछि यो देशकै दोस्रो सुख्खा बन्दरगाह हुनेछ । २०६४ सालमा नेपाल सरकारले माहाकाली नगरपालिकाको कञ्जभोजमा सुख्खाबन्दरगाह निमार्ण गर्ने प्रस्ताव ल्याएको थियो । त्यसपछि, निर्माणको प्रक्रियागत कारणले ढिलाइ भएको सुख्खा बन्दरगाहको कार्य हालै नियुक्त भएका बाणिज्य तथा आपूर्तिमन्त्री लेखराज भट्टले अगाडि बढाएका हुन् । मन्त्री भट्ट नेतृत्वको मन्त्रालयको टोलीले शुक्रबार प्रस्तावित सुख्खा बन्दरगाह क्षेत्रमा पुगेर स्थानीयसँग अन्तक्रिया पनि गरेको छ । मन्त्रालयको टोलीले भारतसँगको 'कनेक्टीभिटी', भारतको रेल लाइन, भारतले दिने भनिएको सुख्खा बन्दरगाहसम्मको पहुँचमार्ग पनि अवलोकन गरेको छ । भारतले उधमसिह नगर जिल्लाको खटीमा नजिक र सोही जिल्लाको चकरपुर नजिकको क्षेत्रबाट नेपालको सुख्खा बन्दरगाहसम्मको पहुचमार्ग दिने गरि सर्भे गरेको छ । 'भारतले कुन ठाउँबाट पहुँचमार्ग दिन्छ, त्यसको टुंगो भने लागेको छैन, स्थलगत अनुगमनमा रहेका वाणिज्य तथा आपूर्तिमन्त्री लेखराज भट्टले भने । उनले, दुई देशका अधिकारीबीच सुख्खा बन्दरगाहको बारेमा कुरा भइसकेको बताए । 'दुई देशका सरकारबीच पश्चिमी सीमा नाकामा सुख्खा बन्दरगाह बनाउने, दुबै देशको एकीकृत भन्सार बनाउने र नेपाल भारत चीनसँगको ब्यापारको त्रिदेशीय नाका बनाउने सहमति भइसकेको छ,' मन्त्री भट्टले भने । भारतले, चकरपुर भन्ने स्थानबाट पहुँचमार्ग दिने निर्णय गर्यो भने नेपालतर्फ सुख्खा बन्दरगाहका लागि चाँदनी गाविसको गडिगोठ नजिकको क्षेत्र उपयुक्त हुनेछ तर भारतले खटिमा नजिकको स्थानलाई बढी प्राथमिकता दिएको बताइएको छ । चकरपुरबाट पहुँचमार्ग दियो भने उसले कम्तीमा पनि १० किलोमिटर सडक बनाउनुपर्नेछ, उसले सैयौं रुख भएको बन मास्नुपर्नेछ भने अझ महाकाली नदीबाट उसले सिचाइंका लागि भन्दै लगेको शारदा नहरमा चार लेनको पुल पनि बनाउनुपर्नेछ । 'यो भारतका लागि खर्चालु हुने। उनीहरु बन मास्नेमा कुरामा तयार हुँदैनन्, अनी १० किलोमिटरमा उसको घना बस्ती पनि छ। त्यसैले कञ्चभोजको क्षेत्रका लागि खटीमाबाट भारतले पहुँचमार्ग दिनसक्ने प्रबल सम्भावना छ,' वाणिज्य तथा आपूर्तिमन्त्री लेखराज भट्टले भने । भारतको खटिमाबाट नेपालतर्फको मेलाघाट भन्ने स्थानसम्म डबललेन सडक छ । त्यहाँबाट कञ्चभोजको दुरी दुई किलोमिटर मात्रै हो । 'सुख्खा बन्दरगाह देखि ७ किलोमिटरमै भारतले ब्रोडगेज (ठुलो लाईन) रेल लाइन पुगाइ सकेको छ, त्यो स्थानमा उसको बाक्लो बस्ती पनि छैन, त्यसैले कम क्षति हुने र लगानी पनि कम लाग्ने हुनाले भारतीय पक्षको पनि कञ्चभोज बढी प्राथमिकतामा छ,' माहाकाली नगरपालिकाका नगरप्रमुख वीरबहादुर सुनारले भने। कञ्चनपुरको माहाकाली नगरपालिकाको कञ्चभोजमा सुख्खा बन्दरगाह बन्ने क्षेत्र ।तस्बिर : महादेव अवस्थी भारतले, पहुँचमार्गको टुंगो नलगाए पनि, नेपाल सरकारले भने दोधाराचाँदनीमा सुख्खा बन्दरगाह निर्माण भएपछि, त्यस स्थानलाई पूर्वपश्चिम राजमार्गसँग जोडने तयारी भने गरिसकेको छ। सुख्खा बन्दरगाहलाई पूर्वपश्चिम राजमार्गसम्म जोडनका लागि नेपालले, महाकालीमा चार लेनको पुल निर्माण गर्दैछ भने गड्डाचौकी देखि चारलेनको पुलसम्मको ७ किलोमिटरको फोरलेन सडकको पनि ठेक्का लागिसकेको छ । दोधारा चाँदनीको मध्य भाग भएर बग्ने जोगबुडा नदीमा पनि पुल निर्माण भइरहेको छ । 'नेपालले दशगजादेखि पूर्वपश्चिम राजमार्गसम्मको कनेक्टिभीटिको सबै काम सुरु गरिसकेको छ । अब सुख्खा बन्दरगाहका लागि जग्गाको व्यवस्थापन, त्यहाँ पर्ने केही स्थानीयको पुर्नस्थापना र भारतले दिने पहुँचमार्गको निर्णय मात्रै पर्खिनु परेको हो,' वाणिज्य तथा आपूर्तिमन्त्री लेखराज भट्टले भने । भारततिर खटीमासम्म उसले चारलेनको बाटो पुगाइसकेको छ । 'खटिमासम्म एसिययन हाइवे पुगिसकेको छ । भारतले त्यो सडकलाई चारलेनको बनाइसकेको छ । उसले, त्यो सडक छ लेनको बनाउने गरी सर्भे पनि गरिसकेको छ । उसको ब्रोडगेज रेल लाइन पनि तयार भइसकेका छ भने अब नेपालतिर हामीले सुख्खा बन्दरगाह बन्ने स्थानबाट राष्ट्रिय राजमार्गमा जोडिनु मात्र बाँकी हो,' कञ्चनपुर निर्वाचन क्षेत्र नम्बर ३ बाट संघीय सांसद डाक्टर दिपक प्रकाश भट्टले भने । उनले, यसपाली सुख्खा बन्दरगाहको डिपिआर बनाएर अर्को आर्थिक वर्षदेखि निर्माणको चरणमा जाने तयारी भइरहेको बताए ।'वाणिज्य तथा आपूर्तिमन्त्री भट्ट, आपूर्तिसचिव यमकुमारी खतिवडा, वाणिज्य सचिव डाक्टर बैकुन्ठ अर्यालसहितको प्राविधिक टोली पनि कञ्चभोज क्षेत्र एकदमै पायक भएको बताएको छ,' संघीय सांसद भट्टले भने । विरगञ्ज सुख्खा बन्दरगाह पछि कञ्चनपुरमा दोस्रो बन्दरगाह निर्माण भइरहेको हो । दैनिक उपभोग्य सामानको आपूर्ति बाहेक सुदूरपश्चिममा भारतसँगको आधिकारिक नाका छैन । अझ चीनसँगको त यत्तिको नाका पनि सुदूरपश्चिममा छैन । 'सरकारले, नेपाल, भारत र चीनसँगको त्रिदेशीय व्यपारका लागि दोधाराचाँदनी सुख्खा बन्दरगाह, महाकाली करिडोर माफर्त चीनसँगको छोटो दुरीको 'कनेक्टीभिटि' गर्न खोजेको छ, त्यसले सुदूरपश्चिमको आर्थिक विकासमा टेवा त पुग्ने नै छ, देशको आर्थिक अवस्थामा पनि परिवर्तन आउँछ,' सो क्षेत्रबाट प्रदेशसभा सदस्य बीरबहादुर सुनारले भने। स्थानीय विरोधमा ३० हजारभन्दा बढीले राजेगारी पाउने गरी निर्माण हुने सुख्खा बन्दरगाह आसपासका स्थानीयले भने आफूहरुको व्यवस्थापन नगर्दासम्म निर्माण हुन नदिने बताएका छन् । 'वर्षौदेखि सीमामा भारतीयको ज्याजती सहेर बसेका छौं, हाम्रो व्यवस्थापन नहुँदासम्म त्यहाँबाट छोडदैनौं,' स्थानीय विनय सुनारले भने उनले, सरकारले खाली जग्गामा सुख्खाबन्दरगाह निर्माण गरे कुनै विरोध नहुने बताए । मन्त्रालयको प्राविधिक टोलीले बन्दरगाहका लागि कम्तीमा पनि दुई सय विघा जग्गा आवश्यक रहेको जनाएको छ । त्यसका लागि केही, स्थानीयको घरजग्गा अधिग्रहण गर्नुपर्ने मन्त्रालयले जनाएको छ । वाणिज्य सचिव डाक्टर बैकुण्ठ अर्यालले यसको विस्तृत विवरण त आइनसकेको र केहीको खेत र केही घरहरु पनि अधिग्रहण गर्नुपर्ने बताए।जग्गा अधिग्रहणमा पर्ने स्थानीयले भने सुख्खा बन्दरगाह बनेमा आफूहरुलाई अन्तै विकट ठाउँमा पुर्नस्थापना गरेमा त्यो मान्य नहुने बताएका छन् । स्थानीयले तत्कालीन प्रधानमन्त्री पुष्पकमल दाहालले पनि दोधारा चादँनी पुगेरै सुख्खाबन्दरगाह निमार्ण हुने दाबी गरेको स्मरण गर्दै अब पनि बन्नेमा आशंका व्यक्त गरेका छन् । गत असोजको दोस्रो साता पनि तत्कालिन उद्योग, बाणिज्य तथा आपूर्तिमन्त्री मात्रिकाप्रसाद यादवले उक्त क्षेत्रको स्थलगत अनुगमन गरेका थिए । स्थानीय किशोर लिम्बूले सुख्खाबन्दरगाहको विषयमा सरकारपक्षबाट स्पष्ट कुरा नआउँदा स्थानीय डर त्रासमा रहेको बताए । 'हामी अन्योलमा छौं, १२ वर्ष हुन थाल्यो बन्दरगाह बन्छ भनेको तर अहिलेसम्म हेर्ने मात्रै काम भएको छ,' स्थानीय केशव राज भट्टले भने ।महाकाली नगरपालिकाको कञ्जभोजस्थित प्रस्तावित सुख्खाबन्दरगाह निमार्ण स्थलको अनुगमन गर्न पुगेका मन्त्री भट्टलाई स्थानीयले बस्ती मासेर निमार्ण गर्न नहुने भन्दै ज्ञापनपत्र बुझाएका छन् । मन्त्री भट्टले दोधारा चादँनी सुख्खाबन्दरगाहका लागि उपयुक्त ठाउँ भएको बताउँदै भारतका औद्योगिक क्षेत्रबाट नजिक रहेको बताए । उनले नेपालमा ढुवानी पनि सस्तो हुने र सदियौंदेखि पछाडि परेका क्षेत्रको विकास पनि हुने भएकाले दोधाराचाँदनी छनौट गरेको बताए।"
त्रिविको कृषि तथा पशु अध्ययन संस्थामा तालाबन्दी,काठमाडौं : शिक्षक कर्मचारीका सेवा सुविधा तथा पदस्थापनाका विषयमा असन्तुष्टि जनाउँदै त्रिभुवन विश्वविद्यालय कृषि तथा पशु विज्ञान अध्ययन संस्थानको डीन कार्यालयमा ताला लागेको छ । माग पुरा गराउन प्रशासनलाई दबाब दिने उद्देशयले शिक्षक तथा कर्मचारीले संयुक्त रुपमा ताला लगाएका हुन् । माघ २० गतेदेखि लगाएको ताला खुलाउन पटकपटक छलफल भए पनि सफल भएको छैन । ताला खुलाउने विषयमा आइतबार पनि डीन कार्यालयम वार्ता भइरहेको कार्यालयका प्रशासन प्रमुख ज्ञानेन्द्रवीर मालाकारले जानकारी दिए । तालावन्दीका कारण प्रशासनिक आर्थिक तथा शैक्षिक क्रियाकलाप ठप्प भएको छ । माग पुरा नभएसम्म ताला नखोल्ने आन्दोलनकारीको अडान छ ।
शिक्षकको लडेर मृत्यु,मुगु : घाम ताप्दै गर्दा बसेको स्थानबाट लडेर एक शिक्षकको मृत्यु भएको छ।खत्याड गाउँपालिका ३ बुगा गाउँमा रहेको कालिका माध्यामिक विद्यालयमा कार्यरत बाँके नेपालजंग उपमहानगरपालिका ४ गणेशपुरका २७ वर्षीय जयबहादुर शाहीको लडेर मृत्यु भएको प्रहरीले जनाएको छ। जिल्ला प्रहरी कार्यालयका अनुसार शनिबार गाउँ नजिक रहेको धारामा नुहाइ धुवाइ गरी पाखामा घाम तापी रहेका बेला एक्कासी बसेकै स्थानबाट लडेका थिए । घाम तापेको पाखाबाट लडेर २ सय मिटर तल पुगेका शाहीको टाउको र छातीमा चोट लागेको थियो। घाइते शाहीलाई उपचारका लागि स्थानीय प्राथमिक स्वास्थ्य केन्द्रमा पुर्याए पनि राती ११ बजे मृत्यु भएको हो। स्वास्थ्य केन्द्रमा चिकित्क नहुँदा पचार नपाएर मृत्यु भएको उनका आफन्तले बताएका छन्।स्वास्थ्य केन्द्रमा चिकित्सक नभएपछि पोष्टमार्टमका लागि नेपालगन्ज लैजाने तयारी भइरहेको उनका आफन्तले जनाएका छन्।
गाउँ फेर्ने देशकै कम्युन,"बर्दिबास : एक छाकमा १० किलो चामलको भात पाक्छ। १३ परिवारका ४३ जना एकै ठाउँमा बस्छन्। भान्छादेखि खेतसम्म सबै मिलेर काम गर्छन्। कोही मन्त्री छन् त कोही शिक्षक। तर, उनीहरू एउटै वंशका होइनन् न त एउटै जातका। हिमाल, पहाड, तराईका बाहुन, क्षेत्री, तमाङ, यादव, थारु, महतो, साह जस्ताफरकफरक जातका मानिस एकै भान्छामा खान्छन्, एउटै परिवारमा बस्छन्। समाजमा व्यक्तिवादी सोचाइ हाबी भइरहेका बेला महोत्तरी बर्दिबास३ स्थित गौरीडाँडामा १७ वर्षदेखि उनीहरू आधारशिला परिवारमा बस्दै आएका छन्। मेरो बच्चा, सबैको बच्चा, सबैको बच्चा मेरो बच्चा भन्ने भावबाट परिवारका अभिभावक प्रेरित हुन्छ। समाजमा जरा गाडेर बसेको जातपात, छुवाछुत, उचनिचको पर्खाललाई उनीहरुले भत्काएका छन्। घरका कोठामा माओ, लेनिन, कार्ल माक्र्सदेखि सहिद गंगालाल श्रेष्ठ, दुर्गानन्द झासम्मको तस्बिर झुन्ड्याइएको छ। पूर्वप्रधानमन्त्री तथा नेकपाका वरिष्ठ नेता झलनाथ खनालको उपस्थितिमा शनिबार आधारशिलाले वार्षिकोत्सव मनायो। देशभरबाट नेता, साहित्यकार आदि पाहुना बनेर आए। शिक्षा, विज्ञान तथा प्रविधिमन्त्री गिरिराजमणि पोखरल संस्थाका अभिभावक हुन् भने नेकपाका प्रवक्ता नारायणकाजी श्रेष्ठ संरक्षक।महोत्तरीको गौरीडाँडामा आधारशिला को सत्रौं वार्षिकोत्सवमा सहभागी नेकपा प्रवक्ता नारायणकाजी श्रेष्ठ र शिक्षामन्त्री गिरिराजमणि पोखरेल । तस्बिर : राजकरण महतो आधारशिला व्यक्तिवादी सोचलाई पाखा लगाउँदै सामूहिक विचारलाई अँगालेर अघि बढिरहेको आधारशिला परिवारका सदस्य शंकर महतोले बताए। आधारशिला परिवारका सदस्य तथा देउराली मावि बर्दिबासका प्रधानाध्यापक इन्द्रराज लामाका २०५९ सालमा शाही कुपछि एकता केन्द्र मसालले जनसंघर्ष थाल्ने निर्णय लियो। नेताकार्यकर्ताले आन्दोलन तताउन थाले। बालबच्चाको पालनपोषण र पढाइलेखाइ कसरी गर्ने भन्ने चिन्ता बढ्दै गयो। ०५९ माघ २५ गते महोत्तरीको किसाननगरमा पार्टी बैठक बस्यो। सामाजिक रुपान्तरणका लागि सामूहिक अभ्यास भन्ने नाताका साथ आधारशिला जन्मियो। आधारशिला स्थापनापछि गौरीडाँडाको मुहार फेरिएको छ। सामुदायिक विद्यालय सुधार गर्न नेतृत्व गर्नेले पहिला आफ्ना बच्चा पढाउन पढाउनुपर्छ भन्ने सोचाइ आधारशिलाले अघि सार्यो। बच्चाहरुलाई नजिकैको जनता माविमा पढाउन थालियो। २०६९ सालमा २६४ जनमा विद्यार्थीले मुस्किलले चल्दै आएको विद्यालयमा हात ३६ जिल्ला एक हजार दुई सय विद्यार्थी अध्ययन गर्ने गन्तव्य बनेको बर्दिबास नगरपालिका३ वडा अध्यक्ष राजन ढुंगानाले बताए। आधारशिलाले समाजमा सूचना सम्प्रेषण गर्न सामुदायिक रेडियो दर्पण स्थापना गरेको छ। मुखपत्रका रुपमा प्रस्थान प्रकाशन गर्दै आएको छ। परिवारको खाना जुटाउन धनुषाको लालगढमा एक बिघा जग्गा भाडामा लिएर खेती गरिएको छ। अधारशिलाको आनो १५ कठ्ठा खेतमा तरकारी उब्जाउने गरिएको परिवारका सदस्य माधव कोइरालाले बताए। तत्कालीन कार्यकर्ताका बालबच्चाको पालपोषण र क्रान्तिकारी आन्दोलन निर्णयमा पुर्याउन सेल्टर रुपमा आधारशिला स्थापना भएको थियो। अधारशिला कम्युन उन्मुख छ, नेकपा प्रवक्ता श्रेष्ठले भने। नेकपा वरिष्ठ नेता एवम् पूर्वप्रधानमन्त्री झलनाथ खनालले आधारशिलालाई नेपाली कम्युनिस्ट आन्दोलनको नयाँ प्रयोगको संज्ञा दिए।"
कर्णाली प्रदेश अस्पताल : बिरामीको चाप थेग्नै हम्मे,"सुर्खेत : कर्णाली प्रदेश अस्पतालमा बिरामीको चाप बढेको छ। अस्पतालको स्तरोन्नति भएसँगै यहाँ बिरामीको चाप बढेको हो। तर, दरबन्दीअनुसार डाक्टर नहुँदा बिरामीको चाप थेग्ने मुस्किल भएको छ। प्रदेश अस्पताल भएपछि हाल दैनिक एक हजार बिरामी उपचारका लागि आउने गरेका छन्। तर, डाक्टरको संख्या कम हुँदा सेवा प्रवाहमा समस्या भइरहेको अस्पतालले जनाएको छ। यसअघि यही अस्पतालले सामान्य रोगका बिरामीलाई पनि जिल्लाबाहिर रेफर गर्दै आएको थियो। तर, हाल विशेषज्ञ सेवा उपलब्ध भएपछि बिरामीको चाप पनि बढेको हो। मेडिकल कलेजका रूपमा स्तरोन्नति गर्ने लक्ष्य राखिएको यो अस्पतालमा विशेषज्ञ चिकित्सकसहित ७५ जना डाक्टरको दरबन्दी छ। दरबन्दीमा सात जना विशेषज्ञ चिकित्सक र एकजना मेडिकल अधिकृत गरी आठ जना मात्रै कार्यरत छन्। यस्तै अस्पतालमा ५० जना डाक्टरको दरबन्दी छ। २५ जना मेडिकल अधिकृतको दरबन्दी छ। तर, उक्त दरबन्दीमा एक जना मात्रै मेडिकल अधिकृत कार्यरत छन्। दरबन्दीअनुसार डाक्टर नहुँदा अस्पतालले करार कर्मचारीको भरमा काम चलाउँदै आएको छ। अस्पतालमा ५० जना विशेषज्ञ चिकित्सकको दरबन्दीमा सात जना र २५ जना मेडिकल अधिकृतको दरबन्दीमा एक जना मात्र कार्यरत छन्, अस्पतालका मेडिकल अधिकृत विनोद बस्नेत भन्छन्, दरबन्दीअनुसार डाक्टर नहुँदा करारमा भर्ना भएका डाक्टरको भरमा काम चलाउँदै आएका छौं। अस्पतालले १५ जना विशेषज्ञ चिकित्सक र २२ जना मेडिकल अधिकृत करारमा राखेर सेवा दिँदै आएको छ। अस्पतालको सेवामा सुधार हुन थालेपछि बिरामीको भीड बढ्न थालेको छ। अस्पतालका सूचना अधिकारी विनोद बस्नेतका अनुसार ओपीडी सेवा लिन दैनिक सातदेखि आठ सयसम्म बिरामी आउँछन्। आपतकालीन सेवा लिन पनि दैनिक दुई सयभन्दा बढी बिरामी आउने गरेका छन्। अस्पतालले स्त्री तथा प्रसूति विभाग, शल्यचिकित्सा विभाग, मेडिसियन विभाग, हाडजोर्नी विभाग, बालरोग विभाग, नसा तथा मानसिक रोग विभाग, दन्तरोग विभाग र फिजियोथेरापी सेवा दिँदै आएको छ। तर मुटु रोग, न्युरो, मिर्गौला र क्यान्सरजस्ता ठूला रोगको उपचारका लागि भने कर्णालीवासी नेपालगन्ज, कोहलपुर, काठमाडौं र भारतको लखनउसम्म धाउनुपर्ने बाध्यता छ। बिरामीको चापअनुसार डाक्टर नहुँदा सेवा लिन बिरामीले घण्टौंसम्म पालो कुर्नुपर्ने बाध्यता छ। दैनिक अस्पताल आएको दुई घण्टा भयो, पालो आएकै छैन, उपचारका लागि अस्पताल पुगेकी वीरेन्द्रनगर१ धारापानीकी जौका नेपालीले भनिन्, बिरामी धेरै हुँदा घण्टौं लाइनमा कुर्नुपर्छ, तत्काल सेवा पाउने अवस्था छैन। बाहिर हेर्दा पूर्वाधार निकै आकर्षक देखिने अस्पतालमा सेवा लिन पुग्दा भने घण्टौं कुर्नुपर्ने बाध्यता छ। बिरामीको भीड बढेपछि अस्पतालले ९ बजेदेखि नै टोकन बाँढ्ने व्यवस्था मिलाएको छ। तैपनि, बिरामीले तत्काल सेवा पाउने अवस्था छैन। बिरामीलाई सेवा दिन ९ बजेनै ओपीडी सेवा दिने गरेको डाक्टर रविन खड्काले बताए। दैनिक बिरामीको भीड बढिरहेको छ, खड्काले भने बिरामीको चापअनुसार डाक्टरको दरबन्दी न्यून हो। ००० सुर्खेत ः १) वीरेन्द्रनगरमा रहेको कर्णाली प्रदेश अस्पताल। २) वीरेन्द्रनगरमा रहेको प्रदेश अस्पतालमा उपचारका लागि पालो कुर्दै बिरामी। अन्नपूर्ण"
सुत्केरीलाई झोलको साटो रक्सी !,"बागलुङ : समाजमा घरेलु हिंसा र सामाजिक अपराध बढाएको निष्कर्षसहित अधिकांश गाउँमा मदिरा नियन्त्रण गर्न अभियान थालिएको छ। तर, बागलुङको पश्चिम ढोरपाटनको एउटा गाउँमा चाहिँ सुत्केरी हुनासाथ जाँडरक्सी खुवाउने प्रचलन छ। अन्यत्र सुत्केरी हुँदा झोलिलो पदार्थ खुवाउने गरे पनि ढोरपाटन नगरपालिका७ बोबाङमा भने जाँडरक्सी खुवाउने गरिन्छ। अर्को गाउँबाट बिहे गरेर यहाँ आएको हुँ, कहिल्यै रक्सी खाने गरेको थिइनँ, स्थानीय २७ वर्षीया पुनम अदैले सुत्केरीपछिको सकसबारे भनिन्, बच्चा जन्माएपछि रक्सी खाँदिनँ भन्न नपाइने रैछ, पेट दुख्छ भनेर पानी खान दिँदैनन्, यस अवधिमा जाँडरक्सी मात्र खाने हो। सुत्केरीपछिको कहालीलाग्दो कथा सुनाउने क्रममा सपना भण्डारी कायतले थपिन्, सुत्केरी भएको ८ महिना भयो, यस अवधिमा पानीभन्दा धेरै रक्सी पिएँ। सुत्केरीपछि सुरुमा बानी पार्नै कठिन भए पनि सासूससुराको जोडबलमा रक्सी खाएको उनले बताइन्। १२ कक्षासम्म अध्ययन गरेकी सपनाले सुत्केरीले मादक पदार्थ सेवन गर्नुहुँदैन भन्ने जानकारी नभएको पनि होइन। तर, गाउँ समाजको पुरानो प्रचलनबारे सासूससुरा र अगुवाका अगाडि केही बोल्न नसकिने उनले बताइन्। बोबाङमा रहेका कायत समुदायका हरेक महिलाको एकै खालको अनुभव छ। यहाँका सुत्केरीलाई दैनिक २ देखि ४ बोतल रक्सी र जाँड खुवाउने गरेको स्थानीय सुनी कायत बताउँछिन्। सुरुमा अप्ठ्यारो लाग्यो, रक्सी खानु राम्रो होइन भन्ने पनि लाग्थ्यो, पाँच छोराछोरीका आमा सुनीले थपिन्, दुई छोराछोरी हुँदासम्म सासू र परिवारको करले खाएँ, त्यसपछि आफैँ खाने बानी पर्यो। एक दिनमा तीन पटकसम्म रक्सी खुवाउने चलन छ। जाँडरक्सी नखाने हो भने बच्चाको पेट दुख्ने, सुत्केरी कमजोर हुने र दूध पनि नआउने बूढापाका तर्क गर्छन्। स्थानीय ६४ वर्षीय लालमाया कायतले भनिन्, म बुहारी हुँदा बच्चा जन्मिएपछि जबर्जस्ती खाएँ, अहिले बुहारी सुत्केरी हुँदा खान कर गर्छु, लालमायाले भनिन्, तिर्खा नलाग्दा जाँड र तिर्खा लाग्दा रक्सी खाने खुवाउने हाम्रो चलन छ। सुत्केरीपछि जाँडरक्सी खुवाउँदा आमालाई दुखाइ अनुभूति नहुने र बच्चालाई रोग नलाग्ने स्थानीयको दाबी छ। बच्चा जन्मिएपछि सबैजसो सुत्केरीलाई रक्सी घ्यूमा झानेर खान दिने गरिन्छ। सहज रुपमा रक्सी दिइने समाजमा ६ महिनासम्म पानी भने पिउन दिइँदैन। कुनै घरमा महिला गर्भवती भएर प्रसूति हुने दिनको हिसाब गरेर उक्त घरमा पूर्ववत् तयारीसाथ जाँडरक्सी बनाउने गरिन्छ। गर्भवती र सुत्केरीले मादक पदार्थ सेवन गर्नु हुँदैन भनेर पटकपटक भनेका त छौँ, स्थानीयसमेत रहेका बोबाङ स्वास्थ्य चौकीमा कार्यरत हेल्थ असिस्टेन्ट विश्वास कायतले भने, यो अन्धविश्वासको डरलाग्दो रूप हो, यसमा राज्यको गम्भीर ध्यान र सचेतनामूलक कार्यक्रम आउनुपर्छ। वर्षांैदेखि प्रचलनका रूपमा विकास भएकाले तत्काल रोक्न नसकिएको ढोरपाटन नगरपालिका७ का अध्यक्ष दीपक थापाले बताए। हामी जनताबाट निर्वाचित भएर आएपछि केही चेतना र जागरण ल्याउन सुरु त गरेका छौँ, अध्यक्ष थापाले भने, यो सजिलै रोकिँदैन, समय लाग्छ, यो प्रचलन रोक्न हामी सक्दो कोसिस गर्नेछौँ। धौलागिरि अञ्चल अस्पताल बागलुङका स्त्री तथा प्रसूति रोग विशेषज्ञ डाक्टर सौगात कोइरालाले बोबाङका गर्भवती र सुत्केरीलाई रक्सी खुवाउने अभ्यास गलत भएको बताए। पोषिलो र झोलिलो पदार्थ खुवाउने समयमा आमाले जाँडरक्सी खाने र दूध मात्र खुवाउनुपर्ने बच्चालाई आमाले रक्सी खाएर दूध चुसाउँदा पोषणमा असर पर्न गई औसत आयु कम हुने, मानसिक र बौद्धिक रुपमा कमजोर हुनेजस्ता समस्या देखा पर्न सक्ने उनको भनाइ छ। गर्भवती अवस्थामा महिलाले मादक पदार्थ सेवन गर्दा बच्चा खेर जान सक्ने, जन्मिए पनि शारीरिक र बौद्धिक रूपमा अपांगता भएको जन्मन सक्ने खतरा बढ्ने बताए।"
पशुपतिमा १४१ किलो सुनको जलहरी !,"काठमाडौं : पशुपतिनाथ मन्दिरमा एक अर्ब रुपैयाँको जलहरी राखिने भएको छ। गर्भगृहमा पुजिने शिवलिंग राखिने जलहरी सुनको बनाइने भएको हो। पशुपति क्षेत्र विकास कोषले १ सय ४१ किलो सुनको भव्य जलहरी बनाउने भएको हो। सुनको आजको दरभाउअनुसार ९१ करोड ८७ लाख २४ हजार दुई सय ७५ रुपैयाँ लगानी गरेर जलहरी बनाउने भएको छ। यसअघि यो जलहरी चाँदीको छ। हाल सञ्चालनमा रहेको चाँदीको जलहरी जीर्ण भएर चारैतिरबाट चुहिने भएपछि नयाँ बनाउने क्रममा कोषले सुनको बनाउन लागेको हो। यसका लागि कोषका कोषाध्यक्ष डा मिलनकुमार थापाको संयोजकत्वमा १० सदस्यीय श्रीको जलहरी निर्माण व्यवस्था समिति गठन गरिएको छ। यसमा मूलभट्टसहित चार भट्टलाई सल्लाहकार राखिएको छ। डा थापाले परिषद्को बैठकले १ सय ४१ किलोको सुनको जलहरी राख्ने निर्णय गरेर काम अगाडि बढाउने विषय पारित गरेको जानकारी दिए। उनले अन्नपूर्णसँग भने, जलहरी निर्माणका लागि भक्तजन र दातालाई सार्वजनिक सूचनामार्फत आह्वान गर्दै छौं। उनीहरूले आफूले सुन खरिद गर्न चाहेको रकम बैंकमा जम्मा गर्न सक्नेछन्। दाताले एक तोला सुन बराबरको रकम वा सोभन्दा कम रकम सोही दिन चलेको सुनको मूल्यांकन दररेटअनुसारको रकम कोषले तोकेको बैंकमा जम्मा गर्न सक्नेछन्। कोषले यसका लागि नेपाल बैंक लिमिटेड, राष्ट्रिय वाणिज्य बैंक, कृषि विकास बैंक, नेपाल इन्भेष्टमेन्ट बैंक र नेपाल एसबीआई बैंकमा खाताको व्यवस्था गर्दैछ। भक्तजनदाताले एक तोलाभन्दा माथि जति तोलासम्म पनि अर्पण गर्न सक्ने प्रावधान राखिएको छ। एक तोला सुनबराबरको रकम जम्मा गर्ने दाताको नाउँ अभिलेख पुस्तिकामा समावेश गरिनेछ भने नाम गोप्य राख्नेको नाम स्मारिकामा उल्लेख गरिनेछैन। दाताले सुन खरिदका लागि बैंकमा जम्मा गरेको भौचर कोषलाई उपलब्ध गराए कोषको आधिकारिक वेबसाइटमा राखिने भएको छ। कोषका सदस्यसचिव डा प्रदीप ढकालले एक वर्षभित्र यो काम गर्ने गरी काम अघि बढाएको जानकारी दिँदै भने, श्रीलाई चढाउने वस्तु पवित्र चाहिन्छ, सुन धातुमा पवित्रमात्र नभएर सर्वोत्कृष्ट हो। बहुमूल्य हुने जलहरीको आफैंमा महिमा र गरिमा विशेष हुने भएकाले अर्पण गर्न लागेका हौं। जलधारामा पानी वा दूध हालेपछि शिवलिंगमा पर्छ। पञ्चामृतलगायतले नुहाउँदा पोखिने समेतको सबै तरल पदार्थ जलहरीमा जम्मा हुन्छ र भरिएपछि ब्रह्मनाल हुँदै बागमती नदीमा मिसिन्छ। यो काम उत्कृष्ट र ऐतिहासिक हुने ढकालको भनाइ छ। नापजाँच गर्दा शिवलिंग अटाउने जलहरी बनाउन १ सय ४१ किलो सुन चाहिने उनको भनाइ छ। उनले भने, यदि अनुमानभन्दा बढी सुन आए पशुपतिको गजुर, बसाहा लगायतमा मोलम्बा लगाउने काम हुनेछ भने कम भए कोषले व्यहोर्नेछ। कोषका पूर्वसदस्यसचिव डा गोविन्द टण्डनले यसअघि विक्रमको १८औं शताब्दीमा शाहकालीन सदस्यले चाँदीको जलहरी चढाएको जानकारी दिए। पुरानो भएपछि फेर्न सोच बनाएर २०७० सालमा राष्ट्रपति विद्यादेवी भण्डारीलाई पनि सुझाव लिएका थियौं, उहाँले सुनको बनाउन पाए राम्रो हुन्छ, के कति लाग्छ भनेर सोध्नुभएको थियो, उनले भने, तर त्यो काम अघि बढाउन पाएनौं। पशुपतिनाथमा शिवलिंग माथिको जलधारा, पूजामा प्रयोग हुने गरगहना, सिक्री, माला, थाल आदि सुनका छन् भने बजाउने शंख पनि सुनले मोडेको र जल चढाउने शंख अर्थात् आदिकलश पनि सुनले मोडेको छ।"
"टुँडिखेल अतिक्रमण : मेयरले सुनेनन्, अब अदालत जाने","काठमाडौं : अकुपाइ टुँडिखेलमुक्त टुँडिखेल अभियानको तीन महिना बितेको छ। यस अवधिमा अभियन्ताले खुला टुँडिखेलको महत्व बुझाउन सचेतनामूलक कार्यक्रम गरे। जनतादेखि जनप्रतिनिधिसम्मलाई अभियानमा डोहोर्याए। अभियानका क्रममा टुँडिखेलसँग जोडिएका बाल्यकाल ब्युँतिए। ऐतिहासिक पक्षमाथि चिरफार भयो। सांस्कृतिक र धार्मिक महत्व उजागर भए। अनि टुँडिखेलमै जन्मिएका तितामिठा राजनीतिक छिर्कामाथि बहस चल्यो। यो समयावधिभर अभियन्ता स्थानीय जनता, वडा कार्यालय, काठमाडौं महानगरपालिका, राजनीतिक दलका नेता र बौद्धिक वर्गको घरदैलोसम्म पुगे। टुँडिखेलमा जनताको पूर्ण अधिकार हुनुपर्नेमा सबैको एक मत रह्यो। टुँडिखेललाई पूर्ववत अवस्थामा फर्काउन जनस्तरबाट पटक पटक लिखित निवेदन गरिए पनि काठमाडौं महानगरका मेयर विद्यासुन्दर शाक्यले कुनै प्रतिक्रिया दिएनन्। सार्वजनिक टुँडिखेल मेयरको सरोकारको विषय बनेन। टुँडिखेलमा भइरहेको व्यापारिक अतिक्रमण हटाउन अभियन्ताले मेयरसामू निरन्तर गुहार मागे। तर, जनताको घरदैलौमा पुग्नुपर्ने जनप्रतिनिधि जनताबाट तर्किएर हिँडे। अकुपाइ टुँडिखेलका प्रवक्ता सञ्जय अधिकारी भन्छन्, अहिलेसम्म अनुरोध गर्दै थियौं अब अधिकार माग्छौं। टुँडिखेलको खुला मञ्चमा रहेको अस्थायी बसपार्क र पार्किङ हटाउन अभियानको सुरुआती ध्येय थियो। महानगरले तत्काल निर्णय गर्न सक्ने विषयमा समेत निकाय मौन रहेको अधिकारीले बताए। मेयर कार्यालयमा नभेटिएपछि प्रशासन विभागका प्रमुख नमराज ढकाललाई अभियन्ताले पत्र बुझाए। मुक्त टुँडिखेलको ब्यानरसहित बिहीबार बिहान अभियन्ता बागदरबार ( महानगरको कार्यालय) को गेटअगाडि नै धर्ना दिन पुगे। नौ बजे पुगेका उनीहरू मेयरलाई भेटेर ध्यानाकर्षण पत्र बुझाउन चाहन्थे। ११ बज्यो तर मेयर आएनन्। कार्यालय कर्मचारीबाट थाहा भयो मेयरको कार्यालय आउने जाने ठेगान हुन्न रहेछ। दिनभर के कस्ता कार्यक्रममा पुग्छन् भन्नेबारे कुनै लिखित जानकारी नभएको कर्मचारीले जानकारी दिए। सर्वसाधारण कार्यालय समयमा पुगेर खोजे पनि प्रत्येक दिन २ बजेपछि मेयरले जनताको गुनासो सुन्न समय तोकिएको छ। तर त्यो पनि अझै अभ्यासमा छैन। मुक्त टुँडिखेलका अभियन्ता मध्येका एक गणपतिलाल श्रेष्ठले भने, वीर अस्पताल हाम्रो अनुरोधमा खुलामञ्चमा रहेको टहरा तुरुन्तै हटायो तर दायित्व बहन गर्नुपर्ने महानगर हात बाँधेर बस्यो। वीर अस्पतालको नयाँ भवन बन्दैछ। यही भवनको निर्माणमा खटिएका कामदारका लागि भन्दै खुलामञ्चमा टहरा बनाइएको थियो। महानगरसँग भवन निर्माण सम्पन्न भएपछि टहरा हटाउने सम्झौता भए पनि वीरले अभियानसँग हातेमालो गर्दै टहरा तत्काल हटाएको हो। खुलामञ्च अझै खुला हुन सकेको छैन। टुँडिखेलमा रहेको खुलामञ्चमा पार्किङ अत्यधिक बढेको छ। सँगैको दुईमाजु मन्दिर परिसरमा रहेको व्यापारिक टहरा पनि हट्न सकेको छैन। दरबार हाइस्कुल निर्माण सम्पन्न भइसक्दा समेत त्यसको कार्यालय संरचना खुलामञ्चमै डेरा जमाएर बसेको छ। रत्नपार्कस्थित शौचालय र स्नानघरको नाममा व्यापारिक पसल निर्वाध सञ्चालनमा छन्। प्रशासन प्रमुख ढकालले टुँडिखेल केहि महिनाको लागिमात्र अकुपाइ भएको जानकारी दिँदै सार्वजनिक सम्पत्तिको जिम्मेवारी स्थानीय निकायले नै लिने बताए। खुलामञ्चमा रहेको वीर अस्पतालका निर्माण सामग्री, दरबार हाइस्कुलको कार्यालय, पार्किङ हटाउने जिम्मा महानगर कै हो, उनले भने, तर सेनाले ओगटेको टुँडिखेलका विषयमा सरकार र सेनासँगै समन्वय गर्नुपर्ने हुन्छ। अभियन्ताले भने महानगरबाट गुनासो सुनुवाइ नभएको भन्दै अब कानुनी उपचार खोज्ने बताए। अभियानका संयोजक विजय श्रेष्ठ भन्छन्, जनतादेखि जनप्रतिनिधिसम्म मिलेर जाने सोचेका थियौं। तर मेयरज्यूले भेट्नै चाहनुभएन। अब अन्तिम उपाय कानुनी उपचार नै हो। कुनै समय एसियाकै ठूलो परेड मैदान टुँडिखेल सन् १९६७ मा सर्वसाधारणका लागि ५२ प्रतिशत खुला थियो। क्रमशः सन् १९९० मा ३३ प्रतिशत, २००० मा २५ हुँदै २०१७ सम्म आइपुग्दा १४ प्रतिशतमा खुम्चन पुगेको छ। खुला सार्वजनिक क्षेत्रबाट बिस्तारै सरकारी जग्गामा परिणत हुँदै गएको टुँडिखेल वरपर सन् २००२ मा आवास तथा सहरी विकास विभागले फलामे बार लगाएको थियो। यो लगतै टुँडिखेल सामान्य नागरिकको पहुँचबाट टाढा हुन पुग्यो। हाल टुँडिखेल सरकार र सेनाको अतिक्रममा छ।"
काठमाडौं भ्यू टावर : जाँचबुझ समिति बनेन,"काठमाडौं : काठमाडौं भ्यु टावर मापदण्डअनुसार बन्दै छ कि छैन भनेर हेर्ने स्वतन्त्र इन्जिनियरिङ समिति बन्न सकेको छैन। निर्माण सुरु भएको साढे ३ वर्ष बितिसक्दा पनि मापदण्ड अनुगमन गर्न समिति गठन हुन नसकेको हो। १२ तलाको नक्सा पास भएको टावरको जमिनमुनिको जग हाल्ने काम भइरहेको छ। जमिनमुनिको भाग अर्थात् आधारले भवनको संरचना टिकाउपनामा बढी महत्व राख्छ। भवनको जग मापदण्डअनुसार नबने संरचना कच्चा हुने विज्ञहरू बताउँछन्। तर महानगरले निजीसँगको साझेदारीमा बनाउन लागेको टावरको जमिनमुनिको भाग बनिसक्दा समेत मापदण्ड हेर्ने स्वतन्त्र समिति गठन गर्न नसक्नुमा महानगरको कमजोरी देखिन्छ। ०७१ साल फागुनमा महानगर र जलेश्वर, स्वच्छन्द र विकोई विल्डर्सबीच सम्झौता हुँदा टावर २९ तले बनाउने सम्झौता भएको थियो। तर भूकम्पपछि १२ तलाको मात्र स्वीकृति पाएको हो। स्वीकृत १२ तलाको मात्र भए पनि टावरको जग भने २९ तलाको नै हालिएको निर्माण कम्पनीका ठेकेदार मनोज भेटवालले जानकारी दिए। सम्झौताअनुसार ठेकेदारले ३० वर्षसम्म टावर सञ्चालन गर्नेछ। त्यसपछि महानगरलाई हस्तान्तरण गर्छ। तर मापदण्डमा निर्माण नभए टावरको आयु कति हुन्छ भन्नेमा शंका रहन्छ। जाँचबुझ नहुँदा ठेकेदारको एकपक्षीय जाँचले भवन ३० वर्ष मात्र टिके महानगरले त्यसपछि भाडा उठाउने कुरा सपनामै सीमित हुनेछ। तर ठेकेदार भेटवाल भने आफूले मापदण्ड पूरा गरेर बनाएको दाबी गर्छन्। हामीले मापदण्ड पूरा गरेर बनाएका छौं, उनले भने, अहिले पनि चेक गर्न सकिन्छ। निजी साझेदारीमा निर्माण गरिने संरचना जाँचबुझ गर्न समिति नबानाउनुमा महानगरले ध्यान नदिएको ठेकेदार भेट्वालले आरोप लगाए। समिति बनाउन महानगरले ध्यान दिएको छैन, उनले भने, मेरो तर्फबाट म तयार छु। टावर निर्माणको जाँचबुझ समिति नबनेको महानगरका निजी साझेदारी लगानी महाशाखाका प्रमुख ध्रुव काफ्लेले स्वीकार गरे। यसमा महानगरको कमजोरी भएको उनले बताए। महानगरले जाँचबुझ समिति बनाउनुपर्ने हो, उनले भने, अहिलेसम्म समिति नबन्दा जाँचबुझ भएको छैन। जाँचबुझ गर्ने गरि काम समेत नभएकाले ढिला भएको उनले जानकारी दिए।"
फिरन्ते पंक्षी आगन्तुक बन्ने संकेत,"टीका बन्धन काठमाडौं : नेपालमा प्राय नदेखिने केही पंक्षी हिउँदे आगन्तुक बन्ने बलियो संकेत देखिएको छ। फिरन्ते सूचीमा अभिलेख भएका जलपंक्षी नियमित आगन्तुक बन्ने आधार भेटिएको हो। मण्डारिनहाँस, ठूलो सिलसिलेहाँस, कालो टाउँकेहाँस, कलहाँस, सेतोपुच्छ्रे हुटिट्याउँजस्ता पंक्षी हिउँदयामका नियमित पाहुना बन्ने संकेत देखिएपछि संरक्षणकर्मी उत्साहित बनेका छन्। मण्डारिनहाँस डेढ दशकपछि हालै सुनसरीको बर्जु ताल र नारायणी नदीमा भेटिएको छ। कालो टाउकेहाँस पनि वर्षौंपछि कपिलवस्तुको जगदिशपुर तालमा फेला परेको हो। नियमित हिउँदे जलपंक्षी राष्ट्रिय गणनाका संयोजक डा हेमसागर बरालले भने, यस पटक केही पंक्षी वर्षौंपछि देखिए, संख्या उत्साहजनक नभए पनि केहीलाई फिरन्तेबाट नियमित आगन्तुकका रूपमा सूचीकृत गर्न सकिने वातावरण बन्दै गएको छ। एक दर्जनको हाराहारीमा बर्जुमा सिलसिले, बर्दियाको बडैयामा दुईवटा सेतोपुच्छे, कपिलवस्तुको जगदिशपुरमा एउटा कालो टाउके, बर्जु र नारायणीमा एकएकवटा मण्डारिनहाँस फेला परेको उनले जानकारी दिए। एकदुईवटा मात्रै भेटिनु अन्य पनि फेला पर्ने आधार बनेको बरालको तर्क छ। उनले थपे, थोरै संख्याले पनि सकारात्क संकेत गरेको छ, अहिले भेटिएका पंक्षी नेपालमा नियमित देखिनेभेटिने होइनन्। वर्षौं अन्तरमा देखिएका वा अहिलेसम्म केही पटकमात्र फेला पर्ने पंक्षीलाई डुलुवा अथवा फिरन्ते भनेर बुझ्ने गरिएको छ। नेपाल पंक्षी संरक्षण संघ (बीसीएन) टोलीले गत महिना मुगुको रारा तालमा बटुवा पंक्षी कलहाँसको एक जोडी फेला पार्यो। केही वर्षअघि पोखरामा र धेरै लामो अन्तरमा मुगुमा फेला परेपछि कलहाँस नेपालको नियमित आगन्तुक बन्न सक्ने बीसीएनका संरक्षण अधिकृत कृष्णप्रसाद भुसालले बताए। नेपालका लागि बटुवा मानिएको र विश्वकै दुर्लभ सूचीको देवहाँस यस पटक बर्जु तालमा भेटिएको छ। पंछीलाई नियमित आगन्तुक, फिरन्ते र बटुवा सूचीमा सूचीकृत गरिन्छ। नेपालमा हिउँदे र वसन्त ऋतुका नियमित आगन्तुक, आक्कल झुक्कल मात्रै देखिने फिरन्ते र नेपालको बाटो हुँदै अन्य मुलुकतर्फ बसाइँ सर्ने बटुवा पंछी छन्। कर्याङकुरूङ र सारसका प्रजाति बटुवा पंछी हुन्। छिमेकी मुलुक चीनसहित मंगोलिया, काजकिस्तान, रूसको साइवेरिया र आसपासका उत्तरी ध्रुवका पंक्षी हिउँदयामभर नेपालमा जाडो छल्न, विचरण गर्न भित्रिन्छन्। नेपालमा अहिलेसम्म आठ सय ८८ प्रजातिमध्ये करिब साढे ६ सय रैथाने प्रजातिका पंक्षीको अभिलेख भएको राष्ट्रिय निकुञ्ज तथा वन्यजन्तु संरक्षण विभागले जनाएको छ। विभागका अनुसार हिउँदयाममा डेढ सय र गर्मीमा करिब ६५ पंक्षीका प्रजाति नेपाल आउँछन्। विभाग, राष्ट्रिय प्रकृति संरक्षण कोष, बीसीएन, हिमाली प्रकृति लगायतका राष्ट्रियअन्तर्राष्ट्रिय संस्थाको पहलमा मध्य पुसदेखि माघ पहिलो सातासम्म मुलुकका ५० भन्दा बढी भेगमा आगन्तुक र रैथाने जलपंक्षी गणना हुँदै आएको छ। यस पटकको अनुगमनमा कोशीटप्पु वन्यजन्तु आरक्षको मध्यवर्ती क्षेत्रमा एक दशकपछि फिरन्ते रानीचरा (वन पंक्षी) फेला पर्यो। सो पंक्षीलाई पनि नेपालको हिउँदे आगन्तुक सूचीमा राख्न सकिने बहस सुरू भएको छ। केही फिरन्ते र बटुवा पंक्षीले संरक्षणकर्मीलाई उत्साहित बनाए पनि मुख्य विचरण क्षेत्रमा जलपंक्षीको संख्या र प्रजाति अपेक्षाअनुसार बढ्न नसकेको पंक्षीविद् डाबराल बताउँछन्। उनले भने, जगदिशपुरमा संख्या र प्रजाति घट्ने वा बढ्ने क्रममा उतारचढाव आइरहेको छ, बर्जु, कोशीटप्पु, पोखराका सिमसार, काठमाडौंको टौदह र बागमतिमा जलपंक्षीको संख्या घट्दोक्रममा देखिन्छ। जलवायु परिवर्तन र मानवीय गतिविधिले सिमसार क्षेत्र खुम्चिनु, आहराको कमी, बढ्दो चोरीशिकार जस्ता कारणले जलपंक्षीको संख्या घट्ने गरेको विज्ञ बताउँछन्।"
चट्याङले लागेर खानेपानी कार्यालयमा क्षति,"दाङ : चट्याङले दाङको घोराही उपमहानगरपालिका वडा नं १५ मा रहेको भरतपुर खानेपानी उपभोक्ता तथा सरसफाइ समितिमा जडान गरिएका उपकरण जलेका छन् । शनिबार दिउँसो हावाहुरी र पानीसँगै परेको चट्याङले लागेर भरतपुर खानेपानी उपभोक्ता समितिको कार्यालयमा रहेको विद्युत् मिटरबक्स, तार, ब्याट्री, कम्प्युटर, टेलिफोन, जेनेरेटर र तीनवटा डिप बोरिङमा जडान गरिएका मोटरहरु जलेका छन्। चट्याङले १० लाख बढीका उपकरण जलेर नष्ट भएको भरतपुर खानेपानी उपभोक्ता तथा सरसफाई समितिका अध्यक्ष शंकर गौतमले जानकारी दिए । खानेपानीका तीन वटा मोटर जलेका कारण एक हप्तासम्म खानेपानी वितरण कार्य प्रभावित हुने र तीन दिनसम्म कार्यालयबाट प्रवाह गरिने महसुल जम्मा गर्ने लगायतका कम्युटरका माध्यमबाट हुने सेवा बन्द गरिएको अध्यक्ष गौतमले जानकारी दिए। नयाँ उपकरण खरिद गरी सेवा सुचारु गर्नका लागि आइतबारदेखि नै काम थालिएको अध्यक्ष गौतमले जानकारी दिए । एउटा डीप बोरिङ मात्रै हाल सञ्चालनमा रहेका कारण उपभोक्ताको धारमा एक हप्तासम्म केही मात्रै खानेपानी आउने उनको भनाइ छ ।"
ट्राफिक प्रहरीले पनि परीक्षा दिनुपर्ने !,"काठमाडौं : ट्राफिक प्रहरीले परीक्षा दिनुपर्ने भएको छ। परीक्षा हलमा दिनुपर्ने नभई उनीहरूकै कार्यसम्पादनलाई आधार बनाइएको छ। महानगरीय ट्राफिक प्रहरी महाशाखाले कार्यसम्पादनलाई नै मुख्य आधार बनाएर उनीहरूको मूल्यांकन सुरु गरेको छ। ट्राफिकले गर्ने दैनिक कामकारबाहीलाई चार खण्डमा बाँडेर ४ सय पूर्णांकका ५० प्रश्नका आधारमा मूल्यांकन गर्ने भएको हो। कार्यालय व्यवस्थापन, प्रहरी आचरण व्यवहार एवं अनुशासनमा २५, ट्राफिक व्यवस्थापन एवं दुर्घटना न्यूनीकरणमा २ सय, सवारी चोरी एवं दुर्घटनासम्बन्धी अनुसन्धानमा ६० र सिर्जनशील एवं उपलब्धिमूलक कार्यसम्पादनबापत ११५ अंकमा विभाजन गरिएको छ। ट्राफिकका सबै कामकारबाहीको वस्तुनिष्ठ आधारमा वास्तविक मूल्यांकन गरी व्यावसायिक, स्तरीय एवं काम प्रभावकारी बनाउन महाशाखाले परीक्षाको अवधारणा अघि सारेको हो। महाशाखा प्रमुख एसएसपी भीमप्रसाद ढकालका अनुसार सम्पूर्ण ट्राफिक इकाइसँग अन्तरइकाइ कार्यसम्पादन परीक्षाको करार सम्झौता गरिएको छ। ३३ महिनामा उत्कृष्ट काम गर्ने कार्यालय प्रमुख र अन्य प्रहरी कर्मचारीलाई पुरस्कृत गरिने जानकारी उनले दिए। सडकमा ट्राफिकले चालक र यात्रुसँग गर्ने व्यवहार अनुशासित हुनुपर्छ, उनले भने, कार्यसम्पादनमा त्रुटि हुनुहुँदैन भनेरै यो अवधारणा अघि सारेका हौं। यो अवधारणाले हरेक ट्राफिकलाई उसको काममा उत्तरदायी र जवाफदेही बनाउने महाशाखाको दाबी छ। परीक्षाका विषयमा मापसे कारबाही, लेन अनुशासन उल्लंघनमा कारबाही, दुर्घटना गरी फरार सवारी र चालक पक्राउ, चोरीका सवारी पक्राउ र अनुसन्धान, दुर्घटनामा चालक, सहचालक र यात्रुको सुरक्षा तथा उद्धारलगायतलाई मान्यता दिइएको छ। ट्राफिक सचेतना कक्षा, बढी भाडा असुल्ने, मिटरमा नजानेलाई कारबाही, ठूलो आवाज निकाल्ने तथा मोडिफाई र तीव्र गतिमा लापरवाहीपूर्वक सवारी चलाउनेलाई कारबाही, सार्वजनिक यातायातमा यात्रुमैत्री बनाउन गरेको सुधार, आरक्षण सिटको व्यवस्थापनलाई परीक्षाको आधार बनाइएको छ। एसएसपी ढकालका अनुसार ट्राफिक जाम न्यून गर्न गरिएको प्रयास, निषेधित स्थानमा पार्किङ गर्नेलाई कारबाहीलगायत सबैमा नम्बर दिइनेछ। ट्राफिक नियम र सडक सुरक्षासम्बन्धी सचेतना कक्षा, ट्राफिक लाइट, सीसी क्यामेरा, ट्राफिक संकेत थप, फुटपाथ अतिक्रमण हटाउने, लेन मार्किङ, यात्रीको सुरक्षालगायत सुधारमा समेत नम्बर दिने जानकारी महाशाखाले दिएको छ। साढे ८० प्रतिशतभन्दा बढी अंक ल्याउनेलाई विशिष्ट, ६५ देखि ७९९५ प्रतिशत ल्याउनेलाई प्रथम, ५५ देखि ६४९५ प्रतिशत अंक ल्याउनेलाई द्वितीय, ४५ देखि ५४९५ प्रतिशत ल्याउनेलाई तृतीय श्रेणी तोकिएको छ। एसएसपी ढकालका अनुसार विशिष्ट श्रेणी ल्याउनेलाई बढुवामा सहयोग हुने गरी पुरस्कृत गरिने, प्रथम श्रेणीलाई प्रशंसापत्र दिइने, दोस्रो हुनेलाई सान्त्वना र तृतीय हुनेलाई थप सुधारका लागि सचेत गराइनेछ। भ्रष्टाचार गरे, आर्थिक हिनामिना गरे विभागीय कारवाहीसँगै पाएको अंकबाट २० अंकसम्म घटाइनेछ। महाशाखाअन्तर्गत काठमाडौं उपत्यकामा ३५ इकाइ छन्।"

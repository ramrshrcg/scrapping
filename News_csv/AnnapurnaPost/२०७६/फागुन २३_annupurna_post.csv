शीर्षक,विवरण
खर्चै नगरी बढाइयो कर,"काठमाडौं : सरकारी ढुकुटी (ट्रेजरी)मा दुई खर्ब रकम बचत हुँदाहुँदै सरकारले पेट्रोलियम पदार्थमा पूर्वाधार विकास कर बढाएको छ। राष्ट्र बैंकका प्रवक्ता गुणाकर भट्टले हाल सरकारी ट्रेजरी दुई खर्ब रुपैयाँ बचतमा रहेको जानकारी दिए। स्रोत पर्याप्त भएप नि सरकारले पूर्वाधार कर वृद्धि गर्नु औचित्यपूर्ण नभएको अर्थविद्को तर्क छ। फागुन १२ मा मन्त्रिपरिषद्ले पेट्रोलियम पदार्थमा लगाइने पूर्वाधार कर प्रतिलिटर ५ रुपैयाँ वृद्धि गर्ने निर्णय गर्यो। यसअनुसार सरकारले पेट्रोल र डिजेलमा प्रतिलिटर १० रुपैयाँ कर उठाउनेछ। यद्यपि, सरकारले राजपत्रमा सूचना प्रकाशित गरेपछि मात्र यो निर्णय कार्यान्वयनमा आउनेछ। ट्रेजरीमा जम्मा भएको रकम खर्च नगरी पेट्रोलियम पदार्थमा कर बढाउनु तर्कसंगत नदेखिएको अर्थविद् केशव आचार्य बताउँछन्। उनले भने, केही नभए पनि अहिले सरकारको ढुकुटीमा ठूलो मात्रामा रकम बचत छ। स्रोतको अवस्था ख्याल नगरी उपभोक्तासँग प्रत्यक्ष सरोकार राख्ने पेट्रोलियममा कर बढाउनुपर्ने औचित्य देखिँदैन। माघसम्म सरकारको खर्चको अवस्था निराशाजनक छ। सात महिनामा कुल खर्च ३१७१ प्रतिशत छ। यसमध्ये पुँजीगत खर्च १८८५ प्रतिशत मात्रै छ। गत आर्थिक वर्षमा संघीय सरकारले हस्तान्तरण गरेको अनुदान रकम खर्च नभई बाँकी रकम यसपालि खर्च भइरहेकाले खर्चको यकिन तथ्यांक बढेको अर्थमन्त्री डायुवराज खतिवडा बताउँदै आएका छन्। यद्यपि, सरकारी ढुकुटीको तथ्यांक लुकेको छैन। पूर्वाधार कर शीर्षकमा जम्मा भएको राजस्व र त्यसको परिचालनको सम्बन्धमा सरकारले पारदर्शिता देखाउन नसकेको अर्थविद् आचार्यको भनाइ छ। उनले भने, एउटा नागरिकले तिरेको कर कहाँ खर्च भइरहेको छ, भन्ने विषयमा जानकारी पाउनु उसको अधिकारको विषय हो। यसमा सरकारले पारदर्शिता देखाउन सकेको पनि छैन। सरकारको पेट्रोलियम पदार्थमा पूर्वाधार कर बढाउने निर्णयको पूर्वअर्थसचिव रामेश्वर खनालले खण्डन गरेका छन्। उनले भने, तत्काल नै पेट्रोलियममा पूर्वाधार कर बढाउनुपर्ने औचित्य देखिँदैन। यसले सरकारको लक्ष्य भेटाउनेबाहेक अरु उद्देश्य देखिँदैन। फागुन १२ मा मन्त्रिपरिषद्ले बढाउने निर्णय बेठिक भएको निष्कर्ष उनको छ। तत्कालीन भारतीय अर्थमन्त्री प्रणव मुखर्जीले बजेटमार्फत सुनमा भन्सार महसुल बढाएपछि नेपालबाट सुनको तस्करी मौलाएको थियो। नेपालमा सुन भित्र्याएर भारत तस्करी गर्ने प्रवृत्तिले नेपालले त्यतिबेला ठूलो शोधनान्तर घाटा व्यहोरेको थियो। त्यसपछि तत्कालीन अर्थमन्त्री सुरेन्द्र पाण्डेले आर्थिक ऐनमार्फत सम्बोधन गर्न खोज्दा संसद्मा पेस नगरेको खण्डमा सरकारले करको दर घटाउन मात्रै पाउने प्रावधान थियो। उक्त समस्या सामाधान गर्न सरकारले आर्थिक विधेयकबाटै कर बढाउने वा घटाउने प्रावधान ल्यायो। यसरी फेरबदल भएको कर लागू गर्न सरकारले राजपत्रमा प्रकाशन गर्ने व्यवस्था बन्यो। तर, अथमन्त्रीले बढाउने भनिएको पूर्वाधार कर राजस्वको लक्ष्य पुर्याउनेबाहेक अन्य औचित्य पुष्टि नभएको अर्थसचिव खनालको भनाइ छ। नेपाल आर्थिक पत्रकार समाज (सेजन) र उद्योग वाणिज्य महासंघको संयुक्त आयोजनामा भएको कर कानुनसम्बन्धी प्रशिक्षणकार्यक्रममा उनले यस्तो बताएका हुन्।"
कालापानीबाट भारतीय सेना हटाउन संकल्प प्रस्ताव संसदमा,"काठमाडौं : भारतले आफ्नो नक्सामा समावेश गरेको नेपाली भूमि लिम्पियाधुरासहित कालापानी क्षेत्र फिर्ता ल्याउन माग गर्दै प्रतिनिधिसभामा दर्ता भएको संकल्प प्रस्तावमाथि शुक्रबार छलफल हुँदैछ। सत्तारुढ दल नेकपाका सांसद एवं पूर्वमन्त्री खगराज अधिकारीले संकल्प प्रस्ताव दर्ता गरेका छन्। सांसद रामकुमारी झाँक्री समर्थक रहेको प्रस्ताव शुक्रबारको प्रतिनिधिसभा बैठकमा प्रस्तुत हुने संसद् सचिवालयको कार्यसूचीमा छ। प्रस्तावमा कालापानी क्षेत्रमा रहेका भारतीय सेना हटाउनुपर्ने उल्लेख छ। संकल्प प्रस्तावमा भारत सरकारले नेपालको दार्चुला जिल्लाको कुटियाङदी र लिम्पियाधुरा क्षेत्र समावेश गरी नक्सा प्रकाशित गरेपछि सर्वदलीय बैठकबाट नेपालको भूभाग कसैबाट कुनै पनि प्रकारले हडप्ने काम नहोस् भन्ने अडान कायम गरी नेपाल सरकारलाई निर्देशन गरेकाले कुटनीतिक र अन्य पहलकदमी गरी नेपालको भूभाग कायम गर्न र कालापानी क्षेत्रमा रहेका विदेशी सेना हटाउन आवश्यक भएको भन्ने उल्लेख छ। सांसद झाँक्रीले मंसिर अन्तिममा संकल्प प्रस्ताव दर्ता गरे पनि सभामुख चयनमा भएको ढिलाइले संसद्मा छलफलका लागि ढिलाइ भएको बताइन्। हामीले दुई महिनाअघि नै संसद्मा यो प्रस्ताव दर्ता गरेका थियौं, तर त्यतिबेला सभामुख चयनका कारण ढिलाइ भयो, उनले भनिन्, अहिले केही ढिला जस्तो भए पनि राष्ट्रिय सरोकारको विषय भएकाले संसद्मा छलफल आवश्यक छ। भारतले कात्तिक १६ गते नेपाली भूभागसहित समेटिएको राजनीतिक नक्सा जारी गरेको थियो। नेपालभित्र चर्काे विरोध भएपछि प्रधानमन्त्री केपी ओलीले कात्तिक २२ गते सर्वपक्षीय र सर्वदलीय बैठक बोलाएका थिए। सर्वपक्षीय बैठकले भारतले आफ्नो नक्सामा समेटेको नेपाली भूमि फिर्ता ल्याउन कुटनीतिक पहल गर्न सरकारलाई आग्रह गरेको थियो। संसद्को अन्तर्राष्ट्रिय सम्बन्ध समिति र राज्यव्यवस्था तथा सुशासन समितिले लिम्पियाधुरासहितको नेपाली नक्सा सार्वजनिक गर्न सरकारलाई निर्देशन दिएका थिए। त्यस्तै राष्ट्रियसभाले भारतसँगको सीमा विवादसम्बन्धी विषयको संकल्प प्रस्ताव स्वीकृत गर्दै कार्यान्वयन गर्न सरकारलाई निर्देशन दिएको थियो। पुस १७ गतेको राष्ट्रियसभा बैठकले सर्वसम्मत रूपमा संकल्प प्रस्ताव पारित गरेको थियो। बैठकमा परराष्ट्रमन्त्री प्रदीप ज्ञवालीले लिम्पियाधुरासहितको कालापानी क्षेत्र नेपालको भएको प्रशस्त आधार रहेको भन्दै सीमा विवाद कुटनीतिक ढंगबाट हल गर्न सरकार क्रियाशील रहेको जवाफ दिएका छन्। सरकारले अहिलेसम्म नयाँ नक्सा सार्वजनिक गरेको छैन भने अतिक्रमित नेपाली भूमि फिर्ता गर्न प्रभावकारी कुटनीतिक पहल नगरेको आरोप लाग्दै आएको छ। यसैगरी शुक्रबारको बैठकमा सांसद गगन थापाले कोरोना संक्रमणको जोखिमबारे जरुरी सार्वजनिक महत्वको प्रस्ताव पेश गर्ने सम्भावित कार्यसूची रहेको छ ।"
मास्क कालोबजारी गर्नेमाथि कारबाही,"काठमाडौं : मास्कको कालोबजारी गर्ने औषधि व्यवसायीमाथि सरकारले कारबाही थालेको छ। मौकाको फाइदा उठाएर उपभोक्ता लुट्ने व्यवसायीसँग वाणिज्य, आपूर्ति तथा उपभोक्ता संरक्षण विभागले लाखौं रुपैयाँ जरिवाना असुल्न थालेको हो। व्यवसायीले पाँच रुपैयाँ पर्ने मास्कलाई ६० रुपैयाँसम्ममा बेच्दै आएका छन्। कतिपय उपभोक्ताले यो मूल्यमा पनि मास्क किन्न पाएका छैनन्। व्यवसायीका अनुसार कोरोना भाइरसको त्रासका कारण मास्कको प्रयोग दर सयौं गुणा बढेको छ। विभागको टोलीले बिहीबार महाबौद्ध र क्षेत्रपाटीमा सातवटा पसलमा गरेको अनुगमनमा चारवटा पसलबाट चार लाख ३० हजार रुपैयाँ जारिबाना गराएको छ। विभागका महानिर्देशक नेत्रप्रसाद सुवेदीले व्यवसायीको चलखेलका कारण मास्क र ह्यान्ड सेनेटाइजरको कालोबजारी बढेको बताए। विभागको टोलीले महाबौद्धस्थित आयुष फार्मेसीसँग दुई लाख, क्षेत्रपाटीस्थित आइज्याक हस्पिटेक सपोर्टसँग दुई लाख, एसजे मेडिको सर्जिकलसँग २० हजार र आरएफ फार्मेसीसँग १० हजार रुपैयाँ जरिवाना असुलेको छ। क्षेत्रपाटीको दीप सर्जिकल सप्लायर्सले मास्क राखेर पनि नभएको भन्दै छलेको थियो। पसलको गोदाममा नियमन गर्दा ४३ थान प्याकेट मास्क फेला परेको थियो। विभाग टोलीले प्रतिगोटा दुई रुपैयाँमा उक्त मास्क बिक्री गर्न लगाएको थियो। अहिले बजारमा आपूर्ति निकै कम भएको छ, सुवेदीले भने, स्वदेशी उत्पादनकर्ता कम्पनीसँग कच्चा पदार्थ नभएर उत्पादन भएको छैन। चीन र भारतबाट आउन बन्द भएपछि स्वदेशी बजारमा भण्डारण गरी राखिएका मास्क र ह्यान्ड सेनेटाइजरको कालोबजारी भएको हो। कालोबजारी गर्ने व्यवसायीलाई कारबाहीको दायरामा ल्याएको जानकारी दिँदै सुवेदीले नियमनमा धेरै टोली खटाउँदा बजार झनै आतंकित हुने बताए। गुनासो संकलन गर्न विभागले हट लाइन नम्बर ११३७ को व्यवस्था गरेको छ। मास्कको कालोबजारी भएको, व्यवसायीले कृत्रिम अभाव गरी अत्यधिक मूल्य असुल गरेको र व्यवसायीले बिक्री नगरेकोजस्ता विषयमा एक घण्टामै दुई सयवटा गुनासो उपभोक्ताबाट प्राप्त भएको छ। उपभोक्तावादी प्रेमलाल महर्जनले मास्क र ह्यान्ड सेनेटाइजरको अभाव र कालोबजारी भइरहँदा विभागबाट खटिएको दुई टोलीले बजार नियन्त्रणमा लिन कठिन भएको बताए। अराजक बजारलाई नियन्त्रणमा ल्याउन दैनिक कम्तीमा १० वटा टोली परिचालन गर्नुपर्छ, उनले भने। नेपाल औषधि व्यवसायी संघका अध्यक्ष मृगेन्द्रमेहर श्रेष्ठका अनुसार चीन र भारतबाट आउन बन्द भएपछि नेपाली बजारमा मास्कको चर्को अभाव भएको हो। नेपालमा चिकित्सा क्षेत्र र धुलोधुवाँबाट जोगिन मास्क प्रयोग हुँदै आएको छ। यस्तो प्रयोजनमा मासिक २५ हजार थान मास्क खपत हुन्छ। एक स्वदेशी उद्योगबाट दैनिक करिब पाँच हजार मास्क उत्पादन हुन्छ। कच्चा पदार्थ उपलब्ध नहुँदा मागअनुसार उत्पादन हुन नसकेको श्रेष्ठले बताए। कोरोना भाइरसको हल्ला चलेसँगै सर्वसाधारणले आवश्यकताभन्दा बढी खरिद गरेको र स्टकमा भएकाले कालोबजारी गरेका कारण अभाव सिर्जना भएको हो, श्रेष्ठले भने। नेपाल औषधि व्यवसायी संघले मास्क र ह्यान्ड सेनेटराइज ताइवान र बैंककबाट आयात गर्ने व्यवस्था मिलाइदिन उद्योग, वाणिज्य तथा आपूर्ति मन्त्रालयलाई आग्रह गरेको छ। औषधि आयातकर्ता संघका महासचिव पवन आचार्यले आगामी चार महिनाका लागि आवश्यक पर्ने औषधि मौज्दात रहेको बताए। तर हल्लाका भरमा आवश्यकताभन्दा बढी औषधि खरिद गरी जम्माखोरी गरेको अवस्थामा केही प्रभाव पार्न सक्छ, आचार्यले भने, औषधि निर्माण गर्न आवश्यक पर्ने कच्चा पदार्थ आयात गर्न जोड दिनुपर्छ।"
चक्रव्यूहमा अर्थतन्त्र,"काठमाडौं : कोरोना भाइरस नेपालमा भित्रिएको पुष्टि नहुँदै मुलुकको अर्थतन्त्र चक्रव्यूहतर्फ धकेलिएको छ। यही रफ्तारमा कोरोना प्रकोप बढ्दै जाने हो भने चाँडै मुलुकको अर्थतन्त्र गम्भीर संकटमा पर्ने चिन्ता सरकारी अधिकारीहरूको छ। बिहीबार बिहानसम्म संसारका ८४ मुलुकमा संक्रमण फेला परेको छ। झन्डै ९६ हजारमा संक्रमण देखिएकोमा ५३ हजार ७ सय जनालाई निको भएको समाचार एजेन्सीहरूले जनाएका छन्। मृत्यु हुनेको संख्या तीन हजार ३ सय हाराहारीमा पुगेको छ। अर्थमन्त्री डा युवराज खतिवडाले आर्थिक वृद्धिको मार्गप्रशस्त हुनै लागेका बेला बाह्य चुनौती सामना गर्नुपरेको बताएका छन्। राष्ट्र बैंकका प्रवक्ता डा गुणाकर भट्टले कोरोनाका कारण मूल्यवृद्धिमा चाप पर्ने बताए। हामीले कोरोनाको प्रभाव कम गर्न पर्यटनलगायत क्षेत्रमा बैंक ऋणको पुनर्तालिकीकरण र पुनर्संरचना गर्ने सुविधा दिएका छौं, उनले भने। राष्ट्र बैंकले तीन दिनअघि सार्वजनिक गरेको मौद्रिक नीतिको अर्धवार्षिक समीक्षामा यस्तो सुविधा दिने उल्लेख छ। यस्ता सामान्य समाधानबाट चुनौती सामना गर्न असम्भव रहेको अर्थ मन्त्रालयका अधिकारी बताउँछन्। औषधि, खाद्यान्न, ऊर्जा, लत्ताकपडाजस्ता अत्यावश्यक वस्तुमा परनिर्भर नेपाली अर्थतन्त्र नयाँ संकटबाट प्रभावित हुने अनुमान अर्थशास्त्रीको छ। अधिकांश ठूला होटेलको अक्युपेन्सी दर १५ प्रतिशतभन्दा कम रहेको पर्यटन व्यवसायीले बताएका छन्। यसको मतलब सय जना क्षमताको होटेलमा १५ जना पनि छैनन्। यसको असर रोजगारी, उपभोग्य वस्तु र बैंकको ऋणमा पर्छ। ट्राभल कम्पनी र वायुसेवा कम्पनीले सेवा र कर्मचारी कटौती गर्नुपर्ने अवस्था आएको बताएका छन्। अत्यावश्यक औषधिलगायत खाद्यान्न भण्डार क्रमशः रित्तिँदै छ। चाहिनेभन्दा बढी सामान किनेर थुपार्न थालेपछि बजारमा अभाव अभाव हुन थालेको व्यवसायी बताउँछन्। पछिल्लो एक सातामा अमेरिकी डलर ३ रुपैयाँभन्दा धेरै महँगिइसकेको छ भने युरो ६ रुपैयाँ महँगिएको छ। स्वदेशी मुद्रा अवमूल्यनले आयातमा निर्भर नेपाली अर्थव्यवस्थालाई अझ समस्यामा पार्न सक्ने सरकारी अधिकारी बताउँछन्। सबैभन्दा ठूलो समस्याचाहिँ रेमिट्यान्समा हुने जोखिम हो। २०७२ सालमा भारतीय नाकाबन्दीका बेला रेमिट्यान्स आम्दानी बढ्दा महँगै भए पनि किनेर खान सक्ने क्षमता थियो। विदेशको कमाइले वित्तीय प्रणाली चलायमान बनाउन सहयोग गरेको थियो। खाडी क्षेत्रमै कोरोना प्रकोप देखिएकाले रेमिट्यान्स आय ठूलो मात्रामा घट्न सक्ने जोखिम छ। अर्थतन्त्रको प्राण रेमिट्यान्ससँगै लय लिँदै गरेको प्रत्यक्ष विदेशी लगानी मात्र घट्ने छैन, अधिकांश मुलुकले अनुदान सहायता दिन सक्ने सामथ्र्य गुमाउन थालेका छन्। कोरोनाको प्रभाव विश्वव्यापी फैलिँदै छ। ब्रिटिस एयरवेजले मार्च १६ देखि २८ का लागि तय भएका ४३२ उडान रद्द गरेको छ। छोटो दूरीका हवाईजहाज सेवाप्रदायकमध्ये युरोपको सबैभन्दा ठूलो कम्पनी र्यानियरले १७ मार्चदेखि ८ अप्रिलसम्म इटाली उड्ने सयौं उडान स्थगित गरेको छ। इन्टरनेसनल एयर ट्रान्सपोर्ट एसोसिएसन (आयटा) ले १२ दिनअघि नै विश्वभरको हवाई उद्योगले कोरोनाका कारण ३० अर्ब अमेरिकी डलरसम्म क्षति भोग्नुपर्ने बताएको थियो। यो सन् २००१ मा अमेरिकामा भएको आतंककारी हमलापछिकै सर्वाधिक प्रक्षेपण हो। अन्तर्राष्ट्रिय समाचार संस्था गार्जियनले उक्त प्रक्षपण अहिलेसम्म आउँदा आउटडेटेड भइसकेको टिप्पणी गरेको छ। पछिल्ला एक सातामा संसारभर कोरोनाको प्रकोप असामान्य गतिमा फैलिएको छ। त्यसले गर्दा हवाई सेवामा समस्या हुने देखिएको छ। जलमार्ग पातलिइसकेको छ। विश्व व्यापारमा ८० प्रतिशत वस्तुको ढुवानी जलमार्गबाट हुन्छ। ठूला कन्टेनर प्रयोग गर्ने संसारका प्रमुख १० बन्दरगाहमध्ये सातवटा चीनमै छन्। दक्षिण कोरिया र सिंगापुरको मासपोर्ट पनि चीननजिकै छ। अधिकांश मुलुकले चीनबाट गएका भेसल भनिने ठूला मालवाहक जहाजलाई १४ दिनसम्म क्वारेन्टाइनमा राखेर आफ्नो मुलुक छिर्न दिइरहेका छन्। तर संसारकै प्रमुख उत्पादनगृह बन्दप्रायः हुँदा व्यापारको गतिविधि बिस्तारै सुस्ताउने अनुमान छ। विश्वभरको आवतजावत र ढुवानी प्रणालीमा देखिएको अवरोधका कारण पेट्रोलियम पदार्थको खपत घट्न थालिसकेको छ। यसले पेट्रोलियमको मूल्यमा कमी ल्याउनेछ। खाडी क्षेत्रमा भारी मात्रामा रोजगारी कटौती हुन सक्ने जोखिम बढेको छ। सबैभन्दा ठूलो रक्सी उत्पादक कम्पनी डिआगोले कोरोनाका कारण उत्पादन बिक्री ३२ करोड ५० लाख पाउन्डसम्म घट्ने अनुमान गरेको छ। एक्जाभेटरलगायत निर्माण सामग्री उत्पादन गर्ने जेसीबीले तीन साताअघि नै रोजगारी कटौती सुरु गरेको छ। आइफोन उत्पादन गर्ने एउटा कम्पनी फक्सकनले मास्क बनाउन थालेको छ। सोनी र अमेजनले दुई महिनाअघिदेखि प्रमुख प्रविधि प्रदर्शनीहरुबाट बाहिरिने निर्णय लिएका थिए। संसारका सबैजसो ठूला कार निर्माताले उत्पादन आंशिक वा पूर्ण रूपमा बन्द गरिसकेका छन्। संसारको एक तिहाइ औद्योगिक उत्पादन चीनमा हुन्छ। सबैभन्दा ठूलो निर्यातकर्ता मुलुकमा अहिले आर्थिक गतिविधि रोकिएपछि विश्व अर्थतन्त्र नै धर्मराएको छ। सन् २००८ को वित्तीय संकटपछि अमेरिकी केन्द्रीय बैंक फेडेरल रिजर्भले पहिलो पटक आकस्मिक रुपमा ब्याजदर कटौती गरेको छ। मंगलबार साँझ फेडेरलले नीतिगत ब्याजदरमा ५० आधार विन्दु घटायो। नेपालले पनि खाद्यान्न, औषधि र अत्यावश्यक सामग्री भण्डारणमा सतर्कता अपनाउन ढिलाइ भइसकेको विज्ञहरूले बताएका छन्।"
धमाधम रोकिँदै खेलकुद,"काठमाडौं : कोरोना भाइरसको त्रासले विश्वभर खेलकुदका गतिविधि रोकिएका छन्। नेपाल सरकारले कोरोना भाइरसबाट सर्वसाधारणलाई सचेत रहन सुझाव दिएसँगै देशभर सञ्चालन हुन लागेका राष्ट्रिय र अन्तराष्ट्रिय खेलकुद प्रतियोगिता अनिश्चितकालका लागि स्थगित हुन थालेका छन्। राष्ट्रिय खेलकुद परिषद् (राखेप) ले खेलकुद प्रतियोगिता रोक्न सम्बन्धित सबै खेलकुद संघलाई निर्देशन दिएको छ। राखेप प्रशासन विभाग प्रमुख कुलबहादुर थापाले बिहीबार प्रेस विज्ञप्ति जारी गर्दै जनताको सुरक्षालाई ध्यानमा राखी प्रतियोगिता रोक्न आयोजक संघसंस्थालाई निर्देशन दिएका छन्। राखेपले सञ्चालनमा रहेका प्रतियोगिता तत्काल सक्न र बाँकी प्रतियोगिता अर्को सूचना नभएसम्म आयोजना नगर्न अनुरोध गरेको छ। कोरोनाका कारण चैत १ गतेदेखि सञ्चालन हुन लागेको नेपालको लोकप्रिय फेन्चाइज लिग क्रिकट एभरेस्ट प्रिमियर लिग (ईपीएल) अनिश्चित समयका लागि स्थगित गरिएको छ। ईपीएल सञ्चालक आमिर अख्तरले पत्रकार सम्मेलन गरी प्रतियोगिताको अन्तिम तयारी भए पनि कोरोना भाइरसका कारण स्थगित गर्नुको विकल्प नभएको बताए। लगानी र आर्थिक अवस्थाभन्दा पनि पहिलो सर्त स्वास्थ्य र सुरक्षा हो। हजारौंको जमघट र विदेशी खेलाडीको आगमनमा हुने ईपीएल गर्न अहिले गाह्रो छ। सरकार, अन्तर्राष्ट्रिय क्रिकेट काउन्सिल (आईसीसी), सहभागी टोली र प्रायोजकको सल्लाहमा ईपीएल स्थगित गरेका हौं। प्रतियोगिता अनुकूल समयमा सञ्चालन गर्नेछौं, आमिरले भने। कोरोना भाइरसकै कारण दशरथ रंगशालामा चैत १३ र १८ गतेका लागि तय भएको फिफा विश्वकपअन्तर्गतको छनोट खेल पनि सर्ने भएको छ। खेल सार्नका लागि अस्ट्रेलियाले एसियाली फुटबल महासंघ (एएफसी) मा निवेदन दिएको छ। अस्ट्रेलियन सरकारले आफ्ना नागरिकलाई देश नछाड्न निर्देशन दिएको र कोरोनाको जोखिमका कारण अस्ट्रेलियाले तत्काल नेपाल आउन नसक्ने जनाएको छ। अस्ट्रेलिया अहिले एएफसीको निर्णयको पर्खाइमा छ। सन् २०२२ मा कतारमा आयोजना हुने विश्वकपअन्तर्गत एसियाली देशको छनोट खेलमा नेपाल समूह बी मा छ। यसअघि नेपालले चैत १३ गते चाइनिज ताइपेई र १८ गते अस्ट्रेलियासँग दशरथ रंगशालामा खेल्ने तय भएको थियो। ताइपेईले भने खेल सार्ने विषयमा केही बताएको छैन। फिफा विश्वकपका विषयमा विश्व फुटबल महासंघ (फिफा) र एएफसीका पदाधिकारीबीच अहिले छलफल भइरहेको छ। नेपालले यसअघिका पाँच खेलमा चार हार र एक जित निकालेको थियो। नेपालले ताइपेईलाई २० गोलले हराएको थियो। कोरोनाका कारण अहिले विश्वभर अन्य अन्तर्राष्ट्रिय खेलकुद गतिविधि पनि बन्द भएका छन्। जापानमा यसै वर्ष आयोजना हुन लागेको ओलम्पिक खेलकुद सारिने विषयमा छलफल भइरहेको छ। युरोपियन लिग फुटबल र अन्य ठूला प्रतियोगिता दर्शकविनै बन्द स्टेडियममा सञ्चालन भएका छन्।"
लेन मिच्ने ६१ सवारी कारबाहीमा,"भक्तपुर : भक्तपुरकाठमाडौं सडकमा लेन अनुशासन पालना नगर्नेलगायतमा भक्तपुर प्रहरीले ६१ सवारीसाधनलाई कारबाही गरेको छ। महानगरीय ट्राफिक प्रहरी महाशाखाको अगुवाइमा महानगरीय प्रहरी परिसर भक्तपुरले गएको फागुन १४ गतेदेखि उक्त सडकमा लेन अनुशासनसम्बन्धी नियम लागू गरेको थियो। उक्त नियम लागू भएको एक हप्तापछि बुधबारदेखि लेन अनुशासन पालना नगर्ने तथा लापरवाहीपूवर्क हाँक्ने सवारीसाधनलाई कारबाही गरिएको छ। जसअनुसार बुधबार पहिलो दिन नै ६१ वटा सवारीलाई लेन अनुशासन पालना नगरेको तथा लापरबाहीपूर्ण ढंगले हाँकेका ६१ सवारीसाधनलाई कारबाही गरिएको महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए। ती सवारीसाधनलाई पाँच सयदेखि एक हजार पाँच सय रुपैयाँसम्म कारबाही गरिएको उनको भनाइ थियो। प्रहरीलाई त्योभन्दा बढी नगद कारबाही गर्ने अधिकार छैन। त्योभन्दा बढी कारबाही गर्नुपर्ने सवारीलाई यातायात व्यवस्था कारबाही पठाउने गर्दै आएको प्रहरी उपरीक्षक प्रधान बताउँछन्। देशकै पहिलो ६ लेन सडकमा लेन अनुशासन पालना नहुँदा सडक दुर्घटना बढेपछि लेन अनुशासनलाई लागू गरिएको छ। भक्तपुरको सूर्यविनायकदेखि काठमाडौंको जडीबुटीसम्म करिब सात किमि सडकमा लागू गरिएको नियमानुसार ठूला एवं ढिलो गतिका सवारीसाधनले बायाँ लेन प्रयोग गर्नुपर्नेछ। हलुका एवं तीव्र गतिका सवारीसाधनले भने दायाँ लेन प्रयोग गर्नुपर्ने नियम छ। तर, उक्त नियमको पूर्ण पालना हुन सकेको छैन। ठूला गाडी र साना गाडी दुवैले उक्त नियम पालना गरेको पाइँदैन। ठूला गाडी दायाँ लेन र साना गाडी बायाँ लेनमा गुड्न छाडेका छैनन्। लेन अनुशासन नियम लागू गरिएपछि भक्तपुरकाठमाडौं ६ लेन सडकमा धेरै सुधार आएको छ, प्रहरी उपरीक्षक प्रधानले भने, यसले गर्दा जुडीबुटी एवं कोटेश्वरमा जाम कम हुन थालेको छ। तर, उक्त नियम पूर्ण रूपमा लागू हुन समय लाग्ने उनको भनाइ थियो। उनले राडार गनसहितको स्पिड क्यामरा जडान भइसकेकाले अब तीव्र गतिसमेत नियन्त्रणमा आएर सडक सुरक्षित र जाममुक्त हुने दाबी गरे। उक्त सडकमा प्रतिघण्टा ५० किमिभन्दा बढी गतिमा सवारी गुडाउन पाइँदैन तर अहिले हलुका चारपांग्रे तथा दुई पांग्रे सवारीसाधन तीव्र गतिमा गुडिरहेका छन्। लेनमा नगुड्ने, लेनमा गुडे पनि जथाभावी लेन क्रस गर्ने र तीव्र गतिमा सवारी हाँक्ने कारणले भक्तपुरकाठमाडौं ६ लेन सडकमा बढी दुर्घटना भएको प्रहरीको निष्कर्ष छ। उक्त सडकमा महिनामा करिब दुई सय सवारी दुर्घटना हुन्छन्। जसमा सबैभन्दा बढी तीव्र गतिका सवारीले जथाभावी लेन क्रस गर्दा दुर्घटना भएको प्रहरीको सीसीटीभी रेडर्कबाट देखिएको प्रहरीले जनाएको छ। त्यसैले भक्तपुर प्रहरीले सल्लाघारीमा तीव्र गति नियन्त्रण गर्न राडारसहितको स्थायी स्पिड क्यामेरा जडान गरिसकेको छ। उक्त क्यामेरा नेपालमै पहिलोपटक जडान भएको प्रमुख प्रहरी उपरीक्षक प्रधानले दाबी गरे। स्थायी प्रकृतिको उक्त क्यामेराले चौबीसै घण्टा सडकमा गुड्ने सवारीसाधनको जानकारी रेडर्क गर्नेछ। यसको कन्ट्रोल भक्तपुर परिसरबाट हुने व्यवस्था मिलाइएको छ। दुई सय किमि प्रतिघण्टा गुड्ने सवारीसाधनको समेत नम्बर उक्त क्यामेराले रेकर्ड गर्न सक्छ।"
सदनमा फरार सांसदको खोजी,"विराटनगर : फौजदारी कसुरमा दोषी ठहर भई फरार सांसद गुलेफुन खातुनको विषय सदनमा जानकारी नगराएको भन्दै कांग्रेसले आपत्ति जनाएको छ। बिहीबार बसेको संसद् बैठकमा विशेष समय लिएर बोल्दै कांग्रेस संसदीय दलका प्रमुख सचेतक केदार कार्कीले एक जना संसद बिना जानकारी लामो समयदेखि सदनमा नआएको भन्दै सभामुखलाई प्रश्न गरे। सभामुख महोदय एक जना संसद लामो समयदेखि सदनमा देखिनुहुन्न, कतै हाजिरी छैन, कसैलाई जानकारी पनि छैन, उहाँ कहाँ हुनुहुन्छ ? सचेतक कार्कीले भने, रेडियो, पत्रिकामा बालक हराएको सूचनाजस्तै खोजी हुन्छ कि हुँदैन ? सांसद हराएको सूचना हामीले पाउने कि नपाउने ? एक जना सांसद नै सदनलाई जानकारी नदिई बेपत्ता हुँदा सदन मौन बस्नु नहुने कांग्रेसको तर्क छ। मोरङको धनपालथान गाउँपालिका६ कदमाहाकी गुलेफुन खातुनले ०७४ माघ ७ गते प्रदेश १ को प्रदेशसभा सदस्यमा निर्वाचित बनेकी थिइन्। अदालतले सरकारी छाप र दस्तखत किर्ते गरेको मुद्दामा दोषी ठहर गरेपछि उनी पुसदेखि फरार भएकी हुन्। उच्च अदालत विराटनगरले पुस ६ गते १ वर्ष कैद र १४ हजार ५ सय ८३ रुपैयाँ जरिवानाको फैसला सुनाएपछि उनी फरार रहेको मोरङ प्रहरीका प्रवक्ता डीएसपी लोकदर्शन थापाले जानकारी दिए। मोरङको तत्कालीन कदमाहा गाविस२ मा ससुरा स्वर्गीय शेख धाईका मियाँको नाममा रहेको मोहियानी हक हस्तान्तरणका लागि मधुसूदनराज पाण्डेको कित्ता नम्बर १०६, २५५ र सीता जोशी पाण्डेको कित्ता नम्बर ११० भएको तीन बिघा १० कठ्ठा जग्गा नामसारी गर्न उनले सरकारी छाप र दस्तखत किर्ते गरेर गाविसको सिफारिस कागज बनाएकी थिइन्। ससुराको ०६३ माघ २४ मा र सासू खैरुन खातुनको ०६५ मंसिर १२ मा मृत्यु भएको थियो। धाइकाका जेठा छोरा शेख दिलबार मियाँ र कान्छा शेख शिलबार मियाँ हुन्। ससुराको मृत्युपछि मोहियानी जग्गा जेठाजु दिलबारलाई नदिई आफ्नो एकलौटी बनाउन खातुनले पति शिलबार र अन्य दुई कर्मचारी प्रयोग गर्दै गाविसको लेटर प्याड, छाप र बिदामा रहेका सचिवको हस्ताक्षर किर्ते गरेकी थिइन्। ०७१ माघ २१ र ०७१ चैत ४ गते अलगअलग मितिमा किर्ते सिफारिस बनाएर जग्गा आफ्नो नाममा नामसारी गर्न उनले भूमिसुधार कार्यालयमा निवेदन दिएकी थिइन्। मोहियानी एकलौटी बनाउन गरिएको किर्तेमा खातुन, उनका पति शिलबर, गाविसका खरिदार विजयकुमार कामत र पियन दीपचन्द्रकुमार मण्डलको संलग्नता देखिएको थियो।"
सार्वजनिक कार्यक्रम आयोजना नगर्न रामेछाप प्रशासनको आग्रह,"रामेछाप : कोरोना भाइरस (कोविड१९) को संक्रमणको त्रास फैलिएसँगै देशभरका जिल्ला प्रशासन कार्यालयले नागरिकलाई सचेत रहन आग्रह गरेका छन्। विश्व स्वास्थ्य संगठनले नेपाललाई संक्रमणको उच्च जोखिममा राखेकाले सचेत रहन अनुरोध गरिएको सूचनामा उल्लेख छ। यसअघि स्वास्थ्य तथा जनसंख्या मन्त्रालयले सभा, सम्मेलन, धेरै मानिसको जमघट हुने कार्यक्रम आयोजना नगर्न आह्वान गरेको थियो। गृह मन्त्रालयको निर्देशन अनुरुप रामेछाप जिल्ला प्रशासन कार्यालयले जारी गरेको सूचनामा अर्को सूचना नहुन्जेलसम्मका लागि सामुहिक रुपमा भेला, मेलामहोत्सव, सभासम्मेलन, होलीलगायतका पर्व आयोजना नगर्न अनुरोध गरिएको छ। बिहीबार प्रशासनका प्रशासकीय अधिकृत भास्कर दाहलद्वारा जारी सूचनमा आदेश विपरित कार्यक्रम तर्जुमा र सञ्चालन गरेगराएमा नियमानुसार कारवाही हुने उल्लेख छ। 'धार्मिक एवं साँस्कृतिक दृष्टिले होली (फागु) पर्वको महत्व हुने हुँदा सबैमा मर्यादित र सभ्य ढंगले होली पर्व मनाउनु हुन हार्दिक अनुरोध छ।' जारी सूचनामा भनिएको छ,' महामारीको रुपमा फैलिरहेको कोराना भाइरस () को सन्दर्भमा यस पटकको होलीलाई विगतभन्दा केही फरक तरिकाबाट मनाई यो रोग संक्रमणबाट बच्न र बनाउन आवश्यक देखिएकोछ।' प्रशासनले आफ्नो घर परिवारमा मात्र होली (फागु) पर्व खेलेर शुभकामना आदान प्रदान गर्न, सार्वजनिक कार्यक्रम आयोजना नगर्न र यो रोगबाट बच्न सचेतनामुलक सन्देशसहित फोन र सामाजिक सञ्जालबाट शुभकामना आदान प्रदान गर्न अनुरोध गरेको छ।"
"मेघ गर्जन, चट्याङ र हावाहुरीसहित वर्षाको सम्भावना","काठमाडौं : पश्चिमी वायु र स्थानीय वायुको प्रभावले शुक्रबार देशभर आंशिकदेखि सामान्य बदली रही देशको धेरै जसो स्थानमा मेघ गर्जन चट्याङ र हावाहुरीसहित वर्षाको सम्भावना रहेको जल तथा मौसम पूर्वानुमान महाशाखाले जनाएको छ। स्थानीय वायुको प्रभावसँगै पश्चिमी वायु र जलवायुक्त हावाको प्रभाव रहेकाले देशैभर मेघ गर्जन चट्याङ र हावाहुरीसहित वर्षाको सम्भावना रहेको मौसमविद् शान्ति कँडेलले बताए। 'मध्यन्नबाट देशैभरि बदली भई हावाहुरी, मेघ गर्जन, चट्याङ र असिनासहित वर्षा हुनेछ', उनले भने। लगातर ठूलो वर्षा नभई क्षणिक वर्षा हुने बताइएको छ। वर्षा छोटो समय हुनेछ उपत्यकाका पनि दिउँसो बदली भई वर्षा हुने औँल्याएको छ। उक्त प्रणालीको प्रभाव पश्चिमी भेगमा बढी पर्ने जनाएको छ। हाल देशको मध्य तथा पूर्वी भूभागलगायत पश्चिमी पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहेको छ। शनिबार देशभर सामान्य बदली रही देशको धेरैजसो स्थानमा हावाहुरी मेघ गर्जन चट्याङ र असिनासहित वर्षाको सम्भावना रहेको मौसम पूर्वानुमान महाशाखाले जनाएको छ। आइतबार देशको पूर्वी पहाडी भूभागमा आंशिकदेखि सामान्य बदली रही पहाडी भूभागको एकदुई स्थानमा क्षणिक वर्षाको सम्भावना रहेको बताइएको छ। त्यस्तै मौसम पूर्वानुमान महाशाखाले आगामी २४ घण्टाको लागि चेतावनी तथा परामर्श जारी गर्दै देशका केही स्थानमा मेघ गर्जन चट्याङ हावाहुरी र असिनासहित वर्षाको सम्भावना रहेको र यसका साथै उच्च पहाडी र तथा हिमाली भूभागका केही स्थानमा हल्कादेखि मध्यम हिमपातको सम्भावना रहेकाले सतर्कता अपनाउन आग्रह गरेको छ। मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ९ दशमलव ५ डिग्री र अधिकतम ताफक्रम २२ दशमलव ८ डिग्री सेल्सियस रहेको छ। यस्तै आज सबैभन्दा कम जुम्लाको न्यूनतम तापक्रम २ दशमलव ५ डिग्री सेल्सियस रहेको छ।"
मेडिकलमा नो मास्क,"काठमाडौं : कोरोना भाइरस संक्रमणको त्रास फैलिएसँगै बजारमा मेडिकल मास्क अभाव देखिएको छ। किटाणु मार्ने सेनिटाइजर पनि पाउन मुस्किल भएको छ। कतिपय मेडिकलले त नो मास्क लेखेर सूचना टाँसेका छन्। सुन्धारास्थित काठमाडौं मलछेउको टेवहाः मेडिकल हलले भित्तामै नो मास्क भन्ने सूचना टाँसेको छ। जयबागेश्वरी बस्ने निमेश निरौलाले मास्क नपाएका कारण बाहिर हिँड्न डर लागेको बताए। दुई सातादेखि मास्क किन्न पाएको छैन, उनले भने, सरकारले मास्क लगाएर हिँड्नू भनेर सूचना जारी गरेको छ। मास्क नभएकाले हिँडडुल गर्नै त्रास भएको छ। क्याम्पस जान पनि डर हुने गरेको उनको भनाइ छ। मास्क अभाव हुँदा दैनिक कामकाजमा जानेलाई सास्ती हुन थालेको छ। विद्यालय, सरकारी र गैरसरकारी कार्यालय बिदा नभएकाले दैनिक कामकाजमा जान नेपालीहरू बाध्य छन्। विभिन्न संघसंस्थाले भीडभाडमा नजाऔं, जानुपरे मास्क लगाएर जाऔं भनेर सजग गराउन थालेका छन्। जिल्ला प्रशासन कार्यालयहरूले सर्वसाधारणका नाममा सूचना जारी गर्दै अत्यावश्यक कामबाहेक बाहिर नजान आग्रह गरेका छन्। मेला, पर्व, सभासम्मेलनका नाममा भेला नहुन उनीहरूले सचेत गराएका छन््। ६० भन्दा बढी मुलुकमा कोरोना भाइरस फैलिएको छ। विश्व स्वास्थ्य संगठनले नेपाललाई पनि उच्च जोखिम भएको मुलुकको सूचीमा राखेको छ। त्यसपछि बजारमा मास्क अभाव देखिएको हो। चीनमा कोरोना फैलिएसँगै नेपाली बजारमा मास्क अभाव सुरु भएको मैतिदेतीका एक मेडिकल सञ्चालकले बताए। उनका अनुसार बजारमा पाइने मास्क बाहिर (चीन)बाट आउने भएकाले अभाव भएको हो। हात सफा गर्ने स्यानिटाइजर पनि बजारमा पाइन छाडेको उनले सुनाए। सरकारले मास्क आपूर्ति र उत्पादन बढाउने जानकारी गराएको छ। मन्त्रिपरिषद्को निर्णय सार्वजनिक गर्ने क्रममा बिहीबार सञ्चार तथा सूचना प्रविधि एवं अर्थमन्त्री डा युवराज खतिवडाले मास्क आपूर्ति र उत्पादन बढाउन निजी क्षेत्रसँग सहकार्य थालेको बताए। उनले भने, हामी छिटो मास्क उत्पादन बढाउँछौं। केही मेडिकलले भने मास्क र स्यानिटाइजरको मूल्य बढाएर लिने गरेको पाइएको छ। उनीहरूले १० रुपैयाँ पर्ने मास्कलाई २५ देखि ४० रुपैयाँसम्म लिने गरेका छने। मैतीदेवीका एक मेडिकल सञ्चालकका अनुसार ९५ रुपैयाँ पर्ने स्यानिटाइजर १ सय ४० रुपैयाँसम्म पर्न थालेको छ। चीनले ६ दिनमा मास्क फ्याक्ट्री बनाउने मास्कले कोरोना भाइरस रोक्ने विज्ञापनमा प्रतिबन्ध कोरोना भाइरस : मास्कको चरम अभाव मास्कमा कालोबजारी : दुई औषधि पसलमा तालाबन्दी मास्क कालोबजारी गर्नेमाथि कारबाही"
हिँड्न थाले प्रधानमन्त्री ओली,"काठमाडौं : प्रधानमन्त्री केपी ओलीको स्वास्थ्य अवस्थामा क्रमिक रुपमा सुधार भइरहेको छ। शुक्रबार शिक्षण अस्पतालले विज्ञप्ति जारी गर्दै दोस्रो पटक मिर्गौला प्रत्यारोण गरेको तेस्रो दिन प्रधानमन्त्री ओलीलाई हिँडडुल गराउन थालिएको शिक्षण अस्पतालले जनाएको छ। आजदेखि उहाँलाई हिँडडुल गराउन थालिएको छ। साथै, ठोस आहार दिन थालिएको छ, विज्ञप्तिमा भनिएको छ', उहाँको सबै भाइटल तथा ल्याब सूचकहरु सामान्य अवस्थामा छन्। त्यस्तै प्रधानमन्त्री ओलीलाई मिर्गौला दिने समीक्षा संग्रौलाको अवस्था पनि क्रमिक रुपमा सुधार हुँदै गएको अस्पतालका कार्यकारी निर्देशक प्राडा प्रेमकृष्ण खड्गाले जानकारी दिए। उनका अनुसार संग्रौलालाई पनि ठोस आहार दिन थालिएको छ। प्रधानमन्त्री ओलीको सफल मिर्गौला प्रत्यारोपण चिकित्सा क्षेत्रको ठूलो सफलता : आले प्रधानमन्त्री ओलीको मिर्गौला प्रत्यारोपण सफल : स्वास्थ्य अवस्था खतरामुक्त प्रधानमन्त्री ओलीले खाए झोलिलो खानेकुरा, स्वास्थ्यमा क्रमिक सुधार प्रधानमन्त्री ओली एक साताभित्र डिस्चार्ज, एक महिना सार्वजनिक कार्यक्रममा उपस्थित नहुने प्रधानमन्त्री ओलीको फागुन २१ गते दोस्रो पटक सफलतापूर्वक मिर्गौला प्रत्यारोपण भएको थियो। प्रत्यारोपणपछि ओली सीसीयूमा रहेर स्वास्थ्यलाभ गरिरहेका छन्। प्रधानमन्त्री ओली र मिर्गौला दाता भान्जी पर्ने संग्रौला फागुन १९ गते अस्पताल भर्ना भएका थिए। प्रत्यारोपणपछि ओलीको शरीरमा अब चारवटा मिर्गौला भएका छन्। प्रधानमन्त्री ओलीको एउटा मिर्गौलाले काम गर्न छाडेपछि २०६४ सालमा भारतको एपोलो अस्पतालमा पहिलो पटक मिर्गौला प्रत्यारोपण गरिएको थियो। स्वास्थ्यमा समस्या देखिएपछि ओली उपचारका लागि गत भदौंमा सिंगापुर गएका थिए।त्यहाँ उनले 'प्लाज्माफेरेसिस' गरिएको थियो। त्यहाँ १५ दिनको बसाइपछि प्रधानमन्त्री स्वदेश फर्केका थिए।त्यसपछि उनी नियमित मिर्गौला डायलासिस गर्दै आएका थिए।"
कोरोना भाइरस : सिन्धुलीमा छैन सतर्कता,"सिन्धुली : कोरोना भाइरसको संक्रमण भित्रिन नदिन जिल्लामा प्रभावकारी व्यवस्थापन हुन नसक्दा सर्वसाधारण चिन्तित बन्न थालेका छन्। जिल्ला तहमा स्थानीय, प्रदेश र संघीय सरकारले सम्भावित जोखिम न्यूनीकरणमा ध्यान पुर्याउन नसक्दा कोरोना त्रासको चिन्ता थापिएको हो। छिमेकी मुलुक चीन र भारतका नागरिकको आवतजावतको ट्रान्जिट रुटजस्तै रहेको जिल्लामा सतर्कताका लागि कुनै व्यवस्थापन हुन सकेको छैन। कोरोना भाइरसको संक्रमण नियन्त्रण तथा फैलन नदिन सम्भावित व्यक्तिको निगरानीका लागि जिल्लामा कुनै पनि गतिविधि हुन नसकेको नेकपाका जिल्ला नेता केशव देवकोटाले बताए। जिल्ला सदरमुकाममा अहिलेसम्म एउटा हेल्प डेक्ससमेत स्थापना गर्न नसक्नु दुःखद भएको उनको गुनासो छ। बीपी राजमार्ग, मदन भण्डारी र पुष्पलाल लोकमार्ग प्रयोग गरेर भारत र चीन दुवै देशका नागरिक र ती सीमासम्म पुगेर फर्कने नेपालीको संख्या जिल्लामा बाक्लो भए पनि सम्भावित जोखिम न्यूनीकरणका लागि जिल्लामा खासै सावधानी अपनाउन सकिएको छैन, उनले भने। चीनभन्दा भारतबाट बढी त्रास काठमाडौंबाट पूर्वीपहाडी र मध्यतराईका जिल्ला हुँदै भारतसम्म पुग्ने मानिस सिन्धुली हुँदै आवतजावत गर्छन्। दैनिक सयौं संख्यामा भारतीय नम्बर प्लेटका साना सवारीसाधन आउजाउ हुने गर्छ। भारतमा समेत संक्रमित भेटिसकेको अवस्था छ, देवकोटाले भने, जिल्लामा समेत जुनसुकै बेला संक्रमित छिर्न सक्ने भएकाले उच्च सतर्कता अपनाउन जरुरी छ । त्यस्ता नागरिकको ज्वरो नाप्ने यन्त्र, यात्री र सवारीलाई स्क्यानिङ गर्ने व्यवस्था मिलाउनुपर्ने उनी बताउँछन्। जिल्लामा सञ्चालित विभिन्न राष्ट्रिय गौरवका आयोजना, बीपी राजमार्गको मर्मत, सुनकोसी तेस्रो जलविद्युत् आयोजना, सुनकोसीमरिण ड्राइभर्सनजस्ता आयोजनामा छिमेकी मुलुक भारत, चीन र मित्रराष्ट्र जापानका नागरिकसमेत संलग्न छन्। उनीहरूको स्वास्थ्य परीक्षणको व्यवस्था हुन सकेको छैन। तपस्वी रामबहादुर बम्जनको सिन्धुलीस्थित आश्रममा समेत दैनिक सयौं संख्यामा स्वदेशी तथा विदेशीको आवागमन हुने गर्छ। कोरोनाले संकटग्रस्त भनिएका देशका नागरिकको स्वास्थ्य परीक्षणबिनै आउजाउ भइरहँदा जिल्लामा कोरोना भाइरसको संक्रमण हुन सक्नेमा थप चिन्ता थपिएको छ। पशुपक्षीको व्यापार खुला जिल्लाका विभिन्न स्थानमा लाग्ने हाटबजारमा भारतीय बजार हुँदै ल्याइएका खाद्यान्न, तरकारी, फलफूल तथा पशुजन्य मासुका परिकार तथा जिउँदा पशुपक्षीको खुल्लमखुला बिक्रीवितरण हुने गरेको छ। खुला सिमानाका कारण भारतीय व्यापारी सजिलै जिल्लाका हाटमा व्यापार गर्न आउने भएकाले त्यस्ता स्थानमा भाइरसको संक्रमण हुने धेरै सम्भावना छ। सरकारी निकायमा ढिलाइ जिल्लामा हालसम्म कोरोना भाइरसको संक्रमण देखिएको छैन। यस्तो घातक भाइरसको संक्रमण जिल्लामा भइनहाल्नेमा आफूहरू विश्वस्त भए पनि सम्भावित सावधानी भने बेलैमा अपनाउनुपर्ने चिकित्सकको सुझाव छ। जिल्लाका केही सरकारी र गैरसरकारी कार्यालयले आफ्ना भवनमा कोरोना भाइरसबाट बच्न र बचाउन सामान्य ब्यानर झुन्ड्याउनेबाहेक अन्य काम गर्न सकेका छैनन्। जिल्लाको एक मात्र ठूलो सरकारी अस्पतालमा दैनिक पाँच सयभन्दा बढी बिरामी र आफन्तको उपचार हुने गर्छ। उक्त अस्पतालमा समेत सुरक्षा प्रबन्ध र हेल्प डेक्स स्थापना हुन नसकेको आफन्तको उपचारका लागि अस्पताल आएका कमलामाई नगरपालिका५ जरायोटारका दीपक विकले बताए। सयौं बिमारीको चाप छ। विभिन्न रोगको संक्रमण भएकाहरू अस्पताल आउने गर्छन्। तर, उनीहरूको पहिचान गरी निगरानी गर्न खासै व्यवस्थापन मिलाइएको पाइएन, उनले भने। सिन्धुली अस्पताल व्यवस्थापन समितिका अध्यक्ष प्रलाद पोखरेलले भने आवश्यक स्रोतसाधनको व्यवस्थापन गर्न ढिलाइ हुँदा हेल्प डेक्स र आइसोलेसन कक्ष स्थापना गर्न ढिलाइ भएको बताए। उनले भने, भएको स्रोतसाधनको व्यवस्थापनमा एकदुई दिनभित्रै तीन बेडको आइसोलेसन कक्ष र हेल्प डेक्स स्थापना गर्नेगरी जुटेका छौं। आवश्यक उपकरण र साधन व्यवस्थापनका लागि प्रदेश सरकारलाई भनिएको र केही व्यवस्थापन अस्पताल स्रोतबाटै गरिने उनको भनाइ छ। मास्कको कृत्रिम अभाव जिल्लामा कोरोनाको त्रास देखाएर मास्कको कृत्रिम अभाव सिर्जना गरिएको छ। जिल्लाका मेडिकल र अन्य निजी अस्पतालले मास्क लुकाएर बिक्री बन्द गरेको र केहीले ४० रुपैयाँसम्म लिएर कालाबजारी गरेको गुनासो आउन थालेको छ। जिल्लामा मास्कको कृत्रिम अभाव गर्नेमाथि छानबिन गरी कारबाही गर्न प्रमुख जिल्ला अधिकारीलाई आग्रह गरिएको उनले जनाए। कार्यक्रमहरू धमाधम स्थगित कोरोनाको त्रास फैलिएसँगै सरकारको आग्रहमा जिल्लामा कुनै पनि ठूला सभा सम्मेलन, महोत्सवजस्ता कार्यक्रम नगर्न जिल्ला प्रशासन कार्यालयले आग्रह गरेको छ। यससँगै जिल्लामा सबैखाले कार्यक्रम स्थगन गरिएको छ। कमलामाई नगरपालिका सिन्धुलीमा २४ फागुनमा हुने भनिएको सिन्धुलीमाढीसिन्धुलीगढी किन्लक पदमार्ग यात्रा रोकिएको छ। सय विदेशी नागरिकसहित कम्तीमा हजार जनाले पदयात्रा गर्ने भनिएको कार्यक्रम अनिश्चित समयका लागि रोकिएको नगरका प्रमुख खड्गबहादुर खत्रीले जानकारी दिए। नेकपा सिन्धुलीको बिहीबारबाट सुरु हुने भनिएको तीन महिना लामो गाउँ जागरण अभियानसमेत स्थगन भएको छ। जिल्लाको हरिहरपुरगढीमा गर्न लागेको तीनदिने गढी महोत्सव स्थगन भएको छ भने होलीपर्वसमेत नमनाउन आग्रह गरिएको छ। ०००००० क्याप्सन ः सिन्धुली अस्पतालमा उपचारका लागि आएका बिरा र कोरोनाबाट बच्न सरकारी कार्यालयले बनाएको जनचेतनामूलक ब्यानर। राजन गाउँले"
लिफ्ट दिने बहानामा कार चालकबाटै बलात्कार !,"ललितपुर : ललितपुरको सातदोबाटोस्थित २७ वर्षीया महिला कार चालकबाट बलात्कृत भएको भन्दै प्रहरीकहाँ पुगेकी छन् । महानगरीय प्रहरी वृत्त सातदोबाटोका प्रहरी नीरिक्षक रमेश कुमार श्रेष्ठका अनुसार उनले अभिभावक साथ प्रहरीलाई उजुरी दिएकी हुन् । श्रेष्ठका अनुसार उनी शुक्रबार बिहानै बौद्धबाट गाडी चढेर सातदोबाटो आर्लेकी थिइन् । त्यति नै बेला एकजना कार चालकले लिफ्ट दिने प्रस्ताव गरे । दिदीलाई बौद्धबाट भेटेर बागमती गाउँपालिकाको गिम्दीमा दाइ भेट्न हिँडेकी उनी सोही कारमा चढिन् । कार चाकलले गन्तब्यमा पुर्याइदिने बहानामा अपरिचित ठाउँमा लिएर गएको ती महिलाको भनाइ छ । नचिनेको ठाउँमा एउटा घरमा लगेर बलात्कार गरेको महिलाले आरोप लगाएकी हुन् । बलात्कार भएपछि दुईवटा बस चढेर सातदोबाटो आइपुगेको भए पनि कहाँ, कुन ठाउँ पुगेको उनले ठम्याउन नसकेको बताएकी छन् । उनी सामान्य गृहिणी रहेको प्रहरीले बताएको छ । बस चढेर आए पनि भाडा समेत नतिरेको उनले प्रहरी समक्ष जनाएकी थिइन् । श्रेष्ठका अनुसार उनी जुन ठाउँबाट कारमा चढिन् त्यहीँदेखि सिसिटिभी फुटेज हेरेर कार चालकको पहिचान गर्ने प्रयास भइरहेको छ । पीडित महिलाका अनुसार कार चालक अधबंैसे उमेरका थिए ।"
सुनसान सौराहा,"सौराहा : पर्यटनका लागि उपयुक्त मानिएको सिजनमा पर्यटन व्यवसाय सुनसान छ। यहाँका होटल पर्यटकविहीन भएका छन्। कोरोना भाइरसको त्रासले पर्यटन व्यवसाय प्रभावित बनेको छ। जनवरीदेखि वर्षाअघिको समयलाई पर्यटनको पहिलो सिजनका रुपमा लिइन्छ। अघिल्लो वर्ष यो समयमा ८० प्रतिशत पर्यटक हुन्थे। तर अहिले मुस्किलले १५ प्रतिशत मात्रै पर्यटक छन्। व्यवसायी चिन्तित छन्। सौराहाको होटल सेन्ट्रल पार्कका सञ्चालक श्याम महतले व्यवसाय नाजुक अवस्थामा पुगेको बताए। होटलमा लगानीको ऋणको भार परेको व्यवसयीको गुनासो छ। बुकिङ भन्दा दिनहुँ क्यान्सिल मात्रै भएको छ, महतले भने, स्टाफ पाल्न नसक्ने अवस्थामा छांै। सरकारले पर्यटन व्यवसायीका लागि राहत प्याकेज नदिए व्यवसाय नै धरापमा पर्नेछ। सौराहा, पटिहानी, जगतपुर र मेघौलीका होटल सुनसान छन्। चितवन आउने पर्यटकमध्ये ४० प्रतिशत चिनियाँ हुन्छन्। कोरोनाभाइरसका कारण चिनियाँ टोली आउन छोडे। अन्य मुलुकका पनि आउन कम भएको छ। अहिले केही आन्तरिक पर्यटकमात्र आएका छन्। भारतीय र युरोपेली पर्यटक फाट्टफुट्ट छन्। धमाधम बुकिङ रद्द भएको व्यवसायीले बताए। मार्च, अप्रिल र मेसम्म गरिएको बुकिङ रद्द भएको क्षेत्रीय होटल संघका निवर्तमान अध्यक्ष सुमन घिमिरेले बताए। चितवनमा चरा हेर्न बाह्यपर्यटक आउँछन्। मौसमका कारण पनि चरा हेर्न उपयुक्त हो। चितवन आउने पर्यटकमध्ये चरा हेर्नकै लागि चार प्रतिशत आउँछन्। चराविद् बासु बिडारीका अनुसार यो चरा हेर्ने सिजन हो। जाडो र गर्मी छल्न आउने चरा यो बेला एकैसाथ देखिन्छ। तर चरा हेर्ने पर्यटक आएनन्। चक्रव्यूहमा अर्थतन्त्र"
आकाशे पुल निर्माणमा ढिलाइ,"काठमाडौं : नयाँ बानेश्वरको आकाशे पुल निर्माणमा ढिलाइ हुँदा पैदल यात्रीलाई समस्या भएको छ। निर्माण सामग्री सडकपेटीमा छरिएका कारण हिँड्नसमेत सकस हुने गरेको छ। निर्माण स्थगन भएको ६ महिना पुगेको स्थानीय व्यापारीले बताए। उनले भने, काम हुँदै थियो, ६ महिनादेखि रोकिएको छ। आधा काम गरेर अलपत्र पार्दा पैदलयात्रुसँगै हामी पसलेलाई समेत समस्या भएको छ। उक्त आकाशे पुल सडक विभागले ०७५ सालमा ठेक्का लगाएको हो। ठेक्का पवन प्रकृति जेबीले पाएको थियो। सम्झौताअनुसार नौ महिनामा काम सक्नुपर्ने थियो। तर, काम अझै समयमा सम्पन्न भएन। फेरि विभागले असारसम्मको समय थपिदिएको छ। सडक विभागका डिभिजन प्रमुख कुवेर नेपालीले पुलको डिजाइनमा समस्या आएर काममा ढिलाइ भएको बताए। पुलको डिजाइनमा समस्या आएको थियो, उनले भने, त्यसैले काम बीचमा रोकिएको हो। अहिले नयाँ डिजाइन तयार भएको छ। बाँकी काम चाँडै सुरु हुने प्रमुख नेपालीको भनाइ छ। अब समस्या केही छैन, उनले भने, असारसम्मको म्याद थपिएको छ। काम समयमा सकिन्छ। सडक विभागले बनाएको मात्रै होइन, महानगरले बनाउँदै गरेको आकाशे पुलमा पनि ढिलाइ भएको छ। महानगरले माइतीघरमा आकाशेपुल बनाउन गत असारमा कोसी विल्डर्स मोरङलाई ठेक्का दिएको थियो। ६८ लाख ७३ हजार एक सय ५३ रुपैयाँमा काम सक्ने गरी सम्झौता भएको थियो। सम्झौताअनुसार ठेकेदारले काम मंसिर मसान्तसम्म सक्नुपर्ने थियो। तर, फागुन बित्न लाग्दासमेत सकिएको छैन। समयमा काम नहुँदा सडकपेटी लामो समयसम्म ओगटिएको छ। जसले गर्दा पैदल यात्रुलाई समेत हिँड्न सकस हुने गरेको छ। अहिले फलाम जोड्ने काम भइरहेको छ। महानगरपालिकाका भौतिक पूर्वाधार विभागका निर्देशक उत्तरकुमार रेग्मी समयमा काम पूरा नभएको स्विकार्छन्। तर, विशिष्ट पाउना आएकाले सरकारबाटै काम रोक्न अनुरोध भएकाले ढिला भएको उनले बताए। ठेक्का समयावधिमा काम नसकिने भएको हो, उनले भने, चाइनाको राष्ट्रपति नेपाल भ्रमणमा आउँदा सरकारले नै काम रोक्न अनुरोध गरेकाले केही समय रोकियो। त्यसपछि बंगलादेशको राष्ट्रपति आउँदा पनि काम केही ढिलो हुन गयो। अहिले काम धमाधम भइरहेको उनले बताए। यसबाहेक महानगरपालिकाले चाबहिल र जयबागेश्वरीमा पनि आकाशेपुल निर्माण गर्ने भएको छ।"
कोरोना त्रासका कारण एसईई परीक्षा सर्दैन : शिक्षा मन्त्रालय,काठमाडौं : शिक्षा विज्ञान तथा प्रविधि मन्त्रालयले चैत ६ गतेदेखि सञ्चालन हुन लागेको माध्यमिक शिक्षा परीक्षा (एसईई) को तालिमा यथावत रहेको जनाएको छ । कोरोना भाईरसको संक्रमण फैलन सक्ने त्रासका कारण विद्यालय बन्द गरिएको तथा एसईई स्थगित भएको जस्ता गलत सन्देशहरु सामाजिक सञ्जालबाट आएपछि मन्त्रालयले यसबारे स्पष्ट पारेको हो । शुक्रबार मन्त्रालयको प्रवक्ता दीपक शर्माले विज्ञप्ति जारी गरेर एसइइ पूर्व निर्धारित तालिका अनुसार नै सञ्चालन हुने स्पष्ट पारेका छन् । परीक्षा सरेको वा विद्यालय बन्द गरिएको भन्ने गलत सुचनाको भ्रममा नपर्न मन्त्रालय सरोकारवाला सबैमा अनुरोध गर्छ विज्ञप्तिमा भनिएको छ । मन्त्रालयले कोरोना भाइरसको जोखिमको विषयमा स्थितीको विश्लेषण गरिरहेको पनि शर्माले जनाए । मन्त्रालयले कक्षा एकदेखि नौसम्मको परीक्षा चैत ५ गतेभित्र सम्पन्न गर्न निर्देशन दिएसंगै त्रास फैलिएको हो ।
अगाडि बढ्यो अछाम र बाजुरा जोड्ने निमार्णधिन पुलको काम,"अछाम : अछाम र बाजुरा जोड्ने निमार्णधिन बिरा मोटरेबल पुल निमार्ण कार्यले तिब्रता लिएको छ। मुआब्जाका बिषयमा पटक पटक रोकिँदै आएको पुलको कामले अहिले तिब्रता लिएको हो। पुलको अहिले ६० प्रतिशत काम सकिएको ईन्जिनियर राजीव शाहले जानकारी दिए। उनका अनुसार पुल बैशाखसम्म निमार्ण भइसक्छ भने अब दुई वटा स्ल्याप हाल्न बाँकी छ। मुआब्जाको विवाद सल्टिएको छ। मेल्लेख गाउँपालिकाको कुस्कोट, ठाँटीलगायत क्षेत्रका मानिसहरुलाई आवतजावतमा समस्या भएपछि बाजुराको रिठा बजार तल बिरास्थित बूढीगंगामा ७५ मिटर लामो पुल बन्न लागको हो। पुलले अछामको मेल्लेख गाउँपालिका४ ठाँटी र बाजुराको बुढीगंगा नगरपालिका८ लाई जोड्ने छ। पुल आसपासका जग्गाको सम्पूर्ण मुआब्जा नपाएको भन्दै स्थानीयहरुले काममा अवरोध गरेपछि पुल निमार्णको रोकिँदै आएको थियो। एकै टोलका २३ जनाको जग्गापुल निमार्ण स्थलसम्म जाने सडकमा परेको बाजुरा बुढीगगा नगरपालिका८ का वडा सदस्य सुरेन्द्र थापाले बताए। यसअघि सरकारी दररेट अनुसार १४ लाख दिने सहमति भएको उनले बताए। ९ लाख रकम दिएको र बाँकी ५ लाख मेल्लेख गाउँपालिकाले दिने सहमति भएको थियो। गाउँपालिकाकाले रकम दिन ढिलाई गरेपछि स्थानीयले पटक पटक अवरोध गरेका कारण पुलको काम ३ वर्षसम्म रोकिँदै आएको थियो। स्थानीयले पाउन बाँकी ५ लाख रकम दिएपछि निमार्ण कार्य अगाढी बढेको पुर्वाधार विकास कार्यालय अछामका प्रमुख जंगबहादुर थापाले बताए। स्थानीयले अवरोध नगरे अब सयमै पुलको काम सक्ने पुल निमार्णको जिम्मा पाएको स्वाँर कन्स्टक्सनका प्रोपाइटर रवि स्वाँरले बताए। ०७२ मा तत्कालिन जिल्ला विकास समितिसँग सम्झौता भएको पुल २ वर्षमा बनाइसक्ने गरी स्वाँर कन्स्ट्रक्सनले जिम्मा लिएको थियो। भ्याट बाहेक ४ करोड ७८ लाख ८८ हजार ४ सय ५२ रुपैयाँको लागतमा पुल निमार्ण हुनेछ।"
मास्क अभावपछि सरकारको छापा : ३० रुपैयाँको मास्कलाई १ सय,"ललितपुर : उद्योग, वाणिज्य तथा आपूर्ति मन्त्रालय, वाणिज्य विभाग जिल्ला बजार अनुगमन समितिले ललितपुरका औषधि पसल अनुगमन गर्दा टाइम मेडिकेयर फार्मेसीले रु ३० रुपैयाँ पर्ने मास्कलाई हाल रु एक सयमा बेच्ने गरेको पाइएको छ। सो फार्मेसीसँग खरीद बिल पनि नभएको पाइएको छ। सो पसलबाट छ थान मास्क जफत गरिएको छ। यसैगरी पाटन अस्पताल नजीकै सञ्चालित जिपिपी म्यानकाइण्ड प्रालिले कपडाको मास्क साधारण खरीदको बिलसमेत पसलमा नराखेको र रु २५ मा बेच्नुपर्नेमा रु ५० लिएर व्यापार गरेवापत अनुगमन समितिले २२ थान मास्क जफत गरेको छ। बजारमा मास्क तथा औषधिको मूल्य वृद्धि र अभाव भएसँगै उचित मूल्य निर्धारणका लागि शुक्रबार १२ पसलमा अनुगमन गरिएको हो। जिल्ला प्रशासन कार्यालय ललितपुरका सहायक प्रजिअ खेमप्रसाद भुसालले मुलुकमा कोभिड१९ को सङ्क्रमणको जोखिम बढ्दै गएको हुँदा आगामी दिनमा सञ्चालकलाई उचित मूल्य लिन तथा सबै वस्तुको खरीदको बिल, प्यान तथा भ्याट राख्न आग्रह गरे। अनुगमनमा समितिमा विभागका कर्मचारी रेवती ज्ञवाली, विष्णुप्रसाद शर्मा र विकल श्रेष्ठलगायत उद्योग वाणिज्य संघ ललितपुरकी गीता न्यौपाने, प्रहरी प्रभाग लगनखेलका प्रहरी सहायक निरीक्षक रामशर्मा न्यौपाने थिए।"
परीक्षा सार्नेबारे छलफल गर्न त्रिविमा बोर्ड बैठक,"काठमाडौं : कोरोना (कोभिड १९) भाइरसको त्रासका कारण परीक्षा सार्न विद्यार्थीले दबाब दिएपछि त्रिभुवन विश्वविद्यालय केन्द्रीय परीक्षा समितिले बैठक बोलाएको छ। त्रिवि परीक्षा नियन्त्रक तथा समितिका सदस्यसचिव पुष्पराज जोशीले शुक्रबार ५ बजेको लागि समितिको बैठक बोलाइएको जानकारी दिए। कोरोना भाइरसको त्रासका कारण परीक्षामा बस्ने वातावरण नभएको भन्दै विद्यार्थीले परीक्षाा सार्न त्रिविका अधिकारीलाई दबाब दिइरहेका छन्। उनीहरुले बिहीबार परीक्षा नियन्त्रक जोशीलाई भेटेर परीक्षा सार्न अनुरोध गरेका थिए। जोशीले भने, मैले मात्रै निर्णय गर्ने कुरा भएन। फेरि अहिले नै परीक्षा सार्नुपर्ने अवस्था पनि आएको छैन। तैपनि म बोर्ड बैठकमा विद्यार्थीका कुरा राख्छु। त्रिविले स्नातकोत्तर तह पहिलो वर्षको परीक्षाको मिति चैत सात गतेदेखि तोकेको छ। त्यस्तै चैत ९ गतेबाटै एक वर्षे बीएडको परीक्षा तालिका सार्वजनिक भइसकेको छ। एलएलबी दोस्रो वर्षको परीक्षा चैत १४ गतेबाट सञ्चालन हुने तालिका यसअघि नै सार्वजनिक भइसकेको छ। चैत २७ गतेबाट स्नातक चौथो वर्षका परीक्षा सञ्चालनको तालिका तयार भएको पनिकाले जनाएको छ।"
विद्युत प्राधिकरण सिन्धुलीका प्रमुख इन्जिनियर विरुद्ध भ्रष्टाचार मुद्दा,"काठमाडौँ : नेपाल विद्युत प्राधिकरण सिन्धुली वितरण केन्द्र बुद्धनगर सिन्धुलीका केन्द्र प्रमुख इन्जिनियर शेरबहादुर सुनारविरुद्ध घुस मुद्दा दायर भएको छ । कार्यालय भवनको तला थप गर्ने कार्य सम्पन्न पश्चात अन्तिम बिल भुक्तानीको क्रममा सेवाग्राहीसँग ७५ हजार घुस लिएका थिए । इन्जिनियर सुनारको निर्देशनमा घुस रकम सोही कार्यालयका हलुका सवारी चालक टेक बहादुर खडकाले दिएका थिए । अख्तियारले घुस लिएर भाग्दै गएका खड्कालाई पिछा गर्दै जाँदा कमलामाई नगरपालिका, वडा नं ७, गैरी चोक हुदैं पानी ट्याङ्की जाने बाटोबाट रंगेहात नियन्त्रणमा लिइएको थियो भने र इन्जिनियर सुनारलाई निजकै कार्यालयबाट नियन्त्रणमा लिइएको थियो । उनीविरुद्ध भ्रष्टाचार निवारण ऐन बमोजिमको सजायको मागसहित विशेष अदालत, काठमाडौंमा आरोप९पत्र दायर गरीएको छ ।"
अज्ञात रोगले ३५ विद्यार्थी एकाएक बिरामी,"डोटी : दक्षिणी क्षेत्रमा पर्ने जोरायल गाउँपालिका५ गडसेरास्थित चौकी गाउँमा रहेको जनप्रिय आधारभूत विद्यालयमा अज्ञात रोगका कारण ३५ विद्यार्थी एकाएक बिरामी परेका छन्। यही फागुन २१ गतेदेखि सो विद्यालयको छात्रावासमा रहेका विद्यार्थीबाट उक्त रोग शुरु भएको भए पनि अहिलेसम्म रोगको पहिचान हुन नसकेको शिक्षक हर्कबहादुर कठायतले जानकारी दिए। उनका अनुसार विद्यार्थीलाई ज्वरो आउने, नाक र मुखबाट सिँगान तथा र्याल जस्तो पानी बग्ने गरेको छ। विद्यार्थी एकाएक बिरामी पर्न थालेपछि नजिकै रहेको गड्सेरा स्वास्थ्य चौकीका स्वास्थ्यकर्मीको टोलीले विद्यार्थीको उपचार गरे पनि निको नहुँदा अहिले विद्यार्थी बडीकेदार गाउँपालिका१ बिपिनगरमा रहेका स्वास्थ्य चौकी तथा कैलालीतर्फ उपचारका लागि लैजाने तयारी गरिएको सो विद्यालयका अर्का शिक्षक प्रेमबहादुर बोगटीले बताए। उनले भने, 'विद्यार्थी सबै बिरामी परेका छन्, विद्यालय नै बन्द गर्नुपर्ने अवस्था आएको छ, उपचारका लागि कैलालीतर्फ लैजाने तयारी भइरहेको छ।' प्रमुख जिल्ला अधिकारी टेकनारायण पौडेलले विद्यार्थी कसरी र के कारणले बिरामी परेका हुन् सो विषयमा बुझ्न तथा उपचारका लागि जिल्ला स्वास्थ्य कार्यालयबाट चिकित्सक टोली पठाउने व्यवस्था मिलाइएको बताए।"
आइतबारदेखि धनगढी उपमहानगरपालिकाका सबै विद्यालय बन्द,"धनगढी : कैलालीको धनगढी उपमहानगरपालिकाले विद्यालय बन्द गर्ने निर्णय गरेको छ। कोरोना भाइरस संक्रमण फैलिन सक्ने भन्दै उपमहानगरपालिकाले अर्को सूचना प्रकाशित नभएसम्म नगरका सबै माध्यामिक तहसम्मका विद्यालय बन्द गर्ने निर्णय गरेको हो। शुक्रबार उपमहानगरमा सरोकारवाला निकायको बैठकपछि विज्ञप्ति प्रकाशित गर्दै आइतबारदेखि लागू हुने गरी शैक्षिक संस्था बन्द गर्न निर्णय गरेको हो। उपमहानगरपालिका अन्तर्गत सञ्चालित सामुदायिक तथा संस्थागत विद्यालयलगायत सम्पूर्ण शिक्षण संस्थामा आधारभूत तथा विद्यालयका आन्तरिक परीक्षालगायत पठनपाठनका सम्पूर्ण क्रियाकलाप अर्को सूचना नभएसम्म मिति २०७६ फागुन २५ गतेदेखि लागू हुने गरी बन्द गर्ने निर्णय गरिएको व्यहोरा सम्पूर्ण शिक्षक, विद्यार्थी, अभिभावक र आम नगरवासीमा जानकारी गराइन्छ।"
बल्खुमा टिपर ठोक्किएपछि,काठमाडौं : बल्खुमा दुई टिपर एकापसमा ठोक्किँएर दुर्घटना भएको छ। गएराति साढे १० बजेतिर रातो नम्बर प्लेटको बा २ क ३४६४ नम्बरको टिपर र कालो नम्बर प्लेटको बा ५ ख ९१६६ नम्बरको टिपर दुर्घटना भएको हो। सानेपाबाट कलंकीतर्फ जादै गरेको रातो नम्बर प्लेटको टिपर र सामान बोकेर विपरित दिशाबाट आउँदै गरेको कालो नम्बर प्लेटको टिपर एकआपसमा ठोक्किएका हुन्। सडकमा छाडा चौपाया भएको र दुबै टिपर स्पिडमा रहेकाले दुर्घटनामा परेको स्थानीयलाई उदृत गर्दै प्रहरी जवान सतिश चौधरीले जानकारी दिए। चौधरीकाअनुसार बा ५ ख ९१६६ नम्बरका टिपर चालक धादिङ निवासी हर्कबहादुर तामाङ बिहान प्रहरीको सम्पर्कमा आएका छन् भने अर्का चालक फरार रहेका छन्। घटनामा कोही घाइते नभएको प्रहरीले जनाएको छ। चौधरीले घटनाको अनुसन्धान भइरहेको जानकारी दिए। हेर्नुहोस् दुर्घटनाका तस्बिर
कोरोना पूर्वतयारी : स्वास्थ्यकर्मीलाई विदा नदिइने,"ओखलढुंगा : कोरोना भाइरस रोक्ने पूर्वतयारी स्वरुप ओखलढुंगामा सभा सम्मेलन र भोजभतेर आयोजना गर्न रोक लगाइएको छ। जिल्ला प्रशासन कार्यालयको समन्वयमा भएको सर्वपक्षीय बैठकबाट सभा सम्मेलन र स्वास्थ्यकर्मीलाई विदा नदिने निर्णय गरेको हो। सबै स्थानीय तह र स्वास्थ्य संस्थाहरुमा औषधी तथा स्वास्थ्यकर्मी तयारी अवस्थामा राख्न, शंकास्पद विरामी आए अस्पताल पठाउन निर्देशन दिइएको प्रमुख जिल्ला अधिकारी गणेश आचार्यले बताए। उनका अनुसार मान्छेको भीडभाड रोक्न सभा, सम्मेलन र भोज भतेर आयोजना नगर्न सचेत गराइएको छ। स्थानीय तहका प्रमुख, जिल्लास्थित सरोकारवाला तथा राजनीतिक दलका नेताहरुको सहभागीतामा कोरोना भाइरसबाट जोखिन सबै संयत्र परिचालन गर्ने र त्यसका लागि तयारी अवस्थामा राख्ने निर्णय गरेर कार्यन्वयनका लागि स्थानीय तहमा पठाइएको छ। स्थानीय तहबाट शंकास्पद विरामीको उपचारका लागि सहयोग तथा समन्वय हुने चिशंखुगढी गाउँपालिकाका अध्यक्ष निशान्त शर्माले बताए। उनले भने सर्तकता अपनाउने कुरा हो, जिल्लामा अहिले आत्तिनु पर्ने केही छैन्। स्थानीय तहहरुले विद्यालयको परिक्षा चाँडो सम्पन्न गर्ने, विद्यालयमा भेला तथा बैठक नगर्न आग्रह पनि गरेका छन्। स्थानीय तहका स्वास्थ्य शाखामा कोरोनाको संक्रमण भएमा उपचारका लागि आवश्यक औषधी र स्वास्थ्यकर्मी तयारी राखिएको शर्माले बताए। जिल्ला स्तरको बैठकबाट स्वास्थ्यकर्मीलाई विदा नदिने सर्कुलर समेत गरेको छ। स्थानिय सञ्चार माध्यम र सबै तहका स्वास्थ्यसंस्थामा कार्यरत स्वास्थ्यकर्मी तथा महिला स्वयंसेविकाबाट कोरोनाबाट बच्ने उपाय प्रचार प्रसार गरे सहज हुने नेकपाका नेता नेत्रप्रसाद भट्टराईले बताए। उनले स्थानीय सरकारले सबै निकाय र तहसँग मिलेर काम गरे ओखलढुंगामा जोखिम अति न्यून रहेको बताए।"

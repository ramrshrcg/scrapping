शीर्षक,विवरण
मानवसिर्जित विपत्ति,"जब मनसुन सुरु हुन्छ, बढ्छ पहाडमा पहिरो, तराईमा डुबान। यो बर्सेनि चल्ने चक्र हो। प्राकृतिक विपत्तिले सयौंको ज्यान लिन्छ र करोडौंको भौतिक क्षति गर्छ। तर पनि हामी मानवसिर्जित प्राकृतिक विपत्तिबारे गम्भीर छैनौं। केही दिनयता मुलुकमा परेको अविरल वर्षाले राजधानीका सडक चुर्लुम्म डुबे। मानवीय क्षतिसँगै करोडौंको भौतिक संरचना ध्वस्त भयो। त्यसको प्रमुख कारण हो अव्यवस्थित विकास र खोलानालाको अतिक्रमण। प्रकृतिसँग पौंठेजोरी गर्दै खोला र नदी अतिक्रमण गरी बसालिएका बस्तीमा बाढीको क्षति बढी पुगेको छ। हो, विपत्ति रोक्न सकिँदैन, यो यथार्थ हो। तर क्षति कम गर्न सकिन्छ। वन विनाश र नदी अतिक्रमण रोक्न सकियो भने मात्र पनि प्राकृतिक विपत्तिको प्रकोप कम गर्न सकिन्छ। प्राकृतिक विपत्ति रोकथाममूलकभन्दा उपचारात्मक शैलीले तत्कालको समस्या त समाधान हुन्छ, तर दीर्घकालीन उपचार हुन सक्दैन। बर्सेनि प्राकृतिक रूपमा भइरहेको आर्थिक क्षति मुलुकको विकासका लागि प्रमुख चुनौती हो। सीमित स्रोतसाधन भएको मुलुकले हरेक वर्ष प्राकृतिक विपत्तिको उपचारमा मात्र ठूलो लगानी खेर फालिरहने हो भने मुलुक उँभो लाग्न सक्दैन। रोकथाममूलक र जनचेतनामूलक कार्यक्रम सञ्चालन गर्ने र विपत्तिसम्बन्धी पूर्वसूचना दिने आधुनिक प्रविधि प्रयोग गर्ने र अव्यवस्थित विकास मोडेलमा परिवर्तन गर्नेतर्फ राज्यको ध्यान जानैपर्छ। प्रकृतिको नियमभित्र रहेर गरिने आधुनिक विकास निर्माण मात्र दिगो हुन्छ। विकासका नाममा प्रकृतिको दोहन र अव्यवस्थित विकास शैलीमा परिवर्तन हुनैपर्छ। विनाअध्ययनअनुसन्धान जथाभावी डोजर र स्काभेटर चलाउँदा भूमि खल्बलिन गई पहाडले पहिरोको मार खेप्नु परिरहेको छ भने बाढी र डुबानको मारमा पर्छ तराई क्षेत्र। पहाडको कमजोर धरातल र चुरेको विनाशले हरेक वर्ष पहाडमा ठूलो धनजनको क्षति पुगिरहेको छ। कार्यकर्ता र नातेदारलाई बाटो निर्माण योजना दिने नाममा जथाभावी डोजर र स्काभेटर चलाउँदा न विकासको अनुभूति जनताले गर्न पाएका छन्, न त त्यसरी खनिएका बाटाघाटा नै दिगो हुने गर्छन्। उल्टै पहिरोले मलिलो र उर्वर माटो बगाउँदा पहाड सुक्खा र उजाड बन्दै गएको छ। हुनेखानेले अतिक्रमण गर्ने र त्यसको मारमा सर्वसाधारण परिरहेका छन्। भारतीय पक्षबाट बाँधिएका बाँधले तराई क्षेत्र डुबान र बाढीको मारमा परेको छ। वर्षौंदेखि तराईका जनताले यो समस्या भोग्नुपरे पनि सरकार गम्भीर बन्न सकेको छैन। सरकारले भारतसँग कूटनीतिक कुराकानी गरेर सीमाका बाँध भत्काउनेतर्फ पहल गर्नैपर्छ। जथाभावी बालुवा र ढुंगा निकालेर कमजोर पारिएका राजमार्गका पुलको संरक्षण गर्नेतर्फ पनि राज्यको ध्यान जान जरुरी छ। तराईमा बढ्दो सहरीकरणसँगै वन विनाश र खोलानाला अतिक्रमणलाई रोकथाम गर्नैपर्ने खाँचो छ। वायु प्रदूषण पनि प्राकृतिक विपत्तिको अर्को कारण हो। जलवायु परिवर्तनका कारण अतिवृष्टिअनावृष्टि हुने, बाढीपहिरो जाने र सुक्खा खडेरीजस्ता विपत्तिको सामना गर्नु परिरहेको छ। जलवायु परिवर्तनको प्रभाव र न्यूनीकरणसम्बन्धी चेतनामूलक कार्यक्रम गरेर आम जनतालाई प्रकृतिमैत्री बनाउनुपर्ने खाँचो छ। मुलुक बाढीपहिरो र डुबानको चपेटामा छ। सरकार हरेक नागरिकको अभिभावक भएकाले नागरिकको जीउधनको रक्षा गर्नु उसको कर्तव्य हो। बाढीपहिरोबाट पीडित जनताका घरदैलोमा पुगेर राहत र क्षतिपूर्तिबाट आफ्ना नागरिकको दुःखमा मलम लगाउनु राज्यको यतिबेलाको प्रमुख दायित्व हो। प्राकृतिक विपत्तिसँगै जोडिएर आउने अर्को समस्या हो मानव स्वास्थ्य। बाढीपहिरो र डुबानका बेला स्वस्थ खाना र पानी अभावमा पीडितहरू बिरामी पर्ने गर्छन्। आवश्यकीय चिकित्सक र औषधोमुलो वितरणमा राज्य र सेवामूलक संघसंस्था र व्यक्तिहरूको ध्यान जानुपर्छ। आफ्ना हरेक अंग र निकायलाई राहत र उद्धारमा परिचालन गरेर राज्यले नागरिकको जीउधनको रक्षाका लागि कुनै पनि कसर बाँकी राख्नुहुन्न।"
संसदीय समितिमा छविशिल्पा झगडाको चर्चा,"काठमाडौं : प्रतिनिधिसभा अन्तर्गतको महिला तथा सामाजिक समितिको आइबारको बैठकमा ज्येष्ठ नागरिक सम्बन्धी विधेयकमाथि छलफल भइरहेको थियो। वृद्धवृद्धालाई छोराछोरीले हेरेनन् भने के गर्ने भन्ने छलफलको मुख्य विषय थियो। छलफलकै क्रममा प्रवेश पायो चलचित्र निर्माता छवि ओझा र अभिनेत्री शिल्पा पोखरेलबीचको झगडाले। छोराछोरीले वृद्ध बाआमालाई नहेरेमा स्थानीय तहमा उपप्रमुखको संयोजकत्वमा रहने न्यायिक समितिमा जान सकिने प्रस्ताव समिति सचिवालयले गर्यो। तर न्यायिक समितिले आफूले चाहेको व्यक्तिको पक्षमा निर्णय गर्न सक्ने भन्दै सांसद दिव्यमणि राजभण्डारीले आपत्ति जनाए। यसैक्रमा उनले निर्माता ओझा र अभिनेत्री पोखरेलको झगडाको उदाहरण दिए। न्यायिक समितिको कसरी विश्वास गर्ने ?', उनको प्रश्न थियो, 'न्यायिक समितिले आफ्नो फेबर (पक्ष) मा निर्णय लिनसक्छ। छवि (ओझा) र उनकी चौँथो श्रीमती (शिल्पा) को जस्तै हुन्छ।' मेलमिलाप गरे पनि पछि फेरि उनीहरूले पारपाचुके गर्ने कुरा गरेको तर्फ उनको संकेत थियो। 'उनीहरुले झगडा गरेर मेलमिलाप पनि गरेछन्। तर अहिले डिभोर्स गर्ने भन्दैछन्, उनले भने। राजभण्डारीको दाबी थियो न्यायिक समितिले एकैछिनलाई मात्रै मुद्दा मिलाउँछ। तर समस्या रहिरहन्छ। लामो समयदेखि सम्बन्धमा रही सुटुक्क बिहे गरेका अभिनेत्री शिल्पा र निर्माता छविबीच झगडा भएपछि मुद्दा प्रहरीमा पुगेको थियो। पछि उनीहरूबीच झगडा सहमति भएको थियो। गत साता शान्ति सुरक्षाको माग गर्दै शिल्पाले छविविरुद्ध उजुरी दिएकी थिइन्।"
वैदेशिक रोजगारबाट फर्केर उद्यमी बनेका ६ जना सरकारबाट सम्मानित,"काठमाडौं : वैदेशिक रोजगारीबाट फर्केर व्यवसाय गर्ने उद्यमी पुरस्कृत भएका छन्। विभिन्न देशमा काम गरी स्वदेशमा उद्यमी बनेका ६ जनालाई श्रम, रोजगार तथा सामाजिक सुरक्षा मन्त्रालयले सम्मान गरेको हो। वैदेशिक रोजगारीबाट फर्केर स्वदेशमै उद्यम गरिरहेका मध्येबाट विभिन्न व्यवसाय गर्ने व्यवसायीलाई मन्त्रालयले नगद ५० हजारदेखि १ लाख रुपैयाँसहित प्रमाणपत्रले पुरस्कृत गरिएको हो। उत्कृष्ट उद्यमी राष्ट्रिय पुरस्कारबाट दुबईमा ११ वर्ष बसेर बाराको निजगढमा कान्तिपुर पोल्ट्री ब्रिडिङ र फार्म सञ्चालन नवराज पौड्याललाई एक लाख नगदसहित पुरस्कृत गरिएको छ। पौड्याललाई श्रम, रोजगार तथा सामाजिक सुरक्षा मन्त्री गोकर्ण विष्टले पुरस्कृत गरे। विदेशमा पोल्ट्रीफर्म, फोहर व्यवस्थापन तथा होटल क्षेत्रमा काम गरेका पौड्यालले ४८ जनालाई रोजगारी दिएका छन्। त्यस्तै उद्यमी राष्ट्रिय पुरस्कारबाट झापाका दीपक चापागाई, भोजपुरका निरबहादुर राउत, सिन्धुलीका एकबहादुर सिङ्तान, हेटौंडाका मनोजकुमार भारती, झापाका शर्मिला अधिकारी, कैलालीका त्रिलोक पनेरु पुरस्कृत भएका छन्। उनीहरूलाई ५० हजार रुपैयाँ र प्रमाणापत्रसहित पुरस्कृत गरिएको छ। दक्षिण कोरियामा प्लास्टिकका सामग्री उत्पादनमा काम गरेका चापागाईले झापामा डायमन्ड स्टिल उद्योग स्थापना गरी फलामका काँटी, नट वेल्ट, रड, स्टिल दराज, ग्रिल उत्पादन गर्दै आएका छन्। उनले कवाडीबाट सामान उत्पादन, फोहरबाट ग्यास उत्पादनसमेत सुरु गरेका छन्। उनले १७ जनालाई रोजगारी दिएका छन्। युएईमा होटलमा काम गरेका राउत र मलेसियामा जनरल वर्कर र तरकारी खेती गरेका सिङ्तानले रामकोटमा मैत्री मंगल अर्गानिक कृषि फार्ममार्फत तरकारी खेती गर्दै आएका छन्। उनीहरूले १२८ रोपनीमा तरकारी खेती गरी ३० जनालाई रोजगारी दिएका छन्। दक्षिण कोरियामा पानी जहाजका पार्टपुर्जामा रङ लगाउने काम गर्दै आएका भारतीले हेटौंडामा फिट वेल गार्मेन्ट सञ्चलन गरी तयारी पोशाक उत्पादन गर्छन्। उनले ९५ जनालाई रोजगारी दिएका छन्। युएईमा ब्यूटी पार्लरको काम गरेकी अधिकारीले कीर्तिपुरमा रामलक्ष्मण कृषि फर्म, राउत एण्ड सन्स बहुउद्देश्यीय कृषि तथा पशुपालन फार्म सञ्चालन गरेकी छन्। उनले १५ जनानलाई रोजगारी दिएर पशुपालन, तरकारी र फलफूल खेती गर्दै आएकी छन्। त्यस्तै दक्षिण कोरियामा गाडीका रबरका सामान बनाउने काम गर्दै आएका पनेरुले आलोक गार्मेन्ट उद्योग स्थापना गरी तयारी पोशाक उत्पादन गर्दै आएका छन्। उनले १५ जनालाई रोजगारी दिएका छन्। उनले कोरियन भाषा तयारी सेन्टरसमेत सञ्चालन गरेका छन्।"
गुड्न नपाउँदै बाढीले भत्कायो रेलको लिक,जनकपुरधाम : रेल गुड्न नपाउँदै जनकपुरजयनगर रेलको लिक कमला नदीको बाढीले भत्काएको छ। अविरल वर्षापछि कमला नदीमा आएको उच्च पानीको बहाबले छर्की तोडेर रेलको लिक भत्काएको हो। पूर्वी धनुषाको जनकनन्दनी गाउँपालिका१ इनरबा टोलमा कमलाको पानीले लिक भत्काएको रेल्वे विभाग जनकपुरधामका साइट इन्जिनियर विनोज ओझाले जानकारी दिए। जयनगरजनकपुर रेलको लिकमाथि करिब ५ फिटसम्म पानी तीव्र रुपमा प्रवाह हुन थालेपछि करिब ६० देखि ७० मिटरसम्मको लिकमा क्षति पुगेको ओझाले जानकारी दिए। इनर्वाबाहेक महोत्तरीको खुट्टापिपडाढीमा समेत बाढीले लिक ट्रयाक बगाएको छ। बाढीले रेलको ट्रयाक बगाएको बारे आफूहरुले भारतीय पक्षलाई जानकारी गराइसकेको ओझाले बताए। अत्याधिक वर्षाका कारण जनकपुर उपमहानगरपालिकाको कुर्था स्टेशनको पर्खालसमेत भत्किएको छ। बाढीबाट भएको क्षतिबारे अनुगमन तथा निरीक्षण कार्य भइरहेको उनले बताए। बहुप्रतीक्षित जयनगरजनकपुर रेल सेवा असोजदेखि नै सञ्चालनको तयारी थियो। रेल विभागले भारतको कोकन रेल्वे कर्पोरेसन लिमिटेडसँग रेल खरिद सम्झौतासमेत गरिसकेको छ। ८५ करोड रुपैंयाँको दुईवटा इन्जिनसहित दुई रेल खरिद गरिने जनाइएको छ। रेल्वे परियोजनामा भारत सरकारको करिब १० अर्ब लगानी छ। बाढीले लिक भत्काएपछि रेल सञ्चालनको लक्ष्य समयमै बन्ने अवस्था छैन।
"डोल्पामा बाढीबाट दुईजनाको मृत्यु, ९ बेपत्ता","दुनै (डोल्पा) : डोल्पाको मुड्केचुला गाउँपालिका १ को काशिल खोलामा शनिबार दिउसो आएको बाढीले २ जनाको मृत्यु भएको छ भने ९ अझै बेपत्ता छन्। ४० वर्षीया चन्द्रकुमारी सार्की र ४० वर्षका धर्मराज बोहोराको शव भेटिएको छ। बेपत्ता हुनेमा वडा नम्बर १ का १३ वर्षिया सुना सार्की, वर्ष १२ कै सरिका बोहोरा, वर्ष १२ कि वृहस्पति बोहोरा, वर्ष ६ कि यमुना बोहोरा, बर्ष ५२ का पञ्चराम सार्की, १२ वर्षे धनरुप बोहोरा, ६५ वर्षका कालीबहादुर बोहोरा,२३ वर्षका लवकुमार रोकाय र वर्ष ७ कि निर्मल बोहोरासहित ९ जना बेपत्ता जिल्ला प्रहरी कार्यालय डोल्पाले जानकारी दिएको छ। कालीबहादुर बोहोरा सिँचाइ आयोजनाको १५ लाख रकम लिएर गाउँ जाँदै गर्दा बाढीमा परेर बेपत्ता भएका हुन्। बाढीमा फसेर अझै धेरै मान्छे हराइरहेको अनुमान छ। बाढीले ४ घर, एक फलामे पुल, दुई काठेपुल,विद्युत गृह र ९ वटा घट्ट बगाएको छ। शनिबार दिउसो साढे २ बजेतिर आएको बाढीमा घट्ट पिस्न आएका बालबालिका परेर बेपत्ता भएको प्रहरीले जानकारी दिएको छ। सदरमुकाम दुनैबाट प्रजिअ मुकेश कुमार केशरी र प्रहरी नायव उपरीक्षक अभदेश बिष्टको नेतृत्वमा नेपाली सेना, प्रहरी र सशस्त्र प्रहरीको ३५ जनाको टोली घटना स्थल पुगेको छ। दुईजनाको शव सदरमुकाम ल्याउन नसक्ने भएकोले जिल्लाबाट डा सिजन रावल र अहेब कर्ण विक पोस्टमार्टमका लागि घटनास्थल गएका छन्।"
महानगरले घटायो स्मार्ट पार्किङको शुल्क,"काठमाडौं : काठमाडौँ महानगरको नगरसभाले एक महिना अघि सुरु गरेको स्मार्ट पार्किङको शुल्क घटाएको छ। महानगरका प्रवक्ता इश्वरी डंगोलका अनुसार स्मार्ट पार्किङ भएको ठाउँमा अब आधा घण्टा पार्किङ गरेबापत दुई पाङ्ग्रे सवारीले १५ रुपैयाँ र चार पाङ्ग्रेले ५० रुपैयाँ तिर्नेु पर्नेछ। यसअघि प्रतिघण्टाको हिसाबले दुई पाङ्ग्रेले २५ रुपैयाँ र चार पाङ्ग्रेले ८० रुपैयाँ तिर्नुपर्ने व्यवस्था थियो। स्मार्ट पार्किङ सन्दर्भमा आएका सुझावले गर्दा नगरसभामा प्रस्ताव पेस गरी पास भएको प्रवक्ता डंगोलले जानकारी दिए। स्मार्ट पार्किङको व्यवस्था भएका ठाउँमा १५ मिनेट अघि मोबाइल एपबाट पार्क गर्न बुक गरेर जान सकिन्छ। महानगरको विशालबजार, दरबारमार्ग, न्यूरोड, खिचापोखरी र भूगोलपार्क लगायतका ठाउँमा यो सेवा छ।"
अलमलमा अति वरिष्ठ ज्येष्ठ नागरिक,"काठमाडौं : ८० वर्ष नाघेकालाई अति वरिष्ठ ज्येष्ठ नागरिक को दर्जा दिने सहमति गरेको महिला तथा सामाजिक समितिले पछि हट्ने संकेत गरेको छ। समितिले अघिल्लो बैठकमा सम्मानका लागि भन्दै यस्तो दर्जा दिने लगभग सहमति भएको थियो। तर सुविधा बिनाको दर्जा मात्रै भएको भन्दै आलोचना भएपछि समितिले यो विषयलाई पुनः छलफलमा ल्याएको छ। यसअघि समितिले ७० नाघेकालाई वरिष्ठ ज्येष्ठ नागरिक र ८० माथिकालाई अति वरिष्ठ ज्येष्ठ नागरिकको दर्जा दिने सहमति गरेको थियो। सेवासुविधा बिनाको सम्मान मात्रै नहुने भनेर विज्ञले सुझाव दिएका छन्, समिति सभापति निरुदेवी पालले भनिन्, केही दिन सकिन्छ भने राखौं नभए फेरि एकपटक सोच्नुपर्छ। अहिलेलाई विचाराधीनमा राखौं। यो विषयलाई समितिले महिला, बालबालिका तथा ज्येष्ठ नागरिक मन्त्रालयलाई मिलाएर ल्याउन निर्देशन दिएको छ। सांसदले पनि यो विषय सोच्नै पर्ने भएको पालले बताइन्। विशेष सुविधा दिन सकिन्छ भने राखौं, कांग्रेस सचेतक पुष्पा भुसालले भनिन्, हैन भने वर्गीकरण गरेर मात्रै केही हुँदैन। तर केही सांसदले भने विशेष सेवा दिएर भए पनि ८० नाघेकालाई सम्मान दिनुपर्ने तर्क गरे। जहाँजहाँ अप्ठ्यारो हुन्छ त्यहाँत्यहाँ ८० नाघेका थोरै जनसंख्यालाई त राज्यले सेवा दिनसक्छ, सांसद उमा रेग्मीले भनिन्, त्यसकारण निर्णय उल्ट्याउनुभन्दा वृद्धाभत्तामा भए पनि केही सोचौं। ८० माथिका वृद्धवृद्धा अति वरिष्ठ ज्येष्ठ नागरिक: सुविधा शून्य केही सांसदले भने दर्जाको मात्रै सम्मान दिनुभन्दा पनि ज्येष्ठ नागरिकको सुरक्षाको ग्यारेन्टी गर्नुपर्ने तर्क गरे। सबै नागरिकलाई समान गरौं। दर्जा तोकेर विभेद नगरौं, सांसद गंगा चौधरीले भनिन्, बरू ज्येष्ठ नागरिकलाई सुरक्षाको ग्यारेन्टी गरौँ। राज्यले नै ७० वर्षमाथिकालाई ज्येष्ठ नागरिकको दर्जा दिएर भत्तासमेत दिएका कारण अब वर्गीकरणको आवश्यक नरहेको सांसद विनाकुमारी श्रेष्ठले बताइन्। सरकारले भने, अति वरिष्ठको सम्मान दिएका ज्येष्ठ नागरिकको सुविधा बढाउने आश्वासन अहिलनै दिन नसकिने बताएको छ। महिला, बालबालिका तथा ज्येष्ठ नागरिकमन्त्री थममाया थापाले सेवा वृद्धिमा प्रयास गर्ने बताइन्। अहिले नै यो गर्न सक्छौं भन्न सकिँदैन। केही सम्बोधन गर्न सकिएला। राज्यको स्रोत साधनले भ्याएसम्म सम्बोधन गर्न सकिएल। तर अहिले भत्ता भने थप गर्न सकिने अवस्था छैन, उनले भनिन्, अहिले ज्येष्ठ नागरिकले यातायातामा ५० प्रतिशत छुट पाउँछन्। अति वरिष्ठलाई ६५ प्रतिशतसम्म पुर्याउन सकिन्छ। स्वास्थ्य क्षेत्रमा पनि हेर्न सकिन्छ।"
बाढीमा 'ठूली' गुमाएका दिलीपको दुःख : 'अभिभावक गुमे जस्तै भयो',"बर्दिबास : दिनको तीनपटक गरेर १७ लिटर दूध दिन्थ्यो। दूध बेचेर महिनाको करिब ३१ हजार आम्दानी हुन्थ्यो। महोत्तरीको बर्दिबास३ पाटुका पशुपालक किसान दिलीपराज थापाले दुहुना गाई पालेर दंग थिए। ७० हजारमा किनिएको गाई शुक्रबार राति मर्यो। गाई मरेपछि किसान चिन्तामा छन्। गोठमा भएका अन्य गाईभैंसी झोक्राएका छन्। अविरल वर्षाले चारैतिर बाढीमात्र छ। वर्षाको समयमा दुलोमा पानी परेर गोठमा पुगेको सर्पको टोकाईबाट उनको गाई मर्यो। उनले गोठमा पालेका गाईलाई छोरोछोरी जस्तै स्याहारेका थिए। बिहान बेलुका नुहाइदिन्थे। हरिया घाँसपात खोजेर ल्याएर दिन्थे। गाईलाई ठूली भनेर बोलाउँथे। हेर्ने बित्तिकै बाँ बाँ गरेर कराउथे, किसान दिलीपराजले भने, हातमा केही खानेकुरा लिएर जान्थें। हात चाटन पाउँदा नै गाई खुसी हुन्थ्यो। गाई मरेर गोठ शून्य लागेको उनले सुनाए। ग्रामीण भेगका किसान गाईभैंसी पालेर जीवन चलाउँछन्। एउटा गाई वा भैंसी गोठमा भए बिहानबेलुकाको छाक मज्जाले टर्छ। रुकमिडी पशुपालन कृषि फर्म खोलेर किसान थापाले गाईभैंसी पाल्दै आएका थिए। फर्ममा गाईभैंसी गरी ७ वटा दुहुना थिए। फर्ममा धेरै दूध दिने भएर त्यो गाईको नाम किसानले ठूली राखेका थिए। उनले सबै वस्तुका बिमा भने गरेका थिए। गाई मरेको देख्दा मेरो एउटा परिवारको अभिभावक गुमे जस्तै भयो, थापाले भने, ठूलीले फर्मको नेतृत्व गरेकी थिई। मरेको गाईको हिन्दुधर्म अनुसार व्यवस्थान गर्ने उनले जनाए। थापाले फर्ममा पालेका गाईभैंसीबाट मासिक दुई हजार ५५० लिटर दूध उत्पादन हुँदै गरेको बताए। दूध बिक्री गरेर उनले मासिक डेढ लाख रुपैयाँ आम्दानी गरिरहेका छन्। 'ठूली गाई मर्दा आम्दानीमात्र घटेन, परिवारको सदस्य पनि घट्यो', उनले दुःख मनाउ गरे। ठूली गाईलाई टोक्ने सर्प पनि गाईले कुल्चेर मरेको छ।"
खोलाले बगाएर बेपत्ता मिक्लाजुङका बालक मृत फेला,पाँचथर : पाँचथरको मिक्लाजुङ गाँउपालिका ४ रविमा खोलाले बगाएर बालक मृत फेला पारेका छन्। खोलाले बगाएर बेपत्ता भएको दुई दिनपछि खेसङखोपाका लोकबहादुर राईका १० वर्षीय छोरा दियान राईलाई मृत अवस्थामा भेटिएको हो। दियाललाई रविको नयाँखोलाले शुक्रबार स्कुल जाने क्रममा बगाएर बेपत्ता बनाएको थियो। यावाराङ झरनाको केही तल आइतबार दिउँसो दियानको शव फेला परेको हो। प्रहरी र स्थानीयले बालकलाई मृत फेला पारेका हुन्। इलाका स्वास्थ्य कार्यालयमा रविमा मृतक बालकको शव पोस्टमार्टम गरिएको छ। मृतक वालक रविस्थित होलिचाइल्ड इङ्लिस स्कुलमा कक्षा चारमा अध्यनरत थिए। दाईसँगै विद्यालय आउने क्रममा दियानलाई खोलाले बगाएको थियो।
चाडपर्व खर्च कटौती नगर्न आग्रह,"काठमाडौं : सेवानिवृत्त निजामती कर्मचारीको चाडपर्व भत्ता कटौती गर्ने प्रयास भएको भन्दै निवृत्त राष्ट्रसेवक समाजले आपत्ति जनाएको छ। समाजले एक विज्ञप्ति जारी गर्दै खाईपाई आएको सुविधा कटौती नगर्न आग्रह गरेको हो। संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमाथि संसदको राज्य व्यवस्था तथा सुशासन समितिमा भएको छलफलमा सांसदले निवृत्त निजामतीको चाडपर्व खर्च कटौती गर्न प्रस्ताव गरेका थिए। समाजका अध्यक्ष खेमनाथ अधिकारीले विज्ञप्ति जारी गर्दै जीवनका ऊर्जाशील समय राष्ट्रको सेवामा बिताएका कारण निवृत्तपछि जीवन यापनका लागि राज्यकोषबाट पाएको सुविधा कटौती नगर्न आग्रह गरेका हुन्।"
समायोजन हुने प्रहरी बढुवा नहुने,"काठमाडौं : प्रदेशमा समायोजन हुने प्रहरीले बढुवा नपाउने भएका छन्। गृह मन्त्रालय सहमत नहुँदा समायोजन हुने प्रहरी बढुवाबाट वञ्चित भएका हुन्। राज्य व्यवस्था तथा सुशासन समितिमा छलफलमा रहेको नेपाल प्रहरीलाई संघ र प्रदेशमा समायोजन गर्न बनेको विधेयकमा यस्तो व्यवस्था गरिएको छ। लामो समयको रस्साकस्सीपछि बढुवा नगर्ने सहमति जुटेको हो। अधिकांश सांसदले प्रदेशमा समायोजन हुने प्रहरी निरीक्षकसम्मलाई एक तह बढुवा गर्नुपर्ने प्रस्ताव गरेका थिए। तर गृह सचिव प्रेमकुमार राईले आफ्नो अड्डी नछाडेपछि सांसद सहमतिमा आउन बाध्य भएका हुन्। तह बढुवा गर्न अर्थले पनि स्वीकृति दिएन। निजामतीको पनि तह मिलान मात्रै हो, बढुवा होइन। प्रहरीलाई बढुवा गर्ने बितिकै निजामती अदालत जान्छन्, उनले भने, फेरि समायोजन भनेको दुर्गममा जाने होइन प्रोत्साहन दिनलाई। जहाँ छन् त्यहीँ राख्ने हो। तर प्रदेशमा समायोजन हुने प्रहरीले अब दुई ग्रेडवृद्धिको तलब पाउने छन्। यो विषय समितिबाट पारित भएको छ। यस्तै, प्रदेश प्रहरी र संघीय प्रहरीको पोसाक र दज्र्यानी चिह्नमा पनि फरक नपर्ने भएको छ। सांसद नवराज सिलवालले पोसाक र दज्र्यानी चिह्न फरक बनाएर संघ र केन्द्रका प्रहरीमा विभेद हुने अवस्था ल्याउन नहुने प्रस्ताव राखे। उनको प्रस्तावमा समिति र मन्त्रालय सहमत देखियो। उक्त विधेयकमाथि समितिले दफाबार छलफल सकेको छ। मन्त्रालयले यहाँ उठेको विषयलाई समेटेर ड्राफ्ट ल्याएपछि पारित गर्छौँ, समिति सभापति शशी श्रेष्ठले भनिन्।"
माछा मार्ने क्रममा बेपत्ता,दमौली : आँबुखैरेनी गाउँपालिका २ मर्याङदी नदीमा माछा मार्ने क्रममा एक बेपत्ता भएका छन् । बेपत्ता हुनेमा सोही वडामा बस्ने ४२ वर्षीय कृष्णबहादुर कँडेल रहेको जिल्ला प्रहरी कार्यालय तनहुँले जनाएको छ । नदीमा माछा मार्ने क्रममा उनी दिउँसो २ बजेदेखि बेपत्ता भएका थिए । उनको खोजी भइरहेको प्रहरीले जनाएको छ।
प्रदेश१ को निर्णय : प्रत्येक मृतकको परिवारलाई २ लाख,"विराटनगर : निरन्तरको वर्षासँगै आएको बाढी र पहिरोमा परेर ज्यान गुमाउनेका परिवारलाई प्रदेश१ सरकारले तत्काल दुई लाख रुपैयाँ दिने निर्णय गरेको छ। विराटनगरमा आइतबार बसेको मन्त्रिपरिषद् बैठकले प्रत्यक परिवारलाई २लाख दिने निर्णय गरेको हो। प्रदेश सरकारले नियमित विपद् कोषमार्फत तत्कालको राहतस्वरुप मृतकका परिवारलाई रकम दिइने भएको हो। प्रदेश१ मा बाढी र पहिरोका कारण धेरै ठूलो क्षति भइरहँदा अमेरिका भ्रमणमा रहेका मुख्यमन्त्री शेरधन राई विराटनगर आएलगत्तै आकस्मिक मन्त्रिपरिषद् बैठक बोलाइएको थियो। प्रदेशका आन्तरिक मामिला तथा कानुन मन्त्री हिक्मत कार्कीले बाढी र पहिरोमा परेर घाइते भएकाको उपचार सरकारले निःशुल्क गर्ने बताए। विपद्मा भएको क्षतिको अवस्था र राहतका विषयमा आगामी मन्त्रिपरिषद् बैठकले थप निर्णय लिने समेत कार्कीको भनाइ छ। प्रदेश सरकारका प्रवक्ता समेत रहेका कार्कीले बाढी र पहिरोमा परेर बेपत्ता भएकाको खोजीलाई थप प्रभावकारी बनाइने बताए। उनले बाढी र पहिरोका कारण अवरुद्ध रहेका सडक खुलाउन तथा पीडितहरुको उद्धार गर्न नेपाल र सशस्त्र प्रहरी तथा नेपाली सेना गरेर तीनवटै सुरक्षा निकाय परिचालन गरिएको जानकारी दिए। तीनवटै सुरक्षा निकायले समन्वय गरेर बाढी र पहिरोमा परेर हराइरहेकाको खोजी र पीडितहरुको उद्धार गरिरहेको उनको भनाइ छ। प्रदेश१मा बाढीपहिरोमा परेर आइतबार साँझसम्म २० जनाको मृत्यु भइसकेको छ। प्रदेश प्रहरी कार्यालय विराटनगरका प्रवक्ता एसएसपी किशोर दाहालका अनुसार सबै भन्दा बढी भोजपुर र ओखलढुंगामा पाँचपाँच जनाको मृत्यु भएको छ। खोटाङमा तीन, उदयपुर र झापामा दुईदुई, इलाम, पाँचथर र सुनसरीमा एकएक जनाको मृत्यु भएको एसएसपी दाहालको भनाइ छ। बाढीपहिरोमा परेर १६ जना घाइते र ९ जना बेपत्ता भएका छन्। बाढीपहिरोले चार हजार बढी परिवार प्रभावित भएको प्रहरीले जनाएको छ।"
अछामको साफेबगरमा वर्षेनी बाढीकै त्रास,"अछाम : बुढीगंगा नदीमा पानीको बहाव बढेसँगै साँफेबगर नदी आसपासको क्षेत्र जोखिममा परेको छ।बुधबार रातिदेखि लगातार परेको वर्षाका कारण नदीमा पानीको बहाव बढेको हो।बाढीको बढी जोखिममा साँफेबगर नगरपालिका१का एक सय, ४का करिब ५ सय र ७ का ८० घरपरिवार रहेका छन्। वर्षा सुरु भएसँगै यहाँका स्थानीय त्रसित छन्। नगरपालिका ७ को ककडसातका ८० घरपरिवार बाढीको उच्च जोखिममा रहेका वडाध्यक्ष मिठ्ठु भाटले बताए। वर्षायाम सुरु हुने वित्तिकै स्थानीयको भोक निद्रा हराउने गरेको उनले बताए। 'लगाएको खेतिपाति बगाउँछ, गतिलो तटबन्ध छैन, तटबन्धनका नाममा तारजाली मात्र हाल्ने काम मात्र हुन्छ, त्यो तारजाली वर्षेनी बाढीले बगाएर लैजाने गर्छ,'उनले भने।' वडा नम्बर ४ मष्टामाण्डौका करिब ५ सय घरपरिवारमध्ये पुलबजारका ४० घरपरिवार बाढीको उच्च जोखिममा रहेका वडा अध्यक्ष तथा नगरपालिकाका प्रबक्ता बालगीरि कुँवरले बताए। 'नगरपालिकाले विपद्व्यवस्थापनका लागि कार्ययोजना बनाएको छ, 'उनले भने, 'कार्य योजनामा राहत वितरण गर्ने विषय मात्र उल्लेख छ।' ज्यान जोखिममा राखेर दिनचर्या बिताउँदै आएको पुलबजार निवासीरत्ना देवी नेपालीले बताइन्। उनले भनिन्, '२०३९ र २०६३ सालमा आएको बाढीले भएभरको सबै सम्पत्ति बगायो, त्यसको लेखाजोखा केही पनि छैन। असार, साउन र भदौका तीन महिनामा बाढीको डरले राति राम्रोसँग निन्द्रा नै पर्दैन, 'उनले भनिन्, 'राति पानी परेको दिन परिवारका सदस्य पालै पालो जाग्राराम बस्छौं।' उनले नदीको उर्लदो भेल देख्दा काल पर्खेर बसेजस्तै लागेको बताइन्। 'साना बालबच्चा छन्, बाढी आयो भने उनीलाई कसरी बचाउने चिन्ता लागिरहन्छ,' उनले भनिन्।बुढीगंगा र छिपे खोलामा दीगो तटबन्धका लागि कसैले पनि ध्यान नदिँदा वर्षेनी बाढीको समस्या भोग्नु परेको गुनासो स्थानीयको छ। नदीले तारेको कुनाबाट धार परिवर्तन गरेमा यहाँको सयौं बस्ती र बजार समेत बाढीको चपेटामा पर्ने स्थानीय रामबहादुर कुँवरले बताए। छिपेखोला र बुढीगंगामा दीगो तटबन्धनका लागि कसैले चिन्ता र चासो नदेखाएको उनको गुनासो छ। नदीले वर्षेनी यहाँको खेतियोग्य जमिन कटान गर्दै गइरहेको छ। २०६३ सालमा आएको बाढीले साँफेबगर क्षेत्रको करिब ४० रोपनीभन्दा बढी खेतियोग्य जमिन बगायो। सो क्षेत्र अहिले बगर बनेको छ। साँफेबगर नगरपालिकाको कार्यालय र एयरपोर्टलगायतका सयौं घरहरु समेत जोखिममा छन्। उत्तरबाट बुढीगंगा नदी र पूर्वबाट छिपे खोलाका कारण साँफेको एयरपोर्ट बजार नै जोखिममा परेको छ। बाजुराको त्रिबेणी नगरपालिका र बुढीगंगा नगरपालिकाको बीचमा रहेको द्वारीमा, बुढीगंगा नदी पहिरोका कारण थुनिएपछि साँफेबगरका बासिन्दामा झनै त्रास फैलिएको छ। त्रिबेणी नगरपालिका९ पैमा गाउँबाट पहिरो झर्न थालेपछि बुढीगंगा थुनिने खतरा बढेको हो। गत वर्ष पनि सो ठाउँमा नदी थुनिएको थियो।"
बजेट सक्न ओखलढुंगामा अनावश्यक ठाउँमा पर्खाल,"ओखलढुंगा : सहरी विकास तथा भवन कार्यालयले आर्थिक वर्षको अन्त्यमा बजेट सक्न अनावश्यक ठाउँमा पर्खाल निर्माण गरेको छ। सिद्धिचरण राजमार्गको ड्रेन समेत भत्काएर भित्तामा पर्खाल निर्माण गरेको हो। सिद्धिचरण नगरपालिका ११ को जालपा मन्दिर, मालपोत परिसरमा अघिल्लो वर्ष लगाएको ग्याविङ समेत भत्काएर मेसिनरी पर्खाल लगाइएको छ। पहिरो जाने र भत्किएको ठाउँमा लगाइने मेसिनरी पर्खाल अनावश्यक ठाउँमा व्यक्तिको जग्गा समेत मिचेर निर्माण गरिएको भन्दै स्थानीयले उजुरी गरेका छन्। पर्खाल निर्माण गर्न राजमार्गको पानी बग्ने ड्रेन भत्काएर मिचिएको छ भने मन्दिर वरपरको सडकको भित्ता खनेर पर्खाल लगाइएको छ। उक्त पर्खाल लगाइएको ५० मिटर वरपर पहिरोले सडक नै भत्काएको छ। तर भत्किएको ठाउँ छाडेर उक्त सुरक्षित स्थानमा भइराखेका पर्खाल समेत मासिएको छ। वडा कार्यालय, उपभोक्ता र भवन कार्यालयको मिलेमतोमा उक्त काम भएको भन्दै स्थानीयले जिल्ला प्रशासन कार्यालयको समेत ध्यानाकर्षण गराएका छन्। प्रमुख जिल्ला अधिकारी गणेश आचार्यले पहिरो गएका स्थान छाडेर अनावश्यक ठाउँमा पर्खाल लगाएको पाइएको बताए। स्रोत दुरुपयोग गर्ने नियत देखिएको आचार्यको भनाइ छ। उनले यसबारे लिखित उजुरी आए छानविन हुने बताए। स्थानीय श्याम श्रेष्ठ लगायतले आफ्नो घडेरीमा अनुमतिबिनै उपभोक्ता समूह र कार्यालयले पर्खाल लगाएको भन्दै रोक्न प्रशासन कार्यालयमा उजुरी गरेका छन्। उजुरीपछि अहिले काम रोकिएको सहरी विकास तथा भवन कार्यालय (संघ) का इञ्जिनियर भूपाल मगरले बताए। उनले उजुरी परेकाले यो वर्षको काम स्थगित भएको र काम अनुसारको भुक्तानी हुने जानकारी दिए। यो योजना असार १५ पछि सुरु गरिएको थियो। उपभोक्ता समितिमार्फत गरिएको ५० लाखको उक्त योजनामा अनियमितता भएको स्थानीयबासीको आरोप छ।"
"सप्तरीमा ३५ सय घर डुबानमा, कम हुँदै पानीको बहाव","राजविराज : चार दिनदेखिको अविरल वर्षाका कारण विभिन्न खोलामा आएको बाढीले ठाउँठाउँमा बाँध भत्काउँदा सप्तरीको साढे तीन हजार घर डुबानमा परेका छन्। सप्तकोशी, त्रियुगा, खाँडो, महुली, जिता, बलान, भलुवाही, सुन्दरी, खडक, चापिनलगायतका नदी र खोलामा आएको बाढीले तीन हजार ५०० घर डुबानमा परेको जिल्ला प्रहरी कार्यालय सप्तरीले जनाएको छ। ३०० भन्दा बढी घर परिवार विस्थापित हुँदा १२ हजार मानिस प्रभावित भएको एसपी मनोजकुमार यादवले बताए। जिल्ला प्रहरी कार्यालयका अनुसार ५० घरमा पूर्ण रुपले क्षति भएको छ भने डुबानका कारण ३०० घरका मानिस विस्थापित भएका छन्। बाढीको पानीले घेरिएका ८०० जनालाई प्रहरीले रबर बोट, डोरी, लाइफ ज्याकेट प्रयोग गरी उद्धार गरेको छ। विस्थापित परिवार नजिकैको उच्चस्थलमा रहेको विद्यालय र बाँधमा पाल टाँगेर आश्रय लिएर बसेका छन्। पानीले घेरिएको तिलाठी कोइलाडी गाउँपालिका ५ टिकुलियामा बाढीको तीब्र बेगका कारण डोरीको सहाराले आवतजावत गर्दै स्थानीय। सप्तरीका ९ नगरपालिका र ९ गाउँपालिका कुनै न कुनै रुपमा बाढीले प्रभावित रहेको जनाउँदै एसपी यादवले हनुमाननगर कंकालिनी र सप्तकोशी नगरपालिका तथा तिलाठी कोइलाडी र तिरहुत गाउँपालिका अति प्रभावित बनेको बताए। राजविराज र बोदे बर्साइन नगरपालिका, महदेवा र खडक गाउँपालिकाका केही वडा बढी प्रभावित भएका छन्। हनुमाननगरदेखि डलवासम्म मात्र ११० घरपरिवार विस्थापित भएको सशस्त्र प्रहरी बल बोर्डर आउट पोस्ट बर्साइनका इन्स्पेक्टर बिनुप श्रेष्ठले जानकारी दिए। विस्थापित परिवारका अधिकांश बुहारी माइत गएका छन्। अन्य मानिस उच्च बाँधमा आएर बसेको तिलाठी कोइलाडी ५ का लखन रायले बताए। आइतबार बिहानदेखि वर्षा केहीबेर रोकिँदै पुनः सुरु हुने गरेकाले विस्थापितको संख्या बढ्न सक्ने प्रहरीको अनुमान छ। बाढीबाट हुने क्षति न्यूनीकरण तथा राहतका लागि नेपाली सेना, नेपाल प्रहरी र सशस्त्र प्रहरी प्रभावित क्षेत्रमा परिचालित रहेको तथा अहिलेसम्म कुनै मानविय क्षति नभएको प्रमुख जिल्ला अधिकारी सुरेन्द्र पौडेलले बताए। बाढीले त्रियुगा, खाँडो, महुली खोला लगायतले भत्काएको बाँध सेना, प्रहरी र स्थानीय मर्मतसम्भारमा जुटेका छन्। खाँडो नदीमा बाढीको भेल अत्यधिक रहेकाले तिलाठीमा भने बाँध मर्मत कार्य सम्भव हुन नसकेको तिलाठी कोइलाडी गाउँपालिका १ नम्बर वडा अध्यक्ष दिनेश्वर मिश्रले बताए। यता सप्तकोशी नदीमा आइतबार साँझ पानीको बहाव घटेर दुई लाख १७ हजार दुई सय ८४ क्विसेक प्रतिसेकेन्ड रेकर्ड गरिएको कोसी ब्यारेज कन्ट्रोल रुमले जानकारी दिएको छ। सप्तकोशी नदीमा पानीको बहाव उच्च भई ओभरफ्लो हुन थालेपछि राति सबा १२ बजेदेखि तीन घण्टासम्म कोसी ब्यारेजका ५६ वटै ढोका खोलिए पछि पानीको बहाव कम भएको स्थानीय आकाशराज भण्डारीले बताए। पानीको वहाब कम भएपछि अहिले २७ वटा ढोका मात्र खोलिएको कन्ट्रोल रुमले जनाएको छ।"
"बाढीपहिरो र डुवानबाट देशभर ६० को मृत्यु, २६ जना बेपत्ता","काठमाडौं : अबिरल वर्षापछि आएको बाढीपहिरो र डुवानका कारण अहिलेसम्म ६० जनाको मृत्यु भएको छ। प्रहरी प्रधान कार्यालयका अनुसार शुक्रबारदेखि आइतबार बेलुकीसम्म २४ महिला र ३६ पुरुषको ज्यान गएको हो। प्रहरीको विवरण अनुसार देशभर २६ जना अझै बेपत्ता छन् भने ३८ जना घाइते छन्। १ हजार ४४४ जनाको उद्दार भइसकेको छ। प्रदेश १ मा १९, प्रदेश २ मा १४, प्रदेश ३ मा १५, प्रदेश ५ र कर्णाली प्रदेशमा दुईदुई र काठमाडौं उपत्यका तीन जिल्लामा ८ जनाको ज्यान गएको छ।"
उद्दारकर्मीको आँखा पुग्न नसकेको पर्साको शीकारीवास,"वीरगन्ज: अविरल वर्षाका कारण आएको बाढीले देशका विभिन्न जिल्लामा गाउँ डुबानमा छन्। सयौं घरपरिवार विस्थापित भएका छन्।समाचार तयार पार्दासम्म प्राप्त जानकारीअनुसार बाढीमा परी ४८ जनाको मृत्यु,  बेपत्ता र २५ घाइते भएका छन्। देशभर बाढी आएपछि पर्सा जिल्लाको सुदूरपश्चिममा रहेको जंगलभित्र खहरे खोलासँगै टाँसिएको शीकारीवास गाउँका बासिन्दा बाढीको त्रासमा छन्। त्यहाँ करिब ४०४२ घरपरिवार बस्छन्।यो वर्षामा कति बेला के हुने हो भन्ने त्रासमा उनीहरु रातदिन काटिरहेका छन्। पाँच दिनदेखिको अविरल वर्षाका कारण गाउँसँगै टाँसिएर रहेको चिल्मेढरा खोलामा आइरहेको बाढीको भेल बस्तीमा पस्नै लागेको छ। डेढ सय गाउँले त्रासमा बाचिरहेको बेला कसैले चासो नदेखाएको स्थानीय अगुवा सुजित बस्नते बताए। 'खहरे खोलामा आएको बाढीले जमिन कटान गरिरहेको छ। बाढीको भेल गाउँ पस्ने त्रासले गाउँले रातदिन सुतेका छैनन्, सुजितले भने, 'यहि बेला हात्तीको बथान पनि गाउँमा डुलिरहेको छ, यस्तो त्रास र बिजोग कसेको आँखामा परेको छैन। पर्सा र चितवन राष्ट्रिय निकुञ्जको घना जंगलबीचमा रहेको शीकारीवास गाउँ, पर्साको ठोरी गाउँपालिका वडा नम्बर ३ मा पर्छ। झण्डै १ सय ५० वर्ष पहिलेदेखि बसेको उकत वस्तीमा अहिलेसम्म पनि स्वास्थ्य, शिक्षा, खानेपानी र सडक नहुँदा त्यहाँ सरकारको उपस्थिती शून्य छ। शीकारीवास गाउँमा पिउने पानीका लागि चापाकल वा धारा नभएका कारण वर्षौदेखि स्थानीय गाउँ छेउको खहरे खोलाकै पानी पिउँदै आएका छन्। तर अहिले अविरल वर्षासँगै खोलामा बाढी आएपछि त्यहाँका स्थानीय तीन दिनदेखि त्यही भेलको धमिलो पानी पिउँदै गरेको स्थानीय ब्रदी चौधरीले बताए। 'पानी नखाए बाँच्नै सकिदैन, त्यही भएर जे जस्तो भएपनि भेलकै पानी ल्याएर खाइरहेका छौं, चौधरीले भने, 'जंगलभित्र सङगलो पानीको मुहान खोज्न जान त सकिन्थ्यो तर यहि बेला हात्तीहरु गाउँमा डुलिरहेका कारण ज्यान खतरामा पार्न चाहेका छैनौ।' 'अहिले मात्र होइन, हरेक वर्षमा खानेपानीको यस्तै सास्ती खेप्नुपर्छ, स्थानीय सोनामतिदेवी थारुले भनिन्, 'हिउँदमा त खोलाको पानी अलि सङलो हुन्छ, तर वर्षामा बाढी आएका बेला भने मुहान् खोज्न जंगलभित्र जान सकिदैन, भेलकै धमिलो पानी ल्याएर खानुपर्छ, अहिले पनि भेलकै पानी खाइरहेका छौं।' बाढी र भेलको त्रासमा रातभर जाग्राम बस्दै आइरहेको बेला पनि गाउँपालिकाका जनप्रतिधिले एक पटक फोन समेत नगरेको स्थानीय अगुवा सुजितको दुखेसो छ। गाउँमा नीजि क्लीनिक वा औषधि पसल पनि छैनन्। कसैलाई सामान्य ज्वरो आउँदा सिटामोलका लागि सात किलो मिटर कच्ची र साँघुरो बाटो छिचोलेर ब्रम्हनगर वा विजयवस्ती पुग्नुपर्छ। अविरल वर्षा र बाढीले कच्ची बाटो पनि बगाएको र ठाउँठाउँमा खाल्डाखुल्डी हुँदा मोटरसाइकल र साइकल पनि गुड्ने अवस्था नरहेको सुजितले बताए। अहिले यो वर्षा र झरीमा कोही बिरामी भइहाले ब्रम्हनगर पुर्याउन पनि मुस्किल छ,' उनले भने, 'हाम्रो पीडा बुझिदिने कोहि छैनन्।' गाउँपालिकाका प्रमुख पदमलाल श्रेष्ठले भने शीकारीवासमा खानेपानी र तटबन्धनका लागि यो आर्थिक वर्षमा आठ लाख रुपैयाँ विनियोजन गरेको र काम भइरहेको बताए।"
"मेची नदीको बाढी गाउँ पस्यो, करिब सय परिवार विस्थापित",झापा : अविरल वर्षासँगै झापाका नदीमा पानीको बहाव बढेसँगै विस्थापित हुनेको संख्या बढ्दो छ। झापाको कन्काई र मेची नदीको बाढी बस्तीमा छिरेपछि विस्थापित हुनेको संख्या बढेको हो। झापामा आइतबार कचनकवल गाउँपालिका ४ को पाठामारी बस्तीमा बाढी पसेर करिब ३० घर विस्थापित भएका छन्। मेची नदीको बहाव बढेर नदी गाउँ पसेकाले उक्त क्षेत्रका बासिन्दाको घरभित्रै पानी पसेकाले स्थानियलाई अहिले सुरक्षित स्थानमा सार्ने काम भएको प्रमुख जिल्ला अधिकारी जनकराज दाहालले जानकारी दिए। दाहालले दिएको जानकारी अनुसार गौरीगञ्ज गाउँपालिकाको १ नम्बर वार्डको होक्लाबारी भन्ने गाउँका ३० घरपरिवार बिस्थापित भएका छन्। उनीहरुलाई इन्द्रेणी प्रावी स्कुलमा राखिएको दाहालले बताए। त्यसैगरी शिवसताक्षी नगरपालिकाको १० का ४ घरपरिवार विस्थापित भएका छन्। उनीहरुलाई पनि सुरक्षित स्थानमा सारिएको दाहालले अन्नपूर्णसँग बताएका छन्। ४ दिनदेखि परेको लगातारको वर्षाले झापामा २ जनाको मृत्यु र १ जना बेपत्ता भएको जिल्ला प्रहरी कार्यालय झापाले जनाएको छ। रेडक्रसका फोकल पर्सन हरिशरण खड्काका अनुसार कन्काई नदीमा पनि बहाव सर्तकता तह नजिक छ। बढ्ने र घट्ने क्रम जारी छ।
संघीयता जनतालाई सस्तो,"स्याङ्जा : गण्डकी प्रदेशका मुख्यमन्त्री पृथ्बीसुब्बा गुरुङले संघीय शासन व्यवस्था नागरिकका लागि सस्तो र सहज भएको बताएका छन् । संघीय सरकार खर्चालु र धान्न नसक्ने भन्दै आलोचना भइरहेका बेला मुख्यमन्त्री गुरुङले संघात्मक शासन प्रणाली सरकारका लागि महंगो भए पनि नागरिकका लागि सस्तो र सहज भएको दावी गरेका हुन् । आँधीखोला गाउँपालिका५ स्थित जुग्लेखोलामा नवनिर्मित पुल उद्घाटन र नागडाँडाकार्र्कीनेटा कालोपत्रे सडकको शनिबार शिलान्यास गर्दै मुख्यमन्त्री गुरुङले नागरिकले लिने सेवा सुविधाका लागि स्थानीय सरकार घरदैलोमै भएकाले सजिलो भएको बताए । सानातिना सिफारिस लिनकै लागि पटकपटक सदरमुकाम र मन्त्रालय धाउनु पर्ने बाध्यता हटेपछि सेवाग्राहीको समयसँगै खर्च पनि बचत हुने उनले बताए । स्थानीय तहमा चिनेजानेका मान्छे हुने भएकाले काम लिन पनि सजिलो हुन्छ, मुख्यमन्त्री गुरुङले भने, विश्वका ३० भन्दा बढी मुलुकमा संघीय शासन व्यवस्था छ । संघीयता भएको मुलुकका जनता सुखी, खुशी र समतामूलक विकास भएको छ । राप्रपा अध्यक्ष कमल थापाप्रति व्यंग्य गर्दै मुख्यमन्त्री गुरुङले पूजापाठ गरेर राजतन्त्र नफर्कने बताए । आफ्नो दाजुलाई समेत बचाउन नसक्ने व्यक्तिलाई राजा बनाउनु पनि छैन, उनले भने । पाँच वर्षमा गण्डकी प्रदेशलाई देशकै नमुना प्रदेश बनाउने योजना रहेको उनको भनाइ थियो । दुई वर्षभित्र घरघरमा धारा, सिचाई, बिजुली पुग्ने दावी गर्दै उनले कृषि र खाद्यान्नमा आत्मनिर्भर बनाउने दावी गरे । गण्डकीमा १४ दशमलब २ प्रतिशत जनता गरिबीको रेखा मुनि रहेको जानकारी दिँदै गुरुङले पाँच वर्षभित्र गरिवी ५० प्रतिशत घटाउने र १० वर्षमा सून्यमा झार्ने दावी गरे । ८ लाख निरक्षर रहेको प्रदेशमा ५ वर्षभित्र सबैलाई साक्षर बनाउने प्रदेश सरकारको योजना छ, उनले भने । विरोध गर्नेले गरिरहे पनि पछाडी नफर्कीने र हात्ती लम्के झै लम्किरहने गुरुङले बताए । स्थानीय तहसँग हातेमालो गर्दै प्रदेश सरकारअघि बढ्न चाहे पनि केही स्थानीय तहले सहकार्य गर्न नचाहेकोमा उनले दुखेसो पोखे । कार्यक्रममा भौतिक पुर्वाधार विकासमन्त्री रामशरण बस्नेतले ढिला सुस्ती र भ्रष्टाचार अन्त्य गर्न प्रदेश सरकार लागि परेको दावी गर्दै नागडाँडा कार्कीनेटा सडक आगामी वर्ष १७ किलोमीटर निर्माण गर्ने प्रतिवद्धता जनाए । सो अवसरमा प्रदेशसभा सदस्य मिनप्रसाद गुरुङ, प्रदेश नीति तथा योजना उपाध्यक्ष डा गिरीधारी शर्मा पौडेल, भौतिक पूर्वाधार सचिव ईश्वर मरहठ्ठा, गाउँपालिका अध्यक्ष सुधिरकुमार पौडेल, उपाध्यक्ष शर्मिला पौडेल, प्रमुख प्रसासकिय अधिकृत उज्वल भुसाल, वडाध्यक्ष कृष्णप्रसाद पनेरुलगायले पनि बोलेका थिए । आँधीखोला गाउँपालिका५ जुग्लेमा आठ महिनामै मोटर पुल निर्माण भएको हो । गजिन्द्र निर्माण सेवा स्याङ्जाले तोकेको समयभन्दा ३ महिना अगावै पुल निर्माण पुरा गरेको हो । २२ दशमलब ६ मिटर लामो पुल एसएनआरटीपी कार्यक्रमअन्तर्गत पुर्वाधार विकास कार्यालयले निर्माण गरेको हो । दुई करोड २० लाख ७० हजार रुपैयाँको लागतमा निर्माण भएको यस पुलले स्याङ्जाको आधीखोला र पर्वतको कार्किनेटा हुँदै घण्टे लुखुं देउराली जाने बाटोलाई सहज बनाएको छ । १० किलोमीटर कालोपत्रे दुई बर्षमा निर्माण सम्पन्न हुने र २७ करोड १६ लाख रुपैयाँको लागत रहेको पूर्वाधार विकास कार्यालय कास्कीले जनाएको छ ।"
माइ खोला तर्ने क्रममा बेपत्ता तीन छात्रा अझै भेटिनन्,"इलाम : माइ खोला तर्ने क्रममा शनिबार वेपत्ता भएका तीन छात्रा फेला परेका छैनन्। बिहानैदेखि प्रहरी, शासस्त्र प्रहरी र स्थानीयले खोजीकार्य तीव्र बनाए पनि सफलता हात नपरेको प्रहरीले जनाएको छ। माई नगरपालिका ६ भगवती माध्यमिक विद्यालयमा अध्यानरत माइ नगरपालिका १ ज्वालेका कक्षा ९, ७ र ६ मा अध्यानरत निसा सुनार,अञ्जना आङ्देम्बे र सुनिता साउदेन बिहान ७ बजेदेखि वेपत्ता भएका थिए। परीक्षा सकेर घर फर्कने क्रममा उनीहरुलाई खोलाले खत्रक्पाबाट बगाएको स्थानीय शिक्षक गोपाल घिमिरेले जानकारी दिए । उनीहरुसँगै खोला तर्ने दुईजना भने खोला तर्न सफल भएका छन्। शसस्त्र प्रहरी, नेपाल प्रहरी र स्थानीयले बिहानैदेखि घटनास्थलदेखि दोमुखासम्म खोजतलास गरेको दानावारी रेडक्रस उपशाखाका सदस्य नेत्र प्रसाद भट्टराईले जानकारी दिए। उनले भने, ' भेल नरोकिएकाले खोजी कार्यमा समस्या भएको छ ।' परीक्षा सकेर घर फर्कर्दै गरेका पाँचजना विद्यार्थीले देउमाई खोलाको पुल माई खोला पार गर्ने प्रयास गरेका थिए। आइतबारसम्म उपलब्धि हात नपरेको जिल्ला प्रहरी कार्यालय इलामका डीएसपी हेमन्त भण्डारी क्षेत्रीले जानकारी दिए। विद्यालयका प्रधानअध्यापक दिनेशकुमार भगतका अनुसार अविरल वर्षाका कारण शुक्रबारको परीक्षा स्थगित गरेर वर्षे विदा दिइएको छ। वर्षाको समयमा भेलको पीरले धेरैजसो विद्यार्थी विद्यालय नजीक डेरा गरेर बस्ने गरेका छन्।वर्षाको कारण घर जान रोकिएका विद्यार्थी शनिबार घर फर्कर्दै थिए। ज्वाले क्षेत्रबाट दैनिक २५ जना विद्यार्थी भगवतीमा अध्यानरत छन्। नजिकमा पुल नहुँदा अधिकांश विद्यार्थीले खोलाबाट नै वारपार गर्नुपर्ने वाध्यता छ। विद्यालय गएका विद्यार्थी वेपत्ता भएपछि परिवारमा रुवावासी चलेको शिक्षक बुद्धिप्रसाद आंदेम्बेले बताए। उनले भने, 'पुरै गाउँ शोकमा छ,' उज्यालो भएदेखि स्थानीयले हराएका छात्राको खोजी तीव्र पारेका छन्।'"
सुर्खेतको छिन्चुमा एटीएम संचालनमा,सुर्खेत : पहिलो पटक सुर्खेत उपत्यका बाहिर भेरीगंगा नगरपालिका१० छिन्चुमा एटीएम सेवा संचालनमा आएको छ।कृषि विकास बैंक शाखा कार्यालय छिन्चुले सुर्खेत उपत्यका बाहिर पहिलो पटक एटिएम सेवा संचालनमा ल्याएको हो। रत्न राजमार्गमा पर्ने बाँकेको कोहलपुरदेखि सुर्खेत उपत्यकासम्मको बीच भागमा एटीएम सेवा थिएन। कृषि विकास बैंकका क्षेत्रीय निर्देशक सुशिल हुमागाँईले शुक्रबार उद्घाटन गरे। एटीएम सेवा आइतबारदेखि पूर्णरुपमा संचालनमा आएको शाखा कार्यालय छिन्चुका लेखापाल देवराज उपाध्यायले बताए।
तस्बिरमा २०६ औं भानु जयन्ती,"काठमाडौं : आइतबार विभिन्न कार्यक्रम गरेर २०६ औं भानु जयन्ती मनाइएको छ । भानु जयन्तीको अवसरमा काठमाडौंमा प्रभातफेरी तथा नगर परिक्रमा गरिएको छ। भानु प्रतिष्ठानले राजधानीमा भानु जयन्ती आयोजना गरेको हो। नेपाल प्रज्ञा प्रतिष्ठानबाट सुरु भएको प्रभातफेरी पुतलीसडक, बागबजार, रत्नपार्क हुँदै पुनः प्रज्ञामा पुगेर समापन भएको थियो। भानु जयन्तीको अवसरमा राष्ट्रकवि माधवप्रसाद घिमिरेलाई रथारोहणा गरिएको छ। तस्बिर : रोज्वे रेग्मी"
"भोजपुर : पहिरोमा पुरिएर पाँचकाे मृत्यु, दुई घाइते","भोजपुर : सातादिनको अविरल वर्षातसँगै आएको पहिरोमा परी भोजपुरमा दुईजना घाइते भएका छन्। पहिरोमा परेर रामप्रसाद राई गाउँपालिका ७, बासिखोराकी ३५ वर्षीया प्रेमकुमारी राई र भोजपुर नगरपालिका ११, आम्तेककी ६६ वर्षीया रामकुमारी राई घाइते भएका हुन्। बासिखोराकी प्रेमकुमारीलाई घाँस काट्ने क्रममा र आम्तेककी रामकुमारीको घरकै आँगनमा पहिरोसँगै झरेको ढुंगाले लागेको जिल्ला प्रहरी कार्यालय भोजपुरका इन्सपेक्टर पाण्डव राजवंशीले जानकारी दिए। पहिरोले प्रेमकुमारीको कम्मर र घुँडा, रामकुमारीको दायाँ हातमा चोट लागेको प्रहरीको भनाइ छ। दुवैजना प्राथमिक उपचारपछि घर फर्किसकेका छन्। भोजपुरमा पहिरोमा परेर रामप्रसाद राई गाउँपालिकामा ४ र टेम्के मैयुङ गाउँपालिकामा १ गरी ५ जनाको मृत्यु भइस्को छ।"
बाढी पहिरोमा परी मृत्यु हुनेको संख्या ४८ पुग्यो,"काठमाडौं : अबिरल वर्षापछि आएको बाढी पहिरो र डुवानका कारण मृत्यु हुनेको संख्या ४८ पुगेको छ। प्रहरी प्रधान कार्यालयका प्रहरी उपरीक्षक रमेश थापाका अनुसार २१ महिला र २७ पुरुषको बाढी पहिरोमा परी ज्यान गएको हो। शनिबार बिहानसम्मको विवरण अनुसार २५ जना घाइते भएकाले उनीहरुको सम्बन्धित स्थानीय अस्पतालमा उपचार भइरहेको छ। अहिलेसम्म ३५ जना बेपत्ता भएका छन्। प्रहरीका अनुसार एक हजार १०४ जनाको उद्धार भएको छ। प्रहरीले दिएको जानकारी अनुसार प्रदेश १ मा १७, प्रदेश २ मा सात, प्रदेश ३ मा १२, प्रदेश ५ र ६ मा दुईदुई र उपत्यकाको दुई जिल्लामा आठ गरी ४८ जनाको ज्यान गएको छ। उपत्यकाको काठमाडौँमा तीन र ललितपुरमा पाँच जनाले ज्यान गुमाएका छन्। प्रदेश १ अन्तर्गत भोजपुरमा पाँच, ओखलढुङ्गामा चार, खोटाङमा तीन, झापामा दुई, सुनसरी, उदयपुर, इलाममा एकएक जनाको ज्यान गएको छ। प्रदेश २ अन्तर्गत धनुषा र बारामा दुईदुई तथा पर्सा, रौतहट, सिरहामा एकएक गरी सात जनाको मृत्यु भएको छ। प्रदेश न३ अन्तर्गत काभ्रे, मकवानपुरमा तीनतीन, सिन्धुली र धादिङमा दुईदुई तथा रामेछाप र चितवनमा एकएक जनाको मृत्यु भएको प्रहरीले जनाएको छ। यस्तै प्रदेश ५ को पाल्पा र दाङमा एकएक तथा प्रदेश ६ को डोल्पामा दुई जनाको मृत्यु भएको छ। बेपत्ता हुनेमा काठमाडौँ र ललितपुरमा एकएक जना, प्रदेश १ को पाँचथरमा, झापा, उदयपुर र सुनसरीमा एकएक तथा मोरङ र इलाममा तीनतीन जना छन्। प्रदेश २ को पर्सा, रौतहट, महोत्तरी, सिरहा,र धनुषामा एकएक जना बेपत्ता छन्। प्रदेश ३ को सिन्धुलीमा ६ जना र धादिङमा एकजना बेपत्ता छन्। यस्तै प्रदेश ६ को डोल्पास्थित कासिल खोलाले बगाएर ११ जना बेपत्ता रहेको प्रहरी प्रधान कार्यालयले जनाएको छ। घाइते हुनेमा उपत्यकामा पाँच, प्रदेश १ मा आठ, प्रदेश ३ मा १२ जना रहेका छन्। सुरक्षाकर्मीले उपत्यकाबाट १९४ जना, प्रदेश १ बाट १२ जना, प्रदेश २ बाट ८२७ जना, प्रदेश ३ बाट ७१ जनाको उद्धार गरेको जनाएको छ। अहिले पनि उद्धारकार्य जारी रहेको प्रहरीले जानकारी दिएको छ।"
चिकित्सकमाथि हातपात गर्ने पक्राउ,"डडेल्धुरा : जिल्ला सदरमुकामा रहेको डडेल्धुरा अस्पतालमा खटिएका चिकित्सकमाथि आक्रमण गर्नेमध्ये एक जनालाई प्रहरीले पक्राउ गरेको छ। प्रहरीले चिकित्सकको उजुरीका आधारमा आइतबार दिउँसो शंकास्पद एकजनालाई नियन्त्रणमा लिएको डडेल्धुराका प्रमुख जिल्ला अधिकारी राजुप्रसाद पौडेलले जानकारी दिए। नियन्त्रणमा रहेका व्यक्तिका विषयमा आवश्यक अनुसन्धान भइरहेकाले उनको परिचय भने गोप्य राखिएको छ। आज दिउँसो एकजनालाई प्रहरीले नियन्त्रणमा लिएको छ,प्रजिअ पौडेलले भने,अहिले प्रहरीले उनिमाथि अनुसन्धान गरिरहेको छ। गत बुधबार दिउँसो शव परिक्षण गरिरहेका चिकित्सकलाई ढिलो गरेको भन्दै हातपात गरिएको थियो। आक्रमणपछि चिकित्सकले दोषीमाथि कारबाही नहुँदासम्म नियमित सेवामा फर्कन नसक्ने जिल्ला प्रशासन कार्यालयलाई जानकारी गराएका छन्। अमरगढी नगरपालिका११ का वडाध्यक्ष सूर्यप्रकाश खड्काको नेतृत्वमा आएको भीडले शव परिक्षण गरिरहेका चिकित्सकमाथि आक्रमण गरेको चिकित्सकहरुको आरोप छ। तर, वडाध्यक्ष खड्काले भने उक्त घटनामा आफ्नो कुनै संलग्नता नरहेको दाबी गर्दै आएका छन्।"
गोरु कुट्नेविरुद्ध मोरङ जिल्ला अदालतमा मुद्दा,"विराटनगर : गोरु र गाई काट्ने घटनामा संलग्नलाई कारबाही गर्ने घटना नौला होइनन्। तर, हामीमाझ गोरु कुटेकै आरोपमा एक व्यक्तिलाई पक्राउ गरेर मुद्दा चलाइएकाे घटना छ। घटना मोरङको हो, पुरानो रिसिइबीका कारण छिमेकीको गोरु कुटेर अंगभंग बनाउने एक जना उर्लाबारीबाट पक्राउ परेका छन्। मावा खोला किनारमा चर्न गएको गोरु कुटेको अभियोगमा उर्लाबारी१ का ३० वर्षे प्रेम लिम्बू पक्राउ परेका हुन्। उर्लाबारी नगरपालिका१ रमेश कार्की ढोलीले गत शुक्रबार खोलाको डिलमा बाँधेरेको गोरुलाई फरुवाको पछाडी पट्टीको भागले प्रहार गरेर अंगभंग बनाएको आरोप लगाएर लिम्बूमाथि उजुरी दिएका छन्। उजुरीका आधारमा लिम्बूलाई पक्राउ गरिएको र प्रारम्भिक अनुसन्धानबाट उनी घटनामा संलग्न पाइएको प्रहरी निरीक्षक रामप्रसाद तिमल्सिनाले जानकारी दिए। उनका अनुसार कोदालो प्रहारबाट गोरुको दायाँ खुट्टा भाँचिएको र शरीरका विभिन्न भागमा चोट लागेको छ। ढोली र लिम्बूबीच पुरानो रिसिईबी रहेको खुलेको प्रहरीको भनाइ छ। त्यही रिसिईबीका आधारमा ढोलीको गोरुलाई निर्मम कुटपिट गरेको तिमल्सिनाले बताए। घटनामा संलग्न लिम्बूलाई पक्राउ गरेर आइतबार मुलुकी अपराध संहिता २०७४ को परिच्छेद २७ को दफा २८९ को उपदफा (१) बमोजिम कसुरमा मुद्दा चलाउन जिल्ला अदालत मोरङबाट म्याद थप गरेर अनुसन्धानअघि बढाइएको जानकारी उनले दिए। पशु चौपायलाई कुटपिट गरेर अंगभंग बनाएको ठहर भएमा ६ महिनासम्म कैद र ५० हजार रुपैयाँसम्म जरिवाना हुने कानूनी व्यवस्था छ। गाई र गोरु काटेको घटनामा संलग्न पक्राउ परेका धेरै उदाहरण छन्, तिमल्सिनाले भने, तर गोरु कुटेको घटनामा संलग्न पक्राउ परेको यो नै पहिलो हो।"
सेल्फी लिँदा लडेका भाइ बचाउन जाँदा दाजुलाई बाढीले लग्यो,"वीरगन्ज : बाढी र डुबानमा परी पर्सा र बारामा आइतबारसम्म ५ जनाको मृत्यु भएको छ। वीरगन्जको सिर्सिया नदीमा बाढी हेर्न गएका बेला बाढीले बगाएर शनिबार बिहानदेखि बेपता बालक अनुज पटेल आइतबार बिहान मृत अवस्थामा भेटिएका छन्। वीरगञ्ज महानगरपालिका १८ भवानीपुर घर भई हाल वडा नम्बर १३ तेजारथ टोलमा बस्दै आएका रामनारायण पटेलका १४ वर्षीय छोरा अनुजको शव रामगढवास्थित बजरंग सिनेमा हल नजिकैको खेतमा आइतबार बिहान भेटिएको पर्साका प्रहरी उपरीक्षक सोमेन्द्र सिंह राठौरले जानकारी दिए। शनिबार बिहानैदेखि बाढीमा बेपत्ता भएका अनुजको सुरक्षाकर्मी र स्थानीयवासीले नदी आसपासका क्षेत्रमा रातभर खोजी गरेका थिए। आइतबार बिहान खेतको हिलोमा लत्पतिएको अवस्थामा बालकको शव फेला पारेको खोजीमा संलग्न पर्सा क्षेत्र नम्बर १ का सांसद प्रदीप यादवले जानकारी दिए। भाइ र साथीहरूसँग बजरंग हलस्थित सडकमा सेल्फी लिने क्रममा अनुजका भाइ रोहीत चिप्लिएर पानीमा खसेका थिए। भाइलाई बचाउने क्रममा अनुजको टोपी बाढीको भेलमा खसेपछि त्यही टोपी टिप्ने क्रममा बाढीको भेलले अनुजलाई बगाएर बेपत्ता बनाएको प्रत्यक्षदर्शी उपेन्द्र पटेलले बताए। यसअघि गत शुक्रबार पनि पर्साकै पर्सागढी नगरपालिका वडा १ बागवना नजिकै रहेको सिङ्याही खोलाको बाढीले बगाएर स्थानीय १२ वर्षीय निखल पटेलको मृत्यु भएको थियो। बारामा पनि अविरल बर्षाका कारण आएको बाढी र डुबानमा परि दुई जना बालक सहित तीन जनाको मृत्यु भएको छ। शनिवार साँझ बाराको कलैया उपमहानगरपालिका १३ बलिरामपुरका हजारी साह गोंढका १० वर्षीय छोरा अन्जित साह गोंढको मृत्यु भएको हो। बाख्रा चराउन खेतमा गएका बेला सडक छेउमा खनिएको खाल्डोमा डुबेर बालक अन्जितको मृत्यु भएको बारा प्रहरीका प्रवक्ता प्रहरी नायव उपरिक्षक रन्जित सिंह राठौरले जानकारी दिए। शनिवार नै बाराको सुवर्ण गाउँपालिका वडा नम्बर ८ हर्दियामा पनि एक युवकको मृत्यु भएको छ। शनिवार अविरल पानी परिरहेका बेला धान रोपाइका लागि खेको आली खन्दै गरेका बेला अचानक बेहोश भइ लडेका स्थानीय राजदेव पंडितका छोरा सुदामा पण्डितकव मृत्यु भएको हो। पानीले भिजेर अनचालक खेतमा ढलेका सुदामालाई स्थानीयले उपचारका लागि गाउँको क्लिनिकमा पुर्याएका थिए। थप उपचारका लागि एम्बुलेन्सबाट कलैया ल्याउने क्रममा बाटोमै उनको मृत्यु भएको हो। सन्तगज देखि बरियारपुर सम्मको सडक वर्षाले हिलाम्मे भएर बिग्रिएका कारण समयमै अस्पतालमा पुरयाउन नसकिएका कारण सुदामाको बाटोमै मृत्यु भएको उनका अभिभावकले बताए। यसअघि गत शुक्रबार साँझ बाराकै परवानीपुर गाउँपालिका वडा नम्बर १ रहरीया गाँउका अरविन्दर यादवका साढे चार वर्षीया छोरा विक्की यादवको घर अगाडिकै नालामा डुबेर मृत्यु भएको थियो। पाँच दिनदेखिको अविरल वर्षा पर्सा र बारामा आइतबार बिहानदेखि रोकिएको छ। वर्षा रोकिएर नदी र खोलाहरूमा पानीको सतह घट्दै गएपछि जनजीवन सामान्य हुँदै गएको छ। बाराका सहायक प्रमुख जिल्ला अधिकारी मुरारी कार्कीका अनुसार बाढी र डुबानले जिल्लामा ७०० घरपरिवार विस्थापित भएका छन्। उनीहरू नजिकैको विद्यालय, छिमेकीको घर र मस्जिदमा शरण लिएर बसेको सहायक प्रमुख जिल्ला अधिकारी कार्कीले जानकारी दिए।"
"सिन्धुलीमा बाढी र पहिरोमा हराएका तीन शव भेटिए, चार अझै वेपत्ता","सिन्धुली : सिन्धुलीमा बाढी र पहिरोले बगाउँदा बेपत्ता भएका ३ जनाको शव भेटिएको छ। चारजना अझै वेपत्ता छन्। पहिरोले घरसहित बगाउँदा शनिबार वेपत्ता भएका दुधौली नगरपालिका १२ स्थित जिनाखु बुढीटारीका हिराबहादुर पौडेलकी श्रीमती र छोरीको शव आइतबार भेटिएको प्रहरीले जनाएको छ। शनिबार घरसहित पहिरोले बगाउँदा वेपत्ता भएकी पौडेलकी श्रीमती ३० वर्षीय सुनिता पौडेल र उनकी छोरी १० वर्षीया सविता पौडेलको शव दुधौली नगरपालिका ११ र १२ को सिमाना सिसेन र ठाकुरखोलाको दोभानमा भेटिएको जिल्ला प्रहरी कार्यालय सिन्धुलीका प्रमुख चक्रबहादुर सिंहले जनाए । श्रीमती र छोरीसँगै शनिबार वेपत्ता पौडलका छोरा सागर पौडल भने अझै वेपत्ता छन्। उनको खोजिकार्य जारी रहेको सिंहले बताए। उता आइतबार सिन्धुलीकै सुनकोसी गाउँपालिका र काभ्रेको रोसी गाउँपालिकाको सिमानामा अन्दाजी २५३० वर्षका एक पुरुषको रोसीले बगाएर ल्याएको अवस्थामा शव भेटिएको छ। उनको पहिचान हुन नसकेको स्थानीय प्रगतीशिल माविका प्रधानाध्यापक चक्रबहादुर श्रेष्ठले जानकारी दिए। यसैबीच शुक्रबार राति कमला नदीले घरसहित बगाउँदा वेपत्ता दुधौली नगरपालिका ४ बस्ने रेणु कापरी, उनका ७ वर्षीय छोरा आधिं कापरी, १ वर्षीय छोरा सार्गन कापरी र उनकी आमाजु ६० वर्षीया मरणी कापरी अझै फेला पर्न सकेका छैनन्। 'उनीहरुको आइतबार बिहानैदेखि खोजतलास गरिरहेको भएपनि फेला पार्न सकिएको छैन,' सिंहले भने।"
अस्थायी साधनमा महिला आकर्षण,"बागलुङ : गाउँ घर मात्र होइन, शहर पनि अस्थायी साधनका बारेमा अझै खुलेर बहस गर्न तयार देखिन्न। पुरुषमासमेत एक किसिमको लाज र संकुचन देखिन्छ। महिलाहरु, त्यसमा पनि दुरदारजका पढ्न, लेख्न र अवसरले पछाडी परेकाहरु यस्ता विषयमा कति खुल्लान् ? सामान्यतयाः कठिन उत्तर आए पनि जिल्लाको दुर्गम खुंखानीका महिलाका हकमा यो जवाफ गलत सावित हुन्छ। यहाँका पुरुष भने बन्ध्याकरण गर्न पनि मान्दैनन्। अस्थायी साधन प्रयोग गर्न र स्वास्थ्य चौकीमा गएर लिन पनि अप्ठ्यारो मान्छन्। पुरुष स्वास्थ्यचौकीसम्म पुग्न अप्ठ्यारो मान्ने भएपछि महिला नै अस्थायी साधनका लागि स्वास्थ्यचौकी पुग्छन्। तमानखोला गाउँपालिका५ को खुंखानी स्वास्थ्यचौकीमा भेटिएकी नरदेवी सिर्पालीले अस्थायी साधनको व्यवस्था आँफैले गर्ने गरेको खुलेरै अनुभव सुनाइन्। तेस्रो सन्तान जन्मेपछि श्रीमानलाई स्थायी बन्ध्याकरणका लागि भनेको थिएँ, तर उनले मानेनन्, सिर्पालीले थपिन्, अस्थायी साधन प्रयोग गरौं, लिन जानुस् भन्दा उनले मानेन्। त्यसैले कन्डम लिन पनि म आफै स्वास्थ्यचौकीमा आउने गरेको छु। श्रीमानले कमजोर हुने भन्दै बन्ध्याकरण पनि गर्न नमान्ने गरेको उनको भनाइ छ। अस्थायी साधन प्रयोग गर्न नमान्दा धेरै सन्तान हुने भयले आफै कन्डम लिन स्वास्थ्य संस्थामा आउने गरेको स्थानीय आशकुमारी सिर्पाली बताउँछिन्। सन्तानको रहर पुग्यो बन्ध्याकरण गर्नुस् ? कमजोर हुने र काम गर्न गाह्रो हुने भन्दै पन्छिन्छन्, उनले भनिन्, यतिकै बस्दा बच्चा बस्छ की भन्ने डरले हामी आफैले अस्थायी साधनको जोहो गर्छौं। प्रजनन् शिक्षाबारे सामान्य जानकारीसमेत नपाएका खुँखानीका महिला दुई सन्तान मात्रै जन्माउनुपर्छ भन्नेमा सचेत देखिन्छन्। यद्यपी, गरिबी, अशिक्षा, चेतना लगायतका कारण उनीहरु बाध्यताको उल्झनमा परेको देखिएको छ। जसका कारण एकै दम्पतिका थुप्रै सन्तान छन्। अस्थायी साधनको प्रयोग गर्दा कतिपय महिलामा महिनावारी नियमित नहुने, महिनावारी हुँदा धेरै रगत बग्ने, टाउको दुख्ने जस्ता समस्या देखिने गरेको उनीहरु गुनासो गर्छन्। खुंखानी स्वास्थ्यचौकीको पछिल्लो तथ्यांकअनुसार हाल २२ जनाले पिल्स, ४१ जनाले डिपो र ५९ जनाले इम्प्लान्ट नियमित प्रयोग गर्दै आएका छन्। पुरुषको तुलनामा महिला नै अस्थायी साधन प्रयोगमा धेरै सचेत पाइएको खुंखानी स्वास्थ्यचौकी प्रमुख दिपक पौडेलले बताए। विभिन्न बाहना बनाएर पुरुषहरु अस्थायी साधन अपनाउन नमान्ने अवस्था छ, उनले भने, कन्डम प्रयोग गर्नेको स्वास्थ्यचौकीले तथ्यांक नराखे पनि यो लिन आउने ९० प्रतिशत महिलाहरु नै छन्। महिलाले प्रयोग गर्ने अस्थायी साधन समयसमयमा परिवर्तन गरिरहनुपर्छ। डिपो सुई प्रत्येक तीनतीन महिनामा लगाउनुपर्ने भएकाले झुक्किएर कहिलेकाँही गर्भ रहने समस्या रहेको महिलाहरुको गुनासो छ। दुर्गम गाउँमा प्रशासन र अन्य संघसंस्थाले आयोजना गर्ने स्वास्थ्य शिविरमा पनि स्थायी बन्ध्याकरण गर्ने र अस्थायी साधनका बारेमा खुलेर सोध्ने महिलाहरु नै अधिक हुन्छन्। शिविर भयो भने पनि मिनील्याप गर्नेको संख्या धेरै हुन्छ, स्वास्थ्यचौकीकी अनमी माया घर्तीले भनिन्, हामी कतिपटक सम्झाईबुझाई गर्दा पनि पुरुषहरु आउनै मान्दैनन्, पुरुषमा चेतना नभएको पनि होइन, अटेर गरेर महिलालाई नै पठाउँछन्।"
बाढीबाट जोगिन धुरीमा चढेकी महिलाको लडेर मृत्यु,"राजविराज : सप्तकोसी नगरपालिका७ बनिगामाको बाढीमा डुबेर एक महिलाको मृत्यु भएको छ। डुबानबाट जोगिन घरको धुरीमा चढेकी श्यामकुमारी चौधरीको धुरीबाट लडेर मृत्यु भएको हो। बाढीबाट जोगिन छतमा बसेका ४ बालबालिकालाई भने जिल्ला प्रहरी कार्यालय सप्तरी र सशस्त्र प्रहरी बल समेतको टोलीले सकुशल उद्दार गरेको छ। त्रियुगा नदीको बाढी बस्तीमा पस्दा बनिगामाका करिब ३०० परिवार विस्थापित भएको नगरपालिकाका प्रमुख उत्तमकुमार गौतमले बताए। अबिरल बर्षाको कारण त्रियुगा खोलामा आएको बाढीले खोलाको बाँधनाघि सप्तकोसी नगरपालिका३मा रहेका ५० घर र वडा७ का ४० घरमा दुई फिट पानी जमेको छ। प्रमुख जिल्ला अधिकारी सुरेन्द्र पौडेलसहितको प्रहरी टोली उद्दारका लागि सो क्षेत्रमा पुगेको छ। सप्तरीको सप्तकोसी नगरपालिकाको हेड बाँधदेखि तल त्रियुगा पुल मुनिको नयाँ निर्माण गरिएको बालुवाको बाँध ठाउँठाउँमा चिरा परी फुट्ने अबस्थामा पुगेको छ। सप्तकोशी नगरपालिका१ फत्तेपुरमा हेड बाँधको पारुहाङ चोक क्षेत्रका करिब १०० घरमा बाढी पसेको छ। त्रियुगा नदीमा आएको बाढीले फत्तेपुरको नयाँ बजार सप्तकोसीको बनिगामा लगायत सिद्धिपुर, सखुवनी, बोची गाउँ पुरै डुबानमा परेको स्थानीय खगेन्द्र कार्कीले बताए। अमाहा, जुटपानी, बाँदर खोपी लगायतका खहरे खोलामा आएको बाढीले खोरिया टोलका करिब ५० घर डुबानमा परेका छन्। सप्तरी र उदयपुरको सीमामा पर्ने त्रियुगा नदीको बाँध फुटेको छ। निरन्तर वर्षा भइरहेकोले नदीमा पानीको बहाबले त्रियुगा नदीको सप्तरीतर्फको बाँध समेत फुट्ने जोखिम बढेको स्थानीय धर्मबहादुर खत्रीले बताए। बाँध फुटेमा सप्तकोसी क्षेत्रका सयौं घर डुबानमा पर्ने सम्भावना बढेपछि सो क्षेत्रका स्थानीयहरु सुरक्षित स्थानमा सर्न थालेका छन्। वर्षा जारी रहेकाले आवागमनमा कठिनाई भएकाले उनीहरुले घरका समानहरु निकाल्न पाएका छैनन। पहाडमा समेत बर्षा भइरहेकोले उदयपुरको चुरे क्षेत्रअन्तर्गत रौता पोखरी हुँदै आउने त्रियुगा नदीमा पानीको बहाब बढेको छ।"
सिन्धुलीमा बाढी र पहिरोले २५० बढी विद्युतका पोल बगायो,"सिन्धुली : बाढी र पहिरोले विद्युतका पोल बगाउँदा सिन्धुलीमा झण्डै ७५ लाख रुपैयाँ बराबरको क्षति भएको छ। चार दिनदेखि जिल्लाका ग्रामिण क्षेत्रका अधिकांश बस्ती अन्धकार भएका छन्। विद्युत प्रशारण लाइनको ११ केभिएजटि तथा एलटी लाइनकै सयौं पोलहरु बाढी र पहिरोले बगाउँदा विद्युत सेवा अवरुद्ध भएको हो। अवरुद्ध विद्युत सूचारु गर्न अझैं केहि दिन लाग्ने नेपाल विद्युत प्राधिकरण सिन्धुली शाखाका प्रमुख लिलानाथ अर्याले जानकारी दिए। चार दिनसम्मको वर्षापछि आएको बाढी र पहिरोले २ सय ५० बढी पोल बगाएका छन्। मुख्य लाइनकै दर्जनौं पोलमा क्षति पुगेको छ। 'हालसम्मको प्राविधिक अध्ययनअनुसार ७५ लाख रुपैयाँ बढीको क्षति भएको छ,'उनले भने। पोलमा क्षति हुँदा जिल्ला सदरमुकामबाहेक मरिण, सुनकोसी, दुधौली, गोलन्जोर गाउँपलिकाका अधिकांश बस्तीमा विद्युत सेवा अवरुद्ध भएको छ। सुनकोसी गाउँपलिकामा मात्र एक सयबढी पोल पहिरोले बगाएर क्षति पुर्याएको छ। प्राधिकरणका इन्जिनियर र कर्मचारी दिनरात नभनी विद्युत निर्माणमा जुटेपनि वर्षा कम नभएकाले ग्रामिण क्षेत्रमा पुग्न कठिन भएको अर्यालले जनाए। 'हामी गाडी, मोटरसाइकल जाने सबै ठाउँमा पुगेर पोलहरु निर्माण गरिरहेका छौं। गाउँगाउँमा पोल बोकेर जाने बाटो नै नभएका ठाउँमा पुग्न अझैं केही दिन लाग्छ,' उनले थपे। कमला नदीले त्यस क्षेत्र आसपासका पोलहरु बगाउँदा दुधौली नगरपालिकामा पूर्णरुपमा विद्युत सेवा अवरुद्ध भएको भएपनि कमला नदी पार गरेर पोल लैजाने र मान्छे जाने अवस्था नै नभएको उनले सुनाए। यस्तै कमलामाई नगरपालिका २ को चियाबारीदेखि कमलामाई नगरपालिका ३ चपौली, गोलञ्जोर गाउँपालिका र सुनकोसी गाउँपालिका पूर्णरुपमा अन्धकार हुँदा स्थानीय सम्पर्कविहीन भएका छन्। जिल्लाको घ्याङलेख गाउँपालिका र हरिहरपुरगढी गाउँपालिकामा पनि विद्युत सेवा अवरुद्ध छ। बाढी र पहिरोका कारण कहाँ कस्तो क्षति छ भन्ने अझैं एकिन भइ नसकेको बताइएको छ। 'विद्युत अवरुद्ध भएपछि चार दिनदेखि स्थानीयसँग सम्पर्क नै हुन सकेको छैन्। कहाँ के भएको छ भन्ने बुझ्न अझैं समय लाग्छ,' उनले भने। संचारविहीन बाढी र पहिरोले विद्युतका तार पोलमा क्षति गर्दा जिल्ला सदरमुकाम र ग्रामिण क्षेत्र सम्पर्कविहीन भएको छ। सदरमुकाममा दुई दिनपछि शनिबार साँझबाट विद्युत सेवा सूचारु भएपनि गाउँमा विद्युत नहुँदा संचार सामग्री चार्ज गर्न नहुँदा सम्पर्कविहीन भएको हो। लगातारको वर्षाले क्षति पुर्याएको सुनकोसी गाउँपालिका ७ गैरीगाउँमा परिवारको अवस्था बुझ्न चार दिनदेखि प्रयास गरेपनि सम्पर्क हुन नसकेको कमलामाई नगरपालिका ५ की कविता विश्वकर्मा बताले बताइन्।'यहाँ पनि बाढी र पहिरोले बसी सक्नु छैन।गाउँमा कस्तो छ, खबर बुझ्न सकिएको छैन', उनले भनिन्। विकजस्तै जिल्ला सदरमुकाम बस्ने अधिकांशले गाउँका आफन्तको खबर बुझ्न पाएका छैनन्। जिल्लाका ग्रामिण क्षेत्रका अधिकांश प्रहरी कार्यालयमा समेत सम्पर्क हुन छाडेको छ। मोबाइल अफ हुँदा ग्रामिण क्षेत्रमा बाढी पहिरोले पुर्याएको क्षतिको विवरण संकलन गर्न र उद्धारमा खट्न समेत कठिन भएको सिन्धुलीका प्रहरी प्रमुख चक्रबहादुर सिंहले जानकारी दिए।"
एक सातादेखि पोखराजोमसोम हवाई सेवा बन्द,मुस्ताङ : प्रतिकूल मौसमका कारण एक सातादेखि पोखराजोमसोम हवाई सेवा प्रभावित बनेको छ। कास्की र मुस्ताङ खण्डमा मौसमी अवस्थामा सुधार नभएकाले हवाई उडान नसकेको जोमसोम नागरिक उड्यन कार्यालयले जनाएको छ। लगातार उडान रद्द हुन थालेपछि मुस्ताङपोखरा आउजाउ गर्ने पर्यटकले टिकट रद्द गर्न थालेको नागरिक उड्यन कार्यालय जोमसोमका प्रमुख भानुभक्त कोइरालाले जानकारी दिए। उनका अनुसार जोमसोम आउने तारा एयरलाइन्सका दैनिक ५ वटा उडान रद्द हुँदै आएका छन्। सिजनको समयमा पोखरा जोमसोममा दैनिक १८ वटा सम्म उडान हुने गर्छ। मौसम सुधार भएमा एक सय बढी पर्यटक मुस्ताङ आउने नागरिक उड्यन प्रमुख कोइरालाको भनाई छ। हवाई उडानको 'अफ सिजन' सुरु भएसँगै पोखराजोमसोम नियमित उडान भर्दै आइरहेको समिट एयरलाइन्सले उडान स्थगित गरेको कार्यालयले जनाएको छ। नेपाल वायुसेवाको जहाजले पनि साताको दुई पटक नियमित भर्ने गरेको छ। सडकमार्ग पनि अवरुद्ध लगातारको वर्षासँगै म्याग्दी र मुस्ताङको सिमानामा सडक भासिएपछि बेनीजोमसोम सिधा यातायात अवरुद्ध बनेको छ। शुक्रबार करिब १५ मिटर सडक भासिएपछि म्याग्दी र मुस्ताङमै सवारी साधन रोकिएका हुन्। अप्ठ्यारो स्थानमा सडक भासिएकाले करिडोर सडकले एकतर्फी बाटो खुलाउने प्रयास जारी राखेको छ। करिडोरले चट्टान फोर्ने दुई वटा ब्रेकरको सहयोगमा ट्र्याक खोल्ने काम गरेको आयोजना प्रमुख मुकुन्द अधिकारीले जानकारी दिए। अप्ठ्यारो स्थानमा सडक भासिएका दोहोरो आवगमन खुलाउन केही दिन लाग्ने उनले बताए। हवाई तथा सडक अवरुद्धपछि मुस्ताङ सदरमुकाम सुनसान छ। होटलका कोठा रित्तै छन्। मुक्तिनाथ मन्दिरमा समेत तीर्थालुको रौनक न्यून भएको मुक्तिनाथ विकास समितिका कर्मचारी रवीन सुवेदीले जानकारी दिए। जोमसोमदेखि दैनिक छुट्ने लामो दूरीका सवारी साधन गन्तब्यमा पुग्न सकेका छैनन्।
"कर्णाली राजमार्गको दुरदशा, ठाउँठाउँमा पहिरो, गन्तव्यमा पुग्नै सकस","कालिकोट : केही दिनदेखिको भारी वर्षाका कारण कर्णाली राजमार्गका विभिन्न ठाउँमा पहिरो खस्दा यात्रा निकै जोखिमपूर्ण बनेको छ। कर्णाली राजमार्गको जुम्ला सुर्खेत सडकखण्डअन्तरगत कालिकोट र दैलेखको सिमाना नजीकको घट्टेखोला, जिल्लाको शुभकालिका गाउँपालिकास्थित गगने खोला, जिल्ला सदरमुकाम नजीकैको सुनार खोला, मोल्फा, पिली, खल्लागाडलगायतका एक दर्जन बढी ठाउँमा पहिरो जाँदा प्रहरी र स्थानीय तहको सक्रियतामा राजर्माग सूचारु गरेपनि यात्रा निकै जोखिमपूर्ण बनेको हो। गगने खोलाको भीरमा वर्षेनी वर्षायाममा पहिरो खस्दा कर्णाली राजमार्ग अवरुद्ध हुँदै आएको छ। यो वर्ष पनि शनिबार मात्र गगनेको भीरमा पहिरो जाँदा सडक अवरुद्ध भएको छ। ठूलो चट्टानबाट फुट्ने पहिरोले राजमार्ग पुरै भत्काई दिएको छ। सडकको स्वरुप नै बिगारी दिएको छ। सामान्य पानी पर्दा पनि पहिरो खस्ने गगने खोलामा पहिरोको स्थायी व्यवस्थापनका लागि सडक विभागले ध्यान नदिँदा कर्णाली राजमार्गमा संचालन हुने सवारी साधन तथा यात्रा गर्ने यात्रुहरुले सास्ती खेप्नु परेको छ। जिल्ला प्रहरी कार्यालय कालिकोट र पचालझरना गाउँपालिका अध्यक्ष खड्गराज सेजुवालको सक्रियतामा गगनेको खोलाको पहिरो पन्छाएर आइतबारदेखि राजमार्ग सूचारु गरिएको छ। कर्णाली राजमार्गकाअन्तरगत झण्डै एक दर्जन बढी ठाउँमा पहिरो खस्दा कर्णाली राजमार्गमा संचालन हुने सवारी साधन बीच बाटोमा अलपत्र परेका छन्।सडक अवरुद्ध भएपछि स्थानीय यात्रुहरु तथा पर्यटकीय क्षेत्र रारा ताल जाने आन्तरिक पर्यटक बीच बाटोमा रोकिएका छन्। उनीहरुलाई निर्धारित समयमा गन्तव्यमा पुग्नै मुस्किल छ। जुम्ला, कालिकोटदेखि सुर्खेत, नेपालगंज र नेपालगञ्ज सुर्खेतदेखि कालिकोट जुम्ला, मुगु जाने सयौं यात्रुहरु बीच बाटोमै अलपत्र छन्। जिल्ला प्रहरी प्रमुख डिएसपी बिनोद शर्माले जिल्लाको खाँडाचक्र नगरपालिकाको पिली र गगने खोलामा खसेको पहिरो पन्छाउन डोजर र प्रहरी पहिरो स्थलमा खटिएका छन्।उनले वर्षेनी वर्षायाम लागेसँगै हरेक राति पहिरो खस्ने र बिहान पहिरो पन्छाएर सडक खुलाउने गरिएको उक्त भीरमा यस वर्ष पनि पहिलेकै समस्याले निरन्तरता पाएको बताए। उनले प्रहरीको काम नै सडक खोल्ने भएको बताए। उनले भने, ' भीरबाट खस्ने पहिरो रोकिएपनि भित्र भित्रै बगिरहेको लेदोका कारण राजमार्ग संचालनमा समस्या छ। गगने खोलामा पटक पटक पहिरो जाँदा राजमार्ग अवरुद्ध हुँदै आएपनि पहिरोको दीर्घकालीन व्यवस्थापनका विषयमा सम्बन्धित निकायले चासो नदेखाउँदा यात्रुहरुले सास्ती खेपिरहेका छन्। पचालझरना गाउँपालिका अध्यक्ष खड्गराज सेजुवालले कर्णाली राजमार्गको गगने खोलामा आएको पहिलो पन्छ्याउन आफै लागेको बताए। पानी पर्ना साथ कर्णाली राजमार्ग अवरुद्ध हुने भएकाले सडक अवरुद्ध भएर यात्रुहरुले सास्ती खेप्न नपरोस भनेर आफू पहिरो पन्छ्याउन पचालझरना गाउँपालिबाट शुभकालीकाको गगने खोलामा आएको सेजुवालले बताए। उनले भने, 'कर्णाली राजमार्गको दैलेखको किटुदेखि कालीकोटको राँचुलीसम्मको सडक कठिन छ। जहाँ ठाउँठाउँमा पहिरो आउने गरेको छ। यस क्षेत्रको पहिरोको स्थायी रुपमा व्यवस्थापनका लागि सबैले सामूहिक पहल गर्न जरुरी छ। यो सडकखण्डमा वर्षा याममा कहाँ कतिबेला पहिरो आउँछ र सडक अवरुद्ध हन्छ भन्ने हक्का नै हुँदैन्।"
नाति र बुहारी गुमाएकी आमाको रोदन भगवानले मलाई किन लगेनन्?,"भोजपुर : बिहानको साढे ७ बज्दै थियो।एकनासले पानी परिरहेको थियो। रामप्रसाद राई गाउँपालिका५ मानेभञ्याङ तुन्ताङका ४६ वर्षीय कुमार राईकी श्रीमती मनकुमारी राई पालीघरमा भान्सामा मकैको खाजा बनाउँदै थिइन्। जेठो छोरो १७ वर्षीय शिवकुमार र कान्छो छोरो १५ वर्षीय शक्तिकुमार कोठामा पढ्दै थिए। कुमार र उनकी ७७ वर्षीया आमा कालीमाया राई भने मुलघरमा बसेर गफ गर्दै थिए। एकाएक घरमाथिबाट गड्यागुडुङ आवाज आयो। आवाजसँगै खसेको पहिरोले पालीघर पुर्यो। हतासमा कुमारकी आमा बेहोस् भइन्। आफ्ना आँखा अगाडी मकैको खाजा बनाउँदै गरेकी जीवनसंगिनी र कोठामा पढ्दै गरेका दुई भाइ छोरालाई पहिरोले पुरिदिएपछि कुमारको होसहवास उड्यो। सपनाजस्तै त्यो कहालीलाग्दो दृश्यले कुमार नतमष्तक भए। हेर्दाहेर्दै जीवनसाथी र मुटुका टुक्रा गुमाए। एकछिन पछि वरपरका छिमेकी भेला भए। कोही बेहोस भएकी बुढीआमालाई संझाउन थाले भने कोही कुमारलाई सम्हाल्दै थिए।कोही प्रहरीलाई खबर गर्दै थिए त कोही पहिरो हटाउने सामाग्री जुटाउनेतर्फ लाग्न थाले। हेर्दा हेर्दै कुमार र उनकी बुढीआमाको हालत दयनीय अवस्थामा पुग्यो। होसहवास गुमेको शरीर होसमा आउने वित्तिकै एकहोरो बरबराउँथ्यो। 'मेरी मनकुमारी, मेरा बाबु' भावविह्वल मुद्राका कुमारका मुखबाट यही शब्द एकोहोरो निस्किरहेका थिए। उनी बर्बराउँदै 'पहिरोले मेरो संसार सक्यो, पत्नी र छोराहरु निल्यो', भन्दै थिए।आँखै अगाडि आफ्नै संसार उजाडिएको देख्दा कुमारलाई पत्नी र छोराको वियोगमा सम्हालिन मुस्किल भइरहेको थियो। सामान्य आर्थिक अवस्थाका कुमारका जेठो छोरो शिव कक्षा ११ को परीक्षा सकेर घर बसेका र कान्छो छोरो शक्ति स्थानीय सावित्रा माविमा कक्षा १० मा पढ्दै थिए। आँखैसामु बुहारी र नातीको यो हविगत देखेर ती बुढीआमा होसमा आउने वित्तिक्कै कहालिँदै थिइन्। 'ए मेरी बुहारी, ए मेरो नाती, ए बाबा हो कोही त बोल। भगवानले मलाई किन लान सकेन । मेरा बच्चाको के दोष थियो र ? भन्दै उनी छाति पिटिपिटी रुन थाल्छिन्। वर्षौदेखि त्यही भिरालो पाखाको काखमा बस्दै आएका कुमारको सानो सुखी परिवारलाई दैवले उजाडी दिएपछि सिंगो तुन्ताङबासी शोकमा डुबेको छ।'मान्छेको लेखान्त कहाँ गएर के हुँदोरहेछ, 'स्थानीय हेमराज राईले भने, 'छोराहरु पनि एकदमै इमान्दार थिए, पढाइमा अब्बल नै थिए।' उक्त घटनापछि प्रहरी चौकीका सई मचिन्द्र भण्डारी कमाण्डको प्रहरी टोली र स्थानीयबासीले पहिरो हटाएर शव बाहिर निकालेका छन्। घटनास्थलमा जेसिबी पुर्याउन नसकेपछि प्रहरी र स्थानीयबासीले नै पहिरो उत्खनन गरेको वडाध्यक्ष विरेन्द्र राईले बताए। उनले पहिरोमा पत्नी र छोराहरु गुमाएका पीडित कुमारको परिवारलाई पाल र राहतका लागि गाउँपालिकाले तयारी गरेको उनले बताए। यसबाहेक अन्य जोखिमपूर्ण सार्वजनिक स्थल, विद्यालयमा पूर्व सतर्कता गराइएको वडाध्यक्ष राईले बताए। भोजपुरमा पहिरोले ५ को ज्यान गयो अविरल वर्षासँगै आएको पहिरोले भोजपुरमा ५ जनाको मृत्यु भएको छ। गत असार २६ गते रामप्रसाद राई गाउँपालिकाकै बासीखोरामा एकजना र असार २७ गते टेम्केमैयुङ गाउँपालिकाको लेखर्कमा एकजना बालकको पनि मृत्यु भएको थियो। बासीखोराका ६६ वर्षीय जगतबहादुरको घरको छानोले पुरिएर र लेखर्कका १४ वर्षीय जनक विकको चर्पी बस्ने क्रममा पहिरोले चर्पीसँगै पहिरोले बगाएको थियो।"
डडेल्धुरा अस्पतालमा विवाद : चिकित्सकले छाडे जिल्ला,"धनगढी : डडेल्धुरा अस्पतालको विवाद बल्झिदै गएको छ। अस्पतालमा कार्यरत चिकित्सकहरु जिल्ला छाडेर धनगढी आइपुगेका छन्। धनगढीमा आइपुगेका चिकित्सकहरुले आइतबार पत्रकारसँग भेटघाट गर्दै काम गर्ने वातावरण नभएको गुनासो गरे। अस्पतालमा पटकपटक बिना कारण चिकित्सकमाथि आक्रमण हुन थाल्यो,डाक्टर नवराज जोशीले भने,कसरी काममा फर्किने? असार २५ गते मृतक शव पोस्टमार्टमको विषयलाई लिएर चिकित्समाथि आक्रमण भएको थियो। अमरगढी नगरपालिका११ का वडाध्यक्ष सूर्यप्रकाश खड्काको नेतृत्वमा आएको भीडले शव परीक्षण गरिरहेका चिकित्सकमाथि आक्रमण गरेको अस्पतालमा कार्यरत चिकित्सकको आरोप छ। प्रहरीको रिपोर्ट आएपछि चिकित्सकहरुले पोस्टमार्टम गर्ने हो, डाजोशीले भने,पोस्टमार्टम गर्ने क्रममा बाहिरबाट हुलदंगा गरेर भित्र आए। त्यसपछि पोस्टमार्टमा संलग्न चिकित्सक काम छोडेर बाहिर लागेका हुन्। आक्रमण गर्नेलाई कारवाही नहुञ्जेल नियमित काममा नफर्कने पोस्टमार्टमा संलग्न डाक्टर दिनेश उपाध्यायले बताए। असार २५ गते चिकित्सकमाथि आक्रमण भयो। डाक्टरहरुले आक्रमण गर्नेमाथि कारबाहीको माग गर्दा पनि कुनै कतैबाट सुनुवाइ भएन, उनले भने। त्यस्तै नेपाल चिकित्सक संघ सुदूरपश्चिम संयोजक प्रमोद जोशीले कार्यकक्षमै चिकित्सकमाथि आक्रमण हुँदा पनि स्थानीय प्रशासन कुनै पनि कदम नचाल्नु आपति जनक कुरा भएको बताए। ४ दिन वितिसक्दा पनि चिकित्सकलाई आक्रमण गर्नेको सुनुवाई भएको छैन, उनले भने,दोषीलाई २४ घण्टाभित्र कानूनी दायरा भित्र नल्याए आन्दोलनमा जान बाध्य हुने छौं। अस्पतालमा उपचार सेवा बन्द हुँदा विरामीहरुलाई सास्ती भएको छ। डडेल्धुरामा उपचार बन्द भएपछि धनगढीका अस्पतालमा भने विरामीको चाप बढेको छ।"
सधैं पहिरोको सकस,"बेंसीसहर : मस्र्याङ्दी गाउँपालिका५ माथिल्लो चिप्लाका बासिन्दा तीन दशकदेखि पहिरोको चपेटामा पर्दै आएका छन्। पहिरोले च्याप्दै लगेपछि स्थानीय बसाईं गर्न बाध्य बनेका छन्। अनुसन्धानकर्ता तथा विज्ञले उक्त गाउँ सार्न सिफारिस गरेपनि पुनस्र्थापनाको लागि कुनै कार्य नभएको स्थानीयको गुनासो छ। अहिले दिनदिनै पानी पर्न थालेपछि गाउँले विस्थापित भएका छन्। स्थानीय अगुवा कुमिरजंग गुरुङका अनुसार पानी परेसँगै पहिरो जान सुरु गरेको छ। पानी पर्नासाथ पहिरो खस्न सुरु हुन्छ। गाउँले अन्यत्र गएर बस्न थालेका छन्, गुरुङले भने। पहिरोले बगाउन लागेपछि रामबहादुर गुरुङ घेर्मुफाँटमा बसाईं सरेका छन्। सरकारबाट स्थानान्तरणको काम नभएपछि आफ्नै खर्चले घर बनाएको उनले बताए । बेलबहादुुर गुरुङ प्रोजु डाँडामा सरेका छन्। उनलाई बेलायतमा रहेका बाहुनडाँडा, ताघ्रिङ र घेर्मु (बाघेता) समाजले घर बनाउन सहयोग गरेको थियो। मनजित गुरुङ गाउँमाथिको क्रमुचेमा सरेका छन् । सुबजंग गुरुङ, रामबहादुर गुरुङ, धनसुब्बा गुरुङलगायत पनि क्रमुचे सरेका छन्। कामराम गुरुङ बेंसी झरेका छन्। माथिल्लो गाउँका श्रीप्रसाद गुरुङ, प्रेमबहादुर गुरुङ, मनराम गुरुङ, कुमेर गुरुङलगायत घर बनाउने तयारीमा छन्। स्थानीय कविजंग गुरुङले पानी पर्न थालेपछि पहिरोले गाउँलाई च्याप्दै आएको बताए । १० वर्षदेखि गाउँ सारिदिन सरकारसँग माग गरिरहेका स्थानीयले बताएका छन्। २०७२ को भूकम्पपछि भने सरकारले पहिलेभन्दा केही चासो देखाएको स्थानीय बताउँछन्। खेतबारी लगिसक्यो, घरपनि लानै लागेको छ। नसरी सुखै भएन, कुमिरजंगले भने। माथिल्लो चिप्लाको तल्लो गाउँमा १० र माथिल्लो गाउँमा २२ घर छन्। स्थानीय भक्तबहादुर गुरुङका अनुसार पहिरोले घर लाने समस्या भएपछि डराइडराई बस्नुपरेको छ। जाने ठाउँ नभएका यहीं बस्न बाध्य छन्। पानी पर्न थालेदेखि डराउनुपर्छ, उनले भने। उनले स्थानीय रत्न विद्यामन्दिर प्रावि पनि पहिरोको जोखिममा परेको बताए। यो पहिलेदेखिकै समस्या हो। खेतबारी लग्यो। घर र स्कुल जोखिममा छ। बालबालिकालाई पढाउन पनि समस्या भएको छ, उनले भने। पहिरो घरभन्दा १०१५ मिटर टाढा मात्र छ। ठाउँ भिरालो छ। घरदेखि पहिरोसम्मका ठाउँठाउँमा चिरिएका छन्, स्थानीय बेलबहादुरले भने। स्थानीयका अनुसार ०७२ वैशाख १२ गतेको भूकम्पले हल्लाएपछि पहिरोको जोखिम झनै बढेको छ। उक्त पहिरोको दुई वर्षअघि राष्ट्रिय पुनःनिर्माण प्राधिकरणबाट खटिएका भूसंरक्षण तथा जलाधार व्यवस्थापन विज्ञ, भूगर्भविद्, जलउत्पन्न प्रकोप व्यवस्थापन विज्ञको टोलीले अध्ययन गरेको थियो। यसअघि दैवीप्रकोप उद्धार समितिमार्फत गएको टोली, मन्त्रालयबाटै आएको टोली, जिल्लाकै भूसंरक्षण कार्यालयका टोली लगायतले धेरैपटक अध्ययन गरी बस्ती सार्न सिफारिस गरेर सरकारलाई सुझाव दिएका छन्। तर, यसबारे सरकारले कुनै निर्णय गरेको छैन। स्थानीय रामबहादुर गुरुङले सरकारी तवरबाट अध्ययन अनुसन्धान भएपनि कुनै सहयोग नभएको बताए।"
"डोल्पामा बाढीको कहर : एकको मृत्यु,१० बेपत्ता, ३ घर बगे (नामसहित)","दुनै डोल्पा : डोल्पाको मुड्केचुला गाउँपालिका १ को काशिल खोलामा शनिबार दिउँसो आएको बाढीले १ जनाको मृत्यु भएको छ भने १० जना बेपत्ता भएका छन्। सदरमुकाम दुनैबाट करिब ४५ कोष टाढापर्ने कालिकाको काशिल खोलाको बाढीमा परेर ४३ वर्षीय धर्मराज बोहोरा च्यापिएर मृत्यु भएको प्रहरीले जनाकारी दिएको छ। बेपत्ता हुनेमा वडा नं १ की १२ वर्षीया धनरुपा बोहोरा, १२ वर्षीया सरिका बोहोरा, १२ वर्षीया बृहष्पति बोहोरा, १३ वर्षीया किसुना सार्की, २३ वर्षीय पञ्चे सार्की र २३ वर्षीया साउनी बिक रहेको प्रहरीले जनाएको छ। यस्तै रंगी बोहोरा,कालिबहादुर बोहोरा, लभकुमार रोकाय र नाम नखुलेको एकजना बच्चासहित १० जना बेपत्ता भएको जिल्ला प्रहरी कार्यालय डोल्पाका प्रहरी नायव उपरीक्षक अबदेश बिष्टले जानकारी दिएका छन्। कालिबहादुर बोहोरा सिँचाइ आयोजना १५ लाख रुपैयाँ लिएर गाउँतर्फ जाँदै गरेको अवस्थामा बाढीमा परेर बेपत्ता भएको बताइएको छ। बाढीले वडा नं १ बस्ने जगबहादुर बोहोरा, रत्नी बोहोरा र धर्मराज बोहोराको घर बगाएको छ।शनिबार दिउँसो २ बजेतिर आएको बाढीमा घट्ट पिस्न आएका बालबालिकाहरु बेपत्ता भएको प्रहरीले जानकारी दिएको छ। सदरमुकाम दुनैबाट पनि प्रजिअ मुकेशकुमार केशरी र प्रहरी नायव उपरीक्षक अभदेश बिष्टको नेतृत्वमा नेपाली सेना, प्रहरी र सशस्त्र प्रहरीको ३५जनाको टोली शनिबार बेलुकीनै घटनास्थलतर्फ हिँडेर आइतबार बिहान पुगिसकेका छन्। राहत तथा उद्धारका लागि हेलिकप्टरको व्यवस्था गर्न कर्णाली प्रदेश सरकारसँग संयुक्त रुपमा पहल भइरहेको प्रदेश सभा सांसद वीरबहादुर शाही र बदमीकुमारी बोहोराले जानकारी दिए।जिल्लामा मौसम प्रतिकुल नभएकाले हेलिकप्टर समयमै आउने संभावना न्युन छ।"
अवैज्ञानिक सडकले विपत्ति,"पाँचथर : असार ११ गतेको पहिरोले पाँचथरको याङवरक २ फलैँचामा एक घर भत्कायो। पहिरोका कारण करिब दर्जन घरका परिवार विस्थापित भए। गाउँसम्म सडक विस्तार गरेपछि सामान्य वर्षा हुँदा पनि पहिरो गएको स्थानीय बताउँछन्। सडक आसपासबाटै पहिरो सुरु भएको छ, स्थानीय कृष्ण प्याकुरेल भन्छन् सडक खनेको ठाउँमा जताततै पहिरो गएको छ। मिक्लाजुङ गाउँपालिका५ कुरुम्बामा शुक्रबार पहिरोले टीकाराम लावतीको घर भत्कायो। घर मुन्तिरबाट खनिएको सडकबाट सुरु भएको पहिरोले लावतीको घर भत्काएको वडाध्यक्ष अविसन लावतीले जानकारी दिए। मिक्लाजुङका विभिन्न स्थानमा सडक आसपासबाटै पहिरो जान सुरु भएको उनको भनाइ छ। तीन वर्षअघि घरदेखि दुई कान्ला मुन्तिरबाट विस्तार गरिएको सडकमा हर्न बजाउँदै गाडी गुड्दा फालेलुङ३ ताङ्लेपाको स्कुल टोलका ६२ वर्षीय विष्णुभक्त लावती खुसीले गद्गद् थिए। तर, उनको त्यो खुसी वर्ष दिन नपुग्दै विपत्तिमा परिणत भयो। ०७४ साउन २६ गते रातिदेखि चार दिनसम्म निरन्तर परेको वर्षातपछि घरछेउकै सडकबाट सुरु भएको पहिरोले उनको घर भत्काइदियो। २७ साउनको बिहान घर मुन्तिरबाट विस्तार गरिएको सडक भित्तादेखि पहिरो जान थाल्यो। जसोतसो भागेर ज्यान बचाएका उनी र उनको परिवारले हेर्दाहेर्दै घर र बारी पहिरोमा परिणत भयो। उनको घरसहित अन्नबाली लगाएको २० रोपनी जमिन पहिरोले लग्यो। ०७४ साउन २७ गते बिहानको पहिरोले फालेलुङ१ चुक्पादिनका ८३ वर्षीय तिलोचन विकको ज्यान लियो। विकसहित यहाँका चार घरलाई सडकमाथिबाट आएको पहिरोले पुर्यो। स्थानीय भन्छन्, पाखो परेको भिरालो जमिनमा डोजर (स्काभेटर) लगाएर जथाभावी सडक खनेकै कारण सडक आसपासबाट अहिले पनि दर्जनौं स्थानमा पहिरो गएको छ। गाउँसम्म गाडी गुड्ने भएपछि स्थानीय सरकारले विकासको नाममा सडकलाई प्राथमिकता दिँदा यस्तो अवस्था आएको स्थानीय बुद्धिजीवी बताउँछन्। विकासको नाममा विकट गाउँमा पनि डोजर चलाइएको छ। सडक विस्तार गर्ने नाममा जताततै डोजर चलाएर पहाडका भिराला पाखा चिराचिरा बनाएको छ। केही महिनामै गाउँमा सडक विस्तार भएपछि स्थानीय आफूलाई पायक पर्ने गरी व्यक्तिगत लगानीमा पनि सडक विस्तार गरिरहेका छन्। आफ्नो घरसम्म सडक लैजान गाउँमा हुनेखानेहरूको होडबाजी नै चल्ने गरेको छ। जसले गर्दा भिराला पाखामा पहिरोको जोखिम बढेर गएको छ। पहाडी क्षेत्रको तीव्र रूपमा विकास गर्ने नाममा डोजर प्रयोग गरी अन्धाधुन्ध सडक विस्तार गरिँदै छ। अवैज्ञानिक रूपमा ग्रामीण सडक तीव्र विस्तार गरिएकै कारण भूकम्पले हल्लाएको भिरालो र पाखो जमिनमा पहिरो गएको हो। ठुल्ठूला मेसिन प्रयोग गरेर विस्तार गरिएको सडकलाई नै आधार बनाएर पाँचथरका विभिन्न क्षेत्रमा पहिरो गएको छ। सडकको छेउ या भित्ताबाट गएको पहिरोले नै गाउँमा विपत्ति निम्त्याएको फालेलुङ७ का वडाध्यक्ष शेरबहादुर केरुङ बताउँछन्। उनी भन्छन्, सडक खनिएको ठाउँमा पहिरो गएको छ। विकास गर्ने नाममा डोजर प्रयोग गरी पहाडलाई चिराचिरा पारियो। विकासको नाममा जथाभावी खनिएको सडकले विनाश निम्त्यायो। जिल्लाका अधिकांश बस्तीमा नयाँ सडक विस्तार गरिएको छ। यसरी विस्तार गरिएका सडकमा नालीको व्यवस्था छैन। सडकबाट डोलिएर ठूलो आकार लिएको भेलले उचित निकास नपाउँदा बस्तीमा पहिरो गएको हो। डोजरले जथाभावी जमिन हल्लाएको छ, फालेलुङ५ का वडाध्यक्ष भन्छन्, वर्षातका कारण सडकमा डोलिएको पानी व्यवस्थापन गर्न नसक्दा थिलथिलो भएको जमिनमा पहिरो जान थालेको हो। बजेट सक्न सडक टालटुल कालोपत्रे गरिएको लुइँटेलभञ्ज्याङ भच्चेक सडक भत्कियो सडक भाँसिदा सदरमुकामको बस्ती जोखिममा काभ्रे भीरमा सडक कटान, बेनीजोमसोम सडक अवरुद्ध बाढीले अवरुद्ध भएको पूर्वपश्चिम राजमार्गमा वैकल्पिक सडक सञ्चालन बाढीपहिराेले देशभर १२ सडक अवरुद्ध (सूचीसहित)"
इक्यानमा कलाकार,"काठमाडौं : उच्च शिक्षाका लागि विदेश जान चाहने विद्यार्थीलाई लक्षित गरी आयोजना गरिएको १३औं इक्यान शैक्षिक मेलामा शनिबार कलाकार तथा नेताले अवलोकन गरेका छन्। शनिबार कलाकारहरू केकी अधिकारी र विशाल भण्डारीले मेला अवलोकन गरे। अभिनेत्री अधिकारीले इक्यान शैक्षिक मेलाले उच्च शिक्षाका लागि विदेश जान चाहने विद्यार्थीका लागि निकै फलदायी हुने बताइन्। उनले भनिन्, अध्ययनका लागि विदेश जान चाहने विद्यार्थीलाई काउन्सेलिङका लागि इक्यान मेला उपयोगी हुनेछ, एकै थलोबाट विद्यार्थीले सम्पूर्ण जानकारी पाउनु विद्यार्थीका लागि अवसर पनि हो। अब्रोड स्टडीसम्बन्धी सम्पूर्ण जानकारी एकै ठाउँबाट दिने गरी आयोजना भएको एजुकेसन मेलामा सूचनासँगै सम्पूर्ण जानकारी पाइने भएकाले विद्यार्थी र उनीहरूका अभिभावकलाई मेला उपयुक्त थलो भएको केकीले बताइन्। केकी निर्माता रहेको रियालिटी सो कमेडी च्याम्पियन केही समयपछि सुरु हुँदैछ। मेलामा नेकपाका नेता नारदमुनि रानाले समेत अवलोकन गरे। उनले उच्च शिक्षाका लागि विदेश जाने विद्यार्थीलाई लक्षित गरी आयोजित मेलाले उच्च शिक्षा, विश्वविद्यालय तथा कलेजबारे विद्यार्थीले जानकारी पाउने भएकाले मेला उपयोगी भएको बताए। प्रत्येक वर्ष नेपालबाट उच्च शिक्षाका लागि ५० हजारभन्दा बढी विद्यार्थी ७२ देशमा उच्च शिक्षाका लागि जाने गरेका छन्। शिक्षा मन्त्रालयका अनुसार गतवर्ष सबैभन्दा बढी अष्ट्रेलिया र जापानमा अध्ययन गर्न विद्यार्थी जानका लागि नो अब्जेक्सन लेटर लिएका छन्। मेलामा अष्ट्रेलिया, जापान, अमेरिका, न्यूजिल्याण्ड, क्यानडा, यूरोप, भारतलगायत देशका विश्वविद्यालय तथा कलेजका प्रतिनिधि उपस्थित छन्। विद्यार्थीले प्रत्यक्ष साक्षात्कारमार्फत वैदेशिक शिक्षाबारे जानकारी लिन सक्नेछन्। इक्यानका अध्यक्ष विष्णुहरि पाण्डेले विद्यार्थीलाई वैदेशिक शिक्षाबारे जानकारीसँगै करिअर काउन्सेलिङसमेत दिइने बताए। उनले भने, मेलामा आउने सम्पूर्ण विद्यार्थीलाई उनीहरूको क्षमता पहिचान गरी कुन देश जान उपयुक्त हुन्छ, कुन विषय पढ्ने लगायतका जानकारी उपलब्ध गराउँदै आएका छौं। इक्यानका अनुसार शनिबार मात्रै १५ हजारभन्दा बढी विद्यार्थी तथा अभिभावकले मेलाको अवालोकन गरेका छन्। मेलामा ३ सयभन्दा बढी स्टलबाट वैदेशिक शिक्षाका बारेमा जानकारी उपलब्ध गराइएको छ। असार २९ गते आइतबारसम्म चल्ने मेलामा चारवटै दिन रक्तदान तथा प्राथमिक उपचारको व्यवस्थासमेत गरिएको छ। मेलामा नेपाल फोटो पत्रकार महासंघले सुन्दर नेपाल शीर्षकको फोटो प्रदर्शनी भइरहेको छ।"
ओभरफ्लो हुन थालेपछि कोशी ब्यारेजका सबै ढोका खोलियो,"इटहरी : शनिबार राति सप्तकोशी ब्यारेजको सबै ५६ वटै ढोका खोलियो। कोशीमा तीन लाख ७१ हजार एक सय १० क्यूसेक पानीको बहाव भएपछि सबै ढोका खोलिएको थियो। कोशी ब्यारेजमा विगत १५ वर्षयताकै धेरै पानीको बहाव देखिएको त्यहाँ कार्यरत प्रहरी सहायक निरीक्षक ईश्वरी दाहालले जानकारी दिए। पानीको धेरै बहावका कारण ब्यारेज नै जोखिममा पर्ने देखेर ढोका खोलिएको उनले बताए । ५० वर्ष आयु भनिएको ब्यारेज निर्माण भएको ६० वर्ष पुगिसकेको छ। ९ लाख क्यूसेक पानी थाम्ने क्षमता भएको भनिएको ब्यारेजमा पौने चार लाख क्यूसेक पानीको बहावमै ओभरफ्लो भएको थियो। ब्यारेज भरी बालुवा नै बालुवा छ, उनले भने, त्यसैले कम पानीमै ओभरफ्लो हुने गरेको छ। प्रहरी सहायक निरीक्षक दाहाल अनुसार सप्तरीको गोबरगाडा क्षेत्रमा कोशीको पानीले बाँधभन्दा माथि पुगेर बस्ती डुबाउन सुरु गरेको थियो। ढोका खोलेसँगै पानीको सतह घट्न थालेको उनले जानकारी दिए। ब्यारेजको ढोका खोल्न भारतीय अधिकारीहरुले नै अग्रसरता देखाएका थिए। पटनाबाटै बीरपुरका हेड कमाण्डरलगायत सुरक्षाकर्मीहरु राति अबेरसम्म बसेर पानीको निरीक्षण गरेको बताइएको छ। यस्तै प्रदेश सरकारका गृहमन्त्री हिक्मत कार्की, सुनसरीका प्रमुख जिल्ला अधिकारी लगायतको टोलीलेसमेत शनिबार नै कोशी ब्यारेज पुगेर छलफल गरेका थिए। बालुवा काट्न आधा मात्र ढोका खुला दाहालकाअनुसार ब्यारेजका ढोकाहरु पुरै भने खोलिएको छैन। पुरै ढोका खोल्दा ब्यारेजमा दबाब पुग्छ, उनले भने, त्यसैले माटो काट्नको लागि कम ढोका खोलिएको छ। थोरै ढोका खुला गर्दा त्यसले ब्यारेज उत्तरतर्फ थुप्रिएर रहेको बालुवा बगाउन थाल्छ। कोशी नदी एसियामै चीनको ह्वाङहो नदिपछि धेरै बालुवा बोक्ने नदी मानिन्छ। ब्यारेजको उत्तरतर्फ पानी जम्मा हुने ठाउँमा वालुवा थुप्रिएको छ। ५० वर्षअघि ९ लाख क्यूसेक पानी थेगेको रेकर्ड छ, उनले भने, अहिले त पौने चार लाखमै ओभरफ्लो हुन्छ। ढोका खोलिएसँगै सप्तकोशीमा पानीको बहाव घट्न थालेको छ। आइतबार बिहानको मापनअनुसार २ लाख ९० हजार ३४० क्यूसेक पानीको बहाव छ। कोशी ब्यारेजका ५६ वटै ढोका खोलियो, पानीको बहाव घट्दै"
"डिलैमा घर, लान्छ भन्ने डर","इटहरी : तीन दिन भयो इटहरी४ स्थित गैरीगाउँका बासिन्दाले आँखा झिमिक्क गर्न नपाएको। निरन्तरको वर्षा अनि घरछेउमै उर्लिरहेको बूढीखोलाले तीन सयभन्दा बढी घरपरिवार बाढीले बगाउने हो कि भनेर राम्ररी गाँस हाल्नसमेत सकेका छैनन्। दिनभरि बाढीको रमिता हेर्ने स्थानीयका आँखा रातमा पनि खोलाभन्दा अन्यत्र जाँदैनन्। परिवारका सदस्य जागै रहन्छन्। पालैपालो फुत्त खोलाछेउ पुग्छन् अनि पानी बढेको वा घटेको सूचना ल्याउँछन्। त्यसैअनुसार सबै सतर्क रहन्छन्। दुई वर्षअघि साउन २७ गते राति बस्तीका सबै बासिन्दा खाना खाएर सुतेका थिए। राति एक्कासी बाढी आयो। मध्यरात उर्लिएको बाढी त्यही बस्तीका ६ जनाको ज्यान लिएर सामसुम भएको थियो। परिवार गुमाउनेहरू अझै त्यहीं बसिरहेका छन्। त्यो बाढीमा ४ घण्टा पौडिएर बाँचेकी सानुमाया राई भन्छिन्, अन्त कहाँ जानु ? बाढी कतिखेर आउँछ थाहा हुँदैन। ११ वर्षदेखि गैरीगाउँमै बसिरहेकी शान्ति सदाले भनिन्, दिउँसो र राति पालैपालो खोला हेर्छौं। शुक्रबारदेखि उनी घरमा बस्नै सकिनन्। भाँडाकँुडा र केही लुगा बोकेर हिँडिन्। आउँदैन हौ बाढी, छिमेकीले भन्दै थिए। तर उनको डर छिमेकीको भरभन्दा दह्रो देखिन्थ्यो, मास्तिर बहिनीकोमा जान्छु, राति उतै बस्छु, उनले भनिन्। उनीहरूको बस्ती बूढीखोला किनारको ऐलानी जग्गामा छ। कुनै समय त्यही जग्गाबाट खोलो कुद्थ्यो। खोलाले धार परिवर्तन गरेर छाडेको त्यो जमिन इटहरी चोक र महेन्द्र राजमार्गनजिक थियो। दलहरूका नेताले उनीहरूलाई जग्गा बाँडेपछि उनीहरू त्यहाँ बस्न थालेका हुन्। बाढी आउने भनेको वर्षमा २३ दिन मात्र हो। त्यसैले दुई वर्षअघिको बाढीबाट पीडित पनि त्यो ठाउँ छाडेर जान सक्दैनन्। बरु खोलो बढ्नेबित्तिकै सुरक्षित स्थानमा गएर सुत्छन्। त्यसैले बाढीको वितण्डाबारे सुनेर पनि थातथलो गैरीगाउँमै बनाउन नयाँ मानिस आइरहेका छन्। गैरीगाउँवासी पालैपालो फुत्त खोलाछेउ पुग्छन् अनि पानी बढेको वा घटेको सूचना ल्याउँछन्। १० महिनाअघि ७ लाख रुपैयाँमा घर किनेकी एलिना राई पनि खोला देखेर त्रसित छन्। अझ ठूलो डर त दुई वर्षअघिको घटना सुनेर लाग्छ उनलाई। पहिला बाढी आएको थिएन, अचेल मात्र हो, त्यो पनि वर्षमा २३ दिन त हो, उनी तम्तयार छन्, भन्छिन्, पानी हेरिरहन्छौं, अलि बढ्यो भने अरूतिरै जान्छौं। गैरीगाउँमा बस्ने सबै सुकुम्बासी होइनन्। कतिले वर्षौंदेखि जग्गा ओगटेका छन्, अन्तै बस्छन्। कतिले आफन्त ल्याएर राखेका छन्, कतिले अरूबाट किनेर टहरो बनाएर राखेका छन्। धेरैले वर्षामा बाढीको तयारीसमेत गरिसकेको वडाध्यक्ष चन्द्र भट्टराई बताउँछन्। कतिले अन्तै डेरा लिएका पनि छन्, उनी भन्छन्, बाढीको सामना गर्न सबै तयार छन्, वडा र नगरपालिकाले पनि तयारी गरेको छ। उनका अनुसार बूढीखोला नियन्त्रण गर्न यस वर्ष एक करोडभन्दा बढी रकम खर्च भइसकेको छ। यो पटक त्यस्तो बाढी नआउला भन्ने अनुमान छ, उनी भन्छन्, तर पानी २३ दिन लगातार परिरह्यो भने फेरि पनि डुबाउन सक्छ।"
बेंसीसहरचामे सडकमा पहिरै पहिरो (फोटोसहित),"बेसीशहर : हिमाली जिल्ला मनाङ जोड्ने बेंसीसहरचामे सडकको विभिन्न स्थानमा पहिरो खस्दा यातायात अवरुद्ध भएको छ।लगातारको वर्षाले ठाउँ ठाउँमा पहिरो गएको स्थानीयले बताएका छन्। मस्र्याङदी गाउँपालिका३ अर्खलेबेंसीका जीतबहादुर गुरुङले दिनदिनैजस्तो पहिरो खस्न थालेको बताए। पहिरोका कारण आवातजावतमा समस्या भएको र घर समेत पहिरोको जोखिममा रहेको उनले बताए। 'बर्खा लाग्यो। सडकको हालत यस्तो छ। दिनदिनै बाढीपहिरो आउँछ। सवारी समेत गुड्न सक्दैन। मान्छे कसरी हिँड्ने,' उनले भने, 'पोहोर भदौ २७ गते ठूलो बाढीपहिरो आएको ठाउँमै अहिले पनि पहिरो झर्दैछ। घर नै बगाउने होकी भन्ने डर छ।' मस्र्याङ्दी गाउँपालिका४ स्याँगेका नरबहादुर गुरुङले बाढीपहिरो खसेको दिनमा डोजरले बाटो बनाएपनि पुनः भोलिपल्ट पहिरो जाने गरेको र बाटोमा हिँड्न नसकिएको बताए। उक्त क्षेत्रको तातोपानी भीर, अर्खलेबेंसी, शिरचौरलगायतका ठाउँमा दैनिक पहिरो जाने गरेको उनले बताए। घेर्मुका बिर्ख गुरुङले पहिरोले सडकमा धाजा फाट्न थालेको बताए। मस्र्याङदी४ का वडाध्यक्ष सुमन गुरुङका अनुसार बेंसीसहरचामे सडकमा पटकपटक बाढीपहिरो जाँदा स्थानीयले सास्ती व्यहोर्नु परेकोछ। बाढीपहिरोका कारण भनेको समयमा स्थानीयले सेवा पाउन नसकेको उनले बताए। बाढीपहिरो चल्ने वित्तिकै डोजरले पन्छाउने गरेपनि पुनः पहिरो खस्दा समस्या भएको उनले बताए। बेंसीसहरचामे सडकअन्तर्गत पर्ने बेंसीसहर नगरपालिका६ बेलौतिविसौना नजिकैको खरखरे भीर, मस्र्याङदी गाउँपालिकाको अर्खलेबेंसी, घोप्टेभीर, काप्रेभीर, रामबजार, स्याँगे, शिरचौर, च्याम्चेलगायतमा ठाउँमा पहिरो चलेपछि उत्तरी क्षेत्रका स्थानीय र मनाङका स्थानीयलाई सकस भएको बताए। लमजुङ मनाङ सिमाना म्यार्दीखोला उर्लदा गाडी वारपार गर्न सकेका छैनन्। उक्त खोलामा बनाएको बेलिव्रिज दुई साताअघि बगाएको छ। यही सडक भएर दैनिक एक सय बढी सवारी गुड्ने गर्छन्। पहिरोका कारण मनाङ र उत्तरी लमजुङको मस्र्याङ्दी गाउँपालिकाका स्थानीय समस्यामा परेका छन्। सदरमुकाम बेसीशहरबाट तीन किलोमिटरको दुरीमा रहेको उतिसघारी खरखरेमा हिउँद बर्खा दुवै समय पहिरो खस्ने गरेको स्थानीय बताउँछन्। पहिरो पन्छाउने दीर्घकालीन उपाय नअपनाउँदा सधैं सास्ती खेप्नुपरेको लमजुङ उद्योग बाणिज्य संघ खुदी इकाईका सचिव सूर्यप्रकाश कतिलाले बताए। मस्र्याङ्दी गाउँपालिकाका अध्यक्ष अर्जुन गुरुङले पहिरो नियन्त्रणका दीर्घकालीन उपाय खोज्न डिभिजन सडक कार्यालय तथा सम्बन्धित सरकारी निकायलाई बारम्बार घच्चाए पनि सुनुवाई नभएको बताए।"
निर्णय उल्ट्याउँदै मदिरा उद्योग,"परिचन्द्र खत्री रुकुमपश्चिम : जिल्लालाई मदिरामुक्त घोषणा गरिएको छ । तर घोषणा कार्यान्वयनमा भने चुनौती बढ्दै गएको छ । स्थानीय सरकारकै नेतृत्वमा मदिरामुक्त घोषणा गरिएको रुकुम पश्चिममा सरकारी तवरबाटै मदिरा उद्योग सञ्चालनमा आएको छ । निजी स्तरका सबै मदिरा पसल र उद्योग बन्द गराउने तर सरकारी तवरबाटै उद्योग खुलेपछि आलोचना भएको छ । आफैले घोषणा गरेको निर्णय लत्याउँदै स्थानीय सरकारले मदिरा उद्योग सञ्चालन गरेपछि स्थानीय आक्रोशित छन् । आफूले मदिरा उद्योग खोल्ने तर निजि व्यवसायीमाथि प्रतिबन्ध लगाएको भन्दै व्यवसायीले विरोध जनाएका छन् । यसअघि संघीय सरकारबाट अनुमति प्राप्त मदिरा व्यवसाय स्थानीय सरकारले नै बन्द गराएको थियो । यस्तै मदिरा उद्योग सञ्चालन भएमा प्रहरी परिचालन गरी बन्द गर्नेसमेत निर्णय भएको छ । तर यहाँको आठबिसकोट नगरपालिकाले करोडौं लगानीमा वाईन उद्योग सञ्चालन गरेको छ । मदिरा व्यवसायी संघ रुकुम पश्चिमका अध्यक्ष नविन खड्काले व्यवसायीको मदिरा बिक्री वितरणमा प्रतिबन्ध लगाएर स्थानीय सरकार आफैले वाइन उद्योग सञ्चालन गर्नु उपयुक्त नभएको बताए । घरेलु तथा अन्तशुल्क लागेको लाइसेन्स प्राप्त मदिरा व्यावसायमा पनि रोक लगाइएको छ उनले भने, तर व्यवसायीका मदिरा पसल बन्द गराएर स्थानीय तहले आफै वाइन उद्योग सञ्चालन गर्नु न्याय संगत भएन । अहिले नगरपालिकाले वाइन भण्डारण सामग्रीको बोलपत्रसमेत आह्वान गरेको छ । विरोध हुने थालेपछि नगरप्रमुख गोर्खबहादुर केसीले उत्पादन भइरहेको वाईन उद्योग बन्द गर्न नसकिने बताए । बरु त्यसलाई जुस उद्योगका रुपमा परिणत गर्न सकिने उनको भनाइ छ । नगरपालिकाले करिब चार करोड लगानीमा डिम्मुरको फलबाट वाईन उत्पादन गर्ने योजना बनाएको हो । मदिरामुक्त घोषणा गर्ने निर्णयविरुद्ध अदालत पुगेका मदिरा व्यवसायीका पक्षमा उच्च अदालत सुर्खेतले अन्तरिम आदेश जारी गरेपछि आदेश चित्त नबुझेको भन्दै जिल्ला समन्वय समिति सर्वोच्चमा पुगेको थियो । तर सर्वोच्चले स्थानीय सरकारका पक्षमा अन्तरिम आदेश जारी गरेपछि जिल्लामा पूर्ण रुपमा मदिरा निषेध गरिएको छ ।"
"बाढी पहिरो अपडेट : मृत्यु हुने ४८ पुगे, ३५ बेपत्ता, २५ घाइते","काठमाडौं : अबिरल वर्षापछि आएको बाढी पहिरो र डुवानका कारण अहिलेसम्म ४८ जनाले ज्यान गुमाएका छन्। प्रहरी प्रधान कार्यालयका प्रहरी उपरीक्षक रमेश थापाले दिएको जानकारी अनुसार बाढी पहिरोमा परी २१ महिला र २७ पुरुषको ज्यान गएको छ। आइतबार बिहानसम्मको विवरणअनुसार २५ जना घाइते सम्बन्धित स्थानीय अस्पतालमा उपचार भइरहेको छ भने ३५ जना बेपत्ता भएका छन्। अहिलेसम्म एक हजार १०४ जनाको उद्धार गरिएको छ। प्रहरीले दिएको जानकारी अनुसार प्रदेश १ मा १७, प्रदेश २ मा सात, प्रदेश ३ मा १२, प्रदेश ५ र कर्णाली प्रदेशमा दुईदुई र उपत्यकाको दुई जिल्लामा आठ गरी ४८ जनाको ज्यान गएको हो। उपत्यकाको काठमाडौंमा तीन र ललितपुरमा पाँचजनाले ज्यान गुमाएका छन्। प्रदेश १ अन्तर्गत भोजपुरमा पाँच, ओखलढुङ्गामा चार, खोटाङमा तीन, झापामा दुई, सुनसरी, उदयपुर, इलाममा एकएक जनाको ज्यान गएको छ। प्रदेश २ अन्तर्गत धनुषा र बारामा दुईदुई तथा पर्सा, रौतहट, सिरहामा एकएक गरी सातजनाको मृत्यु भएको छ। प्रदेश ३ अन्तर्गत काभ्रे, मकवानपुरमा तीनतीन, सिन्धुली र धादिङमा दुईदुई तथा रामेछाप र चितवनमा एकएक जनाको मृत्यु भएको प्रहरीले जनाएको छ। यस्तै प्रदेश ५ को पाल्पा र दाङमा एकएक तथा कर्णाली प्रदेशको डोल्पामा दुईजनाको मृत्यु भएको छ। बेपत्ता हुनेमा काठमाडौँ र ललितपुरमा एकएक जना, प्रदेश १ को पाँचथरमा, झापा, उदयपुर र सुनसरीमा एकएक तथा मोरङ र इलाममा तीनतीन जना छन्। प्रदेश २ को पर्सा, रौतहट, महोत्तरी, सिरहा,र धनुषामा एकएक जना बेपत्ता छन्। प्रदेश ३ को सिन्धुलीमा ६ जना र धादिङमा एकजना बेपत्ता छन्। यस्तै कर्णाली प्रदेशको डोल्पास्थित कासिल खोलाले बगाएर ११ जना बेपत्ता रहेको प्रहरी प्रधान कार्यालयले जनाएको छ। घाइते हुनेमा उपत्यकामा पाँच, प्रदेश १ मा आठ, प्रदेश ३ मा १२ जना रहेका छन्। सुरक्षाकर्मीले उपत्यकाबाट १९४ जना, प्रदेश १ बाट १२ जना, प्रदेश २ बाट ८२७ जना, प्रदेश ३ बाट ७१ जनाको उद्धार गरेको जनाएको छ। अहिले पनि उद्धारकार्य जारी रहेको प्रहरीले जानकारी दिएको छ। रासस"
खोज तथा उद्दारका साग्रगी सुरक्षाकर्मीलाई हस्तान्तरण,"गुलरिया : जिल्ला प्रशासन कार्यालय बर्दियाअन्र्तगत रहेको आपतकालिन कार्य संचालन केन्द्रले तीनै तहका सुरक्षाकर्मीलाई बाढी पश्चात गरिने खोज तथा उद्धार सामग्री उपलब्ध गराएको छ। ५ नम्बर प्रदेश सरकारको सहयोगमा नेपाली सेना, नेपाल प्रहरी र शसस्त्र प्रहरी बललाई जीवन सुरक्षा ट्युवसहित १७ प्रकारका उद्धार सामग्री हस्तान्तरण गरिएको हो। पूर्वमा बबई नदी र पश्चिममा कर्णाली नदीले घेरिएको बर्दिया जिल्ला बाढी प्रभावित जिल्ला भएकाले यहाँको बाढी पूर्व सूचना प्रणालीलाई समेत हाईअर्लटमा राखिएको छ।बर्दियामा बाढीले पटक पटक मानवीय तथा अर्बौको भौतिक क्षति पुर्याउने गरेको छ। बाढीबाट हुने क्षतिलाई न्युनिकरण गर्न बाढीपूर्व सूचना प्रणालीलाई सशक्त पारिएको प्रमुख जिल्ला अधिकारी रामबहादुर कुरुम्बाङ्गले बताए। उनले भने,' हामीले प्रदेश सरकारको सहयोगमा बाढीपश्चात उद्धारका सामग्री सुरक्षाकर्मीलाई हस्तान्तरण गरेका हौं। केन्द्रले आलमुनियमका भर्याङ्ग, हेड लाइट, स्टील वाल्टी, गमवुट, स्टेचर, हेल्मेट, क्लाविङ्ग डोरी, डिजिटल डिस्प्ले वोर्ड (टीभी), हँसिया, फुटपम्पलगायत ५ लाख मुल्य बराबरका सामाग्री उपलब्ध गराइएको प्रजिअ कुरुम्बाङ्गले जानकारी दिए। डुंगा लगायतका महत्वपूर्ण उद्धार सामग्रीहरु अघिल्लो वर्षमै उपलब्ध गराइएको थियो। बर्दियाको सदरमुकाम गुलरिया, मधुवन, राजापुर, ठाकुरबाबा, बारबर्दिया, बाँसगढी नगरपालिका र बढैयाताल तथा गेरुवा गाउँपालिका बाढी प्रभावित क्षेत्र हुन्। बाढीपूर्व सूचना प्रणाली तथा बाढीपश्चात उद्धार प्रणालीलाई चुस्त पारिएता पनि बाढी नियन्त्रणका लागि सरकारले दीर्घकालिन योजना समयमै कार्यान्वयन गर्न नसक्दा बर्दियावासी बाढीको त्रासबाट मुक्त हुन सकेका छैनन्। बबई, भादा, औरही र कर्णाली नदी नियन्त्रणको काम भइरहे पनि समयमै बजेट निनियोजन नहुँदा नदी नियन्त्रणको काम प्रभावकारी हुन नसकेको हो।"
"बाढीले सप्तरीमा एक दर्जनभन्दा बढी घर भत्किए, ८ सय डुबानमा","राजविराज : लगातारको वर्षाले खाँडो, महुली, जिता र कोशी नदीमा आएको बाढीका कारण तिलाठी कोइलाडी गाउँपालिकाका करिब २ हजार परिवार प्रभावित भएका छन्। खाँडो खोलाको बाँध तीन ठाउँमा भत्किदा गाउँपालिकाको वडा नम्बर १ जलमग्न भएको छ। त्यहाँका करिब आठ सय घर डुबानमा परेका छन्। भने करिब एक दर्जन बढी घर भत्किएको विपद् जोखिम न्युनीकरण अधिकृत राजेशकुमार झाले बताए । बाढीका कारण वडा नम्बर ४ कोइलाडी, वडा नम्बर ५ को बर्साइनका बासिन्दा समेत प्रभावित भएका हुन्। खाँडो नदीमा अत्यधिक बाढीको भेल रहेकाले कटान भएको बाँध मर्मत सम्भार गर्न नसकिएको वडा नम्बर १ का अध्यक्ष दिनेश्वर मिश्रले बताए। वडा नम्बर २ लौनियाँमा भत्किन लागेको बाँधलाई वडाध्यक्ष खगेन्द्र मण्डलको अगुवाईमा युवाले जोगाएका छन्। गाउँपालिकाले दिएको बोरा र जालीबाट मर्मत गरी बाँध भत्किनबाट उनीहरुले जोगाएका हुन्। यसैगरी वडा नम्बर ३ सकरपुरामा भत्किन लागेको खाँडो नदीको बाँधलाई स्थानीय युवाहरुले बाँध मर्मत गरी भत्किनबाट जोगाएको दामोदर मुखियाले बताए। उनीहरुलाई गाउँपालिकाले तीन हजार बोरा र जाली उपलब्ध गराएको थियो।"
कमलाको बाढीले गर्भवतीको बिजोग (फोटोसहित),"सिरहा : कर्जन्हा नगरपालिका ३ सुन्दरपुर टोलकी २३ वर्षीया मन्जु सदाय ६ महिने गर्भवती छिन्।उनको घर कमला नदीको बाढी डुबाएपछि उनको बिजोग भएको छ। अघिल्लो दिनसम्म थोरै पानी हुँदा उनी घरमै बसेका थिइन्। तर, शनिबार आएको ठूलो बाढीले उनको घर पुरै डुबाएको छ।अहिले उनी सडक छेउमा प्लाष्टिकको त्रिपाल बाँसको पाटामा झुन्डाएर बस्न बाध्य भएकी छिन्। प्लाष्टिक त्रिपालमा उनको जिउँ ढाक्न पनि समस्या छ।पानीसँगै हावा बहदा चारैतिरबाट पानी छिर्ने गरेको छ। त्यहीभित्र केही खानेकुरा र परिवारका अन्य सदस्य बसेका छन्। गाईवस्तु पनि राखेका छन्। अचानक बाढी आएकाले घरमा भएको अन्न जोगाउन नसक्दा उनलाई खानेकुराको पनि समस्या छ। उनकोजस्तै सुन्दरपुरका ४०५० घरपरिवार कमला नदीको बाढीले डुबानमा परेका छन्। उनीहरु पूर्वपश्चिम लोकमार्गको छेउमा त्रिपाल टाँगेर दिनरात बिताउने गरेका छन्। गाउँमा बाढी आएपछि स्थानीय जनप्रतिनिधिसँग सहयोग माग्दा पनि नपाएको स्थानीयले गुनासो सुनाए। यो टोलसँगै सिरहामा कमला नदीको बाढीले सिरहा, कल्याणपुर र कर्जन्हा नगरपालिकालगायत स्थानमा १८३४ घर घर डुबानमा परेका जिल्ला प्रहरी कार्यालय सिरहाले जनाएको छ। त्यसैगरी, लहान नगरपालिका वडा नम्बर १ र २, औरही गाउँपालिका वडा नम्बर १ र ४, सुखिपुर नगरपालिकामा पनि केही घरहरु बाढीबाट प्रभावित भएको छ। गागन र मैनाबति खोलाको बाढीले गाउँहरु डुबानमा परेको छ। डुबान भएको क्षेत्रका सडक सञ्जाल भत्किएर आवत जावतमा कठिनाई भइरहेको छ। डुबानमा परेको क्षेत्रमा उद्धारका लागि सुरक्षाकर्मीको टोली व्यापक रुपमा परिचालन सिरहा प्रहरी प्रमुख एसपी उमाप्रसाद चर्तुवेदीले जानकारी गराए। उनका अनुसार बाढीबाट प्रभावित ठाउँहरुबाट २१९२ जनालाई सुरक्षित एरियामा उद्धार गरी ल्याइएको छ। उद्धार गरिएकोलाई विद्यालय, अग्लो घरमा राखिएको उनले बताए। उनीहरुलाई विपद् व्यवस्थापन समितिबाट राहत स्वरुप खाद्यन्न सामग्री उपलब्ध गराइएको छ। कसरी कमलाको बाढी गाउँ पस्यो ? कमला नदीको पूर्वी बाँधमा सिँचाईका लागि तीन ठाउँमा 'एन्टी फल्ड स्वीलिस' निर्माण गरिएको थियो। स्वीलिसमा फाटक लगाएको थिएन। नदीमा बाढीको बहाव बढेसँगै त्यही स्वीलिसबाट पानी गाउँमा पसेको हो। स्वीलिस अधुरो छाड्दा बाढीले गाउँ डुबानमा परेका छन्। स्थानीय र प्रशासनको टोलीले शुक्रबार नै जसोतसो सिरहा नगरपालिका ६ बसपिटास्थित स्वीलिसबाट आउने पानी प्लाष्टिक बोरामा माटो र तारजालीमा ढुंगा हालेर रोके। त्यतिबेला बाढीले बढी क्षति पुर्याएको थिएन। 'सुरुमा एक ठाउँबाट पानी आइरहेको भेटिएको थियो,' प्रमुख जिल्ला अधिकारी गोपालकुमार अधिकारीले भने, 'साँझसम्ममा बाढी बढ्दै गएपछि तीन ठाउँमा त्यस्तो अधुरो स्वीलिस भेटिएको थियो।' सिरहा नगरपालिका ६ बसपिटा र १२ सारश्वर, कल्याणपुर ६ र १२ बेल्हाबाट कमलाको बाढी गाउँ पसेको हो। कमला नदीको बाढीले डुबानमा परेको सुन्दरपुर टोल।"
माछाखोला बजार जोखिममा,"गोरखा : मनास्लु पदमार्गमा पर्ने माछाखोला बजार केही दिनदेखिको निरन्तर वर्षाले जोखिममा परेको छ। माछाखोलाले बजारतिर कटान गर्दै आएपछि बजारका सयभन्दा बढी घरधुरी जोखिममा परेको स्थानीय व्यवसायी धनकुमार गुरुङले जानकारी दिए। माछाखोला बजार धार्चे गाउँपालिकाको केन्द्र पनि हो। अलिअलि पानी पर्न थाल्दैमा खोलाले बजारतिरको भूभाग धेरै रेटेको छ, उनले भने, म्याग्दीको बेनीबजार जस्तो हुन्छ कि भनेर बजारका बासिन्दा चिन्तित छन्। दिनहुँको बाढीले बजारतर्फ कटान बढिरहेको उनले बताए। पानीको सतह बढेर बजारतर्फ कटान हुन थालेपछि डोजर लगाएर विपरीततर्फ खोतलेर धार परिवर्तन गर्ने प्रयास गरेको गुरुङ बताउँछन्। तार जालीको पर्खाल समेत बगाएको छ, उनले भने, मैले आफ्नै खर्चमा डोजर लगाएर खोला उता तर्काउने प्रयास त गरेको छु तर यस्तो अस्थायी कामले खोला उता जाँदैन। गहिरो जग खनेर ढलान गरी पर्खाल लगाउनुपर्छ। स्थानीय सरकार, जिल्ला तथा प्रदेश सरकारले माछाखोला बजारको सुरक्षा व्यवस्था गर्नुपर्ने उनले माग गरे। तटबन्धका लागि गाउँपालिकाले बजेट विनियोजन गरिसकेको गाउँपालिकाका अध्यक्ष सन्तोष गुरुङले जानकारी दिए। माछाखोला बजारको सुरक्षाका लागि एक करोड रुपैयाँ विनियोजन गरेका छौं, गुरुङले भने, बर्खा सकिएपछि आरसीसी ढलान गरेर तटबन्ध गर्नेछौं। गाउँपालिकाको बजेटले मात्रै पुग्दैन। त्यसैले अरू सहयोगी पनि खोज्दै छौं।"
"सडक अवरुद्ध, जनजीवन ठप्प","काठमाडौं : बाढीपहिरोमा परी दुई दिनमा देशका विभिन्न भागमा ३९ जनाको मृत्यु भएको छ। कम्तीमा ३३ जना बेपत्ता भएका छन्। राजमार्ग डुबाउँदा र कतिपय पुल भत्काउँदा आवागमन अवरुद्ध भएको छ। समयमा राहत र उद्धार हुन नसक्दा पूर्वी र मध्य तराईका सर्वसाधारणको जनजीवन कष्टकर भएको छ। बिहीबार साँझदेखि भएको अविरल वर्षा केही घटे पनि रोकिएको छैन। यसले बाढीपहिरो आउने क्रम जारी छ। बाढीपहिरोमा ललितपुरमा ६, भोजपुरमा ५, काठमाडौंमा ३, इलाममा १, झापामा ३, ओखलढुंगामा २ र सुनसरीमा १ जनाको मृत्यु भएको छ। बारा, पर्सा र सप्तरीमा ११ जनाको मृत्यु भएको प्रहरीले जनाएको छ। प्रहरीका अनुसार काभ्रेमा ३, रामेछापमा १, सिन्धुलीमा २, मकवानपुरमा ३, धादिङमा २, दाङमा १, चितवनमा १, पाल्पामा १ र डोल्पामा १ जनाको निधन भएको छ। ललितपुरको महांकाल गाउँपालिकाको बुखेलमा ढिस्कोले पुरिएर आमाछोराको मृत्यु भएको प्रमुख जिल्ला अधिकारी प्रेमराज जोशीले बताए। मृत्यु हुनेमा पानमाया लो र उनका १० वर्षका छोरा सञ्जीव लो छन्। कोन्जोस्योम घर भएका उनीहरू काम गर्न बुखेल पुगेका थिए। यस्तै गोठमा काम गर्न गएकी बुखेलकै सीता रानाको पहिरोले पुरिएर मृत्यु भएको छ। उनी महिला स्वास्थ्य स्वयंसेविका हुन्। पानीको भेल तर्काउन खेतमा गएका बखुलेकै अविरल गोलेको मृत्यु जोशीले बताए। कुसुन्तीका सुबेस बस्नेतको बगेर मृत्यु भएको छ। नख्खु खोलाको किनारामा हिँड्दै गर्दा चिप्लिएपछि उनलाई र खोलाले बगाएको थियो। बागमती गाउँपालिकाको माल्टामा शुक्रबार बालक सरोज जिम्बाको घर भत्किएर ज्यान गएको थियो। राहतका लागि जिल्लाका प्रत्येक गाउँपालिकालाई ३० वटा कम्बल र ३० वटा टेन्ट उपलब्ध गराउने निर्णय भएको जोशीले बताए। काठमाडौंको मूलपानीमा घर भत्किँदा एकै परिवारका तीनजनाको निधन भएको थियो। प्रदेश १ प्रहरी कार्यालय विराटगनगरका प्रवक्ता एसएसपी किशोर दाहालका अनुसार शनिबार भोजपुरको रामप्रसाद राई गाउँपालिका५ मा एकै परिवारका तीन जनाको पहिरोमा परेर मृत्यु भएको छ। मृत्यु हुनेमा मनकुमारी राई, शिवकुमार राई र शक्तिकुमार राई छन्। यस्तै भोजपुरमै शुक्रबार जगतबहादुर राई र जनक विकको निधन भएको थियो। इलामको चुलाचुली१ मा एकजनाको मृत्यु भएको छ। ओखलढुंगाको मोलुङ गाउँपालिका७ पात्लेकी खपुटी शेर्पा र याङ्जी शेर्पाको पहिरोमा पुरिएर मृत्यु भएको छ। यस्तै झापाको शिवसताक्षी नगरपालिका५ सालमारास्थित सौगात चापागाईं र समीक्षा पौडेलको निधन भएको छ। झापाकै दमक नगरपालिका१० की ६ वर्षीय बालिका एलिजा न्यौपानेको मृत्यु भएको प्रहरीले जनाएको छ। खोटाङमा खोटेहाङ गाउँपालिका२ का रेखा राई र छोराहरू रोमन र रोहनको मृत्यु भएको छ। पहिरोमा परी इलामको चुलाचुली गाउँपालिका१ का अञ्चल लावतीको मृत्यु भएको छ। सुनसरीको इटहरी५ मा सागर थापाको खोलाले बगाएर मृत्यु भएको छ। डुबानमा परेर बारा, पर्सा र सप्तरीमा गरी ११ जनाको मृत्यु भएको छ। मृत्यु हुनेमा पर्साको गढी नगरपालिका१ का निखिल पटेल, बारा परवानीपुर गाउँपालिका१ की १८ महिनाका बालक छन्। यस्तै सप्तरीको सप्तकोसी नगरपालिका७ बनिगामामा श्यामाकुमारीको डुबानमा परी मृत्यु भएको छ। बाढीपहिरोमा मृत्यु हुनेमा मकवानपुर इन्द्रसरोवर गाउँपालिका२ की सुष्टि डिम्डुङ र कैलाश गाउँपालिका १० नामटारका सानुकान्छा सुनार छन्। थाहा नगरपालिका३ की १४ वर्षीया सन्तमाया बलामीको मृत्यु भएको छ। काभ्रेको बनेपामा घर भत्कँदा काभ्रेमा गोमा दंगाल र सात वर्षीया नातिनी सोहनीे मृत्यु भएको छ। काभ्रेमै कृष्णदेवी रायमाझीको निधन भएको छ। सिन्धुलीमा बाढीपहिरोका कारण दुधौली नगरपालिका४ कार्बन कापरी र फिक्कल गाउँपालिका १ झुल्खे महादेवडाँडाकी हेमकुमारी सुनुवारको निधन भएको छ। बाढीपहिरोमा परी धादिङमा दुई जनाको मृत्यु भएको छ। मृत्यु हुनेमा बेनीघाट रोराङ गाउँपालिका१० का राजकुमार ठकुरी र गजुरी गाउँपालिका४ की अस्मिता तामाङ छिन्। यस्तै रामेछापमा गोठ भत्किएर पद्मकुमारी सुनुवारको मृत्यु भएको छ। चितवनको इच्छाकामना गाउँपालिका५ मा पहिरोले पुर्दा दाङ घोराहीका अनिल गुरुङको मृत्यु भएको प्रहरीले जनाएको छ। खोलाले बगाउँदा दाङको बंगलाचुली गाउँपालिका८ कैनपानीका भक्तसिंह वैजालीको मृत्यु भएको प्रमुख जिल्ला अधिकारी गोविन्दप्रसाद रिजालले बताए। यस्तै पाल्पाको सिद्धार्थ राजमार्गअन्तर्गत तानसेनबुटवल सडकखण्डमा पहिरो खस्दा लु५०प ४६७१ नम्बरको मोटरसाइकल चालक धनबहादुर सुनारीको मृत्यु भएको छ। बाढीले बगाएर डोल्पामा एक जनाको मृत्यु भएको छ। मुड्केचुला गाँउपालिकाकाको कालिका क्षेत्रमा बाढीले बगाउँदा ४३ वर्षीय धनराज बोहोराको मृत्यु भएको प्रहरीले जनाएको छ। बाढीपहिरोमा परी ३३ जना बेपत्ता भएका छन्। बेपत्ता हुनेमा डोल्पामा १०, पाँचथरमा १, इलाममा ३, झापामा १, उदयपुरमा १, भोजपुरमा २ जना छन्। यसैगरी मोरङमा १, सुनसरीमा १, रौतहटमा १, महोत्तरीमा १, सिन्धुलीमा ४, मकवानपुरमा १, धादिङमा १, काठमाडौंमा १, ललितपुरमा १ जना बेपत्ता भएका छन्। इलामको माईखोला तर्ने क्रममा तीन विद्यार्थी बेपत्ता भएका हुन्। बाढीका कारण पूर्वी र मध्यतराईका विभिन्न जिल्ला डुबानमा परेका छन्। वर्षाका कारण प्रदेश २ आठ जिल्लामा गरी ५८ हजार १ सय ४० जना विस्थापित भएका छन्। उनीहरूलाई नेपाल प्रहरी, नेपाली सेना, सशस्त्र प्रहरी र स्थानीयवासीको सहयोगमा उद्धार गरी सुरक्षित स्थानमा राखिएको प्रहरीले जनाएको छ। सप्तकोसीमा ४० ढोका खुला सप्तकोसीमा पानीको बहाव बढ्ने क्रम जारी छ। पानीको बहाव शनिबार साँझ ३ लाख ७ हजार ६५५ क्युसेक पुगेको ब्यारेज प्रहरी सहायक निरीक्षक ईश्वरी दाहालले जानकारी दिए। यो यस वर्षकै उच्च हो। बहाव बढेसँगै तीन दिनदेखि ब्यारेजमा खतराको संकेत स्वरुप रातो बत्ती बालिएको छ। कोसी ब्यारेजका ४० वटा ढोका खुला गरिएको उनले जानकारी दिए। भारतको बिहारमा डुबान हुन थालेपछि ढोका कम खोल्न भारतीय पक्षले दबाब दिएको बताइएको छ। चतरामा कोसीको पानी खतराको सतहभन्दा माथि मापन गरिएको छ। तटवर्ती क्षेत्रमा उच्च सतर्कता अपनाउन प्रशासनले आग्रह गरेको छ। पीडितको सहयोगमा जुट्न अपिल प्रदेश १ का प्रमुख गोविन्दबहादुर तुम्बाहाङले लगातारको वर्षासँगै पीडित बनेकालाई सहयोग जुटाउन आग्रह गरेका छन्। शनिबार विज्ञप्ति जारी गर्दै उनले पीडितलाई सहयोग गर्न सबै पक्षसँग अपिल गरेका छन्। बाढीले सबैभन्दा बढी रौतहट र महोत्तरी जिल्लामा पुयाएको छ। रौतहटमा बाग्मती र लालबकैया नदीको बाँध टुट्दा गाउँबस्ती डुबानमा परेका छन्। सदरमुकाम गौरमा घरघरमा पानी पसेर जनजीवन अस्तव्यस्त भएको छ। धनुषा र सिरहामा कमला नदीमा पानीको जलस्तर बढेर बाँध भत्काउँदा गाउँबस्तीमा जलाम्मे भएका छन्। गौरस्थित सीमा क्षेत्रमा भारतले बाँधको ढोका (साइफन) नखोल्दा पानीले निकास पाउन सकेको छैन। भारतले एक पक्षीय रुपमा निर्माण गरेको बाँधको ढोका नखोल्दा सदरमुकाम गौर डुबानमा परेको छ। यसबारे जिल्ला प्रशासनले गृह मन्त्रालयलाई जानकारी गराइसकेको छ। मृतकका परिवारलाई राहत प्रदेश २ सरकारले बाढीपहिरोमा मृतकका परिवारलाई ३३ लाख रुपैयाँ राहत उपलब्ध गराउने भएको छ। मन्त्रिपरिषद्को शनिबार बसेको आकस्मिक बैठकले मृतक परिवारलाई ३ लाख रुपैयाँ राहत रकम उपलब्ध गराउने निर्णय गरेको हो। राहत तथा उद्धारका लागि प्रत्येक जिल्लाका विपद् व्यवस्थापन समितिलाई १०१० लाख रुपैयाँ उपलब्ध गराउने निर्णय भएको छ। बाढी पहिरोका कारण सबै सडक अवरुद्ध भएको अवस्थामा राहत तथा उद्धारका लागि संघीय सरकारसँग समन्वय गरेर हेलिकप्टर मगाउने पहल भइरहेको आन्तरिक मामिला तथा कानुनमन्त्री ज्ञानेन्द्र यादवले बताए। यस्तै प्रदेश ३ सरकारले बाढीपहिरोमा परी निधन भएका परिवारलाई एक लाख रुपैयाँ राहत रकम दिने भएको छ। विपद् व्यवस्थापन निर्देशक समितिको शनिबार बसेको बैठकले रकम दिने निर्णय गरेको आन्तरिक मामिला तथा कानून मन्त्री शालिकराम जम्कट्टेलले बताए। समितिका अध्यक्ष तथा मुख्यमन्त्री डोरमणि पौडेलको अध्यक्षतामा बसेको बैठकले बाढीपहिरोमा परेर घाइते भएकाहरुलाई प्रदेश ३ सरकार मातहत रहेका अस्पतालमा निःशुल्क उपचार गर्ने निर्णय गरेको छ। उद्धारमा ३५ हजार सुरक्षाकर्मी बाढी तथा पहिरो प्रभावित क्षेत्रमा उद्धार कार्यका लागि २१ जिल्लाका ३२ स्थानमा ८ हजार नेपाली सेना परिचालित भएका छन्। अति प्रभावित १४ जिल्ला झापा, सुनसरी, उदयपुर, भोजपुर, सिराहा, धनुषा, महोत्तरी, रौतहट, बारा, सिन्धुली, मकवानपुर, काठमाण्डौ, ललितपुर र काभ्रेपलाञ्चोकमा सेनाले ३ सय ५८ जनाको सकुशल उद्धार गरेको सैनिक जनसम्पर्क निर्देशनालयले जनाएको छ। सेनाले पहिरोका कारण अवरुद्ध बिपी राजमार्ग, काठमाण्डौहेटौडा सडक, भोजपुरखोटाङलेगुवा सडक सुचारु गरी यातायात आवागमन सहज बनाएका छन्। बाढी तथा पहिरोबाट प्रभावित स्थानहरुमा सम्बन्धित प्रदेशका प्रहरी कार्यालयका प्रमुख, प्रहरी नायब महानिरीक्षकसहित काठमाडांै उपत्यकामा ८८५६, प्रदेश १ मा ६३०५, प्रदेश २ मा ५७०२, प्रदेश ३ मा ३४०५ र प्रदेश ६ मा ३११२ जना गरी २७,३८० प्रहरी परिचालित छन्। विभिन्न स्थानमा भएको बाटो अवरोध समेत प्रहरीले हटाउने कार्य गरिरहेको छ। भोजपुरमा पहिरो : एकै परिवारका ३ सहित ५ को मृत्यु पूर्वपश्चिम राजमार्गको पुल बाढीले बगायो : महोत्तरीका ४० हजार परिवार प्रभावित सिन्धुलीमा बाढी र पहिरोले दुई जनाको मृत्यु, ५ को उदार, ६ बेपत्ता कमला नदीको बाढीले सिरहा जलमग्न (फोटो फिचर) डिलैमा घर, लान्छ भन्ने डर अवैज्ञानिक सडकले विपत्ति"
ओखलढुंगामा एकैपरिवारका दुईसहित पाँचको मृत्यु,"ओखलढुंगा : ओखलढुंगामा लगातारको वर्षाका कारण गएको बाढी पहिरोमा परेर एकै परिवारका दुईसहित पाँच जनाको मृत्यु भएको छ। शुक्रबार र शनिबारको बाढी पहिरोमा परेर पाँच जनाको मृत्यु भएको हो। पाँचमध्ये तीन जना पहिरोले पुरेर र दुई जनाको बाढीले बगाएर मृत्यु भएको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। शनिबार दिउँसो गएको पहिरोले घर पुर्दा मोलुङ गाउँपालिका ७ पात्लेका आङफुरी शेर्पाकी ४० वर्षीया पत्नी खपुटी शेर्पा र उनकी १२ वर्षीया छोरी याङ्जी शेर्पाको घटनास्थलमै मृत्यु भएको छ। घरमाथिबाट आएको पहिरोले घर पुर्दा घरमा बसिरहेका उनीहरुको ज्यान गएको प्रहरी निरीक्षक श्रेष्ठले बताए। त्यस्तै सिद्धिचरण नगरपालिका ६ जन्तरखानीका ५० वर्षीय गुणबहादुर श्रेष्ठको घर र गोठ बगाउँदा उनकी पत्नी कान्छीमाया श्रेष्ठको मृत्यु भएको छ। पहिरोले पुरिएको अवस्थामा प्रहरी र स्थानीयले उनको शव निकालेका थिए। पहिरोले भैंसी र बाख्रासमेत बगाएको थियो। पहिरोबाट आफन्त र घरबार गुमाएका श्रेष्ठ र शेर्पाका आफन्त छिमेकीको शरणमा बसेका छन्। बाढीमा परेर शुक्रबार चिसंखुगढी गाउँपालिका ४ रातमाटेकी ८५ वर्षीया पासाङ पुटी शेर्पा र सुनकोसी गाउँपालिका ४ जेरुङका ५५ वर्षीय कुमार राईको मृत्यु भएको थियो। शेर्पाको शव खोलामा भेटिएको थियो भने राईलाई उद्धार गरेर अपस्तालमा पुर्याइएपछि उपचारका क्रममा मृत्यु भएको थियो। लामो समयको खडेरीपछि परेको भीषण वर्षाका कारण सुनकोसी, मोलुङ, सिद्धिचरण तथा खिजीदेम्वा गाउँपालिकामा गरि तीन घर बगेका छन् भने ८ घर पहिरोको उच्च जोखिममा परेका छन्। उनीहहरुलाई सुरक्षित रहन सर्तक गराइएको जिल्ला विपत व्यवस्थापन समितिले जनाएको छ। घर तथा आफन्त गुमाएका व्यक्तिलाई राहत उपलब्ध गराउने काम भइरहेको प्रमुख जिल्ला अधिकारी गणेश आचार्यले बताए।"
"कोशी ब्यारेजका ५६ वटै ढोका खोलियो, पानीको बहाव घट्दै","इटहरी : सप्तकोशीमा पानीको बहाव घट्न थालेको छ। आइतबार बिहानको मापनअनुसार २ लाख ९० हजार ३४० क्युसेक पानीको बहाव छ। शनिबार राति ३ लाख ७१ हजार एक सय १० क्यूसेकसम्म पानी पुगेपछि सबै ५६ वटै ढोका खोलिएको ब्यारेजका प्रहरी सहायक निरीक्षक ईश्वरी दाहालले जानकारी दिए। अहिले पनि ब्यारेजका ५६ ढोका खुला छन्। पानीको सहज निकास भएपछि पानीको बहाव कम भएको हो। कोशी ब्यारेजमै दबाब पुगेपछि सबै ढोका खोलिएको थियो। सप्तकोशीमा पानीको बहाब बढ्दै, ३३ ढोका खोलियो सप्तकोशीमा पानीको बहाव तीन लाख क्यूसेक नाघ्यो : ४० ढोका खुला"
पहिरोले निर्माणधिन प्रसूति केन्द्रको भवनमा क्षति,"बैतडी : बैतडीको दशरथचन्द नगरपालिका ५ मा निर्माणधिन प्रसूति सेवा केन्द्रको भवनमा पहिरो खस्दा छाना र ट्रसमा क्षति पुगेको छ। भैंसगौंडा 'पल्लाचौंडाली' औंला सडकबाट खसेको पहिरो प्रसूति सेवा केन्द्रको निर्माणधिन भवन परेको हो। पहिरोले निर्माण कार्य अन्तिम चरणमा रहेको केन्द्रको छानो र ट्रसमा क्षति पुर्याएको स्थानीय राजेन्द्र बिष्टले जानकारी दिए । उनले भने, ' हिजो वर्षासँगै आएको पहिरोले निर्माणधिन प्रसूति सेवा केन्द्रको भवनमा क्षति पुर्याएको छ।केन्द्रको तलतिर पनि पहिरो जाने सम्भावना बढेको छ।' बिना स्टमेट डोजरले काटिएका कच्ची सडकले विभिन्न ठाउँमा क्षति पुर्याउन थालेका छन्। सुदूरपश्चिम प्रदेशको सामाजिक विकास मन्त्रालयको २० लाखको सहयोगमा सो प्रसूति सेवा केन्द्रको भवन निर्माण भइरहेको हो।"
विराटनगरमा बाढीले बिचल्ली,"विराटनगर : डुबानका कारण मोरङको विराटनगर१२ का अजय ऋषिदेव तीन छोरा र श्रीमतीसहित विस्थापित भएका छन्। उनीहरू नजिकैको बखरी आधारभूत विद्यालयमा आश्रय लिएर बसेका छन्। सुतेको ठाउँबाट पानीले राति नै उठिवास लगायो, उनले भने, नजिकैको विद्यालयमा आएर पानीबाट ज्यान त जोगायौं तर अब भोकले मरिन्छ जस्तो छ। स्थानीय मूर्तिदेवीले घरमा बाढी पस्दा ज्यान जोगाउन स्कुलतिर दगुरेको बताइन्। सुत्न त एउटा बिछ्याउना दिए तर अरू पाँच जना भुइँमै सुत्नुपर्यो, उनले भनिन्। नेताहरू आएर सबै व्यवस्था हुन्छ भने पनि चर्को नुन भएको खिचडीबाहेक केही नदिएको उनले सुनाइन्। डुबानका कारण विस्थापित ३ सयभन्दा बढीले शुक्रबारको रात विद्यालयमा कटाए। विराटनगर महानगरपालिकाले शनिबार बिहान विस्थापितलाई खिचडी बाँडेको थियो। नुन चर्को भएकाले खान नसकेको पीडितको भनाइ छ। ६५ वर्षीया पारो ऋषिदेवले बाढीले घरमा भएका सबै सामान बगाएको सुनाइन्। दैनिक मजदुरी गरेर जोहो गरेको सामान बाढीले बगायो, उनले भनिन्, स्कुलमा बस्न आयौं तर न खाना राम्रो छ न त सुत्ने व्यवस्था नै। स्वास्थ्य परीक्षण गर्न कोही आएका छैनन्। वडा नम्बर १२ स्थित विद्यालयमा २ सयभन्दा बढी विस्थापित बसेका छन्। उनीहरूलाई महानगरले खानाबाहेक अरू केही राहत दिएको छैन। अन्य स्थानमा बसेकालाई केही खान नदिएको र आफन्तकहाँ गएर खाने गरेको पीडितको गुनासो छ। स्थानीय सुदामादेवी राजवंशीले बाढी घरमा दुई दिनदेखि पसे पनि कसैले केही राहत नदिएको बताइन्। छोराछोरी आफन्तकहाँ गई खाएर आएपछि घरको रेखदेख गरेर दिन बिताउने गरेको उनले सुनाइन्। आँगनमा अझै दुई फिट पानी छ, उनले भनिन्, घरमा बस्ने अवस्था छैन। समस्या बुझ्न नआउनेले के राहत दिन्छ ? मेयर भीम पराजुलीले बाढीबाट विस्थापितलाई विभिन्न स्कुलमा खान र बस्न व्यवस्था मिलाइएको बताए। सबै वडाका अध्यक्षहरूलाई व्यवस्थापन गर्न जिम्मेवारी दिएका छौं, उनले भने, सबैलाई राहत पुर्याउन लागेका छौं। प्रभावित क्षेत्रको स्थलगत निरीक्षण गरी समस्या समाधान गर्छौं। उनका अनुसार वडा नम्बर १२, ७, ८ र १ का बाढीपीडितलाई उद्धार गरी विभिन्न स्थानमा राखिएको हो। हाटखोलाबाट दक्षिणतर्फका बाढीपीडित नदी उकास क्षेत्रमा त्रिपाल टाँगेर बसेका छन्। कार्यकारी अधिकृत टेकराज अधिकारीका अनुसार ९ सय स्थानीय विस्थापित भएका छन्। उनीहरूलाई राहत र पुनर्वासको व्यवस्था गर्न लागिएको उनले बताए। वडा नम्बर ७ का १३, विजयपुर सुकुम्बासी बस्तीका २५, हनुमान मन्दिरछेउ सुकुम्बासी बस्तीका २० र जिल्ला प्रहरी कार्यालय पछाडिको बस्तीका २० परिवार विस्थापित भएका छन्। वडा नम्बर २ को मुसहर बस्तीका २०, बरौलीका सात, पारिजात र सुमहर टोलका ५०, हरियाली टोलका ५० परिवार विस्थापित भएका छन्। धुधुवा, बखरी र ऋषिदेव बस्तीका ३५, विराटनगर १९ का २० परिवार विस्थापित भएका छन्।"
तिलाठी गाउँ डुबानमा,"राजविराज : खाँडो खोलामा आएको बाढीले सप्तरीको तिलाठी गाउँ डुबानमा परेको छ। निरन्तरको वर्षापछि कटान सुरु भएको बाँध भत्किएपछि गाउँ डुबानमा परेको हो। तिलाठी कोइलाडी गाउँपालिका १ स्थित तिलाठी र बेल्ही बस्तीमा पसेर पुरै गाउँ जलमग्न भएको वडा नम्बर १ का अध्यक्ष दिनेश्वर मि श्रले जानकारी दिए। बाढीले तिलाठीका तीनसय घर डुबानमा परेको गाउँपालिकाले जनाएको छ। पाँच वटा घर भत्किएको विपद जोखिम न्यूनिकरण अधिकृत राजेश झाले जानकारी दिए। कटान भएको बाँध मर्मतका लागि गाउँपालिकाले बोरा र जाली उपलब्ध गराए पनि निरन्तर जारी रहेको वर्षा र पानीको तीव्र भेलले कटान भएको बाँधको मर्मत हुन सकेको छैन। दशगजामा निर्माणाधीन पुलको तीन फिट माथिबाट पानी बग्न थालेपछि डोरीको सहायतामा स्थानीयलाई आवतजावत गराइएको छ। वर्षाका कारण तिलाठी प्रहरी चौकीबाट प्रहरीसमेत विस्थापित भएका छन्। उनीहरुलाई सुरक्षित स्थानमा सारिएको जिल्ला प्रहरी कार्यालयले जनाएको छ। खाँडो नदीमा आएको बाढीले तिलाठी प्रहरी चौकी, भन्सार कार्यालय, स्वास्थ्य केन्द्र, गाउँपालिका र वडा नम्बर १ को कार्यालयसमेत डुबानमा परेको छ। बाढीले तिलाठीस्थित राजबिराजकुनौली सडकखण्डमा सवारी साधन ठप्प भएको छ। विपद् व्यवस्थापनको पूर्व तयारीका लागि लाइफ ज्याकेट, रेस्क्यु डोरी, डुंगा तयारी अवस्थामा राखिएको विपद् जोखिम न्यूनिकरण अधिकृत झाले बताए।"

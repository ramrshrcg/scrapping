शीर्षक,विवरण
"पश्चिममा सुक्न थाले खोला, कतै त रोपाईँकाे तयारी नै छैन","बैतडी : जिल्लाको सूर्नया गाउँपालिका६ शंकरपुरस्थित गोयली खोलामा केही वर्ष अघिसम्म कलकल पानी बग्थ्यो । यही खोलामा पछिल्लो समय चैत महिनादेखि पानी नै बग्न छोडेको छ । गोयली खोलाको पानी मुहानबाट बगेर आउँथ्यो । हामी गोठला गएको बेला पानी पिउने गथ्र्यौँ ।अचेल त खोलामा पानी नै सुक्यो, स्थानीय नन्दराम अवस्थीले भने । चार वर्षदेखि सुख्खायाममा खोला पूरै सुक्नेगरेको अवस्थीले सुनाए । कहिल्यै नसुक्ने खोला सुकेपछि स्थानीयहरु अच्चमित भएको बताउँछन् । शंकरपुरकै ठूलापानी मूहानमा पनि पानी सुकेपछि स्थानीयहरुले रोपाईँ गर्न नै छोडे । धानको विउ राख्न पानी नहुँदा केही खेतमा त रोपाँई गर्न छोडेको स्थानीय दुर्गादत्त अवस्थीले बताए । उनले भने मूहानमा टन्न पानी भएकै कारण मूहानको नाम नै ठूलापानी राखेको थियो । तर अहिले सुख्खायाममा पानी सुक्न थालेको छ । मूहानमा अलिकति मात्रै पानी छ । पछिल्लो पाँच वर्षयता पानीकै अभावमा हामीले रोपाँई गर्न छोडेका छौँ । बैतडीको प्रसिद्ध नदीको रुपमा रहेको सूर्नया नदीमा पनि प्रत्येक वर्ष सुख्खायाममा पानी घट्दै गएको छ । सूर्नया नदीमा जेठको महिना समेत धेरै पानी बग्ने गरेकोमा पछिल्लो समय पानीको सतह ह्वात्तै घटेको छ । स्थानीय कमल बोहराका अनुसार नदीको मूहानमै पानी घटेको छ । सूर्नया नदीका सहायक खोलामा पानी सुकिसकेको छ । गाउँका कुवामा समेत पानी सुक्दा स्थानीयहरुलाई खानेपानीकै समस्या भएको मेलौली१ का लक्ष्मण पार्कीले बताए । उनले भने परम्परागत कुवामा सुख्खायाममा पानी सुकेपछि खानेपानीको जोहो गर्नु नै मुस्किल भएको छ । पहिला पहिला जेठको टन्टलापुर घाममा कुवाको चिसो पानी पिउनेहरु कुवामा पानी सुकेको देख्दा अचम्मित हुने गरेका छन् । गाउँका धेरै कुवाहरुको पानी सुकिसकेको छ । वन फडानी र सडक निर्माणले पानीका मूहान सुक्दैगएको डिभिजन वन कार्यालय बैतडीका सहायक डिभिजन वन अधिकृत रामप्रसाद चौधरीको तर्क छ । डोजरले गाउँमा जथाभावी जमिन खन्न थालेकाले पनि पानीका मूहान सुक्न थालेको स्थानीयको अनुभव छ । यही क्रम नरोकिए पानीका मूहान नष्ट हुनेमा उनीहरुको चिन्ता छ ।"
सडकमा काफल बेच्ने 'काफलवाली' सम्मानित,सन्धिखर्क : अर्घाखाँची जिल्लाको सन्धिखर्क नगरपालिका६ नरपानीकी २२ वर्षे गिता खत्रीसम्मानित भएकी छन्। सन्धिखर्क नगरपालिकाका प्रमुख कमल प्रसाद भुसालले काफलवाली गितालाई शनिबार एक समारोहका बिच सम्मान गरेका हुन्। स्नातक तेस्रो वर्षमा अध्ययरत गिताले काफल बेचेरै ७५ हजार कमाएकी छन्। सन्धिखर्कगोरुसिंगेसन्धिखर्क सडकहखण्डको नरपानीदेखि घुम्तीसम्मको क्षेत्रमा उनले यात्रुलाई काफल बेच्ने गरेकी थिइन्। काफलवाली गिता सन्धिखर्कको पाणिनी क्याम्पसमा अध्ययनरत छिन्।
'वनबाटै रोजगारी र समृद्धि सम्भव',"काठमाडौं : प्राकृतिक स्रोतसाधन तथा वनको उपयोगबाटै सरकारले अघि सारेको समृद्ध मुलुकको अभियान सम्भव हुने वन अधिकारकर्मीहरुले बताएका छन् । वनको दिगो उपयोगबाटै हरेक वर्ष अर्बौँ रकम बराबरको रोजगारी सृजना हुने पनि उनीहरुको भनाइ थियो । सामुदायिक वन उपभोक्ता महासंघ (फेकोफन)को २४औं स्थापना दिवसको अवसरमा सराेकारवालाहरुले वन तथा प्राकृतिक स्रोतको उपभोगबाटै समृद्धि सम्भव भएको तथ्यांक पेश गरेका थिए । सामुदायिक वन उपभोक्ता महासंघ अध्यक्ष भारती पाठकले सरकारसँग हातेमालो गर्दै वनबाट रोजगारी सृजना गर्ने अभियानमा लाग्न आफूहरु तयार रहेको प्रतिवद्धता व्यक्त गरेकी थिइन् । पैसा र अनुदान वितरण गरेर मात्र रोजगारी सिर्जना हुन नसक्ने भन्दै वनबाटै युवाहरुलाई हरेक वर्ष रोजगारी सृजना गर्न सकिने सुझाव सरकारलाई दिएकी थिइन् । शनिबार काठमाडौंमा आयोजित कार्यक्रममा सामुदायिक वन उपभोक्ता महासंघका पूर्व अध्यक्ष तथा तुलसीपुर उपमहानगरपालिका प्रमुख घनश्याम पाण्डेले हरेक वर्ष हुनसक्ने रोजगारीको सम्भावनातर्फ सरकारको ध्यान जान नसकेको बताएका थिए । राज्यको नीति पनि रोजगारमैत्री नबनेको उनको गुनासो छ । साथै प्रशासन संयन्त्र पुरानै ढर्राबाट चलेको उनको टिप्पणी थियो । यस्तै विज्ञ डा भरत पोखरेलले दिगो वन व्यवस्थापन मार्फत वार्षिक १५ करोड क्युफिट काठ निर्यात गर्न सकिने सम्भावना रहेको तथ्य पेश गरेका थिए । तर, सरकारले ध्यान दिन नसकेको उनको गुनासो छ । वन क्षेत्रको उपयोग नगर्दा दैनिक १३ करोड रकम खेर गइरहेको तथ्यांक समेत उनले सार्वजनिक गरेका थिए ।"
जथाभावी नलेख्न पत्रकारलाई सञ्चारमन्त्रीको सुझाव,"मलंगवा : संचार तथा सूचना प्रविधिमन्त्री गोकुल बाँस्कोटाले सत्य तथ्य लेख्ने पत्रकारलाई मिडिया विधेयकले केही फरक नपार्नेे बताएका छन्। सर्लाहीको हरिवनमा रेडियो सर्लाहीको ११ औं स्थापना दिवसको उपलक्ष्यमा आयोजित सामुदायिक रेडियोको भूमिका विषयक कार्यक्रममा बोल्दै मन्त्री बाँस्कोटा यस्तो बताएका हुन्। मन्त्री बाँस्कोटाले गणतन्त्रको पत्रकारिता पूर्णरुपमा व्यवसायिक हुनु पर्नेमा जोड दिए। भष्टाचारीलाई सजाय हुन्छ। भ्रष्टाचार नगर्नेलाई सजाय हुँदैन्। समाचार लेखे बापत कसैलाई सजाय हुदैंन्, उनले भने, तर, हातमा कलम छ भनेर जथाभावी लेख्नु भएन। उनले मिडियालाई स्वनियम लागू गर्ने छुट भएको प्रष्ट पारे। आफ्नो नियम आफै बनाउने छुट मिडियालाई दिएका छौँ, मन्त्री बाँस्कोटाले भने, त्यो भन्दा बाहिर गएर काम गरे कारबाही हुन्छ। यस्तो कुरा गर्दा कतिपयले राज्यले पत्रकारको कलम थुत्न लाग्यौं। घाँटी नै थिच्न लाग्यौं भनेर आरोप लगाएका छन्। तर, त्यो होइन। सरकारप्रति आँखा चिम्लेर विश्वास गर भन्न नखोजेको उनले प्रष्ट पारे। हामीले भन्न खोजेको हातमा कलम छ भनेर जात्रामा नाङ्गो तरबार लिएर बौलाएको जस्तो गर्नु भएन भन्ने हो। एउटा समाचारले असल मान्छेको चरित्र हत्या गर्यो भने उसको के हुन्छ ? त्यसकारण अबको नेपालको मिडियाले आत्म समीक्षा गर्नु पर्ने बेला आएको उनले प्रष्ट पारे। आजको पत्रकारितालाई कुनै शासनको विरुद्ध लड्नु पर्ने आवश्यकता नभएको उनको भनाइ छ। मिथ्या पत्रकारिता गर्र्नेले मिडिया विधेयकबाट डराउनु पर्छ, उनले भने, तथ्य परक पत्रकारिता गर्नेले डराउनु पर्दैन्।पत्रकारिता समाजको ऐना हो। ऐनाले जस्ताको त्यस्तै देखाउँछ। तर, त्यसले गडबड गर्यौ भने के हुन्छ ? उनले पत्रकारप्रति प्रश्न गर्दै भने।"
निर्माण सामग्रीमा सिन्डीकेट : निर्माणाधीन विद्यालय भवन अलपत्र,"धनगढी : निर्माण सामग्री खरिदमा सिन्डीकेट मौलाएपछि सुदूरपश्चिम प्रदेशमा निर्माणधीन विद्यालय भवनहरु अलपत्र परेका छन्। आर्थिक वर्ष सकिनै लाग्दा समेत निर्माण सामग्री उपलब्ध नहुँदा अधिकांश विद्यालय भवनहरु अलपत्र परेका हुन्। शिक्षा तथा समन्वय ईकाईले तोकेको सप्लायर्सबाट मात्रै खरिद गर्नुपर्ने भनेको छ। तर, इकाईले तोकेका सप्लायर्सहरुले रकम निकासा लिएर पनि निर्माण सामग्री ढुँवानीमा ढिलासुस्ती गरेपछि विद्यालयका भवन निर्माणकार्य अलपत्र परेका छन्। सप्लायर्सले समयमै सामग्री नदिँदा कति विद्यालयले भवनको निर्माणकार्य नै सुरु गरेका छैनन् भने कतिले भवनको काम हुँदाहुँदै बिचमै छोडिदिएका छन्। शिक्षा विकास तथा समन्वय इकाइका कर्मचारीहरुले आफु निकटकै व्यापारी तथा सप्लायर्स्बाटै निर्माण सामग्री खरिद गर्न भनी लगाएको सिन्डीकेटले गर्दा विभिन्न सामुदायिक विद्यालय अप्ठेरोमा परेका छन्। डडेल्धुराको आलिताल गाउँपालिका३स्थित हरियाली प्राविका अध्यक्ष कर्णबहादुर बोहराले विद्यालय भवन निर्माण सामग्रीका लागि हप्ता दिनदेखि धनगढीमै रहेकी बताए। गएको चैत २८ गते उद्योग संग सम्झौता भएको हो, उनले भने,बैशाखमा उपलब्ध गराउने भनको सामग्री अभै तयार पार्न सकेको छैन। प्रदेश सरकारले दुई कोठे भवनका लागि १६ लाख रुपैयाँ विनियोजन गरेको छ। घटाल उद्योगलाई हालसम्म ३ लाख २० हजार पेश्की रकम बुुझाएको बताउँदै अध्यक्ष बोहराले भने,निर्माण सामग्रीको चक्करमा केही दिनयता धनगढीमा रहेकी छोरीको घरमा बस्दै आएको छु। अब त, कि निर्माण सामग्री दिनुपर्छ, होइन भने पैसा फिर्ता गर्नुुपर्छ। विद्यालयका अध्यक्ष बोहराका अनुसार डडेल्धुराका १८ विद्यालयको सम्झौता पनि घटाल उद्योगसँग सम्झौता भएको छ। तर, अधिकांशको त्यो उद्योगसँगको समझौताको म्याद समेत सकिएको भएपनि सामग्री वितरण हुन बाँकी नै छ। निर्माण सामग्री दिनमा ढिलासुस्ती हुँदै गएपछि दिनदिनै विद्यालयका अध्यक्ष र प्रअहरु सो उद्योगको पुग्ने गरेका छन्। कैलालीको कैलारी गाउँपालिका६ बेनौलीस्थित अपरम्पार आधारभुत विद्यालयका अध्यक्ष अनिल कुमार चौधरीले पनि कर्कटपाताको छानो सहित २ कोठे पक्की भवन निर्माणको लागि प्रदेश सरकारले १६ लाख बजेट विनियोजन गरेको बताए। शिक्षा विकास तथा समन्वय इकाइका कर्मचारीहरुले धनगढीस्थित घटाल मेटल उद्योगबाटै विद्यालय भवनको ट्रस ग्यालबलाइज सहितको निर्माण सामग्री खरिद गर्न समझौता गराएको जानकारी दिए। सम्झौता लगत्तै घटाल मेटल उद्योगले विद्यालयको खाता रहेको राष्ट्रिय वाणिज्य बैकको विना मिति तोकिएको ४ लाख रुपैयाँको बाउन्स चेक समेत काट्न लगाएको पाइएको छ। अपरम्पार आधारभुत विद्यालय मात्रै होइन कैलालीका २२ विद्यालयको समझौता समेत घटाल मेटल उद्योगबीच भएको जनाको छ। पेश्की रकम लिएर पनि सो उद्योगले निर्माण सामग्री वितरण नगरेपछि विद्यालय भवन निर्माण अलपत्र अन्योलमा छन्। कञ्चनपुरको लालझाडी गाउँपालिका४ स्थित वैद्यनाथ आधारभुुत विद्यालयका प्रधानाध्यापक गणेशराज जोशीले आफुहरु शिक्षा विकास तथा समन्वय इकाइबाट फसाइएको दुखोसो व्यक्त गरे। निर्माण सामग्री बिना भवनको काम अझैसम्म सुरु नभएको बताउँदै आर्थिक वर्ष घर्किरहेकोले बजेट फ्रिज जाने चिन्ताले पनि सताउन थालेको उनको भनाई छ। निर्माण सामग्रीको लागि सो उद्योगमा पुुगेका कैलालीको मोहन्याल गाउँपालिका५ स्थित राष्ट्रिय माध्यमिक विद्यालयका प्रअ उमेश घर्तिमगर पनि निर्माण सामग्री पाउन सकेका छैनन्। उनले बैशाखको पहिलो साता निर्माण कम्पनीसँग सम्झौता गरेका थिए। निर्माण सामग्री एकै कम्पनीबाट खरिदको लागि शिक्षा विकास तथा समन्वय इकाइले सिफारिस गरेपछि इकाइका कर्मचारी र उद्योगबीच कमिसनको चलखेल हुन सक्ने आशंका गरिएको छ। धनगढीमा अरु पनि सप्लायर्स कम्पनी हँुदाहुँदै पनि एउटै सप्लायर्सलाई सिफारिस गरेपछि कमिसनको आंशका बढेको हो। विद्यालयलाई आफ्नो खातामा पैसा आएको जानकारी नभएपनि सो उद्योगलाई अर्काको खातामा पैसा कति बेला आउँछ भन्नेबारे जानकारी हुनुुलाई सो उद्योग र शिक्षा विकास तथा समन्वय इकाइका कर्मचारीहरुबीच कमिसनको मिलोमतो रहेको ठहर स्रोतको छ। तर, शिक्षा विकास तथा समन्वय इकाइका इन्जिनियर सन्तोष बजगाईंले आफुहरु कुनैपनि विद्यालयलाई फलानो उद्योगमै खरिद गर्न दवाव नदिएको जिकिर गरे। आईएसओ प्रमाणित कम्पनीबाट मात्रै सामग्री खरिद गर्न भन्दै आएको बताउँदै उनले धनगढीको घटाल मेटल उद्योग, मालिका, जगदम्बामा सामग्री उपलब्ध हुने हुँदा सामान्य जानकारी मात्रै गराएको उनको भनाई छ। त्यस्तै शिक्षा विकास तथा समन्वय इकाइ प्रमुख मानसिंह बिष्टले आफुले निर्माण सामग्री खरिदबारे अनुसन्धान गर्ने बताए। घटाल मेटल उद्योगका प्रमुख उद्धव बडुले केही व्यवस्थापकीय समस्याले ढुँवानीमा समस्या भएर वितरण गर्न नसकेको बताए।"
जंगली हात्ती लखेट्न हवाइ फायर,राजविराज : जंगली हात्तीको आतंक रोक्न प्रहरीले शुक्रबार मध्यराति प्रहरीले चार राउण्ड हवाइ फायर गरेको छ । कोशी टप्पु बन्यजन्तु आरक्ष क्षेत्रबाट निस्केको जंगली हात्तीको आक्रमणबाट जोगाउन प्रहरीले रुपनी गाउँपालिकाको विभिन्न क्षेत्रमा हवाइ फायर गरेको बताएको हो ।जंगली हात्तीको समूह नै बस्तीमा प्रवेश गर्न खोजेपछि प्रहरी टोलीले हवाइ फायर गरी जंगली हात्तीलाई धपाएको प्रहरी निरीक्षक गुरुप्रसाद तिमिल्सिनाले बताए । आरक्ष क्षेत्रबाट निस्केको हात्तीको समूह आसपासको जंगल हुँँदै गाउँमा प्रवेश गरेको खबर पाएपछि प्रहरी टोली त्यहाँ पुगेको थियो । आरक्षको जंगलमा बस्ने हात्ती दुई सातादेखि रातको समयमा गाउँ प्रवेश गर्न थालेपछि रुपनी र अग्नीसाइर कृष्णासवरण गाउँपालिका तथा कञ्चनरुप नगरपालिका बासिन्दा आतंकित बनेका छन् । हात्ती आतंकका कारण उक्त क्षेत्रका बासिन्दा रातभर जाग्राम बस्ने गरेका छन् । लौका खेतीको सुरक्षार्थ खेत गएका सप्तरीको कञ्चनरुप नगरपालिका६ जमुवाका ६० वर्षीय गोसाइ चौधरीको जेठ ५ गते हात्तीको आक्रमण परी मृत्यु भएको थियो । हात्तीको आक्रमणमा परी सप्तरीमा एक वर्षभित्र ६ जनाको ज्यान गएको जिल्ला प्रहरी कार्यालयले जनाएको छ । यस वर्ष हात्तीले ४८ वटा घर भत्काउनुका साथै एक सय विगाह भन्दा धेरै जमिनमा लगाइएको अन्नबाली नष्ट गरेको स्थानीय कृषक भवानीप्रसाद चौधरीले बताए ।
रंगशाला विवाद : चौतर्फी आलोचनापछि भत्काएको तारबार स्थानीयले आफैँ उठाए,"चितवन : प्रस्तावित गौतम बुद्ध अन्तर्राष्ट्रिय क्रिकेट रंगाशालाको तारबार स्थानीयले उठाएका छन्। भरतपुर महानगरपालिका १५ स्थित रंगशाला निमार्णस्थलमा भत्काएको तारबार स्थानीयले शनिबार आफै उठाएका हुन्। तारबार उठाउन शनिबार बिहान स्थानीयसहित जिल्लाका विभिन्न संघसंस्थाका प्रतिनिधिको उपस्थिति थियो। तारबार उठाएपछि लिखित रुपमै स्थानीयले रंगशाला निमार्णका लागि काम अघि बढाउन आग्रह गरेका छन्। स्थानीयले भत्काएको तारबार उठाउन राजनीतिक दलका प्रतिनिधि, जनप्रतिनिधिसँगै सरोकारवाला सहभागी थिए। स्थानीय टोलबासीले रंगशाला निमार्णको लागि सहज वातावरण बनाउनका लागि सद्भाव र्यालीसमेत गरेका छन्। बुधबार बार भत्काएपछि घटनाको चौतर्फी विरोध भएको थियो। बार भत्काएको आरोपमा स्थानीय प्रकाश कँडेलसहित १८ जना प्रहरी नियन्त्रणमा छन्। उनीहरुले बाटो खुलाउनका लागि फाउण्डेशनसँग जग्गा माग गर्दै बार भत्काएका थिए। पक्राउ परेका सबैविरुद्ध मुद्दा दर्तासँगै म्याद थप गरी अनुसन्धान अघि बढाइएको छ। घटना पश्चात धुर्मुस सुन्तली फाउण्डेशनले सुरक्षाको माग गर्दै काम नै रोकेको थियो। स्थानीय सरकारले काम तत्काल अघि बढाउन आग्रह गरेको छ। फाउण्डेशनका अध्यक्ष सिताराम कट्टेलले सुरक्षित वातावरण भए तत्काल काम सुरु हुने जानकारी दिए।"
रात्रीबसबाट ४५ हजार भन्दा बढी लुटपाट,निजगढ : पूर्वपश्चिम राजमार्ग अन्तर्गत बाराको पथलैयानिजगढ सडकखण्डको जंगलमा बसभित्र छिरेर एक समूहले ४५ हजार भन्दा बढी लुटपाट गरेको छ । राजमार्गको १३ किलो भन्ने स्थानमा शुक्रबार बिहानै ३ बजे मोटरसाइकलमा आएको समूह ना ७ ख २७९० नम्बरको रात्री बसमा छिरेर लुटपाट गरी फरार भएको हो । राजमार्गमै बस रोकेर उक्त समूहले बसका सहचालकलाई कुटपिट गर्दै ४५ हजार नगद र मोबाइल लुटेको पीडितको भनाइ छ । बस काठमाडौंबाट जलेश्वरतर्फ जाँदै गरेको थियो । बसमा लुटपाट भएपछि पीडितले निजगढस्थित इलाका प्रहरी कार्यालयमा घटनाबारे जानकारी गराएका थिए । इलाका प्रहरी कार्यालयका प्रहरी निरीक्षक बिक्रम लामाका अनुसार प्रहरीले घटनामा संलग्न रहेको आशंकामा केही व्यक्तिलाई नियन्त्रणमा लिएर सोधपुछ गरिरहेको बताएको छ ।
ट्याक्टरले ठक्कर दिँदा वृद्धको मृत्यु,विराटनगर : मोरङमा ट्याक्टरको ठक्करबाट रंगेली नगरपालिका५ का ७० वर्षीय वृद्धको शनिबार बिहान मृत्यु भएको छ। रंगेली५ रमनपुरस्थित भित्री सडकखण्डमा को २ त ९५७३ नम्बरको ट्याक्टरले ठक्कर दिँदा पैदल यात्रु लखिचन ठाकुरको मृत्यु भएको प्रहरीले जनाएको छ। दक्षिणबाट उत्तरतर्फ जाँदै गरेको ट्याक्टरले शुक्रबार साँझ ठक्कर दिएपछि वृद्ध गम्भीर घाइते भएका थिए। प्रहरीका अनुसार उनको उपचारका क्रममा शनिबार बिहान विराटनगरको नोबेल शिक्षण अस्पतालमा मृत्यु भएको हो। ट्याक्टर र चालक रंगेली५ का ४३ वर्षीय गेनुवा शर्मालाई नियन्त्रणमा लिएर घटनाको अनुसन्धान सुरु गरिएको इलाका प्रहरी कार्यालय रंगेलीले जनाएको छ।
रुपन्देही जिल्ला प्रशासनलाई आइएसओ मान्यता,"भैरहवा : जिल्ला प्रशासन कार्यालय रुपन्देही आइएसओ ९००१ः२०१५बाट सर्टिफाइड भएको छ। आइएसओ प्रमाणपत्र प्राप्त गर्नका लागि पुरा गर्नुपर्ने आवश्यक सबै मापदण्ड पुगेपछि कार्यालय आइएसओ सर्टिफाइड भएको हो। यसअघि नेपालमा व्यवसायीक संस्थाहरु आइएसओबाट सर्टिफाइड हुने गरेका थिए। सरकारी कार्यालयहरु मध्येबाट पहिलोपटक रुपन्देही जिल्ला प्रशासन कार्यालयला आइएसओ सर्टिफाइड भएको छ। कार्यालयको प्रमाण पत्र नम्बर क्युएमएस१९०५७१ रहेको छ। अहिलेसम्म मुलुकको कुनै पनि सरकारी कार्यालय आइएसओबाट सर्टिफाइड भएको कुनै जानकारी छैन रुपन्देहीका प्रमुख जिल्ला अधिकारी उदय बहादुर रानाले भने,यस हिसाबमा जिल्ला प्रशासन कार्यालय रुपन्देही नै आइएसओबाट सर्टिफाइड हुने पहिलो कार्यालय बनेको छ। प्रमुख जिल्ला अधिकारी रानाले सिमित स्रोत, साधन र जनशक्तिको अभावमा पनि आइएसओबाट सर्टिफाइड हुनुमा कार्यालयका सम्पूर्ण कर्मचारीको योगदान रहेको बताए। सिमित स्रोत, साधन र जनशक्तिको अभाव पनि हामी आइएसओबाट सर्टिफाइड हुन सफल भयौं उनले आइएसओको प्रमाणपत्र देखाउँदै भने,यो मैले मात्र गरेर पाएको होइन यसमा मेरो सम्पूर्ण टिमको सहयोग छ। आइएसओबाट सर्टिफाइड हुनका लागि कार्यालयले आवश्यक सातवटा मापदण्डहरु पुरा गरेको छ। जसमा कार्यालयल सेवाग्राही केन्द्रीत हुनुपर्ने, कार्यालय प्रमुखको नेतृत्व क्षमता राम्रो हुनुपर्ने, सेवाग्राही लगायत सरोकारवालाहरुसगँ राम्रो सहकार्य हुनुपर्ने, कानुनले तोकेको दायरमा छिटो छरितो सेवा प्रवाह गर्ने, कार्यालयको सेवामा सुधार भएको हुनुपर्ने, प्रमाणको आधारमा निर्णय गरिरहेको र सम्बन्ध व्यवस्थापन गरेको (तल्लो निकाय देखि माथील्लो निकाय सम्म) रहेका छन्।"
आयात घटाउन जडीबुटी खेती,"गोरखा : एक तथ्यांक अनुसार नेपालमा बर्सेनी ११ अर्ब ६५ करोड रुपैयाँको जडीबुटी आयात हुन्छ। एक अर्ब ३४ करोड रुपैयाँ बराबरको निर्यात हुन्छ। हिमाली भेगमा हुने जडीबुटी निर्यात र उष्ण हावापानीमा हुने जडीबुटी सबै आयात गर्नुपर्ने अवस्था रहेको वन विभागका पूर्व सहसचिव खेमराज भट्टराई बताउँछन्। देशभित्रै पर्याप्त जडीबुटी उत्पादन गरी पैठारी शून्य बनाउने लक्ष्य राखेर जिल्लाको गोरखा नगरपालिका १४ गर्बुङ गाउँमा गोरखा अर्गानिक हर्बल फार्म सञ्चालन गरिएको छ। जैविक विविधतामा विद्यावारिधि गरेका खेमराज भट्टराईको नेतृत्वको चार जनाको टिमले दुई फरक ठाउँमा दुई सय रोपनी क्षेत्रफलमा जडीबुटी खेती आरम्भ गरेका हुन्। आफ्नो अध्ययन र २४ वर्षसम्म वन विभागमा रहेर काम गरेको अनुभवको प्रयोग गरेर फार्म सञ्चालन गरेको छु, भट्टराईले भने, जडीबुटीबाट मुलुकको आर्थिक समृद्धि सम्भव भएकाले जीवनको बाँकी समय मैले यही क्षेत्रमा खर्च गर्ने योजना बनाएको हुँ। सफल जडीबुटी व्यवसायको नमुना प्रदर्शन गरेर देशका युवालाई यसतर्फ आकर्षित गर्ने लक्ष्य रहेको उनले बताए। नेपाललाई जडीबुटीका लागि आत्मनिर्भर बनाउने अभियानमा भट्टराईको साथमा मणिध्वज जोशी, रामहरि सुवेदी र भगवती मैनाली छन्। गोरखा अर्गानिक हर्बल प्रालि नामको उनको फर्मले अनुदानलगायत राज्यको सेवा सुविधा प्रयोग नगरेको उनले बताए। गोरखा अर्गानिक हर्बल फार्ममा पाखा पखेरामा उम्रिएर खेर गइरहेका घोटताप्रे, लजालु झार, रुदिलो, भृंगीराजदेखि विश्वकै सबैभन्दा बढी मूल्यमा बिक्री हुने अगारउडलगायत ९० प्रजातिका जडीबुटी खेती गरिएको छ। अगारउड विश्वकै महँगो वनस्पति हो तर यसको नेपालमा व्यावसायिक खेती हुन सकेको छैन, भट्टराई भन्छन्, विश्व बजारमा यसको प्रतिकिलो ५० हजार डलरभन्दा बढी मूल्य पर्छ। विश्व बजारमा मागको ३० प्रतिशत मात्रै आपूर्ति भएको छ। यसको व्यावसायिक खेतीबाट मुलुकलाई समृद्ध बनाउन सकिन्छ भन्ने नमुना देखाउने लक्ष्य छ। उनले सो वनस्पति आसामबाट एक हजार बिरुवा ल्याएका खेती गरेका छन्। अन्य जडीबुटीका बीउ कलकत्ता, बनारस, सिक्किम, आसाम, चाइना, ताइवान, मेक्सिको लगायत ठाउँबाट आयात गरिएको फर्मले जनाएको छ। गोरखा अर्गानिक फार्ममा ६८ प्रकारको एन्टिअक्सिडेन्टयुक्त वनस्पति मोरिंगा अर्थात शीतलचिनीदेखि अत्यधिक पोषकतत्व पाइने चियासिड खेती गरिएको छ। क्यान्सर किलरको रूपमा चिनिने सावर सपदेखि वरिपरिको माटोलाई समेत मलिलो बनाइदिने करन्ज नामका जडीबुटी खेती गरिएको छ। लज्जावती, भृंगीराज, तुलसी, नीम, अमला, दूधेझार, पुननर्वा, काउसो, अशोक, अर्जुन, गुर्जो, एलोभेरा, सिमली, पारिजात, अश्वगन्धा, दालचिनी, तेजपातलगायत जडीबुटी लगाइएको छ। यी जडीबुटीबाट ५ वर्षपछि मात्र उत्पादन लिने उनले बताए। एक वर्षको अवधिमा फार्ममा ४ करोड रुपैयाँ लगानी गरिसकेका भट्टराई सहितका साझेदार अझै लगानी बढाउने तयारीमा छन्। करिब ३५ वर्ष पुरानो गोरखा आयुर्वेद कम्पनीका बोर्ड सदस्य मध्येका भट्टराईले सो कम्पनीका लागि ९० प्रतिशत कच्चा पदार्थ उपलब्ध गराउने लक्ष्य रहेको बताए। नेपालको जैविक विविधता र नेपालमा यसको सम्भावनाबारे वन विभागमा रहेर दुई दशकसम्म अध्ययन गरेका र क्यानडाको एक विश्वविद्यालयमा यसकै बारेमा दुई वर्षसम्म अध्यापन गरेका भट्टराईले आफू विभागमा हुँदैमा नेपालमा जडीबुटी खेतीलाई व्यवसायीकरण गर्ने वातावरण बनाउने योजना बनाइरहेका थिए। तर राजनीतिक अस्थिरताका कारण सोचे जस्तो हुन नसकेको उनी बताउँछन्। नीति निर्माण गर्ने ठाउँमा पुग्न नपाए पनि जडीबुटीबाट देशलाई समृद्ध कसरी बनाउने भन्नेबारे व्यवहारमा उतारेर देखाउने लक्ष्य राखेर फर्म सञ्चालन गरेको उनी बताउँछन्। कास्कीकोट घर भए पनि वन विभागमा जागिरे हुँदा गोरखाका अधिकांश भूभागमा पुगेको भन्दै उनले जडीबुटीका लागि गोरखा अति उपयुक्त रहेको टिप्पणी गरे। नेपालमा विश्वभरका सबै देशमा हुने हावापानी पाइन्छ। गोरखामा तराई, पहाड र हिमाली तीनै प्रकारको वातावरण छ, भट्टराईले भने, मस्र्याङ्दी किनार माथितिरको भूभाग जडीबुटीका लागि हावापानीका हिसाबले उत्तम भएकाले फर्म सञ्चालनका लागि गोरखा रोजियो। नेपाललाई जडीबुटीमा आत्मनिर्भर बनाउने र भारतलगायत देशबाट हुने आयात प्रतिस्थापन गर्ने हाम्रो अभियान हो, भट्टराईले भने, यो हाम्रो अभियान हो, हामी मात्रैले त सक्दैनौं, कम्तीमा हाम्रो खेती हेरेर अरुलाई पनि प्रेरणा मिलोस् भन्ने उद्देश्य हो। सरकारी नीति नै चुनौती जडीबुटीलाई कृषि मन्त्रालयअन्तर्गत राखेर सरकारले कृषकलाई सहयोग गर्नुपर्ने भट्टराई तर्क गर्छन्। कृषिजन्य बस्तु भएकाले खेतबारीमा लगाइने, सिँचाइ, मल, बीउको आवश्यकता पर्ने भएकाले जडीबुटी पनि कृषि उपज नै भएको उनी दाबी गर्छन्। तर सरकारले जडीबुटी खेती गर्न अनुकूल नीति नियम नबनाएको उनको गुनासो छ। गत मंसिरमा फार्ममा उत्पादित केही जडीबुटी बिक्रीका लागि गोरखा बजारस्थित आयुर्वेद कम्पनीमा लैजाने क्रममा बाटैमा प्रहरीले समात्यो, उनले भने, प्रहरीले पूर्जी माग्यो, तर हाम्रो जडीबुटी वन कार्यालयले पनि सूचीकृत गरेको थिएन। कृषिले पनि सहजीकरण गरेन। विशिष्ट ओहोदाको जागिर र विकसित मुलुकको प्रतिष्ठित काम छोडेर देशमै केही गरु भनेर काम गर्दा धेरै हन्डर ठक्कर पाइयो। म मात्रै होइन, जिल्लाभरका जडीबुटी उत्पादक किसानको अवस्था यस्तै छ। जडीबुटीलाई कृषि उपज सरह मान्यता दिनुपर्नेमा उनको जोड छ। देशमा भित्रिने अर्बौंको जडीबुटीको माग देशभित्रैको उत्पादनले प्रतिस्थापन गर्न सक्ने भए पनि सरकारसँग सो अनुसारको योजना नभएको उनले प्रष्ट पारे। सरकारले नीतिगत सुधार गर्ने हो भने जडीबुटी आयातलाई शून्यमै झार्न सक्छौं, उनले भने, जडीबुटी खेतीमा अनुदानको व्यवस्था छैन। बिमाको व्यवस्था छैन। बित्थामा दुःख दिने व्यवस्था मात्र छ। सरकारले नक्कली कागजात पेस गर्न लगाएर कार्यकर्तालाई अनुदान दिने गरेको तर जडीबुटी खेतीलाई व्यवस्थित गर्न नसकेको भन्दै उनले दुःख व्यक्त गरे। जडीबुटी खेती गर्न बीउविजन, मल, कृषिचुन कहाँ पाइन्छ, माटो परीक्षण कहाँ हुन्छ भनेर सरकारले किसानलाई जानकारी समेत दिन सक्दैन, भट्टराईले भने, तर सरकारले कार्यकर्तालाई नक्कली किसान बनाएर नक्कली फार्म खोलेर अनुदान बाँडिरहेको छ। यसरी कसरी समृद्धि सम्भव छ ? वास्तविकता नबुझी भाषण मात्र गर्ने सरकार र जता लाभ पाइन्छ, उतै सही ठोक्ने कर्मचारीको मुख नताकी जडीबुटी खेती गर्न चाहनेको स्रोत केन्द्र बन्ने उद्देश्यले फार्म खोलेर अघि बढेको भट्टराईले बताए।"
यार्सा पाटनमा तीन जनाको मृत्यु,डोल्पा : डेल्पाको पाटनामा यार्सा संकलन गर्न तीन जनाको ज्यान गएको छ। २ जनाको लेख लागेर र एक जानाको लडेर ज्यान मृत्यु भएको हो। ठुलीभेरीनगरपालिका११ रहकि करिब ३८ वर्षीय बुुद्धि कार्कीको भीरबाट लडेर मृत्यु भएको छ। दुईजनाको शेफोक्सुण्डो गाउँपालिकाको पेरीकोप्पा भन्ने पाटनमा लेक लागेर मृत्यु भएको प्रहरीले जानकारी दिएको छ। प्रहरीकाअनुसार लेक लागेर मृत्यु हुनेमा जाजरकोट बारेकोट गाउँपालिका१ का १८ वर्षीय कृष्ण बिक र जाजरकोट जिल्लाकै २२ वर्षका रमेश चलाउने रहेको प्रहरीले जानकारी दिएको छ। कृष्ण विकको उपचारका क्रममा सदरमुकाम ल्याउँदै गर्दा फोक्सुण्डो तालको रिग्मो गाउँमा मृत्यु भएको थियो। यार्सा संकलनका लागि खुलेको एकसातामा ५ जनाको ज्यान गइसकेको छ। यसअघि यार्सा संकलन अगाबै जुम्लाका २ जनाको मृत्यु भएको थियो। पाटनमा यस वर्ष हिउँ धेरै भएको र बस्न कठीन भएकोले लेक लाग्ने गरेको यार्सा संकलनमा गएकाहरु बताउछन। लेक लाग्ने समस्याका कारण यार्सा संकलनमा गएकाहरु फर्कने क्रम बढेको शेफोक्सुण्डो राष्ट्रिय निकुञ्जले जानकारी दिएको छ। कर्णाली प्रदेश सरकार सामाजिक विकास मन्त्रालयले जिल्लाका ८ यार्सा पाटन स्वास्थ्य शिविर राखेको भएपनि हालसम्म ५ जनाको ज्यान गएको हो। अघिल्ला वर्षका तुलनामा यसवर्ष लेक लाग्ने समस्या बढेको प्रमुख जिल्ला अधिकारी मुकेशकुमार केशरीले जानकारी दिए। लेक लागेर विभिन्न पाटनहरुमा बिरामी भएको हुन सक्ने आशंका गरिएको छ। अघिल्ला वर्षका तुलनामा यस वर्ष लेख लाग्ने समस्या बढि रहेकोले निकै चुनौती बढिरहेकोे प्रमुख जिल्ला अधिकारी मुकेशकुमार केशरीले जानकारी दिए। प्रजिअ केशरीकाअनुसार विभिन्न पाटनमा अक्सिजन पठाएको र तत्काल ती क्षेत्रमा क्षेत्रमा डक्टरको टोलीसहित पठाउनको लागि पहल भइरहेको बताए। शेफोक्सुण्डो राष्ट्रिय निकुञ्ज र मध्यवर्ति क्षेत्रका पाटनहरु १३ गते नै खुला गरेपनि वन कार्यालय अन्तरगतका सामुदायिक वनहरु भने अझै खुलेका छैनन्। उक्त वनहरु २० गते भन्दापछि खुला गरिने सामुदायिक वनका अध्यक्षहरुले जानकारी दिएका छन्।
"रामेछापमा बस दुर्घटना, ६ घाइते","रामेछाप : रामेछापको लिखु तामाकोशी गाउँपालिकामा यात्रुवाहक बस दुर्घटना भएको छ। ओखलढुंगाको पोल्थलीबाट काठमाडौंका लागि छुटेको अरनिको यातायातको बा ३ ख ५०६७ नं बस सैपुमा दुर्घटना हुँदा यात्रु घाइते भएका छन् । स्वास्थ्य चौकी सैपुका हेल्थ असिस्टेन्ट नगेन्द्र कुँबरकाअनुसार ओखलढुंगा रगनीकी सुनीता राई, सपना राई, लिखु तामाकोशी गाउँपालिका सैपुका धनकुमारी पौडेल, टंकनाथ पौडेल,थरहरी पौडेल, सुमित्रा पौडेल गम्भीर घाइते भएका छन् । उनीहरुको स्थानीय स्वास्थ्य चौकी सैपुमा प्राथमिक उपचारपश्चात दुईवटा एम्बुलेन्समार्फत धुलिखेल अस्पतालमा रिफर गरिएको कुँवरले जानकारी दिए। घाइतेको पाखुरा, टाउँको र खुट्टामा चोट लागेको छ । अन्य १० जनाभन्दा बढी सामान्य उपचार पछि फर्किएका छन्। दुर्घटना भएको यात्रुवाहक बस तस्बिर सौजन्य : राजन बस्नेत घाइते भएका थरहरी पौडेलका अनुसार दुर्घटनाको केही समय अगाडी बसको टायर पन्चड भएको थियो । चालकलाई उदृत गर्दै उनले भने  'एउटा टायर पन्चड भएकाले सम्म स्थानमामा लगेर बनाउन अगाडि बढाउँदा उकालोमा गाडिको ब्रेक फेल भयो। ठूलो क्षति हुनबाट जोगाउन चालकले भित्ताको नाली साइडमा गाडि मोडेर जोगाए।'"
राणादेखि गणतन्त्रसम्मका साक्षी,"१९८० असोज ३ गते ललितपुरको कुलिन र शिक्षित परिवारमा जन्मिएका थिए नयनबहादुर खत्री। उनले १९९५ सालमै एसएलसी उत्तीर्ण गरे। खत्रीद्वारा लिखित मेरो जीवन यात्रा, अनुभव र अनुभूति मा उल्लेख भएअनुसार त्रिचन्द्र कलेजबाट स्नातक उत्तीर्ण भएपछि औद्योगिक सर्वे अड्डामा सर्वे अफिसर बाट जागिर सुरु गरे। त्यतिबेला मुलुकमा राणाशासन थियो। तीन महिनामै जागिर छाडेर उच्च शिक्षा अध्ययन गर्न उनी लखनउ विश्वविद्यालय पुगे। उनले छाडेको जागिरमा पछि सत्यमोहन जोशीलाई नियुक्त गरिएको व्यहोरा सरदार भीमबहादुर पाण्डेको उसबेलाको नेपाल मा उल्लेख छ। लखनउबाट एमए, एलएलबी गरेर २००४ सालमा खत्री नेपाल फर्किए। लगत्तै राणाशासक पद्मशमशेरबाट मुलुकी अड्डा ऐनसवाल फाँटमा मासिक सय रुपैयाँ तलब खाने गरी उनलाई सुब्बामा नियुक्त गरियो। झन्डै दुई वर्ष त्यहाँ काम गरे उनले। सुब्बामा नियुक्त भएपछि पद्मशमशेरले अब देशका लागि पनि केही गर्नुपर्छ भनेको खत्रीले आफ्नो संस्मरणमा लेखेका छन्। त्यो जमानामा खरदार, सुब्बा, सरदार, विचारी, मुखिया, बहिदारको ठूलै रवाफ हुन्थ्यो। खत्रीले त्यही अड्डामा पहिलोपटक जंगबहादुर राणाका पालामा बनेको मुलुकी ऐन देखेका थिए। त्यहीताका पद्मशमशेरको हुकुमअनुसार उनले गठन गरेको सुधार समितिमा रहेर समेत काम गरे। संविधान निर्माण गर्ने उद्देश्यले पद्मशमशेरले यस्तो समिति गठन गरेका थिए। मुलुकको पहिलो वैधानिक कानुनको मस्यौदा बनाउने बेला खत्रीले सहयोगीको भूमिका निर्वाह गरे। त्यो नै नेपालको पहिलो लिखित संविधान थियो। मौलिक हकसम्बन्धी व्यवस्था रहनु कानुनी सुधारमा ठूलै फड्को थियो। खत्रीले पद्मशमशेर र मोहनशमशेरको प्रत्यक्ष शासन देखे। जतिबेला राणाशासन उत्कर्षमा थियो। त्यसपछि २००६ सालमा ल्हासाको वकिल बनेर गए। ल्हासाको वकिल हुन सेनाको मेजर दर्जाको हुनुपर्ने नियम रहेछ। खत्री त्यसबेला सुब्बा मात्र रहेकाले नयाँ गोरख पल्टनको मेजर कप्तान दर्जामा पदोन्नति गरेर ल्हासामा पठाइएको थियो। ल्हासामा रहँदा दलाई लामालाई नेपालका तत्कालीन राजा र प्रधानमन्त्रीले पठाएको सुस्वास्थ्यको कामना सन्देश सुनाएको खत्रीले आफ्नो जीवनीमा लेखेका छन्। त्यहाँ तीन वर्ष बिताएर राणाशासन अन्त्यपछि उनी आठ सालमा नेपाल फर्किए। त्यसपछि ल्हासा जानुअघि लिएको सैनिक दर्जाबाट राजीनामा दिए। सेनामै बढुवा खाएर बस्ने विकल्प पनि उनीसँग थियो। २००७ सालको परिवर्तनपछि अन्तरिम शासन विधान बन्यो। जतिबेला राणाकांग्रेस संयुक्त सरकार थियो। त्यही बेला प्रधान न्यायालय ऐन, २००८ आयो। यता सेनामा पनि पुनर्गठन हुँदै थियो। सेनामा काम गर्न उनको मनले मानेन। त्यसपछि उनको जीवनले नयाँ मोड लियो। कानुन मन्त्रालयको सहसचिवमा जागिर खान गए। उनी सहसचिव भएकै बेला ल कमिसन को प्रस्ताव लगेका थिए। त्यतिबेला मातृकाप्रसाद कोइराला प्रधानमन्त्री थिए। राणा, बहुदल, पञ्चायत, राजाको प्रत्यक्ष शासनदेखि गणतन्त्रसम्म देख्ने यी सग्लो इतिहासका साक्षीले गत जेठ ८ गते संसार त्यागे। २०१० सालमा पहिलोपटक ल कमिसन गठन भएको थियो। उनले कानुनमा सहसचिव रहेका बेला नगरपालिकासम्बन्धी कानुन तर्जुमा गरे। २०१३ सालमा उनी कानुन सचिवमा बढुवा भए। जतिबेला टंकप्रसाद आचार्य प्रधानमन्त्री थिए। प्रधानमन्त्री आचार्यको निर्देशनअनुसार भूमिसुधारसम्बन्धी ऐन बनाउन खत्री अहोरात्र खटिए। भूमिसुधार ऐन २०१४ जारी भएपछि पहिलोपटक जग्गावाल र किसानको सम्बन्ध र तिरो लिनेदिने विषय सुनिश्चित गरिएको थियो। एक वर्षसम्म जग्गा कमाउने किसानलाई सुरक्षित किसानको संज्ञा दिई त्यस्तो किसानलाई जग्गाबाट निकाल्न नपाइने गरी ऐनमा किसानको हक र दायित्वको पनि व्यवस्था गरिएको थियो। यसका अतिरिक्त जग्गावालले तराई वा भित्री मधेसमा भए २५ बिघा, काठमाडौं उपत्यकामा भए २५ रोपनी, पहाडमा भए ५० रोपनीसम्म आफ्नै जोतमा राख्न पाउने गरी जग्गावालले हक पनि सुरक्षित गरिएको थियो। खत्रीले पहिलो जननिर्वाचित प्रधानमन्त्री विश्वेश्वरप्रसाद कोइरालासँग पनि काम गरे। त्यहीबेला बीपीले बाहिरबाट प्रधानन्यायाधीश राख्न मिल्ने वा नमिल्ने विषयमा सोधेको र आफूले अदालतलाई व्यवस्थित गर्न निश्चित समयका लागि राख्न हुने सुझाव दिएको खत्रीले आफ्नो पुस्तकमा लेखेका छन्। बीपी कोइरालासँग काम गर्न निकै सजिलो भएको अनुभव उनले व्यक्त गरेका छन्। उनी कानुन सचिव रहेकै बेला २०१६ सालमा सर्वोच्च अदालतको न्यायाधीश बने। उनी न्यायाधीश बनेका बेला देवानी, फौजदारी मुद्दाका साथमा असाधारण अधिकार क्षेत्रअन्तर्गतका धेरै रिटमा निर्णय गरेका थिए। २०१६ सालदेखि २०३२ सालसम्म करिब चार हजार मुद्दामा उनका निर्णय भएका छन्। खत्रीले धेरैजसो पञ्चायती संविधानको सीमाभित्र रहेर पनि नागरिकका मौलिक हकसम्बन्धी रिटमा आदेश दिएका छन्। उनलाई तत्कालीन राजा वीरेन्द्रले राजदरबारअन्तर्गतको न्यायिक समिति अध्यक्षमा समेत नियुक्त गरेका थिए। सर्वोच्च अदालतबाट भएका फैसलामा चित्त नबुझ्ने पक्ष र अरू नागरिकले पनि इन्साफका लागि त्यो समितिमा निवेदन दिने व्यवस्था थियो। उनी २०३३ साल साउन २४ गते प्रधानन्यायाधीशमा नियुक्त भएपछि त्यो समितिबाट बाहिरिए। सर्वोच्चको न्यायाधीश रहेकै बेला खत्रीलाई काजमा कानुन आयोगको अध्यक्षको जिम्मेवारी पनि दिइएको थियो। उनले पटकपटक गरी तीनपटक कानुन आयोगको अध्यक्ष पद सम्हालेका थिए। सर्वोच्चको न्यायाधीश हुँदा खत्रीले न्याय क्षेत्रका धरोहर मानिने तत्कालीन प्रधानन्यायाधीश हरिप्रसाद प्रधानसँग नजिक रहेर काम गर्ने मौका पाएका थिए। त्यसो त, उनी २०३१ सालमा प्रेस काउन्सिलको अध्यक्षमा पनि नियुक्त भए। उनको अग्रसरतामा त्यसबेला प्रेसलाई नियमन गर्ने थुप्रै कानुन र पत्रकार आचारसंहिता निर्माण भएका छन्। ०४६ मा बहुदलीय व्यवस्था पुनस्र्थापनापछि उनी तेस्रोपटक कानुन आयोगको अध्यक्ष भए। उनको कार्यकालमा फौजदारी र देवानी कार्यविधि ऐन र प्रमाण ऐनका मस्यौदा बनेको थियो। खत्रीलाई नजिकबाट चिन्नेहरू विशेषगरी संवैधानिक र देवानी कानुनका क्षेत्रमा विशेष दक्खल रहेको बताउँछन्। ०४२ मंसिर २५ गते प्रधानन्यायाधीशबाट निवृत्त भएका थिए। सर्वोच्च अदालतमा २६ वर्ष बिताउँदा उनले १० वर्ष त प्रधानन्यायाधीशको नेतृत्व सम्हालेका थिए। प्रधानन्यायाधीश रहेका बेला स्वतन्त्र न्यायपालिकाको मूल्य र मान्यता स्थापित गर्न प्रयत्नरत रहेको न्यायिक इतिहासबाट थाहा हुन्छ। प्रधानन्यायाधीशबाट निवृत्त भएलगत्तै उनी मित्रराष्ट्र चीनको राजदूतसमेत भएका थिए। उनी कानुन, न्याय, मानव अधिकार र कूटनीतिक क्षेत्रका अनुभवी व्यक्ति थिए। यही अनुभवका आधारमा तत्कालीन प्रधानमन्त्री गिरिजाप्रसाद कोइरालाको प्रस्तावअनुरूप २०५७ जेठमा राष्ट्रिय मानव अधिकार आयोगको अध्यक्षमा नियुक्त गरियो। उनी आयोग अध्यक्ष भएपछि भौतिक, जनशक्ति र कानुनी संरचनाको जग बसाए। कर्मचारी भर्नामा आरक्षणको सुरुवात गरियो। उनी अध्यक्ष रहेकै बेला सैनिकद्वारा १९ जना माओवादी समर्थकलाई कब्जामा लिएर मारिएका दोरम्बा घटनालगायत मानवअधिकार उल्लंघनका केही महŒवपूर्ण घटना छानबिन गरिएका थिए। नगरकोट सैनिक शिक्षालयका एक सैनिकले काली मन्दिरमा गरेको नरसंहार घटनाको छानबिन पनि उनले पालामा भएको थियो। आयोगमा रहेर २०६२ जेठसम्म काम गरे। त्यसपछि दोस्रो कार्यकालका लागि पनि खत्रीलाई नै आयोगको अध्यक्षमा नियुक्त गरियो। दुईपटक लगातार आयोग अध्यक्ष बनेका खत्री मात्र हुन्। दोस्रोपल्टको उनको नियुक्तिमा भने राजा ज्ञानेन्द्रको प्रत्यक्ष शासन उत्कर्षतिर थियो। उनको कार्यकालमा राज्य र तत्कालीन विद्रोही माओवादी पक्षबाट हत्या, बेपत्ता र अपहरणका अत्यधिक घटना भएका थिए। ती घटनामा दोषीलाई कारबाहीका लागि भएका सिफारिस भने अहिलेसम्म कार्यान्वयन भएको छैन। दोस्रोपटक अध्यक्ष रहेका बेला खत्रीले ०६३ मा आयोग अध्यक्षबाट स्वेच्छाले राजीनामा दिए। उनी न्याय, कानुन र मानव अधिकार क्षेत्रका मूर्धन्य व्यक्तित्व थिए। २००४ सालदेखि ०६३ सालसम्म झन्डै ६० वर्षको अवधिमा सुब्बादेखि मेजर हुँदै कानुन सचिव, न्यायाधीश, प्रधानन्यायाधीश, कानुन आयोगको अध्यक्ष, राजदूत हुँदै मानव अधिकार आयोगको अध्यक्षसम्म हुँदासम्म एउटा सिंगो इतिहास बनिसकेका थिए। प्रधानन्यायाधीश भएको व्यक्ति राजदूत भएका उनी मात्र हुन्। राणा, बहुदल, पञ्चायत, राजाको प्रत्यक्ष शासनदेखि गणतन्त्रसम्म देख्ने यी सग्लो इतिहासका साक्षीले गत जेठ ८ गते संसार त्यागे। एउटा सिंगो इतिहास ढल्यो। पुरुषले न्याय, कानुन र मानव अधिकार क्षेत्रमा ठूलो क्षति भयो। पूर्वपरराष्ट्रमन्त्री रमेशनाथ पाण्डे सज्जन व्यक्तिका रूपमा चिन्छन् खत्रीलाई। पाण्डे सदस्य रहेको सिफारिस समितिले दोस्रोपटकका लागि आयोग अध्यक्षमा सिफारिस गरेको थियो। २०४४ सालमा पर्यटनमन्त्रीको हैसियतले म चीन जाँँदा उहाँ राजदूत हुनुहुन्थ्यो। चिनियाँ नेतासँगको भेटपछि उहाँले बनाउनुभएको टिपोट निकै सारपूर्ण थियो, स्तम्भकारसमेत रहेका पाण्डेको सम्झना छ, एउटा क्षेत्रको मात्र नभई विभिन्न क्षेत्रका अनुभवी र निडर व्यक्तित्व हुनुहुन्थ्यो। राष्ट्रले लामो अनुभव र ज्ञानको सँगालो गुमाएको पाण्डेको भनाइ थियो।"
सामाजिक सञ्जाल दुरुपयोग : ख्यालख्यालमै झेल,"काठमाडौं : काठमाडौंमा डेरा गरी बस्ने २३ वर्षीया कल्पना (नाम परिवर्तन)को विवाह भएको १५ दिन मात्रै भयो । उनलाई फेसबुकबाट धेरैले शुभकामना दिए । तर, एक युवाले कल्पनासँग खिचेको फोटो राखेर कमेन्ट गरे । त्यसमै केहीले अर्काको गलफ्रेन्ड चोरेर विवाह गर्ने भन्दै प्रतिक्रिया जनाए । ती युवती र उनका पतिले उक्त घटना सहन सकेनन् । उनीहरूले प्रहरी गुहारे । प्रहरीले कमेन्ट गर्ने युवाको खोजी गरिरहेको छ । तापनि, ती युवाले युवतीका आफन्तलाई पुराना फोटो पठाएर हैरान पार्न छाडेका छैनन् । ० बागबजारमा डेरा गरी बस्ने सुजन (नाम परिवर्तन)को भेट जापानमा रहेकी एक युवतीसँग फेसबुकमा भयो । उनीहरू फेसबुकमै गफिन थाले । सुजनले म्यासेन्जरमा भिडियो कल गरे । ती युवतीले संवेदनशील अंग देखाउन भनिन् । युवकले सर्वांग नांगो भएर भिडियो च्याट गरे । तर, उनी तब छाँगाबाट खसेझैं भए जब युवतीले ५ हजार डलर नदिए गुप्तांगसहितको फोटो र भिडियो फेसबुकमा हालेर भाइरल बनाउने धम्की दिइन् । युवक प्रहरीमा पुगे । प्रहरीले फेसबुक एकाउन्ट बन्द गयो । समस्या तत्काललाई समाधान भए पनि युवती जापानमै रहेकाले उनी ढुक्क हुन सकेका छैनन् । पति वैदेशिक रोजगारीका लागि कतार पुगेपछि साजना (नाम परिवर्तन) काठमाडौं आइन् । फेसबुकमै एक युवकसँग उनको चिनजान भयो । बेलाबखत भेटेर उनीहरूले शारीरिक सम्बन्धसमेत राखे । फेसबुकमा च्याट गर्दा युवकले यौनांग देखाउन आग्रह गरे । उनले केही नसोची युवकले भनेजसरी गरिन् । समय बित्दै गयो । भेट्न बोलाएको ठाउँमा युवती नपुगेपछि युवकले फोन गरेर पहिला खिचेका फोटो र भिडियो पोस्ट गर्ने धम्की दिन थाले । उनले प्रहरी गुहार्ने बताएपछि युवकले अर्कैका नाममा नक्कली फेसबुक खोलेर साजनाको सर्वांग नांगै भएको फोटो र भिडियो पोस्ट गरे । साजनाले पतिलाई घटनाबारे जानकारी दिइन् । त्यति बेलासम्म साजना प्रहरीमा पुग्न ढिलाइ भइसकेको थियो । ती युवक वैदेशिक रोजगारीका लागि मलेसिया उडिसकेका छन् । सामाजिक सञ्जाल रिसइबी साँध्ने हतियार बनेका छन् । मन मिलेसम्म सबै कुरा गर्ने, नमिलेपछि सबै घटना बाहिर ल्याउने प्रवृत्ति बढेको छ । सहकुल थापा, प्रमुख, महानगरीय प्रहरी अपराध महाशाखा सामाजिक सञ्जाल दुरुपयोगका प्रतिनिधि घटना मात्रै हुन् यी । प्रहरीमा यस्ता घटनाका उजुरीको चाङ छ । महानगरीय प्रहरी अपराध महाशाखाले साइबर अपराधबारे अनुसन्धान गर्दै आएको छ । महाशाखामा साउनदेखि वैशाखसम्म मात्र ४ हजार उजुरी परेका छन् । यसमध्ये प्रहरीले १ हजार ५ सय ७० वटामा मुद्दा चलाएको छ । सामाजिक सञ्जाल रिसइबी साँध्ने हतियार बनेका छन्, महाशाखा प्रमुख एसएसपी सहकुल थापा भन्छन्, मन मिलेसम्म सबै कुरा गर्ने र नमिलेपछि सबै घटना बाहिर ल्याउने प्रवृत्ति बढेको छ । उनका अनुसार उजुरी आउने अधिकांश घटना फेसबुकसँग सम्बन्धित छन् । महाशाखाको अध्ययनअनुसार २० देखि ३० वर्ष उमेर समूहले सामाजिक सञ्जाल दुरुपयोग गर्दै आएको पाइएको छ । उजुरीको ३९९२ प्रतिशत उजुरी यो उमेर समूहले लिएर प्रहरीमा पुग्ने गरेको देखिएको छ । २० वर्षभन्दा कम उमेर समूहका किशोरकिशोरीले पनि दुरुपयोग गर्ने गरेको महाशाखाको अध्ययनले देखाएको छ । २०५ प्रतिशत उजुरी किशोरकिशोरीको छ । यो उमेर समूहमा स्कुल र कलेज पढ्ने किशोरकिशोरी बढी छन् । ३० देखि ४० वर्ष उमेर समूहका २९९१ प्रतिशतले महाशाखामा उजुरी गरेका छन् । यसमा गृहिणी, शिक्षक, वैदेशिक रोजगारमा पुगेका युवा बढी पीडित देखिएका छन् । बाँकी ७९८ प्रतिशत ४० देखि ६० वर्ष उमेर समूहका व्यक्तिले प्रहरीमा उजुरी दिने गरेको देखिएको छ । फेसबुक ह्याक हुने, पासवर्ड बिर्सिनेजस्ता समस्या यो समूहमा देखिन्छ । महाशाखाका अनुसार २०७२ मा ८ सय ३०, २०७३ मा १ हजार १ सय ९७, २०७४ मा १ हजार ४ सय ८२ र २०७५ मा १ हजार ५ सय ७० वटा मु्द्दा दर्ता भएका छन् । पीडितले ल्याएका सबै उजुरीको मुद्दा दर्ता नहुन पनि सक्छ, एसएसपी थापा भन्छन्, कतिपय कुरा परिवारभित्रकै हुन्छन् । त्यसमा हामीले सम्झाइबुझाइ गरी पठाउँछौं । उनका अनुसार युवामाझ फेसबुक दुरुपयोगको समस्या भयावह देखिएको छ । दिएको ऋण फिर्ता नभए, चेक बाउन्स भए, फोन नउठाएजस्ता विषयमा पनि फेसबुकमा लेखेर अरूको मानमर्दन गर्ने गरेका घटनासमेत प्रहरीमा आउने गरेका छन् । कुन वर्ष कति मुद्दा ? वर्ष मुद्दा संख्या २०७२ ८३० २०७३ ११९७ २०७४ १४८२ २०७५ १५७० स्रोत : महानगरीय प्रहरी अपराध महाशाखा"
सुर्ती सबै अंगलाई खतरनाक,"काठमाडौं : सुर्ती किन खाएको ? प्रश्न सुन्नेबित्तिकै अम्मलीको जवाफ हुन्छ, टेन्सन भएर। यही प्रवृत्ति किशोर किशोरीदेखि अधबैंसेमा पनि देखिन थालेपछि चिकित्सक चिन्तित भएका छन्। धूमपान तथा सुर्तीजन्य पदार्थको सेवनले शरीरका प्रायः सबै अंगमा क्षति गर्छ। सुर्तीजन्य पदार्थका रूपमा धूमपान वा सुर्ती सेवनका लागि बनाइएको चुरोट, बिंडी, सिगार, तमाखु, सुल्फा कक्कड, सुर्तीलगायतलाई लिइन्छ। खैनी, गुट्खा, सुर्ती वा यस्तै प्रकारका अन्य पदार्थ सेवन गर्ने कार्य धूमपान भनिने चिकित्सक बताउँछन्। यी पदार्थ मुखमा राख्ने, नस लिने वा सेवन गरेर स्वास्थ्य जोखिम पार्नेको संख्या बढिरहेको स्वास्थ्य तथा जनसंख्या मन्त्रालयले जनाएको छ। रोगको बोझ चुरोट एवं सुर्तीमा निकोटिन हुन्छ। वरिष्ठ नाक, कान र घाँटी रोग विशेषज्ञ प्राडा ढुण्डिराज पौडेलका अनुसार चुरोटमा ७० वटा रासायनिक पदार्थ हुन्छन्। जसमध्ये २० वटा पदार्थ क्यान्सरजन्य हुन्छन्। धूमपान एवं सुर्तीजन्य पदार्थको सेवनबाट मुख, घाँटी, श्वासनलीमा क्यान्सर हुने डा पौडेलले बताए। वरिष्ठ क्यान्सर रोग विशेषज्ञ प्राडा विष्णुदत्त पौडेल फोक्सोको क्यान्सर, दम, ब्रोङकाइटिसलगायत समस्या उत्पन्न हुने बताउँछन्। धूमपान गर्नेको रक्तनली सुकेको बाँसझैं कक्रक्क पर्ने वरिष्ठ मुटुरोग विशेषज्ञ डा भगवान कोइरालाको भनाइ छ। उनले भने, धूमपान गर्ने व्यक्तिको रक्तचाप वृद्धि गर्नुका साथै रक्तनलीमा समस्या उत्पन्न हुन्छ यसले ह्रदयाघातसमेत निम्त्याउँछ। गर्भवतीका लागि धूमपान झन् हानिकारक मानिन्छ। गर्भमा रहेको शिशुको स्वास्थ्यमा समेत प्रभाव पार्छ। धूमपान गरिरहेका व्यक्तिको नजिकसमेत बस्नु हुँदैन, डा पौडेलले भने। बर्सेनि २५ हजारको मृत्यु सुर्तीजन्य पदार्थको सेवनले बर्सेनि अकालमा ज्यान गुमाउनेको संख्या बढेको छ। स्वास्थ्य मन्त्रालयका उपसचिव पुष्करराज नेपालका अनुसार करिब ९० लाख व्यक्तिले सुर्तीसेवन गर्छन्। जसमध्ये प्रतिवर्ष करिब २५ हजार व्यक्तिको सुर्ती सेवनका कारण विभिन्न रोगबाट ज्यान जाने गर्छ। सार्वजनिक स्थलमा धूमपान तथा सुर्ती सेवन गर्न नपाइने कानुनी व्यवस्था भए पनि कार्यान्वयन हुन सकेको छैन। शिक्षण संस्था, सार्वजनिक शौचालय, होटल, रिसोर्ट, रेस्टुरेन्ट, बार, भोजनालय, चमेनागृह, लज, छात्र वा छात्रावास एवं सार्वजनिक सवारीका प्रतीक्षालय तथा टिकट काउन्टरमा धूमपान गर्न पाइँदैन। सुर्तीजन्य पदार्थ (नियन्त्रण र नियमन गर्ने ) ऐन, २०६८ मा यो व्यवस्था भए पनि कार्यान्वयन हुन नसकेको स्वास्थ्य मन्त्रालयका पदाधिकारी स्विकार्छन्। उपसचिव नेपाल भन्छन्, प्रत्येक घरधुरीमा सुर्तीजन्य पदार्थ सेवन गर्ने व्यक्ति छन्। अहिले सुर्तीजन्य पदार्थको उपयोगमा युवाको आकर्षण बढेको छ। सार्वजनिक स्थलमा सेवन निषेध छ। तर, प्रभावकारी ढंगले कानुन कार्यान्वयन भएको छैन। स्वास्थ्य मन्त्रालय, समन्वय महाशाखा प्रमुख महेन्द्र श्रेष्ठ सुर्तीजन्य पदार्थको सेवनले स्वास्थ्यमा मात्र नभई सामाजिक एवं आर्थिक क्षति हुने बताउँछन्। स्कुल एवं कलेजको शुल्क तिर्ने पैसाले विद्यार्थीले चुरोट सेवन गर्नु चिन्ताको विषय हो, उनले भने। लत छाड्दा फाइदा चुरोटको सेवन बन्द गरेको दिनदेखि नै हृदयाघातको जोखिम कम हुन्छ। धूमपान तथा सुर्ती सेवन त्याग्दा फाइदा पुग्छ। छाडेको केही सातामै थकाइमा कमी हुन थाल्छ। आत्मबल बढेको महसुस हुन्छ। रक्तसञ्चारमा सुधार आउँछ। स्वाद र सुँघ्ने क्षमतामा सुधार हुन्छ। पाचनशक्ति बढ्छ। शरीरबाट चुरोटको दुर्गन्ध आउँदैन। कसरी छाड्ने ? व्यस्त रहने चुरोट सेवन गर्न मन लागे ध्यान अन्यत्र मोड्ने धूमपान गर्ने साथीसँगको संगत छाड्ने सुर्ती सेवन नगर्ने प्रतिबद्धता जनाउने राति चाँडै सुत्ने तनाव नलिने सुर्ती सेवन छाड्दाका फाइदाबारे विमर्श गर्ने मनोबल उच्च राख्ने चुरोट सेवन बन्द गरेको अरूलाई सुनाउँदा पुनः सेवन गर्नबाट रोक्न मद्दत गर्छ"
रसुवामा डेढ क्वीन्टल माछा मर्दा ४ लाखकाे क्षति,"नुवाकोट : रसुवाको गोसाइकुण्ड गाउँपालिका४ धुन्चेस्थित रेन्बो ट्राउट मत्स्य अनुसन्धान केन्द्रमा पालिएका १ सय ५० केजी माछा एकैचौटी मर्दा लाखौंको क्षति व्यहोर्नुपरेको बताइएको छ । पाइपमा काठ पसेर पानी थुनिँदा एकैपटक ठूलो परिमाणमा माछा मरेको बताइएको छ । रेन्बो ट्राउट मत्स्य अनुसन्धान केन्द्रका प्रमुख गोपालप्रसाद लम्सालले १४ वटा पोखरीमा पालेका जापनिज रेन्वो ट्राउट प्रजातिका माछा बिक्री गर्ने समयमै मरेका हुन् । ०७१ सालदेखि सञ्चालित सो केन्द्रमा रहेको पोखरीमा ठूलो संख्यामा माछा मर्दा चार लाख भन्दा बढीको क्षति परेको सञ्चालक लम्सालले बताए । माउ माछा मरेका कारण आगामी वर्ष भुरा उत्पादनमा ७० प्रतिशत कमी आउने पनि लम्सालको भनाइ छ । माउ माछा मरेको भए पनि भुरा माछा जोगाउन सफल भएको उनले बताए । कार्यालयमा साना, ठूला गरी ६२ वटा रेसवे (पोखरी) छन् । जसमा ठूला २१ वटा, साना नर्सरी पोखरी २० वटा, भुरा हुर्काउने पोखरी १५ वटा र ह्याचरीभित्र ६ वटा पोखरी छन् । ती पोखरीमा अहिले करिब ३० हजार भुरा छन् । कार्यालयले वार्षिक रूपमा ५० हजार आँखा उम्रेको अण्डा र १ लाख भुरा बिक्री गर्दै आएको उनले जानकारी दिए ।"
मासिँदै सहरी सम्पदा,"काठमाडौं : काठमाडौंमा गगनचुम्बी भवन बनेका छन्। विश्वका विकसित सहरजस्तै देखिएको छ। तर, भौतिक विकासमा केन्द्रित हुँदा प्राचीनदेखिका मौलिक सम्पदामा बेवास्ता भएको छ। विकास निर्माण सम्पदामैत्री छैन। त्यसैले सम्पदा मासिँदै गएको छ। पुराना नभत्काएसम्म नयाँ बन्दैन भन्ने बुझाइले पनि सम्पदा मासिँदै गएको हो। सडक विस्तार, सरकारी र निजी भौतिक संरचना निर्माण, पुरातात्त्विक सम्पदाको ज्ञान अभाव र तिनको संरक्षण गर्ने दक्ष जनशक्तिको कमीले सम्पदा सहरीकरणको चपेटामा परेको छ। काठमाडौं उपत्यका संरक्षण कोषका अनुसार सडक विस्तारका क्रममा राइट अफ वे छोड्नुपर्ने कानुनी बाध्यताका कारण थुप्रै सम्पदा जोखिममा छन्। पछिल्लो समय सुनागुठीदेखि लेलेसम्मको सडक विस्तारमा लिच्छविकालीन सम्पदा मासिने क्रममा रहेको कोषको भनाइ छ। गुर्जुधाराहिटी मुख्य सडक, टोखा, हरिसिद्धिगोदावरी, इमाडोललुभु, बुङमतीखोकनामा दर्जनौं सम्पदा जोखिममा छन्, कोषका आर्किटेक्ट पदमसुन्दर महर्जनले अन्नपूर्णसँग भने, एक ठाउँबाट अर्को ठाउँमा सार्दा पनि नष्ट हुने वा टुट्ने फुट्ने हुनसक्छ त्यसैले वैकल्पिक विकासबारे सोच्नुपर्छ। सरकार र नागरिकको प्रगतिका लागि विकास चाहिने भए पनि राष्ट्रको पहिचान बोकेको सम्पदालाई बचाउने सोच र नीति बढी महत्त्वपूर्ण हुने उनले बताए। उनका अनुसार जे कुराले हाम्रो सम्पदा र संस्कृतिलाई नष्ट गर्दछ, त्यसले राष्ट्रको पहिचान, गर्व र सम्पत्तिसमेत लोप गर्छ। समयसमयमा मर्मतसम्भार एवं जीर्णोद्धारको कमी, मानिसमा सम्पदाको महत्त्व र संरक्षणको अज्ञानता, पुरातात्त्िवक सरकारी संस्थाहरू पुरातत्त्व विभाग, नगरपालिका र तिनका वडा कार्यालयको उपेक्षा आदिका कारण सम्पदा मासिँदै गएको सरोकारवाला बताउँछन्। सम्पदा विनाश हुने अर्को मुख्य कारण भूकम्पपछि समयमै जीर्णोद्धार र पुनर्निर्माण नहुनु देखिन्छ। सरकारले समयमै काम नगर्दा हराउने, कुहिने, चोइटिने र चोरी हुने काम भएको पुरातत्त्वविद्को भनाइ छ। हनुमानढोका दरबार हेरचाह अड्डाकी प्रमुख अरुणा नकर्मीले सञ्चय कोषको भवन बनाउन गहिरो जग खन्नुपर्दा सुन्धाराको पानी सुकेको बताइन्। सहरीकरणले अधिकांश ढुंगेधारा सुक्दै गएका छन्, पोखरीहरू अतिक्रमणमा परेका छन् र पाटीपौवा मिचिएका छन्। उनका अनुसार सुरज आर्केडको भवनका कारण त्यहाँको चोक विलय भयो। अग्ला भवनका कारण उपत्यकाका धेरै बिहार ओझेलमा परेका छन्। लगनखेलस्थित सप्तपाताल पोखरी सहरीकरणकै कारण आधाभन्दा बढी खुम्चिसकेको छ। स्मारक संरक्षण तथा दरबार हेरचाह ललितपुरको सम्पदा शाखाका प्रमुख काजी प्याकुरेलले भने, मच्छिन्द्रनाथको जात्रामा मीननाथको रथ तान्ने क्रममा यही पोखरीमा आकाश र पातालको प्रतिनिधित्व गर्ने गरी माछा छोड्ने चलन रहे पनि अहिले नासिनै लागेको छ। विगतमा निजी घरमा पनि सम्पदा झल्कने वस्तु राखिन्थ्यो। आधुनिक घर निर्माणका क्रममा ती सबै हराउँदै गएको छ। काठमाडौं उपत्यकाका अधिकांश नगरपालिकाले सम्पदा देखाएर आम्दानी गर्छन्। तर त्यसबाट उठेको रकम सम्पदा संरक्षणमा खर्च गर्दैनन्। पुरातत्त्व विभागका पूर्वमहानिर्देशक भेषनारायण दाहालले सहरीकरणसँगै भौतिक संरचना निर्माणका क्रममा सीमाबाहिर गएर नगरपालिकाहरुले स्वीकृति दिँदा थुप्रै समस्या देखिएको बताए। वडा कार्यालयले सम्पदा मिचिँदा, मासिँदा वा नासिन थाल्दा बचाउ नगर्नुले पनि सम्पदाप्रतिको महत्त्व र बुझाइ कम भएको उनको भनाइ छ। उनले भने, कतिपय सम्पदामा मानिसले आँखा गाडेका छन् भने कतिपय सम्पदाका गुठी भए पनि तिनको तिरो तिर्न नसकेर वा आम्दानी आफैं खर्च गरेर मासिँदै गएका छन्। पुरातत्त्व विभागका प्रवक्ता रामबहादुर कुँवरले सम्पदाको सवालमा प्राचीन स्मारक संरक्षण ऐन आकर्षित हुने भन्दै अतिक्रमण रोकिरहेको बताए। उनले भने, सोह्रखुट्टेकै पाटी सडक विस्तारका क्रममा सार्ने सवालमा विभागले अडान लिएर जोगाएको छ। यस्ता थुप्रै काम गरे पनि मासिने र नासिने क्रम रोकिएको छैन।"

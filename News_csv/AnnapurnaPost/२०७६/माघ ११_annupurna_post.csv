शीर्षक,विवरण
मासिक असुली गरेपछि छुट : प्रहरी नै तस्करीमा,"बुटवल : रूपन्देहीको सीमावर्ती क्षेत्रमा दुई प्रहरी संगठनकै सेटिङ मा तस्करी मौलाएको छ। भैरहवा भन्सारबाट बिना भन्सार सामान भित्रिनेदेखि मर्चवार क्षेत्रका नाकाबाट प्याज, कपडा, कुखुरा, मोर्टरपार्टस्, हार्डवेयरका सामानहरू तस्करी हुने गरेका छन्। प्रहरीले नियन्त्रणको सट्टा मासिक असुली गरेर तस्करीमा छुट दिने गरेको छ। बुधबार मात्रै भैरहवाबाट भित्रिएका डेढ करोड मूल्य बराबरका मोबाइल काठमाडौं प्रहरीले नियन्त्रणमा लियो। रूपन्देहीका दर्जनभन्दा बढी चेकपोष्ट पार गर्दै काठमाडौं पुर्याइएका ती मोबाइल नागढुंगामा पक्राउ परेका हुन्। यसबीचमा ५० भन्दा बढी चेक प्वाइन्ट छन्। तर विभिन्न कम्पनीका ६३४ थान मोबाइल काठमाडौं पुगेपछि मात्रै भेटिए। भैरहवा भन्सार प्रमुख कमलकुमार भट्टराईले उक्त सामग्री एकैपटक नेपाल नभित्रिएको दाबी गर्छन्। यो भन्सारबाट भित्रिएको सामान होइन, उनले भने, बाहिरको गैरकानुनी काम रोक्ने जिम्मा प्रहरीको हो। रूपन्देहीको सीमा क्षेत्रमा खटिएका जनपद र सशस्त्र प्रहरीले नै तस्करीमा सेटिङ मिलाएपछि तस्करी मौलाएको हो। यी दुई प्रहरीबीच कसले कमाउने भन्ने धन्दा नै चलेको छ। रूपन्देही प्रहरी प्रमुख एसपी हेमकुमार थापाले घुमुवा प्रहरीमार्फत सेटिङ मिलाएको आरोप छ। असईको नेतृत्वमा चारजना प्रहरीलाई सेटिङ मिलाउन खटाइएको छ, एक प्रहरी अधिकृतले भने। प्रहरी सहायक नायव निरीक्षक हृदय चौहान, प्रहरी जवान वीरेन्द्र रोक्का क्षेत्री, शंकरराज गिरी र कृष्ण श्रेष्ठ उनका खास घुमुवा रहेको प्रहरीहरू नै बताउँछन्। केही दिनअघि सशस्त्र प्रहरीले ७१६ ग्राम सुनसहित मर्चवारका तीन जनालाई पक्राउ गरेको थियो। ती घटनामा संलग्नमध्ये दुई जनालाई रूपन्देही प्रहरीले छाडेको छ। जनपदले छाडेका तस्करलाई सशस्त्रले समातेको बताइन्छ। गत पुस २७ गते भैरहवाको डण्डा चेकपोष्टबाट सशस्त्र प्रहरीले ५० हजार रकम घुस लिएर छोडेको गाडी जनपथ प्रहरीले पक्राउ गरेपछि यी दुई प्रहरी संगठनबीच तिक्तता बढेको छ। पुस २७ गते ग१च ३५०५ नम्बरको निजी कालो कारमा लुकाइछिपाइ नेपाल भिœयाएको मोटरपार्टस् सहितको गाडीलाई इलाका प्रहरी कार्यालय मंगलापुरले पक्राउ गरेको थियो। ती सामान जनपदले भन्सार चलान गरेको थियो। सशस्त्र प्रहरी बल २७ नं गणका प्रमुख सशस्त्र प्रहरी उपरीक्षक तेजप्रसाद पोखरेलले भने दुई प्रहरी संगठनमा कुनै तिक्तता नभएको दाबी गरे। सीमा क्षेत्रका सशस्त्रका चेकपोष्टहरू यही गणमातहत छन्। जनपद र सशस्त्र प्रहरीका केही अधिकृतको सेटिङमा तस्करी हुँदा संगठनकै बदनाम भएको छ। रूपन्देहीको कालीदह, मर्चवार, पक्लीहवा, भगवानपुर नाकाबाट कुखुराको तस्करी भएको भन्दै किसानले गुनासो गरेका छन्। मोटरसाइकल र साइकलमा दिनरात कुखरा तस्करी भइरहँदा प्रहरीले नियन्त्रण गरेको छैन। प्रहरीले कुखुरा तस्करी गर्ने गिरोहबाट मासिक १ लाख ५० हजार असुल गर्ने गरेको आरोप छ। सीमा क्षेत्रबाट कपडासमेत तस्करी भइरहेका छन्। नेपालभारत चल्ने बसमा हुने तस्करीबाहेक सीमाकै चोरबाटोबाट समेत तस्करी भएको छ। भन्सारकै छेउमा १० चेकिङ प्वाइन्ट भए पनि ती मुकदर्शक बनेका छन्। घुमुवा प्रहरीले मासिक ८० हजार असुल गरेर फुटकर सामान ओसार्न छुट दिएको स्रोतले जनाएको छ। आधा दर्जन महिला दिनभर सामान ओसार्छन्, प्रहरीले नदेखे झैं गर्छ, बेलहियाका एक व्यापारी भन्छन्, ती सामान साँझ परेपछि भैरहवा, बुटवल हँुदै काठमाडौं पुग्छन्। मर्चवार, सेमरपानी, धकधई, लुम्बिनी, कालीदह नाकाबाट ठूलो मात्रामा कपडा तस्करी हुने गरेको छ। कपडा तस्करीको सेटिङमा मासिक करिब चार लाख प्रहरीले उठाउने गरेको बताइन्छ। हाकिमको निर्देशन भन्दै त्यस क्षेत्रका चौकी प्रमुखले तस्करी नियन्त्रण गरेका छैनन्। समाते पनि एकैछिनमा छाड्नुपर्छ, एक प्रहरी अधिकृतले भने। रूपन्देहीका प्रहरी प्रमुख हेमबहादुर थापा तस्करी नियन्त्रणमा रहेको दाबी गर्छन्। पहिला हुने गरेको तस्करीसमेत नियन्त्रणमा रहेको छ, उनले भने, भन्सारमै पठाएको सामानको तथ्यांकले समेत यो पुष्टि हुन्छ। रूपन्देहीकै मेउडिहवा, एअरपोर्ट, मर्चवार, धकधई, पजरकट्टी, सेमलपानी नाकाबाट हार्डवेयर, इलेक्ट्रिक सामान तस्करी हँुदै आएको छ। अंगे्रज, हिरा गुप्ताको समूह तस्करीमा रूपन्देहीको ठूलो गिरोह मानिन्छ। सेटिङ मिलेकाले मासिक ३ लाख प्रहरीलाई बुझाएर सामान भिœयाउँदै आएका छन्। तस्करले सशस्त्र प्रहरीलाई समेत मासिक रकम दिएर बाटो सहज बनाएका छन्। सीमा क्षेत्रमा सशस्त्र र नेपाल प्रहरीका चेक प्वाइन्ट छन्। कपिलवस्तु, नवलरासीका नाकाबाट मौलाएको तस्करी पछिल्लो समय रूपन्देही सरेको हो। प्रहरीले स्थानीय पशुपालक किसानहरूलाई समेत सताउने गरेको मासु व्यवसायी संघका अध्यक्ष कृष्ण पौडेलले बताए।"
सकसमा एमसीसी,"एमसीसीको विपक्षमा पार्टी सचिवालय, स्थायी समिति र केन्द्रीय समितिमा स्पष्ट बहुमतको वातावरण बन्दै जान थालेको छ। काठमाडौं : नेकपा प्रवक्ता नारायणकाजी श्रेष्ठ एक हप्ताअघि गण्डकी प्रदेशका जिल्ला पुगे। राष्ट्रियसभा उम्मेदवारका रूपमा उनी जहाँ जहाँ पुगे, त्यहाँ उनले सामना गर्नुपरेको एउटै प्रश्न थियो, मिलेनियम च्यालेन्ज कर्पोरेसन (एमसीसी) बारे तपाईंको धारणा के ? उनी राष्ट्रिय हितलाई ध्यानमा राखेर पार्टीले निर्णय लिनेछ भन्दै उम्किन्थे। यस विषयमा नेकपा अनिर्णीत छ। नेताहरूकै बीचमा मतान्तर भएपछि स्थायी समितिले निर्णय लिन सकेकोे छैन। मंसिर २९ देखि ६ पुससम्म बसेको स्थायी समिति बैठकमा नेताहरूले एमसीसी कम्प्याक्ट सम्झौता संसद्बाट अनुमोदन गर्नेनगर्ने बहसमा समय खर्चेका थिए। पर्टाीभित्रै मतैक्य नभएपछि नेकपाले यसमा नयाँ विकल्प लियो, सचिवालयमा छलफल गरेर आवश्यक निर्णय लिने। नेकपा बैठकमा एमसीसी अमेरिकी सरकारको इन्डोप्यासिफिक रणनीतिको अधीनस्थ छ कि छैन ? एमसीसी सहयोग नेपालले लिन हुन्छ कि हुन्न ? भन्ने प्रश्नमा नेताहरूबीच बहस केन्द्रित छ। बहसको एउटै सार थियो, इन्डोप्यासिफिक अधीनस्थ भए नलिने। तर १० पुसमा जारी नेकपाका दुई अध्यक्ष (प्रधानमन्त्री केपी ओली र पुष्पकमल दाहाल) को परिपत्रमा उल्लेख केही विषयले भने फेरि नेकपामा विवाद निम्त्यायो। हालसम्म प्राप्त तथ्यले एमसीसी इन्डोप्यासिफिक स्ट्राटेजीको अधीनस्थ छैन भन्ने देखाएको छ तथापि समग्र पक्षलाई बुझेर उपयुक्त निर्णय लिने जिम्मा सचिवालयलाई दिइएको छ, दुई अध्यक्षले जारी गरेको अन्तरिक पार्टी सर्कुलर३ मा यस्तो लेखिएपछि नेकपाभित्र थप विवाद बढ्यो यो भनेको के हो ? त्यसयता झन्डै ५ पटक नेकपा सचिवालय बैठक बसे पनि एमसीसीलाई कहिल्यै छलफलको एजेन्डा बनाइएको छैन। तर पछिल्लो सचिवालयमा भने यस विषयमा नेताहरूले सामान्य परामर्श गरेर केन्द्रीय समितिमा छलफललाई छाड्ने सोच बनाएका छन्। सचिवालय सदस्यसमेत रहेका उपप्रधान तथा रक्षामन्त्री ईश्वर पोखरेलले एक प्रसंगमा भने, अब केन्द्रीय कमिटीका सार्वभौम सदस्यहरूले एमसीसीका विषयमा आफूलाई लागेका कुरा भन्नुहुन्छ, छलफल गर्नुहुन्छ। यो उहाँहरूको नैसर्गिक अधिकार हो। उहाँहरूका प्रश्नहरूको जबाफ पार्टी अध्यक्षले दिनुहुनेछ। यी हुन् विपक्षमा आवाज उठाउने नेता नेकपाभित्र एमसीसी पारित गर्न नहुनेमा चर्काे आवाज उठाउने नेता हुन् स्थायी समिति सदस्यत्रय भीम रावल, देव गुरुङ र लीलामणि पोखरेल। उनीहरूको तर्क छ, एमसीसीले राष्ट्रिय स्वाधीनता खतरामा पार्छ। अमेरिकाले दिने सहयोगको लोभमा राष्ट्रिय स्वाधीनतालाई भुल्न सकिँदैन। हाम्रो स्वाधीनतालाई अमेरिकाले दिने सहयोगसँग तुलना गर्न सकिँदैन। संविधानमै कुनै पनि सैन्य गतिविधिमा सहभागी नहुने स्पष्ट छ, स्थायी समिति सदस्य रावल भन्छन्, स्वाधीनता खतरामा पर्ने गरी सहयोग स्वीकार्न सकिन्नँ। एमसीसी इन्डोप्यासिफिक स्ट्राटेजीअन्तर्गतकै भए जुनसुकै बेला नेपालमा अमेरिकी सेना आउने विरोधमा रहेका नेताहरू बताउँछन्। अमेरिकाका दुई मन्त्रीदेखि नेपालस्थित अमेरिकी दूतावासकै कर्मचारी कार्ल रोजर्सले एमसीसी इन्डोप्यासिफिक स्ट्राटेजीकै अंग भएको बताइरहेको प्रसंग उठाउँदै रावल र गुरुङले एमसीसी स्वीकार्न नहुने तर्क गरिरहेका छन्। उनीहरूका थप प्रश्न यस्ता छन् : नेपालले एमसीसीलाई सन्तुष्ट हुने गरी योजनाको सार र रूप छानेर पठाउनुपर्ने अनि ती योजनामा भारतको पनि सहमति भएको हुनुपर्ने किन ? सम्झौतामा अमेरिकाको ५ सय मिलियन अमेरिकी डलर मात्रै होइन, नेपालको पनि झन्डै १४ अर्ब रुपैयाँ लगानी हुन्छ। यत्रो रकम लगानी भएपछि नेपालले लेखापरीक्षण गर्न किन नपाउने ? नेपालमा कार्यान्वयन हुने परियोजनामा नेपाल सरकारले कर्मचारी खटाउनुपरेमा एमसीसीको स्वीकृति लिनुपर्ने किन ? सम्झौतासँग नेपालको कानुन बाझिएमा सम्झौता हाबी हुने भनिएपछि संविधानभन्दा सम्झौता माथि कसरी ? अमेरिकाले उसको राष्ट्रिय हितमा नेपालले काम गरेको छैन भन्ने लागेमा सम्झौता तत्काल खारेज गर्न सक्छ। त्यस्तो बेला नेपालले उसले गरेका लगानीको ब्याजसहित भुक्तानी गर्नुपर्ने हुन्छ। यस्तो असमान प्रावधान किन ? ००० नेकपाभित्रका तत्कालीन एमालेभित्रका माधव नेपाल पक्ष र माओवादी धारका धेरै नेता यही प्रश्न गरिरहेका छन्। तर ओली खेमाका नेताहरू भने यसमा पार्टीभित्रै अनावश्यक भ्रम छर्ने प्रयास भएको बताउँछन्। पार्टीभित्रै नेताहरू पक्षविपक्षमा देखिन थालेपछि प्रधानमन्त्री ओलीले मन्त्रीहरूलाई एमसीसीका विषयमा नबोल्न निर्देशन गरेका छन्। २८ पुसमा प्रधानमन्त्री निवास बालुवाटारमा बसेको बैठकमा कृषिमन्त्री घनश्याम भुसालले एमसीसीबारे जिज्ञासा उठाएपछि प्रधानमन्त्री ओलीले एमसीसी सरकारले पारित गरेर जाने नीति लिएकाले सरकारमा बसेर कोही कसैलाई विपक्षमा बोल्ने छुट नभएको बताएको सहभागी एक मन्त्रीले बताए। ती मन्त्रीले प्रधानमन्त्रीलाई उद्धृत गर्दै भने, विपक्षमा बोल्ने मन कोही कसैलाई भए मन्त्री पद त्याग गरेर गए हुन्छ। तर सरकारको नीति पारित गर्ने भएकाले क्याबिनेटमा बस्ने, विपक्षमा पनि बोल्दै हिँड्ने कुरा सह्य हुँदैन। ओलीको निर्देशनपछि एमसीसी त्यति नरुचाइरहेका केही मन्त्रीहरू तटस्थ देखिन खोजेका छन्। एमसीसी आफू नेतृत्वको सरकारले भन्दा पनि अघिल्ला सरकारले अघि बढाएको र सम्झौता भइसकेको परियोजना अब रोक्न नसकिने धारणा प्रधानमन्त्रीको छ। यस्तो छ नेकपाभित्रको समीकरण नेकपामा अब एमसीसी विवाद केन्द्रीय समितिमा छलफलमा जाँदै छ। यस विषयमा स्थायी समितिले सचिवालयलाई निर्णय लिन दिएको जिम्मेवारीका आधारमा सचिवालयले केन्द्रीय समितिमा के निर्णय लिएर आउँछ, त्यसको पखाईएको रहेको बताउँछन, स्थायी समिति सदस्य युवराज ज्ञवाली। स्थायी समितिले सचिवालयलाई आवश्यक निर्णय लिन जिम्मेवारी दिएको थियो। केन्द्रीय समितिमा उहाँहरू कसरी आउनुहुन्छ, त्यो हाम्रा लागि पखाईको विषय छ, नेता ज्ञवाली भन्छन्, सचिवालयमा उहाँहरू कसरी छलफल गर्नुहुन्छ, त्यहाँ नै पनि प्रधानमन्त्रीलाई अप्ठ्यारो छ। सक्दा साझा धारणा आउला नभए, फरक धारणासहित पनि केन्द्रीय समितिमा विषय आउला। १५ माघदेखि राष्ट्रियसभा गृहमा नेकपाको केन्द्रीय समिति बैठक बस्न लागेको छ। सचिवालयमै पार्टी शीर्ष नेताहरू पक्षविपक्षमा धु्रवीकृत भइरहँदा केन्द्रीय समितिमा झन् यसले ठूलो धु्रवीकरण ल्याउने देखिन्छ। सचिवालयमा अध्यक्ष दाहाल इन्डोप्यासिफिक अंग नभए पारित गर्नुपर्ने, वरिष्ठ नेता माधव नेपाल र झलनाथ खनाल यथास्थितिमा पारित गर्न नसकिने पक्षमा खुलेपछि धु्रवीकरण झन् कस्सिँदो छ। स्थायी समितिमा पनि बहुमत सदस्य यथास्थितिमा एमसीसी पारित गर्न नहने पक्षमा देखिएपछि केन्द्रीय समितिमा यसको विपक्षमै बहुमत पुग्ने देखिन्छ। पार्टी अध्यक्ष दाहाल र वरिष्ठ नेता माधव नेपाल पक्षका नेताहरू एक ठाँउमा उभिँदा बहुमत सदस्य एमसीसीको विपक्षमा पुग्ने देखिन्छ। ४४१ सदस्यीय केन्द्रीय समितिमा अहिले ओली एकातिर र दाहालमाधव अर्काेतिर उभिँदा ओली कमजोर हुने देखिन्छ। ००० केन्द्रीय समितिमा ओली पक्षसँग १३० जना केन्द्रीय सदस्य छन्। दाहालसँग गृहमन्त्री रामबहादुर थापा पक्षसहित २ सय र माधव नेपाल पक्षसँग पनि झन्डै १०५ सदस्य जति केन्द्रीय समितिमा आफू निकट नेताहरू छन्। केही नेता तटस्थ देखिन्छन्। एजेन्डाका आधारमा नेपाल र दाहाल नजिक छन्। यस हिसाबले एमसीसीमा पनि निकट नेताहरुको मत मिल्दा नेकपाभित्र बलियो मत विपक्षमा देखिने सम्भावना छ। केन्द्रीय समितिमा बहुमत साथी एमसीसीको विपक्षमा सीधै देखिन्छन्, स्थायी समिति सदस्य ज्ञवाली भन्छन्। २०५३ सालमा भारतसँग गरिएको एकीकृत महाकाली सन्धि पारित गराउने विषयमा तत्कालीन प्रमुख प्रतिपक्षी दल एमालेभित्र चर्किएको विवादजस्तै नेकपाभित्र एमसीसी विवाद चर्किएको छ। त्यस बेला महाकाली सन्धि विवादले एमाले विभाजित भएको थियो। अहिले पार्टी विभाजनकै अवस्था भने नरहेको नेताहरूको भनाइ छ। पार्टीभित्रै एमसीसी चर्काे बहसमा आएपछि यसलाई कसरी सामना गर्ने भन्नेमा नेताहरू छलफल गर्ने तयारीमा छन्। केन्द्रीय समितिमा छलफलमा लगेर आक्रोश पोख्न दिने तयारी नेताहरुको छ। त्यसपछि सचिवालयले निर्णय अधिकार लिने र मध्यमार्गी बाटो खोजी गरी अनुमोदन गरिने सचिवालयका एक सदस्यले बताए। त्यस्तो मध्यमार्गी बाटो के हो त ? ती सदस्य भन्छन्, त्यो भनेको केन्द्रीय समितिबाट निर्णय अधिकार सचिवालयमा ल्याउने, संसद्मा कुनै पनि सैन्य गठबन्धनमा सहभागी नभएका विषयमा कांग्रेससहितको सहमतिका आधारमा साझा संकल्प प्रस्ताव तयार पार्ने र पारित गर्ने अनि एमसीसी परियोजना पारित गरेर जाने। स्थायी समितिकै बैठकमा पक्षविपक्षमा उत्रिएका नेताहरूको मनोविज्ञान देखेका अध्यक्षद्वयले यो विषय केन्द्रीय समितिमा लैजान खोज्नुभित्र सम्भावित आंकलन पहिल्यै हेरेको हुन सक्ने नेकपाका एक केन्द्रीय सदस्य बताउँछन्। उहाँहरूले नबुझ्नु भएको होला जस्तो लाग्दैन। केन्द्रीय समितिमा बहसमा लगे पनि जिम्मा आफैं लिन्छन् र निर्णय गरेर जान्छन् होला, ती नेताले भने। उनका अनुसार केन्द्रीय समिति बैठक बोलाइसकिएकाले मात्र नेताहरुले यस विषयलाई पनि केन्द्रीय समितिमा लैजान चाहेका हुन्। राजपासँग राष्ट्रियसभा चुनावमा प्रदेश २ को चुनावी तालमेल गर्दैगर्दा पार्टी स्थायी समिति बैठक चल्दै थियो। तर त्यस बेला पार्टी बैठकलाई जानकारी नगराई तालमेल गरेको भन्दै माधव नेपाल, वामदेव गौतम र भीम रावलहरूले नेतृत्वको चर्काे आलोचना गरेका थिए। त्यस्तै आरोप नलागोस् भनी नेतृत्वले सजगता मात्र अवलम्बन गर्न खोजेका हुन्, ती नेताले भने, तर निर्णय आफंैमा लिएर गर्ने दाउमा नेतृत्व सजग छ। संघीय संसद्भित्रको समीकरण संघीय संसद्को प्रतिनिधिसभाको कुल २७५ सिट संख्यामा नेकपा १७४ सिटका साथ बलियो छ। प्रतिपक्षी कांग्रेस ६५ र अन्य दल बाँकी सिट संख्यामा छन्। संसद्मा नेकपाको यो सिट संख्या ६३२७ प्रतिशत हो। तर नेकपाभित्र पनि अनेक समूह छन्। अध्यक्ष तथा प्रधानमन्त्री ओली र अर्का अध्यक्ष दाहाल तथा वरिष्ठ नेता माधव नेपालका आआफ्ना गुट छन्। सरदर तीन वरिष्ठ नेताका संसदको समीकरण हेर्दा ओलीसँग ७१, दाहालसँग गृहमन्त्री रामबहादुर समूहका सहित ५३ र माधव नेपाल पक्षसँग ३७ जना सांसद देखिन्छन्। गृहमन्त्री थापा समूह सरकारमा रहेका कारण तटस्थ भूमिकामा छन्। यो सरदर मोटामोटी हिसाब हो। करिब एक दर्जन नेता भने नेकपाभित्रको पनि ओली र नेपाल कतै नखुली तटस्थ छन्। दाहाल र माधव नेपाल समूह मिल्दा ओली संसद्मा पनि कमजोर देखिन्छन्। पार्टी केन्द्रीय समिति नेकपाको कुल ४४१ सदस्यीय केन्द्रीय समितिमा तत्कालीन एमालेका तर्फबाट २४१ र माओवादी तर्फबाट २०० जना रहने गरी केन्द्रीय समिति बनाइएको थियो। साविक एमालेभित्रबाट ओलीनेपालका आआफ्नै समूह छन्। ओली पक्षसँग १३० जना केन्द्रीय सदस्य छन्। दाहालसँग गृहमन्त्री रामबहादुर थापा पक्षसहित २ सय र माधव नेपाल पक्षसँग पनि झन्डै १०५ सदस्य जति केन्द्रीय समितिमा आफूनिकट नेताहरु छन्। केही नेता ओलीनेपालबीच तटस्थ देखिन्छन्। एमसीसीको विरोधमा दाहाल र माधव नेपाल पक्षका नेताहरु खुलेका कारण पार्टीभित्र मतदानको अवस्था आए ओली पक्ष कमजोर हुने देखिन्छ।"
बालुवाटार जग्गामा कर्मचारी र भूमाफियाको मिलोमतो,"काठमाडौं : नेपाल प्रहरी केन्द्रीय अनुसन्धान ब्यूरो (सीआईबी)ले भूमाफिया र कर्मचारीको मिलोमतोमा बालुवाटारस्थित ललिता निवासको जग्गा हिनामिना भएको निष्कर्षसहित अनुसन्धान प्रतिवेदन शुक्रबार सरकारलाई बुझाएको छ। सीआईबीका प्रवक्ता एवं प्रहरी उपरीक्षक बेलबहादुर पाण्डेको संयोजकत्वमा गठित अनुसन्धान टोलीले तयार पारेको प्रतिवेदन शुक्रबार प्रहरी प्रधान कार्यालयमार्फत गृह मन्त्रालयलाई बुझाएको हो। सरकारलाई अझै अनुसन्धान पूरा नभएकाले म्याद थप गर्न सीआईबीले अनुरोध गरेको थियो। तर सरकारले म्याद नथपेपछि अहिलेसम्म भएको अनुसन्धानको आधारमा प्रतिवेदन बुझाइएको हो। उच्च पदस्थ सरकारी अधिकारी तथा मालपोत, नापी र गुठी संस्थानका कर्मचारीले जग्गा दलाल (भूमाफिया) सँग मिलेर बालुवाटार जग्गा व्यक्तिको नाम गराएकोे निष्कर्षसहितको प्रतिवेदन उल्लेख छ। कर्मचारीले जग्गा दलालसँग मिलेर सरकारी जग्गा ठगी र भ्रष्टाचार गरेको देखिन्छ। किर्ते कागजात बनाएर सरकारी जग्गा व्यक्तिको नाम गरिएको छ, सीबीआईका एक अधिकारीले जानकारी दिँदै भने। सरकारी जग्गा व्यक्तिको नाम गराउन मुख्य भूमिका खेल्ने रामप्रसाद सुवेदी र शोभाकान्त ढकालसहित उच्च पदस्थ कर्मचारीलाई कारबाहीका लागि सिफारिस गरिएको छ। एक सयभन्दा बढी मालपोत, नापी, गुठीका कर्मचारीविरुद्ध कारबाहीको सिफारिस गरिएको छ। सीआईबीले अख्तियारका पूर्वप्रमुखआयुक्त एवं तत्कालीन भौतिक पूर्वाधारसचिव दिपकुमार बन्स्यात र छवि पन्तको संलग्नता देखाएको छ। सीआईबीको प्रतिवेदनमा बालुवाटारको २ सय ९९ रोपनी जग्गामध्ये १ सय १४ रोपनी जग्गा हिनामिना भएको उल्लेख छ। २०४७ सालको मन्त्रिपरिषद्को निर्णय पवित्र उद्देश्यका साथ भएको देखिन्छ। अनुसन्धानमा संलग्न सीआईबीका ती अधिकारीले भने, २०४७ सालको कृष्णप्रसाद भट्टराईको सरकारको दोष छैन। पवित्र उद्देश्यले निर्णय गरेको देखिन्छ। डा बाबुराम भट्टराई र माधव नेपालको सरकारको निर्णयमा पनि बदमासी देखिँदैन। तर तलका कर्मचारीले ती निर्णयलाई टेकेर बदमासी गरेका छन्। भेटिएका प्रमाणका आधारमा राजनीतिक नेतृत्वको संलग्नता नदेखिए पनि दोषी देखिएका कर्मचारीसँग मिलोमतो भएको भए कारबाहीका क्रममा मुख खोल्ने उनले बताए। पूर्वसचिव शारदाप्रसाद त्रितालको प्रतिवेदन बाबुराम र माधव नेतृत्वको सरकारले निर्णयमा बदमासी गरेको उल्लेख छ। कृष्णप्रसाद भट्टराई नेतृत्वको सरकारले २०१७ सालपछि प्रजातन्त्र पुनस्र्थापनाका लागि भएको संघर्षमा संलग्न भएको कारणबाट विभिन्न व्यक्तिको हरण भएको सम्पत्ति फिर्ता दिने निर्णय गरेको थियो। अधिग्रहण भएको जग्गालाई जफत गरिएको भनी सरकारी जग्गा व्यक्तिको नाम गराइएको थियो। मालपोत कार्यालय डिल्लीबजारले २०४९ सालमा मिसिल नं १०२४ र १०२५ मार्फत दाखिला खारेजनामसारी गरी हिनामिना गरेको थियो। सुवर्ण शमशेरको हकदारको रूपमा ११२ रोपनी जग्गा व्यक्तिको नाम नामसारी गरिएको छ। यसरी नामसारी गरिएका मिसिल नं १०२४ र १०२५ मिसिलसमेत गायब गरिएको छ। ६६ सालमा नेपाल नेतृत्वको सरकारले मोहीलाई जग्गा दिने प्रस्ताव मन्त्रिपरिषद्बाट पास गरेपछि समरजंग कम्पनीको नाममा रहेको बलुवाटारको जग्गामा नक्कली मोही खडा गरिएको थियो। भूमाफियाले नक्कली मोही खडा गरेर त्यो जग्गा व्यक्तिको नाम गरिएको हो। २०६८ मा डा भट्टराई नेतृत्वको सरकारले समरजंग कम्पनीको नाममा रहेको दर्ता सच्याई नक्कली गुठी खडा गरेको थियो। भूमि सुधार मन्त्रालयबाट जानु पर्ने प्रस्ताव भौतिक पूर्वाधार मन्त्रालयबाट लगी पशुपति टिकिन्छा गुठीको नाममा दर्ता गर्न स्वीकृति दिने निर्णय गरेको थियो । ३ रोपनी १२ आना ३ पैसा जग्गा टिकिन्छा गुठी नाम गरिएको छ। नक्कली गुठी खडा गर्ने सम्बन्धमा तत्कालीन भौतिक योजनामन्त्री विजयकुमार गच्छदारको समेत मिलेमतो देखियो । अख्तियारले उनीसँग पनि बयान लिइसकेको छ । वर्तमान केपी ओली नेतृत्वको सरकारले गठन गरेको त्रिताल आयोगले बालुवाटार जग्गामा भएको हिनामिना सहितको प्रतिवेदन सरकारलाई बुझाएको थियो। त्रिताल प्रतिवेदनअनुसार प्रधानमन्त्री निवास, प्रधानन्यायाधीश निवासको जग्गासमेत व्यक्तिको नाम गरिएको छ। ललिता निवासमा प्रधानमन्त्री, प्रधानन्यायाधीश लगायतको निवास तथा राष्ट्र बैंकले १२० रोपनी जग्गा चर्चेको छ भने समरजंग कम्पनीको नाममा २१३ रोपनी जग्गा छ। त्रिताल प्रतिवेदनले सिफारिस गरेअनुसार १० महिनादेखि अख्तियारले यो विषयमा अनुसन्धान गरिरहेको छ। अख्तियारले बालुवाटार जग्गा प्रकरण अनुसन्धान पूरा गरिसकेको छ। मुद्दा हाल्ने विषयमा सरकारको मुख ताकेर अख्तियार बसेको छ। सरकारी जग्गा व्यक्तिको नाम गर्ने कर्मचारीमाथि कारबाहीको सिफारिस गरिएको छ। सरकारले ग्रीन सिग्नल दिनेबित्तिकै मुद्दा हाल्ने तयारी छ।"
नेपालमा भित्रियो कोरोना भाइरस,"काठमाडौं : चीनको युवान क्षेत्रबाट स्वदेश फर्किएका एक युवकमा नोबेल कोरोना भाइरस संक्रमण भएको पुष्टि भएको छ। स्वास्थ्य तथा जनसंख्या मन्त्रालयका प्रवक्ता महेन्द्रप्रसाद श्रेष्ठले नेपाली युवकमा भाइरस पाइएको बताए। नेपालमा प्रारम्भिक जाँच गरी थप निदानका लागि उनको नमुना विश्व स्वास्थ्य संगठन (डब्लूएचओ) को हङकङस्थित कोलाबोरेटिङ सेन्टरमा पठाइएको थियो। सेन्टरले बिहीबार प्रयोगशाला परीक्षणको रिपोर्ट पठाएपछि स्वास्थ्य मन्त्रालयले शुक्रबार पत्रकार सम्मेलन गरी संक्रमण भएको जानकारी दिएको हो। पत्रकार सम्मेलनमा प्रवक्ता श्रेष्ठले भने, एक व्यक्तिमा जाँच गर्दा पोजेटिभ आएको छ। अहिले ती व्यक्तिमा लक्षण देखिएको छैन। उनलाई प्रत्यक्ष निगरानीमा राखिएको छ। अन्तर्राष्ट्रिय स्वास्थ्य नियमावलीको प्रावधानअनुसार भाइरस संक्रमित भएको रिपोर्टसहितको विस्तृत विवरण २४ घण्टाभित्र डब्लूएचओमा सरकारले पठाउने उनले जानकारी दिए। ती युवकलाई ३ माघमा डिस्चार्ज गरिएको थियो। व्यक्तिगत गोपनीयताका कारण उनका बारेमा अन्य विवरण सार्वजनिक गरिएको छैन। परिवारका अन्य सदस्य, सम्पर्कमा रहेका स्वास्थ्यकर्मी र साथीहरूको पनि रिपोर्ट लिइएको छ। शुक्रराज ट्रपिकल अस्पतालमा जँचाउन आउँदा ती युवकले ज्वरो आएको र श्वासप्रश्वासमा गाह्रो भइरहेको बताएको एक चिकित्सकले जानकारी दिए। त्रासमा नेपाली विद्यार्थी चीनको युवान प्रान्तमा अध्ययनरत नेपाली विद्यार्थी कोरोना भाइरस संक्रमणको त्रासमा छन्। त्यहाँ सयौं संक्रमित फेला परेका छन्। युवानबाट स्वदेश फर्किएका संक्रमित युवक पनि विद्यार्थी रहेको स्रोतले बतायो। युवानमा रहेका अन्य नेपाली विद्यार्थी बेइजिङस्थित नेपाली दूतावासको सम्पर्कमा आएका छन्। दूतावासले हालसम्म कुनै नेपालीलाई पनि संक्रमण नभएको जनाएको छ। युवान क्षेत्रमा संक्रमणको डरले मानिसहरू बाहिर निस्कन छोडेका छन्। बाहिर निस्कनै परेमा सबैले मास्क लगाउने गरेको एक विद्यार्थीले टेलिफोनमा अन्नपूर्ण पोस्टलाई बताए। हङकङबाट आएकामाथि निगरानी हङकङबाट स्वदेश फर्किएका अर्का एक बिरामीलाई कोरोना भाइरसको आशंकामा चिकित्सकले प्रत्यक्ष निगरानीमा राखेका छन्। शुक्रराज ट्रपिकल तथा सरुवा रोग अस्पतालका निर्देशक डा वासुदेव पाण्डेले भने, एकजनालाई अब्जरभेसनमा राखिएको छ। हङकङबाट आएको हुनाले जोखिम छ कि भनेर निगरानीमा राखिएको हो। उनलाई ज्वरो आउने, श्वासप्रश्वासमा कठिनाइ हुने लगायतका केही लक्षण देखिएको छैन। ती बिरामीलाई ग्रान्डी इन्टरनेसनल अस्पतालले रेफर गरेको थियो। निर्देशक डा पाण्डेले ती बिरामीको थप निदानका लागि नमुना पठाइने बताए। उनले भने, नमुना परीक्षणका लागि जतिसक्दो छिटो बाहिर पठाउँछौं। विमानस्थलमा उच्च सतर्कता सरकारले त्रिभुवन विमानस्थलमा उच्च सतर्कता अपनाएको छ। विमानस्थलमा रहेको हेल्थ डेस्कको क्षमता वृद्धि गरिएको छ। स्वास्थ्य मन्त्रालयका प्रवक्ता श्रेष्ठले तीन चिकित्सक, तीन नर्ससहित ८ जना स्वास्थ्यकर्मीको टोली परिचालन गरिएको बताए। विमानस्थलमा स्वास्थ्य जाँचका लागि ५ वटा उपकरण जडान गरिएको छ। ज्वरो आएका बिरामीको पहिचान गरी तोकिएको अस्पतालमा लैजाने व्यवस्था गरिएको छ। डब्लूएचओको प्राविधिक सहयोगमा रोग पहिचानका लागि इपिडिमियोलोजी तथा रोग नियन्त्रण महाशाखाले अलगोरिधम चार्ट बनाएको छ। यसमा बिरामीको पहिचान, उपचार विधि र शंकास्पद बिरामीले अपनाउनुपर्ने सावधानीबारे उल्लेख छ। स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डा विवेककुमार लालले विमानस्थलमा विशेष स्वास्थ्य निगरानी बढाइएको बताए। उनका अनुसार विमानस्थलमा थर्मल स्क्यानर जडान गरिएको छ। थर्मल स्क्यानरले शंकास्पद बिरामीलाई छुट्याउन सजिलो हुन्छ। स्वास्थ्य तथा जनसंख्यामन्त्री भानुभक्त ढकालले यसको हेल्प डेस्कलाई उन्नत, व्यवस्थित र परिमार्जित गर्दैै राज्यका तर्फबाट ध्यान दिने प्रतिबद्धता व्यक्त गरेका छन्। के हो कोरोना भाइरस ? यो नयाँ प्रजातिको भाइरस हो। यसले सामान्य रुघाखोकीदेखि गम्भीर प्रकारको तीव्र श्वासप्रश्वाससम्म गराउन सक्छ। कोरोना भाइरस मानिस र पशुमा संक्रमण हुन्छ। जनावरबाट मानिसमा संक्रमित भएको कुनै वैज्ञानिक आधार हालसम्म छैन। मानिसमा कसरी यो भाइरसबाट संक्रमित भयो भन्ने बारेमा अनुसन्धान भइरहेको छ। सन् २००३ मा देखिएको सार्स र नोबेल कोरोना एउटै प्रजातिका भाइरस हुन्। दुवै भाइरसले बिरामीलाई गम्भीर बनाउन सक्छन्। नोबेल कोरोना भाइरस मानिसबीच सर्न सक्छ भनेर पुष्टि भएको छैन। यस विषयमा अनुसन्धान भइरहेको छ। यो भाइरस संक्रमण कसरी हुन्छ भन्ने बारेमा यकिन छैन। तथापि रुघाखोकी र श्वासप्रश्वासका बिरामीको नजिक नजाने र हातको सरसफाइ नियमित गरेमा संक्रमणको सम्भावना कम रहन्छ। यस भाइरसले गर्दा हुने रोगको खास उपचार छैन। यो भाइरसले निम्त्याएका धेरै लक्षणको उपचार गर्न सकिन्छ। यस भाइरसविरुद्ध कुनै खोप उपलब्ध छैन।०० सबै सजग बनौं : मन्त्री ढकाल कोरोना भाइरस अत्यन्तै संवेदनशील विषय हो। तपाईंहाम्रो असावधानीले पनि मान्छेमा धेरै भय र आतंक सिर्जना हुन सक्छ। रचनात्मक सहयोग गर्ने खालको वातावरण बन्यो भने हामी आमनागरिकलाई सचेत गराउने र यो रोगबाट बचाउने कुराका लागि सहयोगी बन्न सक्छौं। त्रिभुवन विमानस्थलको हेल्थ डेस्कलाई अझ उन्नत, व्यवस्थित र परिमार्जित गर्दैै राज्यका तर्फबाट विशेष ध्यान दिनेछौं। संक्रमण हुन नदिन सबैको सजगता आवश्यक छ। रोगको सीमा छैन। सबैतिरबाट आउँछ। हामी आवश्यक सावधानीमा रहनुपर्छ। क्षमताले भ्याएसम्म राज्यका तर्फबाट रोगको भय आतंक प्रवेश गर्न नदिन र रोग निर्मूलका लागि हाम्रो सजग प्रयत्न रहनेछ। (स्वास्थ्यमन्त्री भानुभक्त ढकालले पत्रकार सम्मेलनमा गरेको अपिल)"
कृषिले ल्यायो स्वास्थ्य रणनीति,"काठमाडौं : कृषि तथा पशुपन्छी विकास मन्त्रालयले ६ मन्त्रालयको सहकार्यमा एक स्वास्थ्य रणनीति कार्यान्वयनमा ल्याएको छ। मन्त्रालयले मन्त्रिपरिषद्को बैठकबाट यो खाद्य अस्वच्छता र गुणस्तरहीन खाद्य तथा पेयजन्य पदार्थ, रुख बिरुवा, जुनोटिक (मानव र पशुपन्छीबीच एक आपसमा सर्ने) तथा वातावरणीय प्रभावका कारण मानिसमा सर्ने विभिन्न रोग, महामारी र पुनः देखापर्ने रोगलाई एकीकृत रूपमा नियमन र नियन्त्रण गर्न एक स्वास्थ्य रणनीति कार्यान्वयनमा ल्याइएको मन्त्रालयका सहसचिव हरिबहादुर केसीले जानकारी दिए। उनकअनुसार विश्व पशु स्वास्थ्य संगठन, संयुक्त राष्ट्र संघको खाद्य तथा कृषि संगठन र विश्व स्वास्थ्य संगठनबीच एक स्वास्थ्य अवधारणा (वान हेल्थ एप्रोच)मा काम गर्ने त्रिपक्षीय समझदारी भएको छ। नेपाल यी संगठनको सदस्य राष्ट्र भएको नाताले यो अवधारणालाई नेपालमा पनि कार्यान्वयनमा ल्याउन रणनीति ल्याइएको हो। एक स्वास्थ्य रणनीतिअन्तर्गत मुख्य गरी पशु स्वास्थ्य, वनस्पति र वातावरणीय स्वास्थ्य तथा जनस्वास्थ्यलाई समावेश गरिएको छ, केसीले भने, यस्ता क्षेत्रमा देखापर्ने विभिन्न प्रकारका रोगको जोखिम निर्धारण, नियमित निगरानी, समयमै पहिचान र रोकथामका विषयमा एक स्वास्थ्य रणनीतिले तोकिएअनुसार काम गर्नुपर्नेछ। एकै थलोबाट विभिन्न क्षेत्रबाट उत्पन्न हुने रोगको नियमन र रोकथाम गर्दा प्रभावकारी हुने दावीसहित यो रणनीति ल्याइएको हो। कृषि तथा पशुपन्छी विकास मन्त्रालयले यो रणनीति पाँच मन्त्रालय र राष्ट्रिय योजना आयोगको सहकार्यमा कार्यान्वनयमा ल्याएको हो। कृषि मन्त्रालयले स्वास्थ्य तथा जनसंख्या, वन तथा वातावरण, अर्थ, गृह, खानेपानी मन्त्रालय तथा राष्ट्रिय योजना आयोगलाई जिम्मेबार निकायको रूपमा तोकेको कृषि तथा पशुपन्छी विकास मन्त्रालयका उपसचिव डा प्रदिपचन्द्र भट्टराईले जानकारी दिए। भट्टराईकाअनुसार मानिसमा लाग्ने रोगमध्ये करिब ७० प्रतिशत जिउँदो पशुपन्छी र बिरामी भएका पशुपन्छीको मासु उपभोगबाट हुने गर्छ। यसबाहेक कृषिजन्य अस्वस्थ आहार तथा वातावरणको प्रभावबाट हुने गर्छ। यसरी छुट्टाछुट्टै काम गर्दा प्रभावकारी नहुने हुँदा एक स्वास्थ्य रणनीति ल्याइएको हो, भट्टराईले भने, रणनीतिको आधारमा रहेर अब राष्ट्रिय कार्ययोजना तयार पारी संघ, प्रदेश र स्थानीय तहमा प्रभावकारी रूपमा यसलाई कार्यान्वयनमा ल्याउँछौं। राष्ट्रिय कार्ययोजना तयार भएको आधारमा अर्थ मन्त्रालयसँग बजेट मागिने उनले बताए। एक स्वास्थ्य रणनीतिलाई तीनवटै तह संघ, प्रदेश र स्थानीयमा कार्यान्वयन गर्न छुट्टाछुट्टै निर्देशक समितिसमेत तोकिएको भट्टराईले जानकारी दिए। रणनीतिले संघमा एक स्वास्थ्य निर्देशक समितिको व्यवस्था गरेको छ। जसमा कृषि तथा पशुपन्छी विकास, स्वास्थ्य तथा जनसंख्या, वन तथा वातावरण, गृह, अर्थ, खानेपानी मन्त्रालय, राष्ट्रिय योजना आयोगलगायत रहने गरी ११ सदस्यीय निर्देशक समिति तोकेको छ। यस्तै संघमै रहने गरी एक स्वास्थ्य प्राविधिक समन्वय समितिको व्यवस्था गरेको छ। प्राविधिक समन्वय समितिमा पशु सेवा विभाग, स्वास्थ्य सेवा विभाग, कृषि विभाग, खाद्य प्रविधि तथा गुण नियन्त्रण विभाग, राष्ट्रिय निकुञ्ज तथा वन्यजन्तु संरक्षण विभाग, वातावरण विभाग, नेपाल कृषि अनुसन्धान परिषद्लगायत १२ सदस्यीय रहने व्यवस्था गरिएको छ। एकीकृत रूपमा रोगको निरन्तर निगरानी र प्रयोगशाला सेवा, सरोकारवालाको क्षमता विकास, पूर्व तयारी र प्रतिकार्यलगायत जिम्मेवारी तोकेको छ। एक स्वास्थ्य रणनीतिले मुख्य गरी वन्यजन्तु, वनस्पति तथा खाद्य क्षेत्रलाई समावेश गरी निगरानीको रूपमा राख्नुपर्ने व्यवस्था गरेको छ। नयाँ, पुनः देखा परेका, महामारी र जुनोटिक रोगको प्राथमिकता निर्धारण गर्ने, सरोकारवालाको नियमित निगरानी गर्ने क्षमता अभिवृद्धि गर्ने, महामारीको अन्वेषणसहित निगरानी कार्यविधि तयार पार्ने, सरोकारवाला निकायको प्रयोगशाला अद्यावधिक गर्ने व्यवस्था रणनीतिले गरेको छ। यस्तै रोगको प्रकोप बढी भएको क्षेत्रमा उच्च जोखिम समूहको पहिचान गरी सूचना सम्प्रेषण गर्ने र रोकथामका उपाय एकीकृत रूपमा अवलम्बन गर्ने र यसलाई प्रभावकारी रूपमा कार्यान्वयनमा ल्याउन कृषि, स्वास्थ्य तथा वन मन्त्रालयले आवश्यकताअनुसार संस्थागत संरचना निर्माण गर्नुपर्ने रणनीतिले व्यवस्था गरेको छ।"
रातो मासुको कालो धन्दा,"काठमाडौं : सरकारले भारतीय खसीबोका आयातमा कडाइ गरेको छ। पशु सेवा विभागका अनुसार तीन महिनायता भारतबाट एउटा पनि खसीबोका भित्रिएको छैन। काठमाडौंलगायत सहरमा भने भारतीय खसीबोका नै स्थानीय भनेर बिक्रीवितरण भइरहेको छ। यसअघि दसैंताका ३०४० हजार खसीबोका राजधानी भित्र्याइएका थिए। काठमाडौंमा सातामा ५ हजार खसी खपत हुने अनुमान छ। चौपाया व्यवसायी संघ कलंकीका अध्यक्ष जनक खड्का आफूकहाँ भारतीय खसीबोका नआएको बताउँछन्। दसैंपछि वैधानिक रूपमा एउटा पनि खसीबोका काठमाडौंमा ल्याइएको छैन। चोरबाटोबाट फाट्टफुट्ट नआएका भने होइनन्, उनी भन्छन्, यसमा सरकार जिम्मेवार हुनुपर्छ। भारतबाट आउने खसीबोकामा कडाइ हुँदा चोरी भएर आउने गर्छन्। विभागले २०७५ फागुन २६ गतेदेखि क्वारेन्टाइन ऐन कडाइका साथ कार्यान्वयनमा ल्याएको हो। खसीबोका नेपाल भित्र्याउन सम्बन्धित देशले नै स्वस्थ भएको प्रमाणपत्र उपलब्ध गराउनुपर्छ। क्वारेन्टाइनमा गुणस्तर प्रमाणसमेत प्राप्त गर्नुपर्छ। यो प्रक्रिया पूरा गर्न व्यापारीलाई महिनौं लाग्छ। भारतीय खसीबोका सहज रूपमा भित्रिन नपाएपछि नेपालको उत्पादनले बजार धान्न सकेन। त्यसपछि भारतीय खसीबोका अवैध रूपले नेपाल छिराउने र राजधानीसम्म ल्याउने काम गिरोहले गरिरहेको छ। जसका कारण राजस्व ठूलो मात्रामा नोक्सान भइरहेको छ। यति मात्र होइन, अवैध तरिकाले आउने खसीबोकाको क्वारेन्टाइन परीक्षण नहुँदा उपभोक्ताको स्वास्थ्यसमेत जोखिममा छ। काठमाडौंमा दिनहुँ ठूलो परिमाणमा खपत हुने रातो मासु अवैध तवरले भारतबाट भित्र्याइने खसीबोकाकै हुन्छ। प्रश्न उठ्छ भारतीय खसीबोका कहाँबाट राजधानी भित्रिन्छन् ? पशु क्वारेन्टाइन कार्यालय कृष्णनगर कपिलवस्तुका एक कर्मचारीका अनुसार भारतबाट ठूलो मात्रामा खसीबोका अवैध तरिकाले कपिलवस्तुसम्म भित्रिरहेको छ। हामीले भेटेसम्म नियन्त्रणमा लिइरहेका छौं तर अवैध ढंगले ल्याउने क्रम रोकिएको छैन, ती कर्मचारी भन्छन्, गिरोहले भारतबाट मासिक १० हजारजति खसीबोका भित्र्याउने गरेका छन्। यो काममा प्रहरीदेखि भेटेरिनरी डाक्टरसम्मको मिलेमतो हुन्छ। पछिल्ला तीन महिनामा कपिलवस्तुबाट ठूलो मात्रामा खसीबोका राजधानी भित्र्याइएको कागजपत्र अन्नपूर्णलाई प्राप्त भएको छ। पुसमा मात्रै उक्त जिल्लाबाट तीन कम्पनीले ४ हजार ८ सय ४४ वटा भित्र्याए। तीन कम्पनीमध्ये दुइटा कपिलवस्तुका होइनन्। अर्कै जिल्लामा दर्ता कम्पनीले किन कपिलवस्तुबाट मात्रै खसीबोका राजधानी पठाइरहेका छन् ? यी कम्पनीको शंकास्पद कारोबारसहितका कागजपत्र अन्नपूर्णले पाएको छ। यी कम्पनीका नाममा अन्य व्यक्तिले नै खसीबोकाको अवैध कारोबार गरिरहेको स्रोत बताउँछ। केही कम्पनीका मालिकसमेत यो काममा संलग्न रहेको ती स्रोतको दाबी छ। हेटौंडामा दर्ता रहेको ब्रह्मबाबा सप्लायर्स, कपिलवस्तुमा दर्ता रहेको सत्यम् शिवम् कृषि तथा पशुपन्छी फर्म र चितवनमा दर्ता रहेको आरडी सप्लायर्सले रमा ट्रेड लिंक र कुमार ट्रेड लिंकका नाममा खसीबोका पठाएको देखिन्छ। कुमार ट्रेडका मालिक कुमार ेष्ठ भने यसबारे अनभिज्ञ रहेको बताउँछन्। आफूले कपिलवस्तुबाट एउटा पनि खसीबोका राजधानी नल्याएको उनको दाबी छ। आफ्नो कम्पनीको नाम, प्यान कसैले प्रयोग गरेको जिकिर उनी गर्छन्। आफू खसीबोकाको व्यापारी भए पनि अवैध कार्यमा आफ्नो हात नरहेको उनको दाबी छ। यी खसीबोका मैले काठमाडौं ल्याउन लगाएको होइन। अरू कसैले मेरो नाम, कम्पनीको नाम र प्यान प्रयोग गरेका रहेछन्, म तिनीहरूलाई चिन्दिनँ, उनी भन्छन्, मैले चिनेका जतिलाई फोन गरेर मेरो कम्पनीको र मेरो नाम नक्कली रसिदमा नराख्नू भनेको छु। अन्नपूर्णलाई प्राप्त कागजातअनुसार पुसमा ब्रह्मबाबा सप्लायर्सबाट रमा ट्रेड लिंकका नाममा २ हजार ७ सय ५४ वटा भित्र्याइएको छ। सोही महिना सत्यम् शिवम्बाट रमा ट्रेड लिंककै नाममा १ हजार ७ सय ९० र आरडी टेडर्सबाट कुमार सप्लायर्सका नाममा ३ सयवटा राजधानी भित्र्याइएको छ। मंसिरमा पनि कपिलवस्तुबाटै यी कम्पनीका नामबाट ४ हजार ५६ वटा राजधानीमा भित्र्याइएको कागजपत्रले देखाउँछ। त्यसमध्ये आरडी सप्लायर्सबाट रमा ट्रेड लिंकका नाममा २ हजार ९ सय २७, सत्यम् शिवम्बाट रमा ट्रेड लिंककै नाममा ५ सय ७० र सत्यम् शिवम्बाट कुमार ट्रेड लिंकका नाममा ५ हजार ५९ वटा राजधानी भित्रिएका छन्। नेपालमै उत्पादन भएको कागजपत्र बनाएर राजधानी भित्र्याइएका यी खसीबोका सबै भारतीय रहेको एक व्यापारी बताउँछन्। कलंकीको बजार यिनै कम्पनीका नामबाट आएका खसीबोकाले धानेको ती व्यापारीको दाबी छ। भेटेरिनरीको प्रमाणपत्रमा स्थानीय नै भनिए पनि यी सबै खसीबोका भारतीय हुन्, उनी भन्छन्, नेपाली खसीबोकाले त काठमाडौंको बजार धान्नै सक्दैन। बाटोमा अनेक च्यानल मिलाएर भारतबाट खसीबोका काठमाडौं ल्याउँछन्। कहिलेकहीं उताकै व्यापारीसमेत आउँछन्। घरेलु तथा साना उद्योग कार्यालयमा दर्ता भएका यी कम्पनीको कारोबार मासिक करोडौं देखिन्छ। २०७६ साउन ३० गते कुल २० लाख लागतसहित दर्ता भएको सत्यम् शिवम् कृषि तथा पशुपन्छी फर्म (दर्ता नम्बर १०४६०७६) ले पुसमा मात्र २ करोड मूल्यका खसीबोका राजधानी पठाएको देखिन्छ। २०७२ माघ ५ गते २० लाख लागतमा स्थापना भएको आरडी सप्लायर्स (दर्ता नम्बर ६३४।०७२७३) ले पनि मंसिरमा ३ करोडबराबरका खसीबोका राजधानी पठाएको छ। २०६६ चैत २३ गते ५ लाख लागतमा स्थापना भएको ब्रह्मबाबा सप्लायर्स (दर्ता नम्बर ६४३०) ले पुसमा साढे २ करोड मूल्यका खसीबोका राजधानी पठाएको देखिन्छ। कपिलवस्तुबाट सबैभन्दा बढी खसीबोका रमा ट्रेड लिंकका नाममा आएको देखिन्छ। यो कम्पनीका सञ्चालक हुन्, चौपाया व्यवसायी संघ कलंकीका अध्यक्ष खड्का। आफ्नो कम्पनीले खसीबोका भित्र्याइरहेको उनी स्वीकार गर्छन्। कसरी, कहाँबाट भित्रिरहेका छन् भन्ने मलाई जानकारी छैन। म बाहिरबाहिर हिँड्ने भएकाले यसबारे थप कुरा थाहा छैन, उनी भन्छन्, म अफिस पुगेपछि यसबारे खोजबिन गर्छु। चन्द्रौटाको भारतकाठमाडौं कनेक्सन राजधानीका खसीबोका व्यापारीमाझ चर्चामा रहने ठाउँको नाम हो, चन्द्रौटा। कपिलवस्तु कृष्णनगरबाट २० किलोमिटर दूरीमा रहेको उक्त ठाउँमा पशु बजार लाग्छ। पशु बजारकै कारण चन्द्रौटा राजधानीका व्यापारीमाझ परिचित भने होइन। भारतबाट अवैध तरिकाले भित्रिने खसीबोका बेचबिखनस्थल भएकाले व्यापारीमाझ चन्द्रौटा परिचित रहेको पाइन्छ। भारतबाट सबैभन्दा बढी खसीबोका कृष्णनगर नाका हुँदै भित्रिन्छन्। तर, पशु क्वारेन्टाइन कार्यालयका अनुसार कात्तिकपछि वैधानिक रूपमा एउटा पनि खसीबोका नेपाल भित्रिएका छैनन्। अवैधानिक तरिकाले मासिक हजारौं भित्र्याइएका छन्। ५०६० जनाको समूहले दैनिक रूपमा खसीबोका वारि ल्याउने काम गरिरहेको पशु क्वारेन्टाइन कृष्णनगरका एक कर्मचारी बताउँछन्। १२ देखि ३ बजेको बीचमा सुरक्षाकर्मी नभएको मौका पारी यिनीहरूले भारतबाट खसीबोका नेपालतर्फ छिराउँछन्, उनी भन्छन्, कतिपय ठाउँमा तस्करसँग सुरक्षाकर्मीको मिलेमतो हुन्छ। भारतीय खसीबोका पहिला चन्द्रौटास्थित पशु बजारमा ल्याइन्छन्। त्यहींबाट सुरु हुन्छ वैध बनाउने खेल। यसमा सबैभन्दा पहिलो भूमिकामा पशु चिकित्सक उभिएका हुन्छन्। एक स्थानीय पशु चिकित्सकका अनुसार पछिल्लो समय माफियासँग भेटेरिनरी प्रमाणपत्रको ठेली नै हुने गर्छ। कतिपय भेटेरिनरी डाक्टरले नै आफूले प्राप्त गरेको प्रमाणपत्रको ठेलीलाई ५० हजारदेखि २ लाखसम्ममा व्यापारीलाई बेच्ने गरेका छन्। त्यो ठेलीमा डाक्टरहरूले एकैपटक हस्ताक्षर र सहीछाप गर्ने गरेको ती चिकित्सक बताउँछन्। भेटेरिनरी प्रमाणपत्रको काम नेपालभित्रै उत्पादन भएका पशु एउटा जिल्लाबाट अर्कोमा पुर्याउन खतरा छैन भन्ने हो। तर, ती पशु चिकित्सकका अनुसार व्यापारीले आफूले प्राप्त गरेका भेटेरिनरी प्रमाणपत्र भारतीय खसीबोकाको अवैध आयातमा प्रयोग गर्छन्। भारतबाट भित्रिएका खसीबोकालाई स्थानीय भनेपछि यी प्रमाणपत्रले वैधता दिन्छन्। भारतीय खसीबोका राजधानीसम्म पुर्याउन यही प्रमाणपत्रले काम गर्ने गरेको जानकार बताउँछन्। कपिलवस्तुबाट भित्रिएका अधिकांश खसीबोकाको भेटेरिनरी प्रमाणपत्र डा सुरज डाँगीले दिएको कागजपत्रमा देखिन्छ। डा डाँगी भने आफ्नो नाम र डिग्रीलाई कसैले थाहै नदिई प्रयोग गरिरहेको बताउँछन्। यी कुनै पनि कम्पनीसँग मैले काम गरेको छैन। मेरो नाम प्रयोग गरेर अवैध काम गरिरहेका छन्, उनी भन्छन्, भेटेरिनरीको प्रमाणपत्र बुटवलमा पनि छाप्न सकिन्छ। कसैले काठमाडौंबाट पनि ल्याएर आउँछन्।"
मासिक असुली गरेपछि छुट : प्रहरी नै तस्करीमा,"बुटवल : रूपन्देहीको सीमावर्ती क्षेत्रमा दुई प्रहरी संगठनकै सेटिङ मा तस्करी मौलाएको छ। भैरहवा भन्सारबाट बिना भन्सार सामान भित्रिनेदेखि मर्चवार क्षेत्रका नाकाबाट प्याज, कपडा, कुखुरा, मोर्टरपार्टस्, हार्डवेयरका सामानहरू तस्करी हुने गरेका छन्। प्रहरीले नियन्त्रणको सट्टा मासिक असुली गरेर तस्करीमा छुट दिने गरेको छ। बुधबार मात्रै भैरहवाबाट भित्रिएका डेढ करोड मूल्य बराबरका मोबाइल काठमाडौं प्रहरीले नियन्त्रणमा लियो। रूपन्देहीका दर्जनभन्दा बढी चेकपोष्ट पार गर्दै काठमाडौं पुर्याइएका ती मोबाइल नागढुंगामा पक्राउ परेका हुन्। यसबीचमा ५० भन्दा बढी चेक प्वाइन्ट छन्। तर विभिन्न कम्पनीका ६३४ थान मोबाइल काठमाडौं पुगेपछि मात्रै भेटिए। भैरहवा भन्सार प्रमुख कमलकुमार भट्टराईले उक्त सामग्री एकैपटक नेपाल नभित्रिएको दाबी गर्छन्। यो भन्सारबाट भित्रिएको सामान होइन, उनले भने, बाहिरको गैरकानुनी काम रोक्ने जिम्मा प्रहरीको हो। रूपन्देहीको सीमा क्षेत्रमा खटिएका जनपद र सशस्त्र प्रहरीले नै तस्करीमा सेटिङ मिलाएपछि तस्करी मौलाएको हो। यी दुई प्रहरीबीच कसले कमाउने भन्ने धन्दा नै चलेको छ। रूपन्देही प्रहरी प्रमुख एसपी हेमकुमार थापाले घुमुवा प्रहरीमार्फत सेटिङ मिलाएको आरोप छ। असईको नेतृत्वमा चारजना प्रहरीलाई सेटिङ मिलाउन खटाइएको छ, एक प्रहरी अधिकृतले भने। प्रहरी सहायक नायव निरीक्षक हृदय चौहान, प्रहरी जवान वीरेन्द्र रोक्का क्षेत्री, शंकरराज गिरी र कृष्ण श्रेष्ठ उनका खास घुमुवा रहेको प्रहरीहरू नै बताउँछन्। केही दिनअघि सशस्त्र प्रहरीले ७१६ ग्राम सुनसहित मर्चवारका तीन जनालाई पक्राउ गरेको थियो। ती घटनामा संलग्नमध्ये दुई जनालाई रूपन्देही प्रहरीले छाडेको छ। जनपदले छाडेका तस्करलाई सशस्त्रले समातेको बताइन्छ। गत पुस २७ गते भैरहवाको डण्डा चेकपोष्टबाट सशस्त्र प्रहरीले ५० हजार रकम घुस लिएर छोडेको गाडी जनपथ प्रहरीले पक्राउ गरेपछि यी दुई प्रहरी संगठनबीच तिक्तता बढेको छ। पुस २७ गते ग१च ३५०५ नम्बरको निजी कालो कारमा लुकाइछिपाइ नेपाल भिœयाएको मोटरपार्टस् सहितको गाडीलाई इलाका प्रहरी कार्यालय मंगलापुरले पक्राउ गरेको थियो। ती सामान जनपदले भन्सार चलान गरेको थियो। सशस्त्र प्रहरी बल २७ नं गणका प्रमुख सशस्त्र प्रहरी उपरीक्षक तेजप्रसाद पोखरेलले भने दुई प्रहरी संगठनमा कुनै तिक्तता नभएको दाबी गरे। सीमा क्षेत्रका सशस्त्रका चेकपोष्टहरू यही गणमातहत छन्। जनपद र सशस्त्र प्रहरीका केही अधिकृतको सेटिङमा तस्करी हुँदा संगठनकै बदनाम भएको छ। रूपन्देहीको कालीदह, मर्चवार, पक्लीहवा, भगवानपुर नाकाबाट कुखुराको तस्करी भएको भन्दै किसानले गुनासो गरेका छन्। मोटरसाइकल र साइकलमा दिनरात कुखरा तस्करी भइरहँदा प्रहरीले नियन्त्रण गरेको छैन। प्रहरीले कुखुरा तस्करी गर्ने गिरोहबाट मासिक १ लाख ५० हजार असुल गर्ने गरेको आरोप छ। सीमा क्षेत्रबाट कपडासमेत तस्करी भइरहेका छन्। नेपालभारत चल्ने बसमा हुने तस्करीबाहेक सीमाकै चोरबाटोबाट समेत तस्करी भएको छ। भन्सारकै छेउमा १० चेकिङ प्वाइन्ट भए पनि ती मुकदर्शक बनेका छन्। घुमुवा प्रहरीले मासिक ८० हजार असुल गरेर फुटकर सामान ओसार्न छुट दिएको स्रोतले जनाएको छ। आधा दर्जन महिला दिनभर सामान ओसार्छन्, प्रहरीले नदेखे झैं गर्छ, बेलहियाका एक व्यापारी भन्छन्, ती सामान साँझ परेपछि भैरहवा, बुटवल हँुदै काठमाडौं पुग्छन्। मर्चवार, सेमरपानी, धकधई, लुम्बिनी, कालीदह नाकाबाट ठूलो मात्रामा कपडा तस्करी हुने गरेको छ। कपडा तस्करीको सेटिङमा मासिक करिब चार लाख प्रहरीले उठाउने गरेको बताइन्छ। हाकिमको निर्देशन भन्दै त्यस क्षेत्रका चौकी प्रमुखले तस्करी नियन्त्रण गरेका छैनन्। समाते पनि एकैछिनमा छाड्नुपर्छ, एक प्रहरी अधिकृतले भने। रूपन्देहीका प्रहरी प्रमुख हेमबहादुर थापा तस्करी नियन्त्रणमा रहेको दाबी गर्छन्। पहिला हुने गरेको तस्करीसमेत नियन्त्रणमा रहेको छ, उनले भने, भन्सारमै पठाएको सामानको तथ्यांकले समेत यो पुष्टि हुन्छ। रूपन्देहीकै मेउडिहवा, एअरपोर्ट, मर्चवार, धकधई, पजरकट्टी, सेमलपानी नाकाबाट हार्डवेयर, इलेक्ट्रिक सामान तस्करी हँुदै आएको छ। अंगे्रज, हिरा गुप्ताको समूह तस्करीमा रूपन्देहीको ठूलो गिरोह मानिन्छ। सेटिङ मिलेकाले मासिक ३ लाख प्रहरीलाई बुझाएर सामान भिœयाउँदै आएका छन्। तस्करले सशस्त्र प्रहरीलाई समेत मासिक रकम दिएर बाटो सहज बनाएका छन्। सीमा क्षेत्रमा सशस्त्र र नेपाल प्रहरीका चेक प्वाइन्ट छन्। कपिलवस्तु, नवलरासीका नाकाबाट मौलाएको तस्करी पछिल्लो समय रूपन्देही सरेको हो। प्रहरीले स्थानीय पशुपालक किसानहरूलाई समेत सताउने गरेको मासु व्यवसायी संघका अध्यक्ष कृष्ण पौडेलले बताए।"
ट्याक्टर दुर्घटनामा चालकको मृत्यु,बैतडी : बैतडीको सुर्नया गाउँपालिका २ सिन्केलेकमा ट्याक्टर दुर्घटना हुँदा चालकको मृत्यु भएको छ । धनगढी उपमहानगरपालिका ६ मनहेरा घर भएका २६ वर्षीय चालक दीलकुमार चौधरीको मृत्यु भएको हो । महाकाली राजमार्ग अन्तर्गत सतबाँझ गोकुलेश्वर सडकखण्डको सिन्केलेकमा शुक्रबार राती से २ त ९०१ नम्बरको ट्याक्टर दुर्घटनामा परेको जिल्ला प्रहरी कार्यालयका प्रहरी प्रवक्ता प्रहरी निरीक्षक किसन चन्दले जानकारी दिए । ट्याक्टर सडकबाट २५ मिटर जति तल खसेको बताइएको छ । सतबाँझबाट खोचलेकतर्फ गइरहेको ट्याक्टर दुर्घटनामा परेको हो । दुर्घटनाको कारण भने खुल्न सकेको छैन । ट्याक्टर दुर्घटनामा परेको बारे शनिबार बिहानमात्रै थाहा भएको थियो ।
बारामा सोनाम ल्होछारको रौनक (फोटो फिचर),"सिमरा : तामाङ समुदायले बारामा २८५६औं सोनाम ल्होछार पर्व उल्लासका साथ मनाएका छन् । पर्वको अवसरमा जिल्लाका विभिन्न स्थानमा तामाङ समुदायले सांस्कृतिक तथा अन्य कार्यक्रमको आयोजना गरेका छन् । ल्होछार पर्वलाई तामाङ मात्र नभई अन्य समुदायले पनि उत्साहका साथ मनाइरहेका छन् । न्यु सुन्दरबस्ती युवा क्लबले डुमरवानामा बृहत सांस्कृतिक कार्यक्रमको आयोजना गरेको छ । कार्यक्रममा नायक नाजिर हुनेस, यापर लाहुरे, भोजपुरी गायक सुनिल पण्डितसहित विभिन्न कलाकारको प्रस्तुति हेर्न डुमवानामा सर्वसाधारणको भिड लागेको थियो । तस्बिर : दिवाकर भण्डारी"
२ लाख २६ हजार घुससहित इन्जिनियर पक्राउ,"सिन्धुली : अख्तियार दुरुपयोग अनुशन्धान आयोग बर्दिबासले घुस अभियोगमा एक इन्जीनियरलाई पक्राउ गरेको छ । शुक्रबार साँझ उपभोक्ता समितिसँग घुस लिएको अभियोमा सिन्धुलीको घ्याङलेख गाउँपालिकामा कार्यरत इन्जीनियर दिलिपकुमार शाहलाई पक्राउ गरिएको हो । अख्तियार दुरुपयोग अनुशन्धान आयोग बर्दिबासका डिएसपी मधुकुमार थापाका अनुसार गाउँपालिकामा विद्युत विस्तारको काम गरेको एक उपभोक्ता समितिसँग घुस नदिएसम्म बिल फर्छ्योट गर्न नमानेपछि उनलाई अभियोग र नगदसहित पक्राउ गरिएको हो । शाहलाई अख्तियार टोलीले कमलामाई नगरपालिका ६ को श्रेष्ठ होटलबाट उपभोक्ता समितिसँग चेक र नगद लिँदै गर्दा पक्राउ गरिएको हो । उनको साथबाट २ लाख २६ हजारको नगद र चेकसमेत नियन्त्रणमा लिइएको छ, डिएसपी थापाले भने । लामो समयसम्म इन्जीनियरका कारण उपभोक्ताहरुले पैसा पाउन नसकेपछि इन्जीनियर शाहविरुद्ध अख्तियारमा उजुरी परेको थियो । सोही उजुरीका आधारमा उनलाई चेक र नगद लिँदै गर्दा पक्राउ गरिएको हो । उनीसँग बयान निले कार्य भइरहेको छ, थापाले भने । शाह गाउँपालिकाले करारमा राखेका इन्जीनियर हुन् । उनलाई दुई वर्षअघि गाउँपालिकामा नियुक्त गरिरएको थियो । उता गाउँपालिकाका अध्यक्ष जगतबहादुर भोलनले पटकपटक सचेत गराउँदा समेत अटेर गरेपछि इन्जीनियर शाह पक्राउ परेको बताए । तीन महिनाअघि नै विद्युतको निर्माण कार्य सम्पन्न गरी उपभोक्ता समितिले घरघरमा बत्ती बालिसके पनि इन्जीनियरले स्टमेट बनाउन नमान्दा बिल भुक्तानीमा ढिलाइ भएको थियो । मागेजति पैसा नदिएसम्म बिल भुक्तानीका लागि स्टमेट बनउन नमानेपछि इन्जीनियरसँग आजित उपभोक्ताले अख्तियारमा उजुरी गरेको हुन सक्छन्, उनले भने ।"
सेनाले गर्यो बम डिस्पोज,"विराटनगर : मोरङको केराबारी गाउँपालिका१० वर्षा चोकमा भेटिएको सुतली बम नेपाली सेनाको डिस्पोजल टोलीले शनिबार बिहान डिस्पोज गरेको छ । गाउँपालिका कार्यालयबाट ५० मिटर जति उत्तरमा सडकमा बम भेटिएपछि स्थानीय बासिन्दा आतंकित बनेका थिए । बम फेला परेपछि त्यस ठाउँलाई नियन्त्रणमा लिएर समयमै डिस्पोज गर्न सकेका कारण विष्फोट भएर कुनै मानविय क्षति हुन नपाएको प्रहरीले जनाएको छ । अज्ञात समूहले वडा नम्बर १० मा रहेको गाउँपालिका कार्यालयको मुख्य गेटमै शुक्रबारराति १० बजे प्रेसर कुकर बमसमेत विष्फोट गराएको गाउँपालिका प्रमुख रोहित कार्कीले बताए । विष्फोटपछि स्थानीयबीच भागदौड मच्चिएको थियो । कार्कीले विष्फोटका कारण जनजीवन आतंकित बनेको जानकारी दिए । भौतिक क्षति भएपनि घटनामा कुनै मानविय क्षति भने नभएको उनको भनाइ छ । विष्फोट कसले र किन गराएको हो भन्ने यकिन हुन सकेको छैन । तत्काल विप्लव वा अन्य कुनै समूहले विष्फोट गराएको आधार तथा संकेत भने फेला नपरेको र घटनाको अनुसन्धान भइरहेको मोरङ प्रहरीका प्रवक्ता डीएसपी लोकदर्शन थापाले जानकारी दिए। उनले विष्फोट गराउनेको खोजीका लागि प्रहरीको विशेष टोली परिचालन गरिएको जानकारी दिए । विष्फोटबाट कार्यालयको जेनेरेटर, पर्खाल, झ्याल, सीसी क्यामेरा, १० वटा झ्याल तथा ढोका, कार्यालय नजिकै राखिएको स्थानीयको एउटा स्कुटर तथा वरपरका घरका सिसाहरुमा क्षति पुगेको डीएसपी थापाले बताए । विष्फोटमा २० लाख बढीको क्षति पुगेको प्रहरीको अनुमान छ ।"
ताप्लेजुङमा सोनाम ल्होछार,"ताप्लेजुङ : ताप्लेजुङमा सोनाम ल्होछार (२८५६) मनाइएको छ। तामाङ समुदायले सदरमुकाम फुङलिङमा र्याली र शुभकामना साटासाट गरेर यो पर्व मनाएका हुन्। तामाङ पात्रो अनुसार शनिबारबाट सुँगुर वर्ष (फाक लो) सकिएर मुसा वर्ष (जिवा लो) सुरु भएको छ। आफ्नो जातीय वेशभूषामा सजिएर तामाङ समुदाय कार्यक्रममा सहभागी भएका थिए। र्यालीपछि सामुदायीक भवनमा भएको कार्यक्रममा फुङलङ नगरपालिकाका प्रमुख छत्रपति प्याकुरेललगायतले शुभकामना दिए। एकआपसमा नयाँ वर्षको शुभकामना आदानप्रदान गरिएको नेपाल तामाङ घेदुङ ताप्लेजुङका सचिव चन्द्र पाख्रिनले बताए। ता को अर्थ घोंडा र माङ को अर्थ लडाकूहरू रहेकाले तामाङलाई घोडचढीमा निपुण साहसीको समुदाय मानिने घेदुङका जिल्ला अध्यक्ष शरणकुमार मोक्ताङ बताउँछन्। जिल्ला विकास समितिको तथ्याङ्क अनुसार ताप्लेजुङमा तामाङ समुदायको संख्या ३९३ प्रतिशत छ। यो समुदायमा घिसिङ, योञ्जन, वाइवा, पाख्रिन, बल, मोक्तानलगायत पर्छन्।"
टुँडिखेलमा ल्होछारको रौनक (फोटो फिचर),काठमाडौं : शनिबार तामाङ समुदायले विभिन्न कार्यक्रम गरेर ल्होछार पर्व मनाएका छन्। यो उनीहरुको नयाँ वर्ष हो। देशका विभिन्न ठाउँमा बसोबास गर्ने तामाङ समुदायले राजधानीको टुँडिखेलमा कार्यक्रम बनाएर ल्होछार अर्थात् नयाँ वर्ष मनाएका हुन्। तामाङ समुदायले इस्ट देवाता मञ्जुश्रीले पञ्चशीर्ष डाँडामा ४८ हजार ग्रन्धको धर्म सिर्जना गरेको ऐतिहासिक दिनको अवसरमा सोनाम ल्होछार भएको भन्दै यो पर्वलाई सुरुवाती वर्षको रुपमा मनाउने गरेका छन्। मञ्जुश्री पात्रो अनुसार शनिबार तामाङ समुदायको नयाँ वर्ष हो। उक्त पात्रो अनुसार शनिबार २८५५ वर्ष पुरा भई २८५६ वर्ष सुरु भएको छ। तामाङ समुदायको राष्ट्रिय संगठन नेपाल तामाङ घेदुङले टुँडिखेलमा गरेको कार्यक्रमका दृश्यलाई दिपेन श्रेष्ठले कैद गरेका छन्।
मुख्यमन्त्री शेरधन राईद्वारा ल्होसारको शुभकामना,"विराटनगर : सोनाम ल्होसार २०७६ को अवसरमा प्रदेश १ का मुख्यमन्त्री शेरधन राईले शुभकामना व्यक्त गरेका छन् । स्वदेश तथा विदेशमा रहेका तामाङ समुदाय लगायत सम्पूर्ण नेपाली दाजुभाई दिदीबहिनीहरुमा शनिबार एक शुसन्देश जारी गर्दै उनले सुख, शान्ति, समृद्धि एवं उत्तरोत्तर प्रगतिको लागि शुभकामना व्यक्त गरेका हुन् । नेपालका तामाङ जातिमा नयाँ वर्षको आरम्भको खुसीयाली स्वरुप विशेष उत्साह र उमंगका साथ मनाइने सोनाम ल्होसारले छुट्टै मौलिकता, परम्परा र सांस्कृतिक महत्व बोकेको छ मुख्यमन्त्री राईले जारी गरेको शुभकामना सन्देशमा उल्लेख छ । सन्देशमा भनिएको छ, नयाँ वर्षको रुपमा मनाइले ल्होसारले आफ्नो धर्म संस्कृति, रीतिरिवाज र परम्पराको संरक्षणमा लाग्न सबैलाई प्रेरित गर्दे आएको विश्वास लिएको छु । बहुजातीय, बहुभाषिक, बहुसांस्कृतिक र बहुधार्मिक विविधतायुक्त नेपाली समाजमा यस्ता पर्वहरु आपसी मित्रता, सद्भाव र एकताको प्रतिकका रुपमा रहेको राईको कथन छ । यस्ता चाडपर्वहरुले नयाँ उमंग र उत्साह साथ एक आपसमा एकता तथा भाइचारा स्थापित गर्न महत्वपूर्ण भूमिका खेल्दै आएको मुख्यमन्त्री राईले आफ्नो सन्देशमा उल्लेख गरेका छन् । मुलुकमा मनाइले यस्ता चाडपर्व र संस्कृतिहरुको संरक्षण तथा सम्वर्द्धन गर्नु हामी सबैको दायित्व हुने उनले उल्लेख गरे । यस चाडले नेपालीबीच शान्ति, एकता, सद्भाव र सहिष्णुता कायम गर्न सकोस्, साथै प्रदेशको विकासमा एकताबद्ध भएर अगाडि बढ्ने प्रेरणा मिलोस् भन्ने शुभकामना व्यक्त गर्दछु, मुख्यमन्त्री राईको शुभकामना सन्देशमा उल्लेख गरिएको छ ।"
अवैध काठसहित तीन पक्राउ,"गुलरिया : प्रहरीले अवैध सिसमको काठसहित तीन जनालाई पक्राउ गरेको छ। प्रहरीले राजापुर नगरपालिका१० झप्दीबाट ११ गोलिया सिसमको काठसहित तीन जनालाई पक्राउ गरेको हो। प्रहरीले राजापुर नगरपालिका खैरीचन्दनपुर बस्ने ३५ वर्षीय लालबहादुर थारु, लाहामी थारु र वडा नम्बर ५ बस्ने ३४ वर्षीय भागीराम थारुलाई काठसहित पक्राउ गरेको जिल्ला प्रहरी कार्यालय बर्दियाका प्रहरी नायव उपरीक्षक योगेन्द्र कुमार खड्काले जानकारी दिए। उनीहरुबाट ११ वटा १ सय ११ क्यूफिटका गोलिया, डल्लफ दुई थान र राँगा चार जिउ फेला पारी आवश्यक कारवाहीको लागि सबडिभिजन वन कार्यालय राजापुर बर्दियामा बुझाइएको उनले जानकारी दिए।"
टिपरको ठक्करबाट मोटरसाइकल चालकको मृत्यु,नवलपुर : पूर्व पश्चिम राजमार्ग अन्तरगत पूर्वी नवलपरासीको गैंडाकोट नगरपालिकामा टिपरले ठक्कर दिँदा मोटरसाइकल चालकको मृत्यु भएको छ । अर्का एकजना घाइते छन् । मृत्यु हुनेमा रुपन्देही जिल्ला बुटवल उपमहानगरपालिका शितलननगरका ३६ वर्षीय भुवन केसी रहेको जिल्ला प्रहरी कार्यालय नवलपुरका प्रवक्ता डिएसपी मोहन बहादुर खाँणले जानकारी दिए । पश्चिमबाट पूर्वतर्फ जाँदै गरेको ना १ क ८३३० नम्बरको टिपरले विपरीत दिशाबाट आउँदै गरेको बा ६७ प ८७८२ नम्बरको मोटरसाइकललाई शनिबार राती ठक्कर दिएको थियो । मोटरसाइकल चालक केसी घाइते भएका थिए । घाइतेको जिल्ला अस्पताल चितवनमा उपचारका क्रममा मृत्यु भएको प्रहरीले जनाएको छ । टिपरको ठक्करबाट मोटरसाइकल पछाडि सवार गैंडाकोट नगरपालिका५ का शशीकपुर केसी घाइते छन् । उनको नयाँ मेडिकल कलेजमा उपचार भइरहेको छ । ठक्कर दिने टिपर र चालक प्रहरी नियन्त्रणमा छन् ।
चिकित्सक भन्छन् : कोरोना भाइरसबाट डराउनु पर्दैन,"काठमाडौं : चीनमा फैलिएको कोरोना भाइरसबारे नेपालमा डराउनुपर्ने अवस्था नरहेको बताइएको छ। शनिबार रिपोर्टर्स क्लब नेपालले आयोजना गरेको कार्यक्रममा स्वास्थ्य तथा जनसंख्या मन्त्रालयका प्रवक्ता महेन्द्र श्रेष्ठले कोरोना भाइरस सरुवा रोग भएकाले सतर्क हुनुपर्ने तर धेरै डराउनुपर्ने अवस्था नरहेको बताएका हुन्। कोरोना भाइरसको विस्तृत जानकारी अझै प्राप्त नभएको तर मन्त्रालयले सबै पूर्व तयारी गरेको पनि श्रेष्ठले बताए। कोरोना भाइरस अध्ययनको विषय बनेको छ। धेरै प्रश्नहरु अनुत्तरित छन्। तर धेरै भयावह स्थिति छैन श्रेष्ठले भने। श्रेष्ठले चीनमा कोरोना भाइरसबाट संक्रमण भएकामध्ये ३ देखि ४ प्रतिशतको मृत्यु हुने गरेको तथ्याङ्क उल्लेख गर्दै छिमेकी देशमा नयाँ रोग फैलिँदा नेपाल सरकार चुप लागेर नबस्ने विश्वास दिलाए। चीनबाट नेपाल आएका एक नेपाली नागरिकमा भाइरसको संक्रमण देखिए पनि अरुमा फैलिएला कि भनेर डराउनुपर्ने अवस्था नरहेको श्रेष्ठको दाबी छ। स्वास्थ्य मन्त्रालय सजग छ। अहिले एक जनामा मात्रै देखियो, उहाँ निको भइसक्नुभयो। उपचार गर्ने स्वास्थ्यकर्मी र साथीभाइहरुको खोजी गरेर परीक्षण गराउँदै छौँ। उहाँबाट कसैलाई सरेको जस्तो लाग्दैन। उनले भने। तर, चीनसँगको सिमाना नजिक भएकोले नेपालमा पनि कोरोना भाइरस संक्रमण होला कि भनेर आफूहरु सचेत भएर बसेको श्रेष्ठको भनाइ छ। नाकाहरु र विमानस्थलमा सतर्कता अपनाउने योजना लागू भइसकेको बताए। चीनसँगका नाका तथा त्रिभुवन अन्तररास्ष्ट्रिय विमानस्थलमार्फत चीनबाट आउने सबै व्यक्तिको स्वास्थ्य परीक्षण गरिने श्रेष्ठले जानकारी दिए। शंका लागेमा सिधै टेकुस्थित् शुक्रराज ट्रपिकल तथा सरुवा रोग अस्पताल पठाउँछौँ। अस्पतालमा पनि छुट्टै राखेर कोरोना हो कि हैन भनेर परीक्षण गर्छौँ। टेकुमा ठाउँ पुगेन भने पाटन अस्पताललाई पनि तयारी अवस्थामा राखिएको बताए। त्यसैगरी शुक्रराज ट्रपिकल तथा सरुवा रोग अस्पतालका निर्देशक डावासुदेव पाण्डेले कोरोना भाइरसबारे जानकारी दिँदै सरसफाइमा ध्यान दिने हो भने संक्रमणबाट बँच्न सकिने बताए। अहिले देखिएको कोरोना भाइरस विगतमा देखिएको तर अहिले नयाँ प्रजाति भेटिएको उनको भनाइ छ। शुक्रराज ट्रपिकल तथा सरुवा रोग अस्पताल संक्रमण नियन्त्रण गर्न तयारी अवस्थामा रहेको पनि उनको दाबी छ। कोरोना भाइरस अरु प्रजातिमा पनि छन्। २००३ सालमा सार्स आयो। त्यसबेला पनि टेकु अस्पतालले नै नियन्त्रण गर्यो। अहिलेको कोरोना भाइरस पनि सार्ससँग मिल्दोजुल्दो छ। हामी तयारी अवस्थामा छौँ उनले भने। कोरोना भाइरस संक्रमण : चीनको वुहानमा यातायात र उडान सेवा बन्द के हो कोरोना भाइरस ? चीनदेखि अमेरिकासम्म, नेपालमा पनि त्रास चीनबाट नेपाल फर्किएका युवामा कोरोना भाइरसको संक्रमण भएको पुष्टि : के हो कोरोना ? कोरोनाबाट कसरी जोगिने ? कोरोना भेटिएपछि स्वास्थ्यमन्त्रीको प्रतिक्रिया: रोगको सीमा छैन, व्यवस्थापन गर्दैछौँ नेपालमा भित्रियो कोरोना भाइरस चीनमा कोरोनाभाइरसले मृत्यु हुनेको सङ्ख्या ४१ पुग्यो कोरोना बिरामीको उपचार : १० दिनमै हजार शैय्याको अस्पताल बनाउँदै चीन चीनमा कोरोना संक्रमितको उपचारमा संलग्न चिकित्सको मृत्यु कोरोना भाइरस स्वासप्रस्वाससँग सम्बन्धित् भाइरस भएकाले एक मिटरको दुरीसम्म एक व्यक्तिले हाँच्छु गर्दा अर्कोलाई सर्न सक्ने उनको भनाइ छ। संक्रमणबाट जोगिन सरसफाईमा ध्यान दिनुपर्छ। चीनमा एक हजारभन्दा बढिमा संक्रमण भइसक्यो, केहीको मृत्यु पनि भइसक्यो त्यसैले सचेत हुनुपर्छ। तर पनि धेरै डराउनुपर्ने अवस्था छैन। पाण्डेले भने। रोगसँग लड्ने क्षमता कम भएका वृद्ध, बालबालिका वा अरु विभिन्न रोगबाट ग्रसितलाई छिटो संक्रमण हुन सक्ने पाण्डेको भनाइ छ। सरुवा रोग विशेषज्ञ चिकित्सक डा शेरबहादुर पुनले पनि कोरोना भाइरसबारेमा जानकारी दिँदै चीनमा संक्रमण बढिरहे पनि नेपालमा धेरै डराउनु नपर्ने बताए। यो भाइरस जनावरबाट सर्ने भएकाले मासु खाँदा राम्रोसँग पकाएर खान सुझाव दिए। कोरोना भाइरस आफैमा रोग नभइ एउटा भाइरस मात्रै भएको उनले बताए। कोरोना भाइरस आफैँमा नयाँ रोग होइन, यसपटकको भाइरस नयाँ प्रजाति हो। २००३ मा सार्स, २०१२ मा मर्स देखिएको थियो। २०१९ को अन्तिममा देखिएको हो कोरोना। यसको नाम २०१९ नोबल कोरोना हो उनले भने।"
त्रिभुवन विश्वविद्यालयको इज्जत छैन : पूर्वराष्ट्रपति यादव,"भक्तपुर : पूर्वराष्ट्रपति डा रामवरण यादवले सामुदायिक विद्यालय तथा कलेजको शिक्षा गुणस्तरीय बनाउनुपर्नेमा जोड दिएका छन्। सामुदायिक विद्यालय तथा कलेज देश विकासका आधार भएको स्पष्ट पार्दै उनले यहाँको शिक्षा गुणस्तरीय बनाउन सबै जिम्मेवार भएर लाग्नुपर्नेमा जोड दिएका हुन्। भक्तपुरको चाँगुनारायण नगरपालिका१ स्थित चाँगुनारायण माध्यमिक विद्यालयमा आयोजित सप्ताहव्यापी ज्ञान महायज्ञ शनिबार उद्घाटन गर्दै पूर्वराष्ट्रपति यादवले सामुदायिक विद्यालय तथा कलेजले दिने शिक्षाको गुणस्तरमा जोड दिएका हुन्। देशका ८० प्रतिशतभन्दा बढी विद्यार्थी सामुदायिक विद्यालय तथा कलेजमा पढ्छन्, उनले भने, तर ८५ प्रतिशत सामुदायिक विद्यालय तथा कलेजको शिक्षा राम्रो छैन। चाँगुनारायण माविमा प्राविधिक शिक्षाको अध्यापन गर्ने गराउने उद्देश्यले आर्थिक संकलन गर्न आयोजि महायज्ञको पहिलो दिन उनले देशका ८० प्रतिशत किसान तथा मजदुरका छोराछोरी पढ्न् सामुदायिक विद्यालय तथा कलेजको शिक्षाको सुधारविना देश विकास नहुने स्पष्ट पारे। माध्यमिक तहसम्मको शिक्षाको दायित्व नगरपालिकामा आएकाले सोहीअनुसार यसको गुणस्तरमा जोड दिन उनले आह्वान गरे। उनले नेपालको विश्वविद्यालयको शिक्षासमेत धेरै खतम भइसकेको गुनासो गरे। हाम्रो पालामा त्रिभुवन विश्वविद्यालयको इज्जत थियो, आज त्यो छैन, पूर्वराष्ट्रपति यादवले भने, अहिले त विश्वविद्यालयको शिक्षा पनि धेरै खत्तम भइसक्यो। सामुदायिक कलेजहरुको पढाइ खस्कँदै गएको छ। शिक्षासँगै स्वास्थ्य क्षेत्रसमेत भद्रगोल रहेको भन्दै उनले दुखेसो पोखे। आफूले स्वास्थ्य मन्त्रालय सम्हाल्दा र अहिलेको स्वास्थ्य अवस्थामा कुनै सुधार नभएको पूर्वराष्ट्रपति यादवको भनाइ छ। त्यस्तै वातावरण विनाश बढिरहेको भन्दै उनले शिक्षा, स्वास्थ्यको सुधार र वातावरण संरक्षणमा योजनाबद्ध कार्य गर्न सरकार तथा स्थानीय तहहरुलाई आग्रह गरे। कार्यक्रममा प्रदेश सांसद कृष्णलाल भँडेलले आफ्नो संसद विकास कोषबाट चाँगुनारायण माविलाई दस लाख रुपैयाँ आर्थिक सहयोग गर्ने घोषणा गरे। चाँगुनारायण नगरका प्रमुख सोमप्रसाद मिश्रले विद्यालयलाई आवश्यकताअनुसारको सहयोग गर्न आफूहरु तयार रहेको सुनाए। जिल्ला समन्वय समिति भक्तपुरका प्रमुख नवराज गेलाल, नेपाली कांग्रेस भक्तपुरका जिल्ला सभापति दुर्लभ थापाले विकास, शिक्षा र स्वास्थ्यमा राजनीतिभन्दा माथि उठेर काम गर्नुपर्ने धारणा राखे। विद्यालयका प्रधानाध्यापक दधिराम गेलालले विद्यार्थीलाई समयसापेक्ष प्राविधिक शिक्षासमेत दिने उद्देश्य पूरा गर्न महायज्ञ गरिएको जानकारी दिए। उनले महायज्ञबाट करिब एक करोड रुपैयाँ संकलन गर्ने लक्ष्य रहेको बताए। विद्यालयमा सिभिल, कम्प्युटर र कृषिसम्बन्धी डिप्लोमा इञ्जिनियरिङ कक्षा सञ्चालन गर्ने तयारी रहेको उनको भनाइ थियो। विहान कलशयात्रापछि गरिएको महायज्ञ उद्घाटनमा २५ हजार ६ सय रुपैयाँ आर्थिक सहयोग गर्ने नेपाल सरकारका सचिव महेश्वर न्यौपानेसँगै १५ हजारभन्दा माथि सहयोग गर्नेहरुलाई पूर्वराष्ट्रपति यादवले सम्मान गरेका थिए।"
लोप हुँदै सिमसार,"उदयपुर : बढ्दो जनसंख्या र जमिन अतिक्रमणका कारण उदयपुरको भित्री मधेसका चुरे वन क्षेत्र आसपासका नदी किनारका सिमसार क्षेत्र हराउँदै गएका छन् । सिमसार क्षेत्रका जमिनलाई व्यक्तिले अतिक्रमण गरी घरटहार बनाउँदा र खेती गर्दा सिमसार क्षेत्र मासिन थालेको हो । सरकारले सिमसार क्षेत्र भन्दै व्यक्तिका नाममा दर्ता नगरी सार्वजानिक जग्गामै राख्ने कानुनी व्यवस्था गरे पनि संरक्षणको अभावमा अतिक्रमण हुन् थालेको हो । सिमसार क्षेत्र अतिक्रमणको चपेटामा परेपछि त्यहाँ पाइने हाँस, सिमकुखुरा, सारस, सेतो बकुल्लासमेत लोप हुँदै गएका हुन् । जिल्लाको त्रियुगा नगरपालिका क्षेत्रको त्रियुगा नदिबाट सप्तकोशीसम्मका सिमसार क्षेत्रमा व्यक्तिले सरकारी अनुगमनको अभावमा अहिले खेती गर्न थालेको स्थानीय बताउँछन् । सिमसारका जग्गा अतिक्रमणमा परेर सुख्खा र उजाड बनेका छन् । सिमसार क्षेत्रमा पाइने ठूलो संख्याका पुशपंक्षीसमेत त्यहीँकारणले लोप हुँदै गएको त्रियुगा नगरपालिका४ का ७१ वर्षे चक्रमणि पोखरेलले बताए । उनले त्रियुगा नदीको सिमसार क्षेत्रमा पाइने सेतो बकुल्ला, सार, मयुर सरल जातका अति नै दुर्लभ चराहरु भेटिन छाडेको बताए । नदी किनारका सिमसार क्षेत्र अतिक्रमणमा परेपछि बासस्थानै लोप हुँदै गएको स्तानीय हरिप्रसाद कोइरालाले बताए । सिमसार क्षेत्र नै मासिएका कारण भ्यागुता तथा माछा नै हराउन थालेका छन, उनले भने, जुन चरा तथा पंक्षीका आहारा थियो त्यो नै हराएपछि यस क्षेत्रका पंक्षी विस्थापित भएका हुन् । उनले सप्तकोशी नदी हुँदै विदेशबाट आएका चरा पनि त्रियुगा क्षेत्रमा मंसिर, पुस र माघ महिनामा आउने गरेको अनुभव सुनाए । पहिला हिउँद लागेपछि विभिन्न चराहरु हेर्न पाइन्थ्यो, उनले भने, अहिले यहाँ पाइने चरा पनि हराइसके उताबाट आउने पनि देखिँदैन । त्रियुगा नदी क्षेत्र आसपासका ठूलो सिमसार भूभाग भएको स्थानीय बताउँछन् । सिमसार अतिक्रमणले त्यहाँ बस्न र चर्न आउने चराचुरुङ्गी डरले आउन छाडेको तपेश्वरीका श्यामनारायण चौधरीले बताए ।"
गोरखामा विप्लव समूहका जिल्ला जनसरकार प्रमुखसहित दुई पक्राउ,गोरखा : विप्लव नेतृत्वको नेपाल कम्युनिस्ट पार्टीका जिल्ला जनसरकार प्रमुखसहित दुई जनालाई प्रहरीले पक्राउ गरेको छ। गण्डकी गाउँपालिका ७ घ्याल्चोकका विष्णुप्रसाद रिजाल र शहीदलखन गाउँपालिका ४ ताक्लुङका रोहितप्रसाद पन्तलाई शुक्रबार साँझ पक्राउ गरिएको जिल्ला प्रहरी कार्यालयका एसपी ओमप्रसाद अधिकारीले जानकारी दिए। ६७ वर्षीय रिजाल जिल्ला जनसरकार प्रमुख हुन् भने ४८ वर्षीय पन्त विप्लव नेतृत्व माओवादीका किसान संगठनका पूर्वप्रमुख हुन्। प्रहरीले उनीहरु दुबैलाई शान्तिविरुद्धको कसुरमा मुद्दा दर्ता गरी कारवाही प्रक्रिया अघि बढाएको एसपी अधिकारीले जानकारी दिए।
श्रीमतीको संवेदनशील अंगमा अगुल्टो कोच्ने पक्राउ,दाङ : श्रीमतीलाई यातना दिने श्रीमान पक्राउ परेका छन्। श्रीमतीको मलद्वारमा अगुल्टो कोचेर घाइते बनाउने ६६ वर्षीय मेगबहादुर सार्कीलाई प्रहरीले पक्राउ गरेको हो। घरायसी विवाद हुँदा लमही नगरपालिका१ का मेगले श्रीमती ५० वर्षीय सोदी खत्री सार्कीको मलद्वारमा आगोको अगुल्टो कोचिदिएर घाइते बनाएको वडा प्रहरी कार्यालय लमहीका प्रहरी निरीक्षक प्रज्वल थपलियाले जानकारी दिए। प्रहरीका अनुसार सोदीको अवस्था गम्भीर रहेको छ। उनको लमही अस्पतालमा प्राथमिक उपचार गरिएको थियो। अहिले उनको थप उपचार राप्ती स्वास्थ्य विज्ञान प्रतिष्ठान घोराहीमा भइरहेको छ।
राउटेलाई न्यानो कपडा,"दैलेख : वरिपरि घना जंगल, छेउमै बगेको बग्रेनी खोला किनारमा काठले बारेर टहराहरु निर्माण हुँदैछन् । गुराँस गाउँपालिका४ सत्ताचौरमा बासिरहेका राउटे समुदाय यही साता वीरेन्द्रनगर नगरपालिका१३ बग्रेनी खोला किनारमा बसाइसरेका छन् । गुराँस गाउँपालिकाको गुराँसे क्षेत्रमा हिमपातले अत्याधिक चिसो बढेपछि उनीहरु सुर्खेत बसाइसरेका हुन् । उनीहरु अहिले बस्ने टहरो निर्माणमा जुटेका छन् । पुस माघको कठ्यांग्रिने जाडोबाट बच्न सुर्खेत झरेको राउटे समुदायका महामुखिया महिनबहादुर शाही भन्छन्, 'पालले छाएको छानोबाट चिसो बिस्तारामै पुग्छ।' चिसोले सास्ती बेहोर्दै आएका राउटे समुदायलाई गुराँस गाउँपालिका लगाएत विभिन्न गैरसरकारी निकायको पहलमा न्यानो कपडा स्वरुप बल्यांकेट सहयोग गरिएको छ । समुदायका ४६ घरपरिवारलाई प्रति परिवार एक बल्यांकेट वितरण गरिएको हो । बल्यांकेटसहित खाद्यान्न स्वरुप चामल सहयोग गरिएको छ । प्रति परिवार एक बोरा चालम सहयोग गरिएको हो । 'चिसोको समयमा बुढाबुढी र बालबालिका बढी प्रभावित भएपछि बल्यांकेट सहयोग गरिएको हो।', सोसेकका पूर्वअध्यक्ष सिताकुमारी रानाले भनिन् । राउटे युवा शिवराज शाहीले चिसोले कटेरोमा रात गुजार्न हैरान भएको बेला बल्यांकेट पाएपछि खुसी व्यक्त गरे । जंगलमा फिरन्ते जीवनयापन गर्दै आएका लोपोन्मुख राउटे समुदाय काठका भाँडाकुडा बनाइ जीविकोपार्जन गर्छन् ।"
"रहिनन् कुसुण्डा भाषाकी संरक्षक, अधुरै रह्यो सपना","दाङ : नेपालमै कुसुण्डा भाषा बोल्ने एक भाषा संरक्षकको निधन भएको छ। कुसुण्डा भाषामा दोहोरो संवाद गर्ने दाङकी ८५ वर्षीया ज्ञानीमैया कुसुण्डाको शनिबार निधन भएको हो। दम र उच्चरक्तचापकी विरामी उनको लमही नगरपालिका६ कुलमोहरस्थित आफ्नै घरमा निधन भएको कुसुन्डा विकास समितिका अध्यक्ष धनबहादुर कुसण्डाले बताए। विरामीको कारण पुस २८ गतेदेखि थलिएकी उनको उपचार दाङ, बाँकेमा रहेका अस्पतालमा भएको थियो। तर उनको उपचार सम्भव नभएपछि केही दिन पहिले मात्रै घर ल्याइएको थियो। मस्तिस्कमा डिजेनेरेटिभ चेन्जेज अर्थात उमेर बढ्दै जाँदा मस्तिस्कका सेलहरु नष्ट हुँदै जाने र दमको समस्या रहेको उपचारमा संलग्न चिकित्सकले बताएका थिए। उनी आफनो भाषालाई संस्थागत बनाउन र पुस्ता हस्तान्तरण गर्ने खोज्दै थिइन। उनकै आग्रहमा भाषा संरक्षण र सिकाईका लागि कुसुण्डा जातीका अन्य व्यक्तिलाई सिकाउन थालिएको थियो अध्यक्ष धनबहादुरले भने उहाँको योजना सफल नहुँदै जानुभयो। यो हाम्रो लागि र समाजका लागि ठूलो क्षति हो। कुसुण्डा भाषामा दोहोरो कुरा गर्ने अहिले कोहि छैन्। ज्ञानीमैया र उनको एकजना बहिनी कमला भएर दोहारो सम्वाद गर्दै आएका थिए। आफ्नै भाषामा कुराकानी गर्थे, अब भाषा जर्गेना गर्न नै समस्या हुन्छ की भन्ने लागेको धनबहादुरले बताए। हामीले केहि मात्र सिकेका छौं, तर भाषा रुजु गर्ने भाषा संरक्षकको अभाव सधै खड्किने भयो उनले भने। बाल्यकालको जीवन जंगलमा बिताएकी ज्ञानीमैयाले आमाबुवाबाट सिकेको कुसुण्डा भाषालाई अहिलेसम्म बचाएर राखेकी थिइन्। कसुण्डा भाषाका अनुसन्धानकर्ता उदय आलेले ज्ञानीमैयाको निधनले अपुरणीय क्षति भएको बताए। उहाँ कुसुण्डा भाषाको लागि मूल स्रोत नै हुनुहुन्थ्यो आलेले भने, उहाँको निधनले भाषा संरक्षणको अभियानमा अपुरणीय क्षति भएकोे छ। लोपउन्मुख कुसुण्डा भाषा पूर्णरूपमा जान्ने व्यक्ति देशभर जम्मा दुई जना मात्रै थिए। अन्तिम समयसम्म पनि ज्ञानीमैयाले नयाँ पुस्तालाई घरमै कुसुण्डा भाषा सिकाउने गर्दै आएकी थिइन्। भाषा आयोगले ज्ञानीमैयालाई भाषिक वृद्धि दिँदै आएको थियो। मासिक तीन हजार रुपैयाँ उपलब्ध गराउदै आएको थियो। लामो समयदेखि कुसुण्डा भाषाको संरक्षणमा क्रियाशील ज्ञानीमैया विरामी हुँदा कुसुण्डा भाषामै बर्बराउँथिन। उनका एक छोरा र दुई छोरी छन्। छोरा प्रेमको ६ वर्षअघि करेन्ट लागेर मृत्यु भयो। दाङमा कुसुण्डा जातीको संख्या ७४ रहेका छन् भने देशभर एक सय ५४ जना रहेको धनबहादुरले बताए।"
सर्वोच्चको संवैधानिक विज्ञमा डा तिमिल्सिना नियुक्त,"काठमाडौं : प्रधानन्यायाधीश चोलेन्द्र शम्शेर राणाले सर्वोच्च अदालतको संवैधानिक इजलासको विज्ञको रुपमा डा रामकृष्ण तिमिल्सिनालाई नियुक्त गरेका छन्। तिमिल्सिना सर्वोच्चकै पूर्वरजिष्ट्रार हुन्। संवैधानिक इजलास कार्य सञ्चालन नियमावलीमा संवैधानिक इजलासमा विज्ञ नियुक्तिको व्यवस्था छ। सोही व्यवस्था अनुसार प्रधानन्यायाधीश राणाले आवश्यक अध्ययन अनुसन्धान राय र परामर्शका लागि तिमिल्सिनालाई नियुक्त गरेका हुन्। तिमिल्सिनाले आफूलाई माघ १ गतेबाट लागू हुनेगरी नियुक्त गरिएको जानकारी दिए। नेपालको संविधान २०७२ ले सर्वोच्च अदालतमा प्रधानन्यायाधीशको नेतृत्वमा पाँच सदस्यीय संवैधानिक इजलास गठनको व्यवस्था गरेको छ। संविधान र कानुनविद् मध्येबाट डा तिमिल्सिना पहिलोपल्ट संवैधानिक इजलास विज्ञको रुपमा नियुक्त भएका हुन्। तिमिल्सिनाले आफूले पाएको जिम्मेवारी इमान्दारितापूर्वक पूरा गर्ने बताएका छन्।मेरो काँधमा महत्वपूर्ण जिम्मेवारी आएको छ। मेरो बुद्धि, विवेक र क्षमताले भ्याएसम्म संवैधानिक इजलासलाई रचनात्मक सहयोग पुर्याउने छु, उनले भने, संवैधानिक इजलासको प्रभावकारिता बढाउन र न्यायमा छिटो पहुँचका लागि इमान्दारिपूर्वक काम गर्नेछु। डा तिमिल्सिनाले सूचनाको हकमा विद्यावारिधी गरेका हुन्। सर्वोच्चको रजिष्ट्रारबाट अवकाश पाएका तिमिल्सिना नेशनल ल कलेजका संस्थापक सञ्चालकसमेत हुन्।"
भक्तपुरमा कलेजोको सफल प्रत्यारोपण,"भक्तपुर : नेपाल र भारतका प्रत्यारोपण चिकित्सकको संयुक्त टोलीले भक्तपुरस्थित सहिद धर्मभक्त राष्ट्रिय प्रत्यारोपण केन्द्रमा कलेजोको सफल प्रत्यारोपण गरेको छ। टोलीले सर्लाहीका ६२ वर्षीय योगेन्द्र महतोमा सफल कलेजो प्रत्यारोपण गरेको हो। महतोलाई उनका ३५ वर्षीय छोरा पंकज महतोले कलेजो दान दिएको केन्द्रका कार्यकारी निर्देशक डा पुकारचन्द्र श्रेष्ठले जानकारी दिए। उनका अनुसार यो केन्द्रमा गरिएको पाँचौं सफल कलेजो प्रत्यारोपण हो। महतोको कलेजो प्रत्यारोपणमा ३० जना चिकित्सक तथा नर्सहरुको टोली संलग्न रहेको केन्द्रले जनाएको छ। जसमा नेपाली टोलीको नेतृत्व केन्द्रका कार्यकारी निर्देशक डा श्रेष्ठले गरेका थिए। भारतीय चिकित्सकहरुको नेतृत्व भने नयाँ दिल्लीस्थित म्याक्स हेल्थकेयरको कलेजो विभाग प्रमुख डा सुवास गुप्ताले गरेका थिए। केन्द्रका अनुसार भारतको टोलीमा पाँचजना प्राविधिकहरुको सहभागिता रहेको थियो। नेपाली टोलीमा डा श्रेष्ठसँगै डा आरती राई, डा निरज जोशी, डा सञ्जय यादव, डा जयन्तकुमार शाह, डा नीभा श्रेष्ठ, डा अनिषा तिवारी, डा सपना वर्मा, डा रोशन घिमिरे, डा कर्ण राजवंशी, डा रश्मित श्रेष्ठ र डा अच्युत खनालको सहभागिता रहेको थियो। केन्द्रले २२ मंसिर २०७३ मा पहिलो सफल कलेजो प्रत्यारोपण गरेको थियो। कलेजो दान गर्नेहरुको संख्या नहुँदा केन्द्रमा थप कलेजो प्रत्यारोपण हुन सकिरहेको छैन। जसले गर्दा केन्द्रले अपेक्षाकृत कलेजो प्रत्यारोपण गर्न नसकिएको कार्यकारी निर्देशक डा श्रेष्ठले सुनाए। साथै केन्द्रसँग कलेजो प्रत्यारोपणतर्फ जनशक्तिसमेत कम रहेको उनको भनाइ थियो तर अहिले केही जनशक्ति पूर्ति भएकाले कम्तीमा महिनाको एउटा कलेजो प्रत्यारोपण गर्ने योजना रहेको कार्यकारी निर्देशक डा श्रेष्ठले जानकारी दिए। उनले केन्द्रले हालसम्म ६ सय ८० जनाको मृगौला प्रत्यारोपण गरिसकेको जानकारी दिए। जसमा ९९ प्रतिशत सफलता प्राप्त भएको उनको भनाइ थियो। नेपालमा वर्सेनि करिब एक हजार जनाभन्दा बढीको कलेजो फेल हुने अनुमान गरिएको छ। नेपालमा कलेजो प्रत्यारोपण गर्न करिब २० लाख रुपैयाँमा खर्च हुने गर्दछ। भारत तथा अन्य विकसित देशहरुमा भने कलेजो प्रत्यारोपण गर्दा एककरोडदेखि डेढ करोडसम्म खर्च लाग्ने अनुमान बताइन्छ। एक अध्ययनका अनुसार नेपालमा करिब आठ लाख मानिसमा कलेजोसम्बन्धी केही न केही रोग लागेको देखिएको केन्द्रका कार्यकारी निर्देशक डा श्रेष्ठ बताउँछन्। वर्सेनि १० हजार जनामा कलेजोसम्बन्धी गम्भीर रोग लाग्ने अनुमान गरिन्छ, उनले भने, अधिक मदिरा सेवनकै कारण नेपालमा कलेजो फेल हुने गरेको छ।"
रातो मासुको कालो धन्दा,"काठमाडौं : सरकारले भारतीय खसीबोका आयातमा कडाइ गरेको छ। पशु सेवा विभागका अनुसार तीन महिनायता भारतबाट एउटा पनि खसीबोका भित्रिएको छैन। काठमाडौंलगायत सहरमा भने भारतीय खसीबोका नै स्थानीय भनेर बिक्रीवितरण भइरहेको छ। यसअघि दसैंताका ३०४० हजार खसीबोका राजधानी भित्र्याइएका थिए। काठमाडौंमा सातामा ५ हजार खसी खपत हुने अनुमान छ। चौपाया व्यवसायी संघ कलंकीका अध्यक्ष जनक खड्का आफूकहाँ भारतीय खसीबोका नआएको बताउँछन्। दसैंपछि वैधानिक रूपमा एउटा पनि खसीबोका काठमाडौंमा ल्याइएको छैन। चोरबाटोबाट फाट्टफुट्ट नआएका भने होइनन्, उनी भन्छन्, यसमा सरकार जिम्मेवार हुनुपर्छ। भारतबाट आउने खसीबोकामा कडाइ हुँदा चोरी भएर आउने गर्छन्। विभागले २०७५ फागुन २६ गतेदेखि क्वारेन्टाइन ऐन कडाइका साथ कार्यान्वयनमा ल्याएको हो। खसीबोका नेपाल भित्र्याउन सम्बन्धित देशले नै स्वस्थ भएको प्रमाणपत्र उपलब्ध गराउनुपर्छ। क्वारेन्टाइनमा गुणस्तर प्रमाणसमेत प्राप्त गर्नुपर्छ। यो प्रक्रिया पूरा गर्न व्यापारीलाई महिनौं लाग्छ। भारतीय खसीबोका सहज रूपमा भित्रिन नपाएपछि नेपालको उत्पादनले बजार धान्न सकेन। त्यसपछि भारतीय खसीबोका अवैध रूपले नेपाल छिराउने र राजधानीसम्म ल्याउने काम गिरोहले गरिरहेको छ। जसका कारण राजस्व ठूलो मात्रामा नोक्सान भइरहेको छ। यति मात्र होइन, अवैध तरिकाले आउने खसीबोकाको क्वारेन्टाइन परीक्षण नहुँदा उपभोक्ताको स्वास्थ्यसमेत जोखिममा छ। काठमाडौंमा दिनहुँ ठूलो परिमाणमा खपत हुने रातो मासु अवैध तवरले भारतबाट भित्र्याइने खसीबोकाकै हुन्छ। प्रश्न उठ्छ भारतीय खसीबोका कहाँबाट राजधानी भित्रिन्छन् ? पशु क्वारेन्टाइन कार्यालय कृष्णनगर कपिलवस्तुका एक कर्मचारीका अनुसार भारतबाट ठूलो मात्रामा खसीबोका अवैध तरिकाले कपिलवस्तुसम्म भित्रिरहेको छ। हामीले भेटेसम्म नियन्त्रणमा लिइरहेका छौं तर अवैध ढंगले ल्याउने क्रम रोकिएको छैन, ती कर्मचारी भन्छन्, गिरोहले भारतबाट मासिक १० हजारजति खसीबोका भित्र्याउने गरेका छन्। यो काममा प्रहरीदेखि भेटेरिनरी डाक्टरसम्मको मिलेमतो हुन्छ। पछिल्ला तीन महिनामा कपिलवस्तुबाट ठूलो मात्रामा खसीबोका राजधानी भित्र्याइएको कागजपत्र अन्नपूर्णलाई प्राप्त भएको छ। पुसमा मात्रै उक्त जिल्लाबाट तीन कम्पनीले ४ हजार ८ सय ४४ वटा भित्र्याए। तीन कम्पनीमध्ये दुइटा कपिलवस्तुका होइनन्। अर्कै जिल्लामा दर्ता कम्पनीले किन कपिलवस्तुबाट मात्रै खसीबोका राजधानी पठाइरहेका छन् ? यी कम्पनीको शंकास्पद कारोबारसहितका कागजपत्र अन्नपूर्णले पाएको छ। यी कम्पनीका नाममा अन्य व्यक्तिले नै खसीबोकाको अवैध कारोबार गरिरहेको स्रोत बताउँछ। केही कम्पनीका मालिकसमेत यो काममा संलग्न रहेको ती स्रोतको दाबी छ। हेटौंडामा दर्ता रहेको ब्रह्मबाबा सप्लायर्स, कपिलवस्तुमा दर्ता रहेको सत्यम् शिवम् कृषि तथा पशुपन्छी फर्म र चितवनमा दर्ता रहेको आरडी सप्लायर्सले रमा ट्रेड लिंक र कुमार ट्रेड लिंकका नाममा खसीबोका पठाएको देखिन्छ। कुमार ट्रेडका मालिक कुमार ेष्ठ भने यसबारे अनभिज्ञ रहेको बताउँछन्। आफूले कपिलवस्तुबाट एउटा पनि खसीबोका राजधानी नल्याएको उनको दाबी छ। आफ्नो कम्पनीको नाम, प्यान कसैले प्रयोग गरेको जिकिर उनी गर्छन्। आफू खसीबोकाको व्यापारी भए पनि अवैध कार्यमा आफ्नो हात नरहेको उनको दाबी छ। यी खसीबोका मैले काठमाडौं ल्याउन लगाएको होइन। अरू कसैले मेरो नाम, कम्पनीको नाम र प्यान प्रयोग गरेका रहेछन्, म तिनीहरूलाई चिन्दिनँ, उनी भन्छन्, मैले चिनेका जतिलाई फोन गरेर मेरो कम्पनीको र मेरो नाम नक्कली रसिदमा नराख्नू भनेको छु। अन्नपूर्णलाई प्राप्त कागजातअनुसार पुसमा ब्रह्मबाबा सप्लायर्सबाट रमा ट्रेड लिंकका नाममा २ हजार ७ सय ५४ वटा भित्र्याइएको छ। सोही महिना सत्यम् शिवम्बाट रमा ट्रेड लिंककै नाममा १ हजार ७ सय ९० र आरडी टेडर्सबाट कुमार सप्लायर्सका नाममा ३ सयवटा राजधानी भित्र्याइएको छ। मंसिरमा पनि कपिलवस्तुबाटै यी कम्पनीका नामबाट ४ हजार ५६ वटा राजधानीमा भित्र्याइएको कागजपत्रले देखाउँछ। त्यसमध्ये आरडी सप्लायर्सबाट रमा ट्रेड लिंकका नाममा २ हजार ९ सय २७, सत्यम् शिवम्बाट रमा ट्रेड लिंककै नाममा ५ सय ७० र सत्यम् शिवम्बाट कुमार ट्रेड लिंकका नाममा ५ हजार ५९ वटा राजधानी भित्रिएका छन्। नेपालमै उत्पादन भएको कागजपत्र बनाएर राजधानी भित्र्याइएका यी खसीबोका सबै भारतीय रहेको एक व्यापारी बताउँछन्। कलंकीको बजार यिनै कम्पनीका नामबाट आएका खसीबोकाले धानेको ती व्यापारीको दाबी छ। भेटेरिनरीको प्रमाणपत्रमा स्थानीय नै भनिए पनि यी सबै खसीबोका भारतीय हुन्, उनी भन्छन्, नेपाली खसीबोकाले त काठमाडौंको बजार धान्नै सक्दैन। बाटोमा अनेक च्यानल मिलाएर भारतबाट खसीबोका काठमाडौं ल्याउँछन्। कहिलेकहीं उताकै व्यापारीसमेत आउँछन्। घरेलु तथा साना उद्योग कार्यालयमा दर्ता भएका यी कम्पनीको कारोबार मासिक करोडौं देखिन्छ। २०७६ साउन ३० गते कुल २० लाख लागतसहित दर्ता भएको सत्यम् शिवम् कृषि तथा पशुपन्छी फर्म (दर्ता नम्बर १०४६०७६) ले पुसमा मात्र २ करोड मूल्यका खसीबोका राजधानी पठाएको देखिन्छ। २०७२ माघ ५ गते २० लाख लागतमा स्थापना भएको आरडी सप्लायर्स (दर्ता नम्बर ६३४।०७२७३) ले पनि मंसिरमा ३ करोडबराबरका खसीबोका राजधानी पठाएको छ। २०६६ चैत २३ गते ५ लाख लागतमा स्थापना भएको ब्रह्मबाबा सप्लायर्स (दर्ता नम्बर ६४३०) ले पुसमा साढे २ करोड मूल्यका खसीबोका राजधानी पठाएको देखिन्छ। कपिलवस्तुबाट सबैभन्दा बढी खसीबोका रमा ट्रेड लिंकका नाममा आएको देखिन्छ। यो कम्पनीका सञ्चालक हुन्, चौपाया व्यवसायी संघ कलंकीका अध्यक्ष खड्का। आफ्नो कम्पनीले खसीबोका भित्र्याइरहेको उनी स्वीकार गर्छन्। कसरी, कहाँबाट भित्रिरहेका छन् भन्ने मलाई जानकारी छैन। म बाहिरबाहिर हिँड्ने भएकाले यसबारे थप कुरा थाहा छैन, उनी भन्छन्, म अफिस पुगेपछि यसबारे खोजबिन गर्छु। चन्द्रौटाको भारतकाठमाडौं कनेक्सन राजधानीका खसीबोका व्यापारीमाझ चर्चामा रहने ठाउँको नाम हो, चन्द्रौटा। कपिलवस्तु कृष्णनगरबाट २० किलोमिटर दूरीमा रहेको उक्त ठाउँमा पशु बजार लाग्छ। पशु बजारकै कारण चन्द्रौटा राजधानीका व्यापारीमाझ परिचित भने होइन। भारतबाट अवैध तरिकाले भित्रिने खसीबोका बेचबिखनस्थल भएकाले व्यापारीमाझ चन्द्रौटा परिचित रहेको पाइन्छ। भारतबाट सबैभन्दा बढी खसीबोका कृष्णनगर नाका हुँदै भित्रिन्छन्। तर, पशु क्वारेन्टाइन कार्यालयका अनुसार कात्तिकपछि वैधानिक रूपमा एउटा पनि खसीबोका नेपाल भित्रिएका छैनन्। अवैधानिक तरिकाले मासिक हजारौं भित्र्याइएका छन्। ५०६० जनाको समूहले दैनिक रूपमा खसीबोका वारि ल्याउने काम गरिरहेको पशु क्वारेन्टाइन कृष्णनगरका एक कर्मचारी बताउँछन्। १२ देखि ३ बजेको बीचमा सुरक्षाकर्मी नभएको मौका पारी यिनीहरूले भारतबाट खसीबोका नेपालतर्फ छिराउँछन्, उनी भन्छन्, कतिपय ठाउँमा तस्करसँग सुरक्षाकर्मीको मिलेमतो हुन्छ। भारतीय खसीबोका पहिला चन्द्रौटास्थित पशु बजारमा ल्याइन्छन्। त्यहींबाट सुरु हुन्छ वैध बनाउने खेल। यसमा सबैभन्दा पहिलो भूमिकामा पशु चिकित्सक उभिएका हुन्छन्। एक स्थानीय पशु चिकित्सकका अनुसार पछिल्लो समय माफियासँग भेटेरिनरी प्रमाणपत्रको ठेली नै हुने गर्छ। कतिपय भेटेरिनरी डाक्टरले नै आफूले प्राप्त गरेको प्रमाणपत्रको ठेलीलाई ५० हजारदेखि २ लाखसम्ममा व्यापारीलाई बेच्ने गरेका छन्। त्यो ठेलीमा डाक्टरहरूले एकैपटक हस्ताक्षर र सहीछाप गर्ने गरेको ती चिकित्सक बताउँछन्। भेटेरिनरी प्रमाणपत्रको काम नेपालभित्रै उत्पादन भएका पशु एउटा जिल्लाबाट अर्कोमा पुर्याउन खतरा छैन भन्ने हो। तर, ती पशु चिकित्सकका अनुसार व्यापारीले आफूले प्राप्त गरेका भेटेरिनरी प्रमाणपत्र भारतीय खसीबोकाको अवैध आयातमा प्रयोग गर्छन्। भारतबाट भित्रिएका खसीबोकालाई स्थानीय भनेपछि यी प्रमाणपत्रले वैधता दिन्छन्। भारतीय खसीबोका राजधानीसम्म पुर्याउन यही प्रमाणपत्रले काम गर्ने गरेको जानकार बताउँछन्। कपिलवस्तुबाट भित्रिएका अधिकांश खसीबोकाको भेटेरिनरी प्रमाणपत्र डा सुरज डाँगीले दिएको कागजपत्रमा देखिन्छ। डा डाँगी भने आफ्नो नाम र डिग्रीलाई कसैले थाहै नदिई प्रयोग गरिरहेको बताउँछन्। यी कुनै पनि कम्पनीसँग मैले काम गरेको छैन। मेरो नाम प्रयोग गरेर अवैध काम गरिरहेका छन्, उनी भन्छन्, भेटेरिनरीको प्रमाणपत्र बुटवलमा पनि छाप्न सकिन्छ। कसैले काठमाडौंबाट पनि ल्याएर आउँछन्।"
बालुवाटार जग्गामा कर्मचारी र भूमाफियाको मिलोमतो,"काठमाडौं : नेपाल प्रहरी केन्द्रीय अनुसन्धान ब्यूरो (सीआईबी)ले भूमाफिया र कर्मचारीको मिलोमतोमा बालुवाटारस्थित ललिता निवासको जग्गा हिनामिना भएको निष्कर्षसहित अनुसन्धान प्रतिवेदन शुक्रबार सरकारलाई बुझाएको छ। सीआईबीका प्रवक्ता एवं प्रहरी उपरीक्षक बेलबहादुर पाण्डेको संयोजकत्वमा गठित अनुसन्धान टोलीले तयार पारेको प्रतिवेदन शुक्रबार प्रहरी प्रधान कार्यालयमार्फत गृह मन्त्रालयलाई बुझाएको हो। सरकारलाई अझै अनुसन्धान पूरा नभएकाले म्याद थप गर्न सीआईबीले अनुरोध गरेको थियो। तर सरकारले म्याद नथपेपछि अहिलेसम्म भएको अनुसन्धानको आधारमा प्रतिवेदन बुझाइएको हो। उच्च पदस्थ सरकारी अधिकारी तथा मालपोत, नापी र गुठी संस्थानका कर्मचारीले जग्गा दलाल (भूमाफिया) सँग मिलेर बालुवाटार जग्गा व्यक्तिको नाम गराएकोे निष्कर्षसहितको प्रतिवेदन उल्लेख छ। कर्मचारीले जग्गा दलालसँग मिलेर सरकारी जग्गा ठगी र भ्रष्टाचार गरेको देखिन्छ। किर्ते कागजात बनाएर सरकारी जग्गा व्यक्तिको नाम गरिएको छ, सीबीआईका एक अधिकारीले जानकारी दिँदै भने। सरकारी जग्गा व्यक्तिको नाम गराउन मुख्य भूमिका खेल्ने रामप्रसाद सुवेदी र शोभाकान्त ढकालसहित उच्च पदस्थ कर्मचारीलाई कारबाहीका लागि सिफारिस गरिएको छ। एक सयभन्दा बढी मालपोत, नापी, गुठीका कर्मचारीविरुद्ध कारबाहीको सिफारिस गरिएको छ। सीआईबीले अख्तियारका पूर्वप्रमुखआयुक्त एवं तत्कालीन भौतिक पूर्वाधारसचिव दिपकुमार बन्स्यात र छवि पन्तको संलग्नता देखाएको छ। सीआईबीको प्रतिवेदनमा बालुवाटारको २ सय ९९ रोपनी जग्गामध्ये १ सय १४ रोपनी जग्गा हिनामिना भएको उल्लेख छ। २०४७ सालको मन्त्रिपरिषद्को निर्णय पवित्र उद्देश्यका साथ भएको देखिन्छ। अनुसन्धानमा संलग्न सीआईबीका ती अधिकारीले भने, २०४७ सालको कृष्णप्रसाद भट्टराईको सरकारको दोष छैन। पवित्र उद्देश्यले निर्णय गरेको देखिन्छ। डा बाबुराम भट्टराई र माधव नेपालको सरकारको निर्णयमा पनि बदमासी देखिँदैन। तर तलका कर्मचारीले ती निर्णयलाई टेकेर बदमासी गरेका छन्। भेटिएका प्रमाणका आधारमा राजनीतिक नेतृत्वको संलग्नता नदेखिए पनि दोषी देखिएका कर्मचारीसँग मिलोमतो भएको भए कारबाहीका क्रममा मुख खोल्ने उनले बताए। बालुवाटारको जग्गा रोक्का ललिता निवास जग्गाको सबै कित्ता रोक्का : मन्त्री अर्याल बालुवाटारको जग्गा दर्ता खारेज गर्दै सरकार ललिता निवास प्रकरण : निर्णयकर्ताहरूको दोषी चस्मा पूर्वसचिव शारदाप्रसाद त्रितालको प्रतिवेदन बाबुराम र माधव नेतृत्वको सरकारले निर्णयमा बदमासी गरेको उल्लेख छ। कृष्णप्रसाद भट्टराई नेतृत्वको सरकारले २०१७ सालपछि प्रजातन्त्र पुनस्र्थापनाका लागि भएको संघर्षमा संलग्न भएको कारणबाट विभिन्न व्यक्तिको हरण भएको सम्पत्ति फिर्ता दिने निर्णय गरेको थियो। अधिग्रहण भएको जग्गालाई जफत गरिएको भनी सरकारी जग्गा व्यक्तिको नाम गराइएको थियो। मालपोत कार्यालय डिल्लीबजारले २०४९ सालमा मिसिल नं १०२४ र १०२५ मार्फत दाखिला खारेजनामसारी गरी हिनामिना गरेको थियो। सुवर्ण शमशेरको हकदारको रूपमा ११२ रोपनी जग्गा व्यक्तिको नाम नामसारी गरिएको छ। यसरी नामसारी गरिएका मिसिल नं १०२४ र १०२५ मिसिलसमेत गायब गरिएको छ। ६६ सालमा नेपाल नेतृत्वको सरकारले मोहीलाई जग्गा दिने प्रस्ताव मन्त्रिपरिषद्बाट पास गरेपछि समरजंग कम्पनीको नाममा रहेको बलुवाटारको जग्गामा नक्कली मोही खडा गरिएको थियो। भूमाफियाले नक्कली मोही खडा गरेर त्यो जग्गा व्यक्तिको नाम गरिएको हो। २०६८ मा डा भट्टराई नेतृत्वको सरकारले समरजंग कम्पनीको नाममा रहेको दर्ता सच्याई नक्कली गुठी खडा गरेको थियो। भूमि सुधार मन्त्रालयबाट जानु पर्ने प्रस्ताव भौतिक पूर्वाधार मन्त्रालयबाट लगी पशुपति टिकिन्छा गुठीको नाममा दर्ता गर्न स्वीकृति दिने निर्णय गरेको थियो । ३ रोपनी १२ आना ३ पैसा जग्गा टिकिन्छा गुठी नाम गरिएको छ। नक्कली गुठी खडा गर्ने सम्बन्धमा तत्कालीन भौतिक योजनामन्त्री विजयकुमार गच्छदारको समेत मिलेमतो देखियो । अख्तियारले उनीसँग पनि बयान लिइसकेको छ । वर्तमान केपी ओली नेतृत्वको सरकारले गठन गरेको त्रिताल आयोगले बालुवाटार जग्गामा भएको हिनामिना सहितको प्रतिवेदन सरकारलाई बुझाएको थियो। त्रिताल प्रतिवेदनअनुसार प्रधानमन्त्री निवास, प्रधानन्यायाधीश निवासको जग्गासमेत व्यक्तिको नाम गरिएको छ। ललिता निवासमा प्रधानमन्त्री, प्रधानन्यायाधीश लगायतको निवास तथा राष्ट्र बैंकले १२० रोपनी जग्गा चर्चेको छ भने समरजंग कम्पनीको नाममा २१३ रोपनी जग्गा छ। त्रिताल प्रतिवेदनले सिफारिस गरेअनुसार १० महिनादेखि अख्तियारले यो विषयमा अनुसन्धान गरिरहेको छ। अख्तियारले बालुवाटार जग्गा प्रकरण अनुसन्धान पूरा गरिसकेको छ। मुद्दा हाल्ने विषयमा सरकारको मुख ताकेर अख्तियार बसेको छ। सरकारी जग्गा व्यक्तिको नाम गर्ने कर्मचारीमाथि कारबाहीको सिफारिस गरिएको छ। सरकारले ग्रीन सिग्नल दिनेबित्तिकै मुद्दा हाल्ने तयारी छ। बालुवाटारको जग्गा रोक्का ललिता निवास जग्गाको सबै कित्ता रोक्का : मन्त्री अर्याल बालुवाटारको जग्गा दर्ता खारेज गर्दै सरकार ललिता निवास प्रकरण : निर्णयकर्ताहरूको दोषी चस्मा"

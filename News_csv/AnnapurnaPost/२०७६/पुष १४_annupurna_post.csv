शीर्षक,विवरण
गुलियो चिनीको तीतो व्यथा,"देशका उद्योग र वाणिज्य क्षेत्रमा एउटा डरलाग्दो प्रवृत्ति संस्थागत रूपमा मौलाउँदै गएको छ उधारोमा लिएर नगदमा बेच्ने। अनि उधारोचाहिँ लामो समयसम्म नतिर्ने। राजस्व उठेन भने त्यसलाई कानुनले उठाउने ग्यारेन्टी गरेको छ। दिएको ऋण फिर्ता गरेनन् भने पनि त्यसको उचित बन्दोबस्ती गरिएको छ। तर व्यापारीले उधारोमा मालवस्तु लग्यो भने फिर्ता गर्ने र गराउने कानुन छैन। यही कानुनको अभावमा अधिकांश उत्पादक (उद्योगी) पीडित बनेका छन्। उत्पादित सामान उधारोमा नदिईकन राखिराख्न पनि सकिन्न, प्रतिस्पर्धाका कारण। दिँदा फिर्ता हुँदैन। यही पीडाको शृंखलामा परेका छन् उखु किसान। स्वदेशी कच्चा पदार्थ उपयोग गर्ने उद्योग मुलुकमा औंलामा गन्न सकिन्छ। अधिकांश उद्योग आयातीत कच्चा पदार्थमा निर्भर छन्। स्वदेशी कच्चा पदार्थ उपयोग गर्ने उद्योगको समाज र अर्थतन्त्रमा मूल्य अभिवृद्धि हुन्छ। रोजगार बढ्छ। राज्यको करको दायरा बढ्छ। यस्ता उद्योगलाई राज्यले संरक्षण गर्दै लैजानुपर्नेमा ठीक उल्टो भइरहेको छ। वर्षौंदेखि उखु किसान आफूले उखु उत्पादन गरेर बेचेको पैसा पाएका छैनन्। उखु किसानले हरेक वर्ष झमेला र दुःख खेप्नुपर्छ, मूल्यको लागत र भुक्तानीका सन्दर्भमा। उनीहरू आफ्नो उत्पादन चिनी मिललाई उपलब्ध गराउँछन्, तर तत्कालै मूल्य पाउँदैनन्। अर्थात् उनीहरूको कारोबार उधारो मा हुन्छ। त्यो उधारो एक वर्षसम्म पनि कि वर्षौंसम्म उठाउन सक्दैनन्। एकातिर त्यही उखुबाट जीवन धान्नुपर्ने हुन्छ, समयमै मूल्य नपाएपछि उनीहरू आर्थिक रूपले संकटमा पर्छन्। उखु किसानका समस्या नयाँ होइन, धेरै वर्षअघिदेखि उनीहरूले यस्ता समस्या झेल्नुपरेको छ। किसानबाट संकलित उखुबाट चिनी मिलले कमाउँछन्, तर तिनलाई उखुको मूल्य भने दिँदैनन्। मिल मालिकहरू गरिब किसानलाई समयमा मूल्य नदिई रकम खेलाउँछन् र अझ धनी बन्छन्। उता उखु किसान दैनिकी जीवनसमेत गुजार्न नसक्ने अवस्थामा पुग्छन्। यो सवाल राज्यको दिमागसम्म नपुगेको होइन, तर राज्य सञ्चालकहरू गुलियो चिनी अर्थात् व्यापारीको कोसेलीपात मै मग्न छन्। यो वर्ष पनि किसान त्यही नियति भोग्न बाध्य छन्। समयमै मूल्य नपाएको परिणामस्वरूप किसान उखु खेतीप्रति निरुत्साहित हुँदै गएका छन्। खेती बाँझै छाड्नुपर्ने स्थितिसमेत उत्पन्न भएको छ। उखुको क्रसिङ सिजन सुरु हुँदा उखुको मूल्य निर्धारण हुँदैन। उखुको मूल्य निर्धारण उद्योगी, किसान र सरकारको त्रिपक्षीय छलफलबाट तय हुन्छ। एक त मूल्य तोक्नै समय लाग्ने गरेको छ। त्यसमाथि मिलले उत्पादित चिनी बिक्री नभएको तर्कलगायत अनेकौं बहानाबाजीमा किसानलाई समयमा भुक्तानी दिइरहेका छैनन्। गत वर्ष नै एक दर्जन चिनी मिलले डेढ अर्ब रुपैयाँ भुक्तानी दिन बाँकी छ। त्यस्तै सरकारले अनुदानस्वरूप उपलब्ध गराउने भनेको एक अर्ब ३१ करोड रुपैयाँ पनि किसानसम्म पुगेको छैन। उखुको मूल्य अर्र्काे बाली लगाउने सयमसम्म प्राप्त नभएपछि किसानले स्वाभाविक रूपमा उन्नत किसिमका मल, बीउवीजन र कृषि सेवा उपभोग गर्न सक्दैनन्। एक अध्ययनअनुसार एक बिघा क्षेत्रफलबाट औसत साढे ४९ टन उखु खेती हुन्छ। उखु खेती गर्न आवश्यक पर्ने खनजोत, सिँचाइ, बीउ, मल, विषादी, औजार, उत्पादन सामग्री तथा उखु ढुवानी, कटानी र ब्याजलगायतका आधारभूत विषयवस्तुका आधारमा एक बिघामा उखु उत्पादन गर्न कम्तीमा एक लाख ५१ हजार तीन सय ७५ रुपैयाँभन्दा बढी खर्च लाग्ने अध्ययनले देखाएको छ। किसानको खर्च र श्रमको मूल्यलाई सम्मान गर्न नसक्दा उखु उत्पादनबाट धेरै किसान पलायन भइसकेका छन्। तीन वर्षअघि उखु खेती हुने १८ जिल्लामा पाँच लाख ५० हजार किसान उखु खेतीमा संलग्न थिए। सरकारले चिनीमा नेपाललाई आत्मनिर्भर बनाउने घोषणा गरेको छ। चिनी उत्पादनका लागि मुख्य कच्चा पदार्थ उखु खेतीलाई प्रवद्र्धन र प्रोत्साहन गरेर किसानलाई आकर्षित गर्नुपर्छ। उखु सही अर्थमा नगदे बाली हुन सकेको देखिँदैन। तसर्थ सरकारले उधारोमा कारोबार केही सीमासम्म मात्र गर्न पाउने गरी यस्तो समस्या सदाका लागि अन्त्य गर्न कानुन बनाउन जरुरी छ।"
नाममात्रैको बजार अनुगमन : खाद्य कम्पनीलाई उन्मुक्ति,"काठमाडौं : संघीय संसद्को उद्योग तथा वाणिज्य र श्रम तथा उपभोक्ता हित समितिले खाद्य व्यवस्था तथा व्यापार कम्पनीलाई उन्मुक्ति दिएको छ। समितिले आइतबार अनुगमनका क्रममा कम्पनीको गोदाममा उत्पादन मिति, उपभोग्य मिति र बिक्री मूल्य उल्लेख नभएका सिमी, फापर, चामललगायत बोरा फेला परेको छ। तर, सरकारी स्वामित्वको खाद्य कम्पनी भएकै कारण कारबाही नगरी उन्मुक्ति दिइएको हो। खाद्य प्रविधि तथा गुण नियन्त्रण विभाग, वाणिज्य, आपूर्ति तथा उपभोक्ता हित संरक्षण विभाग र उपभोक्ताकर्मीको सहयोगमा संयुक्त रूपमा उक्त समितिले थापाथलीस्थित खाद्य कम्पनीको गोदाममा अनुगमन गरेको थियो। उपभोक्ता संरक्षण ऐन २०७५ ले कसुरअनुसार कारबाहीका लागि पर्याप्त व्यवस्था गरे पनि संसदीय समितिले हचुवा र हलुका रूपमा अनुगमन गरी कम्पनीलाई अनिवार्य लेबल उल्लेख गर्नू भनेर सामान्य निर्देशन दिएको छ। अनुगमनका क्रममा केही चामलको बोरामा उत्पादन मिति उल्लेख भए पनि उपभोग्य मिति उल्लेख नभएको फेला पारिएको थियो। उत्पादन मिति पनि मार्करको सहयोगमा बोरामा उल्लेख गरिएको र ३० किलो लेखेको बोरामा हातले केरमेट गरी २५ किलो लेखेको जस्ता गम्भीर प्रकृतिका कैफियत भेटिएको थियो। १८ क्विन्टल चामलको बोरामा उल्लेख भएको ३० किलो खाद्य कम्पनीले हातले केरमेट गरी २५ किलो मार्करले उल्लेख गरेको पाइएको थियो। यस्ता कैफियत भेटिए पनि समिति र समितिअन्तर्गतको बजार अनुगमन उपसमितिले सामान्य निर्देशन दिएर फर्केको थियो। उपभोक्ता संरक्षण ऐनको दफा ६ ले उत्पादकमा आफूले उत्पादन गरेको उत्पादनमा उत्पादन मिति, उपभोग्य मिति, ब्याच नम्बर, बिक्री मूल्यजस्ता आधारभूत विषय उल्लेख गर्नुपर्ने व्यवस्था छ। यो दफाअनुसार यस्ता आधारभूत विषय उत्पादनको प्याकेट, बोरा, बोतललगायतमा उल्लेख नभएको अवस्थामा दफा ४० को (क) ले लेबलिङ नगरेमा वा झुठा कुरा उल्लेख गरेमा तीन महिनादेखि ६ महिनासम्म कैद वा ५० हजार जरिवाना वा दुवै सजाय हुने व्यवस्था गरेको छ। ऐनले लेबलिङका विषयमा कारबाहीको व्यवस्था गरे पनि संसदीय समितिको अनुगमन टोलीले कुनै कारबाही नगरी फर्केको हो। निजी क्षेत्रले लेवल उल्लेख नगर्दा अनुगमनकारी निकाय वाणिज्य, आपूर्ति तथा उपभोक्ता हित संरक्षण विभागले लाखौं रुपैयाँ जरिवाना गर्ने तर सोही विभागको महानिर्देशक खाद्य कम्पनीको प्रमुख कार्यकारी अधिकृत हुँदा गम्भीर त्रुटिमा पनि कारबाही नगर्ने परिपाटी देखियो, उपभोक्तावादी माधव तिम्लिसिनाले भने,उपभोक्ता संरक्षण ऐनले कारबाहीको विषयमा पर्याप्त व्यवस्था गरे पनि संसदीय समिति र अनुगमनकारी निकायले मिलोमतो गरी सामान्य निर्देशन दिएर खाद्य कम्पनीलाई जोगाउने काम गर्यो। वाणिज्य, आपूर्ति तथा उपभोक्ता हित संरक्षण विभागका महानिर्देशक नेत्रप्रसाद सुवेदी नै खाद्य कम्पनीको प्रमुख कार्यकारी अधिकृतको जिम्मेवारी सम्हालेका छन्। यही विभागलाई उपभोक्ता संरक्षण ऐन २०७५ लाई कार्यान्वयन गर्ने, ऐनअनुसार अनुगमन गर्ने र अनुगमनका क्रममा कैफियत भेटिए पनि कारबाही गर्ने जिम्मेवारी पनि सरकारले दिएको छ। बजार अनुगमन उपसमितिका संयोजक नरबहादुर धामीले कानुनअनुसार कारबाही गर्ने दाबी गरे। धामीले भने,सरकारी संस्थानसहित निजी क्षेत्रको व्यापारिक प्रतिष्ठानमा अभियानका रूपमा अनुगमन गर्दै छौं, कैफियत भेटिएका दोषिमाथि कारबाही हुन्छ। कुहियो बासमती चामल खाद्य कम्पनीले समयमा बिक्री नगर्दा बासमती जातको ४३ लाख ३४ हजार तीन सय रुपैयाँ मूल्यको चार सय ८७ क्विन्टल(४८ हजार सात सय किलो) कुहाएको छ। कम्पनीका थापाथली गोदाम प्रमुख रणबहादुर बुढाथोकीका अनुसार आर्थिक वर्ष २०७१७२ मा जनकपुरबाट खरिद गरिएको करिब तीन हजार क्विन्टलमध्ये समयमा बिक्री हुन नसक्दा चार सय ८७ क्विन्टल चामल कुहिएको हो। १० र १५ किलोको बोरामा प्याकेजिङ गरिएको कुहिएको चामललाई खान अयोग्य मानेर २०७३७४ मै छुट्टयाएर अलग्गै गोदाममा भण्डारण गरिएको बुढाथोकीले जानकारी दिए। खान अयोग्य भनेर हामीले चार वर्षअघि नै गोदाममा भण्डारण गरी उक्त चामल राखेका छौं, बुढाथोकीले भने,अयोग्य भनिएको चामल बिक्री गरेका छैनौं। सरकारको निर्देशनअनुसार उक्त चामललाई व्यवस्थापन गर्छौ। अख्तियार दुरुपयोग अनुसन्धान आयोग र खाद्य प्रविधि तथा गुण नियन्त्रण विभागले उक्त चामलको नमुना लगेर छानबिन गरिरहेको छ।"
विवाह गरौं भनेपछि हत्या,"ताप्लेजुङ : मंसिर १७ गते विहान ५ नबज्दै मन्दिरा अधिकारी उठिन्। घर कसिंगर गरिन्। आगो जोडिन्। चिया पकाइन्। अनि आमा कृष्णमायालाई बोलाउन ओछ्यानमै पुगिन्। सधैं ढिलो उठ्ने छोरी आफूभन्दा पहिले उठेर बोलाउँदा आमा दंग परिन्। दिउँसो दिदी एलिसा, मन्दिरा र आमा तिनैजना मिलेर आगनकै खलोमा मास कुटे। बुवा नन्दकुमार कामको सिलसिलामा सदरमुकाम फुङलिङ गएका थिए। भोलिपल्ट छिमेकीको पर्म तिर्न जानुपर्ने थियो। बेलुका खाना खाने क्रममा आमाले मन्दिरालाईं भनेकी थिइन्, दिदी र म बाँकी मास कुट्छौं, तँ मेला जा है। खाना खाएर हुन्छ भन्दै निस्किएकी आठराई त्रिवेणी गाउँपालिका२ चोकपुरकी १९ वर्षिय मन्दिरा हालसम्म बेपत्ता छिन्। मन्दिरालाई बेपत्ता पारेको अभियोगमा दाजु नाताका रमेश अधिकारीलाई प्रहरीले पक्राउ गरेको छ। उनीहरुबिच प्रेम सम्बन्ध रहेको खुलेको छ। रमेशले बयानमा मन्दिराको हत्या गरेको स्विकारेको प्रहरीले जनाएको ाछ। मन्दिरा र मेरो दुई वर्षदेखि प्रेम थियो। उसले बिहे गरौं भनेर दबाब दिइरहेको थियो। हामी दुवै अधिकारी भएकाले बिहे गर्न मिल्दैनथ्यो। त्यसैले मारिदिएँ, रमेशको बयान उदृत गर्दै प्रहरीले भनेको छ। मन्दिराको शव नभेटिएकाले प्रहरीले रमेशलाई व्यक्ति बेपत्ता पारेको अभियोगमा मुद्धा दायर गरी अनुसन्धान गरिरहेको छ। काका चन्द्रका अनुसार मन्दिरा बेपत्ता भएकै दिन दिदी एलिसाको फेसबुकमा झापाको हल्दीवारीस्थित नारायण पौडेलको छोरा दिपकसँग विवाह गरेको भनेर मन्दिराको फेसवुकबाट मेसेज आएको थियो। त्यसपछि परिवार छोरीले विवाह गरेको केटा र उसको पारिवारिक अवस्था वुझ्न झापा पुगेका थिए तर भेटेनन्। मन्दिरालाई बेपत्ता पारेको अभियोगमा पक्राउ परेका रमेश अधिकारी। तस्बिर : सीताराम गुरागाईं दिदीकै फेसवुकमा फेरि दलित थरका युवकले आफूलाई भारत पुर्याएको भनेर अर्को मेसेज आयो। सो मेजेस रमेशले पठाएको प्रहरी अनुसन्धानबाट खुलेको छ। वेपत्ता भएकै दिन चोकपुरस्थित उनको घरबाट करिव ४० मिनेटको पैदल दुरीमा रहेको तमोर नदी किनारको मित्ला खेतमा लगेर हत्या गरी पुलबाट नदीमा फालिदिएको रमेशले प्रहरीसमक्ष बयान दिएको प्रहरीको भनाइ छ। यसरी भयो घटना घटनामा संलग्न रमेशको मंसिर २५ गते विवाह तय भएको थियो। विवाहका सामान खरिद गर्न उनी मंसिर १७ गते फुङलिङ बजार गएका थिए। बजारबाट फर्कने क्रममा पीडितलाई सम्पर्क गरी पुलमा भेट्ने योजनाअनुसार भेट भएको थियो। भेटका क्रममा विवाहबारे विवाद भएपछि हत्या गरि झोलुंगे पुलबाट नदीमा हालिदिएको प्रहरी अनुसन्धानबाट खुलेको छ। घटनापछि रमेशले आफू अपहरणमा परेको र असुरक्षा भएको भन्दै आफ्नै परिवार तथा प्रहरीलाई झुटो जानकारी दिएका थिए। मन्दिरा वेपत्ता भएको र रमेशले आफू अपहरणमा परेको दिन एकै भएपछि अनुसन्धान रमेशतर्फ मोडिएको प्रहरी नायव उपरिक्षक ज्ञानेन्द्र फुयाँलले बताए। रमेशको वयानपछि उनलाई लिएर घटनास्थल पुगेको प्रहरीले घटना भएको भनिएको मित्ला खेतमा मन्दिराले लगाएको आउटर, कपालमा लगाउने चिम्टी, चप्पल र छोरा मान्छेले हातमा लगाउने पञ्जा र मन्दिराले कानमा लगाएको टप फेला पारेको छ। हाङपाङका रमेश मन्दिराको घरमा बसेर गुप्तेश्वर माविमा अध्यापन गर्थे। मेरा चार बहिनी छोरी हुन्। रमेशलाई छोरा सरह मानेर राखेको थिएँ, दसैंमा टिका र तिहारमा छोरीले भाइटिका लगाइदिन्थे, मन्दिराका बुबा नन्दकुमारले भने, आज यस्तो बज्रपात गरायो। छोरीले दाजु र आफुहरुले छोराको रुपमा स्विकारेको मान्छेले घटना घटाएको सुन्दा कृष्णमाया अर्धमुर्छित भएकी छन्। अपराधीलाई हदैसम्मको कारवाही गरिदिन बुबा नन्दकुमारले प्रहरीसमक्ष आग्रह गरेका छन्। प्रहरीले पत्रकार सम्मेलनमार्फत् अभियुक्त रमेशलाई आइतबार सार्वजनिक गरेको हो। गोताखोर टोली सशस्त्र प्रहरीमा मात्रै हुने र कुरिनटारबँट आउनुपर्ने भएकाले प्रशासन कार्यालयमार्फत गृह मन्त्रालयमा अनुरोध गरिएको प्रमुख जिल्ला अधिकारी डोरेन्द्र निरौलाले बताए। गृह मन्त्रालयमा लिखित र मन्त्रालयका सचिवसँग टेलिफोन गरेर अनुरोध गरिएको निरौलाले बताए। प्रहरी र स्थानीयले तमोरमा मन्दिराको शव खोजिरहेको मन्दिराका काका चन्द्रले जानकारी दिए।"
पहिरोमाथि भूकम्पपीडितको बस्ती,"काठमाडौं : भूकम्पमा सिन्धुपाल्चोक जुगल गाउँपालिका१ सेपगाउँमा १४ जनाको ज्यान गयो । दर्जनौं घर ढले । सरकारले २० परिवारका लागि एकीकृत बस्ती बसायो । दुई वर्ष नबित्दै बस्ती पहिरोको जोखिममा छ । गाउँले पहिरोको त्रासमा छन् । सेपबाट एकीकृत बस्ती पुग्न एकडेढ घण्टा लाग्छ । बस्ती जनहित ग्रामीण सेवा समितिले बनाएको हो । जग्गा प्लटिङ गाउँपालिकाले गरिदिएको थियो । बस्ती बनाउन एक करोड ३७ लाख ७५ हजार खर्च भएको थियो । ३३ आना जग्गामा घर बनेका छन् । सुरक्षित स्थानमा आएको तर यहाँ पनि जोखिम उस्तै छ, भूकम्पपीडित भीमबहादुर लोप्चनले भने । भूकम्पपछि सेपगस्थानीय बासिन्दा सेलाङको काफ्लेडाँडा सरेका थिए । अहिले उनीहरू दिनभर पुुुुरानै थलोमा गएर खेतीपाती गर्छन् । राति मात्रै घर आउँछन् । सेलाङ एकीकृत बस्तीका अध्यक्ष सोबले तामाङले पीडितको श्रमदानसमेतबाट बस्ती बनेको बताए । दुई घर दलित छन् । उनीहरूको घर पहिरोको मुखमै छ । बाख्राको खोर पहिरोको जोखिममा छ । पहिरोले कुनै पनि बेला पुर्न सक्छ । घर भत्कियो । यत्रो वर्ष टहरामा बस्यौं । अहिले घर त पाएका छौं तर यहाँ सुरक्षित होला जस्तो छैन, अध्यक्ष तामाङले भने, तल पहिरो गइरहेको छ । पहिरोको मुखमा घर भएका दलित परिवार भेटिएनन् । उनीहरू गाउँमै काम गर्न गएका होलान्, अध्यक्ष तामाङले भने, दिनभर यहाँ बसेर के खाने ? समितिका कर्मचारी राकेश रानाले तीन महिनामै एकीकृत बस्ती बनाएको बताए । पहिला भूकम्पले बाँच्यौं, भूकम्पपीडित लोप्चनले भने, अब यहाँ पहिरोले लाने हो कि भन्ने डरले सताएको छ । सेलाङवासीले खेतीकिसान र वैदेशिक रोजगारीबाट गुजारा चलाइरहेका छन् । जिल्ला आयोजना कार्यान्वयन एकाइ (भवन) सिन्धुपाल्चोकका प्रमुख सन्तोष निरौलाले राष्ट्रिय पुनर्निर्माण प्राधिकरणको भूगर्भविदको टोली आएर उपयुक्त भनेरै एकीकृत बस्ती बसाइएको बताए । भूगर्भविदको टोलीले नै बस्न मिल्ने भनेर बस्ती बसाएका हौं, उनले भने । सिन्धुपाल्चोकमा ३० वटा एकीकृत बस्ती छन्, जसमा अधिकांश निर्माणाधीन छन् । हतारमा सरकारले एकीकृत बस्ती बसाएको सरोकारवालाको भनाइ छ । अधिकांश एकीकृत बस्तीमा बनेका घर साना छन् । न आँगन छ न त कुखुरा खोर, गोठ बनाउने ठाउँ छ । झुरुप्प एकै ठाउँ बनाएका बस्ती कुनै योजनाबिना हतारमा बनाएजस्ता देखिन्छन् ।"
बढेको सहयोग उपयोग होस् भन्ने चाहन्छौं,"नेपालको प्रमुख विकास साझेदार एसियाली विकास बैंक (एडीबी) ले सन् २०२० देखि नयाँ राष्ट्रिय साझेदारी रणनीति लागू गर्दैछ। एडीबीले नेपालमा ६ अर्ब अमेरिकी डलरभन्दा बढी ऋण र सहयोग प्रदान गरिसकेको छ। एडीबीका राष्ट्रिय निर्देशक मुख्तर खामुदखानोभ नयाँ राष्ट्रिय सहायता रणनीतिले पूर्वाधारको विकास, निजी क्षेत्रले नेतृत्व गरेको आर्थिक विस्तार, सार्वजनिक सेवाको गुणस्तर र पहुँच वृद्धि, समावेशी र मजबुत अर्थतन्त्र निर्माणका लागि वातावरणीय दिगोपनाका लागि एडीबीको सहयोग केन्द्रित हुने बताउँछन्। एडीबीको सहयोग रणनीति, आयोजनाहरूको प्रगति, आयोजना कार्यान्वयनमा सुधारलगायतका विषयमा केन्द्रित रहेर एडीबीका राष्ट्रिय निर्देशक मुख्तर खामुदखानोभसँग अन्नपूर्ण पोस्ट्का पुष्पराज आचार्यले गरेको कुराकानी : एसियाली विकास बैंक (एडीबी) ले हालै नयाँ राष्ट्रिय साझेदारी रणनीति (२०२०२०२४) जारी गरेको छ। यो रणनीति पहिलेको भन्दा के भिन्न छ र एडीबीले सहयोग कुन क्षेत्रमा परिचालन गर्दैछ ? एडीबीले आगामी पाँच वर्षका लागि नेपालसँगको राष्ट्रिय साझेदारी रणनीति स्वीकृत गरेको छ। यो महत्वपूर्ण रणनीति हो। एडीबीले विगतदेखि नै समावेशी आर्थिक विकासमार्फत सबै नेपालीको लाभलाई सुनिश्चित गरेका छौं। आगामी पाँच वर्षमा नेपाललाई प्रदान गर्ने सहयोग अहिलेभन्दा दोब्बर वृद्धि हुनेछ। यो रणनीतिले पूर्वाधारको विकासमार्फत निजी क्षेत्रले नेतृत्व गर्ने आर्थिक विकासलाई जोड दिएको छ। सार्वजनिक सेवाको गुणस्तर अभिवृद्धि र यसमा नागरिकको पहुँच अभिवृद्धि तथा वातावरणीय स्थायित्व र उत्थानशीलतालाई हामीले केन्द्रमा राखेका छौं। पहिलेभन्दा यो रणनीति कसरी भिन्न छ भने यो नेपालको नयाँ प्रशासनिक ढाँचालाई सहयोग गर्ने गरी तयार पारिएको छ। नेपाल संघीय संरचनामा प्रवेश गरेको छ। हामीले तीनै तहका सरकारलाई सहयोग प्रदान गर्नेछौं। संघीय प्रणालीको सफल कार्यान्वयनका लागि एडीबीले सहयोग प्रदान गर्छ। अहिलेको राजनीतिक स्थायित्वले रणनीति कार्यान्वयनमा सहयोग गर्नेछ भन्नेमा हामी विश्वस्त छौं। अर्कोतर्फ, एडीबीले नेपाललाई दिने सहयोग वार्षिक औसत ५० करोडदेखि ६० करोड अमेरिकी डलर पुग्नेछ। यो सहयोगले नेपालको आर्थिक विकासमा उल्लेख्य सहयोग पुग्नेछ भन्ने अपेक्षा गर्न सकिन्छ। एडीबीले लामो समयदेखि नेपालको विकासमा सहयोग गर्दै आइरहेको छ ? तर विकास परियोजना कार्यान्वयनको अवस्था शिथिलता एडीबी सहयोगका आयोजनाले भोगिरहेका छन्। यसलाई कसरी सुधार गर्न सकिन्छ ? यो सान्दर्भिक सवाल हो। वृद्धि भएको सहयोग राम्रोसँग परिचालन होस् भन्ने हामी चाहन्छौं। सहयोग परिचालन हुनका लागि पक्कै पनि आयोजना कार्यान्वयन हुनुपर्छ। आयोजना कार्यान्वयनका सवालमा हामीले केही प्रश्न विगतदेखि नै उठाउँदै आएका छौं। परियोजनाको पूर्वतयारी, निर्माणका क्रममा आइपर्ने झण्झट समाधान गर्ने, वन वातावरणका समस्या समाधान, सामाजिक संरक्षण (सोसल सेफगार्डस्) का विषय छन्। आयोजना कार्यान्वयन सुरु गर्नुअघि नै जग्गा अधिग्रहण, मुआब्जा वितरण वन तथा वातावरणसँग सम्बन्धित विषय तथा स्थानीयका गुनासा सुनुवाइ हुनुपर्छ। हामी सरकार र यसका निकायसँग काम गरिरहेका हुन्छौं। यस्ता विषयलाई सावधानीपूर्वक पहिल्यै समाधान गरियो भने हामीले चालु परियोजनामा लक्ष्यअनुसार नै प्रगति हासिल गर्न सक्छौं। यसले नेपालको खर्च गर्ने क्षमता पनि वृद्धि हुन्छ। हामीले नियमित रूपमा सरकारसँग त्रिपक्षीय पोर्टफोलियो समीक्षा गर्दै आएका छौं। पछिल्ला केही वर्षमा शोधभर्ना बढेको छ। सन् २०१७ मा शोधभर्ना अहिलेसम्मकै उच्च रह्यो। त्यसयता संघीयता कार्यान्वयनलगायतका संक्रमणले खर्च केही घटे पनि अब पुनः वृद्धि हुने अपेक्षा गरेका छौं। यो वर्ष पनि ३० करोड अमेरिकी डलरको शोधभर्ना हुने आशा गरेका छौं। एडीबीले आगामी राष्ट्रिय साझेदारी रणनीतिबाट वृद्धि गरेको सहायता पूर्णरूपमा उपयोग होस् भन्ने हाम्रो चाहना छ। अहिलेसम्मको अवस्था हेर्ने हो भने एडीबी सहयोगको कुल पोर्टफोलियोमा आधा रकम ठेक्का लाग्नै बाँकी छ। यस्तो अवस्थामा चमत्कारिक सुधारको अपेक्षा गर्न सकिन्छ र ? पछिल्ला वर्षहरूमा शोधभर्नाको अवस्थामा सुधार आएको छ। यो भनेको परियोजना कार्यान्वयनको गतिमा सुधार आएको छ। चालु आयोजनाहरूमा प्रगति भइरहेको छ। तर मुख्य सवाल के हो भने आगामी दिनमा एडीबीले प्रदान गर्ने सहायताको आकार पनि बढेको छ। त्यसलाई पूर्णरूपमा उपयोग गर्न सरकार र सम्बन्धित परियोजना कार्यान्वयन एकाइले परियोजना कार्यान्वयन क्षमतामा थप सुधार गर्नैपर्छ। यसका लागि एडीबी र सरकारले संयुक्तरूपमा पहल गरिरहेको अवस्था छ र आगामी दिनमा थप सुधारको अपेक्षा गर्न सकिन्छ। एडीबी सहयोगको मेलम्ची खानेपानी आयोजनाकै कुरा गर्ने हो भने परियोजना तयारी र निर्माण चरणमै आयोजनाको रजत जयन्ती (२५ वर्ष) पार गर्लाजस्तो छ। विकास आयोजनामा यो हदसम्मको ढिलाइ भनेको धेरै लामो अवधि भएन र ? एडीबीले बारम्बार यो परियोजना कार्यान्वयन गर्न सरकारलाई सहयोग गर्छौं भनेर धेरैपटक दोहोर्याइरहेका छौं। यो वास्तवमै जटिल आयोजना हो। किनकि यो आयोजनामा लामो सुरुङ निर्माण गर्नुपरेको छ। दक्षिण एसियामै खानेपानी आयोजनामा लामो सुरुङ निर्माण सम्पन्न हुने क्रममा छ। खानेपानी आयोजनामा करिब २६ किमि सुरुङ निर्माण गर्नु सहज हुँदैन। त्यसमाथि पनि सन् २०१५ को भूकम्प र त्यसपछि व्यापारमा उत्पन्न अवरोधका कारण यो आयोजनामा केही ढिलाइ हुन गयो। यो आयोजनाले व्यहोरेका सबै चुनौतीका अतिरिक्त यसअघिको ठेकेदार पनि टाट पल्टिन पुग्यो। अहिले नयाँ ठेकेदारले काम गरिरहेको छ। मेलम्ची आयोजना कार्यान्वयनका लागि हामी प्रतिबद्ध छौं। सम्भवतः सन् २०२० मा यसको सुरुङ निर्माण कार्य सम्पन्न हुनेछ। जापान अन्तर्राष्ट्रिय सहयोग निकायले निर्माण गरेको यसै आयोजनाको अर्को अंग पानी शुद्धीकरण प्लान्ट पनि निर्माण भइसकेको छ। सुरुङबाट पानी ल्याउने र शुद्धीकरणका साथै पानी वितरणका लागि आवश्यक सञ्जाल पनि निर्माण गरिसकिएको छ। काठमाडौंवासीले आगामी वर्षदेखि पर्याप्त शुद्ध पिउने पानी उपभोग गर्न सक्नेछन्। सरकारसँगको संयुक्त पहलबाट यो सम्भव हुनेछ भन्नेमा हामी आश्वस्त छौं। आगामी वर्षबाट नेपाल भ्रमण वर्ष २०२० सुरु हुँदैछ। नेपालको पर्यटन विकासमा महत्वपूर्ण एडीबी सहयोग परियोजना गौतमबुद्ध अन्तर्राष्ट्रिय विमानस्थल सन् २०२० को मार्चदेखि नै सञ्चालन गर्ने लक्ष्य राखिएको छ। तर पछिल्लो समय यो परियोजना कार्यान्वयनको गति सुस्त भएको छ भनिन्छ नि ? गौतमबुद्ध अन्तर्राष्ट्रिय विमानस्थलको प्रगति राम्रो छ। सुरुवात केही ढिलाइ र समस्या भए पनि अहिले यसको भौतिक प्रगति ८५ प्रतिशत छ। तीन किलोमिटर रनवे निर्माण भइसकेको छ। टर्मिनल, प्रशासकीय भवन, कन्ट्रोल टावर निर्माण कार्य सम्पन्न हुने क्रममा छन्। रनवेमा लाइटिङ उपकरण जडान गर्ने तथा नेभिगेसन र कम्युनिकेसन उपकरण जडानको कामका लागि छुट्टै ठेकेदारले काम गर्नेछ। अहिलेसम्मको प्रगति सही ट्र्याकमा छ। पछिल्लो डेढदुई वर्षमा परियोजनामा ठूलो प्रगति भएको छ। सन् २०२० को मार्चको अन्त्यसम्म सबै निर्माण कार्य र उपकरण जडानको काम सम्पन्न हुने अपेक्षा गरेका छौं। राष्ट्रिय गौरवका आयोजनाहरूमध्ये गौतमबुद्ध अन्तर्राष्ट्रिय विमानस्थल नै सबैभन्दा पहिला निर्माण सम्पन्न हुने आयोजना हुनेछ। पर्यटनका माध्यमबाट मुलुकको आर्थिक विकासका लागि गौतमबुद्ध अन्तर्राष्ट्रिय विमानस्थलले महत्वपूर्ण भूमिका निर्वाह गर्नेछ। अर्कोतर्फ, त्रिभुवन अन्तर्राष्ट्रिय विमानस्थलका लागि यो वैकल्पिक विमानस्थल पनि हुनेछ। मेलम्ची र गौतमबुद्ध अन्तर्राष्ट्रिय विमानस्थल दुवै महत्वपूर्ण दुई आयोजना आगामी वर्ष सम्पन्न हुनेछन्। यी दुवै आयोजनाले नेपालको विकासमा ठूलो प्रभाव राख्छन्। खासगरी नेपाली निर्माण कम्पनीहरूले एडीबी सहयोगका निर्माण आयोजनामा ठेक्का प्रतिस्पर्धामा वञ्चित गराउने गरेको गुनासो गर्दै आएका छन्, के नेपाली निर्माण कम्पनीहरूको प्रतिस्पर्धी क्षमता नभएको हो अथवा उनीहरूलाई प्रतिस्पर्धामा सहभागी हुनै नसक्ने मापदण्ड राखिएको हो ? एडीबी सहयोगका आयोजनामा एडीबीको खरिद कार्यविधि (एडीबी प्रोक्युरमेन्ट गाइडलाइन्स) को अनुसरण गर्नुपर्छ। मूल्यांकन र योग्यतासम्बन्धी मापदण्ड (इभ्यालुएसन एन्ड क्वालिफिकेसन क्राइटेरिया) अन्तर्गत प्राविधिक र वित्तीय क्षमताको मूल्यांकन गरिन्छ। दुवै मापदण्ड पूरा गर्न कस्तो क्षमता विकास गर्नुपर्छ भन्नेमा प्रतिस्पर्धामा भाग लिनेले ध्यान दिनुपर्छ। पछिल्ला समयमा नेपाली निर्माण कम्पनीहरूको क्षमता विकास भएको छ। नेपाल र अन्य देशको उदाहरण हेर्ने हो भने स्थानीय (उक्त देशको) ठेकेदारले उपठेकेदार या संयुक्त उपक्रम (ज्वाइन्ट भेन्चर) मा सहभागी भएर काम गरेका छन्। यसरी अन्तर्राष्ट्रिय निर्माण कम्पनीहरूसँग काम गर्दै उनीहरूले प्राविधिक क्षमता बढाएका छन्। यो स्वाभाविक पनि हो। हामीले ध्यान दिनुपर्ने अर्को महत्वपूर्ण सवाल के हो भने स्थानीय निर्माणकर्ता संलग्न भएर निर्माण भइरहेका आयोजनाको संख्या बढिरहेको छ। गत वर्षदेखि सुरु भएको एडीबी सहयोगको ग्रामीण सम्पर्क सञ्जाल सुधार परियोजनामा ११ ओटा प्याकेजमा ठेक्का लागेको छ। यसमा सबै स्थानीय ठेकेदार छन्। त्यस्तै, भूकम्प आपत्कालीन सहयोग परियोजनामा विद्यालय पुनर्निर्माण तथा विद्यालयको विपद् उत्थानशीलता परियोजनामा पनि स्थानीय ठेकेदारले नै काम गरिरहेका छन्। यसमा पनि हामीले अन्तर्राष्ट्रिय र राष्ट्रिय खुला प्रतिस्पर्धी बोलपत्र (ओपन कम्पिटिटिभ बिडिङ) गरेका हौं। स्थानीय निर्माण कम्पनीहरूले आफ्नो प्राविधिक र वित्तीय क्षमता विकास गरेको खण्डमा उनीहरूले धेरै ठेक्कामा प्रतिस्पर्धा गर्न सक्छन्। स्थानीय निर्माण कम्पनीलाई अवसरबाट वञ्चित गरिएको होइन। उनीहरूले क्षमता विकास गरेमा उनीहरूलाई प्रशस्त अवसर छ। अन्तर्राष्ट्रिय प्रतिस्पर्धाको बोलपत्रमा पनि स्थानीय निर्माण कम्पनीप्रति उक्त देशमा हुने निर्माणका काममा केही पक्षधरताझुकाव (प्रिफरेन्स) हुन्छ नै। त्यसकारण यो सबै उनीहरूको क्षमतामा निहित हुन्छ। एडीबीले नेपालमा सार्वजनिकनिजी साझेदारी (पीपीपी) का लागि सहयोग गर्दै आएको छ। नेपालले पीपीपीको अभ्यास गरेको लामो समय भए पनि यहाँ पीपीपीबाट प्रभावकारी नतिजा निकाल्न सकिएको छैन। पीपीपीमा सफलताका लागि यहाँको सुझाव के छन् ? कुनै पनि देशको आर्थिक विकासका लागि निजी क्षेत्रको महत्वपूर्ण भूमिका हुन्छ। निजी क्षेत्रको लगानी जुनसुकै अर्थतन्त्रको विस्तारका लागि अपरिहार्य छ। यसै वर्षको सुरुवातमा यहाँको संसद्ले सार्वजनिकनिजी साझेदारी र लगानी ऐन अनुमोदन गरेको छ। अब सरकारले ऐन कार्यान्वयनका लागि नियमावली निर्माण गर्दैछ। नियमावलीमा स्पष्ट र पारदर्शी प्रावधानहरूका माध्यमबाट यो कानुनबाट निजी क्षेत्रले कसरी लगानी गर्न सक्छ भनेर व्याख्या गरिनेछ। नेपाल लगानी बोर्डले पीपीपीमा धेरै काम अघि बढाइरहेको छ। पीपीपी अघि बढाउन सबै तहका सरकारमा प्रभावकारी समन्वयको आवश्यकता हुन्छ। पीपीपीका परियोजना संघीय सरकारमात्र होइन, तल्लो तहका सरकारमा पनि कार्यान्वयन हुन सक्छन्। अहिले परियोजना बैंक विकासका लागि लगानी बोर्डले काम गरिरहेको छ। यसले निजी क्षेत्रलाई केकस्ता सम्भावित परियोजनामा सरकारसँग मिलेर काम गर्न सकिन्छ भनेर छलफल अघि बढाउन सक्छन्। पीपीपीको सफलताका लागि सरकार सही बाटोमा अघि बढेको छ। सरकार र निजी क्षेत्रसँगको सघन सहकार्यले परियोजना विकासमा सफलता हासिल गर्न सकिन्छ। यसले राम्रा परियोजनामा निजी क्षेत्रको गुणस्तरीय लगानी र व्यवस्थापन प्राप्त हुन्छ। पछिल्लो समय दातृ निकायहरू लक्ष्यित उपलब्धि हासिल गर्न र परिणामको स्थायित्वका लागि सीधै निजी क्षेत्र (मार्केट प्लेयर्स) सँग काम गर्दा सहज हुने अनुभवका आधारमा मार्केट प्लेयर्ससँग काम गर्न आकर्षित छन्। विश्वभर नै मि ि श्रत वित्त (ब्लेन्डेड फाइनान्स) को अवधारणाले सफलता पाउँदै पनि गएको छ। एडीबीले निजी क्षेत्रसँग कसरी काम गर्दैछ ? हाम्रो कर्पोरेट रणनीति २०३० ले निजी क्षेत्रसँग सहकार्यलाई प्राथमिकतामा राखेको छ। हामीले निजी क्षेत्रसँगको सहकार्यस्वरूप २१६ मेगावाटको माथिल्लो त्रिशूली १ मा विश्व बैंक समूहको अन्तर्राष्ट्रिय वित्त निगम (आईएफसी) र अन्य निजी क्षेत्रका कम्पनीसँग मिलेर ६ करोड अमेरिकी डलर योगदान गरेका छौं। योमध्ये तीन करोड डलर एडीबीबाट र बाँकी तीन करोड डलर एडीबीद्वारा व्यवस्थापन गरिएको निजी क्षेत्र विकासका लागि क्यानेडियन फन्ड बाट योगदान गरेका हौं। एडीबीले नेपालका वाणिज्य बैंकहरूसँग पनि काम गरिरहेको छ। हामीले उनीहरूलाई ट्रेड फाइनान्स फेसिलिटी अन्तर्गत व्यापार सहजीकरणका लागि ग्यारेन्टी दिनेलगायतका काम गर्दै आएका छौं। पूर्वाधारमा जलविद्युत् मात्र होइन, नवीकरणीय ऊर्जा (सौर्य ऊर्जा) प्रवद्र्धनका लागि नेपाल विद्युत् प्राधिकरणलाई भायबिलिटी ग्याप फाइनान्सिङ मा सहयोग गरिरहेका छौं। यसले निजी क्षेत्रलाई प्रोत्साहनमार्फत सौर्य ऊर्जामा काम गर्न आकर्षित गरिएकाले यसमा राम्रो प्रगति हासिल भएको छ। हामी कृषिमा निजी क्षेत्रसँग काम गर्न छलफल गरिरहेका छौं। एडीबीको निजी क्षेत्र अपरेसन डिपार्टमेन्टले निजी क्षेत्रलाई कसरी सहयोग गर्न सकिन्छ भनेर त्यस्ता अवसरको पहिचान गरिरहेको छ। पर्यटन क्षेत्रमा पनि केही काम अघि बढाउने कसरत भइरहेको छ। राजनीतिक स्थायित्व र नयाँ लगानीमैत्री कानुन कार्यान्वयनले आगामी दिनमा निजी क्षेत्रको लगानीलाई आकर्षित गर्न सहयोगी हुने आशा गर्न सकिन्छ। एडीबीले निजी क्षेत्रको विकासमार्फत निजी क्षेत्रले नेतृत्व गर्ने आर्थिक विकासलाई सधैं प्राथमिकता दिँदै आएको छ। अर्को वर्षभित्र दुई ठूला आयोजना मेलम्ची र गौतमबुद्ध अन्तर्राष्ट्रिय विमानस्थल निर्माण हुनेछन्। अब एडीबीले अरू ठूला आयोजना अघि बढाउने सम्बन्धमा कस्तो गृहकार्य गर्दैछ ? मेलम्ची सम्पन्न भएपछि यसैको विस्तारमा दोस्रो चरणमा थप दैनिक ३४ करोड लिटर पानी ल्याउन ११ किमि सुरुङ निर्माण गरेर सिन्धुपाल्चोक जिल्लाको यांग्री र लार्के खोलाको पानी काठमाडौं उपत्यकामा ल्याउने योजना छ। यसका लागि पानी शुद्धीकरण प्लान्ट र वितरण सञ्जाल विस्तार गर्नुपर्छ। काठमाडौं उपत्यका खानेपानी लिमिटेडको व्यवस्थापन क्षमता विकास गर्नुपर्छ। दोस्रो चरणको मेलम्ची आयोजना सुरु गर्नुअघि पहिलो चरणको आयोजना सम्पन्न गर्नुपर्यो। आशा छ सन् २०२० सम्म यो आयोजना सम्पन्न होला। एडीबी सहयोगको अर्को रूपान्तरणकारी आयोजनाका रूपमा हामीले पूर्वपश्चिम राजमार्ग विस्तारका काम सुरु गरिसकेका छौं। राजमार्गको १,०२७ किमिलाई पाँच खण्डमा विभाजन गरेर स्तरोन्नति भइरहेकोमा चार खण्डमा एडीबीको सहयोग रहेको छ। दुई खण्डको पहिल्यै ऋण स्वीकृत भएको हो। एक खण्डको निर्माण नै सुरु भइसक्यो। हामी सरकारसँग सहकार्य गर्दै अर्को रूपान्तरणकारी आयोजना दूधकोसी जलविद्युत् आयोजनामा काम गर्दैछौं। ६३० मेगावाट क्षमताको जलाशययुक्त यो आयोजना पाइपलाइनमा छ। हाम्रो राष्ट्रिय साझेदारी रणनीतिमा पाइपलाइनका यी आयोजनाका बारेमा उल्लेख गरेका छौं। हामीले यही डिसेम्बर १० मा चार परियोजनाका लागि ३५ करोड ८० लाख अमेरिकी डलरबराबरको सहुलियत ऋण सम्झौता गरेका छौं। यीमध्ये १९ करोड ५० लाख अमेरिकी डलरमा मुग्लिङपोखरा राजमार्गको स्तरोन्नति हुनेछ। बागमती विकास आयोजनाका लागि ६ करोड ३० लाख सहुलियत ऋण सम्झौता भएको छ। यसले बाढी व्यवस्थापन र बागमतीको प्रदूषण नियन्त्रणमा काम गर्नेछ। अर्को, कृषि विकासतर्फ खाद्य सुरक्षा कार्यक्रम र कृषिको व्यवसायीकरणका लागि सहुलियत ऋणअन्तर्गत खाद्य सुरक्षा र कृषि क्षेत्रलाई प्रतिस्पर्धी बनाउन विभिन्न सुधारका नीति र कार्यक्रम कार्यान्वयन गरिनेछ। कृषिमै अर्को पाँच करोड डलरको सहयोगअन्तर्गत किसानको जीवनस्तर र आयस्तर सुधारका लागि काम गर्नेछौं। सन् २०२० मा नयाँ राष्ट्रिय साझेदारीअन्तर्गत सुरु गर्न लागेका यी केही परियोजना हुन्। एडीबीले सधैं नेपालको दिगो र समावेशी आर्थिक विकासमा सहयोग गर्न प्रतिबद्ध छ। नेपालमा एडीबीको सहयोग सुरु भएयता अहिलेसम्म ६ अर्ब अमेरिकी डलरभन्दा बढी सहयोग प्रदान गरिसकेका छौं। हामी सरकारसँग मिलेर संघीयताको सफल कार्यान्वयनका लागि काम गर्न चाहन्छौं। नेपाललाई दिगो आर्थिक विकासको मार्गमा अघि बढ्न सरकारका प्राथमिकताअनुसार एडीबीको सहयोग परिचालन हुनेछ।"
निजगढभरतपुर खण्डको डीपीआर सम्झौता,"काठमाडौं : मेचीमहाकाली विद्युतीय रेलमार्ग अन्तर्गतको निजगढहेटौंडाभरतपुर खण्डको विस्तृत परियोजना प्रतिवेदन (डीपीआर) निर्माणका सम्झौता भएको छ। रेल विभाग र परामर्शदाता युसिनबार्सिलसीआरईईसीएफबीसी जेभीबीच पुस ६ गते डीपीआर सम्झौता भएको हो। विभागका महानिर्देशक बलराम मि श्रका अनुसार १५ महिनाभित्रमा डीपीआर सम्पन्न गर्ने गरी परामर्शदातासँग सम्झौता गरिएको हो। डीपीआर सुरु गर्नु पूर्वपरामर्शदातालाई एक महिनाको मोबिलाइजेसनको समय दिइएको छ। परामर्शदाताले २०७७ वैशाखमा डीपीआर निर्माण गरी विभागलाई हस्तान्तरण गर्नेछ। परामर्शदाताले डीपीआरका लागि विदेशी साझेदारले १२ लाख ८५ हजार चार अमेरिकी डलर र नेपाली साझेदारका लागि १२ करोड नौ लाख ८० हजार ६ सय ५२ रुपैयाँ प्रस्ताव गरेको थियो। विभागले २०७५ असोज ६ गते निकुञ्ज र वन्यजन्तु आरक्ष क्षेत्रमा रेलमार्गको पुनःडीपीआर तयार गर्न विश्वव्यापी आसय मागेको थियो। मेचीमहाकाली रेलमार्ग अन्तर्गतको निजगढहेटौंडाभरतपुर खण्डको डीपीआर निर्माण गर्न १३ वटा परामर्शदाताले आवेदन बुझाएका थिए। विभागको मूल्यांकन समितिले कार्य क्षमताका आधारमा ६ वटा परामर्शदाताको प्रारम्भिक सूची तयार गरेको थियो। २०७५ पुस १८ गते सूचीकृत भएका परामर्शदातासँग आर्थिक र प्राविधिक प्रस्ताव माग गरिएको थियो। यी परामर्शदाताको प्राविधिक र आर्थिक प्रस्ताव २०७६ वैशाख १३ गते खोलिएको थियो। परामर्शदाताको प्राविधिक तथा आर्थिक प्रस्ताव खोलिएको ९ महिना पनि डीपीआरका लागि सम्झौता भएको हो। पूर्वभौतिक पूर्वाधार तथा यातायातमन्त्री रघुवीर महासेठ निकटका परामर्शदाताले डीपीआरको ठेक्का नपाएको भन्दै उनले आफ्नो क्षेत्राधिकार बाहिर गएर प्रक्रिया रोकेका थिए। रेल विभाग भौतिक पूर्वाधार तथा यातायात मन्त्रालय मतहतमा रहेपनि कुनै पनि आयोजनाका लागि ठेक्का लगाउँने र सम्झौता अघि बढाउन मन्त्रालयको स्वीकारोक्तीको आवश्यकता पर्दैन। तर, मन्त्रीले ठेक्का प्रक्रियामा हस्तक्षेत्र गरेकाले आर्थिक तथा प्राविधिक प्रस्ताव खुलाए पनि तत्कालीन समयमा सम्झौता हुन सकेको थिएन। सार्वजनिक खरिद (नवौं संशोधन) नियमावली २०७६ अनुसार विश्वव्यापी बोलपत्र निकालिएको एक सय २० दिनभित्रमा ठेक्का सम्झौता हुनुपर्नेछ। तर, मन्त्रीको हस्तक्षेपका कारण ठेक्का निकालिएको १५ महिनापछि मात्र सम्झौता हुन सकेको हो। विभागको प्रारम्भिक सूचीमा परेका परामर्शदातामध्ये युसिनबार्सलसीआरईईसीएफबीसी जेभी प्राविधिक तथा आर्थिक क्षमताका आधारमा निजगढमकवानपुरभरतपुर रेल खण्डको डीपीआरका लागि योग्य देखिएको थियो। उसले प्राविधिक क्षमतार्फत ९२५७ अंक प्राप्त गरेको छ। डीपीआर तयार गर्न विदेशी साझेदारका तर्फबाट १२ लाख ८५ हजार चार सय अमेरिकी डलर र नेपालीका लागि १२ करोड नौ लाख ८० हजार ६ सय ५२ रुपैयाँ प्रस्ताव गरेको छ। यो परामर्शदाताले तोकिएकै रकममा निजगढमकवानपुरभरतपुर रेल खण्डको डीपीआर अघि बढाउनेछ। सियुआनईआरएमसी जेभीले प्राविधिक क्षमताका आधारमा ८९२ अंक प्राप्त गरेको थियो। उसले डीपीआरका निर्माण गर्न विदेशी साझेदारका लागि १२ लाख २१ हजार दुई ५० अमेरिकी डलर र नेपाली साझेदारका लागि १७ करोड चार लाख २८ हजार तीन सय रुपैयाँ प्रस्ताव गरेको थियो। पीईसीसुसङकेआरएनएआरभी जेभीले प्राविधिक क्षमताका आधारमा ८६७१ अंक प्राप्त गरेको थियो। उसले विदेशी साझेदारका लागि १६ लाख ९८ हजार तीन सय ५० अमेरिकी डलर र नेपाली साझेदरका लागि १२ करोड ३८ लाख ७४ हजार तीन सय ५० रुपैयाँ प्रस्ताव गरेको थियो। आईसीटीयुकसेल जेभीले प्राविधिक क्षमताका आधारमा ८६४९ अंक प्राप्त गरेको थियो। उसले विदेशी साझेदारका लागि २८ लाख ८५ हजार ६० अमेरिकी डलर र नेपाली साझेदरका लागि १७ करोड आठ लाख पाँच हजार एक सय १० रुपैयाँ प्रस्ताव गरेको थियो। राइट्सबीडीए जेभीले प्राविधिक क्षमताका आधारमा ८४३३ प्रतिशत अंक प्राप्त गरेको थियो। उसले विदेशी साझेदारका लागि ११ लाख १४ हजार आठ सय अमेरिकी डलर र नेपाली साझेदारका लागि १४ करोड ३३ लाख ९९ हजार सात सय रुपैयाँ प्रस्ताव गरेको थियो।"
दलित बस्तीमा आगलागी,"राजविराज : आगो ताप्न बालेको घुरबाट सप्तरीको सुरूङ्गा नगरपालिकास्थित दलित बस्तीमा आगलागी भएको छ । सुरूङ्गा ४ मधुपट्टीस्थित घरमा लागेको आगो निभाउने क्रममा फतुरी रामकी श्रीमति ५० वर्षीया देबी रामको गाला पोलेर घाइते भएकी छिन् । उनको उपचार भइरहेको छ । आगो ताप्न बालेको घुरबाट सल्किएको आगोले बस्तीका तीन घरमा आगलागी भएको सप्तरी प्रहरीले जनाएको छ । आगलागीबाट फतुरी राम, नन्द राम, हरेराम रामको घर जलेर पूर्ण रुपमा नष्ट भएको स्थानीय गणेश रामले बताए । आगोलाई बारुणयन्त्र, प्रहरी र स्थानीयको सहयोगमा नियन्त्रणमा लिइएको छ । केही दिनदेखि बढेको शितलहरको चिसोबाट जोगिन न्यानो र बाक्लो कपडाको अभाव हुँदा दलित बस्तीमा घुर बालेर न्यानो पार्ने काम गरिन्छ ।"
महानगरका कर्मचारी १५ हजार घुससहित पक्राउ,वीरगन्ज : सेवाग्राहीसँग घुस लिँदै गरेको अवस्थामा वीरगन्ज महानगरपालिका कार्यालयका एक कर्मचारी पक्राउ परेका छन् । अख्तियार दुरुपयोग अनुसन्धान आयोगको कार्यालय हेटौडाबाट आएको टोलीले वीरगन्ज महानगरपालिका कार्यालयको लेखा शाखामा कार्यारत कम्प्युटर अपरेटर राकेशकुमार जैसवाललाई १५ हजार घुस रकमसहित रंगेहात पक्राउ गरेको हो । लेखा शाखाका प्रमुख रुपनारायण राउतको कार्यकक्षमा सोमबार दिउँसो सेवाग्राहीसँग घुस रकम लिँदै गरेको बेलामा जयसवाललाई अख्तियारको टोलीले रंगेहात पक्रेको हो । वीरगन्ज महानगरपालिका ३० मा उपभोक्ता समितिमार्फत निर्माण भएको ढलान सडकको भुक्तानीका लागि जयसवालले १५ हजार रुपैयाँ घुस मागेको र त्यहि रकम लिँदै गरेको अवस्थामा उनलाई अख्तियारको टोलीले नियन्त्रणमा लिएको हो। घुस रकमसहित पक्राउ परेका जयसवाललाई अख्तियारको टोलीले हेटौडा लिएर गएको वीरगन्ज महानगरपालिकाका नगर प्रमुख विजय सरावगीले जानकारी दिए ।
पिच गरेको सडकमा घर,"महेन्द्रनगर : कालोपत्रे गरिएको सडकको बिचमा पक्की घर छ । सडक छेउमै माध्यमिक तहको विद्यालय र स्थानीयको किनमेल गर्ने सानो बजार छ । सडकको बिचमा रहेको घरले थुप्रै दुर्घटना गराए पनि सम्बन्धित निकाय मौन छ । कञ्चनपुर बेदकोट नगरपालिका८ गैलनदी स्थित सडकको बिचमा रहेको उक्त घर स्थानीय भोजबहादुर विष्टको हो । स्थानीयका अनुसार उनले सडकमा रहेको तीन धुर जमिन आफ्नो नाममा दर्ता रहेको भन्दै उक्त घर सडकबाट हटाउन मानेका छैनन् । उक्त जग्गा सार्वजनिक भए पनि २०५४ सालमा विष्टले उक्त जग्गा आफ्नो नाममा दर्ता गरेको स्थानीय बताउँछन्। उनले सार्वजनिक जग्गा अतिक्रमण गरेर आफ्नो नाममा दर्ता गरेको स्थानीयको आरोप छ । बिच सडकमा रहेको उक्त घरले दुर्घटना बढाएको स्थानीयले बताए। गत साता सडक छेउमै रहेको वैजनाथ माध्यमिक विद्यालयमा कक्षा ५ मा अध्ययनरत विद्यार्थी अम्बीका विष्ट सोही ठाउँ दुर्घटनामा परी घाइते भएको विद्यालयका प्रधानाध्यापक पदम बोहराले बताए । हामीले घर हटाउन धेरै आग्रह गरे पनि मानेनन् । त्यो ठाउँ त दुघर्टना स्थल नै बनिसकेको छ, उनले भने, त्यो जग्गा सार्वजनिक भए पनि आयोगको बेला खै कसरी आफ्नो नाममा दर्ता गरे ।उक्त घरका कारण थुप्रै दुघर्टना भइसकेका छन् । घरले सडकको सौन्दर्य समेत विगारेको स्थानीयको गुनासो छ । बेदकोट नगरपालिका८ का वडा अध्यक्ष दुर्गा सिंह भण्डारीले आफूहरुले घर हटाउन आग्रह गरे पनि हटाउन नमानेको बताए । उनले उक्त घर करिब २०२५ वर्षदेखि सडकमै रहेको बताउँदै विष्टले त्यहाँ पसल सञ्चालन गरेको बताए । स्थानीयले विरोध गरेपछि पसलको समान हटाए पनि उनले घर सडकबाट हटाउन मानेका छैनन् । पसल छउन्जेल स्थानीयले पनि विरोध गरे खाली भइसकेपछि कोही बोलेनन्, वडा अध्यक्ष भण्डारीले भने, सडक पीच गर्ने बेला पुरानो घर फुटाएका हौँ । जग्गा धनी भोजबहादुर विष्टले जग्गा आफ्नो नाममा दर्ता भएको बताउँदै घरका कारण कुनै समस्या नरहेको बताए । जग्गा मेरो हो मसित लालपूर्जा छ मैले घर बनाउँदा आफ्नो एक मिटर जग्गा सडकलाई छोडेको छु , उनले भने, घरकै कारण दुघर्टना भयो भन्ने आरोप मात्रै हो घरले कुनै असर गरेको छैन । उनले २९ सालदेखि सो ठाउँमा आफ्नो घर भएको बताए । बिच सडकमा रहेको घर हटाउन स्थानीय सरकारले कुनै पहल नगर्दा दुघर्टना हुने क्रम बढेको छ । सडक डिभिजन कार्यालय महेन्द्रनगर सबै अधिकार स्थानीय तहमा गइसकेको बताउँदै पन्छिन खोजेको छ ।"
वडाकार्यालयमा आगजनी,"कपिलवस्तु : यशोधरा गाउँपालिका वडा नं ३ को वडा कार्यालयमा गए राती आगजनी भएको छ । अपरिचित व्यक्तिहरूले आगजनी गर्दा वडा अध्यक्षको कार्यकक्ष जलेर नष्ट भएको छ । आगलागीबाट कार्यालयको कुर्सी, टेवल, दराज र कागजपत्र जलेर नष्ट भएको छ । कम्प्युटर, फोटोकपी मेसिन, प्रिन्टरसमेत जलेर नष्ट भएको वडा अध्यक्ष सरिता त्रिपाठीले बताइन् । दराजमा रहेको ३५ हजार रुपैयाँ समेत लुटिएको वडा अध्यक्ष त्रिपाठीले जानकारी दिइन् । घटना बारे अनुसन्धान अघि बढाइएको प्रहरी नायब उपरीक्षक सुनिल मल्लले बताए । आगलागी बारे कसैले जिम्मा लिएको छैन ।"
सशस्त्रका घुमुवा घुससहित पक्राउ,विराटनगर : विराटनगर महानगरपालिका ११ स्थित बसपार्कबाट सशस्त्र प्रहरीका घुमुवा घुस रकमसहित सोमबार दिउँसो पक्राउ परेका छन् । अख्तियार दुरुपयोग अनुसन्धान आयोग इटहरीको टोलीले सशस्त्र प्रहरी जवान सचितनारायण विश्वासलाई ५ हजार ५ सय रुपैयाँ घुस रकमसहित पक्राउ गरेको हो । मोरङको ग्रामथान गाउँपालिकास्थित तेतरिया घर भएका उनी केही समयदेखि विराटनगरस्थित सशस्त्र प्रहरीको बीओपी पोस्ट बखरीमा कार्यरत रहेर सादा पोसाकमा घुमुवाका रुपमा परिचालित थिए । अख्तियार इटहरीका प्रवक्ता ज्ञानेन्द्र ढकालले भारतबाट प्याज ल्याउने कार्यमा सहजीकरण गरिदिने भन्दै व्यापारीसँग लिएको घुससहित पक्राउ गरिएको जानकारी दिए । उनकाअनुसार घुस वापत लिएको रकम बसपार्कमा रहेको अप्सरा गेस्ट हाउस मुनी सञ्चालन गरिएको किराना पसलमा लुकाएर राखेको अवस्थामा फेला पारिएको थियो । कारबाही अघि बढाउन विश्वासमाथि आवश्यक अनुसन्धान सुरु गरिने ढकालले बताए ।
भीरबाट लडेर नेकपाका नेताको मृत्यु,कालिकोट : जिल्लाको पलाँता गाउँपालिका ७ गडवाली निवासी नेपाल कम्युनिस्ट पार्टी (नेकपा) का स्थानीय नेता जीरबहादुर धामीको भीरबाट लडेर मृत्यु भएको छ । आइतबार राती पलाँताको दुर्सिबाट घर जानेक्रममा भीरबाट लडेर मृत्यु भएको जिल्ला प्रहरी कार्यालय कालिकोटले जनाएको छ । स्थानीय तहको निर्वाचनमा तत्कालिन नेकपा एमालेका तर्फबाट पलाँता गाँउपालिका ७ को वडा अध्यक्षका उम्मेद्वार थिए। उनी कांग्रेसका तर्फबाट बिजयी ब्रजबहादुर बमसँग झीनो मतले पराजित भएका थिए । पलाँताको एमालेका संस्थापक नेता धामीको निधनप्रति राजनीतिक दलका स्थानीय नेताले दु:ख व्यक्त गरेका छन् । जिल्ला प्रहरी कार्यालयका प्रहरी निरीक्षक यक्षराज जोसीले पलाँतामा भीरबाट लडेर उनको मृत्यु भएको जानकारी दिए।शव लिएर प्रहरी टोली सदरमुकाम फर्किदै गरेको उनले बताए।
चिसोले कठ्याङ्ग्रिएर मृत्यु,"विराटनगर : मोरङको उर्लाबारीमा चिसोले कठ्याङ्ग्रिएर सोमबार बिहान एकजनाको मृत्यु भएको छ । उर्लाबारी नगरपालिका ४ का ५४ वर्षीय सोमबहादुर रोक्काको चिसोका कारण मृत्यु भएको इलाका प्रहरी कार्यालय उर्लाबारीका प्रहरी निरीक्षक सुवास राईले जानकारी दिए । रोक्काको शव उर्लाबारी १ स्थित बक्राहा खोलाको बगरमा भेटिएपछि स्थानीयले प्रहरीलाई खबर गरेको उनको भनाइ छ । भतिजो विनोद रोक्काले पारिवारिक सम्बन्ध बिग्रिएपछि सोमबहादुर तीन वर्षदेखि एक्लै उर्लाबारीमा बस्दै आएको जानकारी प्रहरीलाई गराएको राईले बताए । उनका छोरा, श्रीमतीलगायत परिवारका सदस्य भने काठमाडौंमा बस्दै आएका छन्।उनकाअनुसार परिवारका सदस्यले छोडेपछि घरमा नबस्ने र मदिरा सेवन गरेर डुली हिंड्ने गरेको पाइएको छ । अत्यधिक मदिरा सेवन गरेका कारण होस गुमाएर खोला छेउमै ढलेपछि उठेर गन्तव्यसम्म पुग्न नसक्दा रातभर चिसोले कठ्याङ्ग्रिएर त्यही मृत्यु भएको प्रारम्भिक अनुसन्धानबाट खुलेको जानकारी राईले दिए । उनकाअनुसार स्थानीय बासिन्दाले पनि खोलाको छेउमै मदिरा सेवन गरेर अचेत भई ढलेको अवस्थामा आइतबार साँझ रोक्कालाई देखेको जानकारी प्रहरीलाई दिएका छन्। 'मदिरा सेवन गरेर मान्छे ढले पनि कसैले वास्ता गरेनछन्,' राईले भने, 'शरीर भरी लगाउने कपडा पनि राम्रो नभएका कारण रातभरको चिसोले कठ्याङ्ग्रिएर त्यहीं मृत्यु भएको अवस्थामा शव भेटियो ।' शव पोस्टमार्टमका लागि मंगलबारे अस्पतालमा राखिएको उनले बताए । प्रहरीकाअनुसार यस वर्ष चिसोका कारण मोरङमा मानवीय क्षति भएको यो नै पहिलो घटना हो । लगभग दुई सातादेखि दिनदेखिको बाक्लो हुस्सु र शीतलहरका कारण तराईको जनजीवन कष्टकर बनेको छ । शीतलहरबाट गरिब, वृद्धवृद्धा, सुत्केरी महिला तथा बालबालिका र विद्यार्थी बढी प्रभावित बनेका छन् । विराटनगरको न्यूनतम तापक्रम सोमबार ५६ डिग्री मापन गरिएको छ । यो तापक्रम यस वर्षकै सबै भन्दा कम रहेको हावापानी फिल्ड कार्यालय विराटनगरका प्रमुख विकास देउजाले जानकारी दिए । उनकाअनुसार दुई सातादेखि तापक्रम निरन्तर ओरालो झर्ने क्रममा छ । 'बाक्लो हुस्सु, शीतलहर तथा चिसो हावाका कारण अत्यधिक जाडो महसुस भइरहेको छ,' देउजाले भने, 'तराईमा शीतलहर केही दिन जारी रहने अनुमान छ ।' तापक्रम अस्थिर रहेकै कारण चिसो अत्यधिक बढ्दै गएकाले जनजीवन कष्टकर बनिरहेको उनको भनाइ छ । बाक्लो हुस्सु र चिसोका कारण बजार, सार्वजनिक स्थल, सरकारी कार्यालयमा सर्वसाधारणको चहलपहल कम हुँदै गएको छ । सडकमा सवारी साधनको चाप पनि कम हुँदै गएको छ । मोरङका प्रमुख जिल्ला अधिकारी मदन भुजेलले चिसोबाट हुने मानवीय क्षति रोक्न सक्रियता बढाइएको बताए । चिसोबाट जोगिन सर्वसाधारणलाई सचेत गराउने, वन कार्यालयबाट आगो ताप्न दाउरा सहुलियतमा उपलब्ध गराउने, जोखिममा रहेकाहरुलाई लक्षित गरेर न्याना कपडा वितरण गर्ने, चिसोबाट बच्न स्वास्थ्य सम्बन्धी चेतनामुलक सन्देश प्रवाह गर्ने काम भइरहेको उनको भनाइ छ । बलबालिका, वृद्धवृद्धा, विपन्न र सुकुम्बासी बस्तीहरुमा स्थानीय तहसँग समन्वय गरेर जोखिम न्यूनीकरणको काम भइरहेको प्रजिअ भुजेलको भनाइ छ । उनकाअनुसार स्थानीय तहका जनप्रतिनिधिले ठाउँठाउँमा न्याना कपडा वितरण गरिएरहेका छन् । त्यस्तै मानवीय क्षति हुन नदिन चिसो प्रभावितलाई आवश्यक सहयोग गर्न सबै पक्षलाई आह्वान गरिसकिएको जानकारी उनले दिए । मोरङको पथरीशनिश्चरे नगरपालिकाका मेयर दिलिपकुमार राईले नगर भित्रका विपन्न बस्तीमा बालबालिकालाई लक्षित गर्दै न्याना कपडा वितरण गर्ने काम भइरहेको बताए । उनकाअनुसार वनसँग समन्वय गर्दै नगर क्षेत्रका बासिन्दालाई आगो ताप्न दाउराको पनि व्यवस्था गरिएको छ ।"
धरौटीमा छुटेलगत्तै सिद्धबाबा अस्पताल भर्ना,"विराटनगर : बलात्कारको आरोप लागेका सिद्धबाबा कृष्णदासजी महाराज भनिने कृष्णबहादुर गिरीलाई धरौटीमा छुटेलगत्तै अस्पतालमै भर्ना गरिएको छ । जिल्ला अदालत सुनसरीले सोमबार तीन लाख रुपैयाँ धरौटीमा छाड्न आदेश दिएपछि उनलाई उपचारका लागि भन्दै पुनः विराटनगरको विराटनगर अस्पताल एवम् विराट नर्सिङ होममा ल्याइएको हो । सुनसरीको चतरा धामस्थित आफ्नो आश्रममा लगेर कात्तिक ४ गते बलात्कार गरेको भन्दै एक महिला अनुयायीले उजुरी दिएपछि प्रहरीले उनी विरुद्ध जवरजस्ती करणी मुद्दामा अनुसन्धान थालेको थियो । छाती, मुटु, प्रोस्टेट र पत्थरीको समस्या देखाउँदै मंसिर १२ गतेबाट कृष्णबहादुर अस्पताल भर्ना भएका थिए । अवस्था गम्भीर बनेको भन्दै उनलाई आइसीयूमा पनि भर्ना गरिएको थियो। प्रहरीले आइसीयूदेखि नै पक्राउ गरेर अदालतबाट मंसिर १६ गते पहिलो पटक म्याद थप गरेर घटनाको अनुसन्धान अघि बढाएको थियो । प्रहरीले अदालतबाट अनुसन्धानका लागि चार पटकसम्म म्याद थप गरे पनि उनको अनुसन्धान अवधि अस्पतालको डिलक्स रुममै बित्यो । उनले प्रहरी हिरासतमा बस्न परेन । डिलक्स रुमलाई नै हिरासत बनाएका उनीसँग अस्पतालको शैय्याबाटै बयान लिइएको थियो । चार पटकसम्म अनुसन्धानको म्याद थप गरेको अदालतले पनि उपचारका लागि अस्पतालमा भर्ना गरेर अनुसन्धान अधिकृत र सरकारी वकिललाई कृष्णबहादुरमाथि त्यहीँबाट घटनाको अनुसन्धान अघि बढाउन आदेश दिएको थियो । म्याद थप तथा अदालतमा पेस गर्ने क्रममा उनलाई सुनसरी लैजान र त्यहाँबाट फर्काएर विराटनगर ल्याउन पटकपटक विराट मेडिकल कलेज तथा शिक्षण अस्पतालको को १ च ४०७३ नम्बरको एम्बुलेन्स प्रयोग गरियो । अदालतले धरौटीमा छाड्न आदेश दिएपछि सोमबार दिउँसो ४ बजे उनलाई त्यही एम्बुलेन्समा राखेर अस्पताल ल्याइयो । कृष्णबहादुरलाई ल्याइपुर्याउनु अघि नै उनका समर्थक र अनुयायीको अस्पतालमा भीड लागेको थियो । एम्बुलेन्सबाट ओराल्दै गर्दा समर्थनमा भेला भएका महिला तथा पुरुषले उनलाई सास्टाङ्ग दण्डवत प्रणाम गरे । उनले अनुयायीतिर हेरेर हात उठाउँदै प्रणाम फर्काए । त्यसपछि ह्वीलचेयरमा राखेर कृष्णबहादुरलाई ९ नम्बर डिलक्स रुममा लगियो । अनुसन्धान अवधिमा उपचारका लागि भन्दै अस्पतालको यही रुममा उनलाई बढी राखिएको थियो । आफू बिरामी रहेकाले बोल्न नमिल्ने भन्दै कृष्णबहादुरले लामो समयसम्म बयान दिन अस्वीकार गर्दै आएका थिए । तर बलात्कार आरोप जस्तो गम्भीर विषयको अनुसन्धान जतिसक्दो चाँडो टुङ्ग्याउनु पर्ने प्रहरी अधिकारीले बताएर अनुसन्धानमा सहयोग गर्न आग्रह गरेपछि आरोप अस्वीकार गरेका उनलाई चिकित्सकले माइनर हटअट्याक भएको बताएका छन् । उनको उपचार अस्पतालका वरिष्ठ मुटु रोग विशेषज्ञ डा ज्ञानेन्द्र गिरीले गरिरहेका छन् । डा गिरीले अझै पनि कृष्णबहादुर खतरामुक्त नरहेको जानकारी दिए । माइनर हटअट्याक सँगै उहाँलाई स्वास्थ्य सम्बन्धी अन्य धेरै समस्या रहेकाले अवस्था खतरापूर्ण छ, अन्नपूर्णसँग उनले भने, त्यही भएर अझै केही दिन चिकित्सकको निगरानीमै अस्पतालमा राखेर उपचार गराउनु पर्ने हुन्छ । जोखिमबाट बाहिर नभएका कारण लामो समयदेखि निरन्तर उपचार गरिरहनु परेको जानकारी डा गिरीले दिए । भने, सिद्धबाबालाई देखिएको रिक्स मेनेज गर्न अस्पतालमै राख्नु पर्ने हुन्छ । डा गिरीले लामो समयदेखि उपचाररत कृष्णबहादुरका बारेमा आफूले अदालतमा पनि यही कुरा लेखेर पठाइदिएको उल्लेख गरे ।"
"बुढीगण्डकी आयोजना : जग्गा एउटाको, मुआब्जा अर्कैलाई","धादिङ : जलाशययुक्त बुढीगण्डकी जलविद्युत आयोजनाअन्तर्गत डुबानमा पर्ने जग्गाको मुआब्जा दिँदा एक व्यक्तिको जग्गाको मुआब्जा अर्कै व्यक्तिलाई दिएको पाइएको छ। साविकको सल्यानटार गाउँ विकास समितिका जीवन गिरिको जग्गाको मुआब्जा सोही ठाउँमा कृष्ण, शिव, गुरु र राम उप्रेतीको नाममा गएपछि विवाद उत्पन्न भएको हो । डुबानमा पर्ने जग्गाको सूची गोरखापत्रमा निकाल्दा जीवनको गिरिको जग्गाको कित्ता नम्बर ३ (क) १४२ नम्बर उल्लेख गरिएको थिएन । गिरिले डुबानमा पर्ने आफ्नो अन्य जग्गाको मुआब्जा बुझिसक्दा कित्ता नम्बर १ सय ४२ नम्बरको जग्गाको मुआब्जा छुटेपछि खोजबिन गर्दै जाँदा मुआब्जा रकम नै उप्रेती परिवारको नाममा गएको भेटिएको जिवनका छोरा भोज गिरिले बताए । यसरी गयो अर्कोको नाममा जीवन गिरिको कित्ता नम्बर १४२ मा १ रोपनी १४ आना जग्गा रहेको छ । तर उप्रेती परिवारले आफ्नो बाबुको जग्गाबाट अंशवण्डा गरी जग्गा कित्ताकाट गरेर लिने बेलामा मालपोत कार्यलय धादिङको लापरवाहीको कारण ३४२ नम्बरको जग्गा कित्ताकाट गर्नुपर्नेमा जीवन गिरिकै १ सय ४२ नम्बर कित्ताको जग्गा कित्ताकाट गरिदिएपछि गिरिको जग्गा उप्रेती दाजुभाइको नाममा पुगेको हो । मालपोतको रेकर्डमा हेर्दा १ सय ४२ नम्बरको जग्गा जीवन गिरिकै नाममा देखिएको छ भने त्यही जग्गालाई कित्ताकाट गरेर ६२२, ६२३, ६२४ र ६२५ नम्बर कित्तामा गएको देखिएको छ । पछि बुढीगण्डकी आयोजनाको डुबानमा पर्ने भएपछि आयोजनालाई सोही लालपूर्जा उप्रेती परिवारले बुझाएको र उनीहरुकै नाममा जग्गा देखिएपछि बुढीगण्डकी आयोजनाले पनि मुआब्जा उप्रेती दाजुभाइकै नाममा हालिदिएको हो। आफ्नो १४२ नम्बर कित्ताको मुआब्जा छुटेको भनेर खोजबिन गर्दै जाँदा अरुले नै मुआब्जा बुझिसकेको फेला परेको जीवनका छोरा भोज गिरिले बताए । उनले भने, 'मालपोत कार्यालयको सवैखाले रेकर्डमा हेर्दा जग्गा हाम्रो हो भन्ने प्रमाण छ, तर मुआब्जा लिने बेलामा चाहि उप्रेती परिवारले बुझिसकेछन् ।' उक्त जग्गाको मुआब्जा करिब १० लाख ५० हजार रुपैयाँ आउने भोजले बताए।मालपोत कार्यलय धादिङले भने जग्गा कित्ताकाट गर्ने बेलामा प्राविधिक कारणबस गल्ती भएको देखिएको र त्यसलाई सच्याइसकिएको बताएको छ । उप्रेती दाजुभाइको नाममा पुगेको १ सय ४२ नम्बर कित्ताको जग्गा जीवन गिरिकै रहेकाले बुढीगण्डकी आयोजनालाई पत्र लेखेर जानकारी गराइसकिएको मालपोत कार्यलय धादिङका प्रमुख पुरुषोत्तम भण्डारी बताए । उनले भने, '२०४० सालदेखिकै कागजपत्र हेर्दा १ सय ४२ कित्ता नम्बरको जग्गा जीवन गिरिकै देखिन आयो, पहिले भएको गल्ती सच्याएर हामीले बुढीगण्डकी आयोजनालाई पत्र लेखेर मुआब्जा जीवन गिरिलाई नै दिन अनुरोध गरिसकेका छौं।' उप्रेती परिवारको जग्गाको पनि मुआब्जा दिनुपर्ने अवस्थाको भए उनीहरुलाई पनि मुआब्जा दिन र १ सय ४२ नम्बर कित्ताको जग्गाको मुआब्जा जीवन गिरिलाई नै उपलब्ध गराउन पत्र पठाइएको भण्डारीले बताए ।अरुको जग्गाको मुआब्जा समेत आफूहरुले बुझिसकेका उप्रेती परिवारले जीवन गिरिको जग्गाको मुआब्जा फिर्ता दिन भने आनाकानी गरिरहेका छन् । बुढीगण्डकी आयोजनाले पटकपटक छलफलका लागि बोलाउँदा समेत उप्रेती परिवारले आनाकानी गरिरहेको जीवनकी श्रीमती विष्णु गिरिले बताइन् । उनले भनिन्, 'मुआब्जा फिर्ता लिनको लागि दिनहुँजसो छलफल हुन्छ तर फिर्ता दिन्छु भन्दैनन्, सबै समस्या मालपोत र आयोजना कार्यलयमा पनि सुनाइसकियो तर पनि कहिँबाट सुनुवाइ भएको छैन ।' १ सय ४२ नम्बर कित्ताको जग्गाको मुआब्जा रकम आफूहरुले पाउनुपर्ने भन्दै गाउँपालिकामा समेत उजुरी गरिएको विष्णुले बताइन् । मालपोतबाट जग्गाधनी प्रमाणीत भएर आएका लालपुर्जाको नाममा मात्रै मुआब्जा वितरण गरिने भएकाले जसको नाममा लालपूर्जा कायम भएर आउँछ, उसैलाई मुआब्जा पठाइएको बुढीगण्डकी आयोजनाको मुआब्जा वितरण कार्यलयका प्रमुख कृष्ण कार्कीले बताए।"
स्वर्गीय राजा वीरेन्द्रको सम्झना,"काठमाडौं : स्वर्गीय राजा वीरेन्द्रको ७५औं जन्मजयन्ती सोमबार विभिन्न कार्यक्रम गरी मनाइँदै छ।यसैक्रममा ललितपुरको जावलाखेलस्थित वीरेन्द्रको शालिकमा माल्यापर्ण गरी श्रद्धाञ्जलि अर्पण गरिएको छ। २००२ साल पुस १४ गते जन्मिएका राजा वीरेन्द्रको २०५८ साल जेठ १९ गते नारायणहिटी हत्या काण्डमा मृत्यु भएको थियो। सो घटनामा तत्कालीन रानी ऐश्वर्य, युवराज दिपेन्द्र, अधिराजकुमार निराजन, अधिराजकुमारी श्रुतिलगायतको हत्या भएको थियो। राजा वीरेन्द्रकै समयमा २०३७ सालमा जनमत संग्रह र जनआन्दोलन २०४६ बाट नेपालमा प्रजातन्त्रको पुनर्वहाली भएको थियो।"
"सुनको मूल्य स्थिर, चाँदी फेरि बढ्यो",काठमाडौं : नेपाली बजारमा सोमबार सुनको मूल्य स्थिर छ । आइतबार तोलाको ७३ हजार ३ सय रुपैयाँमा कारोबार भएको सुन सोमबार त्यही मूल्यमा कारोबार भइरहेको नेपाल सुन चाँदी व्यवसायी महासंघले जनाएको छ। महासंघका अनुसार तेजावी सुन तोलाको ७३ हजार रुपैयाँमा कारोबार भइरहेको छ । आज चाँदीको मूल्य ५ रुपैयाँले बढेको छ ।चाँदी तोलाको ८ सय ९० रुपैयाँ कायम गरिएको छ।
पहिरोमाथि भूकम्पपीडितको बस्ती,"काठमाडौं : भूकम्पमा सिन्धुपाल्चोक जुगल गाउँपालिका१ सेपगाउँमा १४ जनाको ज्यान गयो । दर्जनौं घर ढले । सरकारले २० परिवारका लागि एकीकृत बस्ती बसायो । दुई वर्ष नबित्दै बस्ती पहिरोको जोखिममा छ । गाउँले पहिरोको त्रासमा छन् । सेपबाट एकीकृत बस्ती पुग्न एकडेढ घण्टा लाग्छ । बस्ती जनहित ग्रामीण सेवा समितिले बनाएको हो । जग्गा प्लटिङ गाउँपालिकाले गरिदिएको थियो । बस्ती बनाउन एक करोड ३७ लाख ७५ हजार खर्च भएको थियो । ३३ आना जग्गामा घर बनेका छन् । सुरक्षित स्थानमा आएको तर यहाँ पनि जोखिम उस्तै छ, भूकम्पपीडित भीमबहादुर लोप्चनले भने । भूकम्पपछि सेपगस्थानीय बासिन्दा सेलाङको काफ्लेडाँडा सरेका थिए । अहिले उनीहरू दिनभर पुुुुरानै थलोमा गएर खेतीपाती गर्छन् । राति मात्रै घर आउँछन् । सेलाङ एकीकृत बस्तीका अध्यक्ष सोबले तामाङले पीडितको श्रमदानसमेतबाट बस्ती बनेको बताए । दुई घर दलित छन् । उनीहरूको घर पहिरोको मुखमै छ । बाख्राको खोर पहिरोको जोखिममा छ । पहिरोले कुनै पनि बेला पुर्न सक्छ । घर भत्कियो । यत्रो वर्ष टहरामा बस्यौं । अहिले घर त पाएका छौं तर यहाँ सुरक्षित होला जस्तो छैन, अध्यक्ष तामाङले भने, तल पहिरो गइरहेको छ । पहिरोको मुखमा घर भएका दलित परिवार भेटिएनन् । उनीहरू गाउँमै काम गर्न गएका होलान्, अध्यक्ष तामाङले भने, दिनभर यहाँ बसेर के खाने ? समितिका कर्मचारी राकेश रानाले तीन महिनामै एकीकृत बस्ती बनाएको बताए । पहिला भूकम्पले बाँच्यौं, भूकम्पपीडित लोप्चनले भने, अब यहाँ पहिरोले लाने हो कि भन्ने डरले सताएको छ । सेलाङवासीले खेतीकिसान र वैदेशिक रोजगारीबाट गुजारा चलाइरहेका छन् । जिल्ला आयोजना कार्यान्वयन एकाइ (भवन) सिन्धुपाल्चोकका प्रमुख सन्तोष निरौलाले राष्ट्रिय पुनर्निर्माण प्राधिकरणको भूगर्भविदको टोली आएर उपयुक्त भनेरै एकीकृत बस्ती बसाइएको बताए । भूगर्भविदको टोलीले नै बस्न मिल्ने भनेर बस्ती बसाएका हौं, उनले भने । सिन्धुपाल्चोकमा ३० वटा एकीकृत बस्ती छन्, जसमा अधिकांश निर्माणाधीन छन् । हतारमा सरकारले एकीकृत बस्ती बसाएको सरोकारवालाको भनाइ छ । अधिकांश एकीकृत बस्तीमा बनेका घर साना छन् । न आँगन छ न त कुखुरा खोर, गोठ बनाउने ठाउँ छ । झुरुप्प एकै ठाउँ बनाएका बस्ती कुनै योजनाबिना हतारमा बनाएजस्ता देखिन्छन् ।"
विवाह गरौं भनेपछि हत्या,"ताप्लेजुङ : मंसिर १७ गते विहान ५ नबज्दै मन्दिरा अधिकारी उठिन्। घर कसिंगर गरिन्। आगो जोडिन्। चिया पकाइन्। अनि आमा कृष्णमायालाई बोलाउन ओछ्यानमै पुगिन्। सधैं ढिलो उठ्ने छोरी आफूभन्दा पहिले उठेर बोलाउँदा आमा दंग परिन्। दिउँसो दिदी एलिसा, मन्दिरा र आमा तिनैजना मिलेर आगनकै खलोमा मास कुटे। बुवा नन्दकुमार कामको सिलसिलामा सदरमुकाम फुङलिङ गएका थिए। भोलिपल्ट छिमेकीको पर्म तिर्न जानुपर्ने थियो। बेलुका खाना खाने क्रममा आमाले मन्दिरालाईं भनेकी थिइन्, दिदी र म बाँकी मास कुट्छौं, तँ मेला जा है। खाना खाएर हुन्छ भन्दै निस्किएकी आठराई त्रिवेणी गाउँपालिका२ चोकपुरकी १९ वर्षिय मन्दिरा हालसम्म बेपत्ता छिन्। मन्दिरालाई बेपत्ता पारेको अभियोगमा दाजु नाताका रमेश अधिकारीलाई प्रहरीले पक्राउ गरेको छ। उनीहरुबिच प्रेम सम्बन्ध रहेको खुलेको छ। रमेशले बयानमा मन्दिराको हत्या गरेको स्विकारेको प्रहरीले जनाएको ाछ। मन्दिरा र मेरो दुई वर्षदेखि प्रेम थियो। उसले बिहे गरौं भनेर दबाब दिइरहेको थियो। हामी दुवै अधिकारी भएकाले बिहे गर्न मिल्दैनथ्यो। त्यसैले मारिदिएँ, रमेशको बयान उदृत गर्दै प्रहरीले भनेको छ। मन्दिराको शव नभेटिएकाले प्रहरीले रमेशलाई व्यक्ति बेपत्ता पारेको अभियोगमा मुद्धा दायर गरी अनुसन्धान गरिरहेको छ। काका चन्द्रका अनुसार मन्दिरा बेपत्ता भएकै दिन दिदी एलिसाको फेसबुकमा झापाको हल्दीवारीस्थित नारायण पौडेलको छोरा दिपकसँग विवाह गरेको भनेर मन्दिराको फेसवुकबाट मेसेज आएको थियो। त्यसपछि परिवार छोरीले विवाह गरेको केटा र उसको पारिवारिक अवस्था वुझ्न झापा पुगेका थिए तर भेटेनन्। मन्दिरालाई बेपत्ता पारेको अभियोगमा पक्राउ परेका रमेश अधिकारी। तस्बिर : सीताराम गुरागाईं दिदीकै फेसवुकमा फेरि दलित थरका युवकले आफूलाई भारत पुर्याएको भनेर अर्को मेसेज आयो। सो मेजेस रमेशले पठाएको प्रहरी अनुसन्धानबाट खुलेको छ। वेपत्ता भएकै दिन चोकपुरस्थित उनको घरबाट करिव ४० मिनेटको पैदल दुरीमा रहेको तमोर नदी किनारको मित्ला खेतमा लगेर हत्या गरी पुलबाट नदीमा फालिदिएको रमेशले प्रहरीसमक्ष बयान दिएको प्रहरीको भनाइ छ। यसरी भयो घटना घटनामा संलग्न रमेशको मंसिर २५ गते विवाह तय भएको थियो। विवाहका सामान खरिद गर्न उनी मंसिर १७ गते फुङलिङ बजार गएका थिए। बजारबाट फर्कने क्रममा पीडितलाई सम्पर्क गरी पुलमा भेट्ने योजनाअनुसार भेट भएको थियो। भेटका क्रममा विवाहबारे विवाद भएपछि हत्या गरि झोलुंगे पुलबाट नदीमा हालिदिएको प्रहरी अनुसन्धानबाट खुलेको छ। घटनापछि रमेशले आफू अपहरणमा परेको र असुरक्षा भएको भन्दै आफ्नै परिवार तथा प्रहरीलाई झुटो जानकारी दिएका थिए। मन्दिरा वेपत्ता भएको र रमेशले आफू अपहरणमा परेको दिन एकै भएपछि अनुसन्धान रमेशतर्फ मोडिएको प्रहरी नायव उपरिक्षक ज्ञानेन्द्र फुयाँलले बताए। रमेशको वयानपछि उनलाई लिएर घटनास्थल पुगेको प्रहरीले घटना भएको भनिएको मित्ला खेतमा मन्दिराले लगाएको आउटर, कपालमा लगाउने चिम्टी, चप्पल र छोरा मान्छेले हातमा लगाउने पञ्जा र मन्दिराले कानमा लगाएको टप फेला पारेको छ। हाङपाङका रमेश मन्दिराको घरमा बसेर गुप्तेश्वर माविमा अध्यापन गर्थे। मेरा चार बहिनी छोरी हुन्। रमेशलाई छोरा सरह मानेर राखेको थिएँ, दसैंमा टिका र तिहारमा छोरीले भाइटिका लगाइदिन्थे, मन्दिराका बुबा नन्दकुमारले भने, आज यस्तो बज्रपात गरायो। छोरीले दाजु र आफुहरुले छोराको रुपमा स्विकारेको मान्छेले घटना घटाएको सुन्दा कृष्णमाया अर्धमुर्छित भएकी छन्। अपराधीलाई हदैसम्मको कारवाही गरिदिन बुबा नन्दकुमारले प्रहरीसमक्ष आग्रह गरेका छन्। प्रहरीले पत्रकार सम्मेलनमार्फत् अभियुक्त रमेशलाई आइतबार सार्वजनिक गरेको हो। गोताखोर टोली सशस्त्र प्रहरीमा मात्रै हुने र कुरिनटारबँट आउनुपर्ने भएकाले प्रशासन कार्यालयमार्फत गृह मन्त्रालयमा अनुरोध गरिएको प्रमुख जिल्ला अधिकारी डोरेन्द्र निरौलाले बताए। गृह मन्त्रालयमा लिखित र मन्त्रालयका सचिवसँग टेलिफोन गरेर अनुरोध गरिएको निरौलाले बताए। प्रहरी र स्थानीयले तमोरमा मन्दिराको शव खोजिरहेको मन्दिराका काका चन्द्रले जानकारी दिए।"
जयवागेश्वरीमा सर्वसाधारणलाई रोक,"काठमाडौं : जयवागेश्वरी मन्दिरमा सर्वसाधारणलाई प्रवेश निषेध गरिएको छ। मन्दिर भत्काउन अवरोध गरेको भन्दै मन्दिर परिसरमा प्रवेश निषेध गरिएको हो। एक साताअघि मन्दिरभित्रको अर्को मन्दिरको भित्तामा प्राचीन भित्तेचित्र भेटिएको थियो। भित्तेचित्र भत्काउन स्थानीयले अवरोध गरेको भन्दै पुरातत्व विभागले मन्दिरको ढोका बन्द गरेको हो। ७२ को भूकम्पपछि उक्त मन्दिरको गजुरलाई सबैभन्दा बढी असर पुगेको थियो। पुननिर्माणका लागि मन्दिर भत्काउन मन्दिर परिसर वरवर जस्तापाताले घेरिएको छ। यो मन्दिर विश्व सम्पदा सूचीमा रहेको पशुपति क्षेत्रभित्र पर्छ। भेटिएको भित्तेचित्र माटोले बनेको गाह्रोमा अवस्थित छ। विभागले मन्दिर भत्काउने क्रममा सो चित्रसमेत नष्ट पार्दैछ। उक्त भित्ता कमजोर अवस्थामा भएकाले सोही ठाउँमा राखेर पुनर्निर्माण गर्न नसक्ने विभागले बताएको छ। प्राचीन चित्रलाई संरक्षण गर्न नयाँ बनाइने मन्दिर सोही पेन्टिङ गरिने विभागले निर्णय गरेको छ। पशुपति क्षेत्र विकास कोषका पूर्वसदस्यसचिव तथा संस्कृतिविद् डा गोविन्द टण्डन ऐतिहासिक महत्वको उक्त भित्तेचित्र सोही ठाउँमा संरक्षण गर्नुपर्ने बताउँछन्। पुरातात्विक महत्वको चित्र मासेर नयाँ बनाउनुको कुनै अर्थ छैन, उनले भने, पुरानो भित्तेचित्रलाई सोही ठाउँमा राखेर नयाँ मन्दिर बनाउन सक्ने प्रविधि छ। त्यस विधिलाई प्रयोग गर्नुपर्छ। मन्दिरको इतिहास नै मेटिने गरी संरचना भत्काउने कार्य ठिक नभएको उनले बताए। स्थानीय तथा मन्दिरका मूलपुजारी मृत्युञ्जय कर्माचार्यका अनुसार उक्त भित्ता धरापमा रहेको भन्दै पुरातत्वले भत्काउन लागेको छ। कर्माचार्य भन्छन्, हामी त नभत्काउने पक्षमा छौं तर पुरातत्व र प्राविधिक टिमले भत्काउनै पर्ने तर्क राखेका छन्। उनीहरू यो भित्ता कमजोर भएको र संरक्षण गर्ने स्थिति नरहेको बताउँछन्। माटोले बनेको यो मन्दिरसँग जोडिएका इतिहास लिच्छविकालीन भएकाले यसको पुरातात्विक तथा ऐतिहासिक महत्व बढेको हो। पछिल्लो समय मन्दिर भत्काउने क्रममा भित्तेचित्र भेटिएपछि यो सर्वसाधारमा यो मन्दिरप्रति जिज्ञासा झन् बढाएको छ। संस्कृतिविद् हरिराम जोशीका अनुसार भित्री मन्दिर लिच्छविकालीन समयमा बनेको हो। बाहिरको मन्दिर मल्लकालीन हो, उनले भने, भित्री मन्दिर लिच्छविकालीन भएको मानदेवकालीन चाबहिलको अभिलेखबाट प्रमाणित हुन्छ। संस्कृतिविद् जोशीका अनुसार जयवागेश्वरी मन्दिर १४ सय वर्ष पुरानो हो। कतिपय विज्ञका अनुसार उक्त मन्दिर किराँतकालमा निर्माण भएर लिच्छवीकालमा पुनर्निर्माण भएको हो। त्यतिबेला मन्दिर पुनर्निर्माण गर्दा माटोले नै बनाइएको थियो। लिच्छवीकालीन भित्तेचित्र भेटियो"
"घर भत्किँदा बालकको मृत्यु, आमा घाइते",डडेल्धुरा : डडेल्धुराको नवदुर्गामा घर भत्किँदा एक बालकको मृत्यु भएको छ भने आमा घाइते भएकी छिन् । नवदुर्गा गाउँपालिका १ ओली गाउँका यज्ञबहादुर ओलीको घर भत्किँदा उनका दुई वर्षीय छोरा किरण ओलीको मृत्यु भएको हो । आइतबार दिउँसो एक्कासी दुई कोठे कच्ची घर भत्किँदा च्यापिएर किरणको घटनास्थलमै मृत्यु भएको जिल्ला प्रहरी कार्यालय डडेल्धुराले जनाएको छ । घर भत्किदा केशवकी ३५ वर्षीया श्रीमती तारादेवी ओली गम्भीर घाइते भएको जिल्ला प्रहरी कार्यालयका निमित्त प्रहरी प्रमुख विरेन्द्रबहादुर बोहराले जानकारी दिए। गम्भीर घाइते तारादेवीको डडेल्धुरा अस्पतालमा उपचार भइरहेको परिवार स्रोतले जनाएको छ । बालकको शव पोस्टमार्टमका लागि डडेल्धुरा अस्पतालमा राखिएको छ । घटनाबारे थप अनुसन्धान भइरहेको प्रहरी कार्यालय डडेल्धुराले जनाएको छ।
सिद्धबाबालाई तीन लाख धरौटीमा छाड्न आदेश,काठमाडौं : बलात्कार आरोप लागेका कृष्णदास गिरी (सिद्धबाबा)लाई धरौटीमा रिहा गर्न अदालतले आदेश दिएको छ। सुनसरी जिल्ला अदालतका न्यायाधीश राधाकृष्ण उप्रेतीको इजलाशले उनलाई तीन लाख रुपैयाँ धरौटीमा रिहा गर्न आदेश दिएको हो । एक २९ वर्षीया महिलालाई करणी गरेको आरोप सिद्धबाबामाथि लागेको थियो। उनलाई मंसिर १६ गते विराटनगरको एक निजी अस्पतालको सघन उपचार कक्ष (आईसीयू) बाटै पक्राउ गरी अदालतमा उपस्थित गराएको थियो। आइतबारदेखि दुई दिनसम्म चलेको थुनछेक बहसपछि जिल्ला अदालत सुनसरीले यस्तो आदेश दिएको हो । आफ्नै अनुयायी महिलालाई आश्रममा बोलाएर बलात्कार गरेको उजुरीका आधारमा गिरी गत मंसिर १६ गते पक्राउ परेका थिए । यता कृष्णदासलाई कडा कारवाही हुनुपर्ने माग गर्दै आएका महिलाहरुले भने उच्च अदालत जाने चेतावनी दिएका छन् ।
अरुण चौधरीलाई मानार्थ विद्यावारिधि,"काठमाडौं : सीजी होल्डिङ्सका अध्यक्ष तथा प्रबन्ध निर्देशक अरुण चौधरीलाई उद्यमशीलतामा मानार्थ विद्यावारिधि प्रदान गरिएको छ । मलेसियाको लिम्कक विंग युनिभर्सिटी अफ क्रिएटिभ टेक्नोलोजीले चौधरीको रणनीतिक मानसिकता, जनशक्ति व्यवस्थापन सीप तथा परोपकारी भावलाई सम्मान गरेको हो । चौधरीलाई मलेसियाका राजकुमार तथा त्यस विश्वविद्यालयका संस्थापक तथा अध्यक्षले दीक्षान्त समारोहमा उपाधी प्रदान गरेका हुन् । विश्वविद्यालयले अफ्रिका, युरोप तथा एशियाका विभिन्न कलेजलाई सम्बन्धन प्रदान गरेको छ । मानार्थ विद्यावारिधि ग्रहण गर्दै चौधरीले नेपाल शैक्षिक क्षेत्र उत्थानमा आफ्नो इच्छा रहनुको कारण नेपाली विद्यार्थीमाझ विश्वस्तरीय शैक्षिक प्रणाली परिचित गराउनु रहेको बताए । नेपालको अधिकांश युवा शिक्षा तथा रोजगारीका क्रममा प्रवाशमा रहेको बताउँदै उनले नेपालीको वित्तीय पीडा सोच्नै नसकेको बताए । उनले विश्वस्तरीय पढाइ नेपालमा भित्र्याइँदा नेपाली युवाको आत्मविश्वास बढ्ने विश्वास उनको छ। मलेसियामा मुख्य क्याम्पस रहेको लिम्कक विंग विश्वविद्यालयमा एक सय ५० भन्दा बढी मुलुकका ३० हजारभन्दा बढी विद्यार्थी अध्ययनरत् छन् । यो एसियाको अब्बल आर्ट्स र डिजाइनको अध्यापन गरिने विश्वविद्यालयमध्ये पर्छ।"
"चिसिँदै हावापानी, बढ्दै रोगव्याधी","काठमाडौं : तापक्रम निरन्तर घट्दो छ । तराईका अधिकांश भू भागमा बाक्लो हुस्सु र कुहिरो देखिन्छ । उपत्यकामा दिउँसो झुलुक्क घाम देखा परे पनि चिसो महसुस भइरहेको छ । मुलुकका विभिन्न भागमा तापक्रम घट्दै गएकाले सबै सजग हुन आवश्यक छ । रोगव्याधिले सताउन सक्छ । पश्चिमी वायुको वहाब नेपालतर्फ बढिरहेकाले चिसो भइरहेको जल तथा मौसम विज्ञान विभाग, हावापानी शाखा प्रमुख डा इन्दिरा कँडेल बताउँछिन् । यतिबेला सूर्य दक्षिणि गोलाद्र्धतर्फ ढल्किएको छ । उत्तरतर्फ रहेको नेपालमा पश्चिमी चिसो वायु आइरहेको छ । यसले गर्दा पनि जाडो महसुस भइरहेको छ, उनले भनिन् । उनले साइबेरियाबाट आएको चिसो हावा पनि मिसिँदा ठन्डी बढेको बताइन् । चिसो हावाको घनत्व बढिरहेकाले ठन्डीले धेरैलाई सताइरहेको छ । विभागका अनुसार २५ मंसिरदेखि मुलुकको पश्चिमी भूभागबाट न्यूनचापीय प्रणालीको प्रवेश भएको छ । यो प्रणालीका कारण देशको पश्चिमी उच्च पहाडी र हिमाली भूभागमा हिमपातसमेत भएको थियो । दुई साताअघि पश्चिमी वायुकै प्रभावले मुलुकको अधिकांश भूभागमा वर्षा भएकाले तापक्रम चिसिँदै गएको विभागले जनाएको छ । विभागका अनुसार तराईमा अझै केही दिन हुस्सु र कुहिरो लाग्नेछ । दिउँसो राम्रोसँग घाम नलाग्ने भएकाले तापक्रममा गिरावट आइ चिसो नै रहनेछ । आगामी मंगलबारसम्म पहाडी भूभागमा आंशिक बदली हुने विभागले अनुमान गरेको छ । चिसोबाट बचौं त्रिवि शिक्षण अस्पताल महाराजगन्जकी छाला रोग विशेषज्ञ डा रिता श्रेष्ठ चिसोको बेला छालाजन्य समस्या देखिने बताउँछिन् । जाडो समयमा हावामा पानीको कण न्यून हुन्छ । हावा सुक्खा हुन्छ, उनले भनिन्, छालामा हुने पानीको मात्रा सुक्खा हावाले पनि उडाउँछ । सुक्खा छालामा अनेकखाले संक्रमण हुन्छ । छाला चिलाउने, फुट्नेलगायत समस्या देखा पर्छन् । अनुहार सुक्खा हुन्छ । उच्च रक्तचापको औषधि सेवन गरिरहेका र मुटुजन्य समस्याबाट पीडितले चिसो मौसममा सजग हुनुपर्ने वरिष्ठ मुटुरोग विशेषज्ञ डा प्रकाशराज रेग्मी बताउँछन् । जाडोमा शरीरको तापक्रम घट्न जान्छ । यस्तो अवस्थामा मुटुको धड्कन छिटो चल्नुपर्ने हुन्छ, उनी भन्छन्, धड्कन छिटो छिटो चल्दा मुटुमा दबाब पर्छ । कमजोर मुटु छ भने फेल हुन सक्छ । जाडोले मुटुका रक्तनली खुम्चिने र एकाएक रक्तनली खुम्चिए हृदयाघात समेत हुनसक्ने उनी बताउँछन् । चिसो मौसममा विशेषगरि बालबालिका र वृद्धवृद्धालाई संक्रमणको सकस हुने गरेको छ । त्रिवि शिक्षण अस्पतालका सहप्राध्यापक डानिरज बम ठन्डी मौसममा रोगव्याधिले सताउने बताउँछन । बालबालिकामा रोग प्रतिरोधात्मक क्षमता विकसित नभइसक्दा र ज्येष्ठ नागरिकमा न्यून हुने भएकाले झन् बढी सजग हुनुपर्ने उनको सुझाव छ । चिसोले निमोनिया, दम, बाथ, टाइफाइडलगायत समस्या लिएर सरकारी एवं निजी स्वास्थ्य संस्थामा उपचारका गर्न आउने बिरामीको संख्या बढेको अस्पतालले जनाएको छ ।"
रगत अभाव हुन नदिन विद्यार्थीको रक्त समूह पहिचान,"बैतडी : जिल्लाको दशरथचन्द नगरपालिकाभित्रका माध्यमिक विद्यालय कक्षा १० देखि १२ सम्म अध्ययनरत विद्यार्थीको रक्त समूह पहिचान गर्न थालिएको छ । आवश्यक परेका बेला रगत सहज रुपमा रगत उपलब्ध गराउन रक्त समूह पहिचान गर्न थालिएको स्वास्थ्य कार्यालयका प्रमुख योगेशप्रसाद भट्टले बताए । जिल्लामा रक्त सञ्चार केन्द्रको व्यवस्था छैन् । रगत आवश्यकता परेका बिरामीलाई बाहिर रिफर गर्नुपर्ने बाध्यता छ । जिल्लामा बिरामीलाई रगत दिनु परेमा सेना र प्रहरीको भर पर्नुपर्ने अवस्था छ। विद्यार्थीको रक्त समूह परीक्षण गरी त्यसको तथ्यांक जिल्ला अस्पताल, रेडक्रस र जिल्ला समन्वय समितिमा राखिने जिल्ला अस्पतालका ल्याब असिष्टेन्ट चन्द्र डोबालले बताए। विद्यार्थीको नाम, सम्पर्क नम्बर, रक्त समूहसहितको सूची तयार पार्ने काम भइरहेको उनले बताए। अहिले सम्म ३ विद्यालयमा सो कार्यक्रम सम्पन्न गरिएको स्वास्थ्य कार्यालयले जनाएको छ । दशरथचन्द मावि सुन्दरखालीमा ९३, जगदम्बा मावि रानीबुंगामा ६५ जना र दानेश्वर नागार्जुन मावि रातामाटामा ८७ जना विद्यार्थी रक्त समूह पहिचान गरिएको ल्याब असिष्टेन्ट डोबालले बताए । विद्यालयमा विद्यार्थीको रक्त समूह पहिचानले जिल्ला अस्पतालमा उपचार गराउन आउने बिरामीलाई सजिलो हुने अस्पतालका निमित्त प्रमुख डा बसन्तराज जोशीले बताए । उनले भने, 'हामीलाई आकस्मिक रगतको आवश्यकता पर्दा विद्यार्थीलाई रक्तदान गर्नका लागि आग्रह गर्छौं।यसोगर्दा रगत अभावमा जोकसैले ज्यान गुमाउने छैनन्।' रक्त समूह पहिचानले रगतदान गर्ने बानीको समेत विकास हुने दशरथचन्द मावि सुन्दराखालीका शिक्षक तेजप्रसाद भट्टले बताए ।"
"सामाजिक सञ्जाल दुरुपयोग गरे १५ लाखसम्म जरिवाना, ५ वर्ष कैद","काठमाडौं : सूचना प्रविधिसम्बन्धमा व्यवस्था गर्न बनेको विधेयक संसदीय समितिमा पारित भएको छ। प्रतिनिधिसभाको विकास तथा प्रविधि समितिले आइतबार प्रतिपक्षीको फरक मतका बाबजुद विधेयक बहुमतले पारित गरेको हो। प्रमुख प्रतिपक्षी दल कांग्रेसका सांसदले विधेयकमा थुप्रै संकुचित प्रावधान राखिएको भन्दै फरक मत राखेका थिए। समिति सदस्यसमेत रहेका कांग्रेसका ४ सांसद बहादुरसिंह लामा, जिपछिरिङ लामा, रामबहादुर बिष्ट र रंगमति शाहीले विधेयकमा चारबुँदे फरक मत प्रस्तुत गरेका छन्। कार्यान्वयन गर्न नसकिने कानुन बनाउँदा विधायिकाको कानुन बनाउने शक्तिमा एकप्रकारको नैतिक ह्रास र राजनीतिक रूपमा विधायिकाको वैधतामा गम्भीर प्रश्न उठ्छ, चार सांसदको फरक मतमा भनिएको छ, विधायिकाले आफ्नो विधि निर्माण गर्ने शक्तिलाई क्षिण गर्नु स्वाभाविक हो। चार सांसदले विधेयकको सामाजिक सञ्जालसम्बिन्धत व्यवस्था (दफा ९१ र ९४), सूचना प्रविधि अदालत गठन (दफा ११५), साइबर आतंक गर्न नहुने (दफा ८४), साइबर बुलिङ गर्न नहुने (दफा ८३), उपकरण प्रयोग गर्नुपूर्व अनुमति लिनुपर्ने (दफा ८१) र परिभाषा (दफा १) र दफा ८८ र ९४ मा फरक मत राखेका छन्। सञ्चार तथा सूचना प्रविधिमन्त्री गोकुल बाँस्कोटाले समितिमा विभिन्न देशको नजिर हेरेरै सरकारले यो विधेयक ल्याएको प्रस्ट्याए। विश्वका सबै देशमा यस्ता कैयांै व्यवस्था छन्, हामीले इजिप्टको जस्तो कडा व्यवस्था ल्याएका छैनौं, उनले भने। यो विधेयकले नियन्त्रण गर्नेभन्दा पनि सूचना प्रविधि क्षेत्रमा आएको विकृति नियन्त्रण गर्छजस्तो लाग्छ, मन्त्री बाँस्कोटाले भने। त्यस्तै, कांग्रेस सांसद बहादुरसिंह लामा विधेयकले जनतालाई समस्यामा पार्ने बताउँछन्। राणाशासनमा पनि वर्षको एकपटक गाईजात्रा भरेर व्यंग्य गर्न पाइन्थ्यो, उनले भने, यो विधेयकको माध्यमबाट सरकारले जनतालाई खुम्च्याउने रणनीति ल्याएको छ। विधेयकको दफ ९१ मा दर्ता नभएको उक्त कम्पनीलाई नेपालमा प्रतिबन्धसमेत लगाउने प्रावधान छ। उक्त विधेयकमा सामाजिक सञ्जाल दुरुपयोग गरे प्रयोगकर्तालाई सजाय दिने व्यवस्था छ। विधेयकको दफा ९५ मा २८ वटा विषयलाई विपरीत कार्य भन्दै यी कार्य गरे कसुर मानिने प्रावधान छ। नेपालको सार्वभौमिकता, राष्ट्रियता, राष्ट्रिय सुरक्षा, राष्ट्रिय एकता, राष्ट्रिय हितविरुद्ध बोल्नु, संघीय एकाइबीच सुसम्बन्ध खलल पर्ने गरी वर्गीय, जातीय, धार्मिक, क्षेत्रीय, साम्प्रदायिक घृणा फैलाउने विषयमा अभिव्यक्ति सार्वजनिक गर्नु, कुनै पनि व्यक्तिलाई घृणा, द्वेष, अवहेलना गर्नुलाई विधेयकमा विपरीत कार्य भनिएको छ। सामाजिक सञ्जालमार्फत विपरीत कार्य गरे कसुर हेरी अधिकतम १५ लाख रुपैयाँ जरिवाना वा ५ वर्ष कारावास सजाय अथवा जरिवाना र कारावास हुन सक्ने व्यवस्था विधेयकमा उल्लेख छ। कुनै पनि प्रयोगकर्ताले दफा ८५ मा उल्लिखित यौनजन्य दुव्र्यवहार गरे ३० हजार रुपैयाँ जरिवाना वा तीन वर्षसम्म कैद वा दुवै सजाय हुने प्रावधान छ। त्यस्तै, विद्युतीय प्रणालीको प्रयोग गरी कसैले कुनै व्यक्तिलाई हैरानी गर्ने, जिस्क्याउने, होच्याउने, हतोत्साहित गर्ने, अपमान गर्ने वा हप्काउनेजस्ता कार्य गरे १० लाख रुपैयाँ जरिवाना वा पाँच वर्ष कैद वा दुवै सजाय हुने प्रावधान छ। दफा १०५ मा कसुरसम्बन्धी मुद्दाको अनुसन्धान सूचना प्रविधिसम्बन्धी ज्ञान भएको कम्तीमा प्रहरी निरीक्षकस्तरको अधिकारीले गर्नेछ। सरकारले प्रत्येक प्रदेशमा सूचना प्रविधि अदालत गठन गर्ने र अदालतमा एक जना कानुन सदस्य, एक जना सूचना प्रविधि सदस्य र एक जना वाणिज्य सदस्य रहने व्यवस्था गरेको छ। सामाजिक सञ्जालमा गाली गर्नुअघि पाँच वर्ष जेल बस्न तयार हुनुस् सामाजिक सञ्जाल दुरुपयोग बढ्यो सामाजिक सञ्जाल दुरुपयोग : ख्यालख्यालमै झेल सामाजिक सञ्जाल : प्रयोग गर्ने कि प्रयोग हुने ?"
झापामा क्यान्सर अस्पताल,"झापा : प्रदेश १ को झापामा अत्याधुनिक उपकरणसहितको क्यान्सर अस्पताल निर्माण भएको छ । बिर्तामोडमा करिब १ बिघा जग्गामा ४ सय करोड लगानीमा लागतमा नवनिर्मित अस्पतालले पुस १६ गतेबाट सेवा सुरु गर्ने तयारी गरेको छ । झापाको बिर्तामोडमा रहेको बी एन्ड सी मेडिकल कलेज टिचिङ अस्पतालको भगिनी संस्थाका रूपमा अत्याधुनिक प्रविधिसहितको निर्माण गरिएको क्यान्सर अस्पतालमा दक्षिणपूर्वी एसियाकै नमुना र अत्याधुनिक उपकरणयुक्त भएको अस्पतालले जनाएको छ । नेपालमै पहिलोपटक नयाँ प्रविधि भित्र्याएका हौं, अस्पतालका निर्देशक दुर्गा प्रसाईले भने, यो प्रविधि अमेरिका र सिंगापुरमा छ, भारतले जोड्ने तयारी गर्दै छ, त्यसैले दक्षिणपूर्वी एसियाकै नमुना भनेका हौं । यो प्रविधिका मेसिने क्यान्सरका बिरामीलाई एक मिनेटमानै रेडिएसन दिनसक्ने ट्रु बिम लिनियर एक्सेलेरेटर मेसिन भएको क्यान्सर अस्पतालका मेडिकल डाइरेक्टर डावीरेन्द्र यादव बताउँछन् । अस्पताल रहेको स्थान बिर्तामोडबाट १८ सय किलोमिटरको पेरिफेरीमा यो प्रविधिको अस्पताल नभएको अस्पतालको दाबी छ । बी एन्ड सी अस्पतालसँगै जोडिएको तथा एउटै समूहले लगानी गरेको पूर्वाञ्चल क्यान्सर अस्पतालमा शल्याक्रियाका लागि पाँचवटा मोडुलर शल्यक्रिया कक्ष पनि निर्माणकै चरणमा छ ।"
ट्याक्टरको ठक्करबाट स्कुटर चालकको मृत्यु,विराटनगर : विराटनगररंगेली सडक खण्ड अन्तर्गत मोरङको धनपालथान गाउँपालिका४ कर्सियामा ट्याक्टरको ठक्करबाटस्कुटर चालकको मृत्यु भएको छ। आइतबार राति रंगेलीबाट विराटनगरतर्फ आउँदै गरेको को ३८ प १७७ नम्बरको स्कुटरलाई विपरित दिशाबाट जाँदै गरेको को १ त ७८४३ नम्बरको ट्याक्टरले ठक्कर दिँदा दुर्घटना भएको हो। ट्याक्टर विराटनगरस्थित कृषि सामग्री संस्थानबाट रसायनिक मल बोकेर रंगेली जाँदै थियो। दुर्घटनामा स्कुटर चालक सुनसरीको दुहवी नगरपालिका२ का १८ वर्षीय रुपेश चौधरी माझीको मृत्यु भएको इलाका प्रहरी कार्यालय रंगेलीका प्रहरी निरीक्षक लेखनाथ दाहालले बताए। उनका अनुसार दुर्घटनामा गम्भीर घाइते भएका रुपेशको उपचारका क्रममा विराटनगरको कोशी अस्पतालमा राति ८ बजे मृत्यु भएको हो। घाइते भएका स्कुटरको पछाडि सवार दुहवी७ का १७ वर्षीय चन्द्रप्रकाश चौधरीको कोशी अीपतालमा उपचार भइरहेको छ। ट्याक्टरलाई नियन्त्रणमा लिइएकोे फरार रहेका चालक सुनवर्षी नगरपालिका९ डाइनियाका ३५ वर्षीय प्रकाश शर्माको खोजी भइरहेको प्रहरी निरीक्षक दाहालले जानकारी दिए।

शीर्षक,विवरण
अन्योलग्रस्त मेलम्ची,"गर्नैपर्ने काम नगर्ने, नगर्नुपर्ने काम गर्नुलाई पनि भ्रष्टाचार मानिन्छ। भ्रष्टाचार गर्नलाई घुस खाएकै हुनुपर्छ भन्ने छैन। घुस खाने नियत राखी गरिने जुनसुकै निर्णय पनि भ्रष्टाचारजन्य कृत्य हुन्। यो प्रवृत्तिले संघीयदेखि स्थानीय सरकारले सञ्चालन गरेका प्रत्येक आयोजनामा जरा गाडेको छ। त्यसैको सिकार भएको हो मेलम्ची। समय र परिस्थितिअनुरूप गर्नुपर्ने निर्णय नगरेकै कारण मेलम्चीमा राज्यलाई थप दुई अर्ब ५२ करोड रुपैयाँ भार पर्दैछ। त्यसको क्षतिपूर्ति कसले दिने ? कसलाई जिम्मेवार बनाउने ? अधिकार प्राप्त अधिकारीले गरेको निर्णयअनुसार मेलम्चीको ठेकेदार सीएमसीले ३६ करोड रुपैयाँ भुक्तानी पाउनुपर्थ्यो, त्यो दिइएन। भुक्तानी नदिएपछि ठेक्का तोडियो। त्यो बाँकी काम गर्न नयाँ ठेक्का सम्झौता गर्नुपर्नेछ। समयले समयको बर्बादीका अतिरिक्त राज्यलाई थप आर्थिक दायित्व थपिन पुग्यो। हिसाबै गर्ने हो भने अब ३६ करोडभन्दा सात गुणा बढी तिर्नुपर्नेछ। अझ अन्तर्राष्ट्रिय अदालतबाट आउने फैसलाले राज्यले कति अर्ब रुपैयाँ तिर्नुपर्ने हो, त्यो बाँकी नै छ। एक सचिवका कारण उत्पन्न भएको परिस्थिति हो यो। धारामा पानी जोडिने दिन गन्ती हुँदै गर्दा एकाएक मेलम्ची खानेपानी आयोजनाको ठेक्का तोडिएको थियो। पाँच महिनायता उत्पन्न अन्योल चिर्न सरकार चुकिरहेको छ। अझै पुराना ठेकेदार फर्काउने या नयाँ ठेकेदार नियुक्ति गर्ने भन्ने विषयमा खानेपानी मन्त्रालय आफैं निचोडमा पुगेको देखिन्न। पुरानो ठेकेदार सीएमसीलाई पुनः काममा लगाउँदा उसका सर्त मान्नुपर्ने र त्यो कानुनविपरीत हुने तर्क आयोजनाको संस्थापन पक्षको छ। सीएमसीलाई काम गर्नबाट वञ्चित गराउने कर्ममा अघिल्ला खानेपानी सचिव गजेन्द्र ठाकुरलाई साथ दिँदै आएको आयोजना संस्थापन पक्षले नयाँ कामको फेहरिस्त र ठेक्काको प्याकेज तयार गरेको छ। यसअनुसार बाँकी तीन प्रतिशत कामका निम्ति अब दुई अर्ब ५२ करोड रुपैयाँ लाग्ने अनुमान निकालेको छ। गत मंसिरदेखि भुक्तानीका लागि ताकेता गरिरहेको सीएमसीलाई ३६ करोड रुपैयाँ दिएको भए ठेक्काको नयाँ प्याकेजका लागि राज्यले २ अर्ब ५२ करोड रुपैयाँ खर्च गर्नै पर्दैनथ्यो। राज्यलाई यति ठूलो परिणाममा अनावश्यक भार बोकाउने अघिल्ला सचिव ठाकुरलाई जवाफदेही बनाउन पनि सरकार चुकेको छ। त्यतिबेला ठाकुर कारबाहीमा परेको भए सीएमसी फर्कने वातावरण बन्थ्यो। कुनै पनि ठेकेदारले काम गरिसकेपछि भुक्तानी पाउनुपर्छ। यो सर्वव्यापी नियम हो। काम गरेर भुक्तानी नपाउने भनेको नियत खराब भएरै हो। मेलम्ची मात्र होइन, मुलुकका अन्य विकास निर्माणका आयोजनामा पनि यो रोग व्याप्त छ। अन्यत्र कहीं जानु पर्दैन, हाम्रै एक मात्र अन्तर्राष्ट्रिय विमानस्थलको एउटा ठेक्का प्रकरण हेरे पुग्छ। सन् २०११ मा पूरा भएको विमानस्थल सुधार आयोजनाको भुक्तानी कोरियन कम्पनीले अभै पाएको छैन। यसमा एउटै कारण छ कमिसन। कमिसन नपाएसम्म भुक्तानी नगर्ने रोगले ठूलाठूला आयोजना मात्र होइन, स्थानीय निकायले सञ्चालन गरेका साना र मसिना आयोजनालाई गाँजेको छ। अख्तियार दुरुपयोग अनुसन्धान आयोगले रंगेहात पक्राउ गरेका छिटफुट घटना सार्वजनिक हुने गर्छ। कमिसन नपाएसम्म भुक्तानी नदिने अडानमा रहेका पदाधिकारीहरू यदाकदा अख्तियारको यस्तै रंगेहात अपरेसन मा पर्ने गर्छन्। यो प्रवृत्तिले राष्ट्रिय महारोगको विकराल रूप धारण गरिसकेको छ। बेलैमा यसलाई अन्त्य नगरेसम्म सुशासन र समृद्धि सोम शर्माको सपनामै सीमित हुनेछ। मेलम्चीलाई यो अवस्थामा पुर्याउन जिम्मेवार ठहरिएकाहरू दण्डित भएनन्। भएको भए तिनका प्रवृत्ति अरू हाकिम र आयोजनामा सर्दैनथ्यो। सीएमसीले नेपाली आपूर्तिकर्तालाई करोडौं रुपैयाँ तिर्न बाँकी छ। उनीहरूले आपूले पाउनुपर्ने भुक्तानी नपाएसम्म अरूलाई मेलम्चीमा काम गर्न नदिने चेतावनी दिइसकेका छन्। उता ठेकेदार अन्तर्राष्ट्रिय अदालतमा गएर नेपाल सरकारबाट अर्बाैं रुपैयाँ झार्ने दाउमा छ। यता सरकारले नयाँ ठेक्का बन्दोबस्त गर्न लागेको छ। यी परिवेशले नयाँ ठेक्का भए पनि एक वर्षमा पूरा हुन कठिन छ।"
विप्लवका दुई नेता बाँकेमा पक्राउ,"नेपालगन्ज : विप्लव नेतृत्वको नेपाल कम्युनिस्ट पार्टीका उच्च तहका दुई नेता बाँकेबाट पक्राउ परेका छन्। जानकी गाउँपालिकाको गनापुरबाट बुधबार दिउँसो करिब २ बजे पोलिट्ब्यूरो सदस्य भरत बम र कालिकोट जिल्लाका जनसरकार प्रमुख सत्यबहादुर शाहीलाई इलाका प्रहरी कार्यालय कोहलपुरको टोलीले पक्राउ गरेको हो। पक्राउ परेका दुवै कालिकोट निवासी हुन्। उनीहरुको साथबाट विष्फोटका लागि तयारी अवस्थामा रहेको प्रेसर कुकर बम र रणनीतिक दस्तावेज फेला परेको इलाका प्रहरी कार्यालय कोहलपुरका प्रहरी नायव उपरीक्षक रमेशबहादुर सिंहले जानकारी दिए। अन्नपूर्णसँग कुरा गर्दै प्रहरी नायव उपरीक्षक सिंहले भने, उनीहरुको साथबाट बरामद ल्यापटपमा महत्वपूर्ण रणनीतिक दस्तावेज फेला परेको छ। गनापुरस्थित एक व्यवसायिक फर्ममा विष्फोट गराउने तयारीका साथ हिँडिरहेको अवस्थामा उनीहरुलाई पक्राउ गरिएको हो।"
म्याग्दीमा बस दुर्घटना : १५ घाइते,बेनी : म्याग्दीको बेनी नगरपालिका ९ जम्रेनीमा बुधबार बस दुर्घटना हुँदा १५ यात्रु घाइते भएका छन्। बेनीदेखि तोरीपानी जाँदै गरेको ना ५ ख ५७२४ नम्बरको बस दुर्घटना भएको हो। दुर्घटनाका सबै घाइतेको बेनी अस्पतालमा उपचार भइरहेको छ। घटनास्थल पुगेका ट्राफिक प्रहरीका अनुसार साँधुरो सडकबाट बस पल्टिएको हो। घाइतेमध्ये बेनी९ का ५८ वर्षीया रुद्रबहादुर चोखालको अवस्था गम्भीर छ। प्रहरीले चालकलाई नियन्त्रणमा लिएको छ। दुर्घटनाको कारणबारे अनुसन्धार भइरहेको प्रहरीले जनाएको छ।
अस्पतालबाटै बिरामी बेपत्ता,"दमौली : उपचारका क्रममा अस्पतालबाटै एक वृद्ध बेपत्ता भएका छन्। विशेष आवासीय उपचार केन्द्रमा उपचारत लामो समयदेखिका क्षयरोगका बिरामी भानु नगरपालिका१० दुधेकुनाका ५६ वर्षीया बद्रीबहादुर गुइँदेल वैशाख १९ गतेदेखि बेपत्ता छन्। अस्पताल नजिकै लौरी र टोपी छाडेका गुइँदेल सम्पर्कमा नआएपछि प्रहरीले विशेष तालिमप्राप्त कुकुर र जनशक्तिका साथमा खोजी गरिरहेको छ। उनले छाडेका सामान नजिकैको भिरमा समेत सशस्त्र प्रहरी बलको मनकामना गण र विपद् व्यवस्थापन तालिम केन्द्रका सशस्त्र प्रहरीले समेत विशेष खोजी अभियान सञ्चालन गरेका थिए। तर टोलीले नजिकैको भिरमा उनको कुनै पनि संकेत प्राप्त नगरेको तनहुँका प्रहरी नायव उपरीक्षक लिलाराज लामिछानेले बताए। आशंका गरेको क्षेत्रमा कुनै संकेत भेटिएन, उनले भने,फरक क्षेत्रमा पनि खोजी जारी छ। प्रहरीलाई स्थानीय र बन्दीपुर गाउँपालिकाले पनि गुइँदेलको खोजी अभियानमा सघाइरहेको छ। तर हालसम्म कुनै संकेत नभेटिएकाले खोजी टोली निराश छ। कुकुरले पनि फेला पार्न सकेन पछिल्लो समय स्थानीयले गुइँदेललाई देखेको भनेका क्षेत्रमा कुकुरले केही दूरीसम्म पछ्याए पनि थप संकेत भेट्न सकेको छैन। गुइँदेल निःशुल्क आवासीय सेवाअन्र्तगत बन्दीपुर अस्पतालमा रहेको क्षयरोग उपचार केन्द्रमा ११ महिनादेखि उपचाररत थिए। सुरक्षा गार्डसमेतको निगरानी रहने केन्द्रमा बिहान बेलुका सुरक्षा निगरानी केही कमजोर भएका बेला उनी निस्किएको ठानिएको छ। सरकारले गत वर्षबाट क्षयरोगका बिरामीलाई विशेष सुविधा दिएर उपचार केन्द्रमा राख्दै आएको छ।"
रातो मच्छिन्द्रनाथे जात्राको पहिलो दिन,रातो मच्छिन्द्रनाथको जात्राको पहिलो दिन । देखिएको भिड । तस्बिर : सुनिता डंगोल
ल क्याम्पसका सहायक प्रमुख देवकोटालाई हृदयघात,काठमाडौं : नेपाल ल क्याम्पसका सहायक क्याम्पस प्रमुख एवं वरिष्ठ अधिवक्ता सनद देवकोटालाई हृदयघात भएको छ। देवकोटाले छाति र टाउकोमा असजिलो महसुस गरेपछि बुधबार राति जाँचका लागि अन्नपूर्ण न्युरो अस्पताल पुर्याइएको थियो। अस्पतालका नसा रोग विशेषज्ञले मुटुमा प्रभाव परेको जानकारी दिएका थिए। त्यस लगत्तै देवकोटा आफैं कार चलाएर महाराजगञ्जस्थित मनमोहन कार्डियोथोरासिक भास्कुलर एण्ड ट्रान्सप्लान्ट सेन्टरमा पुगेका थिए। देवकोटाको स्वास्थ्य अवस्था स्थिर रहेको नेपाल बार एशोसियसनका पूर्वमहासचिव सुनिलकुमार पोखरेलले जानकारी दिए।
स्कुले बालक मृत भेटिए,नुवाकोट : नुवाकोटमा एक स्कुले बालक मृत भेटिएका छन्। बेलकोटगढी नगरपालिका ८ जिलिङ घर भई देवीघाटको सहिद जगतप्रकाश जंग शाह संस्कृत माविको कक्षा ९ मा अध्ययनरत १६ वर्षीय गणेश दाहाल मृत भेटिएका हुन्। जिल्ला प्रहरी कार्यालय नुवाकोटका अनुसार हराएको २७ घण्टापछि उनको शव तादी खोलामा भेटिएको हो। गाउँलेले शव देखेपछि प्रहरीलाई खबर गरेको स्थानीय माधवकुमार गजुरेलले जानकारी दिए। सोमबार दिउँसो ४ बजेतिर बुबासँग देवीघाट बजारमा क्यारेमबोर्ड खेल्न जान्छु भनेर हिँडेका गणेश घर फर्किएका थिएनन्। उनको शव पोष्टमार्टमका लागि नुवाकोट जिल्ला अस्पताल त्रिशूलीमा राखिएको छ। बाललको हत्या गरिएको आशंका परिवारले गरेका छन्। परिवार र आफन्तले छानबिन गरेर दोषीलाई कारबाही गर्नुपर्ने माग गरेका छन्। बाललको मृत्यु सम्बन्धमा अनुसन्धान भइरहेको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लीमगरले जानकारी दिए।
सेनाका अधिकृतले जिते दुई खसी,नुवाकोट : नेपाली सेना अधिकृत आधार तालिम समूह र सैन्य आधार तालिम समूहबीच नुवाकोटमा भएको मैत्रीपूर्ण फुटबलमा अधिकृत समूह विजयी भएको छ। नुवाकोट आदर्श बहुमुखी क्याम्पस बट्टारको खेल मैदानमा भएको मैत्रीपुर्ण खेलमा नेपाली सेना अधिकृत आधार तालिम समूहले र सैन्य आधार तालिम समूहलाई दुईका विरुद्ध तीन गोलले पराजित गरेको हो। नं १ तालिम गण त्रिशूलीको आयोजनामा भएको मैत्रीपूर्ण फुटवल खेलमा अधिकृत समूह एक गोल अन्तरले विजयी भएको हो। अधिकृत समूहका सन्दीप ढुङ्गानाले २ र दीपेश शाहीले एक गोल गरेका हुन्। आयोजक तालिम गण त्रिशूलीका गणपति खेमराज शर्माले अधिकृत समूह र तालिमरत खेलाडीबीच पहिलो पटक खुल्ला मैदानमा आयोजना गरिएको प्रतियोगिताले नागरिकनेपाली सेनाबीच सौहार्दपूण सम्बन्ध स्थापित गर्न सहयोग पुगेको बताए। विजयी सेनाको अधिकृत टोलीलाई ४०४० किलोग्रामका दुई खसी प्रदान गरिएको श्री नं १ तालिम गणले जनाएको छ।
विश्वमै दुर्लभ चिर कालिज,"जाजरकोट : चिर कालिज सुन्दर पन्छी हो। विश्वमै लोपोन्मुख अवस्थामा रहेको दुर्लभ चिर कालिज जाजरकोटका जंगलमा पाइन्छन्। यो चरा दुईदेखि चार फिट लामो हुन्छ। कुखुराजस्तै देखिने यो चराको पुच्छर लामो हुन्छ। यसले एकान्त जंगलमा खोर बनाएर अन्डा पार्छ। कुखुराजस्तै ओथारो बसेर चल्ला कोरल्छ। यो कालो, खैरो र छिरबिरे रङको हुन्छ। कालिजभन्दा स्वभाव र बनावट अलि फरक हुन्छ। पोथीभन्दा भाले अलि ठूलो र बलियो हुन्छ। पछिल्लो समय विश्वमै दुर्लभ चिर कालिजको व्यापक चोरी सिकार हुन थालेको छ। सम्बन्धित निकायको बेवास्ता र संरक्षणको अभावमा यसको चोरी सिकार बढेको हो। यो पन्छी जिल्लाका नायकवाडा, रोकायगाउँ, रामीडाँडा, सक्ला, खगेनकोट, लहँ, रग्दा, भगवती, पैक, ढिमे, झाप्रा, अर्छानी लगायतका स्थानमा पाइन्छ। चिर कालिजलाई स्थानीय सिकारीले पासो थापेर मार्ने गरेको राष्ट्रिय पन्छी संरक्षण संघका सदस्यसमेत रहेका पशु स्वास्थ्य प्राविधिक गोविन्दबहादुर सिंहले बताए। विश्वमै दुर्लभ पन्छीलाई चेतनाको अभावमा मार्ने गरिएको उनको भनाइ छ। एक हजार आठ सयदेखि तीन हजार मिटरको उचाइमा यसको बासस्थान हुन्छ। घाँसे भीरपाखा र झाडी भएको पारिलो स्थानमा चिर कालिज पाइन्छ। यसको संरक्षणका लागि अहिलेसम्म कुनै निकायबाट पहल भएको देखिन्न। सरकारले नौ प्रजातिका संरक्षित चराको सूचीमा चिर कालिजलाई राखेको छ। यसलाई मारेमा कानुनी कारबाही हुने व्यवस्थासमेत गरिएको छ। तर नियामक निकायले बेवास्ता गर्दा र यसको महत्त्वबारे स्थानीयवासीलाई जानकारी नहुँदा चिर कालिज मार्ने क्रम बढिरहेको सक्ला२ का बुद्धि ध्यारले बताए। चोरी सिकारका साथै वनजंगलको विनाश र आगलागीका कारण पनि चिर कालिजलाई प्रतिकूल असर परिरहेको छ। जनचेतनामूलक कार्यक्रमका माध्यमबाट यसको संरक्षण गर्न सके जाजरकोटमा प्रशस्त मात्रामा चिर कालिज वृद्धि गर्न सकिने पशु स्वास्थ्य प्राविधिक सिंहको भनाइ छ। पन्छीविज्ञ कृष्णप्रसाद भुसालको टोलीले चार वर्षअघि जाजरकोटमा गरेको एक स्थलगत अध्ययनबाट चिर कालिज रहेको तथ्य फेला पारे पनि अहिलेसम्म संरक्षणका लागि कुनै पहल गरिएको छैन। चिर कालिज पाइने क्षेत्रलाई संरक्षित क्षेत्र घोषणा गर्न सके जाजरकोटमा चिर कालिजको संख्या वृद्धि गर्न सकिने स्थानीयवासीको भनाइ छ। चिर कालिजलाई स्थानीयवासीले भरुवा बन्दुकले गोली हानेर तथा पासो थापेर मार्ने गरेका छन्। भौगोलिक विकटता र असुरक्षाका कारण चिर कालिजको चोरी सिकार बढ्दै गएको हो। समयमै संरक्षण नगर्ने हो भने यहाँको चिर कालिज पनि लोप हुने अवस्थामा पुगेको भेरी मालिका नगरपालिका२ का टीकाराम खड्काले बताए। डिभिजन वन प्रमुख मञ्जुर अहमदले मातहतका रेन्जपोस्टलाई चिर कालिजको चोरी सिकार रोक्न निर्देशन दिइसकेको बताए।"
मालपोतका दुई कर्मचारीविरुद्ध मुद्दा,"काठमाडौं : अख्तियारले दुरुपयोग अनुसन्धान आयोगले भूमिसुधार तथा मालपोत कार्यालय, बारा, कलैयाका दुई कर्मचारीविरुद्ध मुद्दा दायर गरेको छ। सोही कार्यालयमा विचाराधीन मोहीसम्बन्धी मुद्दामा जग्गाको मोही कट्टा गरी दिन्छु भनी सेवाग्राहीसँग लिने खरिदार रामजीप्रसाद साह र विचौलिया खड्गभक्त शर्मा खरेलविरुद्ध विशेष अदालतमा मुद्दा दायर भएको छ। उनीहरुलाई सेवाग्राहीसँग घुस लिँदा लिदै पक्राउ गरिएको थियो। अख्तियार भष्ट्राचार निवारण ऐन बमोजिम जरिवाना र कैद सजाय माग गरिएको छ।"
जिउँदा लाटोकोसेरोसहित २ पक्राउ,"दोलखा : प्रतिबन्धित तथा लोपोन्मुख लाटोकोसेरोसहित २ जनालाई दोलखा प्रहरीले पक्राउ गरेको छ। मोटरसाइकलमा लुकाइछिपाइ लैजाँदै गरेको २ वटा जिउँदा लाटोकोसेरोसहित २ जनालाई मंगलबार साँझ दोलखा प्रहरीले पक्राउ गरेको हो। प्रदेश ३, ०२०००३प३७८० नंको मोटरसाइकलमा कार्टुनभित्र राखी लुकाइ छिपाइ बिक्री गर्ने उद्देश्यले लैजाँदै गरेको अवस्थामा तामाकोशी गाउँपालिका१, भीरकोटबाट पक्राउ गरिएको दोलखाका प्रहरी निरीक्षक प्रदिप महतले जानकारी दिए। विशेष सूचनाको आधारमा चेकजाँच गर्ने क्रममा मोटरसाइकल चालक मन्थली नगरपालिका१, रामेछापका २८ वर्षीय मंगल तामाङ र पछाडि बस्ने खाँडादेवी गाउँपालिका९, रामेछाप २८ वर्षीय रवि लामालाई पक्राउ गरिएको प्रहरी निरीक्षक महतले जानकारी दिए। लाटोकोसेरोसहित पक्राउ परेका तामाङ र लामालाई थप अनुसन्धानका लागि बुधबार डिभिजन वन कार्यालय दोलखामा बुझाइएको प्रहरी निरीक्षक महतले जनाए।"
कटहरीयाका व्यापारी एक सातादेखि सम्पर्कबिहीन,"रौतहट : रौतहटको कटहरिया नगरपालिकाको बजारमा आइएमई (मनी ट्रान्फर) सेवा संचालन गर्दै आएका एक व्यापारी एक सातादेखि सम्पर्कबिहीन छन्। कटहरिया नपा ५ का ३६ वर्षीय श्रीभगवानप्रसाद साह वैशाख १७ गते बेलुकादेखि बेपत्ता छन्।अपहरण हो वा आफै कतै गएर लुकेका हुन भन्ने खुल्न सकेको छैन। हराइरहेका साह गरुडाका व्यापारी भोजेन्द्र चौधरीलाई सापटी दिइएको पैसाको हिसाब गर्न गएको र सोही दिनदेखि उनी बेपत्ता छन्।गरुडा कोल्डस्टोर संचालक चौधरीसँगको हिसाब किताबका लागि गएको र सोही दिनदेखि साह बेपत्ता भएको आफन्त मनोहर साहले बताए। साहका परिवारले उनी अपहरणमा परेको आशंका गरेको छ।परिवारले खोजिका लागि प्रहरीलाई दबाब दिइरहेका छन्।हराइरहेका साहले चौधरीको पसलमा आफूले प्रयोग गर्दै आएका २ थान मोबाइल, चढेर आएको मोटरसाइकल, बिलबुक, नागरिकता, सेन्चुरी बैंकको रकम ट्रान्सफर गर्ने बिएलबी मेसिन छाडेका छन्। चौधरीको गरुडा बजारमा कोल्डस्टोर छ।प्रहरीले साहको बारेमा अनुसन्धान भइरहेको जनाएको छ।"
बालुवाटार जग्गा प्रकरण : अनुसन्धान प्रभावित नपार्न प्रधानमन्त्रीलाई पत्र,काठमाडौं : बालुवाटार जग्गा प्रकरणमा सम्भावित अभियुक्तलाई उम्काउने अभिप्रायले प्रधानमन्त्रीबाट आएको अभिव्यक्ति प्रति ट्रान्सपेरेन्सी इन्टरनेसनल नेपाल (टीआई नेपाल) ले आपत्ती जनाएको छ। अख्तियार दुरुपयोग अनुसन्धान आयोग वा अन्य सम्बन्धित निकायको स्वतन्त्र र निष्पक्ष अनुसन्धान प्रक्रियामा कसैबाट अनुसचित दबाब नदिन टीआईले माग गरेको हो। बुधबार विज्ञप्ति सार्वजनिक उसले निष्पक्षरुपमा अनुसन्धान तथा न्यायिक प्रक्रियालाई अगाडि बढाउन अनुकुल वातावरण सिर्जना गर्नु प्रधानमन्त्रीको दायित्व भएको उल्लेख गरेको छ। अख्तियारले अनुसन्धान प्रक्रिया अगाडि बढाई रहेको अवस्थामा सरकारसम्बद्ध राजनीति दलका पदाधिकारीलाई कानुनी कारवाहीबाट जोगाउने उद्देश्यले प्रधानमन्त्रीले अभिव्यक्ति दिनु गलत भएको उसको ठहर छ। टीआर्इ नेपालले सरकारले बालुवाटार जग्गा प्रकरणमा सरकारले जाँचुबुझ समिति गठन गरी सत्य तथ्या पत्ता लाउन गरिएको प्रयासलाई सराहनीय भनेको छ। अध्यक्ष खेमराज रेग्मीले जारी गरेको विज्ञप्तिमा बालुवाटारको ११३ रोपनी जग्गा व्यक्तिको नाम दर्ता गराई हडप्नेसम्मको अनियमिताप्रति गम्भीर ध्यानार्षण भएको जनाएको छ।
दुर्घटनामा घाइते भएका यादवको मृत्यु,राजविराज : सवारी दुर्घटनामा घाइते साइकल यात्रीको बुधबार उपचारका क्रममा मृत्यु भएको छ।मोटरसाइकलको ठक्करले घाइते सप्तरीको रुपनी गाउँपालिका २ का साइकल यात्री ४५ वर्षीय महेन्द्र यादवको उपचारका क्रममा मृत्यु भएको सप्तरी प्रहरीले जनाएको छ। सप्तरीको रुपनी गाउँपालिका २ स्थित रुपनीराजबिराज सडक खण्डमा भएको सवारी दुर्घटनामा घाइते भएका यादवको न्युरो अस्पताल विराटनगरमा उपचार भइरहेको थियो। रुपनीबाट राजबिराजतर्फ आउँदै गरेको स६प १८७२ नम्बरको मोटरसाइकलले रुपनीतर्फ जाँदै गरेको यादव सवार साइकललाई मंगलबार राति ठक्कर दिएको थियो। मोटरसाइकल र मोटरसाइकल चालकलाई प्रहरीले नियन्त्रणमा लिएको जनाएको छ।
सीप सिकेका कैदीबन्दीको माग : 'काम खोजिदिनुस्',"दमौली : तनहुँ कारागारमा सजाय भोगिरहनुभएका होमबहादुर दर्जी तीन महीने सिलाइकटाइ तालीम लिएपछि उत्साहित छन्। घरेलु तथा साना उद्योग विकास समिति र व्यास नगरपालिकाको सहयोगमा कारागारमा सञ्चालित सिलाइकटाइ तालीमले उनलाई स्वरोजगार बन्न उत्प्रेरणा जगाएको छ। कारागारमा यत्तिकै बस्नुभन्दा केही सीप सिक्ने इच्छाबमोजिम तालीममा सहभागी भएका उनले सीप सिकेपछि अब कामको माग गरेका छन्। भन्छन्, सीप त सिकियो, अब कामको खोजी गरेका छौँ।' उनको कैद भुक्तानी हुन अब दुई महीना बाँकी छ। कैद भुक्तान गरेर बाहिर निस्केपछि समेत सिलाइकटाइ व्यवसाय सञ्चालन गर्ने सोच बनाएको उनले बताए। उनले भने, 'विभिन्न कारणवश कारागार आएर सजाय काटेँ, अब बाहिर निस्केर उद्यमी बन्ने सोच लिएको छु।' कारागारमा ९ महीनादेखि सजाय काटिरहेका गणेशबहादुर गुरुङले समेत तालीमपछि अबको कामको सुनिश्चितता हुनुपर्ने बताए। तालीमले उत्साहित बनाएको भन्दै उनले कारागार प्रशासनले कामको खोजी गरिदिनुपर्ने माग गरे। उनले भने, 'आफूको मागबमोजिम नै कारागारले सिलाइकटाइ तालीमको व्यवस्था गरिदियो, अब कामको पनि व्यवस्था गरिदिए हामीलाई सहज हुन्थ्यो।' होमबहादुर र गणेशबहादुर जस्तै कारागारमा सजाय भोगिरहेका ११ जना कैदीबन्दी सिलाइकटाइ तालीमपछि उत्साहित भएका छन्। कारागारमा यत्तिकै बितिरहेको समयलाई सदुपयोग गर्दै सिलाइकटाइ तालीम लिएपछि उनीहरुमा उद्यमी बन्ने सोच पलाएको छ। कारागारबाट निस्किएपछि सिलाइकटाइ तालीम सञ्चालन गरेर उद्यमी बन्ने ज्ञानेन्द्रबहादुर श्रेष्ठले बताए। सिलाइकटाइ तालीम लिएका मोतीलाल गुरुङ, नुर अहमद मियाँ, मोतीलाल सुनार, सन्तबहादुर श्रेष्ठ र विष्णुकान्त परियारले समेत अब काम खोजीदिन आग्रह गरे। माघ २४ गतेदेखि शुरु भएको तालीममा प्रशिक्षक मानबहादुर परियारले प्रशिक्षण दिएका थिए। प्रशिक्षणको क्रममा कैदीबन्दीलाई मेसिन फिटिङ गर्ने, कपडा काट्ने, टाँकघर बुन्ने, पेटीकोट सिलाइ, सर्ट सिलाइ, पाइन्ट सिलाइलगायतका सीप प्रदान गरिएको दर्जीले जानकारी दिए। जिल्ला कारागारका निमित्त प्रमुख नारायण अधिकारीले कैदीबन्दीको मागबमोजिम नै सिलाइकटाइ तालीम सञ्चालन गरिएको जानकारी दिँदै अबको कामको व्यवस्थाको लागि पहल गरिने बताए। उनले भने, 'गार्मेन्ट उद्योगबाट आउने सिलाइकटाइका काम कारागारमा पनि उपलब्ध गराउन प्रयास भइरहेको छ।' प्रमुख जिल्ला अधिकारी भरतकुमार शर्माले तालीमले कैदीबन्दीलाई आत्मनिर्भर बन्न सहयोग पुगेकोले कैदीबन्दीले सीपको सदुपयोग गर्नुपर्ने बताए। उनले कारागारमा रहेका अन्य कैदीबन्दीका लागि समेत माग बमोजिम तालीमको व्यवस्था गरिने जानकारी दिए। २५ जना क्षमता रहेको तनहुँ कारागारमा ६९ थुनुवा र ६७ कैदी गरी १३६ जना रहेका छन्।"
गाउँपालिकाका अध्यक्षको पारिश्रमिक क्याम्पसलाई,"बेनी : म्याग्दीको मंगला गाउँपालिकाका अध्यक्ष सतप्रसाद रोकाले पारिश्रमिक सुविधावापत सरकारबाट प्राप्त गरेको रकम बाबियाचौरको मंगला शिक्षा क्याम्पसलाई उपलब्ध गराएका छन्। समुदायद्वारा सञ्चालित क्याम्पसलाई यसअघि ६ लाख रुपैयाँ उपलब्ध गराएका अध्यक्ष रोकाले बुधबार थप २ लाख रुपैयाँ हस्तान्तरण गरेका हुन्। सोही कार्यक्रममा स्थानीय दिपक जिसीले क्याम्पसलाई ५० हजार रुपैयाँ सहयोग गरे। सञ्चालक समितिका अध्यक्ष श्रीराम पौडेल, क्याम्पस प्रमुख काशिराज गौतम, पूर्व अध्यक्ष तथा सल्लाहकार चन्द्रप्रसाद बुढाथोकी र काठमाडौ सम्पर्क समितिका संयोजक टंकप्रसाद बुढाथोकीलाई रकम हस्तान्तरण गरेका थिए। विधानअनुसार अध्यक्ष रोकालाई मानार्थ संरक्षक सदस्यता प्रदान गरिएको सञ्चालक समितिका अध्यक्ष पौडेलले बताए। शिक्षा शास्त्र संकायमा स्नातक तहमा ६० जना विद्यार्थी अध्ययनरत छन्। अध्यक्ष रोकाले यसअघि गत मंसिरमा मंगला गाउँपालिका ५ सिरकुममा रहेको किसानी आधारभूत विद्यालयलाई तीन लाख ५० हजार रुपैयाँ सहयोग गरेका थिए। पूर्व शिक्षक समेत रहेका अध्यक्ष रोकाले जनप्रतिनिधिको हैसियतमा तलबवापत प्राप्त हुने सुविधा सहयोग गर्ने घोषणा गरेका छन्।"
सडकले सुकायाे पानीका मुहान,"अछाम : साँफेबगर नगरपालिका३ नौलाकोटकी शान्ता घर्तीले घर नजिकैको खानेपानी मुहान नादेखोलाको वर्षौंदेखि संरक्षण र रेखदेख गर्दै आएकी थिइन्।उनीलगायत गाउँका सबैले त्यही खोलाको पानी पिउने, गाईवस्तुलाई खुवाउने र नुहाउनमा प्रयोग गर्दै आएका थिए। ब्राहै महिना खोलामा पानी बग्थ्यो। तर, पछिल्लो समय बाटो खन्ने नाममा जथाभावी डोजर प्रयोगले पानीका मुहान पुरिन थालेका छन्।'मुहानको वर्षौदेखि रेखदेख गर्दै आएका थियौं, जथाभावी बाटो खन्दा अहिले नाउलो 'कुवा' नै ढाकिएको छ, त्यहाँ पानीको मुहान नभएजस्तै देखिएको छ, हामीले प्रयोग गर्ने एक मात्र मुहान यही थियो,' उनले भनिन्। जनप्रतिनिधिले चाहेको भए पानीको मुहानलाई जोगाउन सक्थे तर, कसैले चासो नदेखाएको उनले गुनासो गरिन्। पानीको मुहान पुरिएपछि स्थानीय चिन्तित छन्। मूलको सिरानीमा डोजर चलाएर बाटो बनाएपछि पानीको मुल सुक्दै गएको स्थानीयको गुनासो छ।'आधा जिन्दगी यही मुलको पानी खाएर बित्यो, 'स्थानीय मोतीदेवी लुहारले भनिन्, 'अब यसो भन्दा कथा सुनाएजस्तै लाग्छ, म ७० वर्षकी भएँ। लगभग दश वर्षदेखि नाउलामा पानीको मात्रा कम हुँदै आएको थियो, त्यो कुवा पनि पुरियो। खानेपानी नभए बाटोले मात्र के गर्नु ?' ब्राहै महिना पापडेपानीको खोलामा पानी बग्थ्यो। तर, पछिल्लो केही वर्षयता त्यो खोला सुख्खा छ। 'मूल कता हरायो कता', स्थानीय मानबहादुर कुँवरले भने, 'अहिले नादेखोला समेत पुरिएपछि बुढीगंगाको पानी बोक्नुपर्छ।' पापडेपानीको खोला समेत आजभोली सुख्खा छ। केही वर्ष पहिले त्यही पानीले यहाँका स्थानीयले खेतमा सिँचाई पनि गर्थे। ०६४ सालमा साँफे बुढाकोट सडक निमार्णका क्रममा डाँडा खोतलिन थालेपछि मुलको पानी सुक्ने क्रम बढेको हो। गत चैत्र महिनादेखि नयाँ सहर आयोजनाअन्तर्गत मष्टामाडौं देउझाल नौलाकोट सडक खन्ने क्रममा नादेखोलाको पानीको मुहान पुरिएको हो।बाटो खन्ने विषयमा स्थानीयलाई कुनै जानकारी नगराएर बाटो खन्ने काम गरिएको स्थानीयको भनाई छ। 'सडकका विषयमा जानकारी नै छैन, 'स्थानीय मंगलादेवी कुँवरले भनिन्, 'आफ्नो जग्गामा डोजर आएपछि मात्र थाहा भयो, सबैभन्दा दु:खको कुरा हामीले प्रयोग गर्दै आएको पानीको मुहान पुरिएको छ।' पहाडी जिल्लामा डोजर प्रयोगले निर्माण कार्य चाँडो हुने भएपनि क्षति पनि उत्तिकै रहेको स्थानी बताउँछन्।डोजर चलाउँदा उर्वर जमिन कटान हुने, पानीका मूलहरू सुक्ने, खोलानाला पुरिने तथा बाढीपहिरो आउनेजस्ता समस्या देखिन थालेको जिल्ला वन कार्यालय अछामका रेन्जर बिमल चन्दले बताए। 'मनपरी तरिकाले बाटो खनेका छन्, त्यसबाट हुनसक्ने क्षतिको मूल्यांकन गरिएको छैन, विकास गर्ने नाममा पानीको मुहान सुकिरहेका छन्,उनले भने, 'सडक खन्नुअघि वातावरणीय प्रभाव मूल्यांकन गरिनुपर्थ्यो। तर, डोजर चालक प्रविधिक भएका छन्। चन्दका अनुसार सडक बनाउँदा वातावरणीय प्रभाव मूल्यांकन गराएका छैनन्। कतिपय ठाउँमा रातरात बाटो खन्ने काम गरेका छन्। जथाभावी पानीको मुहानबाट डोजर प्रयोग गरिएको छ। पानीका मुहान खलबलिएर सुकेका छन्। बाढी पहिरोको पनि उत्तिकै डर छ। 'पछिल्लो समय जलवायु परिर्तनका कारणले पानीका स्रोतहरु घट्ने, सुक्ने क्रम रहेको छ, 'पर्वतीय जलाधार जलवायु परिवर्तनका समानुकुल आयोजनाका निमित्ति प्रमुख दामोदर ऐरले भने, ' जथाभावी डोजर प्रयोगले पानीको संकट निम्तिने प्रष्ट देखिन्छ।'"
"चोरको कुटपिटबाट वृद्ध दम्पती घाइते, गरगहना लुटियो",चितवन : पूर्वी चितवनको राप्तीमा बुधबार बिहान एक समूहले चोरी गर्ने क्रममा कुटपिट गर्दा वृद्ध दम्पती घाइते भएका छन् ।उनीहरुको साथबाट चोरी गर्ने समूहले गरगहना लुटेर लगेका छन्। जिल्ला प्रहरी कार्यालय चितवनले दिएको जानकारी अनुसार राप्ती नगरपालिका७ बस्ने ७६ वर्षीय ओम शर्मा पोखरेलको घरमा बिहान करिब २ बजेतिर दुईजनाको समूहले चोरी गर्ने क्रममा पोखरेल दम्पतीलाई आक्रमण गरेको हो।सो क्रममा पोखरेल र श्रीमती ६५ वर्षीया मनरुपा घाइते भएका छन्। उनीहरुको भरतपुर अस्पतालमा उपचार भइरहेको छ।मनरुपाको कानको गहना लुट्ने क्रममा कानको लोती चुँडिएको जनाइएको छ। वृद्ध दम्पतीको साथबाट रिङ र सिक्री गरी करीब दुई तोला सुन लुटिएको प्रहरीले जनाएको छ। पोखरेल दम्पतीको अवस्था खतरामुक्त रहेको र चोरी गर्ने समूहको खोजीकार्य भइरहेको जिल्ला प्रहरी कार्यालय चितवनका प्रहरी प्रहरी नायब उपरीक्षक दुर्गाराज रेग्मीले दिएका छन्। रासस
प्रहरी विचौलियासँग मिलेको पाइए कडा कारबाही हुन्छ : आईजीपी खनाल,"काभ्रे : नेपाल प्रहरीका महानिरीक्षक (आईजीपी) सर्वेन्द्र खनालले प्रहरीले कुनै विचौलियासँग मिलेको पाइए कडा कारबाही हुने बताएका छन्। जिल्ला प्रहरी कार्यालयको भवन उद्घाटन गर्दै आईजीपी खनालले भने, विचौलियासँग मिलेर पीडितलाई दुःख दिएको थाहा भए कडा कारबाही हुन्छ। जिल्ला प्रहरी कार्यालयको भवन नेपाल सरकारको नियमित बजेट तथा राष्ट्रिय पुननिर्माण प्राधिकरणको सहयोगमा निर्माण भएको हो। पछिल्ला दिनमा त्यस्ता घटना सार्वजनिक भएकोप्रति आपत्ति जनाउँदै उनले विचौलियासँग मिलेर पीडितलाई मिलेर दबाब दिए कडा कारबाही हुने चेतावनी दिएका हुन्। प्रहरीको काम निष्पाक्ष छानबिन गरेर दोषीलाई कारबाही गर्ने भएकाले विचौलियासँग मिल्नेकुरा प्रहरीले कल्पना पनि गर्नु नहुने बताए। इन्जिनियर ईश्वर थापाका अनुसार ६ करोड ८४ लाख लागतमा भवन निर्माण भएको हो। कार्यक्रमा प्रमुख जिल्ला अधिकारी कृष्णबहादुर राउत, प्रदेश ३ का प्रहरी प्रमुख दीपक थापा, स्थानीय निकायका प्रमुख लगायतको उपस्थित रहेको थियो। जिल्ला प्रहरी कार्यालय काभ्रेको उद्घाटन गर्दैै आईजीपी सर्वेन्द्र खनाल । तस्बिर : शिखर चिमौरीयाएपीवान टेलिभिजन"
समृद्धिको सपना बोकेर साइकल यात्रा,"राजविराज : साइकल यात्री कर्ण श्रेष्ठको यात्रा प्रदेश २ आइपुगेको छ।खोटाङ्गको दिक्तेलबाट यात्रा थालेका श्रेष्ठ एक नम्बर प्रदेशअन्तर्गत १४ वटै जिल्लाको भ्रमण सम्पन्न गरी प्रदेश २ आइपुगेका छन्। खोटाङ्गको रुपाकोट मझुवागढी नगरपालिका ४ खाल्लेका ३४ वर्षीय श्रेष्ठले खोटाङ्गको हलेसीलगायत देशकै धार्मिक एवं पर्यटकीय स्थल चिनाउने उद्देश्यले चैत ३ गतेबाट यात्रा थालनी गरेको बताए। सप्तरीको भ्रमण सकेर सिरहा हिंडेका उनले ६ महिनामा साइकल यात्राबाटै देशभरीका ७७ वटै जिल्लाको भ्रमण गर्ने योजना रहेको सुनाए। पर्यटन क्षेत्रको विकास गर्न र आत्मनिर्भर बन्नसके मात्रै समृद्धि सम्भव छ भन्ने मान्यताका साथ श्रेष्ठले साइकल यात्रा थालेका हुन्।'भ्रष्टाचार मुक्त समाजको निर्माण गरौं, धार्मिक एवं पर्यटकीय क्षेत्रको प्रबद्र्धन गरौं,' नाराका साथ आफ्नै खर्चमा यात्रामा निक्लिएका श्रेष्ठले समृद्धिको मुख्य आधार शिक्षा भएकाले दुई खाले शिक्षा नीति अन्त्य गरी व्यवहारिक र प्राविधिक शिक्षाको आवश्यक्तामा जोड दिए। शिक्षाका नाममा व्यापार, सुशासनका नाममा असमानता, विकासका नाममा मौलाएको भ्रष्टाचार र अनियमितता तथा कानुन पालना एवं कार्यान्वयनमा हुने गरेको विभेद देखेर त्यसविरुद्ध जागरण ल्याउन साइकल यात्रामा निक्लिएको साइकल यात्री श्रेष्ठले बताए। देशको चिन्ता टाउकोमा र माया छातीमा राखेर साइकलबाट नै देशको सबै जिल्ला घुम्न सकिने सन्देश दिन पनि देश दौडाहामा हिंडेको उनको भनाई छ। स्नातक गरी फोटो स्टुडियो र किराना पसल सञ्चालन गरिरहेका श्रेष्ठ साइकल यात्रामार्फत् पर्यटकीय क्षेत्र र धार्मिक स्थलहरु चिनाउन तथा भ्रष्टाचारविरुद्ध नेपाली जनतालाई एकजुट बनाउन उपयुक्त माध्यम लागेकोले देश भ्रमणमा निक्लेको बताउँछन् । खोटाङको दर्जनौ धार्मिक तथा पर्यटकीय स्थल घुमेका उनको 'खोटाङको प्राकृतिक सम्पदा' नामक पुस्तक प्रकाशित छ । श्रीमतीलाई वृद्ध बुवाआमा र नाबालक दुई छोराको जिम्मेवारी सुम्पिदै यात्रामा निक्लिएका श्रेष्ठलाई देशको हालतबारे निकै चिन्ता लाग्ने गरेको बताए। सरकारको मूल नारा 'समृद्ध नेपाल, सुखी नेपाली' बाट समेत प्रभावित श्रेष्ठले प्राविधिक एवं व्यवहारिक शिक्षा लागु गरेर स्थानीय साधन स्रोत परिचालन गरे मुलुक समृद्ध हुने बताए। सरकारको अभियानमा यात्राले सहयोग पुग्ने बताएका उनले नेताहरुको बोली र व्यवहार समान हुनुपर्ने तथा चुनावी घोषणापत्र अनुसार काम हुनुपर्ने जिकिर गरे।विकासका नाममा गाउँगाउँमा सडक सञ्जाल विस्तार भइरहे पनि गुणस्तरिय काम नभइरहेको यात्राको अनुभव सुनाउँदै श्रेष्ठले कालोपत्रे गरिएका सडक महिना दिन नपुग्दै भत्कन थालेकाले त्यसविरुद्ध जनताले खबरदारी गर्नुपर्ने बताए। व्यवहारिक शिक्षा र सो अनुरुपको रोजगारीको अवसर नहुँदा युवाहरु विदेशिन बाध्य भइरहेको उनको बुझाइ छ। सरकारले ठूलो लगानी गरेर गाउँगाउँमा विद्यालय पुर्याए पनि गुणस्तरीय शिक्षाका लागि गाउँबाट काठमाडौं नभए सदरमुकामका निजी विद्यालय भर्ना हुने परिपाटी छ' उनी भन्छन, 'हावापानी, भूगोल र स्थानीय साधन स्रोत सदुपयोग गर्न सकिने शिक्षा नभएकाले लाखौं प्रजातीका बनस्पति जडीबुटी, ८३ हजार मेगावाट क्षमताको विद्युत उत्पादन गर्ने र खेती सिंचाइ गर्ने जलश्रोत, कच्चा पदार्थ र खनिज पदार्थहरु त्यसै खेर गइरहेको छ।' पढ्नका लागि बाहिरिनेहरु गाउँमा फर्केर नआउने गरेको दावी गर्दै श्रेष्ठ वर्तमान शिक्षा नीति र पाठ्यक्रम परिमार्जन गरी समतामुलक, व्यावहारिक, प्राविधिक र सिपमुलक शिक्षा लागू गर्नुपर्ने माग राख्छन्।"
रेड पाण्डाको छालासहित एक पक्राउ,डोल्पा : रेड पाण्डा (हाब्रे) को छालासहित एक पक्राउ परेका छन्। डोल्पा मुड्केचुला गाउँपालिका ३ रिडिङ बस्ने वर्ष ३६ का जगबहादुर थापालाई प्रहरीले रेड पाण्डाको छालासहित पक्राउ गरेको हो। दुर्लभ वन्य जन्तु रेडपाण्डा (हाब्रे) थापाको घरमा मारेर राखेको भन्ने गोप्य सूचनाका आधारमा प्रहरी चौकी कालिकाले प्रहरी नायव निरीक्षक दत्तबहादुर मल्लको टोलीले जगबहादुर थापाको घरबाट छालासहित पक्राउ गरेको जिल्ला प्रहरी कार्यालय डोल्पाले जानकारी दिएको छ। जिल्ला प्रहरी कार्यालय डोल्पाले पत्रकार सम्मेलन गर्दै डोल्पामा पहिलो पटक रेडपाण्डा (हाब्रे) को छालासहित पक्राउ गरेको सार्वजानिक गरेको छ। करिब ९० सेन्टीमिटर लामो रेडपाण्डा यहि वैशाख ८ गते भेडा गोठालो गएको बेलामा जंगलमा कुकुरले मारेको उनले स्वीकार गरेको जिल्ला प्रहरी कार्यालय डोल्पाका निमित्त कार्यालय प्रमुख ईन्द्रबहादुर साउदले जानकारी दिए। थापालाई रेडपाण्डाको एक थान छाला र २ थान मुजुल्का डिभिजन वन कार्यालयम बुझाउने र कानुन बमोजिमको कारवाही हुने भएको छ।गएको फागुनबाट मुड्केचुला गाउँपालिकाको सबै क्षेत्रमा रेड पाण्डा नेटर्वकले पहिलो पटक अध्ययन गर्न थालेको हो। यदि रेड पाण्डा (हाब्रे) थुनेमा वा मारेमा १० देखि १५ वर्ष जेल र ५ देखि १० लाख जरिवान हुने कानुनी व्यवस्था रहेको निमित्त डिभिजन वन कार्यालयका प्रमुख शुशिल सुबेदीले जानकारी दिए। समुन्द्र सतहबाट २२ सय मिटर देखि ४८ सय मिटर सम्मको उचाइमा करिब २५ डिग्री तापक्रममा पाइने हाब्रे डोल्पाको मुड्के चुलामा जिल्लाकै सबैभन्दा धेरै पाउने अनुमान गरिएको रेड पाण्डा नेटर्वकले गरेको छ।
प्युठानको बंगाली मेडिकलमा शिलबन्दी,"प्युठान : सरुमारानी गाउँपालिका ५ जस्पुर प्यूठानमा संचालनमा रहेको एक अवैध मेडिकलमा शिलबन्दी गरिएको छ। गैर नेपाली नागरिकले संचालन गरेको बंगाली मेडिकलमा बुधबार गाउँपालिकाबाट पुगेको अनुगमन समितिले शिलबन्दी गरेको हो। गत मंसिर २६ गते मेडिकल अवैध भएको भेटिएपछि गाउँपालिकाले एक साताभित्र संचालकलाई कार्यालयमा उपस्थित हुन पत्र काटेको थियो। तर, पाँच महिना वितिसक्दा समेत संचालक कार्यालयमा नआएपछि शिलबन्दी गरिएको प्रमुख प्रशासकीय अधिकृत अम्मर वलीले जानकारी दिए। उनका अनुसार मेडिकल संचालक कलकत्ता निवासी शंकर लस्कर हुन्। मेडिकलले म्याद गुज्रिएका औषधि बिरामीलाई दिँदै आइरहेको भेटिएको समेत उनले जनाए। लस्करले विगत डेढ वर्षदेखि मेडिकल संचालन गर्दै आइरहेको स्थानीयले बताएका छन्। प्रमुख प्रशाकीय अधिकृत वलीको नेतृत्वमा स्वास्थ्य शाखा सहसंयोजक, वडा अध्यक्ष, जस्पुर स्वास्थ्यचौकी इन्चार्जलगायत सहभागी थिए। लस्करकै दाजुभाइ नाता पर्ने अर्का गैर नेपाली नागरिकले गाउँपालिकाकै वडा नम्बर २ स्थित दरभानमा संचालन गरेको दर्लामी फार्मेसी समेत अवैध भएको पाइएको छ। फार्मेसीका संचालक कंकन लस्कलाई मंगलबार एक साताभित्र आवश्यक कागजातसहित गाउँपालिकामा उपस्थित हुन पत्र काटिएको स्वास्थ्य शाखा सहसंयोजक टेकेन्द्र रायमाझीले जानकारी गराए। तोकिएको समयमा उपस्थित नभए उक्त फार्मेसीमा समेत शिलबन्दी गरिने उनको भनाइ छ। बजार अनुगमन निर्देशिका २०७५ दफा १४ को उपदफा क बमोजिम औषधिपसलमा शिलबन्दी गरेको गाउँपालिकाले जनाएको छ।"
डा विमल अग्रवाललाई हृदयघात,"विराटनगर : विराटनगरका चर्चित बाल रोग विशेषज्ञ डा विमल अग्रवाललाई हृदयघात भएको छ। ६ वर्षदेखि कोसी अस्पतालमा कार्यरत अग्रवालको अवस्था चिन्ताजनक रहेको उपचारमा संलग्न चिकित्सकले बताएका छन्। उनी मंगलबार उपचारका लागि विराटनगरकै नोबेल शिक्षण अस्पतालमा भर्ना भएका थिए। उपाचारका क्रममा इसीजी गर्दा केही असहज देखिएपछि इको गरिएको थियो। इकोका क्रममा मुटुको धमनी अवरुद्ध रहेको देखिएको कोसी अस्पतालका मेडिकल सुपरिटेन्डेन डा रोशन पोखरेलले जानकारी दिए। अग्रवालका निकटस्थ डा पोखरेलेका अनुसार बुवाको एन्जियोग्राफी गर्न नोबेल लैजाने भनेर डा अग्रवालले अस्पतालबाट बिदा स्वीकृत गराएका थिए। आफ्नो स्वास्थ्य अवस्थाका बारेमा पनि उनले आफ्ना निकटस्थ चिकित्सकलाई जानकारी गराएका थिएनन्। अरु बेला भन्दा उनले एक महिनादेखि भिन्न व्यवहार देखाउँदै आएको पोखरेलको भनाइ छ। साथीभाइसँग धेरे घुलमिल नगर्ने, पत्रपत्रिका पढेर टोलाइरहने जस्ता व्यवहार अग्रवालले देखाउँदै आएको चिकित्सकहरुको भनाइ छ। उपचारका क्रममा मंगलबार रातिबाटै अवस्था गम्भीर बनेपछि डा अग्रवालका विषयमा भारतको मेदान्त अस्पताल र काठमाडौंका वरिष्ठ चिकित्सकसँग पनि थप उपचारका लागि सल्लाह गरिएको थियो। नोबेल अस्पतालका अनुसार भेन्टिलेटरमा राखेर उपचार गराइरहेका डा अग्रवालको बे्रनडेड भइसकेको छ। नोबेल अस्पतालमा अहिले अग्रवालका परिवारसहित विराटनगरका विशेषज्ञ चिकित्सक, स्वास्थ्यकर्मी, आफन्त, शुभचिन्तक र विभिन्न सामाजिक संघ संस्थाका प्रतिनिधिको भीड लागेको छ।"
सर्पले डसेर शिशुको मृत्यु,राजविराज : सर्पले डसेर सप्तरीमा बुधबार एक ९ महिने शिशुको मृत्यु भएको छ।तिलाठी कोइलाडी गाउँपालिका ५ बनरझुलाकी प्रियाकुमारी रायको सर्पदंशले दिउँसो मृत्यु भएको जिल्ला प्रहरी कार्यालय सप्तरीले जनाएको छ। सोही ठाउँमा रहेका शिशुको ठूलो बुवा दिनेशकुमार रायको घर आँगनमा खेल्ने क्रममा शिशुले दुलोभित्र हात हाल्दा सर्पले डसेको उनका बुवा रन्जितकुमार रायले बताए। विषालु सर्प गोमनले बालिकालाई डसेपछि उपचारका लागि राजविराज ल्याउँदै गर्दा बाटोमै मृत्यु भएको प्रहरी उपरीक्षक राजेन्द्र विष्टले बताए।
चार सय ३३ स्थानीय तहले बुझाए रिक्त विवरण,"काठमाडौं : संघीय मामिला तथा सामान्य प्रशासन मन्त्रालयमा ४३३ स्थानीय तहले मात्र रिक्त पदपूर्तिका लागि माग बमोजिम विवरण बुझाएका छन्। मन्त्रालयले गत वैशाख २० गतेसम्म ७५३ स्थानीय तहलाई रिक्त दरबन्दी सङ्ख्यासहितको विवरण पठाउने भने तापनि अहिलेसम्म ४३३ स्थानीय तहले मात्र विवरण पठाएको मन्त्रालयका सहसचिव भुपराज बरालले जानकारी दिए। अझैं ३२० स्थानीय तहले रिक्त दरबन्दीको विवरण बुझाएका छैनन्। उनले दरबन्दी विवरण नबुझाउने स्थानीय तहलाई ताकेता गरिएको जानकारी दिए।उनका अनुसार ती स्थानीय तहले करीब १० हजार कर्मचारीको रिक्त दरबन्दी विवरण पठाएका छन्। मन्त्रालयले रिक्त दरबन्दीको पदपूर्तिका लागि स्थानीय तहबाट विवरण माग गरेको हो। स्थानीय तहले पठाएको विवरणको अद्यावधिक गर्ने कार्य भइरहेको उनले जानकारी दिए। स्थानीय तहबाट सङ्कलन गरिएको विवरणलाई मन्त्रालयले विज्ञापन गर्न लोकसेवा आयोगलाई पठाउने सहसचिव बरालले बताए।स्थानीय तहमा ६६ हजार ९०८ दरबन्दीमध्ये ५० हजार ७९० कर्मचारी समायोजन गरे पनि अझैं १६ हजार ११८ कर्मचारी अपुग छन्। जनताको प्रत्यक्ष सेवा जोडिएको स्थानीय तहमा कर्मचारी अभाव हुन नदिन सरकारले यसै आर्थिक वर्षभित्र स्थानीय तहमा रिक्त रहेको पदपूर्ति गर्न दरबन्दी माग गरेको हो। मन्त्रालयले गत चैत १४ गते संघ, प्रदेश र स्थानीय तहमा एक लाख ३१ कर्मचारी समायोजन गरेको थियो। स्थानीय तहमा निजामतीबाट ३१ हजार ४३, साविक स्थानीय निकायका १० हजार ५४०, साविक जिल्ला विकास समितिबाट एक हजार २४१ र अन्य सेवाबाट ३१६ तथा स्थानीय सरकार सञ्चालन ऐनअनुसार सात हजार ६५० कर्मचारी समायोजन गरिएको थियो। मन्त्रालयले संघमा ४८ हजार ४०९ को दरबन्दीमा ४० हजार ७६९ र प्रदेशमा २२ हजार २९७ मध्ये १४ हजार ६५९ समायोजन गरेको थियो। संघमा सात हजार ६४० र प्रदेशमा सात हजार ६३८ कर्मचारी अझै अपुग छन्। रासस"
बर्दियामा सुझाब संकलन गर्दै थारु आयोग,"गुलरिया : थारुहरुको आर्थिक सामाजिक सांस्कृतिकलगायत विविध अधिकार सुनिश्चितताका लागि थारु आयोगले सुझाव संकलन गर्ने काम सुरु गरेको छ।बर्दियाको बारबर्दिया नगरपालिकामा बर्दिया, बाँके, दाङ्ग, कैलालीलगायत विभिन्न ६ जिल्लाका जिल्ला समन्वय समिति प्रमुख, बर्दियाका थारु अगुवाहरु तथा ८ वटै पालिकाका प्रमुख र उपप्रमुख बीच छलफल गर्दै थारु आयोगले सुझाव संकलन गर्ने कार्य सुरु गरेको हो। छलफल तथा सुझाव संकलन कार्यक्रमकी प्रमुख अतिथि प्रदेश ५ की उपसभामुख कृष्णी थारुले थारु समुदायमा परम्परागत रुपमा चल्दै आएको बडघर प्रथालाई राज्यले मान्यता दिनुपर्ने बताइन्।उनले भनिन्,' आयोगले थारु संस्कृति संस्कारको संरक्षण गर्दै यसको विकास गर्नुपर्छ। उपसभामुख थारुले थपिन्,' समग्र थारु संस्कृतिलाई पर्यटनसँग जोडेर विकास गर्दै लैजानुपर्छ। पूर्वदेखि पश्चिमसम्म थारु भाषा फरक फरक रहेकाले यसलाई थारु मुलभाषा बनाई लिपिवद्ध गर्नुपर्ने उनको सुझाव छ। थारुहरुको मूल प्रवाहीकरणका लागि संविधान संशोधनमार्फत थारु बाहुल्यता रहेको कञ्चनपुरदेखि नवलपरासीसम्मको भूगोललाई एउटै प्रदेश निर्माण गर्नुपर्ने बारबर्दिया नगरपालिकाका मेयर दुर्गाबहादुर थारुले जोड दिएका छन्। थारु समुदायको भाषा संस्कृतिको पहिचानलाई सम्पत्तीको रुपमा पूँजीकृत गरी लिपिवद्ध गर्न थारु आयोगले भूमिका खेल्नुपर्ने उनको सुझाव छ। आयोगले बर्दियामा गरेको छलफलमार्फत थारु समुदायको अधिकार रक्षाका लागि प्रशस्त सुझाव संकलन गरेको छ।आयोग गठन भएपछि बर्दियामा गरिएको राय संकलन पहिलो हो। बर्दियाका थारु समुदाय र अगुवाहरुले दिएको सुझावले आयोगको भावी रणनीति तय गर्न सहज हुने थारु आयोगका अध्यक्ष विष्णु थारुले बताए। उनले भने,' आयोगलाई सफल बनाउन तपाईकै हात हुन्छ। अध्यक्षले थपे सुझावका लागि बर्दियामा पहिलो पटक छलफल सुरु भएकोले वस्तुगत विषयमा सम्बन्धित क्षेत्रमै पुगेर पनि छलफल चलाउने कार्यक्रम आयोगको छ। थारुहरुको हक, हित र अधिकार रक्षाका लागि आफू जस्तोसुकै अवस्थामा पनि लागिरहने उनको प्रतिबद्धता थियो।"
अपहरित बालक हत्या : आमा भन्छिन्  एक पटक छोरा देखाइदेऊ,"(ढल्केबर) धनुषा : मेरो राजाबाबु मलाई छोडेर कहाँ गयो, ३५ वर्षीय रेनु साह अढाई वर्षीय काखे छोरो आर्यन खोज्दै चिच्याइचिच्याई रोइरहेकी थिइन्। आफन्तले उनलाई सम्झाइरहेका थिए। १२ वर्षीया छोरी अर्चना पनि आमासँग भन्दै थिइन्, मेरो भाइ आँगनमा खेल्दै छ, एकछिनपछि आउँछ। आमालाई सम्झाउँदै गर्दा अर्चनाका पनि आँसु झरिरहेका थिए। तर अर्चनाले भने जस्तो आर्यन आउनेवाला थिएनन्। उनी त कहिल्यै नफर्किने गरी कालको मुखमा परिसकेका थिए। सोमबार साँझ गाउँबाटै अपहरणमा परेका आर्यनको घाँटी रेटी हत्या गरेर बगैंचामा फालेको अवस्थामा शव भेटिएको थियो। बालकलाई हामीले जिउँदै फेला पार्न हराएको बेलादेखि नै खोजिरह्यौं, जिल्ला प्रहरी कार्यालय धनुषाका एसपी शेखर कोइरालाले भने, तर मंगलबार बिहान एकाएक घाँटी रेटी हत्या गरेको अवस्था शव भेटियो। पछाडिबाट घाँटी रेटिएको अवस्थामा बालक भेटिएको उनको भनाइ छ। प्रहरीले विभिन्न कोणबाट घटनाको अनुसन्धान थालेको छ। घटनास्थलबाट इलाका प्रहरी कार्यालय ढल्केबर एक किलोमिटर दूरीमा छ। सर, मेरो राजाबाबु कहिले भेट्छ, रेनुले सोधिन्। छोराले माई (आमा) भनेर बोलाउने तोते बोली रेनुको मानसपटलमा ताजै छ। मेरो छोरो काखमा राखिदेऊ। एक पटक छोरो देखाइदेऊ, पापीहरूले बाबुको हत्या कसरी गरे होलान्, उनी भक्कानिइन्। मृतकका बाबु शम्भु साह वैदेशिक रोजगारीका सिलसिलामा मलेसिया छन्। अबोध बालकको हत्याले ढल्केबर शोकमा डुबेको छ। मंगलबार गाउँलेहरूको चुलोमा आगोसमेत बलेन। समाजमा सुरक्षित भइन्छ भन्ने आत्मविश्वास गुमेको छ, मृतक आर्यनका काका सञ्जय साहले भने, समाजमा हिजोआज के भइरहेको छ, बुझ्न सकिएन। गाउँमै शोकमा अबोध बालकको हत्याले ढल्केबर शोकमा डुबेको छ। मंगलबार गाउँलेहरूको चुलोमा आगो बलेन। समाजमा बढ्दै गरेको असुरक्षाले स्थानीयको होसहवास उडेको छ। छोरा आर्यनलाई दालभात खुवाएर सोमबार दिउँसो छोरीहरूलाई भाइ हेर्न भन्दै रेनु घाँस काट्न खेततिर गएकी थिइन्। गाउँका बालबालिकासँग छिमेकमै खेलिरहेका आर्यनको साँझ साढे पाँच बजे अपहरण भएको थियो। हत्याको कारण दुस्मनी इलाका प्रहरी कार्यालय ढल्केबरका टोली र गाउँलेले रातभर बालकको खोजी गरेका थिए। तर बिहान आफ्नै घरपछाडिको बगैंचामा हजुरबुबा पीताम्बर साहले नातिको शव देखेका थिए। एक वर्षअघि हाम्रो परिवारमाथि छिमेकीका छोराले गर्न नहुने काम गरे। प्रहरीमा उजुरी हाल्दा छिमेकीसँग दुस्मनी भएको थियो, पीताम्बरले भने, छिमेकीले भनेको नमान्दा उनले भनेका थिए, आज न भोलि बदला लिएर छोड्छौं। नातिको हत्या गरेर सायद त्यसैको बदला लिए जस्तो शंका भइरहेको उनले सुनाए। जिल्ला प्रहरी कार्यालय धनुषाका एसपी शेखर कोइराला नेतृत्वको टोलीले घटनास्थल पुगेर अनुसन्धान थालेको छ। प्रहरीले शंकास्पद तीन जनालाई नियन्त्रणमा लिएर अनुसन्धान सुरु गरेको इलाका प्रहरी कार्यालय ढल्केबरका इन्स्पेक्टर सरोज रायले जानकारी दिए।"
स्कुलमा एक सातादेखि ताला,"जाजरकोट : छेडागाड ११ झाप्रास्थित बालमाध्यमिक विद्यालयमा एक सातादेखि लगाइएको ताला नखुल्दा पठनपाठन प्रभावित भएको छ। विभिन्न माग राखि अभिभावकले गत १६ बैशाखमा ताला लगाएका थिए। एक साता वितिसक्दा पनि उनीहरुका माग पुरागर्ने सम्बन्धमा विद्यालय प्रशासन र सरोकारवालाले ध्यान नदिँदा विद्यालयको ताला खुल्न नसकेको हो। विद्यालय नखुल्दा पठनपाठनसमेत प्रभावित भएको छ। आर्थिक वर्ष २०६८६९ देखिको आर्थिक अवस्था छानविन गरि सामाजिक परिक्षण गर्नुपर्ने, विभिन्न बाहानामा कक्षा ११ र १२ मा लिने गरिएको चर्को शुल्क खारेज गर्नुपर्ने, योग्यता पुगेका व्यक्तिलाई प्रधानाध्यापकमा नियुक्ती गर्नुपर्ने, भवन निर्माणमा लागेका मजदुरलाई तत्काल ज्याला दिनुपर्ने, विद्यालय समायोजनको नाममा गरिएका अनुचित चलखेल तत्काल बन्द गर्न माग गदै अभिभावकहरुले तालाबन्दी गरेका हुन्। प्रधानाध्यापकक पृथ्वीबहादुर सिंह साविकको उच्च मावि तर्फका अस्थायी शिक्षक हुन्। स्थानीयले योग्यता पुगेका स्थायी शिक्षकलाई प्रअ नियुक्त गर्न माग गरेका छन्। प्रअ सिंहले विद्यालयमा आर्थिक अनियमितता गरेको अरोप लगाउँदै अभिभावकले तालाबन्दी गरेका हुन्। छेडागाड१० का अमरबहादुर विटालुले शैक्षिक अवस्था र स्तर शुन्य भएको, विद्यालयमा व्यापक अनियमितता भएको र यसको छानविन हुनपर्ने वारम्वार माग गर्दा पनि सुनुवाई नभएपछि आफुहरु तालाबन्दी गर्न बाध्य भएको बताए। ताला खुलाउन नगरशिक्षा शाखा र विद्यालय प्रशासनले कुनै पहल नगरेको उनको भनाई छ। १२ कक्षासम्म अध्यापन हुने यस विद्यालयमा करिव ६ सय विद्यार्थी रहेका छन। शैक्षिक सत्र सुरु भैसके पनि तालावन्दीका कारण पठनपाठन सुरु हुन सकेको छैन। तालाबन्दी गरेर समस्याको समाधान नहुने भन्दै प्रधानाध्यापक सिंहले राजनैतिक पुर्वाग्रहका कारण तालाबन्दी गरिएको आरोप लगाए।"
दार्चुलातिंकर सडक निर्माण सुस्त,"दार्चुला : जिलेटिन उपलब्ध भएको सात महिनामा पनि दार्चुलातिंकर सडक निर्माण सुस्त छ। सुरुमा जिलेटिन (चट्टान फोड्न चाहिने विस्फोटक) अभावले दुई वर्षसम्म काम रोकिएको थियो। बझाङको कालंगाड जलविद्युत् आयोजनाबाट ९ हजार ३ सय किलो जिलेटिन सापटीमा ल्याइएको थियो। त्यसमध्ये १ हजार ३ सय ८५ किलो प्रयोग भएको सडक आयोजनाले जनाएको छ। यसले पीपल चौरीको विजयपुर भीर, व्यास गाउँपालिका५ धौलाकोट क्षेत्र र दुहुँ गाउँपालिका३ राताकाठा क्षेत्रको चट्टान फुटाइएको हो। विजयपुर भीरमा ८ पटक जिलेटिन विस्फोट गराइएको छ। उक्त क्षेत्रको सडक निर्माणमा १ सय ६५ किलो प्रयोग भएको सबइन्जिनियर नवीन जोशीले बताए। धौलाकोट क्षेत्रको सडक खुलाउन ३ सय ५० किलो खर्च भएको तथ्यांक छ। सदरमुकामनजिकै राताकाठा क्षेत्रमा ११ पटकमा ८ सय ७० किलो विस्फोट गराइएको छ। सेनाको सुरक्षा निगरानी र व्यवस्थापनमा मात्र जिलेटिन प्रयोग हुने भएकाले समय बढी लागेको हो। यसको प्रयोगमा सेनाको टोली परिचालन हुने व्यवस्था छ। ६ महिनाअघि सुन्सेरासम्म गाडी पुग्ने भनिएको थियो। ठेकेदार कम्पनीले एउटा मेसिन मात्र सडक निर्माणमा प्रयोग गरिरहेको छ। विजयपुर भीर, धौलाकोट र राताकाठा क्षेत्रको चट्टान फुटाउन विस्फोटक पदार्थ प्रयोग गरिएको छ। तर, सडक निर्माणले गति नलिएको स्थानीयको गुनासो छ। राताकाठा क्षेत्रको सडक सुधार हुन नसक्दा दुुहुँ गाउँपालिकाका बासिन्दाले कष्टपूर्ण यात्रा गर्नुपरेको हिकिलाका लोकेन्द्रबहादुर बमले बताए। ब्रह्मदेव, धारी, हिकिला र पीपल चौरीका स्थानीयले सदरमुकामसम्म आवतजावत गर्न दुई ठाउँमा गाडी चढ्नुपर्ने र राताकाठा क्षेत्रमा पैदल हिँड्नुपर्ने बाध्यता छ, उनले भने। सडक योजना प्रमुख अच्युत पन्तले वैशाखभित्रै व्यास गाउँपालिका केन्द्र सुन्सेरासम्मको ट्र्याक खोलिने दाबी गरे। दैनिक रूपमा काम भइरहेको छ, केही दिनमै सुन्सेरामा गाडी पुग्छ, उनले भने। सुन्सेराभन्दा अगाडिको क्षेत्रमा पनि तत्काल सडक निर्माणले गति लिने उनको दाबी छ।"
सरकारी जग्गामा भूमाफियाको रजगज,"नेपालगन्ज : बाँके र बर्दियामा संगठित भूमाफिया गिरोहले मालपोतका कागजात किर्ते गरी सरकारी जग्गा नामसारी गरेको रहस्य खुलेको छ। मालपोत कार्यालयका कर्मचारीसँग सेटिङ गरी सरकारी स्वामित्वको जग्गा किर्ते कागज बनाएर आफन्तका नाममा पास गरेको फेला परेको हो। प्रहरी अनुसन्धानले बर्दियामा ६ बिघाभन्दा बढी र बाँकेमा ११ कठ्ठाभन्दा बढी जग्गा किर्ते गरी पास गरेको फेला पारेको छ। एक जनाको अपहरणपछि हत्या भएपछि यसबारे रहस्य बाहिर आएको हो। २१ माघ २०७५ मा भारतको बहराइच थाना मोतीपुर घर भई नेपालगन्ज१६ जयसपुरमा डेरा गरी बस्ने जुनेद अन्सारी अपहरणमा परे। अपहरणको भोलिपल्ट भारतको उत्तरप्रदेशमा पर्नेमा नबाबगन्जमा जलाएर उनको हत्या भयो। २३ माघमा मृतककी पत्नी गौरी मल्ल अन्सारीले नेपालगन्ज उपमहानगर३ बस्ने खैरुल भन्ने कौशल अन्सारीले पतिको अपहरण गरी हत्या गरेको भन्दै जिल्ला प्रहरी कार्यालय बाँकेमा जाहेरी दिएकी थिइन्। प्रहरीले हत्याबारे अनुसन्धान गर्दा भूमाफियाको रहस्य खुलेको ५ नम्बर प्रदेश प्रहरी कार्यालय तुलसीपुरका प्रवक्ता टीकाबहादुर कार्कीले बताए। मालपोत कर्मचारीसँग सेटिङमा जुबेर र खैरुल मिलेर मालपोत कार्यालयका किर्ते कागज बनाई सरकारी जग्गा आफन्तको नाममा पास गरेको भेटिएको छ। जग्गाको कागजात जुबेरले राख्ने गरेका थिए। कागजका विषयमा विवाद हुँदा खैरुलसहित ५ जनाले जुबेरको हत्या गरेको प्रहरीको अभियोग पत्रमा उल्लेख छ। ३ वर्षदेखि किर्ते काम भइरहेको अभियुक्तले प्रहरी र अदालतमा दिएको बयानमा उल्लेख छ। मालपोत कर्मचारीसँग मिलोमतोमा सरकारको नाममा दर्ता स्रेस्ता कायम रहेका जग्गाका सक्कली जग्गाधनी पुर्जा र फाँटवारी निकालेर स्रेस्ता जीर्ण रहेको भनी किर्ते कागजात खडा गरी जग्गा आफन्तको नाममा ल्याउने गरेका थिए। यो कार्यमा मालपोतका पियनदेखि प्रमुखसम्म १६ जना कर्मचारी संलग्न भएको खुलेको छ। सरकारी कागजात भर्ने, दृष्टिबन्धक पारित गर्ने, दृष्टिबन्धक लिखतको रजिस्ट्रेसन फाँटको काम गर्ने, स्रेस्ताको नक्कल दिने, स्रेस्ताको प्रतिलिपि प्रमाणित गर्ने, जग्गा हाल साविक गर्ने, तीनपुस्ते कायम गर्ने, तीनपुस्ते निर्णय कायम निर्णय सदर गर्ने, नामसारी निर्णय पर्चा खडा गर्ने, कम्प्युटरमा इन्ट्री सदर गर्ने, मोठ भिडाउने, भिडिसकेको मोठलाई पुनः रोक्का भिडाउने, राजस्व रसिद काट्ने, कम्प्युटरमा जग्गा इन्ट्री गर्ने, तोक लगाएर जग्गाको नामसारी सदर गर्ने, स्रेस्ता उतार गर्ने मालपोत कार्यालय बर्दियाका प्रमुख मालपोत अधिकृत कृष्णप्रसाद ज्ञवालीसहित, हाल कैलाली भूमिसुधार तथा मालपोेत कार्यालयका प्रमुख दीर्घबहादुर पोखरेलसहित ३१ जना सहभागी भएको जिल्ला अदालत बाँकेमा मुद्दा विचाराधीन छ। ६ जना मालपोत अधिकृत किर्ते काण्डमा मुछिएका छन्। १२ वैशाखमा जिल्ला अदालत बाँकेका न्यायाधीश रामप्रसाद बस्यालले सरकारी कागज किर्ते गरेको अभियोगमा १६ जनालाई पुर्पक्षमा जेल चलान र ३ जनालाई जनही एकएक लाख रुपैयाँ धरौटीमा रिहा गर्न आदेश दिएका थिए। अपहरण गरी ज्यान मारेको भन्दै खैरुलसमेत ५ जना संलग्न भएको खुलेको छ। घटनामा संलग्न भनिएका ४ सर्वसाधारण र ८ मालपोत कर्मचारी गरी १२ जना अझै फरार छन्। बर्दियामा ६ बिघाभन्दा बढी र बाँकेमा ११ कठ्ठाभन्दा बढी जग्गा किर्ते गरी पास गरेको प्रहरी अनुसन्धानले फेला पारेको छ। अदालतको आदेशमा भनिएको छ, एउटाको मात्र संलग्नताले उक्त कार्य गर्न सम्भव हुँदैन। किर्ते गरी स्रेस्ता खडा गरी कम मूल्यमा कर्मचारी आफ्नै नाममा दृष्टिबन्धक लिखित पास गराएर राख्नेले समेत कार्यालयभित्रको बेथिति चित्रण गरेको छ। किर्ते स्रेस्ता खडा गरी आफ्ना नाममा सम्पत्ति ल्याउने कुराबाट अपहरण र हत्यासम्मको शृंखला भएको छ। यसरी हुन्थ्यो किर्ते मालपोतका कर्मचारीले मोटो रकम घुस लिएर भूमाफिया गिरोहलाई सरकारी जग्गा किर्ते गरी व्यक्तिका नाममा पास गर्न सघाएको खुलेको छ। बर्दिया जिल्लाको ठाकुरबाबा नगरपालिका (साविक नेउलापुर गाविस ७) को कित्ता नं १९१ (ख), ७, ८, ५०, ६१, ६३ को ६ विगाह ३ कठ्ठा १४ धुर जग्गा किर्ते कागज गरी खैरुले सुरुमा बावु मुजिबुल हसन अन्सारीको नाममा जग्गा धनी स्रेस्ता कायम गरी आमा हसरतुन निशा अन्सारीको नाममा नामसारी गरेका छन्। यस कार्यका लागि लेखनदास पप्पुमार्फत मालपोत कर्मचारीलाई १० लाख रुपैयाँ धुस दिएको उनले बयानमा बताएका छन्। मोठका कर्मचारी र सुब्बालाई भेटेर मोठ नै झोलामा बोकेर होटलमा मोठको पाना १२३, १२८ र नलेखेको पाना १ गरी तीन पाना निकालेर खाली पानामा भित्रैबाट मालपोतका कर्मचारीले लेखी पठाएको व्यहोरा भर्न लगाए र उल्लिखित कित्तासमेत लेख्न लगाई बुवा मुजिबुल हसन अन्सारीको फोटो टाँसेको स्विकारेका छन्। त्यही जग्गा १२ पुस २०७५ मा आमाको नाममा नामसारी गरेका थिए। सोही जग्गामध्ये मालपोत कार्यालयका खरिदार भूमिराज पोखरेलसँग लिखतमा ८ लाख रुपैयाँमा लेखेर ४ लाखमा दृष्टिबन्धक गरेका थिए। खैरुलले बर्दियामा मालपोत कार्यालयका लेखनदास पप्पु धोबी, खरिदार भूमिराज पोखरेल र सुब्बा कृष्णलाल शर्मालाई पोलेका छन्। मालपोत कार्यालय बाँकेका पियन अन्तराम चौधरीले बयानमा यस्ता काम राति हुने खुलासा गरेका छन्। म राति कार्यालयमै बस्ने भएकाले खैरुल र जुनेद अन्सारी राति आएर मोहीको बारेमा हेर्नु छ भनी मोठ देखाइदिनू भन्ने गर्थे। कार्यालयका चाबी मसँगै हुने भएकाले जग्गाको मोठ देखाइदिन्थें। उनीहरूले पुरानो मोठ हेरी जग्गाको स्रेस्ता कापीमा टिप्ने र फोटोसमेत खिचेर लाने गर्थे, उनले बयानमा भनेका छन्। मुख्य अभियुक्त खैरुलले बाँकेमा सिक्टा सिँचाइ आयोजनाको नेपालगन्ज१८ कारकाँदोको कित्ता नम्बर २१० नम्बरको ५ कठ्ठा १३ धुर जग्गा आमा हसरतुन निशा अन्सारीको नाममा दर्ता गरेका थिए। यही जग्गा २२ साउन २०७४ मा ५ लाखमा दृष्टिबन्धक गरी २२ साउन २०७५ मा फुकुवा भएको थियो। ३२ असारमा २०७५ मा ३० लाखमा दृष्टिबन्धक हुँदासमेत सिक्टा सिँचाइ आयोजनाले पत्तो पाएन। नगर पञ्चायतको नाममा रहेको वागेश्वरी मन्दिर छेउको नेपालगन्ज३ को कित्ता नम्बर १४ को ५ कठ्ठा १७ धुर जग्गा जुनेदले सासु लाली मल्लको नाममा पास गर्न खोजेका थिए। खैरुलले बयानमा भनेका छन्, सरकारी जग्गाको पन्ना मोठबाट च्यातेर ल्याई नेपालगन्जको होटल दरबारमा मोठका पुराना खाली पन्नामा मालपोत कार्यालय बाँकेका कर्मचारीले लेखिपठाएको नमुना अनुसार मैले पानामा लेखी जुनेदलाई दिएँ। निजले उक्त पन्ना मोठमा राखी स्रेस्ता कायम गरेको हो। जग्गा लाली मल्लको नाममा दर्ता स्रेस्ता कायम गरी जग्गाधनी पुर्जा निकाल्ने अन्तिम प्रक्रियामा थियो। जग्गा पास गर्दा मालपोत कर्मचारीलाई साढे सात लाख रुपैयाँ खर्च गरेको अभियुक्तले स्विकारेका छन्। सरकारी लापरबाहीका कारण घटना भएको अधिवक्ता विकास आचार्य बताउँछन्। पुराना कागज यति भद्रगोल अवस्थामा राखिँदा पनि व्यवस्थित भएन। कार्यालयमा गैरनेपालीको घुसपेठ भयो र नेपाली सम्पत्तिमाथि हस्तक्षेप भयो। मालपोत प्रणालीमै सुधार जरुरी छ, उनले भने।"
बालविवाहबिरुद्ध रणनीति,"अछाम : अछाममा बालविवाह बढेपछि स्थानीय तह बालविवाहविरुद्ध रणनीति बनाउन जुटेका छन् । मेल्लेख गाउँपालिका र बिनायक पञ्चदेवल नगरपालिकाले बालविवाहविरुद्ध रणनीति तयार गर्न सुझाब संकलन गरेका छन् । मेल्लेख गाउँपालिकाअन्तर्गत आठ वटै वडाका जनप्रतिनिधी, वडामा गठित बालक्लबले रणनीतिक योजनाका लागि मस्यौदाको खाका निमार्ण गरेको छ । मस्यौदालाई अध्ययन गरी आवश्यक काटछाँट गरेर मुर्त रुप दिइने मस्यौदा खाका निर्माण समितिका संयोजक तथा वडा नम्बर ६ का अध्यक्ष नरपति रावलले बताए । खाका तयार भइसकेको छ, छलफलपछि अन्तीम रुप दिन बाँकी छ, उनले भने, समाजमा बढ्दो बालविवाह न्युनीकरण गर्न रणनीतिक योजना निर्माण गर्न लागेका छौ । अछाममा गर्न लागेको यो अभियान सबै तहका लागि सिको गर्न लायक र उदाहरणीय हुने उनको भनाइ छ । रणनीतिक योजना निर्माणपछि अछाममा बढ्दो बालविवाहमा कमि आउने गाउँपालिका अध्यक्ष लोकबहादुर बोहराको विश्वास छ । उनले भने, बालविवाहको मुद्धामा कोहि एक व्यक्तिको पहलले न्युनीकरण हुन सक्दैन । सबै मिलेर यसलाई निर्मुल पार्नु पर्छ । बालविवाह न्युनीकरण गर्न गाउँपालिकामा आउने सेवाग्राहीलाई लक्षित गर्दै बालविवाहसम्बन्धी परामर्श कक्ष समेत स्थापना गरिने उनले बताए । बिनायक पञ्चदेवल नगरपालिले पनि रणनीति तयार गर्न मस्यौदा समिति बनाएको छ । वडा नम्बर ६ का अध्यक्ष पुर्णबहादुर रावलको संयोजकत्वमा १९ सदस्यीय मस्र्यादा समिति बनेको छ । बालबालिका तथा अभिभावकलाई कानुनी बिषयका जानकारी गराउने, विद्यालय पाठ्यक्रममा बालविवाहविरुद्ध कक्षा सञ्चालन गर्ने, कानुनी प्रकृयाबारे जानकारी गराउने गरी मस्यौदा बनाउने काम भइरहेको उनले बताए । मेल्लेख स्वास्थ्य चौकीका इन्चार्ज अनिता खड्काका अनुसार बालविवाहका कारण मानसिक समस्या धेरै हुने गरेको छ । सानै उमेरमा गर्भवती हुँदा डिप्रेसन हुनुका साथै ज्यान गुमाउनेको संख्या पनि धेरै छ । राष्ट्रिय जनगणना २०६८ को तथ्यांकअनुसार अछाममा ११ वर्ष मुनिका ५ सय ७७ जनाले विवाह गरेका छन् । बालक दुई सय १४ र बालिका तीन सय ६३ जनाले बालविवाह गरेका छन् । त्यस्तै ११ देखि १४ वर्ष उमेर समुहका बालक दुई सय तीन र बालिका चार सय जना गरी छ सय तीन जनाले बालविवाह गरेका छन । १५ देखि २० वर्ष उमेर समुहका ८ सय २२ बालिका र ८ सय बालक गरी १ हजार ६ सय २२ जनाले बालविवाह गरेका छन् । तथ्यांकअनुसार २ हजार ८ सय २ जनाले बालविवाह गरेका छन् । बालविवाह गर्नेमा गरिब, दलित र विपन्न परिवारका बालबालिका बढि छ ।"
नवलपरासीका लोकल कुखुरामा बर्डफ्लु,"नवलपुर : पूर्वी नवलपरासीको मध्यविन्दु नगरपालिका२ नन्दपुरका स्थानीयले पालेका स्थानीय जात (लोकल) का कुखुरामा बर्डफ्लु भेटिएपछि नष्ट गरिएको छ। स्थानीय पिताम्बर महतोले पालेका लोकल कुखुरामा बर्डफ्लु देखिएको हो। महतोले पालेका १ सय ५० लोकल कुखुरामध्ये ७५ प्रतिशत बढी मरेपछि उनले केन्द्रीय पंक्षी प्रयोगशाला चितवनमा नमूना परीक्षणका लागि लगेका थिए। उक्त नमूनालाई केन्द्रीय भेटेरिनरी प्रयोगशाला काठमाडौंले समेत प्रमाणित गरेपछि मन्त्रीस्तरको निर्णयअनुसार कुखुरा र पंक्षीजन्य वस्तुलाई बुधबार बिहान नष्ट गरिएको मध्यविन्दु नगरपालिका पशु विकास शाखाका प्रमुख डाश्यामकृष्ण तिवारीले जानकारी दिए। रोग नियन्त्रण गर्न भेटेनरी अस्पताल तथा पशुसेवा विज्ञ केन्द्र दमौलीमा कन्ट्रोल रुम स्थापना गरिएको थियो। कन्ट्रोल रुमसहित पशु रोग अन्वेषण प्रयोगशाला पोखरा, गण्डकी प्रदेश भूमीव्यवस्था कृषि तथा सहकारी मन्त्रालय र जिल्ला स्तरीय बर्डफ्लु रोग नियन्त्रण प्राविधिक समितिले रोग नियन्त्रणमा ल्याएको तिवारीले बताए। बर्डफ्लु नियन्त्रण गर्नका लागि नन्दपुर गाउँको १ किमि क्षेत्रलाई संकटग्रस्त क्षेत्र घोषणा गरिएको थियो। त्यस क्रममा १ सय ८१ गोटा लोकल कुखुरा, ६५ गोटा हाँस, दाना, अण्डा र कुखुराका सुली नष्ट गरिएको डा तिवारीले जानकारी दिए। केही वर्षपहिले नगरपालिकासँग सीमाना जोडिएको हुप्सेकोट गाउँपालिकाको गिरुबारी क्षेत्रमा पनि बर्डफ्लु भेटिएको थियो।"
३० रुपैयाँ दिएर बालिकामाथि बलात्कार प्रयास गर्ने पक्राउ,बेनी : म्याग्दीको रघुगंगा गाउँपालिका४ दग्नाममा वर्षीया बालिकालाई बलात्कारको प्रयास गर्ने एक व्यक्ति पक्राउ परेका छन्। दग्नामका ३२ वर्षीय निलप्रसाद पुनलाई बालिकामाथि बलात्कार प्रयासको आरोपमा पक्राउ गरिएको जिल्ला प्रहरी कार्यालयले जनाएको छ। सोमबार दिउँसो घरमा एक्लै भएकी बालिकालाई ३० रुपैयाँ दिई शौचालयमा लगेर बलात्कार गर्न खोजेको बालिकाको परिवारलाई उद्धृत गर्दै प्रहरीले जनाएको छ । बलात्कार प्रयास गर्दा बालिकाका दाजुले सुनेपछि फरार भएका पुनलाई मंगलबार पक्राउ गरिएको प्रहरी निरीक्षक धु्रबप्रसाद शर्माले जानकारी दिए। बहिनी रोएको सुनेर शौचालयमा पुगेका ६ वर्षका दाजुलाई पुनले लात्ताले हानेर भागेका थिए ३०। रुपैयाँ दिएर फकाई शौचालयमा लगी कपडा खोल्ने क्रममा बालिका रोएकी थिइन्। बालिकाकी आमाले दिएको जाहेरीका आधारमा जवरजस्ती करणी उद्योग मुद्दामा म्याग्दी जिल्ला अदालतबाट तीन दिनको म्याद थप गरेर अनुसन्धान सुरु गरिएको प्रहरी निरिक्षक शर्माले बताए।
आङ्नामौवा खानेपानी आयोजना : २२ महिनामा ३५ प्रतिशत मात्रै काम,"फिदिम : पाँचथरको ग्रामिण र सुख्खाग्रस्त क्षेत्र तुम्बेवा गाउँपालिकामा सञ्चालित आङ्नामौवा बृहत तमोर लिफ्ट खानेपानी आयोजनको काम सुस्त छ।आयोजना निर्माणका लागि ठेकेदार कम्पनीसँग सम्झौता भएको २२ महिनामा ३५ प्रतिशत मात्र काम पूरा भएको हो। ३० महिनाभित्र आयोजनाको काम सम्पन्न गर्नेगरी कन्काई प्रेरणा जेभी निर्माण कम्पनीले २०७४ पुष २५ गते आयोजना निर्माणको जिम्मा लिएको थियो। उपभोक्ता समिति गठन गर्न ढिलाई भएपछि निर्माण कम्पनीले कामलाई प्रभावकारी ढंगले अघि बढाउन नसकेको हो। पछिल्लो समयमा कामले गति लिएपनि बाँकी रहेको आठ महिनामा आधा पनि काम पूरा नहुने देखिएको छ। आयोजना निर्माणका लागि ४५ करोड रुपैयाँको लागतमा ठेक्का सम्झौता भएको हो। उक्त आयोजना सम्पन्न भएपछि तुम्बेवा गाउँपालिका वडा नं १, २ र ३ का (साबिक आङ्ना र मौवा) १ हजार ६ सय चार घरधुरीका करिब १० हजार मानिसलाई खानेपानीको सुविधा हुनेछ। 'उपभोक्ता समिति गठन गर्न ढिलाई हँदा कामले अपेक्षित गति लिन सकेन,'आयोजना प्रमुख चन्द्रनारायण चौधरीले भने, 'ठेक्का सम्झौता भएको झण्डै दुई वर्षमा मात्रै उपभोक्ता समिति गठन भएको हो।' दलीय विवादका कारण १८ महिनापछि मात्र उपभोक्ता समिति गठन भएको थियो।लामो विवादपछि २०७५ पुष २४ गते नेकपाका नेता देवेन्द्र खत्रिको अध्यक्षतामा नौ सदस्यीय उपभोक्ता समिति गठन भएको छ। विवादको कारण उपभोक्ता समिति गठन गर्न ढिलाई भएपछि निर्माण कम्पनीले गाउँपालिकासँग समन्वय गरेर काम सुरु गरेको थियो। 'समिति गठन गर्न ढिलो भएपछि गाउँपालिकाले नै आयोजना निर्माणको काम हेरिरहेको थियो,' उपभोक्ता समितिका अध्यक्ष देवेन्द्र खत्रीले भने, 'समिति गठन भएपछि कामले तीब्रता पाएको छ।' आयोजनाको काम सुरु हुने समयमा स्थानीय तहको चुनाब, संघीयताका कारण खानेपानी तथा सरसफाई डिभिजन कार्यालयका कर्मचारीको अलमल र उपभोक्ता समिति गठनमा समस्या भएकाले सुरुवाती चरणमा काम प्रभावित भएको थियो। आयोजना निर्माणका लागि अहिले पनि डिभिजन कार्यालयबाट प्रयाप्त कर्मचारी खटाइएको छैन्। आयोजना निर्माण स्थलमा विद्युत विस्तार नभएकाले निर्माण कम्पनीले ११ केभीए विद्युत् लाइन विस्तारको काम पुरा गरेको छ।कुम्मायक गाउँपालिकाको केन्द्र यासोक बजारदेखि आयोजना सञ्चालनका लागि बिजुली लगिएको हो। बिजुली पुर्याउनका लागि एक सय छ वटा पोल गाड्ने काम सकिएको छ। तुम्बेवा गाउँपालिकास्थित तमोर नदीको लखुवा दोभानमा मुहान थापेर खानेपानी आयोजनाको काम अघि बढाइएको हो। अहिले लखुवा दोभानमा इन्टेक (मुख्यट्यांकी) बनाउने काम सम्पन्न भएको छ। आयोजना सञ्चालनका लागि जम्मा ११ वटाट्यांकी निर्माण गरिदैँछ। पम्पिङका लागि ७ वटा ट्यांकी र ग्राभिटि फ्लोका लागि ४ वटा ट्यांकी निर्माणको काम भइरहेको हो। अहिलेसम्मट्यांकी निर्माणको ५० प्रतिशत काम सकिएको चौधरीले जानकारी दिए। पाइपलिंक गर्ने रट्यांकी निर्माणको काम धमाधम भइरहेको छ। अफिसि बिल्डिङ निर्माणको काम अहिलेसम्म सुरु हुन सकेको छैन। 'स्थानीयको विवादको कारण अफिस विल्डिङ कहाँ बनाउने भनेर टुंगो लागेको छैन,' चौधरीले भने, 'दुई तले अफिस विल्डिङका लागि जग्गा नै प्राप्त हुन नसकेको हो।' स्थानीय राजनीतिक दलबीचको विवादले भवन निर्माणका लागि अहिलेसम्म जग्गा प्राप्त नभएको हो।आयोजना सञ्चालना लागि तीन प्रकारको पाइप जडान गर्ने तयारी छ।एउटाट्यांकीदेखि अर्को टयाङ्कीसम्म पानी पुर्याउन ७ हजार तीन सय मिटर सीमलेस पाइप जडान गर्ने तयारी छ। वितरणका लागि एक सय ५० किलोमिटर एचडीपी पाइप र हाउस कनेक्सनका लागि ५८ किलोमिटर जीआई पाईप जडान गर्ने तयारी गरिएको हो।"
पूर्वकुमारीको आकाश छुने रहर,"पूर्वकुमारी मतिना शाक्य जिन्स प्यान्ट र टिसर्टमा छिन्। मोबाइल खेलाइरहन्छिन्। मस्को भ्रमणको अनुभव सुनाउन आतुर उनी घरि फोटो हेर्छिन्, घरि देखाउँछिन्। घरको दोस्रो तलामा बसेकी उनी केही बोल्ने कोसिसमा छिन्। अक्मकाउँदै उनको ओठबाट केही शब्द निस्कन्छन्, निकै सानो स्वरमा। मतिना भर्खरै मस्को यात्राबाट फर्किएकी छन्। कुमारी पदबाट घर फिर्ती भएपछि उनको यो पहिलो विदेश भ्रमण हो। या भनौं, जीवनकै पहिलो भ्रमण। नौ वर्षसम्म कुमारी बनेर सामान्य जीवनमा फर्किएपछि उनले लुम्बिनी भ्रमण गर्ने मौका पाएकी थिइन्। अन्य भ्रमणको अनुभव उनीसँग छैन। मस्को भ्रमणका क्रममा जीवनमै पहिलो पटक उनले प्लेन चढिन्। त्यति बेला थोरै डर र धेरै उत्साहका साथ उनले रोमाञ्चक उडान भरेकी थिइन्। रुसको राजधानी मस्को पुगेपछि मतिनाले रसियाली जनमैत्री विश्वविद्यालयका बारेमा जान्ने मौका पाइन्। विश्वविद्यालयको पढाइ, अतिरिक्त क्रियाकलाप, संग्रहालय आदि अवलोकन गरिन्। उनको साथमा बुवा प्रतापमान र आमा सुनिता शाक्यका साथै कुमारीघरका अभिभावक महेन्द्ररत्न शाक्य थिए। वरिपरि रुसी नागरिक, नेपाली विद्यार्थी, विश्वविद्यालयका प्राध्यापकहरूले उनी घेरिएकी थिइन्। अञ्जान मानिससँग बोल्न र घुलमिल हुन अप्ठ्यारो मान्ने मतिनाका लागि यो एक चुनौतीपूर्ण भ्रमण थियो। कुमारी पदमा रहँदा तोकिएको ठाउँमा बाहेक अन्त जान पाइँदैनथ्यो। यो हाम्रो परम्परा हो, मतिनाका बुवा प्रतापमान भन्छन्, अहिले उनी स्वतन्त्र छिन्। करिब दुई वर्ष भयो, मतिना कुमारीघरबाट आफ्नै घर फर्केकी। तर आज पनि नेवारी समुदायका मानिस द्यःमयजू भन्दै उनको खुट्टा ढोग्छन्। कुमारी जीवित देवी हुन्। मानिसको आस्था र विश्वास यसमा जोडिएको छ। भ्रमणकै क्रममा मतिनाले थाहा पाइन् विश्वविद्यालयले उनका लागि छात्रवृत्ति दिने निर्णय गरेको रहेछ। द्यःमयजू (कुमारी) प्रति देखाएको सम्मानमा उनका बुवाआमा नतमस्तक थिए। तर मतिना भन्छिन्, मस्कोमा गएर पढ्ने नपढ्ने पछि थाहा हुन्छ। सायद उनी पहिले नेपालमै आफ्नो पढाइ पूरा गर्न चाहन्छिन्। उक्त विश्वविद्यालयको उद्देश्य मतिनालाई त्यहीँ पढाउनु थियो। जीवित देवी कुमारीको इतिहास, मौलिक परम्परा र उनीप्रति आममानिसको आस्थालाई पूरै विश्वले नजिकबाट नियाल्न खोजेको छ। चासो दिएको छ। साताव्यापी मस्को भ्रमण उनका लागि विशेष रह्यो। नेपाली संस्कृतिका प्रशंसक तथा प्रचारक रवीन्द्र भट्टराईले मस्कोस्थित नेपाली राजदूतावासमा कुमारी पूजाको आयोजना गरेका रहेछन्। बुवा प्रतापमान भन्छन्, सभाकक्षका भित्तामा जताततै जीवित देवी कुमारीका तस्बिर झुन्डिएको थियो। नेपालको राष्ट्रिय झन्डा, पूजा सामग्री, नैवेद्य र फलफूल सजाएर राखिएको थियो। दायाँपट्टि वर्तमान कुमारी तृष्णा शाक्य र बायाँपट्टि मतिनालाई ससम्मान राख्ने व्यवस्था थियो। बुवा प्रतापमानले समारोहको फोटो देखाए। मतिना रातो कोट र रातै लेहेंगामा थिइन्। समारोहमा नेपालका लागि रुसका पूर्वराजदूत सेर्गेई भेलिच्कीले नेपालमा आफ्नो कार्यकाल सम्झँदै भने, नेपाली संस्कृतिमा जीवित देवी कुमारीको पूजाआराधना विश्वमै अद्वितीय छ। नेपालमा कुमारीप्रति हिन्दू र बौद्ध धर्मावलम्बी दुवैको आस्थाभाव छ। हिन्दूहरूले आदिशक्ति र बौद्धहरूले बज्रशक्ति मान्ने देवी कुमारीलाई नारी शक्तिको द्योतक मानिन्छ। किंवदन्तीअनुसार देवी कुमारीमा अष्टमात्रिकाका साथै गणेश र कालभैरवको शक्ति समाहित छ। सम्भवतः त्यसै कारण कुमारी जात्रामा कुमारी देवीको रथका साथै गणेश र भैरवका रथहरू पनि साथै हुन्छन्। यो पनि पूर्वराजदूत भेलिच्कीले देखेका थिए। कार्यक्रममा जीवित देवी कुमारीका अभिभावक महेन्द्ररत्नले कुमारी प्रथाका बारेमा भएका किंवदन्ती सुनाउँदा रसियाली नागरिकले कुमारी परम्पराका बारेमा जान्ने मौका पाए। उनको वक्तव्यको नेपाली अनुवाद डा वदास उलकबाट भएको थियो। कृष्णप्रकाश श्रेष्ठले नेपालका देवताहरूको विषयमा लेखेको नेपाली अनुवादको किताब प्रस्तुत गरेका थिए। १० पटकभन्दा बढी नेपाल आएका एगोर आयोजक समितिका अध्यक्ष थिए। कार्यक्रममा नेपालीमा अनुवाद गरेको जनकवि रासुल हाम्जातोभको जीवित देवी कुमारी शीर्षकको काव्यबाट कुमारीस्तुतिको अंश वाचन गरियो। यसको अन्तिम पंक्तिमा भनिएको छ रूपअवर्णनातीत दिव्योपहार हो कि त ? उन्कै सौन्दर्यको गाथा गाउँछन् आरसी स्वतः। नपरोस् तिमीले पर्न कुदुष्टिमा अनिष्टका, सदा होस् शुभ, हे देवी ! कुमारी ! दिव्य बालिका !! हाम्जातोभको यो काव्य र चित्रकार इभान कोजोरेजोभले खिचेका नेपालका रमणीय दृश्यचित्रले भरिएको किताब मतिनालाई हस्तान्तरणसमेत गरिएको थियो। औपचारिक कार्यक्रमबाहेक मतिनाले व्यक्तिगत भ्रमण पनि गर्ने मौका पाइन्। तस्बिर देखाउँदै उनले क्रेमलिन परिसरमा घुम्दा रमाइलो लागेको बताइन्। लालमैदान, हीरा जवाहरात भण्डार क्षेत्र उनका लागि नौलो थियो। ८९ तलाको गगनचुम्बी भवन माथिबाट मस्को सहरलाई आँखाभरि राख्न पाउनु उनको सौभाग्य थियो। सफा, सुन्दर मस्को देख्दा नेपालको साँघुरो बाटोको धुलोमैलो सम्झिइन्। नेपाल फर्किएकी उनलाई भ्रमणले धेरै कुरा सिकाएको छ। जिज्ञासाका ढोका खोलिदिएको छ। संसारलाई आफ्नो ढंगले हेर्न सिकाइदिएको छ। जनमानसमा भ्रम छ एक पटक कुमारी बनेपछि जीवनभर पारम्परिक बन्धनमा बाँधिनुपर्छ। उचित शिक्षा पाइँदैन। विवाह गर्न दिइँदैन। पूरै जीवन देवी बनेर स्वतन्त्रताको तिलाञ्जलि दिनुपर्छ। के वास्तवमै यस्तो हुन्छ त ? प्रतापमान भन्छन्, त्यसो होइन। अहिलेसम्मका कुनै पनि कुमारी कोठाभित्र थुनिन बाध्य छैनन्। मतिना पनि छैनन्। उनी थप्छन्, मतिनाका लागि मस्को भ्रमणको महत्त्वपूर्ण क्षण अन्तरिक्ष उडान भर्न सिकाउने तारानगरीमा प्रवेश गर्नु हो। ज्वेज्द्नी गोरोद नामक उक्त क्षेत्र अन्तरिक्षयात्री प्रशिक्षण केन्द्र हो। त्यहाँ पुगेपछि मतिनाले अन्तरिक्ष यात्री सलिजन खलिफपसँग फोटो खिचाइन्। विज्ञानका नयाँ उपलब्धिबारे थाहा पाइन्। अन्तरिक्ष यात्रीसँग भेट्दा मतिनालाई पनि एस्ट्रोनट बनौँ बनौं लागेछ। उडेर आकाश छुने रहर जागेछ।"
विपन्नलाई मिटरबक्स,"भोजपुर : तीन वर्षअघि गाउँमा बिजुली आए पनि भोजपुर५ बोखिमका भीम राईको परिवार टुकीकै भरमा थियो। आर्थिक अवस्था कमजोर रहेका कारण उनको घरमा बिजुली बलेको थिएन। तर, वडाबाट सिफारिस लिएर विद्युत् प्राधिकरण पुगेपछि वैशाख दोस्रो साता निःशुल्क मिटरबक्स जडान गरिदियो। मिटरबक्स निःशुल्क पाएपछि बिजुली बाल्ने सपना पूरा भएको छ, उनले भने, टुकीको धिपधिपे उज्यालोमा रात काट्नुपर्ने दिन गए। प्राधिकरणले विपन्न परिवारलाई मिटरबक्स वितरण गर्न थालेको छ। भोजपुर८, पोखरेका रमेश विश्वकर्माले पनि मिटरबक्स पाए। सदरमुकामछेउमै घर भए पनि उनले वर्षौंदेखि बिजुलीबत्ती बाल्न पाएका थिएनन्। प्राधिकरणले मिटर जडान गरिदिएपछि घर उज्यालो बनेको उनले सुनाए। टेम्केमैयुङ गाउँपालिका७, कोटका हर्कराज राई र जानुकादेवी राईले पनि मिटर लगेका छन्। गाउँमा बिजुली पुगेको एक वर्षपछि उनीहरूले पनि यो सेवा उपभोग गर्न पाएका छन्। भोजपुर८ का वडाध्यक्ष गोपाल कार्कीले प्राधिकरणको सहयोगले विपन्न परिवारमा बत्ती बाल्ने सपना पूरा भएको बताए। हामीले परिवारको अवस्था हेरेर निःशुल्क मिटरका लागि सिफारिस गर्ने गरेका छौं, उनले भने। प्राधिकरणको भोजपुर वितरण केन्द्रले नौवटै स्थानीय तहका ८१ वडाबाट सिफारिस ल्याउने घरधुरीले निःशुल्क रूपमा मिटर प्राप्त गर्ने जनाएको छ। प्राधिकरणको केन्द्रीय कार्यालयबाट आएको परिपत्रअनुसार भोजपुरमा पनि विपन्न परिवारलाई मिटर दिन थालिएको वितरण केन्द्रका प्रशासन प्रमुख गणेशप्रसाद खनालले बताए।"

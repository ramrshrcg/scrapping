शीर्षक,विवरण
रोजगार दिने नै हो भने,"अचेल प्रधानमन्त्री रोजगार कार्यक्रम अन्तर्गत झार उखेलिरहेको तस्बिरसहितको समाचारको बाढी लागेको छ। यो वर्षको बजेटमा प्रधानमन्त्री रोजगार कार्यक्रमनिम्ति ५ अर्ब रुपैयाँ छुट्ट्याइएको छ। यो रकम यसरी नै र यस्तै काममा मात्रै खर्चिने त होइन ? चारैतिर यसको उपादेयतामा निश्चय प्रश्न उठिरहेको छ। स्थानीय वासिन्दा आफ्ना वरपरका उम्रेका झारदेखि चौतारा निर्माणसम्म आफैं सक्रिय हुन्थे र सरकारको मुख ताक्दैनथे। अब त्यस्ता कामका निम्ति बजेट विनियोजित हुन थालेपछि स्वाभाविक रूपमा अग्रसरता कम हुनेछ। त्यस्ता कामका निम्ति पनि बजेट मागको होडबाजी चल्नेछ। संविधानले रोजगारको हक प्रत्याभूत गरेको छ। रोजगार कार्यक्रमको मुख्य उद्देश्य सबै नागरिकलाई न्यूनतम रोजगारको प्रत्याभूति गरी मौलिक हकका रूपमा रहेको रोजगारको हक कार्यान्वयन गर्ने भनिएको छ। आन्तरिक रोजगार र उद्यमशीलता प्रवद्र्धन गरी वैदेशिक रोजगारको बढ्दो निर्भरता कम गर्ने र कामका लागि पारिश्रमिकमार्फत गरिबी न्यूनीकरण र सामाजिक संरक्षणमा योगदान पुर्याउने भनिएको छ। रोजगारका अवसर वृद्धिका निम्ति राज्यको लगानी उत्पादनशील क्षेत्रमा हुनुपर्थ्यो। प्रधानमन्त्री रोजगार कार्यक्रम कार्यान्वयनका प्रारम्भिक अवस्था हेर्दा झार उखेल्ने, बाटोघाटो सफा गर्न लगाउने, ढुंगा तथा गिटी ओसार्नेलगायतका अत्यन्त झीनामसिना कार्यक्रममा रोजगार दिइएको पाइयो। यसको सर्वत्र आलोचना हुन थालेको छ। अर्को त, राज्यको अति सीमित राजस्वलाई रोजगारका नाममा कार्यकर्ता पोस्न खोजिएको त होइन ? आमआशंका छाएको छ। निश्चय पनि राज्यको दायित्व आफ्ना नागरिकको आर्थिक सुरक्षण पनि हो। राज्यले रोजगार दिन नसके भत्ता दिने विदेशको नक्कल यहाँ गरिएको छ। विदेशमा विकास निर्माणको अन्तिम विन्दु पुगिसकेको छ, जहाँ राज्यले थप लगानी गर्नुपर्ने अवस्था छैन। निजी क्षेत्र र अन्य संगठित संस्थामै जनशक्ति कम भई आप्रवासनको नीति अख्तियार गरेर आपूर्ति गरिरहेका छन्। नेपालमा कूल गार्हस्थ उत्पादन (जीडीपी) मा राजस्वको योगदान जम्मा २२ प्रतिशत मात्र छ। जीडीपीमा कूल बजेठको तीन प्रतिशत मात्र नेपालीको मुख्य पेसा कृषिमा लगानी भएको छ। ६० प्रतिशत कृषिमा लागेका नेपालीलाई खानसमेत पुग्दैन। २३ प्रतिशत नेपालीसित आफ्नो जमिन पनि छैन। यो अवस्थामा यसरी रोजगारका नाममा वितरण गरिएको राजस्वको उपादेयता देखिँदैन। सरकारले आगामी आर्थिक वर्षका लागि यो कार्यक्रमनिम्ति तीन अर्ब १० करोड रुपैयाँ छुट्ट्याएको छ। यति रकमले कुनै उद्योग खोल्ने हो भने धेरैले दिगो रोजगार पाउँथे। रोजगार त्यसै सिर्जना हुँदैन। यसका लागि राज्यले केही कर्म गर्नेपर्छ। अहिलेको सन्दर्भमा हामी बृहत् औद्योगीकरण गर्न सक्ने अवस्थामा छैनौं। नेपालमा कच्चा पदार्थ उपलब्ध छैन। तर, कृषि नै एउटा त्यस्तो क्षेत्र हो, जसको कच्चा पदार्थ यही उपलब्ध छ। कृषिमा व्यवसायीकरण र विविधीकरण गर्न जरुरी छ। स्वदेशमै विषादी नमिसिएका कृषि उत्पादन विस्तार गर्न सके यसले बजार सिर्जना गर्छ। यहीं खपतले आयात प्रतिस्थापन गर्छ र रोजगार सिर्जना गर्छ। अहिलेको अर्को आवश्यकता ऊर्जामा लगानी वृद्धि र निर्यात पनि हो। ऊर्जा क्षेत्रमा धेरै जनशक्तिको आवश्यकता पर्छ। उत्पादित ऊर्जालाई कृषि उद्योगमा आबद्ध गर्नुपर्छ। अनि उत्पादित बिजुली यहीं खपत भई लागत कम पर्न जान्छ। अर्काे, पर्यटन व्यवसायको वस्तुगत र प्रादेशिक विविधीकरण गर्न सके रोजगारका अवसर बढाउन सकिन्छ। पर्यटन व्यवसायलाई आवश्यक पर्ने जनशक्ति उत्पादनका लागि शिक्षा र तालिमको बन्दोबस्ती गर्नुपर्छ। केही गर्न सक्षम र योग्य बनाउन सके मात्र जनशक्ति उपयोग हुन्छ। यसका लागि मानव संशोधनको भरपूर उपयोग गर्ने नीति र कार्य हुनुपर्छ। झार उखेलेर राज्यको ढुकुटी सिध्याउनुभन्दा उत्पादक क्षेत्रमा मूल्य अभिवृद्धि गर्ने र भविष्यमा पर्ने जनशक्तिको आवश्यकता सम्बोधन गर्ने दिशामा केन्द्रित हुनुपर्छ। आफ्ना कार्यकर्तालाई झार उखेलेका भरमा राजस्व दोहन गर्ने हो भने त्यो दिगो हुँदैन र प्रत्युत्पादक हुन्छ। तसर्थ अल्पकाल र पार्टी तथा गुटविशेष लक्ष्यित यस्ता कार्यक्रमको साटो उद्योग स्थापना, पूर्वाधार विकासमा जोड दिँदा रोजगार आफैं सिर्जना हुन्छ।"
खोलाले बगाएकी महिलाको जीवितै उद्धार,"विराटनगर : मोरङको उर्लाबारीमा खोलाले बगाउँदै गर्दा बिहीबार दिउँसो एक महिलाको जीवितै उद्धार गरिएको छ । प्रहरी र स्थानीय बासिन्दाले दिउँसो ४ बजे उर्लाबारी नगरपालिका६ की ४६ वर्षीया सुमित्रामाया कुमालको उद्धार गरेका हुन्। प्रहरीका अनुसार झापा र मोरङको सीमानामा बग्ने मावा खोलाले उर्लाबारी६ पानी ट्यांकीबाट कुमाललाई बगाएको थियो। उद्धारका लागि इलाका प्रहरी कार्यालय उर्लाबारीका इन्सपेक्टर रामप्रसाद तिमल्सिना आफैँ खटिएका थिए। तिमल्सिनाका अनुसार घर छेउमा रहेको खोलाको किनारमा बगेर आएका दाउरा जम्मा गर्दै गर्दा उनलाई बाढीले बगाएको थियो । खोला किनारमा दाउरा संकलन गरिरहेको अवस्थामा बाढी आइरहेको खोलामा एक्कासि पानीको बहाव बढेछ, उनले भने, भाग्ने कुनै मौका नपाइकन संकलन गरिएको केही दाउरासहित महिलालाई बगाएको पाइयो । स्थानीय बासिन्दाले बगाएको देखेर प्रहरीलाई खवर गरेका थिए । नजिकै प्रहरी भएका कारण तत्काल घटनास्थलमा पुगेर उद्धार गर्न सकिएको तिमल्सिनाले जानकारी दिए। स्थानीयले प्रहरीलाई खवर गर्न नपाएको भए जीवितै उद्धार गर्ने सम्भावना हुने थिएन, उनले भने, बाढी आएर पानीको बहाव बढिरहेको खोलाबाट नै स्थानीय र प्रहरीले महिलालाई उद्धार गरेका हुन् । खोलाले बगाएर एक किलोमिटरभन्दा तल पुर्याएपछि उर्लाबारी७ बाट महिलाको उद्धार गरिएको इन्सपेक्टर तिमल्सिनाको बताए। घाइतेको उर्लाबारी५ स्थित अरनिको अस्पतालमा उपचार भइरहेको छ । खोलाले बगाउँदा धेरै पानी खाइएपछि उनको मुखबाट पानी निकालिएको थियो। गम्भीर अवस्थामा उद्धार गरिएकी महिलाको अवस्था खतरामुक्त रहेको र चिकित्सकको निगरानीमा राखेर उपचार भइरहेको अस्पतालले जनाएको ।"
छुट्टाछुट्टै दुर्घटनामा झापामा दुईको मृत्यु,भद्रपुर : छुट्टाछुट्टै दुर्घटनामा झापामा दुई जनाको मृत्यु भएको छ। झापाको गौरादह नगरपालिका ८ दामाबारीमा मोबाइल चार्ज गर्दा करेन्ट लागेर ६ वर्षीय बालकको ज्यान गएको छ। त्यसैगरी दमकमा मोटरसाइकलको ठक्करबाट एक पैदलयात्रीको मृत्यु भएको छ। करेन्ट लागेर मोरङ रतुवामाई नगरपालिका घर भई हाल झापाको गौरादह ८ दामाबारी चोकस्थित मामाघर बस्दै आएका रोशन महतोको मृत्यु भएको झापाका प्रहरी नायव उपरीक्षक महेन्द्रकुमार श्रेष्ठले जानकारी दिए। मोटरसाइकलले ठक्कर दिएर मृत्यु हुनेमा दमक नगरपालिका ५ बस्ने ४० बर्षीय पुष्कर भुजेल रहेको श्रेष्ठले बताए। प्रहरीका अनुसार दमक नगरपालिका ५ स्थित पुरानो पाथिभरा एफएम छेउको भित्रि सडकखण्डमा मे ३ प ४३०५ नम्बरको मोटरसाइकलले पैदलयात्रीलाई बुधबार साँझ ठक्कर दिएको थियो। मोटरसाइकलको ठक्करबाट गम्भीर घाइते भएका भुजेललाई उपचारका लागि न्युरो अस्पताल विराटनगर पठाइएको थियो उनको उपचारको क्रममा मृत्यु भएको हो।
छात्रामाथि यौन दुव्र्यवहार आरोप लागेका शिक्षकहरु धरौटीमा रिहा,"राजविराज : स्कुलका छात्राहरुमाथि यौन दुव्र्यवहार गरेको आरोप लागेका दुई शिक्षक धरौटीमा रिहा भएका छन् । सप्तरी जिल्ला अदालतको आदेश वमोजिम जनही ६५ हजार रुपैयाँ धरौटी राखी पुर्पक्षका लागि उनीहरु रिहा भएको अदालतका स्रेस्तेदार दिलकुमार वर्देवाले बताए । पक्राउ परी थुनामा रहेका बोदे बसाईन नगरपालिका१० का ४० वर्षीय पशुपतिकुमार यादव धरौटीमा रिहा भएलगत्तै फरार रहेका सिरहा लहान नगरपालिकाका३५ वर्षीय रामकृष्ण यादव अदालतमा हाजिर भए । उनलाई पनि जिल्ला न्यायाधीश नन्दकिशोर प्रसाद यादवको इजलाशले ६५ हजार धरौटी लिइ पुर्पक्षका लागि तारेखमा रिहा गरेको छ । प्रहरीले पशुपतिलाई भने जेठ २७ गते पक्राउ गरी थुनामा राखेको थियो । सुरुङ्गा नगरपालिका२ स्थित जनता आधारभूत विद्यालय भेडिया, हर्दियामा अध्यापनरत निमावि राहत शिक्षकद्वयले लामो समयदेखि यौन दुव्र्यवहार गर्ने गरेको छात्राहरुको आरोप छ । गत चैतदेखि छात्राहरुलाई कक्षा कोठा र कोचिङ कक्षामा पढाउने शिक्षकद्वयले संवेदनशील अंगहरु छुने, चिमोटने, समाउने, गाला जोडने, लुगा तान्ने, अश्लिल कुरा गर्ने गरेको भन्दै १४ वर्षीया बालिकाले इलाका प्रहरी कार्यालय कडरबोनामा जेठ २६ गते उजुरी दिएपछि घटना सार्वजनिक भएको थियो । पीडित छात्राले घटनाबारे ठूली आमालाई जानकारी गराएपछि गत चैत १३ गते विद्यालय व्यवस्थापन समिति, शिक्षक र स्थानीय जनप्रतिनिधिसहित गाउँमै बैठक बसेको थियो । बैठकले आरोपितहरुलाई सरुवा भइ अन्यत्र जान निर्देशन दिएको र पुनः जेठ २४ गते बसेको बैठकले आरोपितहरुले बालबालिका हिंसा गरेमा तत्कालै अवकाश दिने निर्णय गरेको स्थानीयबासीले जानकारी दिए । आरोपित शिक्षकहरुले भने छात्राहरुलाई कुनै किसिमको यौन दुव्र्यवहार नगरेको बताउँदै आएका छन् ।"
बालिका अपहर र बलात्कार प्रयास गर्ने पक्राउ,राजविराज : छिमेकमा विवाहबाट घर फर्किरहेकी १३ वर्षीया बालिकालाई अपहरण गरी बलात्कार प्रयास गरेको आरोपमा सप्तरीमा एक किशोर पक्राउ परेका छन् । सप्तरी जिल्ला अदालतले बिहीवार राजविराज नगरपालिका१० बिरौलका १९ वर्षीय पंकजकुमार दासलाई प्रहरीले पक्राउ गरेको हो । जिल्ला न्यायाधीश हरिश्चन्द्र ढुंगानाको इजलाशले आरोपितलाई ६ वर्ष कैद र २५ हजार जरिवानाको सजाय गरेको स्रेस्तेदार दिलकुमार वर्देवाले जानकारी दिए । स्रेस्तेदार बर्देवाका अनुसार पीडितलाई आरोपितबाट १५ हजार क्षतिपुर्ति दिलाउनुपर्ने समेत फैसला भएको छ । विवाह समारोहबाट घर फर्किरहेकी बालिकालाई सोही विवाहमा गएका आरोपितले साथीको सहयोगमा मोटरसाइकलको बीचमा जबरजस्ती राखी २०७५ असार ३१ गते राति घर लगेर बलात्कार प्रयास गरेको भन्दै पीडितका बुवाले जिल्ला प्रहरी कार्यालय सप्तरीमा असार ३२ गते अपहरण तथा शरिर बन्धक र जबरजस्ती करणी उद्योगको उजुरी दर्ता गरेका थिए । आरोपितका आमा छिमेकको सोही विवाहमा बसेको र सँगै गएकी बालिका एक्लै घर फर्किरहेका बेला घटना भएको पीडितले बताइन् । पीडितका बुवा राजविराजमा रहेकाले घरमा कोही नभएका बेला आरोपितले अपहरण गरी जबरजस्ती घर लगी बलात्कार प्रयास गरेको पीडितका बुवाले बताएका छन् । प्रहरीले साउन १ गते आरोपितलाई पक्राउ गरी अपहरण तथा शरिर बन्धक र जबरजस्ती करणी उद्योगको उजुरी दर्ता गरेको थियो । जिल्ला अदालतको आदेशमा आरोपित ०७५ साउन २९ गतेदेखि पुर्पक्षका लागि राजविराज कारागारमा थुनामा छन् ।
ए झरी नझरी दे न यसरी,विगत केही दिनदेखि नेपालगन्जमा मनसुन सक्रिय भएको छ। जल तथा मौसम विज्ञान विभागको हावापानी फिल्ड कार्यालयका अनुसार बिहीबार नेपालगन्जमा ६७५ मिलिमिटर वर्षा भएको थियो। वर्षाका बेला एक हातले छाता र अर्को हातले साइकल चलाउँदै स्थानीय। तस्बिर : शंकरप्रसाद खनाल
युवराज चार्ल्सबाट गोर्खालाई पदक,"लण्डन : बेलायती सेनाको रोयल गोर्खा राइफल्स स्थापनाको २५ औं वर्षगाँठ मनाइएको छ। बेलायतको केन्टस्थित रोयल गोर्खा राइफल्सको पहिलो बटालियनमा आयोजित समारोहमा विशेष अतिथिका रुपमा बेलायती युवराज चार्ल्स सहभागी थिए। रोयल गोर्खा राइफल्सका मानार्थ प्रमुखसमेत रहेका युवराज चाल्र्सले बटालियनका सदस्यलाई विभिन्न पदकसमेत वितरण गरे। पदकबाट विभुषित हुने हालै अफगानिस्तानको ६ महिने मिसनमा सेवा गरेर फर्किएका गोर्खा थिए। त्यसबाहेक सोही अवसरमा विभिन्न तीन विधामा रोयल गोर्खा राइफल्सको वार्षिक बटालियन अवार्ड पनि वितरण गरिएको थियो। समारोहमा झण्डै तीन सय गोर्खाले विभिन्न पदक प्राप्त गरेका थिए। युवराज चार्ल्सलाई गोर्खा रेजिमेन्टको परिचायक हरियो, कालो र रातो रंगको रंगीन मालाले स्वागत गरेका थिए। रोयल गोर्खा राइफल्सको २५ औं वर्षगाँठको उपलक्ष्यमा गोर्खा आफैँले तयार पारेको केक युवराजले काटेका थिए। पदक वितरणको कार्यक्रमपछि युवराज चार्ल्सले समारोहमा उपस्थित गोर्खा, भूपू गोर्खा र तीनका परिवारलाई पनि भेटेका थिए।"
पहिरोको चपेटामा साँफेमार्तडी सडक,"बाजुरा : तीन दिनदेखि लगातारको अविरलसँगै साफे मार्तडी सडक अवरुद्ध भएको छ।लगातार वर्षा आएपछि बार्जुगाड खोला बार्जुगाडदेखि मार्तडीसम्मको सडकखण्डमा ठाउँठाउँमा पहिरो जाँदा सडक अवरुद्ध भएको हो। पहिरोले आवतजावतमा समस्या भएपछि स्थानीयलाई समस्या भएको जय मालिका यातायात बस व्यवसायी पृथ्वी रावलले बताए। रावलले बार्जुगाडहुँदै गुईगाड खोलाको पुल नजिकै, बल्दे, अम्कोट,तिपाडालगायतका ठाउँमा पहिरो आएपछि सडक अवरुद्ध भएको हो। बुधबार बिहानैबाट ठाउँठाउँमा पहिरो आएपछि लामो तथा छोटो दूरीका यातायातका साधन बाम्का बजारभन्दा माथि आउन नसकेको यात्रु विजय नारायण यादवले जानकारी दिएका छन्। अविरल वर्षाका कारण सडक अवरुद्ध बनेको प्रमुख जिल्ला अधिकारी गंगा प्रसाद न्यौपानेले बताए। अवरुद्ध सडक संचालनमा ल्याउन सडक डिभिजन कार्यालय साँफेलाई जानकारी गराएको न्यौपानेले जानकारी दिए। साफेमार्तडीसडकअन्तर्गत अछाम जिल्लाका बुढाबगरलगायतका ठाउँमा पनि पहिरो जाँदा सडक अवरुद्ध भएको छ।"
"लाजिम्पाटमा कारको ठक्करबाट स्कुटर चालकको मृत्यु, एक घाइते","काठमाडौं : काठमाडौं महानगरपालिका२६ लाजिम्पाट साङ्ग्रिला होटल अगाडि कारको ठक्करबाट स्कुटर चालकको मृत्यु भएको छ। बिहीबार बिहान २ बजे जमललैनचौर हुँदै महाराजगञ्जतर्फ जाँदै गरेको बा ९३ प २०५० नम्बरको स्कुटरलाई रातो रङको कारले ठक्कर दिँदा स्कुटर चालक भीमबहादुर गुरुङको मृत्यु भएको हो। दुर्घटनामा स्याङ्जा पुतलीबजारका सन्तोष घर्ती गम्भीर घाइते भएका छन्। महानगरीय प्रहरी वृत्त लैनचौरका प्रमुख, प्रहरी नायब उपरीक्षक सन्तोषसिंह राठौरले तीब्र गतिमा आएको कारले स्कुटरलाई ठक्कर दिँदा गुरुङको घटनास्थलमै मृत्यु भएको जानकारी दिए। घाइते घर्तीको त्रिभुवन शिक्षण अस्पताल महाराजगञ्जमा उपचार हुन नसकेपछि भेनस अस्पताल मध्यबानेश्वर पठाइएको र उक्त स्थानमा पनि उपचार हुन नसकेपछि हाल दीर्घायु अस्पताल चाबहिलमा उपचार भइरहेको राठौरले बताए। दुर्घटना पछि फरार कार र चालकको खोजी भइरहेको प्रहरीले जनाएको छ। रासस"
लागुऔषध सहित दाङमा ४ जना पक्राउ,"दाङ : प्रहरीले लागुऔषधसहित चार जनालाई पक्राउ गरेको छ। घोराही उपमहानगरपालिका १३ डुमरगाउँमा बस्ने च्याङरा भन्ने हिक्मत रोकामगरसहित चार जनालाई पक्राउ गरेको प्रहरीले जनाएको छ। हिक्मत रोकाको डेरा रहेको घरको शौचालयमा डाइजापाम र नुफिन लागुऔषध लुकाइछिपाई राखेको अवस्थामा उनीहरूलाई पक्राउ गरेको जिल्ला प्रहरी प्रवक्ता प्रहरी नायव उपरीक्षक विनोदविक्रम शाहले जानकारी दिए। प्रहरीले डाइजापाम २ एमएल लेखेको १० थान र नुफिन २ एमएल लेखेको १० थान गरी २० थान आगुऔषध बरामद गरेको छ। हिक्मत रोकामगरसहित पक्राउ परेका केशव डाँगी, रमेश बुढामगर र दामबहादुर पुनलाई लागुऔषध नियन्त्रण ऐन २०३३ अनुसार मुद्दा दर्ता गरी अनुसन्धान गरिने प्रहरी उपरीक्षक शाहले जानकारी दिए।"
कति पर्यटक आउँछन् पोखरामा ? पहिलोपटक निकालियो तथ्यांक,"पोखरा : पर्यटकीय राजधानीको रुपमा परिचित गण्डकी प्रदेशको राजधानी पोखरामा ११ महिनामा २ लाख ८८ हजार विदेशी पर्यटक आएका छन्। गण्डकी प्रदेश सरकारले प्रदेशमा आउने पर्यटकको तथ्याङ्क संकलन गरेको हो। पोखरा र गण्डकी प्रदेशमा अहिलेसम्म वर्षेनी कति पर्यटक आउँछन भन्ने एकीन तथ्याङ्क नभए पछि गण्डकी प्रदेश सरकारको उद्योग, पर्यटन, वन तथा वातावरण मन्त्रालयले साउन १ गते देखि स्थलमार्गमा प्रहरीको सहयोगमा र हवाई मार्गबाट आउने पर्यटकको तथ्याङ्क पोखरा विमानस्थलबाट लिएको हो। गत साउनदेखि जेठ महिनासम्मको तथ्याङ्क अनुसार हवाई मार्ग र स्थल मार्ग हुँदै आउने भारतीय पर्यटकको संख्या १ लाख १६ हजार ६९६ रहेको छ। चीनसहित एसिया, युरोप, र अमेरिकाका पर्यटकको संख्या १ लाख ७१ हजार ७४९ रहेको उद्योग, पर्यटन, वन तथा वातावरण मन्त्रालयका शाखा अधिकृत गोविन्द पौडेलले जानकारी दिए। स्थलमार्गबाट आउने पर्यटकको तथ्याङ्क तनहुँको आँपु खैरेनीस्थित पृथ्वी राजमार्गको आपु खैरानी प्रहरी चेक पोस्ट र स्याङजाको गल्याङस्थित सिद्धार्थ राजमार्गको गल्याङ प्रहरी चेक पोस्टमा रहेका प्रहरीको सहयोगमा गत साउन १ गतेदेखि संकलन गरिएको हो। गण्डकी प्रदेशको नवलपुरमा आउने पर्यटकको तथ्याङ्क भने यस तथ्याङ्कमा समेटिएको छैन। नवलपुरतर्फ आउने पर्यटकको तथ्याङ्क पनि छिट्टै नै संकलन हुने गण्डकी प्रदेश सरकारको उद्योग, पर्यटन, वन तथा वतावरण मन्त्रालयका सचिव विष्णुप्रसाद भण्डारीले बताए। हवाई मार्गबाट पोखरा आउने पर्यटको तथ्याङ्क भने पोखरा विमानस्थलले प्रदेश सरकारलाई उपलब्ध गराउँदै आएको छ। हेलिकप्टरबाट आउने पर्यटकको पनि रेकर्ड राखिने उनले सुनाए। यसअघि पोखरा आउने पर्यटकको रेकर्ड हवाई मार्गबाट आउने पोखरा विमानस्थलले र पदयात्रामा जाने पर्यटकको तथ्याङ्क अन्नपूर्ण संरक्षण क्षेत्र आयोजनाले राख्ने बाहेक अन्य तथ्याङ्क थिएन। तथ्याङ्क अनुसार पोखरामा सबैभन्दा धेरै कात्तिक महिनामा ३८ हजार ५०० पर्यटक आएका छन्। त्यसपछि मंसिर महिनामा ३७ हजार पर्यटक आएको तथ्याङ्क छ। सबैभन्दा कम साउन महिनामा २० हजार ८१२ पर्यटक आएको प्रदेश सरकारको तथ्याङ्क रहेको छ। साउन महिनामा पनि सबैभन्दा धेरै भारतीय पर्यटक आएको तथ्याङ्क छ। यसैगरी भदौ महिनामा २१ हजार ७१७ पर्यटक आएका छन्। यी दुबै महिना पर्यटक आगमनकालागि अफसिजन मानिन्छन्। पर्यटकीय सिजन सुरु हुने असोज महिनामा पर्यटकको आमगन २५ हजार ९७३ रहेको छ। असोज महिनामा १२ हजार ५६३ जना पर्यटक भारतीय आएको तथ्याङ्क छ। बाँकी अन्य देशमा पर्यटक हुन्। प्रदेश सरकारले आन्तरिक पर्यटकको भने तथ्याङ्क राखेको छैन। तथ्याङ संकलनलाई विस्तारै प्रभावकारी बनाउन एप सिस्टममा जाने प्रदेश सरकारले बताएको छ। मुख्य आकर्षण अन्नपूर्ण संरक्षण क्षेत्र गण्डकी प्रदेशमा पर्यटक आउने मुख्य आकर्षण अन्नपूर्ण संरक्षण क्षेत्रको पदयात्रा हो। पछिल्लो समयमा यहाँको पदयात्रा मार्गमा सडक विस्तार हुँदा पर्यटकको बसाई घटेको छ। प्रदेशमा सबैभन्दा धेरै पर्यटक पदयात्राकालागि आउन गरेको अन्नपूर्ण संरक्षण क्षेत्र आयोजा (एक्याप) को तथ्याङ्कबाट देखिएको छ। एक्यापको तथ्याङ्क अनुसार आर्थिक वर्ष २०७४०७५ मा अहिलेसम्मकै सबैभन्दा धेरै १ लाख ७२ हजार ८६१ पर्यटकले एक्याप क्षेत्रको पदयत्रा गरेका छन्। यो संख्या आर्थिक वर्ष २०७३०७४ को भन्दा १९ प्रतिशत बढी हो। अघिल्लो आर्थिक वर्षमा १ लाख ४४ हजार १९८ जना पर्यटकले एक्याप क्षेत्रमा पदयत्रा गरेको अन्नपूर्ण संरक्षण क्षेत्र आयोजनाका सूचना अधिकृत ऋषि बरालले बताए। २०७४०७५ मा १ सय ६० देशका पर्यटकले एक्याप क्षेत्रका पदयत्रा गरेको पनि उनले जानकारी दिए। भूकम्प अघि पोखरामा चिनियाँ पर्यटकको आगमन बढ्दा अफसिजन मानिएका असार, साउन महिनामा पनि पोखरामा पर्यटकको आगमन बढेको थियो। चिनियाँ पर्यटक पनि पदयात्रामा जान थालेका थिए। भूकम्पपछि तातोपानी नाका बन्द भएपछि खस्किएको चिनियाँ पर्यटकको आगमन अहिलेसम्म पनि सुध्रन नसकेको पोखरा पर्यटन परिषद्का उपाध्यक्ष गोपी भट्टराई बताए। गण्डकी प्रदेश सरकारले सन् २०२२ मा २० लाख पर्यटक भित्रयाउने लक्ष्य लिएको छ। गण्डकी प्रदेश सरकारको उद्योग, पर्यटन, वन तथा वातावरण मन्त्रालयले संकलन गरेको तथ्याङ्क अनुसार प्रदेश सरकारको लक्ष्य पुरा गर्न ठूलै कसरत गर्नु पर्ने देखिन्छ।"
विद्युतका कर्मचारी घुससहित पक्राउ,काठमाडौं : नेपाल विद्युत प्राधिकरण लगनखेल वितरण केन्द्र ललितपुरका फोरमेन अविलाल विष्ट घुससहित पक्राउ परेका छन्। अख्तियार दुरुपयोग अनुसन्धान आयोगले घरमा नयाँ मिटर जडान गर्ने प्रयोजनको लागि विभिन्न बहाना बनाई सेवाग्राहीसँग ५ हजार घुस लिँदै गर्दा रंगेहात पक्राउ गरेको हो। लगनखेल स्थित यु एण्ड वि फाष्ट फुडबाट पक्राउ गरेका विष्टमाथि अनुसन्धान भइरहेको अख्तियारका प्रवक्ता प्रदीपकुमार कोइरालाले जानकारी दिए।
जनताको करबाट नगरपालिकाको 'दारु पार्टी' (भिडियोसहित),"दमौली : पछिल्लो समय व्यास नगरपालिकाको एउटा भिडियो सामाजिक सञ्जालमा भाइरल भएको छ। उक्त भिडियोमा ३१ औं नगरसभाको निर्णय सार्वजनिक गर्न व्यास नगरपालिकाद्वारा आयोजित पत्रकार सम्मेलन सकिएलगत्तै नगर प्रमुखसहित नगरसभा सदस्य मदिरा सेवन गर्दै नाचेको प्रष्ट देखिन्छ।ब्यानर नै प्रष्ट रुपमा देखिने गरी आएको भिडियोमा नगर प्रमुख केही सदस्यसँग नाचगानमा मस्त देखिन्छन्। नगरसभा सकिएलगत्तै नगरपालिकाको सभाकक्षमा नगर प्रमुख, केही वडाध्यक्ष, कार्यपालिका सदस्य तथा नगरसभा सदस्यले वल्ड दरबार ह्विस्की पिउँदै नाचगान गरेका थिए। दृश्यमा कर्मचारीले वल्ड दरबार ह्विस्की सर्भ गरेको प्रष्टै देखिन्छ। यसैगरी उक्त भिडियोमा सभाको प्रवेशद्वारकै छेउमा राखिएका ह्विस्कीका भरी बोतलहरु प्रष्ट देखिएका छन्। स्थानीय एक दैनिकले यस विषयमा समाचार सार्वजनिक गरेपछि यसले जिल्लामा तरंग ल्याएको छ। नगर प्रमुख बैकुण्ठनाथ न्यौपानेले यसलाई सामान्य घटना भनेर प्रतिक्रिया दिएका छन्। कर्मचारी संयोजनमा भएको बताइएको कार्यक्रमबारे सामाजिक सञ्जालमा व्यापक आलोचना भएपनि नगरपालिकाले भने यसबारे कुनै औपचारिक प्रतिक्रिया दिएको छैन। तर, यसले जिल्लाभर तरंग भने ल्याएको छ। नागरिकहरुले जनप्रतिनिधिलाई फोन गर्दै घटनाबारे चासो व्यक्त गर्न थालेका छन्। 'धेरै स्थानीयले फोन गरेर सोधिरहेका छन्,' एक जनप्रतिनिधिले भने, 'अब के जवाफ दिने।' विगतमा पनि सभापछि कार्यक्रम हुने गरेपनि यसपल्ट भने ब्यानरसहित कार्यालय परिसरमै कार्यक्रम गरिएकाले यसले बढी आलोचना खेपेको हो। यसअघि पनि दसैंका बेला मदिरासहितको शुभकामना कार्यक्रम आयोजना गरेपछि नगरपालिकाले आलोचना खेप्नु परेको हो। तर पनि फेरी यस्तै कार्यक्रम कार्यालय परिसरमै हुनुमा कतिपयले कर्मचारीलाई दोष दिएका छन्। 'यस्ता कार्यक्रम नगरिनु पर्ने हो, एक जनप्रतिनिधिले भने, 'तर नगर प्रमुखज्यूले पनि यस्ता घटना रोक्न सक्नुपर्थ्यो।' स्थानीय प्रशासनले यस्ता कार्यक्रम गैरकानुनी भएको प्रतिक्रिया दिएको छ।सहायक प्रमुख जिल्ला अधिकारी तुलसीराम पौडेलले सरकारी रकमबाट मदिरा सेवनसहितको पार्टी आयोजना गर्नु गैरकानुनी भएको बताए।तर जनप्रतिनिधिले गरेको उक्त कार्यको आलोचना भएपनि कारवाही गर्ने निकाय नहुँदा यसले खासै असर भने नगर्ने देखिएको छ।तर जनप्रतिनिधिले आम नागरिकबाट भने लामै समयसम्म चर्कै आलोचना खेप्नुपर्ने देखिन्छ। व्यास नगरपालिकामा मदिरा पार्टीका लागि प्रयोग भएका रक्सीका बोतल।"
"स्तरीय शिक्षा सरकारले दिएन, विदेश भए पनि जानुस् : बाबुराम भट्टराई","काठमाडौं : पूर्वप्रधानमन्त्री तथा समाजवादी पार्टी नेपालका अध्यक्ष डा बाबुराम भट्टराईले नेपालमा स्तरीय शिक्षा नपाएका कारण विद्यार्थी विदेश जानुपरेको बताएका छन् । नेपाल शैक्षिक परामर्श संघ (इक्यान) ले आयोजना गरेको शैक्षिक मेलाको उद्घाटन कार्यक्रममा उनले बिहीबार यस्तो बताएका हुन् । मुलुकभित्र सरकारले विद्यार्थीलाई स्तरीय शिक्षा दिन नसकेको उनले बताए । कुनै पनि मुलुक विकासका लागि स्तरीय शिक्षा मुख्य शर्त भएको उनले बताए । म आफैं पनि गत वर्ष युरोप र अमेरिकाको एक महिने भ्रमणमा गएको थिएँ । त्यहाँको विकासको मुख्य कारक भनेको स्तरीय शिक्षा नै रहेछ, भट्टराईले भने, मुलुक विकास गर्ने हो भने नेपालीले विदेशै गएर भए पनि स्तरीय शिक्षा लिनुपर्छ । विदेशमा पढे पनि सीप सिकेपछि स्वदेशमै फर्कन उनले विद्यार्थीलाई अनुरोध गरे । संघका अध्यक्ष विष्णुहरि पाण्डेले गलत धन्दा गर्ने शैक्षिक परामर्श व्यवसायीलाई सरकारले कारवाही गर्न नसकेको बताए । विदेश जान चाहने विद्यार्थीलाई नो अब्जेक्सन लेटर लिने लगायतका विषयमा सरकारले अनावश्यक झन्झट दिएको आरोप लगाए । उद्घाटन समारोहमा संघका पूर्व अध्यक्ष तथा सल्लाहकार परिषद्का अध्यक्ष राजेन्द्र बराललाई सम्मान गरिएको थियो ।"
सप्तरीमा १२ वर्षे बालिकामाथि सामुहिक बलात्कार,"राजविराज : सप्तरीमा १२ वर्षीया बालिका बलात्कारको घटना ढिलो गरी सार्वजनिक भएको छ। घटनाको एक सातापछि पीडित पक्ष उजुरी लिएर शान्ति सुरक्षाको माग गर्दै सदरमुकाम आएपछि घटना सार्वजनिक भएको हो। दाई नाता पर्ने किशोरसहित अन्ये चार जनाले ती बालिकालाई बलात्कार गरेको खुल्न आएको छ। गाई चराउन जंगल गएकी अग्नीसाइर कृष्णसवरण गाउँपालिका२ की बालिका असार १८ गते बलात्कारमा परेकी हुन्। मुखमा रुमालले बाँधेर घिस्याउँदै घारीतर्फ लगेर बलात्कार गरेको पीडितले प्रहरीसमक्ष बयान दिएकी छन्। पीडितकी आमाले दिएको उजुरी र बालिकाको बयानपछि पीडितको स्वास्थ्य परिक्षण गरी उजुरी दर्ता गरिएको इलाका प्रहरी कार्यालय, कञ्चनरुपका डिएसपी मकेन्द्रकुमार मिश्रले बताए। आरोपीहरुको उमेर पनि १८, १७, १५ र १२ वर्षको छ। चारै जना आरोपीहरु फरार रहेकोले खोजीकार्य भइरहेको छ। पारिवारिक दवावका कारण उजुरीमा दाजुको नाम उल्लेख नगरिए पनि पीडितले बयानमा भने उनको नाम किटानी गरेकी छन्। दाजुबाट नै अन्य आरोपीको नाम खुलेको पीडिततर्फका कानुन व्यावसायीले जानकारी दिए। पीडितका दाई नाता पर्ने सबैभन्दा कम उमेर १२ वर्षका छन्। दवाव, अज्ञानता र लोकलाजका कारण पीडित परिवारले घटनालाई लुकाएर राख्दा प्रमाण जुटाउन र दोषी पक्राउ गर्न समस्या भएको प्रहरीको भनाई छ। गाउँसमाजले नै मिलाउने भनी उजुरी गर्न रोक लगाएकोले ढिलो भएको स्विकार्दै पीडितकी आमाले उजुरी दिन कञ्चनरुप आएपछि आरोपितहरुरू गाउँबाट भागेको बताइन्। सामूहिक बलात्कार घटनाबारे प्रहरीमा उजुरी परेपछि आरोपितको परिवारबाट झनै दबाव बढेको र जिउ ज्यानमा असुरक्षा भएको भन्दै पीडित परिवार सुरक्षा माग्दै बिहीबार सदरमुकाम राजविराज आएका छन्। बालिकामाथि सामुहिक बलात्कारका घटना बढेको र अधिकांश घटनामा छिमेकी, चिनजान र आफन्तकै संलग्नता रहेको देखिन्छ। एसपी मनोजकुमार यादवले पनि बालिका र महिलाहरु छिमेकी र आफन्तबाट नै बढी असुरक्षित रहेको बताए। पाँच महिनाको अवधिमा सप्तरीमा आठ वटा सामुहिक बलात्कारको घटना भएको प्रहरीको तथ्यांकले देखाएको छ। जसमध्ये १७ जना अझैसम्म फरार रहेका छन्। चार जना आरोपी पुर्पक्षका लागि राजविराज कारागारमा थुनामा र दुई जना बालसुधार गृहमा छन्।"
फरक क्षमताका व्यक्तिलाई परिचयपत्र,"ललितपुर : डाउन सिन्ड्रोम भएका प्रितम विश्वकर्मा उत्साहका साथ मेयर चिरीबाबु महर्जनको पर्खाइमा थिए। ललितपुर महानगरपालिका कार्यालयमा अपांगता भएकालाई परिचयपत्र वितरण कार्यक्रम भइरहेको थियो। १६ वर्षीय प्रितम उपस्थित मानिसहरूसँग गफिरहेका थिए। केही समयपछि मेयर आए। परिचपपत्र दिए। मेयरलाई स्यालुट हाने। प्रितम भन्दा पहिला १० वर्षका दिप्ताम्सु धितालले परिचयपत्र लिए। अटिजमका समस्या भएका उनी बेलाबेलामा चिच्याइरहन्थे। बाआमाले उनलाई थम्थम्याउँदै राखे। छेवैको ह्विलचेयरमा बसेका थिए ३२ वर्षीय युवक किरण शिल्पकार। मस्कुलर डीस्ट्रोफिका कारण १५ वर्षदेखि शरीरका सम्पूर्ण भाग सुक्दै गएका छन्। खुट्टा चल्दैनन्। हात थोरै चल्छ। उक्त रोगको कुनै उपचार नभएको चिकित्सकले सुझाएको किरणले बताए। थेरापी मात्र गर्छु, अलि सजिलो भए जस्तो लाग्छ, उनले भने, भाग्यमा यस्तै लेखेको रहेछ। बाआमा गुमाइसकेका उनी दिदी भिनाजुका साथ बस्दै आएका छन्। प्रितम, दिप्ताम्सु र किरण सबै जना क वर्गका अपांगता भएका व्यक्ति हुन्। क वर्गका अपांगता भएकालाई पूर्ण अशक्तमा वर्गीकरण गरिएको छ। उनीहरूका लागि सर्वोच्च अदालतले ३ हजार भत्ता दिनुपर्ने व्यवस्था ०६९ मा गरेको थियो। तर कार्यान्वयन भएको छैन। क वर्गको परिचयपत्र पाएका लुभुका भोजराज श्रेष्ठले सरकारले अपांगता परिचयपत्र दिएर मात्रै दायित्व पुरा नहुने बताए। तपाईं हिँड्ने बाटोमा हामी हिँडन सक्दैनौं। तर हामी हिँड्ने बाटोमा तपाईं हिँड्न सक्नुहुन्छ, श्रेष्ठले भने, भौतिक संरचनाले गर्दा हामीलाई ज्यादै असुविधा छ। उनको अगुवाइमा काठमाडौंका सात ठाउँमा अपांगमैत्री बस स्टेसन बनाउने अभियान चलेको थियो। तर सार्वजनिक सवारीले सेतो छडी बोक्नेलाई, ह्विलचेयरमा हिँड्नेलाई चढाउनै नमानेको अनुभव उनीसँग छ। जबसम्म नीति निर्माण तहमा अपांगता भएका पुग्दैनन् तबसम्म परिवर्तन नआउने उनको बुझाइ छ। अपांगता भएकालाई ह्विलचेयर, बैशाखी, सेतो छडी, सुन्ने मेसिनलगायतका कम्तिमा २० थरिका सामान खरिद गर्दा पनि सरकारले सहयोग गर्नुपर्ने उनी बताउँछन्। चारपांग्रे स्कुटर खरिद गर्दा भने भन्सार छुट दिने गरिएको छ। ०६८ सालको जनगणना अनुसार पाँच लाख १३ हजार ३ सय २१ जना अपांगता भएका व्यक्ति छन्। दुई वर्ष पहिलाको तथ्यांकमा महानगरपालिकामा तीन सय ८८ जना अपांगता भएका व्यक्ति छन्। अपांगता भएकालाई पाक्षिक रूपमा एकमुष्ठ पाँच हजार रुपैयाँ महानगरपालिकाले दिने निर्णय गरेको मेयर महर्जनले बताए। साताको एक दिन बिहीबार परिचपपत्र दिइनेछ। अपांगता भएकालाई नक्सा पास निःशुल्क, साझा बसमा निःशुल्क सेवा दिने र अपांगमैत्री तीनवटा ट््याक्सीको प्रबन्ध मिलाउने उनले बताए।"
१३ दिने शिशुको अपहरणपछि उद्धार : नन्दभाउजू पक्राउ,धरान : सुनसरीको धरानस्थित बिपी कोइराला स्वास्थ्य विज्ञान प्रतिष्ठानबाट बुधबार राति एक शिशुको अपहरण भएको छ । प्रसूति वार्डबाटै १३ दिनका नवजात शिशुको अपहरण भएको हो । अपहरणमा भोक्राहा१ की बबिता मेहताको १३ दिने छोराको तीन घण्टापछि उद्धार गरिएको हो । बबिता र उनका कुरुवा भजित रोशन निदाएको मौका छोपी दुईजना महिलाले १३ दिनको नवजात शिशुको अपहरण गरेका थिए। अपहरण भएको थाहा पाउन साथ प्रहरीमा खबर गरेपछि शिशुको उद्धार गरिएको थियो । नवजात शिशुको अपहरणमा संलग्न दुई महिलालाई समेत प्रहरीले पक्राउ गरेको इलाका प्रहरी कार्यालय धरानका डीएसपी ढुण्डिराज न्यौपानेले बताए । अपहरणमा संलग्न धरान १५ माइती भई भारतको दिल्ली घर भएकी वर्ष २७ की लीला विक र उनकी भाउजू मीना लिम्बू (विक)लाई पक्राउ गरिएको उनले बताए। डीएसपी न्यौपानेले अपहरणमा परेका नवजात शिशुलाई अपहरणकारीले भारतको दिल्ली लैजाने तयारी गरेको बताए । लीलाका सन्तान नभएका कारण आफूले छोरा बनाई पाल्ने उद्देश्यले नवजात शिशुको अपहरण गरेको प्रहरीलाई बयान दिएकी छिन् । नवजात शिशुको अपहरणमा संलग्न नन्दभाउजू महिला । तस्बिर : रत्नप्रसाद आचार्य ।
घाटमै बस्ती,"बागलुङ : जिल्लाको ढोरपाटन नगरपालिकाको नौघर टोलको घाटमा बस्ती बिस्तार भएको छ। ढोरपाटन नगरपालिका८ नौघर टोलका बासिन्दाले हुँकट खोला किनारमा दाह संस्कार गर्दै आएका थिए। घाटमा पछिल्लो समय बस्ती बिस्तार भएपछि त्यहाँ दाहसंस्कार गर्न छाडिएको छ। स्थानीयले आफन्तको निधन हुँदा आफूले भोगचलन गर्दै आएको जग्गामै शव गाड्न बाध्य भएका छन्। आआफ्नै खेतबारीमा संस्कारअनुसार शव गाड्दा कतिपय अवस्थामा स्यालले गाडेको शव बाहिर निकालिदिने गरेकाले स्थानीयबीच विवाद पनि हुँदै आएको छ। दाहसंस्कारका लागि पायक पर्ने स्थान नहुँदा खेतबारीका कुनामा शव गाड्नु पर्ने बाध्यता आएको स्थानीय जितबहादुर बिकले बताए। गाउँमा जनघनत्व बढेपछि घाटमा पनि बस्ती बसेको छ, बिकले भने, घर बनाएर मान्छे बस्न थालेपछि त्यहाँ दाहसँस्कार गर्न पनि मिलेन। पुस्तौंदेखि दाहसंस्कार गर्दै आएको हुँकटमा पछिल्लो समय बस्ती मात्र होइन, भुजीखोला५ औँ लघु जलविद्युत आयोजनाको विद्युत गृह समेत निर्माण गरिएको छ। हुँकटमा बस्ती बसेसँगै शव जलाउँदा प्रदुषण हुने, राती तर्साउने भयले जलाउन रोकेका हुन्। हुँकटबासीले दाहसंस्कार गर्न नदिने भन्दै अवरोध गरेपछि दाहसंस्कार स्थल नपाएर दिनभर शव बोकेर ठाउँ खोज्नुपर्ने अवस्था आएको स्थानीय समाजसेवी तथा नयाँपुस्ता नेपालका अध्यक्ष कुशल बिश्वकर्माले बताए। हुँकटबासी र शवयात्रामा गएबाबीच दाहसंस्कारको विषयमा पटकपटक विवाद भइसकेको छ। दलित समुदायको बसोबास रहेको नौघरटोलका स्थानीयलाई मात्रै होइन, त्यस आसपासका ढोलठोकी, सुनार टोल, उपल्लो टोल, तल्लोटोलका स्थानीयलाई समेत शवदाह गर्न कठिनाई भएको छ। कतिपयले सिरिम खोला र भुजीखोलाको संगमस्थलमा दाहसंस्कार गर्दै आएका छन्। धेरैजसोले खेतबारीका कुना र घाँसबारीमा शव गाड्दै आएका छन्।"
अवैध अस्पताल छ्यापछ्याप्ती,"जनकपुरधाम : धनुषामा अवैध अस्पताल र स्वास्थ्य संस्थाको बिगबिगी छ। त्यस्ता निजी अस्पताल तथा स्वास्थ्यसंस्थाले उपचारको नाममा विरामीबाट चर्को मूल्य असुल्ने र विरामीको ज्यान पनि जोखिममा पर्ने गरेको छ। अस्पताल र स्वास्थ्य संस्थाको अनुगमन फितलो भएकाले यस्ता समस्या देखिएको हो। जनकपुर अञ्चल अस्पताल नजिक सञ्चालित आस्था अस्पतालमा स्थानीय प्रशासनले शिलवन्दी गर्यो। मापदण्ड पुरा नगरी अवैध रुपमा सञ्चालित यस अस्पतालले एक सुत्केरीलाई पाँच लाख रुपैयाँभन्दा बढीको विल थमाएपछि चौतर्फी आलोचना भएको थियो। जिल्ला प्रशासन कार्यालय धनुषाले आस्था अस्पतालका सञ्चालकलाई अस्पतालका सम्पूर्ण कागजात जिल्ला प्रशासन कार्यालयमा बुझाउन आदेश दिएको छ। जेठमा कमिसनका लागि विरामीलाई जनकपुर अञ्चल अस्पतालबाट झुक्याएर सो अस्पतालमा पुर्याउने दुई जनालाई प्रहरीले पक्राउ गरि कारवाही गरेको छ। अनुगमन गर्ने मुख्य जिम्मेवारी पाएका स्वास्थ्य कार्यालय र स्थानीय सरकारले आफ्नो जिम्मेवारी पुरा नगरेकाले विरामी खुलेयाम ठगिदै आएका छन्। जिल्लामा तीन दर्जनभन्दा बढि निजी अस्पताल सञ्चालनमा रहे पनि १९ वटाले मात्रै अनुमति लिएको छ। धनुषाका ५६ वटा निजी क्लिनिक, ४७ वटा प्याथोलोजी, २७ वटा डेन्टल क्लिनिक, २० वटा पोलिक्लिनिक र ११ वटा अल्ट्रासाण्उड गर्ने संस्था दर्ता भए पनि अधिकांशले नविकरण गराएका छैनन्। प्रदेश २ को अस्थायी राजधानी जनकपुरधाममा १९ वटा निजी अस्पतालले सञ्चालन अनुमति लिएका छन्। त्यसमध्ये तीनटाले मात्रै नविकरण गराएको जिल्ला स्वास्थ्य कार्यालय धनुषाले जनाएको छ। स्वास्थ्य कार्यालय धनुषाका प्रमुख इन्द्रप्रसाद यादवका अनुसार २०७५ साल फागुनदेखि निजी स्वास्थ्यसंस्था र अस्पताल स्थानीय सरकार मातहत गएकाले स्वास्थ्य कार्यालयले अनुगमन तथा कारवाही गर्न नसकेको हो। अवैध अस्पतालले विरामीलाई ठग्दै आए पनि जनकपुरधाम उपमहानगरको स्वास्थ्य शाखाले त्यस्ता विकृतीमाथी ध्यान दिएको छैन। उपमहानगरका स्वास्थ्य संयोज मुन्द्रिका ठाकुरले कार्य व्यस्तता र जनशक्ति अभावले अनुगमन तथा कारवाही प्रक्रिया अगाडी बढाउन कठिन भएको बताए। जनकपुरधाम उपमहानगरका मेयर लालकिशोर साहले साउनदेखि निजी अस्पताल, प्याथोलोजी र क्लिनिक अनुगमन गरी मापदण्ड विपरित सञ्चालन भएको पाइए कारवाही गर्ने बताएका छन्।"
सिन्धुलीमा झुण्डिएको अवस्थामा वेवारिसे शव फेला,सिन्धुली : सिन्धुलीको कमलामाई नगरपालिका ४ कात्तिके जंगलमा झुण्डिएको अवस्थामा वेवारिसे शव फेला परेको छ। अन्दाजी ४० वर्षको पुरुषको शव चिलाउनेको रुखमा पासो लगाई झुण्डिएको अवस्थामा फेला परेको जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रवक्ता लोकदर्शन थापाले जानकारी दिए। शवको अवस्था हेर्दा चार पाँचदिन पहिला नै झुण्डिएर मृत्यु भएको हुनसक्ने उनले बताए। शव कुहिएको अवस्थामा भएका कारण पहिचान हुन नसकेको उनले जनाए। स्थानीयले घाँस काट्न जाँदा शव देखिपछि प्रहरीलाई खबर गरेका थिए। शव पोष्टमार्टमका लागि सिन्धुली अस्पतालमा ल्याएर राखिएको थापाले जानकार दिए।
"भारी वर्षाको संभावना, सतर्कता अपनाउन आग्रह","काठमाडौं : देशभरको मौसम पूर्ण बदली भइ अधिकांश ठाउँमा वर्षा भइरहेको मौसम पूर्वानुमान महाशाखाले जनाएको छ। देशका धेरै स्थानमा वर्षा हुनुका साथै पश्चिम भेगका एक दुई स्थानमा र मध्य र पूर्वी नेपालका थोरै स्थानमा भारी वर्षाको संभावना रहेको शाखाको अनुमान छ। आज देशका अधिकांश भूभागमा पूर्ण बदली भइरहेको।पश्चिमि भेगका एक दुई स्थानमा र मध्य र पूर्वी नेपालका थोरै स्थानमा भारी वर्षाको संभावना रहेको शाखाले जनाएको छ। हाल मनसुन न्यूनचापीय रेखा नेपालको नजिक रहेको छ।आगामी २४ घन्टासम्म पनि मनसुन न्युनचापिय रेखा नेपालको पूर्वदेखि पश्चिम भूभागमा रहिरहने मौसम पूर्वानुमान महाशाखाले जनाएको छ। देशभर मनसुनी वर्षा जारी रहने भएकाले नदीहरुमा पानीको बहाव, स्तर बढ्ने र पहाडि क्षेत्रमा पहिरोको जोखिम बढ्न सक्ने महाशाखाले जनाएको छ। पश्चिम भेगका एक दुई स्थानमा र मध्य तथा पूर्वी नेपालका थोरै स्थानमा भारी वर्षा हुने भएका ति क्षेत्रका स्थानीयलाई सतर्कता अपनाउन मौसम पूर्वानुमहाशाखाले आग्रह गरेको छ।भारी वर्षाका कारण हवाई तथा सडक यातायातमा समेत अवरोध हुने महाशाखाले जनाएको छ।"
प्रजनन नियन्त्रणभन्दा व्यवस्थापनमा ध्यान दिऔ: प्रधानमन्त्री,"काठमाडौं : प्रधानमन्त्री केपी शर्मा ओलीले जनसङ्ख्याको जीवनस्तरमा सुधार आएकाले आगामी दिनमा प्रजननमा नियन्त्रणभन्दा व्यवस्थापनतिर ध्यान दिन आग्रह गरेका छन्। विश्व जनसङ्ख्या दिवसका अवसरमा बिहीबार दिएको शुभकामना सन्देशमा प्रधानमन्त्री ओलीले प्रजननदर घटाएर जनसङ्ख्या वृद्धिदर नियन्त्रण गर्न अपनाइएका नीति र शिक्षा, स्वास्थ्य र रोजगारीका अवसरमा आएको सुधारका साथै जन्मदरमा आएको कमीलाई दृष्टिगत गर्दै व्यवस्थापनमा ध्यान दिन जोड दिएका छन्। हरेक जुलाई ११ अर्थात् आजका दिन संयुक्त राष्ट्र सङ्घको आह्वानमा संसारभर जनसङ्ख्या दिवस मनाउने गरिन्छ। प्रधानमन्त्री ओलीले जनसङ्ख्यासँग जोडिएका अत्यन्त महत्वपूर्ण पक्षले समग्र आर्थिक वृद्धि तथा विकासका योजना र कार्यक्रममा प्रभाव पार्ने भएकाले आर्थिक विकास, निर्माण र सामाजिक रुपान्तरणका लागि यस अवसरलाई सदुपयोग आग्रह गरेका छन्। सन्देशमा भनिएको छ, 'नेपालमा शिशु तथा बाल मृत्युदर र सबै उमेरका जनसङ्ख्याको मृत्युदरमा आएको उल्लेख्य कमीका कारण औसत आयुमा वृद्धि भएको छ र श्रम शक्ति बहुल उमेरको उल्लेख्य उपस्थिति भएको अवस्था सिर्जना भएको छ। यस अवस्थालाई हामीले उपयोग गर्न सक्नुपर्छ।' उनले सन्देशमा बालिकामाथि हुने लैङ्गिक विभेदमा कमी आउन थालेको तर छोरी शिशुप्रति गर्भमै वा जन्ममै विभेद गर्न थालिएको लक्षण देखिन थालेको जनाउँदै उहाँले शिशु जन्मको लैङ्गिक अनुपातले भविष्यमा जनसाङ्ख्यिक असन्तुलन निम्त्याउने सम्भावनाप्रति सचेत हुन आग्रह गरेका छन्। ज्येष्ठ नागरिकको आर्थिक स्वावलम्बन कायम गराउँदै उनीहरुलाई सहभागिताको अवसर उपलब्ध गराउन सरकार सजग रहेको उल्लेख गर्दै उनले ज्येष्ठ नागरिकको सामाजिक, आर्थिक, पारिवारिक र आवासको सुरक्षाका साथै उनीहरुको स्वास्थ्य सेवा र तन्दुरुस्ती सरकारको प्राथमिकतामा परेको जनाए।'कुनै पनि प्रकारको बालश्रम र बाल दुव्र्यवहारप्रति सरकारले शून्य सहनशीलताको नीति अख्तियार गरेको छ। बालविवाहजस्तो विकासको प्रतिफलको नकारात्मक सूचकमा परिवर्तन ल्याउन प्रयासहरु भइरहेका छन्, कुनै पनि प्रक्रियाबाट हुने गरेका बालविवाहको रोकथामका लागि वर्तमान सरकार कटिबद्ध छ,' सन्देशमा भनिएको छ। प्रधानमन्त्री ओलीले युवा जनशक्तिको बसाइँसराइका प्रवृत्तिलाई नियमन गर्दै कामको खोजीमा बाह्य मुलुक जान लालायित युवालाई स्वदेशमै रोजगारी उपलब्ध गराउने र उनीहरुको क्षमता यहीँ परिचालन गर्ने सोचका साथ काम हुन थालेको सन्दर्भमा सरकार किशोरकिशारीको अपेक्षा र आकाङ्क्षालाई सम्बोधन गर्दै देशको आर्थिक सामाजिक रुपान्तरणमा सक्रिय उमेर समूहका जनशक्तिले अतिकतम योगदान पुर्याउन सक्ने वातावरण बनाउन तल्लीन रहेको पनि स्पष्ट गरे।रासस"
सिसडोल दुर्गन्ध र किराले प्रभावित,"काठमाडौं : नुवाकोटका सिसडोलवासी काठमाडौंको फोहोरले गाउँमा बस्नै नसक्ने भएपछि त्यहाँ फोहोर नफाल्न आग्रह गर्दै काठमाडौं महानगरपालिका आइपुगेका छन्। उनीहरूले दुर्गन्ध र किराले घरमा बसि नसक्नु बनाएको भन्दै महानगरपालिकालाई नयाँ विकल्प खोज्न आग्रह गरेका छन्। महानगरको वातावरण विभागमा बुधबार भेटिएका उनीहरूले वर्षाको पानीका कारण फोहोर कुहिएर दुर्गन्ध फैलिएको र त्यसबाट निस्किएका किरा घरघरमा पस्ने गरेकाले तत्कालका लागि औषधि छर्किदिन पनि आग्रह गरेका छन्। सिसडोलबाट महानगरपालिका आइपुगेका सन्तराम श्रेष्ठले अहिले दुर्गन्ध र किराले गर्दा गाउँमा बस्न नसकिने भएको बताए। फोहोरबाट निस्केको दुर्गन्ध र झिँगाबाट घरमा बस्न सक्ने अवस्था छैन, उनले भने, हामीलाई गाउँमा सहज तवरबाट बस्न सक्ने व्यवस्था मिलाइदिनु पर्यो। तत्कालका लागि किरा मार्ने औषधि छर्किदिए केही सहज हुने उनले बताए। तर किरा मार्ने औषधि छर्किएर मात्र सिसडोलको समस्या समाधान हुने छाँट देखिँदैन। डम्पिङ साइट भरिएर गाउँका किसानको जमिनमा फोहोर थुप्रिन थालेको छ। अहिले वर्षाका कारण फोहोरको लेदो स्थानीयकोे खेतिबालीसम्मै पुग्छ। यसले बालीसमेत नष्ट हुने गरेको छ। अर्का स्थानीय दिवस श्रेष्ठका अनुसार अहिले फोहोरले गाउँमा हिँड्ने बाटोसमेत छैन्। गाउँको खोलामा पनि फोहोरको लेदो भरिएको छ। फोहोरले हिँड्ने बाटो छोपेको छ, उनले भने, फोहोर हाम्रो जमिनमा आइपुग्यो, बाटो हिँड्ने ठाउँ छैन। तत्कालका लागि हाम्रो जमिन खरिद गरेर फोहोर छोप्नु पर्यो र दिर्घकालीन विकल्प खोज्नुपर्यो। करिब १४ वर्षअघि महानगरले स्थानीयसँग ३ वर्षका लागि सहमति गरेर फोहोर सिसडोलमा फ्याँक्न थालेको हो। तर वर्षौं बित्दा पनि महानगरले दीर्घकालीन विकल्प निकाल्न सकेको छैन। समाधानको माग गर्दै स्थानीयले बेलाबेला आन्दोलन गरे पनि प्रशासनले दबाउने गरेको छ। विरोधमा उत्रँदा प्रहरीले झन्डै भुँडी छेडिदियो, आफ्नो भुँडीमा लागेको चोट देखाउँदै सन्तरामले भने, हाम्रो राजनीतिक प्रभाव नभएकाले हाम्रो आवाज दबाउने प्रयत्न गरिँदैछ। महानगर वातावरण व्यवस्थापन विभागका प्रमुख हरि श्रेष्ठका अनुसार अहिले सिसडोलको करिब ४ सय ५२ रोपनी सरकारी जग्गामा फोहोर व्यवस्थापन भइरहेको छ। यो भरिएकाले तत्काल समस्या समाधान गर्न स्थानीयको जमिन अधिग्रहण प्रक्रिया अघि बढाइएको छ। तत्काल स्थानीयको जमिन किनेर हामी फोहोर व्यवस्थापन गर्ने प्रक्रियामा छौं, उनले भने, अहिले योबाहेक अर्को विकल्प छैन। जमिन अधिग्रहण गरि फोहोर पुर्ने विकल्प अन्तिम नभए पनि तत्कालका लागि उपयुक्त विकल्प भएको उनको भनाइ छ। साउनभरिमा अधिग्रहण गरिएको जमिनको माटोले फोहोर पुरेर खेतको फाँट जस्तो बनाउने उनले बताए। तर बर्खा भएकाले यसो गर्दैमा समस्या समाधान हुने छाँट छैन। महानगरले सिसडोेलको समस्या दीर्घकालीन समाधान गर्न त्यहाँबाट करिब २ किलोमिटर टाढा रहेको बन्चरेडाँडा विकल्प छानेको छ। बन्चरेडाँडामा करिब १८ सय ७२ रोपनी सरकारी जग्गा रहेकाले त्यहाँ फोहोर व्यवस्थापन गर्ने विकल्प छनोट गरेको विभाग प्रमुख श्रेष्ठले बताए। तर त्यसलाई तत्कालै डम्पिङ साइट बनाउन सकिँदैन। बन्चरेडाँडामा व्यवस्थित योजनासहित फोहोर फाल्ने ठाउँ बनाउने हो, उनले भने, केही समय लाग्न सक्छ तर योजना नबनाइ सिसडोल जस्तो यत्तिकै लगेर फोहोर फालिँदैन। काठमाडौंको फोहोर फालिँदै आएको सिसडोलमा स्थानीय र प्रहरीबीच झडप सहमतिपछि सिसडोलमा फेरि फोहोर थन्क्याउन थालियो उनको भनाइबाट अझै केही समय काठमाडौंको फोहोर सिसडोलमै फ्याँकिने स्पष्ट हुन्छ। सम्बन्धित निकायले अझै दिर्घकालीन विकल्प पहिल्याउन नसक्दा स्थानीयको स्वास्थ्य र जीवन नै संकटमा परेको छ। अहिले फोहोरले सिसडोल गाउँमात्र नभइ नुवाकोट र धादिङ जिल्ला नै प्रभावित बनेको छ।"
अखिल क्रान्तिकारीकी जिल्ला अध्यक्ष पक्राउ,परासी : नेत्रविक्रम चन्द विप्लव समूहको विद्यार्थी संगठन पश्चिम नवलपरासीकी अध्यक्ष शारदा भण्डारी पक्राउ परेकी छन्। प्रहरीले भण्डारीलाई बुधबार दिउँसो पक्राउ गरेको हो। उनलाई सरावल गाउँपालिकाको बासाबसही चोकबाट नियन्त्रणमा लिएको जिल्ला प्रहरी कार्यालयका नायब उपरीक्ष वीरेन्द्र थापाले जानकारी दिए। उनलाई आवश्यक सोधपुछका लागि नियन्त्रणमा लिइएको थापाले बताए। उनको घर कपिलवस्तुको बग्तीबगर हो। नवलपरासी विद्यार्थी संगठनको जिम्मेवारी दिइएपछि उनी सुनवल नगरपालिकाको कीर्तिपुरमा बस्दै आएकी थिइन्।
बेनीजोमसोम सडकको बेलिब्रिज भत्कने अवस्थामा,"बेनी : बेनीजोमसोम सडकअन्तर्गत म्याग्दीको रघुगंगा गाउँपालिका १ र अन्नपूर्ण गाउँपालिका ७ को सिमानास्थित कालीगण्डकी नदीमाथि रहेको बेलिब्रिज भत्कने अवस्थामा छ। कालीगण्डकीको कटानका कारण अन्नपूर्ण गाउँपालिका र मुस्ताङ जोड्ने सडकअन्तर्गत पर्ने तिप्ल्याङको बेलिब्रिज जोखिममा परेको हो। कालीगण्डकीले महभीर तर्फको पुलको बिम कटान गरेर भत्काउन थालेको छ। मेसिनरी पर्खालको बिमको छेउमा सडक भाँसिएको छ। पक्की मोटरेबल पुल निर्माणका क्रममा गराइएको कालीगण्डकी डाइभर्सनका कारण बेलिब्रिज कटानको चपेटामा परेको हो। बेनीजोमसोमकोरला सडक आयोजनाका सुपरभाइजर इन्द्रसिङ शेरचनले कटानका कारण पुलको बिम जुनसुकै बेला भत्किने खतरा भएको बताए। 'पुलमा जाने सडक साँघुरिएकाले दुर्घटनाको जोखिम बढेको छ,' उनले भने। सीमा प्रहरी चौकी भुरुङ तातोपानीको प्रहरी टोलीले बुधबार दिउँसो बेलिब्रिजको निरिक्षण गरेर वरपर खतराको चिन्ह राखेको जनाएको छ। चौकीका सई ढकबहादुर हमालले कटानका कारण सडक साँघुरिएकाले ठूला र धेरै लोड भएका सवारी वारपार गर्न सावधानी अपनाउन खतराको चिन्ह राखिएको बताए। पुलको ठेकेदार कम्पनीका व्यवस्थापक उमेर गर्तौलाले कटान रोक्न ठूला ढुंगा राख्न लागिएको बताए। बेलिब्रिजबाट एक्साभेटर तार्न नसकिएपछि अर्को एक्साभेटर मगाएर काम गर्नुपर्ने भएको उनको भनाई छ । यसैबीच बेनीजोमसोम सडक अन्तरगत गलेश्वरस्थित रघुगंगा नदीमाथिको बेलिब्रिज र बस्तीमा कटान नियन्त्रणको काम सुरु भएको छ। पुलको ठेकेदार कम्पनी गजुरमुखी निर्माण सेवाले खोला डाइभर्सन र किनारमा ग्यावीयन पर्खाल निर्माण सुरु गरेको हो।"
रानीपोखरीको बालगोपालेश्वर पुनर्निर्माण गर्न सम्झौता,"काठमाडौं : रानीपोखरीस्थित बालगोपालेश्वर मन्दिर पुनर्निर्माणका लागि सम्झौता भएको छ। मन्दिर, मन्दिरसम्म पुग्ने पुलका साथै पोखरी वरिपरिको बगैंचा पुनर्निर्माण हुने भएको हो। राष्टिय पुनर्निर्माण प्राधिकरण र निर्माण कम्पनी सीएतुलसी कन्ट्रक्सन जेभीबीच मंगलबार सम्झौतापत्रमा हस्ताक्षर भएको छ। पत्रमा प्राधिकरणका सहसचिव एवं सम्पदा संरक्षण, सार्वजनिक भवन तथा पूर्वाधार महाशाखा प्रमुख शिवहरि शर्मा र कम्पनीका तर्फबाट शान्तकुमार श्रेष्ठले हस्ताक्षर गरे। १४ करोड २७ हजार ५ सय ५७ रुपैयाँमा निर्माण हुनेछ। प्राधिकरणका प्रमुख कार्यकारी अधिकृत सुशील ज्ञवालीले बालगोपालेश्वर प्रताप मल्लकालीन शिखर शैलीमा बन्ने बताए। प्राधिकरणका कार्यकारी सदस्य डा चन्द्रबहादुर श्रेष्ठले रानीपोखरीको पुनर्निर्माण गर्दा मन्दिर पुनर्निर्माणमा र मन्दिर पुननिर्माण गर्दा रानीपोखरी पुनर्निर्माणमा असर नपार्ने गरी समन्वयात्मक ढंगले काम गर्न सुझाव दिए। निर्माण व्यवसायी शान्तकुमार श्रेष्ठले प्राधिकरण, उपभोक्ता समिति लगायतसँग सहकार्य र समन्वय गर्दै सम्पदाको मौलिकतालाई विशेष ध्यान दिएर बालगोपालेश्वर मन्दिर, पुल र वरिपरिको क्षेत्रमा पुनर्निर्माणको काम गर्ने प्रतिबद्धता जनाए। रानीपोखरी उपभोक्ता समितिमार्फत रानीपोखरीको पिँध र वरिवरि पर्खाल लगाउने काम भइरहेको छ।"
मल नपाएपछि किसानले भने हामीलाई सरकार र प्रकृति दुवैले ठगे,"दाङ : राजपुर गाउँपालिका ३ पदमपुरका किसान रामभजन देव यादवले अनुदानको मलका लागि असार अन्तिम सातासम्म कुरे। दाङमा खेती गर्नु पूर्व हालिने डिएपी मल आएन। धेरै पटक कृषि सामग्री कम्पनीमा पनि धाए। अनुदानको मल नपाउने भएपछि उनले जोखिम मोलेर भारबाट डिएपी मल ल्याएर धान रोपे। 'बजारमा किन्नुभन्दा भारतमा केही सस्तो होला भनेर भारतबाट मल ल्याएर खेत रोपेको छु,' उनले भने,' यो क्षेत्रका अधिकांश किसानले यसरी नै बर्खे खेती गरिरहेका छौं।' त्यस्तै, गढवाका रामकेशरी चौधरी पनि अनुदानको मल नपाएपछि भारतीय मल ल्याएर खेती गरेको बताए। गुणस्तर कस्तो छ हामीलाई थाहा छैन, तर खेती गर्नलाई मल आवश्यक भएकाले जे जस्तो भएपनि भारत पुगेर मल ल्याएका छौं,' उनले भने, 'सरकारी मल भए गुणस्तरमा ढुक्क हुने थियौं, भारतीय मलमा के गुणस्तर खोज्नु।' राजपुर गाउँपालिका३ प्रतापपुरका रामबहादुर यादवले रासायनिक मल लिनका धेरै पटक गढवा, लमहीसम्म पुगे पनि मल पाउन नसकेको गुनासो गरे। 'धेरै पटक मल लिन गइयो तर रितो हात फर्कनु पर्यो,' यादवले भने, 'त्यसपछि भारतबाट भारतीय मल ल्याइ खेती गर्न थालेको छु। नपुग्ने भएपछि फेरी भारत गएर थप मल ल्याउने योजनामा छु।' 'के गर्नु मल नभएर कसरी खेती गर्नु त्यसैले भारतसम्म पुगेर भए पनि ल्याउनु पर्यो,' यादवले भने, 'तर भारतबाट सहज रुपमा मल ल्याउन नपाइने हुँदा चोरबाटो भएर ल्याउनु परेको छ।' उनले करिब ६ वर्ष पहिले पनि भारत पुगेर मल ल्याएको बताए। 'भारतबाट मल ल्याउँदा धेरै दु:ख भोग्नु पर्दछ,' यादवले भने, 'भारतबाट मल ल्याउँदा खर्च समेत बढी हुन्छ।नेपालमा सरकारले मलमा अनुदान दिने भएकाले मुल्य कम पर्ने भएपनि समयमा पाइदैन।' खेती गर्ने समयमा कृषकले रासायनिक मल नपाएपछि भारत पुगेर मल ल्याएर रोपाइ गर्न यहाँका किसान बाध्य छन्। मलका लागि दैनिक धाए पनि रासायनिक मल नपाए कृषक भारतसम्म पुगेर रासायनिक मल ल्याउन बाध्य भएका हुन्। दाङको अधिकांश क्षेत्रमा किसानलाई मलको पिरोल भइरहेका बेला नाका क्षेत्र नजिक रहेको दाङको देउखुरी क्षेत्रका कृषक भने भारत पुगेर रै मल ल्याउने गरेका छन्। केहीले रासायनिक मल ल्याएर खेती सुरु गरेका छन् भने केही तयारीमा रहेका छन्। सरकारले कृषकलाई सहज मलको व्यवस्था गराइ दिनुपर्ने भएपनि त्यसो गर्न नसकेकोले किसानले मलको सास्ती भोगिरहेको किसानको भनाई छ। राजपुर गाउँपालिका ५ गंगदीका तुलसी चौधरीले मल नहुँदा धान रोपाइ सुरु नभएको बताइन्। धान रोप्नका लागि ब्याड तयार भए पनि मल नहुँदा रोपाइ सुरु गरेका छैनौं,' उनले भनिन, 'मल लिनका लागि दैनिक कृषि सामग्री केन्द्रमा धाए पनि पाइएको छैन। आस्मति चौधरीले पनि मल नपाउँदा समस्यामा परेको बताइन्। अहिले खेती गरिसक्ने समय भएपनि खेती नसकिएको उनको भनाइ छ। 'हामीलाई सरकार र प्रकृति दुवैले ठगे,' आस्मतिले भनिन्। कृषि सामाग्री कम्पनीले गोदाममा अनुदानको मल नभएको बताएको छ। कार्यालयले मल आपूर्तिमा समस्या भएको भन्दै प्रयास जारी राखेको बताएको छ। कृषि सामग्री केन्द्र तुलसीपुरमा प्रमुख तीर्थराज न्यौपानेले यस वर्ष दाङमा मलको विजोग अवस्था भएको बताए। उनले भने,' डिएपी आउँदै आएन, युरिया कम आयो, त्यसले किसानलाई आवश्यकताअनुसार आपूर्ति भएन अनि समस्या र अभाव देखियो। 'प्रयास जारी राखेका छौं, युरिया मल यो सिजनमा आउने सम्भावना छ, तर डिएपी यो सिजनमा आउने सम्भावना अत्यन्त कम छ,' प्रमुख न्यौपानेले भने। कोटा थप भएको छ। तर आपूर्ति हुन सकेको छैन। डिएपी मल आपूर्तिमा मन्त्रालयस्तरमा अनुदानको व्यवस्थापन नहुँदा अहिले समस्या देखिनुको प्रमुख कारण भएको बताए।अर्को कुरा भएको मल समेत क्षेत्रीय कार्यालयबाट दाङमा आउने वातावारण नभएपछि असहजता देखिएको छ।"
बेनीजोमसोम सडकको बेलिब्रिज भत्किने अवस्थामा,"बेनी : बेनीजोमसोम सडक अन्तर्गत म्याग्दीको रघुगंगा गाउँपालिका १ र अन्नपूर्ण गाउँपालिका ७ को सिमानास्थित कालीगण्डकी नदीमाथि रहेको बेलिब्रिज भत्कने अवस्थामा छ। कालीगण्डकीको कटानका कारण अन्नपूर्ण गाउँपालिका र मुस्ताङ जोड्ने सडक अन्तर्गत पर्ने तिप्ल्याङको बेलिब्रिज जोखिममा परेको हो। कालीगण्डकीले महभिरतर्फको पुलको बिम कटान गरेर भत्काउन थालेको छ। मेसिनरी पर्खालको बिमको छेउमा सडक भासिएको छ। पक्की मोटरेबल पुल निर्माणका क्रममा गराइएको कालीगण्डकी डाइभर्सनका कारण बेलिब्रिज कटानको चपेटामा परहेको हो। बेनीजोमसोमकोरला सडक आयोजनाका सुपरभाइजर इन्द्रसिङ शेरचनले कटानका कारण पुलको बिम जुनसुकै बेला भत्कीने खतरा भएको बताए। पुलमा जाने सडक साघुरिएकाले दुर्घटनाको जोखिम बढेको छ, उनले भने। सीमा प्रहरी चौकी भुरुङ तातोपानीको प्रहरी टोलीले बुधबार दिउँसो बेलिब्रिजको निरीक्षण गरेर वरपर खतराको चिन्ह राखेको जनाएको छ। चौकीका सई ढकबहादुर हमालले कटानका कारण सडक साघुरिएकाले ठूला र धेरै लोड भएका सवारी वारपार गर्न सावधानी अपनाउन खतराको चिन्ह राखिएको बताए। पुलको ठेकेदार कम्पनीका ब्यवस्थापक उमेर गर्तौलाले कटान रोक्न ठूला ढुंगा राख्न लागिएको बताए। बेलिब्रिजबाट एक्साभेटर तार्न नसकिएपछि अर्को एक्साभेटर मगाएर काम गर्नुपर्ने भएको उनको भनाई छ। यसैबीच बेनीजोमसोम सडक अन्तरगत गलेश्वर स्थित रघुगंगा नदीमाथिको बेलिब्रिज र बस्तीमा कटान नियन्त्रणको काम सुरु भएको छ। पुलको ठेकेदार कम्पनी गजुरमुखी निर्माण सेवाले खोला डाइभर्सन र किनारमा ग्यावीयन पर्खाल निर्माण सुरु गरेको हो।"
नारायणहिटीको आखेटोपहर व्यवस्थापन गर्न निर्देशन,"काठमाडौं : नारायणहिटी दरबार संग्रहालयमा अलपत्र अवस्थामा रहेको वन्यजन्तुको आखेटोपहर एक महिनाभित्र व्यवस्थापन गर्न संसदीय समितिले निर्देशन दिएको छ। राष्ट्रियसभाअन्तर्गतको प्रत्यायोजित व्यवस्थापन तथा सरकरी आश्वासन समितिले आखेटोपहर संरक्षण गरी प्रतिवेदन बुझाउन वन मन्त्रालयलाई निर्देशन दिएको हो। समिति सभापति रामनारायण बिडारीले नारयणहिटी दरबार संग्रहालयअन्तर्गत फरासखाना, हनुमानढोकाको बेलायती बैठक र सिंहदरबारमा रहेको वन्यजन्तुको ओखेटोपहर व्यवस्थापन गर्न निर्देशन दिएको बताए। दरबार संग्रहालय क्षेत्रमा पूर्वराजा वीरेन्द्रले वन्यजन्तुको छाला, सिङ, दाँत, प्वाँख, चराको टाउकोलगायत राखेका थिए। जंगलबाट तत्कालीन समयमा सिकार गरी ल्याइएको वन्यजन्तुका आखेटोपहर अहिले काम नलाग्ने अवस्थामा पुगेको संग्रहालयले जनाएको छ। समितिले राष्ट्रिय निकुञ्ज तथा वन्यजन्तु संरक्षण विभागका उपमहानिर्देशकको संयोजकत्वमा समिति गठन गरिसकेको छ। मन्त्रीको पत्र अवैधानिक वाणिज्य तथा आपूर्तिमन्त्री मातृका यादवले कम्पनी रजिस्ट्रार कार्यालयलाई पठाएको निर्देशनात्मक पत्र अवैधानिक भएको समितिको ठहर छ। कम्पनीको सेयर खरिद बिक्री प्रक्रियाका विषयमा मन्त्री यादवले कम्पनी रजिस्ट्रारको कार्यालयलाई निजी सचिवालयको लेटरप्याडमा पत्र लेखेर ठाडो आदेश दिएको भन्दै उक्त पत्र प्रचलित कानुन प्रतिकूल भएको समितिले निष्कर्ष निकालेको हो। यादवलको निजी सचिवालयको लेटरप्याडमा गत असार २७ गते कम्पनी रजिस्ट्रार कार्यालयका रजिस्ट्रार भुवनहरि अर्याललाई सम्बोधन गरी कम्पनीको सेयर खरिद बिक्री गर्दा सम्बन्धित दूतावास र अदालतमा सम्बन्धित व्यक्तिले गरेको सनाखतको आधारमा वा कम्पनीको रोहबरमा सनाखद गरेर मात्रै लगत दर्ता गर्न निर्देशन दिएका थिए। मन्त्री यादवले लेखेको पत्र संवैधानिक एवं कनुनी, प्रत्यायोजित व्यवस्थापन र प्रशासकीय आदेशीय दृष्टिकोणले समेत वैधानिकता नदेखिएको समिति सभापति बिडारीले बताए। यस्ता कार्यले कानुनी शासनको अवधारणलाई निस्क्रिय पार्छ। अराजकता निम्त्याउँछ, उनले भने, तसर्थ प्रचलित कानुनको अधिनमा रही वा कानुनको संशोधन गरी समस्या समाधान गर्न निर्देशन दिने निर्णय भएको छ। यसअघि मन्त्री यादवले समिति बैठकमा आफूले गलत काम नगरेको भन्दै अडान लिएपछि समितिलाई निर्णय गर्न समस्या भएको थियो। नारायणहिटी संग्राहलयमा संसदीय समितिको चासो"
गुपचुप छुट्छन् धर्म प्रचारक,"दाङ : दाङ प्रहरीले केही महिनाअघि धर्म परिवर्तन गराउँदै हिँडेका पाँचजना इसाई धर्मका प्रचारकलाई दाङमा पक्राउ गर्यो। अमेरिकी र भारतीय नागरिक २ जनासहित ३ जना नेपालीलाई धर्म प्रचार गरेको आरोपमा दाङको घोराहीस्थित एक होटेलबाट केही थान बाइबल, बाड्न तयार गरिएको पैसा राखेका खामसहित प्रहरीले पक्राउ गरि अनुसन्धान गर्यो। तर अनुसन्धान धेरैदिन चलेन। प्रहरीले दबाबका कारण सबैलाई छाडिदियो। केही दिनअघि बर्दियामा पनि दुई जना विदेशी नागरिक धर्म प्रचारकै मुद्धामा पक्राउ परे। उनीहरु पनि सहज छुटै। रुपन्देहीमा पनि धर्म प्रचारको मुद्धामा पक्राउ परेका विदेशीलाई प्रहरीले मुद्धा बढाउन सकेन। त्यतिकै छाडिदियो। यी घटना उदाहरण मात्रै हुन्। धर्मप्रचारक पक्राउ पर्छन् तर चुपचाप छु्ट्छन्। धर्म प्रचारमा पक्राउ परेका बारे प्रहरीले तथ्याक समेत राम्रोसंग राखेको पाइँदैन। अनेक प्रलोभन देखाएर दाङमा धर्म परिवर्तन गरिरहेको अवस्थामा पाँच जनालाई प्रहरीले पक्राउ गरेपछि हंगामा भएको थियो। अमेरीकामा बसेर क्रिश्चियन धर्म प्रचारमा लगानी गरिरहेकी महिलासहित धर्म परिवर्तन गराउँदै हिँडेका पाँचजनालाई पक्राउ गरेपछि प्रहरीलाई दवाव थेक्न हम्मे पनि पर्यो। पक्राउ परेकी अमेरिकी नागरिक सिनक्वान्टा ओलिएना मेलाई भिसा रद्द गरि १० वर्षसम्म नेपाल आउन रोक लगाउने माग र आग्रहसहित अध्यागमन विभागमा पठायो। अन्य चार जनालाई दाङमै मुद्धा चलाइयो। तर प्रहरीको प्रयास सफल भएन। सबै उम्कीए। अमेरिकी नागरिकलाई अध्ययागमन विभागले चुपचाप छाडिदियो। दाङमा मुद्धा चलेका भारतीय नागरिक गौरव श्रीवास्तव, क्रिश्चियन समाजका महासचिव डिल्लीराम पौडेल, संखुवासभाका कुन्साङ तामाङ र नेपालगञ्जका प्रमोद काफ्ले पनि सहजै थुना मुक्त भए। प्रहरी तथ्यांकमा प्रदेश ५ मा यो वर्ष यस्ता धर्म प्रचारक १२ जना समातिए। तर सबै जना सहजै उम्कीए। प्रदेश ५ का प्रहरी प्रवक्ता तथा डीएसपी नवराज पोखरेलले धर्म प्रचार गरे पक्राउ गरिने बताए। पक्राउ गरी मुद्धा चलाउने हो, उनले भने, कतिले मुद्धा खेपिरहेका छन्। कति छुटेका पनि छन्। डीएसपी पोखरेलका अनुसार प्रदेशका केही जिल्लामा धर्मप्रचारक सक्रिय देखिएका छन्। दाङ, बर्दिया, रुपन्देहीमा बढि देखिएको छ। सबभन्दा बढि बर्दियामै छ, उनले भने, विपन्न, गरिब र सहजै परिवर्तन हुन सक्ने समुदायमा धर्म प्रचार अभियान बढि देखिएको छ। संविधानले धर्म परिवर्तन गराउने कार्यलाई अपराध मानेको छ। गाउँ शहरमा अनेक प्रलोभन देखाएर क्रिश्चियन धर्म प्रचार गरेको अभियोगमा दाङमा समातिएका पाँचै जना विना कारबाही छुट्नु उनीहरुका लागि हौसला भएको स्थानीय प्रमोद अधिकारीले बताए। पक्राउ परेकामध्ये अमेरिकी नागरिकलाई देश निकाला गर्न आग्रहसहित अध्यागमन विभागलाई पत्राचार गरिए पनि गुपचुप छोडनु परमपरागत धर्म संस्कृतिमाथीको आक्रमणजस्तै भएको स्थानीयको भनाइ छ। दोशीले कारवाही भोग्नु पर्नेमा सम्मान पाए जस्तो भएको छ, अधिकारीले भने। अमेरिकी नागरिकलाई नेपाल भ्रमणको अनुमति पत्र रद्द गर्दै देश निकाला गर्न र १० वर्ष नेपाल प्रवेशमा रोक लगाउन माग गरेको दाङ प्रहरी प्रमुख बेलबहादुर पाण्डेको भनाइ छ। हामीले बुझाएपछि थप जानकारी हुँदैन, पाण्डेले भने, कतिपय विदेशी अर्कै कामका लागि भनेर नेपाल आउने र गाउँगाउँमा छिरेर धर्म प्रचार गर्ने गरेको देखिएको छ। होटेलमा बस्ने, गाउँमा पुगेर धर्मप्रचार गर्ने र मानिसलाई आर्थिक तथा उपचारको प्रलोभन देखाएर प्रभावित बनाउने गरेको प्रहरीको भनाइ छ। दाङमा पछिल्लो समय ३० प्रतिसत क्रिश्चियन भइसकेको इसाई अगुवाको दावी छ। हेल्लो सरकारमा गुनासाका चाङ : जंगेपिलर खोज, धर्म प्रचार रोक कोठाकोठामा पसेर धर्म प्रचार अमेरिकी क्रिश्चियन धर्म प्रचारकको हत्या संस्था खोलेरै धर्म प्रचार विद्यार्थी भिसामा नेपाल आएका जापानी दम्पती धर्म प्रचारको आरोपमा पक्राउ राज्यकै अनुमतिमा धर्म प्रचार"
घर भाडाका उजुरी खातै खात,"काठमाडौं : महानगरमा घरबेटी र भाडावालबीच उत्पन्न विवादका उजुरीको चाङ लागेको छ। महानगरपालिकाको न्यायिक समितिमा परेका अधिकांश उजुरीमा घरबेटीले भाडावालले आफूलाई नटरेको भन्दै कोठा खाली गराइदिन आग्रह गरेका छन्। सामान्यतया घरबेटी र भाडावालबीच सम्झौता हुनुपर्ने कानुनी प्रावधान छ। तर, काठमाडौंमा घरबेटी र भाडावालाबीच सम्झौताको अभ्यास भने छैन। सुरुमा व्यावहारिक रूपमा मिलेर बस्ने भनेर मौखिक सहमति भए पनि पछि कुरा बिग्रिएपछि न्यायिक समितिसम्म आइपुग्ने गर्छन्। घरबेटीले महानगरमा दिएको अधिकांश निवेदनमा भाडावालले पैसा नदिएको गुनासो गरेका छन्। महानगरमा छिनोफानोका लागि आएका मुद्दामा घरबेटी र भाडावालबीचको विवादका मुद्दाको संख्या धेरै छन्, न्यायिका समितिकी कानुन अधिकृत हरिमाया घिमिरेले अन्नपूर्णसँग भनिन्। कानुन अधिकृत घिमिरेका अनुसार अघिल्लो सालको तुलनामा घरभाडाअन्तर्गतका मुद्दा उल्लेख्य वृद्धि भएका छन्। गत वर्ष सम्बन्धविच्छेदसम्बन्धी उजुरी धेरै दर्ता भएका थिए। अहिले सम्बन्धविच्छेदका समस्या एकदमै कम दर्ता भएका छन्, घिमिरेले भनिन्। ०७५७६ मा दर्ता भएका २७१ मुद्दामध्ये न्यायिक समितिमा धेरै उजुरी कोठा खाली गराइपाऊँ भनी आएका छन्। उनका अनुसार यस्ता उजुरीको संख्या सयभन्दा बढी छ। दोस्रोमा भने बाटोघाटोसम्बन्धी धेरै उजुरी छन्। बाटो खुलाइपाऊँ भनी दर्ता भएका उजुरीको संख्या भने १६ छ। बाटोसम्बन्धी उजुरीमा अधिकांश विचाराधीन छन्। अधिकृत घिमिरेका अनुसार बाटोसम्बन्धी मुद्दामा विभिन्न संस्थालाई सोधिएको जवाफ नआउँदा मुद्दा विचाराधीन रहेका छन्। बाटोसम्बन्धी विषयका उजुरी सम्बन्धित निकायको जवाफ अभावमा विचाराधीन रहेका हुन्, उनले भनिन, कुनै पनि निकायलाई न्यायिक समितिले पत्र पठएपछि यति समयमा उत्तर दिनुपर्ने भन्ने व्यवस्था छैन। जसले गर्दा सम्बन्धित निकायको जवाफ समयमा आउँदैन। यो समितिका लागि ठूलो समस्या बनेको छ। समितिमा यस वर्ष ३६ वटा विषयमा उजुरी परेको देखिएको छ। यसरी हेर्दा न्यायिक समितिको निर्माणपश्चात् सर्वसाधारणलाई उजुरी गर्न सहज भएको देखिन्छ। तर, सबै विषयमा न्यायिक समितिलाई अधिकार दिइएको छैन। स्थानीय सरकार सञ्चालन ऐनको दफा ४७ को उपदफा १ र २ मा यसको अधिकार क्षेत्रबारे व्यवस्था गरिएको छ। उक्त अधिकार क्षेत्रबाहेकका विषयमा समितिले निर्णय गर्न पाउँदैन। अधिकांश मानिस अधिकार क्षेत्रको ज्ञान अभावमा न्यायिक समितिको अधिकार क्षेत्रभन्दा बाहिरका उजुरी लिएर आउने गरेका छन्। कतिपय अवस्थामा अदालतले बन्द गरिसकेको मुद्दा पुनः न्यायिक समितिमा लिएर आउने गरेको अधिकृत घिमिरे बताउँछिन्। यस्तो अवस्थामा मुद्दाउपर कारबाही नहुने उनको भनाइ छ। स्थानीय सरकार सञ्चालन ऐन २०७४ अनुसार उजुरी हेर्न सक्ने तीन वटा निकाय तोकिएको छ। जसमा पालिका प्रमुख, न्यायिक समिति र कार्यकारी अधिकृत छन्। यिनीहरूले हेर्ने विषयको क्षेत्र स्पष्ट नहुँदा समस्या आएको अधिकृत घिमिरेले बताइन्। कुन मुद्दा कसले हेर्ने ? कता पठाउने ऐनमा स्पष्ट व्यवस्था नहुँदा समस्या देखिएको छ, उनले भनिन्। न्यायिक समितिले हेर्ने कतिपय मुद्दामा वडाको पनि क्षेत्राधिकार भएकाले काम गर्न समस्या देखिएको छ। जस्तो घर बहालको विवादमा न्यायिक समिति र वडा दुवैले हेर्न सक्छन्। अधिकृत घिमिरेका अनुसार यस्ता विषयमा वडा कार्यालयले मन लाग्दा हेर्छ नत्र समितिमा पठाउँछ। यस्तो अवस्थामा पीडित पक्षलाई कहाँ जाने सकस हुन्छ। हामीलाई काम गर्न अप्ठ्यारो हुन्छ, उनले भनिन्, उजुरी वडामार्फत नभई सीधै न्यायिक समितिमा आउनुपर्छ। न्यायिक समितिले स्थानीय सरकार सञ्चालन ऐनले दिएको अधिकार क्षेत्रअनुसार उजुरउपर कारबाही गर्छ। तर, यस्तो समितिले गरेको निर्णय कार्यान्वयनमा समेत समस्या देखिएको छ। अधिकृत घिमिरेका अनुसार निर्णय भएका धेरै मुद्दा कार्यान्वयन हुँदैनन्। दफा ५२ को उपदफा १ मा कार्यपालिकाले न्यायिक समितिबाट भएको मिलापत्र वा निर्णयको तत्काल कार्यान्वयन गर्नुगराउनु पर्नेछ भनी व्यवस्था गरिएको छ। उपदफा २ मा भने न्यायिक समितिबाट मिलापत्र वा निर्णय कार्यान्वयनसम्बन्धी स्थानीय कानुनबमोजिम हुनेछ भनिएको छ। ऐनमा स्पष्ट व्यवस्था नभएकाले कार्यान्वयनमा समस्या आएको अधिकृत घिमिरेले बताइन्। कार्यान्वयन गर्न न हाम्रो मातहतमा प्रहरी छ। न त हामीलाई जरिमाना वा अन्य कारबाही गर्न कानुनले अधिकार दिएको छ, उनले भनिन, ऐनमा स्पष्ट व्यवस्था नभएकाले निर्णय कार्यान्वयनमा समस्या भएको हो। कंक्रिटमाण्डु"
सामान्य वर्षामै डुब्छ प्रदेश राजधानी,"विराटनगर : प्रदेश १ को राजधानी विराटनगर क्षेत्र सामान्य वर्षामै डुब्न थालेको छ। निकास नराखी विराटनगरका बजार क्षेत्रका कच्ची सडक र ढल निर्माण सुरु गर्दा सामान्य वर्षामै डुवानमा परेको हो। मंगलबार रातिदेखिको वर्षाले बुधबार विराटनगर क्षेत्र जलमग्न भएको थियो। ढलको पाइप बिच्छयाउन खनिएको सडक नपुर्दा र पाइप नबिच्छ्याउँदा मुख्य राजमार्गमा ढल बगेको थियो। मुख्य सडकहरू खनेर छाड्दा सामान्य वर्षामै डुवान समस्या भोग्नुपरेको स्थानीयले गुनासो गरे। निकास बिनाको विकास छ। कतै ढल र पानी निकास हुने ठाउँ बनाइएको छैन। सामान्य वर्षामै छतमा चढ्नुपर्छ, विराटनगर१४ की स्थानीय रुपा थापाले गुनासो गरिन्। एसियाली विकास बैंकको ऋण सहयोगमा क्षेत्रीय सहरी विकास परियोजनाअन्तरर्गत विराटनगर महानगरपालिका भित्रका सडक कालोपत्रे गर्ने काम जारी छ। महानगर भित्र ७४ किलोमिटर सडकमा निर्माण र कालो पत्रेको काम भइरहेको छ। २ अर्ब ६३ करोड रुपैयाँ लागतमा सम्पन्न गर्ने लक्ष्यका साथ काम सुरु गरे पनि यात्रुको चाप बढी हुने सडकको वैकल्पिक बाटो समेत खनिएकाले सास्ती बेर्हनु परेको स्थानीय बताउँछन्। चिनियाँ कम्पनी झोङ झ्याङले ठेक्का लिएर विराटनगरको आशिष निर्माण सेवामार्फत सडक निर्माण काम गरिरहेको छ। यातायात सञ्चालनका लागि बाइपास सडक नछाडी ढलको पाइप बिच्छयाउन अन्दाधुन्द सडक खनिएपछि बजार क्षेत्र जलमग्न बनेको विराटनगर बसपार्क छेउका स्थानीय मुकेश लिम्बुले बताए। महेन्द्रचौकदेखि ट्राफिक चौकखण्डमा बुधबार बिहान भएको डुवान। विराटनगर महानगरपालिकाले मुख्य बजार, रंगशाला आसपास र भित्री सडक खनेको छ। विकल्प बिना सडक खनेका कारण सर्वसाधरणले सास्ती भोग्नु परेको अर्का स्थानीय रमेश कटुवालले बताए। सडक डुब्दा १० मिनेटको बाटो तय गर्न १ घण्टा लागेको थियो। महानगरपालिकाले तीनपैनी चोकदेखि दक्षिण मेनरोड, सिडियो कार्यालयदेखि अस्पताल चोकसम्मको सडक र अन्य भित्री सडक खनेका कारण पानी जम्ने गरेको छ। कालोपत्रे भत्किएर बनेका ठूला खाल्डोमा पानी जम्दा सवारी चालक र पैदलयात्री समस्यामा छन्। सडकका ठूला खाल्डामा पानी जम्दा मोटरसाइकल, कारलगायत साना सवारी साधन गुडाउनसमेत समस्या भएको विराटनगर११ की माया खड्काले बताइन्। विराटनगर क्षेत्रका सिंघिया खोला, केसेलिया र नहरको जलस्तर पनि बढेको छ। विराटनगर महानगरपालिकाका प्रमुख भीम पराजुलीले भने डुबान भएपछि नगरबासीसँग फेसबुकमार्फत माफी मागेका छन्। विराटनगर निर्माणको अवस्थामा भएको हुनाले, केही असहजता र अप्ठ्यारो स्थिति छ। म सम्पूर्ण नगरवासीसँग क्षमा माग्न चाहान्छु, उनले लेखेका छन्, तपाईंहरू सबैको सहयोगले यो दुःखको अवस्था लामो समय रहने छैन। बाढीका कारण ब्लक भएका नाला खुलाउन महानगर प्रमुख पराजुलीले आफैं उपस्थित भइ डोजर चालकलाई निर्देशन दिएका थिए। बाँकेमा वर्षकै सर्वाधिक वर्षा, धेरै ठाउँ डुबानमा गाडी खोलामा पुग्ने वित्तिकै एक्कासी भेल आउँदा राजधानीका सडक : देख्दै तनाव, हिँड्नेको हालत के होला ? (फोटो र भिडियो)"
सम्बन्धबिच्छेद गरेको १७ दिनमा फेरि पतिपत्नी,"सन्धिखर्क : नेपालीमाझ एउटा उखान निकै प्रचलित छ लोग्नेस्वास्नीको झगडा परालको आगो। नभन्दै अर्घाखाँचीमा एउटा दम्पतीले यो लोकोक्ती सत्य सावित गरेका छन्। उनीहरूले सम्बन्धबिच्छेद गरेको १७ दिनपछि अर्घाखाँची जिल्ला अदालतमा आएर फेरि कोर्ट म्यारिज गरेका छन्। अर्घाखाँची जिल्लाको छत्रदेव गाउँपालिका१ बस्ने लिलामनी पौडेल र सोही ठाउँ बस्ने गुल्मीको छत्रकोट गाउँपालिका१ की जमुना पौडेलले असार ५ गते जिल्ला अदालत अर्घाखाँचीबाटै सम्बन्धबिच्छेद गरेका थिए। आफन्त र दुवैको सल्लाहअनुसार कुरा मिलेपछि सम्बन्धबिच्छेद गरेको लिलामनीजमुना दम्पतिलाई अदालतले पुनर्मिलन गराएको हो। पौडेल दम्पतीका ६ बर्से छोरा छन्। दुवैका अभिभावकलगायत आफन्तले छोराको मुख हेरेर पनि अलग्गिन नहुने भन्दै सम्झाएपछि उनीहरूको विचार फेरिएको लिलामनीले बताए। सबैले छोराका लागि मिल्नुपर्ने भनेर सम्झाएपछि उनीहरू फेरि सम्बन्ध गाँस्न अदालत आए। बहकाउमा पारपाचुके गरेको र अहिले फेरि सँगै बाँच्ने सँगै मर्ने बाचा कसमसहित बिहे गरेको जमुनाले बताइन्। पतिपत्नीको नाता तोडिसकेपछि उनीहरूले गरेको कोर्ट म्यारिज मुलुकी संहिता लागू भएपछि अर्घाखाँची जिल्ला अदालतमा तेस्रो भएको स्रेस्तेदार गम्भीर घिमिरेले जानकारी दिए। वैवाहिक सम्बन्ध तोडेका दम्पतीले अदालतमा आएर फेरि बिहे गरी भएको पुनर्मिलनले समाजमा सकारात्मक सन्देश जाने अपेक्षा गरिएको स्रेस्तेदार घिमिरेले बताए। नाता सम्बन्ध टुंग्याउने मुद्दा दर्ता भएपछि सम्बन्ध कायम हुने गरी नगन्य मात्र मिलापत्र भएको अदालतका सूचना अधिकारी टेकराज गैरेले बताए। उनले अधिकांश मुद्दामा पारपाचुकेका फैसला र केहीमा मात्र मिलापत्र भएको जानकारी दिए। प्रेम विवाह र वैदेशिक रोजगारीका कारण अर्घाखाँचीमा सम्बन्धविच्छेद गर्नेको संख्या बढेको अनुमान छ। यस वर्ष १ सय ५० यस्ता मुद्दा दर्ता भएका छन्। तीमध्ये ९८ को फैसला भइसकेको छ। ५२ को फैसला हुन बाँकी छ। वैवाहिक सम्बन्ध अन्त्य गर्नेमा ९० प्रतिशतभन्दा धेरै ३५ वर्षमुनिका छन्। ३५ वर्षमाथिका ४५ जोडीले मात्र सम्बन्धविच्छेद गरेका छन्। प्रेम विवाह, विदेसिएका पति र परिवारले पत्नीमाथि अनावश्यक शंका उपशंका गर्दा मेलमिलाप नहुँदा दिनहुँ झगडा हुनु सम्बन्ध अन्त्यको प्रमुख कारण बन्ने गरेको हो। सूचना प्रविधिको सहज पहुँच, बढ्दै गएको यौन खुलापन, छोराछोरीको चाहनाविपरीत बिहे गरिदिनु, आफूले चाहेकोसँग विवाह गर्न परिवार र समाज बाधक बन्नु, पतिपरिवारले बुहारीपत्नीको ख्याल नगर्दा पनि सम्बन्धविच्छेद बढेको अधिवक्ता तथा प्राध्यापक जगन्नाथ भुसालले बताए। ३ वर्षमा सम्बन्धविच्छेदका ५१ मुद्दामा बहस गर्दा पतिपत्नीबीच मनमुटावका कारण आफूले यस्तो पाएको उनले बताए।"

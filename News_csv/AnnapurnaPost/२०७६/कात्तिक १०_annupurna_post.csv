शीर्षक,विवरण
अर्थतन्त्रमा सुधारको खाँचो,"व्यवसाय गर्न सहजताका विभिन्न सूचकका आधारमा विश्व बैंकले सार्वजनिक गर्ने डुइङ विजनेस इन्डेक्स मा नेपालले सुधार गरेको छ। सन् २०१९ को तुलनामा २०२० मा नेपालको वरियता ११० बाट ९४ औं स्थानमा आएको छ। १९० मध्ये व्यावसायिक वातावरण सुधार गर्ने सूचीमा ११५ देश छन्। अर्थात्, नेपालजस्तै अन्य देश पनि आफ्नो मुलुकमा व्यवसाय गर्न सहज वातावरण निर्माण गरी स्वदेशी तथा विदेशी लगानी आकर्षित गर्न प्रयत्नशील छन्। वरियताक्रममा अगाडि आए पनि यसभित्र विभिन्न १० सूचकमध्ये लगानी आकर्षित गर्न महत्वपूर्ण मानिने सूचकमा नेपाल कमजोर नै देखिन्छ। कर्जा प्राप्तिमा सहजता र गोदाम निर्माणको अनुमति दिन गरिएको सरलीकरणले बढाएको अंकभारले मात्र नेपालको समग्र वरियताक्रममा केही सुधार देखिएको हो। डुइङ विजनेसको वरियतामा माथि उक्लेकोमा सरकारले धेरै हर्षबढाइँ गर्ने ठाउँ देखिँदैन। व्यवसाय सुरु गर्ने, कर अनुपालना, सम्पत्ति दर्तासम्बन्धी व्यवस्था जस्ता केही सूचकहरूमा हामी अझै खस्केका छौं। लगानी वातावरण सुधार गर्ने प्रतिस्पर्धामा विश्वका धेरै देश छन्। उनीहरूको दाँजोमा हामीले उल्लेख्य सुधार गर्न नसके यस्ता सामान्य सुधारको अर्थ रहन्न। डुइङ विजनेस को सुधारको परिणाम लगानी कति आकर्षित गर्न सकियो भन्ने विषयले निर्धारण गर्ने हुन्छ। लगानीको वातावरण सुधारका लागि हामीले अर्थतन्त्रमा केही संरचनात्मक सुधार गर्नु अत्यावश्यक छ। हामीकहाँ पूर्वाधारको ठूलो खाडल छ। औद्योगिक उत्पादन प्रतिस्पर्धी हुन नसक्दा सन् २००० को सुरुवातदेखि औद्योगिक जग भत्कँदै गयो। अब क्रमशः कृषि उत्पादनको जग पनि भत्किँदो छ। हामी वैदेशिक रोजगारीमा युवा पठाएर त्यसबाट प्राप्त विप्रेषणले आयात बढाएर, त्यहींबाट राजस्व उठाई क्षणिक लाभमा मक्ख भएर बसेका छौं। औद्योगिक र कृषि उत्पादनको आधार कमजोर हुँदा देशको अर्थतन्त्र भित्रभित्रै खोक्रो हुँदै गइरहेको छ। पढेलेखेका युवालाई स्वदेशमा रोजगारी दिन सकिएको छैन। अर्धदक्ष र केही सीप भएका युवा पनि खाडीमा वैदेशिक रोजगारीका लागि जान वाध्य छन्। जुन मुलुकको आफ्नो उत्पादनको आधार हुँदैन, त्यहाँ रोजगारी सिर्जना हुने कुरै भएन। फेरि पनि बहस पूर्वाधारको अभावमा गएर ठोकिन्छ। पूर्वाधार विकासका लागि वित्तीय साधन भएर पनि सरकारले काम गर्न सकिरहेको छैन। विकास बजेटको अपारदर्शी खर्च, चुहावट, दुरुपयोग र भ्रष्टाचार बढ्दो छ। सरकारले चुहावट र भ्रष्टाचार नियन्त्रण गरेर उपलब्ध स्रोतसाधनको प्रभावकारी उपयोग गर्नेभन्दा पनि निजी क्षेत्रमाथि एकपछि अर्को करको भार थप्दै लगेको छ। करको अनुपालनासम्बन्धी व्यवस्थामा झन्झट थप्दा करको अनुपालनासम्बन्धी डुइङ विजनेस को सूचकांकमा हामी अझै खस्केका छौं। करको अनुपालनामा सन् २०१९ मा कुल एक सय अंकमध्ये ५२७ अंक प्राप्त गरेकोमा सन् २०२० मा ४७१ अंक प्राप्त गरेको छ। भन्सारमा सन्दर्भ मूल्यका आधारमा मूल्यांकन प्रणाली लागू गरेर व्यवसायीलाई दुःख दिने काम सरकारले गर्दै आएको छ। व्यवसाय सुरु गर्न कम्पनी रजिस्ट्रारको कार्यालयमा प्रबन्धपत्र, नियमावलीको मूलकपी बुझाउनुपर्नेलगायतका व्यवस्था गरेर झन्झट बनाइएको छ। जसका कारण व्यवसाय गर्न असहज बन्दै गएको छ। सम्पत्ति दर्तासम्बन्धी व्यवस्थामा पनि हाम्रो अवस्था गत वर्षभन्दा खस्केको छ। रोजगारदाताले प्रत्येक श्रमिकको सामाजिक सुरक्षाकोषमा २० प्रतिशत योगदान गर्नुपर्ने बाध्यात्मक अवस्थाले उद्यम सञ्चालनको लागत अझै बढेको छ। व्यावसायिक लागत घटाउने, प्रतिस्पर्धी क्षमता बढाएर अर्थतन्त्रको आकार वृद्धि गरी त्यसको लाभ समावेशी ढंगले वितरण गर्नेभन्दा पनि व्यवसाय गर्नै असहज पार्ने सोच नत्यागेसम्म अर्थतन्त्र विस्तार सम्भव हुँदैन। सरकारका गतिविधिले मुलुकको अर्थतन्त्र विकासमा होइन, त्यसको विस्तारमा अंकुश लगाउने काम भइरहेको छ। एकमाथि अर्को नियम र करको भार बढाउँदा उद्यम, व्यवसाय त्यसैको मारमा थिचिएका छन्। मुलुकको अर्थतन्त्रले त्यसको मूल्य चुकाइरहेको छ। डुइङ विजनेसमा समग्रताको सुधारलाई सकारात्मक रूपमा लिन सकिन्छ। तर विगतमा हामी जुन सूचकहरूमा कमजोर थियौं, त्यसमा सुधार हुन नसक्नु आफैंमा दुर्भाग्यपूर्ण छ। लगानी आकर्षित गर्न महत्वपूर्ण सूचकहरू व्यवसाय सुरुवातमा सरलीकरण, उद्योग स्थापनाका लागि निर्माण अनुमति र साइट क्लियरेन्समा तीव्रता, कर प्रणालीमा सरलीकरण, व्यापार सहजीकरण, सार्वजनिक खरिदसम्बन्धी व्यवस्थामा सुधार तथा व्यापार सहजीकरण, सम्पत्ति दर्तासम्बन्धी व्यवस्थामा अविलम्ब सुधार हुन जरुरी छ।"
जनप्रतिनिधिलाई फूल बेच्न भ्याइनभ्याइ,"हेटौंडा : हेटौंडा उपमहानगरपालिका१२ का वडाध्यक्ष ललित घलान जनप्रतिनिधिसँगै एक कर्मशील किसान पनि हुन्। वडा कार्यालयको काम सकेपछि उनी आफ्नै बारीमा व्यस्त हुन्छन्। जनताको कामको चटारोसँगै फूल बेच्न भ्याइनभ्याइ छ उनलाई। गत वर्षदेखि पहिलोपटक व्यावसायीक पुष्पखेती सुरू गरेका उनलाई यो तिहारको लागि मात्र तीन लाख बढी फूल थुंगाको माग आइसकेको छ। दिउसो वडा कार्यालयको काम सक्नेबित्तिकै उनी अन्त कतै नअल्मलिएर सिँधै घर पुग्छन्। बिहान बेलुका फूलबारीमै भेटिन्छन्। यस वर्ष उनले ३ ठाउँमा ५ कट्ठा जमिनमा फूलखेती गरेका छन्। हामीले गरेको कामबाट नै जनताले सिक्ने हुन्। काम गरेर पनि देखाउनुपर्छ भन्ने सोँचले गत वर्षदेखि यो काम सुरू गरेँ। यसवर्ष अन्य किसान पनि फूलखेतीमा लागेका छन्, उनले भने, बजारको समस्या छैन। घरपरिवार पाल्ने खर्च फूल बिक्रीबाटै आउँछ। तीन नम्बर प्रदेशको राजधानी हेटौंडामा हुने प्रायः प्रदेश स्तरिय कार्यक्रम, सहकारी तथा संघ संस्थाको कार्यक्रममा प्रयोग हुने माला घलानले नै उपलब्ध गराउँछन्। तिहारका लागि मात्रै दुई लाख बढी रुपैयाँको सयपत्री फूल बिक्री गरेको उनले बताए। वर्षभरी नै बिक्री हुने भएकाले अन्य व्यावसायभन्दा फूलखेती नै फाइदाजनक भएको अध्यक्ष घलान बताउँछन्। सयपत्रीको प्रतिमाला ८० रुपैयाँदेखि एक सयसम्ममा बिक्री हुँदै आएको छ। एक मालामा ३० सम्म फूल उन्ने गरिएको छ। घलानजस्तै जिल्ला खेलकदु विकास समितिका पूर्व अध्यक्ष बालकृष्ण चौलागाई पनि फूल खेतीमै व्यस्त छन्। हेटौंडा६ स्थित चौघडामा ८ कट्ठा जमिनमा सयपत्री फूल रोपेका चौलागाई भन्छन्, केही नयाँ काम गरौं भन्ने उदेश्यले पुष्पखेती सुरु गरेँ, बजारमा माग धेरै भएकाले आम्दानी पनि राम्रै छ। प्रदेशको भूमि व्यवस्था, कृषि तथा सहकारी मन्त्रालयले २०७५ लाई फलफूल वर्ष घोषणा गरेपछि उनले पुष्पखेती सुरु गरेका थिए। दुई वर्षको बीचमा हेटौंडा फूलमा आत्मनिर्भर बनेको उनको भनाई छ। फूलको माग पोखरा, काठमाडौं लगायत सहरबाट पनि आएको छ। तर हामीले पठाएका छैनौं, उनले थपे, पहिला स्थानीय बजारलाई नै पुयाउनुपर्छ भनेर लागिपरेका छौं। उनले आफूसँगै अन्य किसानले लगाएको सयपत्री फूल पनि खरिद गर्ने गरेका छन्। सयपत्री फूल राख्न उनले कोल्ड स्टोर निर्माण गरेका छन्। यो तिहारमा ३ हजार माला र ६ लाख थुंगा बिक्री गर्ने लक्ष्य छ, उनले भने। वर्सेनि भारतबाट आउने फूलले माग धान्दै आएकोमा यसवर्ष भने भारतीय फूललाई विस्थापित गर्ने उनको विश्वास छ।"
अन्नपूर्णमा लक्ष्मीपूजा,"काठमाडौं : अन्नपूर्णमा पोस्ट् दैनिकको केन्द्रीय कार्यालय, कर्पोरेट टावर तीनकुनेमा लक्ष्मीपूजा गरिएको छ । अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले लक्ष्मीपूजा गरेका हुन् । लक्ष्मीपूजामा अन्नपूर्ण पोस्ट्का प्रधान सम्पादक हरिबहादुर थापा, नेटवर्कका निर्देशक सचन थापालगायतका अन्नपूर्णकर्मीको उपस्थिति थियो । अन्नपूर्ण मिडिया नेटवर्क अन्तर्गत अन्नपूर्ण पोस्ट् राष्ट्रिय दैनिक, एपीवान एचडी टेलिभिजन, रेडियो अन्नपूर्ण, अन्नपूर्ण पोस्ट् डटकम, साप्ताहिकतर्फ अन्नपूर्ण सम्पूर्ण, अन्नपूर्ण एक्सप्रेस र अंकुर सञ्चालनमा छन् ।"
तिहारका गुलिया मिठाइ र स्वास्थ्य,"चाडपर्वका बेला खानेकुरामै ज्यादा ध्यान केन्द्रित हुन्छ। बिहान उठेदेखि राति नसुतेसम्म तथा दिनभर नै अब अर्काेपटक के खाने भन्ने छलफलमै व्यस्त बन्छौं। हामी पनि त्यस्तै छौं, चाडपर्वकै नाममा जीवनशैली अनियमित बनाइदिन्छौं। मनाउने तरिका अस्वस्थकर बनाउँछौं र विभिन्न स्वास्थ्य समस्याबाट जकडिरहेका हुन्छौं। जानीजानी बिहान चाँडै उठेर नियमित व्यायाम गर्ने बानी छाड्छौं, राति पनि अबेर सुत्छौं। ट्राइग्लिसिराइड, युरिक एसिड, सुगर, उच्च रक्तचाप ३० देखि ४० प्रतिशतमाथि गएको पाइन्छ। यसको स्तर ठीकमा ल्याउँदासम्म शरीरको भित्री भागमा केही न केही नोक्सान भइसकेको हुन्छ। तिहारमा गुलियो खानेकुराको स्थान सबैभन्दा उच्च छ। चिनी गुलियो हुन्छ। सबैलाई मन पर्छ तर चिनीले तत्कालै शक्ति दिनेबाहेक कुनै फाइदा दिँदैन तथा स्वास्थ्यका लागि उपयुक्त पनि हँदैन। गुलियोले सेता रक्तकोषहरू कमजोर बनाउँछ, ग्लुकोजको रासायनिक बनोट भिटामिन सीसँग मिल्दोजुल्दो भएकाले रगतमा ग्लुकोज बढ्दा कोषकोषमा बस्छन्। जसले एकातिर भिटामिन सीको कमी भई रोगविरुद्ध लड्ने शक्तिमा ह्रास हुन्छ भने अर्काेतिर इन्सुलिन बढाई ग्रोथ हर्माेनको उत्पादन कम हुन्छ र इम्युनिटी घटाउँछ। इन्सुलिनले शरीरमा ट्राइग्लेसेराइडको मात्रा बढाउँछ, बोसो भण्डारण गर्छ। जसले मुटुधमनीका रोगहरू, उच्च रक्तचाप बनाउन सक्छ। धेरै वा पटकपटक चिनी वा गुलियो परिकार खानेमा चाँडै नअघाउने, पटकपटक खाइरहने बानीले मोटोपना, खनिजतत्वको सञ्चित र भण्डारणमा कमी ल्याउँछ। शिशुहरूमा दाँतको समस्या देखिन्छ। अत्यधिक चिनी सेवनले मानसिक एकाग्रतामा कमी, झर्किने तथा डिप्रेसन ल्याउँछ, मिर्गौलामा नकारात्मक असर, शरीर सुन्निने, पेटको समस्या, हड्डी खिइने, टाउको दुख्ने, माइग्रेन समस्या बढी हुन्छ। हिजोआज त झनै चिनी महँगिएका कारण चिनीभन्दा पाँच सय गुणा बढी गुलियो रसायन स्याकरिनको प्रयोग बढ्दो छ। २० रुपैयाँमा पाइने ५० ग्राम स्याकरिनले ३० किलो बढी चिनीको काम गर्ने बताइन्छ। सन्तुलित शाकाहारी खानाले मुटुरोग, उच्च रक्तचाप, क्यान्सर, मधुमेह, जोर्नी दुख्नेलगायत अनगिन्ती रोगबाट बचाउँछ। सागपात तथा शाकाहारी खानामा बढी प्रोटिन र एमिनोएसिड भएकाले रक्तचाप नियन्त्रणमा राख्छ, रेसा, म्याग्नेसियम, क्याल्सियम, फलाम र भिटामिन के यथेष्ट हुन्छ। मासुमा अत्यधिक प्रोटिन, बोसो, कम कार्बोहाइड्रेट तथा फलाम र क्याल्सियम पाइँदैन, विभिन्न रोगहरू लगाउँछ। उग्र स्वभावको बनाउँछ। तसर्थ माछामासुले तनका साथै मन पनि अस्वस्थ बनाउँछ। हरेक चाडपर्वमा पसलका मिठाईहरू किन्ने चलन बढ्दो छ। तर हिजोआज बजारमा उपलब्ध विभिन्न प्रकारका मिठाईसँगै रोगहरू पनि किनिरहेका छौं। किनभने सामान्य दिनको तुलनामा तिहारमा बढी खपत हुने भएकाले मिसावट गरिएको अशुद्ध मिठाई तिहार आउनु साता अघिदेखि नै बनाइन्छ। मिठाई बनाउँदा धेरै समयसम्म पकाइने भएकाले अखाद्य पदार्थले शरीरमा दीर्घकालीन असर पारिरहन्छ। अर्को अस्वस्थ बानी जब चाडपर्व वा मिठाईको बिक्रीको समय आउँछ, तब पसलेले मिठाई ढोका बाहिर आँगन, बाटोसम्म राखेर बेच्ने चलनले बाटोको धुवाँ, धुलोले एकातिर मिठाईलाई दूषित बनाइरहेका हुन्छन् भने अर्कोतिर झिँगा, किरा लागी संक्रमित बनाइरहेका हुन्छन्। विभिन्न प्रकारका रङहरू, सिम्रिक, सिन्दूर, अबिर, नीर, रोडामिन बी, ब्रिलियन्ट ग्रिन, मालाचिट ग्रिन, मेटालिन एल्लो, ओरेन्ज, जी नेप्थोल, एल्लो एस, अउरामिन, केशरी तथा चम्पारङ र बढी मात्रामा खाद्य रङहरू क्यारोरिन, एनाटो, विकबिन, कार्नेन, खैरो चिनी इत्यादि तथा एडेटियो प्रिजरभेटिभहरू प्रयोग गरिएका खानेकुरा खाँदा कतिपय अवस्थामा प्रत्यक्ष हानि गर्ने त केहीमा दीर्घकालीन असर स्वास्थ्यमा पर्दछन्। रङमिश्रित वा दूषित घिउ तेलको प्रयोगले रक्तकोषिकाहरू विशाक्त भई शरीरमा रगत कम हुने समस्या, रोगसँग लड्ने क्षमता घट्छ। भित्री कोमल अंगहरू जस्तै कलेजो, मुटु, मिर्गौला, कमजोर हुन्छन्। क्यान्सर हुने सम्भावना बढेर जान्छ। चर्मरोग लाग्ने प्रबल सम्भावना हुन्छ। बाँझोपन हुन सक्छ। आँखा, कान कमजोर हुन सक्छ, सन्तान लुला, लँगडा एवं अपा हुन सक्छन्। सन्तानलाई ट्युमर, क्यान्सर हुन सक्छ। पुरुषको वीजकोष मार्दै सानो हुँदै जाने तथा पुरुषत्व नाश हुने, मिर्गौला तथा कलेजोमा घाउ हुने र छालामा दीर्घरोगका देखिन सक्छ। तसर्थ मानवीय संवेदनाको ख्यालै नगरी चाडपर्वको मौका छोपी दिन दुई गुणा रात चार गुणा बढी नाफा कमाउन खाद्यपदार्थमा खतरनाक रङ, रसायन, औषधि प्रयोग गर्ने, काला बजारी गर्ने काम रोक्न एकातिर कडा नियमकानुन, अनुगमन र नियन्त्रणका निम्ति सरकार नै अगाडि बढ्नुपर्छ भने अर्कोतिर उपभोक्तामा सचेतना आउनपर्छ। जबसम्म उपभोक्ता सचेत हुँदैन तबसम्म खाद्य विषाक्तता बढेको बढ्यै हुने छ।हाइलाइट गुलियोले सेता रक्तकोषहरू कमजोर बनाउँछ, ग्लुकोजको रासायनिक बनोट भिटामिन सीसँग मिल्दोजुल्दो भएकाले रगतमा ग्लुकोज बढ्दा कोषकोषमा बस्छन्। जसले एकातिर भिटामिन सीको कमी भई रोगविरुद्ध लड्ने शक्तिमा ह्रास आउँछ।"
तिहारमा झिलिमिली (फोटो फिचरभिडियो),"काठमाडौं : आइतबार तिहारको दोस्रो दिन। साँझ घरघरमा लक्ष्मीको पूजा गरिएको छ। शनिबार पहिलो दिन काग तिहार मनाइएको थियो। तिहार सुरु भएसँगै सहर झिलिमिली बत्तीले छपक्कै छोपिएका छन्। लक्ष्मी पूजाका दिन अझ काठमाडौंलगायत देशभरका सहर झिलिमिली भएका छन्। उज्यालो पर्व तिहारको झिलिमिलीलाई तस्बिरमा देखाउने कोशिस गरेका छौँ। काठमाडौं सहरका तस्बिर विकास कार्की, सुनिता डंगोलले कैद गरेका हुन् भने पोखराबाट कृष्णमणि बरालले आफ्नो लेन्समा कैद गरेका छन् । पोखरा सहरको झिलिमिली"
चाडपर्वको मुखमा मुसहर वस्तीमा भाइरल ज्वरो,"सिरहा : गाउँगाउँमा चाडपर्वको माहौल छ। सबैजना तयारीमा जुटेका छन्। तर, लहान नगरपालिका १५ का मुसहर वस्तीका मानिसहरु विरामी स्याहर्दैमा परेशान छन्। सिँगो वस्तीमा भाइरल ज्वरोको प्रकोप फैलिएको छ। घरघरमा काखे बच्चादेखि बृद्धबृद्धा सम्म थलिएका छन्। ज्वरोले एकै घरका एकभन्दा बढी व्यक्तिहरु प्रभावित छन्। पछिल्लो दुईसातादेखि लग्राहा र मेनहरवा टोलका मुसहर वस्तीमा भाइरल ज्वरोको प्रकोप देखिएका छन्। दुवै टोलको ६४ घरपरिवारमा ५० जनाभन्दा बढी विरामी परेका छन्। ऐलानी जग्गामा बसोबास गर्दै आएका उनीहरु दैनिक ज्याला मजदुरीकै भरमा छाक टार्छन्। ज्वरोले थलिएपनि उनीहरुलाई उपचार गराउन रकम अभावमा कठिनाई भएको छ। वस्तीका नैना सदायको १२ वर्षीया छोरी भगती र ८ वर्षीया सुभकला एक हप्तादेखि ज्वरोले थलिएका छन्। विरामी परेदेखि विद्यालय पनि जान सकेका थिएन। विरामी परेपछि सुरुमा नजिकैको सरकारी स्वास्थ्य चौकीमा छोरी लगरे उपचार गराए। निको भएन, नैनाले भनिन,त्यसपछि ज्याला मजदुरी गरी बचाएको सात सय रुपैयाँ खर्च गाउँघरका डाक्टरसँग औषधी किने। नारी छामेर औषधी अहिले सम्म निको भएको छैन्। बजारमा गएर रगत, दिशा, पिसाब जाँच गराउने पैसा छैन्। घरीघरी ज्वरो आउने र पेट दुख्ने गरेको उनले सुनाईन्। विरामी स्याहर्नेमै समय बित्ने गर्दा चाडपर्व खल्लो भएको उनले बताईन्। ६२ वर्षीया सजन सदायपनि ४ दिनदेखि ज्वरोले थलिएकी छिन्। स्वास्थ्य चौकीमा गएर जचाए। डाक्टरले नारी छाम्यो। ज्वरो छैन् भन्यो तर, निको भएको छैन्,उनले भनिन। दिपेन सदायको पत्नी पविता, छोरा मनिष र छोरीहरु मनिषा र राधिकालाई ज्वरो लागेको छ। गाउँमा एकजनालाई ज्वरो छुटछ फेरी अर्कोलाई हुन्छ, दिपेनले भने,दुई महिनादेखि यो क्रम चल्दै आएको छ। बढी बच्चाहरु प्रभावित भएको उनले सुनाए। ज्वरोले थलिएपनि पैसा अभावमा उपचारका लागि अस्पताल पुर्याउन नसकेको उनीहरु सुनाउँछन्। गाउँकै औषधी पसलबाट सिटामोल किनेर खाए तर, ज्वारो निको नभएको ६० वर्षीया पतरी सदायले सुनाईन्। सुरुमा हातगोडा कटकटखाने जिउ, टाउको, पेट दुख्ने, झाडापखाला लागेपछि ज्वरो आउने गरेको छ,उनले भनिन,वस्तीका घरैपिच्छे विरामी परेका छन्। कतिपयलाई ज्वरो निको हुँन्छ फेरी केही दिनपछि फेरि दोहोरिएर आएको छ। लहान बजारको अस्पताल पुग्न नौँ किलोमिटर टाढा रहेकाले वस्तीमा अस्पताल पुयाउने मान्छे समेत नभएको उनीहरूको दुखेसो छ। अस्पताल टाढा छ। त्यहाँ पुग्न रिक्शा चढ्ने भाडा रकम छैन, आज के खाउ, भोली के खाउ भन्ने अवस्था छ, सोही ठाउँकी जगती सदायले भनिन, छिमेकी गाउँमा सापटी गरेपनि अस्पताल लग्ने मान्छे छैनन्। सिंगो वस्तीमा घरैपिच्छे ज्वरोले थलिएपछि उनीहरु चिन्तामा परेका छन्। वस्ती पुग्ने जोकोहीलाई उनीहरुले राम्रो उपचार गराई दिन आग्रह गर्छन्। भाइरल ज्वरो फैलिएको थाहा पाएपछि वडाबाट दुवै वस्तीमा स्वास्थ्यकर्मी पठाएर चेकजाँच र औषधी बितरण गराएको वडाअध्यक्ष तेजनारायण चौधरीले बताए। लग्राहामा बुधबार र मेनहरबामा बिहीबार स्वास्थ्यकर्मीको टोली पठाएको चौधरीले सुनाए। १२० जनालाई चेकजाँच गर्दा ज्वरो देखिएको स्वास्थ्यकर्मी रामसुन्दर चौधरीले बताए। दुवै वस्तीमा १२० जनालाई चेकजाँच गरिएको छ। साधारण रुघाखोकी र भाइरल ज्वरोका विरामी फेला परेका छन,उनले भने,शारीरिक परिक्षणपछि उनीहरुलाई केही केही औषधी दिएका छौँ। प्रभावित वस्ती निगरानीमा राखिरहेको उनले बताए। यो मैसमी भाईरल ज्वरोको प्रकोप भएकोले नियन्त्रणमा आउन कम्तिमा सातदेखि १० दिन सम्म समय लाग्न सक्ने नगरपालिकाका स्वास्थ्यक संयोजक अनिल साहले जानकारी दिए। वस्तीमा औधषधीसहित स्वास्थ्यकर्मी पठाएका थियौँ,उनले भने,निको नभएको विरामीलाई उपचार गर्न फेरी पठाउँछौँ। भाइरल ज्वरो नियन्त्रणमै छ।"
यसपटकको तिहार पनि आयातमै निर्भर,"काठमाडौं : नेपालीको तिहार आयातमै निर्भर छ। तिहारका लागि आवश्यक वस्तु स्वदेशमै उत्पादन नहुँदा भारतसहित तेस्रो मुलुकबाट आयात गरिन्छ। झिलिमिली बत्ती, मिठाई, सयपत्री र मखमली फूल तथा भाइमसला तिहारमा नभइनहुने वस्तु हुन्। यी सबै वस्तु भारतसहित तेस्रो मुलुकबाट आयात हुन्छ। यस वर्ष यस्ता वस्तु आयातमा करिब साढे दुई अर्ब बाहिरिएको छ। औपचारिक रूपमा तिहारमा दुई अर्ब ७५ करोड मूल्यबराबरका यस्ता वस्तुको कारोबार हुन्छ। व्यापार तथा निकासी प्रवद्र्धन केन्द्र (टीईपीसी) ले उपलब्ध गराएको पछिल्लो दुई महिना (साउन र भदौ) को तथ्यांकअनुसार ६१ करोड ५५ लाख मूल्यबराबरको झिलिमिली बत्ती र एक अर्ब ४६ करोड ८३ लाख रुपैयाँको भाइमसला (काजु, ओखर, बदाम, पेस्ता, किसमिस, नरिवल, छोकरा, सुपारी) आयात भएको छ। यस्तै फ्लोरिकल्चर नेपालका अनुसार गैरपुष्प व्यवसायीले चार करोड ८० लाखको सयपत्री फूल आयात गरेका छन्। रंगोलीका लागि प्रयोग हुने रङ, कृत्रिम पुष्पको माला, मैनबत्तीका साथै सुनचाँदी, पूजा गर्ने सामग्रीको तथ्यांक यसमा समावेश छैन। सामान्य दिनमा मुलुकभर दैनिक आठ सय किलो चाँदी खपत भए पनि दैनिक दुई हजार किलो खपत हुने गरेको सुनचाँदी व्यवसायी महासंघले जनाएको छ। महासंघका पूर्वअध्यक्ष मणिरत्न शाक्यका अनुसार चाँदीका सिक्का, थाली, पञ्चपात्रो, पूजाको भाडो, कलश, अग्रजस्ता वस्तुको बिक्री उच्च हुन्छ। तिहारका लागि भनेर अहिले उपत्यकासहित सहरी क्षेत्र र गाउँका घर झिलिमिली बत्तीले सजाइएको छ। रात पर्नेबित्तिकै यस्ता बिजुली बत्ती बलेर घरको सान बढाए पनि यसको नाममा करोडौं रुपैयाँ बिदेसिएको छ। नेपालमै यस्ता झिलिमिली बत्ती नबन्दा नेपालको ठूलो रकम बाहिरिएको नेपाल इलेक्ट्रिक्स व्यवसायी महासंघका उपाध्यक्ष रमेश देवकोटाले बताए। उनका अनुसार झन्डै ९० प्रतिशत झिलिमिली बत्ती चीनबाट आयात हुन्छ। बाँकी १० प्रतिशत भारतलगायत तेस्रो मुलुकबाट आयात गरिन्छ। नेपालमा आयात हुने यस्ता झिलिमिली बत्तीमध्ये ९० प्रतिशत तिहारमै खपत हुन्छ, देवकोटाले भने, बाँकी १० प्रतिशत बिहेबारी, इद, क्रिसमसमा खपत हुन्छ। उत्पादन हुने वस्तुसमेत नेपालमा नहुँदा चाडबाड आयातित वस्तुकै भरमा गर्नुपरेको नेपाल खुद्रा व्यापार संघका अध्यक्ष राजकुमार श्रेष्ठले जानकारी दिए। नरिवल, बिमिरो, कटुस, ओखर, काजु, किसमिसलगायत नेपालमै उत्पादन गर्न सम्भव छ,श्रेष्ठले भने, तर उत्पादन हुन्न, उत्पादन हुन सक्ने वस्तु पनि बाहिरबाट ल्याएर हामी चाडबाड मान्ने गरेका छौं। उनका अनुसार तिहारमा मसलाको उपभोग उच्च हुन्छ। पछिल्लो दुई महिनामा १० क्विन्टल भाइमसला आयात गरिएको छ। तारकेश्वरका पुष्प व्यवसायी दुर्गानाथ दाहाल सयपत्री उत्पादनमा झन्डै आत्मनिर्भरको मुखमा पुग्नै लागेको क्षेत्रलाई सरकारी नीतिले परनिर्भरतातर्फ धकेलेकोे बताउँछन्। उनका अनुसार विभिन्न तहमा अनुदान पाएका किसानले उत्पादन गरेका भारतीय सयपत्री पुष्पको माला अत्यधिक भएका कारण नेपाली किसानले यो वर्ष ठूलो घाटा व्यहोरेका छन्। भारतबाट निकै सस्तोमा भित्रिएको सयपत्री पुष्पको मालाका कारण हाम्रो उत्पादन खेतमै सुक्ने भएको छ, दाहालले भने, हाम्रो फूलले अहिलेसम्म बजार पनि पाएको छैन। फ्लोरिकल्चर एसोसिएसन नेपालका अध्यक्ष कुमार कसजु श्रेष्ठका अनुसार सरकारको नीति किसानमैत्री नभएकाले तिहारमा स्वदेशी पुष्प किसान र व्यवसायीले ठूलो घाटा व्यहोर्नुपरेको छ। तिहार अवधिभर नेपालमा १८ लाख सयपत्री पुष्पको मालाको माग हुन्छ। यसमध्ये झन्डै साढे १५ लाख माला नेपालमै उत्पादन भएको छ। स्वदेशी किसान र व्यवसायीले स्वदेशमा उत्पादन भएका साढे १५ लाख बराबरका सयपत्रीका माला बिक्री गर्ने लक्ष्य राखेका छन्। अपुग भएको दुई लाख ५० हजार माला मात्रै आयात गर्न सरकारले अनुमति दिनुपर्नेमा आठ लाख माला आयात भएको छ,श्रेष्ठले भने, यसले गर्दा हाम्रो पुष्पले बजार नपाउने र झन्डै आत्मनिर्भरतर्फ उन्मुखमा रहेको नेपाली पुष्पखेती र व्यवसाय परनिर्भरतातर्फ उन्मुख हुने भएको छ। उनका अनुसार फलफूल र तरकारी बिक्री गर्ने व्यापारीले फाइटोस्यानेटरी र क्वारेन्टाइन परीक्षणबिना चार करोड ८० लाख मूल्यको आठ लाख माला राजधानीमा भिœयाएका छन्। भारतको कोलकाताबाट कलकत्ते जातको प्रतिमाला ४० मा ल्याएर ६० देखि ७० रुपैयाँमा व्यापारीले बिक्री गर्दै आएको उनले बताए। बजारमा भारतबाट आयात भएको सयपत्रीको माला छ्यापछ्याप्ती भए पनि स्वदेशी किसानले उत्पादन गरेको मालाले बजार नपाएको एसोसिएसनको भनाइ छ। गैरपुष्प व्यवसायीले भारतबाट आयात गरेको पुष्पको माला बालाजुस्थित कोल्ड स्टोरमा भण्डारण गर्ने भएकाले स्वदेशी किसान र व्यवसायीले उक्त स्थान घेराउ गरी बिरोध गरेका थिए। तिहारभर मिठाईको अत्यधिक कारोबार हुन्छ। सामान्य दिनभन्दा झन्डै चार दोब्बर मिठाईको कारोबार यही तिहारको समयमा हुन्छ। तिहार अवधिभर झन्डै साढे तीन करोड मूल्यबराबरको विभिन्न प्रकारको मिठाईको कारोबार हुन्छ, उपत्यकाभरमा। मिठाईविज्ञ अनिल राजकर्णिकारका अनुसार उपत्यकामा साढे तीन करोडमध्ये डेढ करोडको स्वदेशी परम्परागत मिठाई र दुई करोडको ब्रान्डेड मिठाईको खपत हुन्छ। राजकर्णिकारले भने,भारतीय ब्रान्डेड कम्पनीले भारतलगायत अन्य मुलुकबाट कच्चा पदार्थ र मरमसला आयात गरी मिठाई तयार गर्छन्। उनका अनुसार केही विशिष्ट प्रकारको तयारी मिठाई पनि यस्ता भारतीय कम्पनीले कोलकाताबाट आयात गर्दै आएका छन्।"
तस्बिरमा सिस्नोपानी देउसी,"काठमाडौं : सिस्नोपानी देउसी कार्यक्रम भएको छ । नेपाल प्रज्ञा प्रतिष्ठान काठमाडौँमा आइतबार आयोजना गरेको प्रज्ञा सिस्नोपानी देउसी कार्यक्रममामा प्रधानमन्त्री केपी शर्मा ओलील, पूर्व उपराष्ट्रपति परमानन्द झालगायत विशिष्ट व्यक्तित्वको उपस्थिति थियो । तस्बिरः प्रदीपराज वन्तरासस"
मरेपछि उन्मुक्ति पाउने जनविश्वासले ध्योक्यो नाच हेर्नेको भिड (फोटो र भिडियो),"जोमसोम : संसारिक दुनियाँमा जन्म लिने हरेक मानिस जन्मसँगै मृत्यु अवश्य छ। तर, हरेक प्राणीले मृत्युपछि उन्मुक्ति पाउछन् भन्न सकिदैन। बुद्धशास्त्र भन्छ, मरेपछि सहि बाटो खोज्न हरेक देवी देवताको मनुष्य आत्मा परिचित रहनै पर्छ। हिमाली जिल्ला मुस्ताङको टुकुचे, मार्फा, स्याङ र ठिनीको ढुम्बामा हरेक वर्ष यस्तै विभिन्न देवी देवताको नाटकीय नाच ध्योक्योप अर्थात् लाखे देखाउने चलन छ। ध्योक्योप नाच देखाउने सायत तिब्बतीयन पात्रो अनुसार तय गरिन्छ। यो नाच सदियौं वर्षदेखि निरन्तर चल्दै आइरहेको छ। घरपझोङ ३ स्याङका लामा श्याम थकाली भन्छन्, ध्योक्पो देखाइने चलन ११ सय वर्षअघिको पुरानो कुछ्प तेरङ्गा स्थापना हुन अगावै भएको हो। ध्योक्योप नाच हेर्नाले मरेपछि उन्मुक्तिको बाटो पाउने जनविश्वास छ। लामा थकालीका अनुसार टुकुचे, स्याङ र ठिनीमा २१ वटा टाउँको भएको कके ध्योक्योप र मार्फामा धोर्जे पूर्वको बज्रकिलिया नामक ध्योक्योप देखाइन्छ। विभिन्न देवी देवताको स्वरुपसहितको नाच ध्योक्योेपले मनुष्य आत्माभित्र देवी देवताको परिचय गराउने लामा थकालीको भनाइ छ। विभिन्न देवी देवताको कुल देवताको ३ दिनसम्म लगातार पुजाआजा गरेपछि मात्र ध्योक्योप देखाइन्छ। पूजापाठपछि पनि बुहसंख्यक लामाको सामुहिक पूजापाठका बीचमा ध्योक्योप लाखे नाच प्रर्दशन गरिन्छ। लामा थकालीका अनुसार ध्योक्योपमा १३ वटा विधा समेटिएको छ। जसमा आशिष झिन्दा, झेना, ताम्टिङ, गुरु रिम्पोर्छे, महाकाल, लाखु, ढाक्सिङ, खण्डो धेरङ्ग, जरायो, ध्याल्पो धम्जेन, लाङ्दुर र झ्याक्मिनलगायतको देवी देवता र राक्षसका स्वरुपको नाच देखाइन्छ। देवी देवताको नाच ध्योक्योप अवलोकनपछि स्वर्ग प्राप्ती हुने धार्मिक मान्यता छ। यसले शरीरको दुःख दर्द हरण गर्ने, रोगको निधान गर्ने र संसारिक सुख समृद्धि मिल्ने भनाइ छ। देवी नाच हेरेपछि मृत्युपछि देवी देवताले गन्तव्य देखाउने लामा थकालीले उल्लेख गरे। टुकुचे, मार्फा, स्याङ र ठिनीमा अलगअलग समयमा यसप्रकारको देवी नाच देखाउन चलन रहेको लामा सनप्रसाद थकालीको भनाइ छ। उनका अनुसार देवी नाचले मनुष्य शरीर भित्रको भगवानसंगको सम्बन्ध जोड्ने काम गर्छ। समुन्द्री सतहदेखि करिब ३५ सय मिटर अग्लो उचाईमा अवस्थित घरपझोङ५ ठिनीको ढुम्बाको कुछ्प तेरङ्गा गुम्बामा आइतबार ध्योक्योप अर्थात् देवी लाखे नाच देखाइएको छ। धार्मिक मोक्ष प्राप्तीका लागि २ स्थानीय तहका धार्मिक श्रद्धालु कुछ्प तेरङ्गामा पुगे। माटोले बनेको २ तले पुरानो गुम्बादेवी नाच हेर्न उल्लेख्य सर्वसाधारण ओइरो लाग्यो। नाच हेर्न गुम्बा पुग्ने सबैलाई गुम्बा व्यवस्थापन समितिले खानपानको व्यवस्था गरेको थियो। अग्लो डाडोमा अवस्थित गुम्बामा ध्योक्योपको रोनकसँग निलगिरी हिमालको मुस्कुराहटले झनै यसलाई सुसज्जित पारिदिएको थियो। यस्तै, कुछ्पमा ध्योक्योप चलिरहदा आन्तरिक तथा विदेशी पर्यटकले समेत उत्सुकतापूर्ण रुपमा नियाली रहेका थिए।"
चाडपर्वको मुखमा मुसहर वस्तीमा भाइरल ज्वरो,"सिरहा : गाउँगाउँमा चाडपर्वको माहौल छ। सबैजना तयारीमा जुटेका छन्। तर, लहान नगरपालिका १५ का मुसहर वस्तीका मानिसहरु विरामी स्याहर्दैमा परेशान छन्। सिँगो वस्तीमा भाइरल ज्वरोको प्रकोप फैलिएको छ। घरघरमा काखे बच्चादेखि बृद्धबृद्धा सम्म थलिएका छन्। ज्वरोले एकै घरका एकभन्दा बढी व्यक्तिहरु प्रभावित छन्। पछिल्लो दुईसातादेखि लग्राहा र मेनहरवा टोलका मुसहर वस्तीमा भाइरल ज्वरोको प्रकोप देखिएका छन्। दुवै टोलको ६४ घरपरिवारमा ५० जनाभन्दा बढी विरामी परेका छन्। ऐलानी जग्गामा बसोबास गर्दै आएका उनीहरु दैनिक ज्याला मजदुरीकै भरमा छाक टार्छन्। ज्वरोले थलिएपनि उनीहरुलाई उपचार गराउन रकम अभावमा कठिनाई भएको छ। वस्तीका नैना सदायको १२ वर्षीया छोरी भगती र ८ वर्षीया सुभकला एक हप्तादेखि ज्वरोले थलिएका छन्। विरामी परेदेखि विद्यालय पनि जान सकेका थिएन। विरामी परेपछि सुरुमा नजिकैको सरकारी स्वास्थ्य चौकीमा छोरी लगरे उपचार गराए। निको भएन, नैनाले भनिन,त्यसपछि ज्याला मजदुरी गरी बचाएको सात सय रुपैयाँ खर्च गाउँघरका डाक्टरसँग औषधी किने। नारी छामेर औषधी अहिले सम्म निको भएको छैन्। बजारमा गएर रगत, दिशा, पिसाब जाँच गराउने पैसा छैन्। घरीघरी ज्वरो आउने र पेट दुख्ने गरेको उनले सुनाईन्। विरामी स्याहर्नेमै समय बित्ने गर्दा चाडपर्व खल्लो भएको उनले बताईन्। ६२ वर्षीया सजन सदायपनि ४ दिनदेखि ज्वरोले थलिएकी छिन्। स्वास्थ्य चौकीमा गएर जचाए। डाक्टरले नारी छाम्यो। ज्वरो छैन् भन्यो तर, निको भएको छैन्,उनले भनिन। दिपेन सदायको पत्नी पविता, छोरा मनिष र छोरीहरु मनिषा र राधिकालाई ज्वरो लागेको छ। गाउँमा एकजनालाई ज्वरो छुटछ फेरी अर्कोलाई हुन्छ, दिपेनले भने,दुई महिनादेखि यो क्रम चल्दै आएको छ। बढी बच्चाहरु प्रभावित भएको उनले सुनाए। ज्वरोले थलिएपनि पैसा अभावमा उपचारका लागि अस्पताल पुर्याउन नसकेको उनीहरु सुनाउँछन्। गाउँकै औषधी पसलबाट सिटामोल किनेर खाए तर, ज्वारो निको नभएको ६० वर्षीया पतरी सदायले सुनाईन्। सुरुमा हातगोडा कटकटखाने जिउ, टाउको, पेट दुख्ने, झाडापखाला लागेपछि ज्वरो आउने गरेको छ,उनले भनिन,वस्तीका घरैपिच्छे विरामी परेका छन्। कतिपयलाई ज्वरो निको हुँन्छ फेरी केही दिनपछि फेरि दोहोरिएर आएको छ। लहान बजारको अस्पताल पुग्न नौँ किलोमिटर टाढा रहेकाले वस्तीमा अस्पताल पुयाउने मान्छे समेत नभएको उनीहरूको दुखेसो छ। अस्पताल टाढा छ। त्यहाँ पुग्न रिक्शा चढ्ने भाडा रकम छैन, आज के खाउ, भोली के खाउ भन्ने अवस्था छ, सोही ठाउँकी जगती सदायले भनिन, छिमेकी गाउँमा सापटी गरेपनि अस्पताल लग्ने मान्छे छैनन्। सिंगो वस्तीमा घरैपिच्छे ज्वरोले थलिएपछि उनीहरु चिन्तामा परेका छन्। वस्ती पुग्ने जोकोहीलाई उनीहरुले राम्रो उपचार गराई दिन आग्रह गर्छन्। भाइरल ज्वरो फैलिएको थाहा पाएपछि वडाबाट दुवै वस्तीमा स्वास्थ्यकर्मी पठाएर चेकजाँच र औषधी बितरण गराएको वडाअध्यक्ष तेजनारायण चौधरीले बताए। लग्राहामा बुधबार र मेनहरबामा बिहीबार स्वास्थ्यकर्मीको टोली पठाएको चौधरीले सुनाए। १२० जनालाई चेकजाँच गर्दा ज्वरो देखिएको स्वास्थ्यकर्मी रामसुन्दर चौधरीले बताए। दुवै वस्तीमा १२० जनालाई चेकजाँच गरिएको छ। साधारण रुघाखोकी र भाइरल ज्वरोका विरामी फेला परेका छन,उनले भने,शारीरिक परिक्षणपछि उनीहरुलाई केही केही औषधी दिएका छौँ। प्रभावित वस्ती निगरानीमा राखिरहेको उनले बताए। यो मैसमी भाईरल ज्वरोको प्रकोप भएकोले नियन्त्रणमा आउन कम्तिमा सातदेखि १० दिन सम्म समय लाग्न सक्ने नगरपालिकाका स्वास्थ्यक संयोजक अनिल साहले जानकारी दिए। वस्तीमा औधषधीसहित स्वास्थ्यकर्मी पठाएका थियौँ,उनले भने,निको नभएको विरामीलाई उपचार गर्न फेरी पठाउँछौँ। भाइरल ज्वरो नियन्त्रणमै छ।"
बसाइँ रोक्न लिफ्टिङको सहारा,"विराटनगर : बसाइँ सराइ रोक्न पहाडमा लिफ्टिङ प्रविधिबाट खानेपानी आयोजना सञ्चालन गर्न थालिएको छ। पहाडको फेदमा भएका मुहान र खोलाको पानी पम्पबाट माथि रहेका बस्तीसम्म पुर्याउन यो प्रविधि उपयुक्त भएकाले लिफ्टिङ आयोजना सञ्चालन गरेर पहाडका नागरिकको प्यास मेटाउने प्रयत्न गरिएको हो। ताप्लेजुङ, पाँचथर, इलामलगायत पहाडी जिल्लाको माथिल्लो क्षेत्रमा खानेपानीको चरम समस्या हुन थालेपछि स्थानीय बासिन्दाको बसाइँ सर्ने क्रम बढ्दो छ। यो क्रम रोक्न सरकारले लिफ्टिङ आयोजना सञ्चालनका लागि पछिल्लो समय पहाडी सुख्खा क्षेत्रमा ठूलो रकम लगानी गरेको हो। अहिले पाँचथर, इलाम र धनकुटामा यस्ता आयोजनाका लागि लगानी भएका छन् भने ताप्लेजुङको फुङलिङ नगरपालिका२ मा आयोजना सञ्चालनका लागि प्रारम्भिक चरणको अध्ययन गरिएको छ। पाँचथरको सुख्खाग्रस्त क्षेत्रका मानिसलाई पानी पुर्याउने उद्देश्यले तीनवटा लिफ्टिङ खानेपानी आयोजना निर्माण भइरहेको छ। यी आयोजनाको काम सम्पन्न भएपछि पाँच हजार चार सय ९७ घरमा खानेपानी पुग्नेछ। लिफ्टिङ खानेपानी आयोजनाको काम हुन थालेपछि यहाँबाट बसाइँ जानेको संख्या घटेको छ, स्याबरुम्बाका टंक पौडेलले भने, घरमै पानी आउँछ भन्ने आसमा मानिस रोकिएका हुन्। लिफ्टिङ आयोजनाको काम नभएको भए बस्ती रित्तो भइसक्थ्यो। कुम्मायक गाउँपालिकामा निर्माणाधीन तमोर लिफ्ट खानेपानी आयोजना निर्माणको अन्तिम चरणमा छ। ४० करोड ४४ लाख ४७ हजार रुपैयाँ लागतमा आयोजना निर्माण भएको हो। आयोजनाबाट कुम्माय गाउँपालिकाका तीन हजार ४३ घरमा पानी पुग्ने प्रेरणा स्वामीनारायण जेभी निर्माण कम्पनीका साइड इन्चार्ज लोकेन्द्रराज भण्डारीले जानकारी दिए। तमोर नदीको लुमुघाटमा मुहान थापेर पम्पिङ गरी बस्तीसम्म पानी ल्याउन संरचना निर्माण गरिएको हो। आयोजनाबाट कुम्मायक गाउँपालिकास्थित स्याबरुम्बा, रानीगाउँ र यासोक क्षेत्रका बासिन्दा लाभान्वित हुन्छन्। यहाँ सरकारले सुख्खाग्रस्त क्षेत्र घोषणा गरेको छ। तुम्बेवा गाउँपालिकामा पनि लिफ्टिङ खानेपानी आयोजनाको काम भइरहेको छ। आङ्ना मौवा बृहत् तमोर लिफ्ट खानेपानी आयोजना बाट यहाँका एक हजार ६ सय घरमा पानी पुर्याउन लागिएको उपभोक्ता समितिका अध्यक्ष देवेन्द्र खत्रीले बताए। ४५ करोडको लागतमा निर्माण थालिएको आयोजनाबाट आङ्ना र मौवाका प्रत्येक घरमा पानी पुर्याउने तयारी गरिएको छ। आयोजना प्रमुख चन्द्रनारायण चौधरीका अनुसार धमाधम काम भइरहेको छ। लुम्फाबुङ नवमीडाँडा लिफ्टिङ खानेपानी आयोजनाको भर्खरै शिलान्यास भएको छ। फिदिम नगरपालिका९ र फाल्गुनन्दा गाउँपालिका१ नवमीडाँडाका बासिन्दालाई पानी पुर्याउने उद्देश्यले यो आयोजनाको काम सुरु गरिएको हो। २१ करोड २० लाख ७२ हजार सात सय ८६ रुपैयाँ खर्चिएर यहाँका आठ सय ४४ घरमा पानी पुर्याउन लागिएको हो। मेची राजमार्गको रोङ गाउँपालिका र सूर्योदय नगरपालिकाको सिमाना छुने हर्कटे बजारमा घर बाक्लिँदै छन्। स्थानीय अगुवालाई पानीको प्यास मेटाउने चिन्ताले निकै पिरोल्ने गरेको छ। हर्कटे खानेपानी तथा सरसफाइ उपभोक्ता समितिका सचिव टीकाराम अधिकारीले भने, विद्युत् आएन भने हाहाकार सुरु हुन्छ। सत्र वर्षअघि बजारमुनिको पानी कन्याम डाँडामा तानेर प्यास मेट्ने प्रयास गरेका स्थानीयलाई बढ्दो होटल र जनघनत्वको चापले झनै पिरोलेको छ। रोङ३ र सूर्योदय६ र ७ का १६२ धारामा नियमित पानी झार्न अहिलेसम्म २ करोड ५० लाख खर्च भइसकेको छ। उनले भने, मुहान खोजेर पानी सहज बनाउने प्रयास भइरहेको छ। हर्कटेका बासिन्दा सूर्योदय नगरपालिका६ नागधाराको पानी पाँच सय मिटरमाथिको कन्याम डाँडामा जम्मा गरेर उपभोक्ताको घरमा पुर्याइरहेका छन्। यसरी पुगेको पानीको शुल्क घरमात्रै भएकाले मासिक औसत ५ सयदेखि होटल सञ्चालकले ५ हजारसम्म बुझाउने गरेका छन्। बजारमा अहिले दैनिक ५० हजार लिटर पानी खपत हुने गरेको सचिव अधिकारीले बताए। यसबाट मासिक ३५ हजार रुपैयाँ शुल्क उठ्ने गरेको उनले बताए। रोङ३ को ह्याकुले मुहानबाट पानी तान्न गत वर्षदेखि नै काम सुरु भएको छ। ह्याकुलेको पानी ९ सय मिटरमाथिको हर्कटे बजारमा ल्याउन अझै समय लाग्ने अधिकारीले बताए। ताप्लेजुङको फुङलिङ नगरपालिका२ का लागि प्रारम्भिक चरणको अध्ययन पूरा गरिएको छ। वडाध्यक्ष मोहन न्यौपानेका अुनसार ४० हजार खर्चेर अध्ययन पूरा गरिएको हो। तमोर नदीबाट दुई किलोमिटर माथि पानी पुर्याउन करिब चार करोड खर्च लाग्ने अनुमान छ। लिफ्टिङ आयोजना सञ्चालनका लागि पहल भइरहेको न्यौपानेले बताए। (पाँचथरबाट भीमकुमार बाँस्कोटा, इलामबाट तोयानाथ भट्टराई र ताप्लेजुङबाट सीताराम गुरागाईं)"
गाडीको ठक्करबाट प्युठानमा बालिकाको मृत्यु,प्युठान : गाडीको ठक्करबाट एक बालिकाको मृत्यु भएको छ। जिल्लाको झिमरूक गाउँपालिका४ बाङगे अंगाराकी ९ वर्षिया बालिका सिर्जना रोकाको गाडीले ठक्करबाट मृत्यु भएको हो। ना ४ ख ७९०९ नम्बरको गाडीले बालिकालाई ठक्कर दिएर गम्भीर घाइते बनाएपछि उनलाई उपचारको लागि बुटवल लैजाँदै गर्दा बाटोमा मृत्यु भएको जिल्ला प्रहरी कार्यालय प्युठानका सूचना अधिकारी प्रहरी निरिक्षक लोकेन्द्र जिसीले जानकारी दिए। बालिकाको शवलाई जिल्ला अस्पताल बिजुवार प्यूठानको शव गृहमा राखिएको छ। गाडी र चालकलाई पनि नियन्त्रणमा लिएर जिल्ला प्रहरी कार्यालय प्यूठानमा राखिएको प्रहरी निरिक्षक जिसीले जानकारी दिए। घटनाको अनुसन्धान भइरहेको प्रहरीले जानकारी दिएको छ।
२ करोड ६७ लाखसहित राजधानीबाट २५ जुवाडे पक्राउ,"काठमाडौं : महानगरीय प्रहरीवृत्त महाराजगञ्जको टोलीले २ करोड ६७ लाख नगदसहित २५ जना जुवाडेलाई पक्राउ गरेको छ। काठमाडौं महानगरपालिका३ पीपलमार्गस्थित विक्रम गौतमको घरमा जुवा खेलिरहेको अवस्थामा शनिबार राति उनीहरुलाई पक्राउ गरिएको प्रहरी नायब उपरीक्षक उमेश लम्सालले जानकारी दिए। ठूलोमात्रामा हारजीत हुने गरी जुवा खेलिरहेको अवस्थामा कौडासहित उनीहरुलाई पक्राउ गरिएको उनले बताए। पक्राउ परेका जुवाडेहरुमा बलराम सापकोटा, सोभित सिलवाल, प्रदीप बोगटी, रामकृष्ण केसी, इन्दु श्रेष्ठ, रञ्जन राजबंशी, सीताराम खड्का, रोशन तामाङ, राम तामाङ, कृष्ण भण्डारी, सुमन गुरुङ, सुमन अग्रवाल, सोदेल कार्की, पवन अग्रवाल, पवित्रकुमार कार्की, बलराम सापकोटा, मुक्ति लामा, भक्त तामाङ, शम्भु बुढाथोकी, प्रेम थापामगर, अशोक श्रेष्ठ रहेका छन्। यसैगरी हलामप्रसाद पराजुली, बुद्ध लामा, थम्कु शेर्पा र नवाङ लामा रहेका छन्। उनीहरुलाई कानूनअनुसार कारवाही गरिने बताइएको छ। रासस रकम मेसिनको सहायताबाट गन्दै प्रहरी । तस्बिर : अच्युत रेग्मीरासस"
अन्नपूर्णमा लक्ष्मीपूजा,"काठमाडौं : अन्नपूर्णमा पोस्ट् दैनिकको केन्द्रीय कार्यालय, कर्पोरेट टावर तीनकुनेमा लक्ष्मीपूजा गरिएको छ । अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले लक्ष्मीपूजा गरेका हुन् । लक्ष्मीपूजामा अन्नपूर्ण पोस्ट्का प्रधान सम्पादक हरिबहादुर थापा, नेटवर्कका निर्देशक सचन थापालगायतका अन्नपूर्णकर्मीको उपस्थिति थियो । अन्नपूर्ण मिडिया नेटवर्क अन्तर्गत अन्नपूर्ण पोस्ट् राष्ट्रिय दैनिक, एपीवान एचडी टेलिभिजन, रेडियो अन्नपूर्ण, अन्नपूर्ण पोस्ट् डटकम, साप्ताहिकतर्फ अन्नपूर्ण सम्पूर्ण, अन्नपूर्ण एक्सप्रेस र अंकुर सञ्चालनमा छन् ।"
"बस्तीका बीच डम्पिङ साइट : दुर्गन्धले स्थानीय प्रताडित, तिनाउ नदी प्रदूषित","रुपन्देही : बुटवल उपमहानगरपालिकाले तिनाउ नदीको बहाव क्षेत्रलाई डम्पिङ साइट बनाएको छ। अस्थायी फोहोर फाल्ने स्थान भन्दै अन्तर्राष्ट्रिय मापदण्ड विपरीत नदीकै बहाव क्षेत्रमा फोहोर फालिएको छ। नदीमा फोहोर विर्सजन गर्दा प्रदूषित भएको छ भने छेउछाउका बस्ती दुर्गन्धित छन्। सहरी क्षेत्रमा सरसफाई अभियान चलाइरहेको उपमहानगरले स्थायी फोहोर व्यवस्थापन केन्द्र बनाउन सकेको छैन। तिनाउ किनारको हात्तीसुढ क्षेत्र अहिले सहरको फोहर थुपार्ने ठाउँ बनेको छ। फोहर थुपारेको ठाउँ वरिपरी बाक्लो बस्ती छ। सुकुमबासी बस्तीमा निम्नवर्ग तथा दलितको बसोबास छ। फोहरको पहाड जस्तो डंगुरले त्यहाँको वातावरणलाई नराम्ररी असर पुर्याएको छ। दुर्गन्ध त छँदैछ। त्यसमाथि माखा (झिँगा) को उस्तै समस्या भएको हात्तीसुढकी देवकुमारी नेपालीको गुनासो छ। जाडो सुरु हुन लाग्दा केही कम भएको हो, नत्र झिँगाले बस्न सकिन्न, उनी भन्छिन्, एउटा हातले हम्किने एउटा हातले खाना खाने हो। फोहरबाट निस्केका हरिया झिँगा सिधै भान्छमा आउँछन्। झिँगासँगै लामखुट्टेले अझै सताउने गरेको नेपालीले सुनाइन्। गर्मी महिनामा भूइभरी र भित्ताभरी झिँगाले ढाकिने गरेको स्थानीय सारदा सुनारको गुनासो छ। हेर्नु त माखाले भित्ता कालै गराएको। भित्तातिर देखाउँदै उनले भनिन्, फोहर अन्तै सार्ने हो भने ढुक्कसँग बस्न पाइन्थ्यो। झिँगा, लामखुट्टे र दुर्गन्धका कारण देबीनगरको तिनाउ पुलमुनीको बस्ती स्वास्थ्यको ठूलो जोखिममा छ। गर्मी याममा सहन नसक्ने गरी दुर्गन्ध फैलिन्छ। अहिले पनि जेसीभी चलायो भने नाक टालेर बस्नुपर्छ, स्थानीय प्रकाश खत्रीले भने, दुर्गन्धका कारण साथीभाइ र पाहुना पनि आउन मान्दैनन्। आएकाले कसरी बसेछौं भनेर सोध्छन्। तिनाउको किनारमा फोहर फाल्दै त्यसमाथि कंक्रिट र माटोले पुर्ने गरिन्छ। पुरेका ठाउँमा धमाधम नयाँ घर बनेका छन्। देवकुमारी नेपालीको घर त्यसरी फोहर पुरेको ठाउँमाथि बनाइएको छ। घर अहिले नै ठाउँ ठाउँमा चर्केको छ। यहाँ मुनी प्लाष्टिक र केराका डाठ्ला फालेर पुरेको ठाउँ रहेछ। त्यसैले घर जताततै चर्केको छ, उनले भनिन्, अहिले बर्खामा ढल्छ कि भन्ने डर थियो धन्न ढलेन। देवकुमारीलगायत आसपासका अन्य घर पनि त्यसरी नै फोहरमाथि बनेका छन्। हात्तीसुढमा फोहर फाल्न थालिएको ३ वर्ष जति भयो। त्यसअघि केही माथि तिनाउ किनारकै पवित्रनगरमा फोहर फाल्ने गरिन्थ्यो। पवित्रनगरमा स्थानीयको विरोध भएपछि हात्तीसुढमा फोहर विसर्जन गर्न थालिएको हो। पूर्वाधार बनाइदिने सर्तमा त्यहाँ फोहर फाल्न दिएको स्थानीय तेजबहादुर केसीले बताए। बाटो पिच र नदी नियन्त्रणका केही काम त भयो तर जति गर्र्छाैं भनेका थिए त्यो भएको छैन, उनले भने। हात्तीसुढमा फोहर फाल्दा नजिकका बस्तीलाई समस्या र जोखिम त छँदै त। किनारमा फालेको फोहरले तिनाउ नदी पनि प्रदुषित छ। नदी प्रदूषण हुँदा जलचारलाई क्षति पुग्ने पुगिरहेको छ। नदी र खोला किनारमा फोहर फाल्नु कानुन विपरीत हो। तर बुटवल उपमहानगरपालिकाले फालिरहेको छ। फाल्न नपाइने हो। तर पनि फाल्नु परेको छ। केही समयका लागि मात्र हो, बुटवल११ का वडाध्यक्ष रामचन्द्र क्षेत्रीले भने, त्यहाँ खाडल थियो। खाडल पुर्नको लागि पनि त्यहाँ फोहर विसर्जन गरेको हो। खाडल पुरेर सम्मो पारेपछि पार्क बनाउने योजना छ। उनले स्थानीयसँगको सहमतिमा फोहर विसर्जन गरिएको भन्दै पूर्वाधार निर्माण र स्वास्थ्यको जोखिम कम गर्न उपमहानगरपालिकाले प्रयास गरिरहेको जानकारी दिए। बुटवल उपमहानगरपालिकाको फोहर व्यवस्थापनको लागि शिवनगर सामुदायिक वन क्षेत्रको भनभनेमा फोहर व्यस्थापन केन्द्र निर्माण गर्ने योजना अघि सारिएको थियो। एसियाली विकास बैंकको सहयोगमा मझौला सहर एकीकृत शहरी वातावरण सुधार आयोजनाअन्र्तगत फोहर व्यवस्थापनको लागि उपमहानगरले जग्गा लिएको छ। तर चरंगेवासीको अवरोधका कारण भनभनेमा बनाउने भनिएको फोहर प्रशोधन केन्द्र निर्माण सुरु हुनै सकेन। फोहर व्यवस्थापन केन्द्र नबनी एडीबी फिर्ता भएपछि बुटवलको फोहर व्यवस्थापन योजना अझै अनिश्चत छ।"
जनगायक शर्माका छोराको उपचारमा सहयोग,"गलकोट : जनगायक जीवन शर्माको छोराको उपचारका लागि नेपाल कम्युनिस्ट पार्टी (नेकपा) बागलुङले सहयोगको घोषणा गरेको छ। जटिल रोगका कारण त्रिवि शिक्षण अस्पतालमा उपचाररत शर्माका माइला छोरा अमृतको उपचारमा सहयोग गर्न एक लाख एक हजार सहयोग गर्ने निर्णय गरिएकोे नेकपाका जिल्ला अध्यक्ष इन्द्रलाल सापकोटाले जानकारी दिए। जनताको मुक्तिका लागि गीत गाउने कलाकार शर्माको परिवारमाथि आइपरेको विपतमा साथ दिन सहयोग गर्ने निर्याण गरिएको हो, उनले भने। केही दिनमै रकम हस्तान्तरण गरिने उनले बताए। नेकपाका नेता, सांसद, जनप्रतिनिधिबाट सहयोग रकम सङ्कलन गरिएको अध्यक्ष सापकोटाले जानकारी दिए। दसैंमा शर्माका छोरा अमृतको मासु खाने क्रममा हड्डी अड्केर अन्ननलीमा जटिल समस्या देखिएको हो। अमृतको उपचारमा ५० लाखभन्दा बढी खर्च हुने बताइएको छ। बागलुङवासी गायक शर्माको छोरा बचाउन जिल्लामा सहयोग अभियान सञ्चालन गरिएको छ। यसै क्रममा राष्ट्रिय लोक दोहोरी प्रतिष्ठान बागलुङ शाखाले ५१ हजार सङ्कलन गरी शर्मालाई हस्तान्तरण गरेको छ।रासस"
विद्युत् प्राधिकरणको सबस्टेशनमा आगलागी,"मेलम्ची : नेपाल विद्युत् प्राधिकरणको सिन्धुपाल्चोक वितरण केन्द्रको सबस्टेशनमा आगलागी भएको छ। आइतबार मध्याह्न सबस्टेशनको ट्रान्सफर्मर अचानक पड्किएर आगलागी हुँदा ३० एमभिए क्षमताको ट्रान्सफर्मर पूर्णरुपमा जलेको छ। अचानक ट्रान्सफर्म ठूलो आवाजका साथ पड्किएको र त्यसपछि सबस्टेशनमा आगोको मुस्लो उठेको सबस्टेशनका कर्मचारी फुर्पासाङ्गे लामाले जानकारी दिए। अचानक ठूलो आवाजका साथ पड्कियो, त्यसपछि त राँको उठिहाल्यो, उनले भने, एकदुई जनाले तत्काल निभाउन सक्ने अवस्था नै भएन। आगलागीपछि नेपाली सेनाको विद्युत् प्राधिकरण सुरक्षा गुल्म, सशस्त्र प्रहरी, नेपाल प्रहरी, प्राधिकरणका कर्मचारी र स्थानीय अगुवाहरु आगो नियन्त्रणमा खटिएपछि झण्डै डेढ घण्टामा आगो नियन्त्रणमा आयो। आगलागीपछि नेपाली सेना तत्काल नियन्त्रणमा खटिएको नेपाली सेनाका प्राधिकरण सुरक्षा गुल्मका क्याप्टेन प्रल्हाद केसीले बताए। प्राधिकरणका अनुसार जलेको ट्रान्सफर्मर मर्मत हुनेनहुने यकिन छैन। केबुल र क्वाइनहरु नै जलेका छन्, ३० एमभिए क्षमताको यो ट्रान्सफर्मर पूर्णरुपमा क्षति भएको अनुमान छ। यो ट्रान्सफर्मरको मूल्य तीन करोडभन्दा बढी पर्दछ, मर्मत हुन सकेन भने तीन करोड त उसै क्षति भइहाल्यो, सिन्धुपाल्चोक वितरण केन्द्रका इलेक्ट्रिक इन्जिनीयर राजन भण्डारीले भने। रासस"
मोटरसाइकल र जिप ठोक्किँदा एक घाइते,बैतडी : बैतडीमा मोटरसाइकल र जिप ठोक्किँदा एकजना घाइते भएका छन्। दुर्घटनामा मोटरसाइकल चालक दशरथचन्द नगरपालिका गोठलापानीका किसन जोशी घाइते भएका हुन्। झुलाघाटवाट गोठलापानीतर्फ आइरहेको म १ ज १७८ नम्बरको जिप र गोठलापानीबाट झुलाघाटतर्फ गइरहेको बा ५९ प ३०९१ नम्बरको मोटरसाइकल आइतबार दिउँसो १ बजे अद्धारीपिण्ड भन्ने स्थानमा ठोक्किएका हुन्। घाइते जोशीको जिल्ला अस्पतालमा उपचार हुन नसकेपछि थप उपचारका लागि भारतको पिथौरागढ रेफर गरिएको बैतडीका प्रहरी प्रवक्ता किसन चन्दले जानकारी दिए। जिप र जिप चालक दिनेश मौनीलाई प्रहरीले नियन्त्रणमा लिएको छ। दुर्घटनाको कारण खुल्न सकेको छैन्।
तराईमा छठको तयारी,"जनकपुरधाम : अहिंसाप्रति मानवको रूचि बढाउने र सबै जिवप्रति सहानुभुति राख्न अभिप्रेरित गर्ने तराईवासीको महत्वपूर्ण पर्व छठको तयारी सुरु भएको छ। तराई मधेसका मुख्य पर्वमध्ये मिथिलानी महिलाहरूको विशेष कठोरताको पर्वको रूपमा रहेको छठको तयारी जनकपुरसहित तराइका जिल्लामा सुरु भएको हो। नियम निष्ठा र विधिपूर्वक मनाइने यस पर्वमा आवश्यक पर्ने सामग्रीको जोरजम गर्न स्थनीय व्यस्त छन्। बाँसका डाला, नाङ्लो, ढकिया, कनसुप्ती र माटोको सामग्री लगायत नरिवल, सख्खर किनमेलमा सर्वसाधारण लागेका हुन्। मुख्यतः सन्तान प्राप्ति, रोग निदान र पारिवारिक कल्याणका लागि मनाइने यस पर्वलाई रौनकता प्रदान गर्न जनकपुरको ऐतिहासिक गंगासागर, धनुषसागर, अंगराजसर, महराज सागर अग्नीकुण्ड, रत्नसागर, बाल्मीकि सरोवर लगायतका दर्जनौ पोखरी र सरोवरहरूलाई सरसफाइ गरी बिजुली, पण्डालको व्यवस्था मिलाउने कार्य भइरहेको महाबीर युवा कमिटीका महासचिव राज भगतले बताए। चार दिनसम्म मनाइने पर्वमा सम्पूर्ण शक्तिको श्रोत सूर्यको उपासना गर्दै पहिलो दिन नुहाएर चोखो भइ खाने, दो श्रो दिन खरना, ते श्रो दिन अस्ताउदो र चौथो दिन उदाउँदो सूर्यलाई अर्घ दिएपछि विधिवत रुपमा समापन गरिन्छ। छठ पर्व ब्रत अवधिभर माछा, मासु, लसुन, प्याज, कोदो, मसुरो, उसिनेको चामल गायतका खाद्यवस्तुहरू अनिर्वाय बार्ने चलन रहेको पूर्व प्राज्ञ रामभरोष कापडि बताउँछन्। मधेसी समुदायमा मनाइँदै आएको यो पर्व केही वर्षयता यहाँका पहाडि समुदायले पनि मनाउँदै आएका छन्। प्रत्येक वर्ष छठ पर्व मनाउने मिथिलानी महिलासँगै नेपाली समुदायका अन्य महिलाहरूसमेत सहभागी हुन थालेको बर्दिवासकी रिता लामाले बताइन्।"
'भालेको अण्डा'ले निम्त्यायो झमेला,"धादिङ :आफूले पालेको कुखुराले सानो अण्डा पार्दा उत्तर धादिङको खनियावास गाउँपालिका२ झार्लाङ, कलङम्रङका सोमबहादुर तामाङ प्रहरी नियन्त्रणमा परेका छन्। उनले पालेको कुखुराको खोरमा शनिबार सधैंभन्दा सानो अण्डा भेटिएको थियो। कुखुराले सानो अण्डा पारेपछि सोमबहादुरले छिमेकीलाई देखाए। एकले अर्कोलाई देखाउँदै गर्दा सो अण्डा भालेले पारेको र १ करोड रुपैयाँभन्दा बढी पर्ने हल्ला चल्यो। त्यसपछि धेरै मुल्य पाउने प्रलोभनमा सोमबहादुरले झण्डा लुकाए। लुकाएको पर्सिपल्ट अण्डा गायव भएपछि उत्पन्न परिस्थितिपछि सोमबहादुरलाई प्रहरीले नियन्त्रणमा लिएको हो। उनले छिमेकीलाई आफूले पालेको कुखुराले पारेको अण्डा देखाउँदा भालेको अण्डा सानो हुने र त्यो बहुमुल्य हुने चर्चा सुने। १ करोडभन्दा बढीमा त्यो अण्डा विक्री हुन्छ भन्ने हल्ला गाउँमा चलेपछि उनले अण्डाको फोटो खिचेर घरभित्रै अन्नको भकारीभित्र लुकाए। सदरमुकाममा रहेका आफन्तलाई भालेले पारेको अण्डा आफुसँग रहेको र ग्राहक खोजीदिन खबर पठाए। दुई दिनपछि हेर्दा अण्डा राखेको ठाउँमा भेटिएन। अण्डा हराएपछि उनले आफुले विश्वास गरेको लामा झाँक्री (गजबहादुर लामा) लाई हेराए। झाँक्रीले सोमबहादुरकै छिमेकी रामकुमार तामाङले चोरेर चितवन पठाएको भनिदिए। झाँक्रीले अण्डा चोरेको आरोप लगाएको रामकुमार तामाङ र सोमबहादुरको साला नाता पर्ने मंगबहादुर तामाङबीच चोरीको विषयमा सदरमुकामस्थित एक होटलमा झगडा भयो। उनीहरुको झगडापछि भालेको अण्डा काण्ड मा प्रहरीको प्रवेश भएको हो। झगडापछि चोरीको आरोेप लागेका ब्यक्तिले आफ्नो मानहानी भएको र अपमान गरिएको भन्दै लामा झाँक्री र सोमबहादुर विरुद्ध उजुरी दिए। प्रहरीले लामा झाँक्री र सोमबहादुर दुवैलाइ प्रक्राउ गरेर हिरासतमा राखेको छ। गजबहादुर लामा तिनै झाँक्री हुन जसले जण्डिसको उपचार गर्दा विरामीको पेटमा प्वाल पारिदिएका थिए। प्रहरी हिरासतमा रहेका सोमबहादुरले आफूलाई प्रहरीले किन र के कारण हिरासतमा लिएको भन्ने बारे थाहै नभएको बताए। मेरो घरको कुखुराले सानो अण्डा पारेको साँचो हो। तर यो अण्डाको विषयमा कोही कसैसँग केही कुरा भएकै छैन, उनले भने। प्रहरी हिरासतमै रहेका झाँक्री गजबहादुर लामाले पनि आफूले कसैलाई अण्डा चोर नभनेको दावी गरेका छन्। सोमबहादुर, म भएको ठाउँमा आउनु भएको थियो। उहाँको परिवारको बारेमा आखत हेरेको हो, मैले कसैलाइ दोष लगाएको छैन, उनले भने। प्रहरी हिरासतमा रहेका उनीहरु दुवैलाई जिल्ला अदालत धादिङमा पेश गरी म्याद थपेर अनुसन्धान भइरहेको जिल्ला प्रहरी कार्यलय धादिङका प्रमुख एसपी राजकुमार बैदवारले बताए। गाउँमा अनावश्यक हल्ला फैलाएर समाजलाई अशान्त बनाउने, अण्डा किन्ने र बेच्ने बहानामा गाउँलेबीच झगडा उत्पन्न गराएको आरोपमा नियन्त्रणमा लिएका हौँ, उनले भने। बैदवारका अनुसार सोमबहादुर र लामा झाँक्री दुवैलाई अभद्र व्यवहारअन्तर्गत कारवाही प्रक्रिया अघि बढाइएको हो।"
जनप्रतिनिधिलाई फूल बेच्न भ्याइनभ्याइ,"हेटौंडा : हेटौंडा उपमहानगरपालिका१२ का वडाध्यक्ष ललित घलान जनप्रतिनिधिसँगै एक कर्मशील किसान पनि हुन्। वडा कार्यालयको काम सकेपछि उनी आफ्नै बारीमा व्यस्त हुन्छन्। जनताको कामको चटारोसँगै फूल बेच्न भ्याइनभ्याइ छ उनलाई। गत वर्षदेखि पहिलोपटक व्यावसायीक पुष्पखेती सुरू गरेका उनलाई यो तिहारको लागि मात्र तीन लाख बढी फूल थुंगाको माग आइसकेको छ। दिउसो वडा कार्यालयको काम सक्नेबित्तिकै उनी अन्त कतै नअल्मलिएर सिँधै घर पुग्छन्। बिहान बेलुका फूलबारीमै भेटिन्छन्। यस वर्ष उनले ३ ठाउँमा ५ कट्ठा जमिनमा फूलखेती गरेका छन्। हामीले गरेको कामबाट नै जनताले सिक्ने हुन्। काम गरेर पनि देखाउनुपर्छ भन्ने सोँचले गत वर्षदेखि यो काम सुरू गरेँ। यसवर्ष अन्य किसान पनि फूलखेतीमा लागेका छन्, उनले भने, बजारको समस्या छैन। घरपरिवार पाल्ने खर्च फूल बिक्रीबाटै आउँछ। तीन नम्बर प्रदेशको राजधानी हेटौंडामा हुने प्रायः प्रदेश स्तरिय कार्यक्रम, सहकारी तथा संघ संस्थाको कार्यक्रममा प्रयोग हुने माला घलानले नै उपलब्ध गराउँछन्। तिहारका लागि मात्रै दुई लाख बढी रुपैयाँको सयपत्री फूल बिक्री गरेको उनले बताए। वर्षभरी नै बिक्री हुने भएकाले अन्य व्यावसायभन्दा फूलखेती नै फाइदाजनक भएको अध्यक्ष घलान बताउँछन्। सयपत्रीको प्रतिमाला ८० रुपैयाँदेखि एक सयसम्ममा बिक्री हुँदै आएको छ। एक मालामा ३० सम्म फूल उन्ने गरिएको छ। घलानजस्तै जिल्ला खेलकदु विकास समितिका पूर्व अध्यक्ष बालकृष्ण चौलागाई पनि फूल खेतीमै व्यस्त छन्। हेटौंडा६ स्थित चौघडामा ८ कट्ठा जमिनमा सयपत्री फूल रोपेका चौलागाई भन्छन्, केही नयाँ काम गरौं भन्ने उदेश्यले पुष्पखेती सुरु गरेँ, बजारमा माग धेरै भएकाले आम्दानी पनि राम्रै छ। प्रदेशको भूमि व्यवस्था, कृषि तथा सहकारी मन्त्रालयले २०७५ लाई फलफूल वर्ष घोषणा गरेपछि उनले पुष्पखेती सुरु गरेका थिए। दुई वर्षको बीचमा हेटौंडा फूलमा आत्मनिर्भर बनेको उनको भनाई छ। फूलको माग पोखरा, काठमाडौं लगायत सहरबाट पनि आएको छ। तर हामीले पठाएका छैनौं, उनले थपे, पहिला स्थानीय बजारलाई नै पुयाउनुपर्छ भनेर लागिपरेका छौं। उनले आफूसँगै अन्य किसानले लगाएको सयपत्री फूल पनि खरिद गर्ने गरेका छन्। सयपत्री फूल राख्न उनले कोल्ड स्टोर निर्माण गरेका छन्। यो तिहारमा ३ हजार माला र ६ लाख थुंगा बिक्री गर्ने लक्ष्य छ, उनले भने। वर्सेनि भारतबाट आउने फूलले माग धान्दै आएकोमा यसवर्ष भने भारतीय फूललाई विस्थापित गर्ने उनको विश्वास छ।"

शीर्षक,विवरण
साताका उत्कृष्ट १४ तस्बिर,"काठमाडाैं : पछिल्लाे साता काठमाडाैं उपत्याकाका विभिन्न स्थानमा केही महत्वपूर्ण र राेचक घटना भए । तीजकाे माहाेल, विश्व आदिवासी दिवस लगायत । कतै महिलाहरु तीजकाे लागि किनमेलमा व्यस्त देखिन्थे त कतै व्यवसायीहरु नयाँ उत्पादनलाई चिनाउँदै । यसबाहेक काठमाडाैंका कुनाकाप्चामा आम मानिसका दैनिकी उस्तै राेचक थिए । याे साताभरी उपत्याकाका कतिपय स्थानमा भेटिएका उत्कृष्ट तस्बिर । फाेटाेपत्रकार प्रणभ खत्रीले आफ्नाे क्यामरामा कैद गरेका साताभरका १४ तस्बिर यहाँ छन् : थापाथली पुलबाट मंगलबार साँझ देखिएको दृश्य । सूर्यास्तको दृश्य अन्य दिन भन्दा यस दिन रोमान्चक देखिएको थियो । काष्टमण्डप आगाडि आइतबार नाग पञ्चमीको पोस्टर बेच्न र किन्न सर्वसाधारणको घुइँचो । भृकुटीमण्डपमा महिला श्रृजनशील केन्द्रले आयोजना गरेको तीज मेलाको चौँथो दिन आइतबार सहभागी सर्वसाधारण । भृकुटीमण्डपमा महिला श्रृजनशील केन्द्रले आयोजना गरेको तीज मेलाको चौँथो दिन आइतबार सहभागी सर्वसाधारण । टोखाको खेतमा काम गर्दै स्थानीय किसान । बुधबार रत्नपार्कमा सवारी चढ्न लामबद्ध यात्रुहरु । बुधबार रानीपोखरीमा वाल लगाइँदै । रानीपोखरी निर्माणको काम अघि बढिरहेको छ । बिहीबार गोकर्णस्थित गोकर्णेश्वर महादेव मन्दिरमा पूर्ण निर्माणको काम गर्दै कामदार । शुक्रबार याक एण्ड यति होटेलमा कोका कोलाले पत्रकार सम्मेलन गरी आफ्नो २५० एमएलको कोका कोला सार्वजनिक गरेको छ । अनमोल केसी र प्रियंका कार्कीले यो उत्पादन सार्वजनिक गरेका थिए । बिहीबार फुलारी गुम्बामा मन्त्र जप्दै भिक्षु । शुक्रबार पाटनको पिम्बाल पोखरीको बीचमा बिहानको समयमा भजन गाउँदै सर्वसाधारण । विश्व आदिवासी जनजाति दिवसकाे अवसरमा आदिवासी पहिरनमा सजिएकी महिला । तस्बिर : दिपेन श्रेष्ठ"
ओझेलमा नगरकोटको ऐतिहासिक महादेव पोखरी,"भक्तपुर : भक्तपुरको चाँगुनारायण नगरपालिका ६ नगरकोटस्थित ऐतिहासिक एवं प्राचीन महादेव पोखरी र पुरातात्विक महत्वको रत्नचुडेश्वर महादेव मन्दिर ओझेलमा पर्दै आएको छ। नगरकोट काठमाडौं उपत्यकाकै उत्कृष्ट पर्यटकीय गन्तव्यस्थल हो। तर त्यहीं नगरकोटमा अवस्थित ऐतिहासिक एवं प्राचीन महादेव पोखरी र त्यहाँ अवस्थित रत्नचुडेश्वर महादेव ओझेलमा पर्दै आएको हो। हालको नगरकोट डाँडाको प्राचीन नाउँ रत्नचुड पर्वत हो। जसलाई रत्नगिरि पहाड पनि भनिन्छ। सोही पर्वतमा विराजमान भएका महादेवलाई रत्नचुडेश्वर महादेव भनिएको स्थानीय संस्कृतिका अध्येयता प्रेमप्रसाद काफ्ले बताउँछन्। उक्त महादेव मन्दिर परिसरमै पोखरी रहेको छ। जसलाई महादेव पोखरी भनिन्छ। गोसार्इंकुण्डअघि महादेव सुतेको पोखरी संस्कृतिका अध्येयता काफ्लेका अनुसार समुन्द्र मन्थन गर्दा कालकुट विष पिएका महादेव विषको डाहा समन गर्न यताउता भौतारिरहँदा रत्नचुड पर्वत पुगे। रत्नचुड पर्वतमा पुगेपछि महादेवले विभिन्न जलका स्रोतको सृजना गरीमा नदीनाला प्रादुर्भाव गरेर उक्त कुण्ड बनाएको जनश्रुति रहेको काफ्ले सुनाउँछन्। कुण्ड तयार भएपछि महादेव यसैमा शयन गरेकाले यसलाई महादेव पोखरी भनिएको हो, उनी थप्छन्, महादेव पोखरी सानो भएर विषको डाहा समन नभएपछि पुनः महादेव हिमालतर्फ अघि बढी हालको गोसाईंकुण्ड गएर आफ्नो साथमा रहेको त्रिशुलले हिमालको पहरा फोरेर त्रिशुली नदी प्रभाविहत गरी सोही कुण्डमा शयन गरेको जनविश्वास रहँदै आएको छ। महादेवसँग सम्बन्धित भएकाले यस महादेव पोखरीमा पनि प्रत्येक वर्षको जनै पूर्णिमामा विशेष मेला लाग्दै आएको छ। रसुवा जिल्लास्थित गोसाईंकुण्ड पुग्न नसके नगरकोटको यस पोखरीमा आएर नुहाईधुहाई गर्दा गोसाईंकुण्ड पुगेको सरह मानिने स्थानीय धनबहादुर तामाङ बताउँछन्। तर यस्तो महत्वपूर्ण रत्नचुडेश्वर महादेव तथा महादेव पोखरी ओझेलमा पर्दै आएकोमा उनी दुःख व्यक्त गर्छन्। गएको १२ वर्षदेखि महादेव पोखरीमा हुने जनै पूर्णिमा मेलाको संयोजक रहँदै आएका लामाले उक्त क्षेत्रको संरक्षण र प्रवद्र्धन गर्न चाँगुनारायण नगरपालिकामा पटकपटक ध्यानाकर्षण गर्दा पनि सुनुवाइ नभएको गुनासो गरे। प्रत्येक वर्ष नगरसभा हुनुअघि महादेव पोखरी क्षेत्रको संरक्षणको लागि बजेट व्यवस्थापन गर्न माग गर्दै आएका छौं, उनले भने, तर अहिलेसम्म सुनुवाइ भएको छैन। नगरकोटका होटल व्यवसायी एवं नगरकोट नाल्दुम पर्यटन विकास समितिमार्फत संरक्षणका केही काम भए पनि पर्याप्त नभएको उनी बताउँछन्। उनका अनुसार २०५४५५ सालतिर क्लव हिमालयन होटलका सञ्चालन योगेन्द्र शाक्यको अध्यक्षमा महादेव पोखरी संरक्षण समिति बनाइएको थियो। उक्त समितिले नगरकोटस्थित टावरबाट पोखरीसम्म पुग्ने बाटोमा सिढी निर्माण गरेको समितिका उपाध्यक्ष रहेका होटल व्यवसायी सेमन्तसुन्दर पोखरेलले जानकारी दिए। उनका अनुसार त्यसैबेला पोखरीको चारैतिर ढुंगाको पर्खाल लगाएर पोखरी संरक्षण गरिएको थियो। त्यस्तै पोखरीको बीचमा नागको प्रतिमा राखिएको उनले सुनाए। तर समितिका पदाधिकारीहरुबीच कुरा नमिल्दा उक्त समितिले लामो समयसमा काम गर्न पाएन, उनले भने, महादेव पोखरीको संरक्षण र प्रवद्र्धन गर्ने उद्देश्यले त्यसबेला गुरुयोजना नै बनेको थियो तर अहिले गुरुयोजनाकै अत्तोपत्तो छैन। प्रत्येक वर्ष जनै पूर्णिमा विशेष मेला लाग्ने यस महादेव पोखरीमा अरु बेला नगरकोट टावर पुग्ने बाह्य तथा आन्तरिक पर्यटकहरु यहाँ पुग्ने स्थानीय लामा बताउँछन्। तर यहाँ पूर्वाधार विकास गर्न नसकिँदा त्यति प्रचारप्रसार नभएको उनले दुःखेसो पोखे। रत्नचुडेश्वर महादेव मन्दिर जस्तामुनि विराजमान छन्। त्यस्तै अरु शिवलिंग आकाशमुनि नै रहेका छन्। सँगै रहेको काली मन्दिरसमेत छानाविहीन छ। महादेव पोखरी पुग्नेहरुलाई आरा मगर्न बनाइएको विश्रामस्थल झारपातले घेरिएको छ। चारैतिर हरियाली रहेको पोखरी एवं महादेव मन्दिर परिसर उजाड देखिन्छ। गुरुयोजना बनाउँदैछौं : वाइबा चाँगुनारायण नपा ६ नगरकोटका वडा अध्यक्ष सन्ते वाइबाले भने महादेव पोखरी परिसरलाई पर्यटकीय स्थल बनाउन गुरुयोजना निर्माणको चरणमा रहेको जानकारी दिए। महादेव पोखरीमा स्नान गर्न जाने भक्तजन तथा पर्यटकहरुको सुविधाको लागि बाटो, सुविधा सम्पन्न विश्रामस्थल, लुगा फेर्ने ठाउँ, शौचालय निर्माण गर्ने गरी गुरुयोजना बनाउन लागिएको उनको भनाइ थियो। गुरुयोजना बनेपछि नपाबाट बजेट व्यवस्था गर्छौं, वडा अध्यक्ष वाइबाले भने। चाँगुनारायण नपा ६ नगरकोटस्थित रत्नचुडेश्वर महादेव मन्दिर। तस्बिर : ईश्वरकाजी खाइजू"
शिक्षा नीतिकै कारण सार्वजनिक शिक्षा कमजोर,"काठमाडौं : २०५७ सालको शिक्षा नीतिका कारण सार्वजनिक शिक्षा कमजोर हुँदै गएको राष्ट्रिय योजना आयोगका उपाध्यक्ष पुष्पराज कँडेलले बताएका छन्। राजधानीमा शनिबार राष्ट्रिय युवा महासंघ नेपालले गरेको सार्वजनिक शिक्षा प्रणालीका आयामहरू अन्तरक्रिया कार्यक्रममा कँडेलले सो कुरा बताएका हुन्। उपाध्यक्ष कँडेलले परिवर्तनको नाममा २०५७ सालमा गल्ती भएको बताए। निजिकरण गर्ने क्रममा २०५७ सालमा शिक्षा नीति बनायौँ त्यसमा प्राइभेट कम्पनीबाट विद्यालय सञ्चालन गर्ने व्यवस्था गर्यौँ, उनले भने, त्यसै बेलादेखि दिन दुई गुणा र रात चौगुणाका हिसाबले सार्वजनिक शिक्षा कमजोर हुँदै जाने र निजी शिक्षा सबल हुँदै जाने काम भयो। उनले निजी शिक्षा मुनाफामुखी भएकाले बढी दबाब हुने र शिक्षक पनि सोहीअनुसार केन्द्रित हुने भएकाले निजी शिक्षा गुणात्मक जस्तो देखिएको बताए। तर परीक्षाको नतिजा मात्र गुणात्मकताको मापन गर्ने आधार नभएको उनले प्रष्ट पारे। अन्तरक्रियामा शिक्षाविद् मनप्रसाद वाग्ले, नेपाल शिक्षक महासंघका अध्यक्ष बाबुराम थापा लगायतकाले धारणा राखेका थिए।"
धर्मशाला उद्घाटनमा विवाद : विरोध गर्ने वडाअध्यक्षसहित सात पक्राउ,"सिमरा : बाराको परवानीपुर ५ स्थित बहुअरीमा निर्माण भएको रामजानकी धर्मशालाको उद्घाटनका क्रममा विवाद हुँदा प्रहरीले वडाअध्यक्षसहित सात जनालाई नियन्त्रणमा लिएको छ। धर्मशाला निर्माणका क्रममा अनियमितता भएको भन्दै परवानीपुर गाउँपालिका ५ का वडा अध्यक्ष रामेश्वरप्रसाद कलवार सहितका केहि स्थानीयले उदघाटनको विरोधमा नारा जुलुस गरेका थिए। धर्मशालाको उद्घाटन प्रदेश २ का भौतिक पुर्वाधार विकास मन्त्री जितेन्द्र सोनलले गर्ने कार्यक्रम थियो। वडाअध्यक्षसहितका केही स्थानीयले गाउँपालिका अध्यक्ष हरिनारायण गुप्ताविरुद्ध नारा लगाउँदै उदघाटन कार्यक्रम रोक्न माग राखेका थिए। मन्त्री सहभागी कार्यक्रममा विरोध जनाइएपछि प्रहरीले वडाअध्यक्ष कलवार, स्थानीय विवेक गुप्ता, रुपेश गुप्ता, हरिशंकर गुप्तासहित सात जनालाई नियन्त्रणमा लिएको हो। कलवार संघीय समाजबादी फोरमबाट निर्वाचित वडा अध्यक्ष हुन्। गाउँपालिकाको ६२ लाखको रकमबाट निर्माण भएको धर्मशालामा अनियमितता भएको वडाअध्यक्षसहितको आरोप छ। गाउँपालिका अध्यक्ष गुप्ताले अनियमितताका बीच पनि धर्मशाला उदघाटन गर्न लागेको भन्दै विरोध गरेका थिए। विरोधमा उत्रिएकालाई नियन्त्रणमा लिइ प्रहरी सुरक्षाबीच धर्मशालाको उदघाटन गरिएको छ। मन्त्री सोनलले धर्मशालाको उदघाटन गरेका हुन्। नियन्त्रणमा लिइएर उनीहरुलाई ईलाका प्रहरी कार्यलय जीतपुरमा राखिएको छ।"
ब्राउन सुगरसहित सेनाका मेजर पक्राउ,"इटहरी : ब्राउन सुगरसहित नेपाली सेनाका मेजर अजित प्रताप सिंह पक्राउ परेका छन्। उनलाई नेपाली सेनाको पूर्वी पृतना हेडक्वाटर इटहरी छेउबाट इलाका प्रहरी कार्यालय इटहरीको टोलीले पक्राउ गरेको हो। पूर्वी पृतना हेडक्वाटर इटहरीमा कार्यरत उनको साथबाट डेढ ग्राम ब्राउन सुगरसमेत बरामद भएको छ। उनीबाहेक थप दुईजना पक्राउ परेपनि उनीहरुको संलग्नताबारे छानबिन भइरहेको प्रहरीले बताएको छ। सिंह भने लामो समयदेखि कारोबारमा संलग्न रहेको बताइएको छ। सिंह नेपाली सेनाका अधिकारी भएपनि प्रहरीले भने उक्त विषय खुलाएको छैन। इलाका प्रहरी कार्यालय इटहरीका डीएसपी समीरचन्द्र खरेलले भने, लागु औषधसहित सिंहलाई पक्राउ गरिएको हो, उनको अरु संलग्नता अहिले नभनौं। पक्राउ परेकाहरुबारे थप अनुसन्धान भइरहेको बताइएको छ।"
सामुदायिक विद्यालय सुधार्न शिक्षक सक्रिय हुनुपर्छ : शिक्षामन्त्री,"काठमाडौं : शिक्षा, विज्ञान तथा प्रविधिमन्त्री गिरिराजमाणि पोखरेलले समुदायिक विद्यालयको स्तर सुधार्न शिक्षकको भूमिका महत्वपूर्ण हुने बताएका छन्। डल्लुस्थित गितामाता सामुदायिक विद्यालयको भवन उद्घाटन तथा हस्तान्तरण गर्दै मन्त्री पोखरेलले यस्तो बताएका हुन्। मुलुकका करिव ७१ प्रतिशत बालबालिका सामुदायिक विद्यायालयमा पढ्ने गरेको स्मरण गराउँदै मन्त्री पोखरेलले भने,यति धेरै विद्यार्थीको विश्वासलाई टिकाइराख्न सामुदायिक विद्यायालयले गुणात्मक शिक्षामा जोड दिनैपर्छ। शैक्षिक संस्थाले सिकाई केन्द्रीत पठनपाठनमा जोड दिनुपर्ने पनि पाखरेलले बताए। मुलुकमा ठुला राजनीतिक परिवर्तन भएपनि शिक्षा र सिकाईको क्षेत्रमा धेरै परिवर्तन हुन नसकेको उनको भनाई थियो। अब शैक्षिक क्षेत्रको सुधारका लागि शिक्षक, अभिभावक तथा यस क्षेत्रसँग सम्बन्धित अन्य संघ संस्थाले पहल गर्नुपर्छ पाखरेलले भने,शिक्षा क्षेत्रको सुधारका लागि पनि शिक्षकहरुको भूमिका अझ बढी प्रभावकारी हुनुपर्छ। चार वर्षअघिको भूकम्पका क्षतिग्रस्त भएका योे विद्यालय भवनको राष्ट्रिय पुर्ननिर्माण प्राधिकरणको समन्वयमा एसियाली विकास बैंकले बनाइदिएको हो। करिब चार करोड लागतमा चार तल्लाको भवन बनेको हो। भवन २४ कोठे छ। भुकम्पका कारण अझै दुुई हजार भन्दा बढि बिद्यायलयहरुको भवन बनाउन नसकिएको पोखरेलले बताए। पक्की भवन बनेपछि विद्यालयले गुणस्तरिय शिक्षामा जोड दिनेमा पोखरेलले विश्वास व्यक्त गरे। कार्यक्रममा काठमाडौं७ का सांसद जीवनराम श्रेष्ठ, काठमाडौं महानगरपालिकाका मेयर बिद्यासुन्दर शाक्य, प्रदेश सांसद लगायतले सामुदायिक शिक्षाको सुधार नै अबको पहिलो प्राथमिकतामा रहनुुपर्ने बताएका थिए।"
"सोलुखुम्बुमा जंगली भालुको आतंक, एकै वर्षमा ११ घाइते","ओखलढुंगा : सोलुखुम्बुमा जंगली भालुको आतंक बढेर्को क तथ्यांकले देखाएको छ । एक वर्षको अवधिमा भालुको आक्रमणबाट ११ जना घाइते भएका छन् । मकै खान आएका भालुले विभिन्न गाउँका किसानलाई आक्रमण गरी घाइते बनाए । दुई दिनयता मात्रै दुईजनालाई आक्रमण गरी घाइते बनाएको छ । सोलु दूधकुण्ड नगरपालिका३, लोदिङका ३५ वर्षीया माया शेर्पा शुक्रबार घाइते भएकी हुन् । शुक्रबार राति ८ बजतिर मकैबारीमा शेर्पालाई भालुले आक्रमण गरेको वडा सदस्य ल्हाक्पा गेलु शेर्पाले बताए । घाइते शेर्पाको जिल्ला अस्पताल फाप्लुमा उपचार सम्भव नभएपछि सामुदायिक अस्पताल ओखलढुंगामा उपचार भइरहेको छ । भालुले बारीमै आएर मकै खान थालेपछि स्थानीयले बारीमा डेरा निर्माण गरी भालु धपाउँदै आएका थिए । शेर्पालाई डेरामै भालुले आक्रमण गरेको स्थानीयले बताए । मकै पाक्ने सिजन सुरु भएसँगै सोलुखुम्बुमा भालुले किसानलाई आक्रमण गर्न थालेको सोलुखुम्बुका प्रहरी नायव उपरीक्षक शालिग्राम पौड्यालले बताए । उनले जिल्ला वनसँग समन्वय गरेर वन्यजन्तु व्यवस्थान गर्न स्थानीसँग आग्रह गरिएको जानकारी दिए । अघिल्लो वर्ष ९ जना, साउनमा ११ जना भालुको आक्रमणमा घाइते भएका थिए । मकै खाएर भालुले क्षति गर्ने भएकाले गोठ बनाएर बसेका किसानलाई भालुले आक्रमण गर्न थालेको स्थानीय दापुटी शेर्पाले बताए । भालुको आक्रमणबाट किसानको ज्यान नै जोखिममा पार्न थालेको शेर्पा बताउँछन् । साथै भालु नियन्त्रण गर्न र क्षतिपूर्तिको व्यवस्था गर्न सोलुका किसानले माग गरेका छन् ।"
आजबाट देशभर वर्षा हुने,काठमाडौं : देशभर वर्षा सक्रिय हुने मौषम पूर्वाअनुमान विभागले जनाएको छ। देशका अधिकांस स्थानमा शनिबारबाट आंसिकदेखि सामान्य बदली धेरै स्थानमा वर्षा विभागकी मौषमविद् शान्ति कडेंलले जानकारी दिइन् । कडेँलका अनुसार देशको शनिबार देशका विभिन्न स्थानमा मेघ गर्जनसहित वर्षा हुनेचट्याङ्ग पर्ने सम्भावना छ। साथै देशको पहाडी भूभागका एकदुई स्थानमा भारी वर्षाको सम्भावना छ । जसले गर्दा सडक यातायातमा पहिरोभूक्षयका कारण अवरोध आउन सक्छ। शनिबार राति देशको मध्य र पूर्वी पहाडी भूभाग विभिन्न स्थानमा भारी वर्षाको समेत सम्भावना रहेको छ त्यस्तै आइतबार राति पनि देशका पश्चिमी भूभागका विभिन्न स्थानमा भारी वर्षा हुने सम्भावना देखिएको हो।
तस्बिरमा शनिवारे रमाइलो,"काठमाडौं : भक्तपुरको चाँगुनारायण नगरपालिका ६ नगरकोट र ७ वागेश्वरीको सीमामा रहेको मुहान पोखरी बालबालिका र युवायुवतीका लागि शनिबार रमाइलो गर्ने स्थल बनेको छ। भक्तपुरकै मुख्य जलाधार क्षेत्र रहेको नगरकोट, वागेश्वरी र सुडालको जंगल क्षेत्रबाट आएका विभिन्न ससाना खोल्सा मिलेर बनेको महादेव खोलाको फेदमा यो पोखरी बनाइएको छ। वर्षामा उक्त पोखरी भरिएर आएको पानीबाट बन्ने झरनामा नुहाउन मुहान पोखरी पुग्नेको संख्या दैनिक बढिरहेको छ। पछिल्लो समय गर्मी बढेकाले मुहान पोखरी गएर नुहाउने तथा रमाइलो गर्नेको संख्या बढेको छ। यहाँ अहिले दिनहुँ सर्वसाधारणको चहलपहल देखिन्छ। जसले गर्दा मुहान पोखरी आन्तरिक पर्यटकको आकर्षणको केन्द्र बन्न सफल भएको छ। शनिबारको भिडभाडलाई फोटो पत्रकार सुनिता डंगोलले आफ्नो लेन्समा कैद गरेकी छन्।"
अवैध बलुवा उत्खननले दुई युवकको ज्यान लियो,"धादिङ : गजुरी गाउँपालिका६ ठूलीफाँटस्थित दरियाँल खोलामा स्काभेटर लगाएर अवैध रूपमा बालुवा निकाल्दा दुई जनाको ज्यानै गुमेको स्थानीयले निष्कर्ष निकालेका छन्। गजुरी गाउँपालिका६ का वडासदस्यसमेत रहेका बालुवा उत्खनन्मा संलग्न ध्रुव सुवेदीलाई पटकपटक उत्खनन् रोक्न लगाउँदा समेत नमानेको स्थानीयको आरोप छ। उत्खनन् रोक्नुको सट्टा उल्टै धम्की दिएको स्थानीयले गुनासो गरेका छन्। अवैधरूपले बालुवा उत्खनन् गरेको खाल्डामा डुबेर शनिबार दुई युवाको मृत्यु भएको छ। मृत्यु हुनेहरूमा गजुरी गाउँपालिका ७ का २२ वर्षाीय सुमन स्याङतान र २१ वर्षीय भीम घलान रहेका छन्। दरियाँल खोलामा हातैले बालुवा निकालेर मजदुरी गर्ने युवाहरू नुहाउन गएको बेलामा बालुवा निकालेको खाल्डोमा वेपत्ता भएका थिए। डुबेर वेपत्ता भएका उनीहरूको शव ३ घण्टापछि स्थानीयवासीले नै खोलाबाट निकालेका थिए। मृतक सुमनका दाइ हर्कबहादुर स्याङ्तानले भने, उनीहरू आज पनि काम गर्नकै लागि खोलामा आएका थिए, सधैँ नुवाईधुवाई गर्ने ठाउँमा रातभर मेसिन लगाएको रहेछ। खोलामा झर्ने बित्तिकै दलदले बालुवामा गाडिएछन्। चार जना साथीहरू नुहाउन गएका बेला ४ जना नै खोलामा फसेका थिए। दुई जना भने मुस्किलले निस्किएर ज्यान बचाएको विक्रम तामाङले बताए। खोलामा हाम्फाल्ने बित्तिकै म पाखामा पुगेको थिए, दुई जना साथीहरू पानीमुनी तल बालुवा मै गाडिएछन्, विक्रमले भने, अर्को साथी पनि गाडिएपछि मैले किनाराबाट लठ्ठी दिएर बचाउन सफल भएँ। स्थानीय प्रशासन बालुवा तस्करहरूसँगै मिलेको र मेसिन हटाउन पटकपटक आग्रह गर्दा पनि नटेरेकोले गाउँका दुई स्थानीय युवाहरूले ज्यान गुमाउन परेको भन्दै आक्रोशित युवाहरूले दरियाँल खोलामा तीनवटा स्काभेटरमा तोडफोड गरी आगजनी गरिदिएका छन्। स्काभेटर आगजनी गर्न लाग्दा स्थानीयबासी र प्रहरीबीच केहीबेर तनावपूर्ण अवस्था सिर्जना भएको थियो। आक्रोशित भीड नियन्त्रण बाहिर गएपछि राजमार्ग सुरक्षा बेस क्याम्पबाट थप शसस्त्र प्रहरीहरू घटनास्थल पुगेका थिए। आगजनीबाट तीनवटै स्काभेटर जलेर पुर्णरूपमा क्षतिग्रस्त भएको छ। सधैँ रातिराति खोलामा बालुवा निकाल्ने अनि बिहान त्यहीँ खाल्डामा स्थानीयहरू डुब्न थालेपछि आक्रोशित स्थानीयहरूले खोलामा भेटिएका सबै स्काभेटरमा आगजनी गरिदिएका हुन्। स्थानीय राजकुमार मिजारले भने, दिउँसो खोलामा चरोमुसो केही देखिन्न, जब साँझ पर्न थाल्छ त्यसपछि बालुवा तस्करहरूका मोटरसाइकल र तस्करहरू खोलाभरि देखिन्छन्। अघिल्लो दिन वरिपारि गरिएको ठाउँमा रातभर मेसिन लगाएर बालुवा निकाली खाल्डो बनाइदिने र भोलिपल्ट अघिल्लो दिन झै सम्झेर मेलापात गर्नेहरू धेरैपटक डुबिसकेको राजकुमारले बताए। अवैध रूपमा खोलामा मेसिन लगाएपछि स्थानीयहरूलाई मेलापात गर्न जोखिम भएको र स्थानीय मजदुरहरूको रोजीरोटी खोसिएको भन्दै दरियाँल खोला आसपासका स्थानीयहरूले यसअघि पटकपटक विरोध गरी सिडियो कार्ययल समेत घेराउन गर्न पुगेका थिए। पटक पटक आवाज उठाउँदा पनि जनप्रतिनिधि भन्नेहरू नै बालुवा तस्करसंग मिलेमतो गरेर स्थानीय जनतालाई सास्ती हुनेगरी खोलाको दोहनमा लागेको भन्दै स्थानीयबासीले शव उठाउन दिएका छैनन्। नुहाउन गएका दुई युवा डुबेर बेपत्ता, स्थानीयले लगाए स्काभेटरमा आगो धादिङको दरिगांल खोलामा डुबेर बेपत्ता दुई युवाको शव भेटियो मृत्यु भएका युवाहरूको परिवारलाई क्षतिपूर्ति दिनुपर्ने, गाउँपालिका अध्यक्ष, वडाअध्यक्ष र खोलामा मेसिन लगाउने ठेकेदार लगायतहरू घटनास्थलमा नै आउनुपर्ने, भन्दै स्थानीयहरूले शव बुझ्न मानेका छैनन्। ठूलीफाँटको दरियाल खोला किनाराका खेतहरूमा यसपाली रोपाइँसमेत गर्न नदिइ बालुवा तस्करहरूले अवैध रूपमा खोलाको प्राकृतिक बहाव नै परिवर्तन हुने गरी बालुवा निकालेर थुपारेका छन्। स्थानीय युवाहरू बालुवा निकालेको खाल्डामा डुवेर मृत्यु भएपछि आक्रोशित स्थानीयले डोजरमा लगाइदिएको आगो।"
बिजुलीको पोलले लागेर मृत्यु,राजविराज : सप्तरीमा बिजुलीको पोलले लागेर एकजनाको मृत्यु भएको छ। घरबाट मजदुर खोज्न निक्लिएका सप्तरीका डाकनेश्वरी नगरपालिका ५ पातोका ४८ वर्षीय भोलाप्रसाद साहको मृत्यु भएको हो। प्रहरीका अनुसार अर्कैले काटेको रुखको हाँगाा खसेर सिमेन्टको पोल भाँचिएर खस्दा उनको मृत्यु भएको स्थानीयलाई उद्धृत गर्दै प्रहरीले जनाएको छ। साह कुराकानी गरी उभिएका बेला पोल भाँचिएर उनको शरीरमा खसेको स्थानीय नारायण मण्डलले बताए। प्रहरीका अनुसार स्थानीयवासीले काटिरहेको रुखको हाँगा पोलमाथि खस्दा पोल भाँचिएर साहलाई लागेको थियो। टाउको तथा नाकमा गम्भीर चोट लागेका साहको उपचारका क्रममा राजविराजस्थित गजेन्द्रनारायण सिंह अस्पतालमा मृत्यु भएको हो। डाकनेश्वरी नगरपालिका ३ तरही साविक घर भएका साह व्यापारका लागि परिवासहित पातोमा बसोवास गर्दै आएका थिए।
बस दुर्घटनाका मृतकका शव आफन्तले बुझे,"धादिङ : त्रिशूली नदीमा बस खस्दा मृत्यु भएकामध्ये सात जनाको शव आफन्तले बुझेका छन्। पृथ्वी राजमार्गअन्तर्गत बेनीघाट रोराङ३ सलाङघाटमा शुक्रबार बस दुर्घटना हुँदा नौ जनाको मृत्यु भएको थियो। घटनास्थलमा तीन र नदीका विभिन्न ठाउँमा ६ जनाको शव भेटिएको धादिङ प्रहरीका सूचना अधिकारी भोलामानसिंह अधिकारीले बताए। सर्लाही मलंगवाका जगरनाथ यादव, सुनीलकुमार श्रीवास्तव, उनकी श्रीमती नीमा श्रीवास्तव, हरिवनका विनोदप्रसाद उप्रेती र भारत घर भएका अजय ठाकुरको शव आफन्तले बुझेका हुन्। महोत्तरी बर्दिबास६ का सरिताकुमारी महतो र बालक आशिषकुमार साहको शव चितवनस्थित अस्पतालबाट आफन्तले बुझेर लगेका छन्। उनीहरू तनहुँको देवघाटनजिक मृत भेटिएका थिए। सर्लाहीकै विनोद कुर्मीको र सनाखत हुन नसकेको एउटा शव धादिङको गजुरीस्थित प्राथमिक स्वास्थ्य केन्द्रमा रहेको सूचना अधिकारी अधिकारीले बताए। सर्लाहीको मलंगवाबाट चालकसहित ४५ यात्रु बोकेर आएको ना६ख ७६६९ नम्बरको बस सलाङघाटमा दुर्घटनामा परेको थियो। २० भन्दा बढी बेपत्ता छन्। उनीहरूको खोजी जारी रहेको प्रहरीले जनाएको छ। १६ जनालाई घाइते अवस्थामा उद्धार गरिएको थियो। राजमार्ग क्षेत्रका सबै प्रहरी युनिटलाई आफ्नो क्षेत्रभित्रका नदी किनारमा खोजतलास गर्न निर्देशन दिएका छौं, उनले भने, कुरिन्टारस्थित सशस्त्र प्रहरी तालिम केन्द्रबाट जलउत्पन्न प्रकोपमा तालिमप्राप्त प्रहरीलाई पनि नदीमा परिचालन गरेका छौं। घाइते १६ मध्ये सात जना काठमाडौंस्थित ट्रमा सेन्टरमा उपचार गरी डिस्चार्ज भएका छन्। नौ जनाको उपचार जारी रहेको उनले बताए। डिस्चार्ज हुनेमा सर्लाही गम्हरियाका दिनेश ठाकुर, हरिपुरका अमृत लामा, भोगेन्द्र चौधरी, औरहीका राहुल महतो, जमुनियाका भूपेन्द्रकुमार यादव, कबिलासीका विजय राय यादव र भारत विहार सीतामढीका धीरेन्द्र यादव छन्। कहाँ होलान् धादिङका ३९३ जना ? धादिङ दुर्घटना अपडेट : बसमा ४५ जना, ३ काे मृत्यु, १६ को उद्धार धादिङ दुर्घटना अपडेट : मृत्यु हुनेको संख्या ९ पुग्यो, २० जना बेपत्ता धादिङको दरिगांल खोलामा डुबेर बेपत्ता दुई युवाको शव भेटियो"
एक महिनादेखि अवरुद्ध सिद्धिचरण राजमार्ग सूचारु,"ओखलढुंगा : एकमहिनादेखि अवरुद्ध सिद्धिचरण राजमार्ग शनिबारदेखि सूचारु भएको छ । अविरल वर्षापछि गएको पहिरोले अवरुद्ध राजमार्ग सडक डिभिजन कार्यालय लहानले एक महिना मर्मतपछि सूचारु भएको हो । गत असार २६ गते राति कटारी नगरपालिका वडा नं १४ स्थित ठाँटीमा गएको पहिरोले राजमार्गको कटारीओखलढुंगा खण्ड अवरुद्ध भएको थियो । शनिबार बिहानदेखि सडक सूचारु भएको सडक डिभिजन कार्यालय लहानका सुपरभाइजर कुमार प्याकुरेलले बताए । उनले सडकको जगसमेत पहिरोले बगेपछि कार्यालयले मर्मत गरेर सुचारु गरेको जानकारी दिए । सडक अवरुद्ध हुँदा पहाडी जिल्ला ओखलढुंगा, खोटाङ र सोलुखुम्बुबाट प्रदेश विराटनगर राजधानी आवतजावत् तथा उपभोग्य वस्तु ढुवानी रोकिएको थियो । ढुवानी रोकिँदा खाद्यान्न लगायत उपभोग्य वस्तु अभाव हुन थालेको थियो । सडक सुचारुसँगै ढुवानी तथा यात्रुवाहक सवारी पहाडी जिल्ला भित्रन थालेका छन् । सडक खुलेसँगै आवत जावत् र ढुवानीमा सहजता आएको उद्योग वाणिज्य संघका उपाध्यक्ष पूर्णकुमार श्रेष्ठले बताए ।"
तीजबारे जिल्ला प्रशासन कार्यालयको सूचना विवादमा,"भैरहवा : जिल्ला प्रशासन कार्यालय रूपन्देहीले जारी गरेको एउटा सूचना विवादित बनेको छ । प्रशासन कार्यालयले तीज पर्व मनाउने विषयलाई लिएर जारी गरेको सूचना विवादित बनेको हो । विगतका वर्षहरुमा तीज पर्वलाई भड्किलो रूपमा मनाउँदै आएपछि प्रशासनले यस वर्ष तीज पर्वलाई मौलिक, सभ्य, फजुल खर्च नगरी, शान्तिपूर्ण रूपमा मनाउन आग्रह गर्दै कारवाही गर्ने चेतवानीसहितको सूचना विवादित बनेको हो । सूचनाको विषयमा पक्ष र विपक्षका दुवै मतहरु समाजिक संजालमार्फत सार्वजनिक भइरहेको छन् । कसैले रूपन्देहीका प्रमुख जिल्ला अधिकारी अर्जुन पोखरेलको कदम ठीक भएको तर्कसहित समाजिक संजाल फेसबुकमा पोस्ट गरिरहेका छन् भने अधिकांशले कदम गलत भएको भन्दै विरोध गरिरहेका छन्। जिल्ला प्रशासन कार्यालयलेसाउन २१ गते सूचना जारी गरेर तीजलाई भड्किलो नबनाउन आग्रह गरेको थियो । प्रशासनको सूचनाबारे भैरहवाकी सम्झना शर्माले आफ्नो फेसबुकमा असन्तुष्टि जनाउँदै लेखेकी छिन् दिनैपिच्छे होटेलमा छिरेर रक्सी खाने अनि राति अबेर हल्लिँदै घरमा पुगेर श्रीमती कुटपिट गर्नेलाई छुट् ! महिलाको एउटा पर्व तीजमा दर खान रोक अझ कारवाही रे ! थुक्क सरकारका कारिँन्दा । त्यस्तै बुटवलका टोपराज शर्माले प्रशासनको कदम उचित रहेको तर्फ संकेत गर्दै आफ्नो फेसबुक वालमा लेखेका छन् तीजको दर तीजको एक दिनअघि माइती घरमा खाने हो । अपवादबाहेक सबै नारीका माइती छन् । भलै शहरमा घर नभएकाको फ्ल्याट वा कोठा त अवश्यै छ । छोरी चेलीको साँचो माया भएकाले आफ्नै घरमा बोलाएर दर खुवाउने मौलिक परम्परा हो । होटल र पार्टी प्यालेसमा दर खुवाउन र खान पाउनुपर्छ भन्नु मौलिक संस्कृति, परम्परा र पहिचानविरुद्धको व्यापारिक उद्देश्यको उत्ताउलो र भड्किलो आडम्बर मात्रै हो । त्यसैले मौलिक संस्कृति र परम्परामा व्यापार बन्द गरौँ । गैरसरकारी संस्था नमूना एकिकृत विकास परिषद रूपन्देहीकी अध्यक्ष तथा महिला अधिकारकर्मी ज्ञानु पौडेलले सूचनाको विषयलाई लिएर आफ्नो फेसबुकमा प्रश्न गर्दै लेखेकी छिन् फजुल खर्च कता कता भएको छ केही आधार अध्ययन छ ? अनुमानको आधारमा नियन्त्रण र कारवाहीको धम्की दिन मिल्छ ? तीज पर्वलाई मर्यादित व्यवस्थित र संस्कृति बचाउने तिर पो नागरिकलाई सचेत पार्ने हो यो बहानामा प्रशासनले के गर्न खोजेको हो ? अब महिलाले होटेल जान खाना खाननि सोध्नुपर्ने, अनुमति लिनु पर्ने ? विवाहमा फजुल खर्च अनि दाइजो, लैगिंक हिंसा नियन्त्रण, बालविवाह न्यूनिकरणतिर प्रशासनको र नीति निर्माणकर्ताको सक्रियता खै त ? हेर्नुहोस् जिल्ला प्रशासन कार्यालय रुपन्देहीले जारी गरेको सूचना ।"
३ सय १५ बन्दीले गरे रक्तदान,"वीरगन्ज : वीरगन्ज कारगारमा शनिबार आयोजित रक्तदान कार्यक्रममा ३ सय १५ जना कैदीबन्दीले रक्तदान गरेका छन्। पर्सा, बारा, रौतहट र सर्लाहीका बिरामीहरुलाई रगत उपलब्ध गराउने वीरगन्जको रक्तसन्चार केन्द्रमा रगतको अभाव भएपछि ३ सय १५ जना बन्दीहरुले रगत दान गरेका हुन्। ती मध्ये १७ जना महिला र २ सय ९८ जना पुरुष हेका छन्। वीरगन्ज कारगार परिसरममा रहेको बन्दीका बालबालिकाहरु अध्ययनरत रहेको समता स्कुल र पहल नामक गैर सरकारी संस्थाले शुक्रबार कारगार परिसरमै रक्तदान कार्यक्रमको आयोजना गरेको थियो। उक्त कार्यक्रममा ३ सय १५ बन्दीका साथै ५१ जना सर्वसाधरण र सुरक्षाकर्मीहरुले पनि रक्तदान गरेका छन्। बन्दीका लागि कारगारभित्रै र सर्वसधारणका लागि समता स्कुल परिसरमा रक्तदानको व्यवस्था गरिएको थियो। वीरगन्ज कारागार परिसर र कारागारभित्र गरी दुई स्थानमा आयोजित रक्तदान कार्यक्रममा कैदीबन्दी सहित कुल ३ सय ६६ जनाले रक्तदान गरेको रक्त सञ्चार केन्द्र वीरगन्जकी प्राविधिक डिल्ली माया घिमिरेले जानकारी दिइन् । रक्त सन्चार केन्द्रमा तीन महिना यता रगतको अभाव हुँदा अस्पतालमा भर्ना भएका बिरामीहरुको उपचार नै प्रभावित भएको खबर सञ्चारमाध्यमबाट थाहा पाएर कैदीबन्दी स्वयम्ले नै रगत दान गर्न इच्छा देखाएपछि कारगार परिसरमा रक्तदान कार्यक्रमको आयोजना गरिएको पहलका अध्यक्ष दिलीपराज कार्कीले जानकारी दिए। रक्तदान गरेका बन्दीफ सञ्जयकुमार साहले भने,ब्लड बैंकमा रगतको चरम अभाव भएका कारण बिरामीहरु अस्पतालमा छट्पटाइ रहेको समाचार एफएम रेडियोबाट सुनेपछि हामी सबै कैदी बन्दीले रक्तदान गर्ने सल्लाह गरेर जेलरलाई भन्यौँ। उहाँले नै बाहिरका संस्थासंग समन्वय गरेर कार्यक्रम गर्नुभयो अनि हामीले रक्तदान गरेका हौं।' कारगारमा शनिबार भएको रक्तदान कार्यक्रममा पर्साका सहायक प्रमुख जिल्ला अधिकारी नेत्र प्रसाद शर्मा, प्रहरी उपरीक्षक सोमेन्द्र सिंह राठौर, सशस्त्र प्रहरी उपरीक्षक दिपेन्द्र कुँवर, कारागार प्रमुख श्रवणकुमार पोखरेल, सामाजिक अभियन्ता प्रकाश थारु , डाक्टर मनोजकुमार गुप्ता लगायतको पनि उपस्थिति रहेको थियो।"
पाइलैपिच्छे छुवाछूत,"सिरहा : एक सिरहा नगरपालिका १९ सन्हैठा गाउँका ५० वर्षीय रामनाथ मल्लिक (डोम) बिहीबार बिहान नजिकैको चोकमा चिया खान गए । उनले चिया मागे । पसलेले उनलाई अरू सेवाग्राहीसँगै बेन्चमा बस्न दिएनन् । चिया प्लास्टिक कपमा दिए । रामनाथ भुइँमै बसेर चिया खाएर घर फर्के । त्यही पसलमा अन्य दलित समुदायलाई सिसा ग्लासमा चिया दिइन्छ । बेन्चमै बस्न दिइन्छ । तर, डोमले बस्न र प्लास्टिक ग्लासमा पाउँदैनन् । दुई अर्नामा गाउँपालिका५ कृष्णपुरका सुनिता र उदगार मल्लिकका छोराछोरी कृष्ण, अर्जनु र रिमा घरनजिकैको श्री आधारभूत विद्यालयमा पढ्छन् । विद्यालयमा खाजा अरुसँगै खुवाइँदैन । प्लटे बेग्लै छ । उनीहरु सधैं एउटै प्लटेमा खान्छन् । त्यहाँ डोमबाहेक दलित र गैरदलितका छोराछोरी खाजा सँगै खान्छन् । एकअर्कोले खाएको प्लेटमा अर्को दिन खाजा खान्छन् । अचेल सुनिता र उदगार बेग्लै खाजा खुवाए पढ्नै नजाने भन्न थालेका छन् । तीन लहान नगरपालिका१० की मीना मल्लिकलाई साउन १ गते छिमेकीले कुटपिट गरे । निहुँ थियो सुँगुरले भाँडो छोएको । पाँच दिन अस्पतालमा बसेपछि उनी निवेदन लिएर प्रहरी चौकी पुगिन् । चौकीले मिलापत्र गर्न भन्यो । उनी निराश भएर घर फर्किन् । उनलाई उपचार खर्चबापत २५ सय रुपैयाँ दिएर घटना सामसुम पारियो । डोम समुदायमा दिनहुँ यस्ता घटना भइरहेका छन् । उनीहरू घरबाहिर पाइला टेक्नेबित्तिकै भेदभाव र छुवाछुत भोग्न बाध्य छन् । देशमा कानुन, व्यवस्था र सत्ता बदलिए पनि उनीहरूको पीडा बदलिएको छैन । विद्यालय, होटल, मठमन्दिर, गाउँघरमा उनीहरू दुःख सहेर बस्न विवश छन् । पूरै बस्तीमा एक्लै घर डोमको हाम्रो छ । सामान्य कुरामा पनि सबैले हप्कीदप्की गर्छन्, लहान १० की मीना मल्लिकले भनिन, गैरदलितले त गर्छगर्छ छुवाछुत दलितभित्रैका अन्य समुदायले पनि हामीसँग त्यस्तै व्यवहार देखाउँछ । हामी कहाँ जाऊँ ? पशुले कसैको भाँडो छुँदा मानिसलाई कुटपिट किन ? प्रहरी, प्रशासन र नेता कसैले पनि पीडा नबुझेको उनले बताइन् । कुटाइ खाए पनि मिलापत्र गर्नै परेको उनले सुनाइन् । सिरहा नगरपालिका १९ सन्हैठा गाउँका डोम परिवार । तस्बिर : शम्भु यादव डोम समुदाय सुँगुरपालन र बाँसको सामग्री उत्पादन गर्छ । गैरदलित समुदायले उनैबाट कुलदेवतालाई कबुल गरेको पर्वमा सुँगुर किनेर लग्छन् । बलि चढाउँछन् । बिहे र अन्य कार्यमा बाँसको सामग्री किन्छन् । कसैको घरमा बाँसको सामग्री पुयाउन जाँदा टाढाबाटै राख्न लगाउँछन् । पानीले छर्केर घर लग्छन्, सिरहा नपा १९ सन्हैठाका रामनाथ मल्लिकले भने, हाम्रो पसिना र सीप चल्छ तर पानी चल्दैन । समुदायको कुनै पनि सामाजिक कार्यमा हामीलाई सहभागी गराइँदैन । पुस्तौंदेखि भेदभाव सहरै बस्नुपरेको उनले सुनाए । जनगणना २०६८ अनुसार सिरहामा डोम समुदायको २३८ घरधुरी छ । उनीहरुको जनसंख्या २२५० छ । उनीहरूको समुदायमा बाक्लो बस्ती हुँदैन । ऐलानी, पर्ती वा सडकछेउमा एकदुई घर मात्रै छन् । हाम्रो समुदायको पहुँच न त राजनीतिमा छ न राज्यको कुनै निकायमा, डोम अगुवा रामचन्द्र मल्लिकले भने, गाउँमा कसैसँग पैसा तिरेर जग्गा किन्न खोजे पनि दिँदैनन् । डोम समुदायको समस्याका विषयमा कुनै दलले आवाज नउठाएको उनले बताए । डोम समुदायप्रति अरूको खासै चासो नदेखिएको दलित अधिकारकर्मी विनोद विसुन्केको भनाइ छ । कतै बाक्लो बस्ती छैन । गाउँमा एक्लै हुन्छ । उनीहरुको जीविका गाउँसँग जोडिएको हुन्छ, उनले भने, छुवाछुत वा भेदभावको घटनापछि डोम सुमदायले आवाज उठाउँदा उल्टै समाज जाइलाग्छ । श्री आधारभूत विद्यालयका शिक्षक राजदेव यादवका अनुसार विद्यालयमा डोम बालबालिकासँग भेदभाव गरिएको छैन् । खाजा खाएपछि विद्यार्थीले आआफ्नो प्लेट बेग्लाबेग्लै राख्ने गरेका छन्, उनले भने, विद्यालय प्रशासनबाट भेदभाव गरिएको छैन । विद्यार्थीबीच भइरहेको व्यवहारबारे अब अनुगमन गरिने उनले बताए ।"
उपभोक्ताप्रति सरकार उदासीन,"काठमाडौं : राष्ट्रिय मानवअधिकार आयोगले उपभोक्ता अधिकारसम्बन्धी उजुरी छानबिन गरी सरकारलाई १८ वटा सिफारिस गर्यो। तर, दुईवटा मात्रै कार्यान्वयन भएका छन्। यसबाट उपभोक्ता अधिकार संरक्षणमा सरकार उदासीन देखिको आयोगका अधिकारी बताउँछन्। उपभोक्ता अधिकार कुण्ठित भइरहँदा पनि सरकार चुपचाप बसिरहेको छ, आयोगका सचिव वेद भट्टराई भन्छन्, उपभोक्ताले गुणस्तरीय वस्तु उपयोग गर्न पाइरहेका छैनन्। खरिदमा ठगिने, कालोबजारी हुने तथा विषादीयुक्त र मिसावट भएका मात्रै बाध्य भएर उपभोग गर्नुपर्ने अवस्था छ। सेवाप्रवाहमा पनि उपभोक्ताले मर्यादा त पाएका छैनन् सहज सुविधा पाउन पनि सकस छ। मर्यादा मानवअधिकारका चार आधारमध्ये एउटा हो। सरकारी निकायको जिम्मेवारी र जवाफदेहीपन देखिएन, उनी भन्छन्, सिफारिस कार्यान्वयन नहुनु त्यसैको दृष्टान्त हो। जनस्वास्थ्य र वातावरणमा प्रतिकूल असर पर्ने पदार्थ नियन्त्रण, अनुगमन तथा नियमनमा सरकारले ठोस काम नगरेको आयोगको अनुगमन प्रतिवेदनमा उल्लेख छ। खाद्य वस्तुको गुणस्तर तथा विषादी जाँच गर्ने प्राविधिक तथा प्रविधि अभाव छ। त्यसैले अनुगमन गर्ने निकायको कार्यबाट उपभोक्ता अधिकार संरक्षण हुन नसकेको आयोगको ठहर छ। आयोगका अनुसार स्वास्थ्य संस्थामा चिकित्सक, स्वास्थ्यकर्मी, उपकरण, औषधिलगायत भौतिक संरचना अभाव छ। त्यही कारण स्वास्थ्य सेवामा विपन्न वर्गको पहुँच पुगेको छैन। राजमार्गका होटलमा अस्वस्थकर खानाले यात्रु ठगिने गरेको प्रतिवेदनमा उल्लेख छ। भ्रामक विज्ञापन नियमन हुन नसकेको, सिन्डिकेट र कार्टेलिङ कायम रहेको पनि आयोगले औंल्याएको छ। उपभोक्ताको हकहित संरक्षणका लागि आवश्यक व्यवस्था मिलाउन तथा वस्तु वा सेवाको आपूर्ति व्यवस्था, मूल्य, गुणस्तर, शुद्धतासम्बन्धी विषयमा सुपरीवेक्षण तथा अनुगमन गर्न समिति बनाउन सक्ने कानुन छ। केन्द्र सरकारले केन्द्रीय बजार अनुगमन समिति, प्रदेशले प्रदेश बजार अनुगमन समिति र स्थानीय तहले स्थानीय बजार अनुगमन समिति बनाउन सक्छन्। यस्ता संयन्त्र बने पनि प्रभावकारी नपाइएको आयोगको निष्कर्ष छ। आयोगले उपभोक्ताको मानवअधिकार संरक्षण तथा प्रवद्र्धनका लागि अनुगमन निर्देशिका २०६८ अनुसार आमचासोका विषयमा छिटफुट बजार अनुगमन गर्छ। जनशक्ति तथा स्रोत अभावका साथै अन्य विषयमा केन्द्रित हुँदा उपभोक्ता अधिकार संरक्षणमा काम गर्न नसकिएको उनी बताउँछन्। राज्य जिम्मेवार र जवाफदेही बने अनुगमन आवश्यक छैन, उनी भन्छन्, तर, राज्य नागरिकको मानवअधिकार र उपभोक्ता अधिकारमा संवेदनशील छैन। स्थानीय सरकार पनि यसमा सक्रिय नदेखिएको उनको भनाइ छ। कृत्रिम अभाव, मूल्यवृद्धि, कालोबजारी, म्याद गुज्रेको वस्तु खरिदबिक्री, बिलविजक जारी नगर्र्ने तथा प्रदूषित वातावरणजस्ता कुराले अधिकार कुण्ठित भएको उपभोक्ता मञ्च नेपालका अध्यक्ष ज्योति बानियाँ बताउँछन्। प्रशासकीय अदालतका अध्यक्ष काशीराज दाहालका अनुसार सरकारी संयन्त्रको कामकारबाहीमा सुधार भएको छ। छुट्टै संयन्त्र खडा गरी ऐन तथा नीतिको प्रभावकारी कार्यान्वयनमा जानुपर्ने आवश्यकता छ, उनी भन्छन्। अधिकार संरक्षणमा सार्वजनिक तथा निजी क्षेत्र उत्तिकै जिम्मेवार हुनुपर्ने उनको भनाइ छ। संविधानको धारा ४४ मा प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक हुने उल्लेख छ। उपदफा (२)मा गुणस्तरहीन वस्तु वा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक हुने व्यवस्था छ। राज्यका निर्देशक सिद्धान्तअन्तर्गत धारा ५१ घ (७) मा वस्तु तथा सेवा बजार स्वच्छ, प्रतिस्पर्धात्मक हुने र उपभोक्ता हित संरक्षण गर्ने राज्यको नीति हुने व्यवस्था छ। मौलिक हक र उपभोक्तासम्बन्धी राज्यको नीति कार्यान्वयनमा संघ, प्रदेश र स्थानीय सरकारको दायित्व हुने गरी उपभोक्ता संरक्षण ऐन २०७५ मा पनि व्यवस्था छ। ऐनले उपभोक्ता अदालतको व्यवस्था गरे पनि गठन भएको छैन। कार्यान्वयन नभएका सिफारिस २०६६ असोजमा सल्यान र जाजरकोटलगायत झाडापखालाप्रभावित क्षेत्रमा करिब ४ सय जनाको मृत्यु भएको घटनामा सत्यतथ्य जनसमक्ष ल्याई दोषीउपर कारबाही गर्न स्वास्थ्य, कृषि, गुण प्रविधि, मानवअधिकारकर्मीसहितको स्वतन्त्र न्यायिक छानबिन आयोग गठन गर्नुपर्ने झाडापखालाबाट मृत्यु भएका मृतकका परिवार, बालबालिका, टुहुरा, वृद्धवृद्धा ज्येष्ठ नागरिक तथा अशक्तको राहत, परिपूरण, संरक्षणका लागि तत्काल छुट्टै विशेष एकीकृत प्याकेज कार्यक्रम लागू गर्न तथा खाद्य वस्तुमा परनिर्भरता हटाई स्थानीय तहमै भरपर्दो विकल्पको खोजी गरी कार्ययोजना लागू गर्नुपर्ने भन्सारसँग सम्बन्धित कार्यालय, प्लान्ट क्वारेन्टाइन, पशु क्वारेन्टाइन, खाद्य प्रविधि तथा गुण नियन्त्रण कार्यालय, भन्सार गस्ती प्रहरी आदिको काममा प्रभावकारी समन्वय गरी सेवाग्राहीलाई छिटो सेवा प्रदान गर्न तथा सोको प्रभावकारी अनुगमन गर्नुपर्नेगराउनुपर्ने जिल्ला प्रशासन कार्यालय रूपन्देही र भैरहवा भन्सार कार्यालयबाट खाद्य वस्तुको पैठारीका सम्बन्धमा अपनाइएको फरकफरक मापदण्ड तथा खाद्य ऐन, २०२३ को प्रस्तावनाको भावना र दफा ८ को व्यवस्था, बिरुवा संरक्षण ऐन, २०६४ को दफा ३२ एवं उपभोक्ता संरक्षण ऐन २०५४ को दफा १५ का व्यवस्थारूको पालना भएको नदेखिँदा खाद्य वस्तुको गुणस्तर मानव स्वास्थ्य, र जीवनको अधिकारसँग सम्बन्धित मानवअधिकारकै विषय भए तापनि आयोगको अनुसन्धानअनुगमनबाट सामान निकासीपैठारी प्रक्रियामा सरोकारवाला पैठारीकर्ता, भन्सार कार्यालय, जिल्ला प्रशासन कार्यालय रूपन्देहीबाट भएका कार्यहरूमा फरकफरक मापदण्ड पाइएको र कानुनसम्मत नदेखिएकाले विस्तृत छानबिनका लागि अख्तियारलाई अनुसन्धान गर्न निर्देशन भैरहवा भन्सार कार्यालयलगायत अन्य भन्सार कार्यालयबाट खाद्यान्न आपूर्ति सम्बन्धमा भएका कामकारबाही, गुणस्तर परीक्षण प्रक्रियाका सम्बन्धमा छानबिन तथा अनुसन्धान गर्न खाद्य नियमावली २०२७ को नियम १६ ले व्यवस्था गरेको खाद्य स्तर निर्धारण समितिको कामकारबाहीलाई चुस्त र प्रभावकारी बनाउनुपर्ने सर्वसाधारणको स्वास्थ्य अधिकार सुनिश्चित गर्न सरकारी अस्पतालको सेवा र सुविधालाई व्यावहारिक रूपमा गुणस्तरीय र पहुँचयोग्य बनाउनुपर्ने स्वास्थ्य संस्थाहरूमा विभिन्न बहानामा हुने बन्द, हडतालजस्ता मानवअधिकारविरोधी कार्य हुन नदिन प्रभावकारी व्यवस्था गर्नुपर्ने नेपाल मेडिकल काउन्सिलको छानबिन समितिको मिति ०६५ असोज ३ को प्रतिवेदनमा उल्लेख भएको सुझाव र अन्य राष्ट्रिय एवं अन्तर्राष्ट्रिय स्तरमा अपनाउने गरेको स्वास्थ्यसम्बन्धी मापदण्ड अपनाई लागू गर्नुपर्ने बजारमा बिक्रीवितरण गरिने खाद्य पदार्थमा सबैको सहज पहुँच हुनुपर्ने र खाद्य पदार्थमा नागरिकको स्वास्थ्य अनुकूल गुणस्तर कायम राख्न राज्यका निकायहरु जिम्मेवार र सजग हुनुपर्ने खाद्यान्नको गुणस्तरको निरन्तर एवं नियमित अनुगमन गरी उपभोक्ताको अधिकार संरक्षण गर्नुपर्ने"
सुध्रिएन कोसी अस्पताल,"विराटनगर : विराटनगरस्थित कोसी अस्पतालमा बिहीबार जिल्ला प्रशासन कार्यालय मोरङले आकस्मिक छड्के अनुगमन गरेको छ। शाखा अधिकृत मोहनलाल पनेरु नेत्रृत्वको टोली अस्पताल छिर्दा त्यहाँको अवस्था अस्तव्यस्त भेटिएको हो। अस्पतालमा चिकित्सकबाट लापरबाही हुने गरेको जनगुनासो त्यहाँको वातावरणले पुष्टि गरेको टोलीको भनाइ छ। बहिरंग विभागमा बिरामी उपचारको पर्खाइमा हुँदा विभागहरु प्रायः चिकित्सकविहीन् थिए। त्यहाँ एकदुई जना मात्रै चिकित्सक भेटिए। आकस्मिक कक्षमा समेत चिकित्सक थिएन। बिरामीले समयमा उपचार नपाएको गुनासो गरिरहँदा चिकित्सक भने निजी स्वास्थ्य संस्था र क्लिनिकमा व्यस्त रहेको पाइयो। सरकारी अस्पतालमा एकै पटक ठूलो संख्यामा चिकित्सक अनुपस्थित भेटिएपछि अनुगमन टोली नै आश्चर्यमा परेको थियो। टोलीले अस्पतालमा सुधार गर्नु पर्ने धेरै कुरा रहेको जनाएको छ। खासगरी चिकित्सक र कर्मचारीको लापरबाही र मनपरी रोक्न आवश्यक रहेको टोलीको सुझाव रहेको मोरङका सहायक प्रमुख जिल्ला अधिकारी एवं प्रशासन कार्यालयका प्रवक्ता उमेश पाण्डेले बताए। उनका अनुसार ६० जना चिकित्सक कार्यरत अस्पतालमा एकै पटक ३९ जना चिकित्सक अनुपस्थित रहेका थिए। अस्पतालमा सरकार र अस्पताल विकास समितिबाट नियुक्ती पाएका विशेषज्ञसहित ६० जना चिकित्सक कार्यरत छन्। २५ जनालाई अस्पताल विकास समितिले नियुक्ती दिएको छ। नेपाल सरकारले १४ जनालाई करारमा राखेको छ। चिकित्सकले अस्पतालको बहिरंग विभागमा बिहान ९ देखि दिउँसो २ बजेसम्म दैनिक काम गर्नुपर्ने नियम छ। तर ११ बजे आउने चिकित्सक १ नबज्दै निजी क्लिनिक पुग्ने गरेको अनुगमन टोलीले जनाएको छ। टोलीले सरकारी तलव खाएर निजी संस्थामा सेवा दिने गरेका चिकित्सकका कारण अस्पतालमा बिरामीले समयमा उपचार नपाएको, टाढाबाट उपचारका लागि आउने विरामीले पीडा भोग्नु परेको, उपचारमा सहुलियत हुँदाहुँदै सरकारी अस्पतालमा चिकित्सक नभेटिँदा बिरामीले निजी क्लिनिक र स्वास्थ्य संस्थामा महँगो पैसा तिरेर उपचार गराउन बाध्य हुनु परेको टोलीले जनाएको छ। अस्पतालमा दैनिक १२ सयभन्दा बढी बिरामी उपचार र स्वास्थ्य परीक्षणका लागि आउने गरेका छन्। चिकित्सकले राम्रो सेवा नदिएको गुनासोसँगै यसअघि साउन १३ गते पनि स्वास्थ्य तथा जनसंख्या मन्त्रालयले अस्पतालमा अनुगमन गरेको थियो। अनुगमन गर्न स्वास्थ्य तथा जनसंख्या मन्त्रालयका जनस्वास्थ्य अधिकृत कृष्णलाल यादव आफैं बिरामी बनेर पुगेका थिए। त्यसबेला पनि अस्पतालको बहिरंग विभागमा ९० प्रतिशत चिकित्सक अनुपस्थित रहेका थिए। अधिकृत यादवले अस्पतालमा देखिएका बेतिथीका बारेमा मन्त्रालयमा जानकारी गराइएको र कारबाही प्रक्रिया अघि बढेको बताए। अस्पतालका बारेमा गुनासो आउने क्रम नरोकिएपछि प्रशासन कार्यालयले पनि मन्त्रालयले अनुगमन गरेको दुई साता वित्न नपाउँदै छड्के अनुगमन गरेको हो। तर अस्पतालमा पुरानो बेतिथी कायमै रहेको र सरकारी चिकित्सक एवं कर्मचारीको मनोमानी रहेको पाइएको जानकारी सहायक प्रजिअ पाण्डेले दिए। उनका अनुसार अनुगमनका बेला प्राप्त नतिजाले सरकारी चिकित्सक नसुध्रिएको पुष्टि भएको उनको भनाइ छ। अस्पतालमा देखिएको बेथिती र भद्रगोल अवस्था तथा चिकित्सकको लापरबाही बारे अनुगमन टोलीबाट जानकारी पाएको पाण्डेले बताए। अनुपस्थित कर्मचारीमध्ये १६ जना अधिकृत स्तरका छन्। अनुगमनका बेला अनुपस्थित चिकित्सक र कर्मचारी बारे अस्पतालले जवाफ पठाएपछि कारबाही अघि बढाइने उनले जानकारी दिए। अस्पतालका सूचना अधिकारी विष्णुबहादुर बुढाथोकीले अस्पतालमा नर्सिङ स्टाफसहित छ सय कर्मचारी कार्यरत छन्। बुढाथोकीले अस्पतालमा जानीजानी लापरबाही गर्ने कर्मचारीमाथि निगरानी बढाइएको उनको भनाइ छ।"
किन गोठधन्दा गर्दैछन् पोखरामा यी पर्यटक ?,"पोखरा : स्पेनबाट नेपाल घुम्न आएकी २० वर्षिया मारिया रोयसगास पोखरा महानगरपालिकाको दक्षिण पश्चिम गाउँ डाँडाखर्कमा घाँस काट्ने, घाँस बोक्ने र गाईभैंसीको गोवर सोहर्ने गरेर एक हप्ता बिताइन्। यहाँ रहँदा नेपाली गाउँ घरमा हुने दैनिक काम सरसफाइ, घर वरपर उम्रेका झार फाल्नेदेखि तरकारी लगाउने कामको पनि अनुभव लिइन्। डिप्लोमा तहको पढाइ सकेपछि उनी नेपाल घुम्न आएकी हुन्। भ्रमणका क्रममा भेटिएका साथीहरूले नेपाली दैनिकीसँग रमाउन र प्राकृतिक सुन्दरतासँग साक्षत्कार गर्ने पुरानो नेपाली परम्परागत घर, त्यस्तै ग्रामीण परिवेश झल्कने 'ब्याक टु नेचर रिर्सोट' मा जान सुझाएकोले यो अनुभव लिन यहाँ आएको उनले सुनाइन्। पहिलो पटक गाईभैंसीको गोबर फाल्ने, घाँस दाउरा गर्दा निकै रमाइलो अनुभव भएको उनले बताइन्। घाँस काट्न जाँदा र वरपर काम गर्दा जुका लागेर रगत आएको अनुभव पनि उनले पहिलो पटक लिइन्। अस्ट्रेलियाबाट नेपाल भ्रमणमा आएकी १८ वर्षीया लोला पअल्सफर्डको अनुभव पनि मारियाको जस्तै छ। ग्रामीण क्षेत्रका नेपालीको दैनिकी कसरी बित्छ प्रत्यक्ष अनुवभ गर्न मात्र होइन त्यस्तै गरि घाँस काट्ने, दही मथ्ने, आफैले स्याहार सुसार गरेको भैसीको दूध दही खाने नयाँ अनुभव लिन पाएको उनले सुनाइन्। हाइस्कुलको पढाई सकेपछि केही समय काम गरेर बचेको पैसाले भ्रणमा निस्कने क्रममा नेपाल आएको उनले बताइन्। १८ देखि २० वर्ष उमेर समूहका यी किशोरी एक्ला एक्लै विभिन्न देशको भ्रमणमा निस्केका हुन्। 'नेपाल आएपछि भेट भयो अनि सँगै रमाइलो अनुभव पनि', लोलाले भनिन्, 'अरु देशका मानिसको दैनिकी कसरी बित्छ भन्ने बुझ्न र आफूलाई अझै सशक्त बनाउन अझै ६ महिना बढी विभिन्न देशको भ्रमण गर्ने लोलाले सुनाइन्। आएरल्यान्डबाट नेपाल भ्रमणमा आएका माइकलले 'ब्याक टु नेचर' रिसोर्टमा एक हप्ताको बसाईमा मारिया र लोला जस्तै गोठ धन्दा मात्र गरेनन्। त्यहाँ रहेको चट्टान फुटालेर रिसोर्टको वरपर पर्खाल लगाउन पनि सघाए। तरकारी लगाउन कोदालो चलाए र तरकारी पनि लगाए। धुवाँ धुलो, हल्लाबाट टाढा रहेर ग्रामीण जनजीवनको अनुभव गर्न पाउनु जीवनकै नयाँ अनुभव भएको उनले बताए। पोखराबाट देखिने हिमाल, ताल, साहासीक खेल प्याराग्लाइडिङ, लगायतका खेलले आफूलाई निकै आकर्षण गरेको उनले सुनाए। पर्यटन व्यवसाय मुख्य सहरमै गर्नु पर्छ र आधुनिक ठूला कंक्रिट भवन नै बनाउनु पर्छ भन्ने मान्यतालाई चिर्दै पोखरेली युवा दाजु भाई डम्बर पुन र डेम पुनले साविक चापाकोट गाउँ विकास समितिस्थित डँडाखर्कमा नेपाली परम्परागत ढुङ्गा माटोको घर बनाएर ५ वर्ष अघिदेखि व्यवसाय सुरु गरेका हुन्। पोखरा पर्यटकीय मुख्य बजार लेकसाइड देखि ९ किलो मिटर पर जंगलको नजिकै ८ वर्ष अघि ४० रोपनीजमिन किनेर पर्यटकलाई नेपाली ग्रामीण दैनिकी अनुभव गराउने गरि रिसोर्ट संचालन गरिएको उनले बताए। पोखराको पामे बजारदेखि ४० मिनेट बनको उकालो बाटो हिडेर डाँडखर्कको रिसोर्टमा पुग्न सकिन्छ। रिसोर्टमा नेपाली परम्परागत रातो माटोको घर मात्र होइन आधुनिक टेन्टमा बसेर फेवाताल, हिमालको दृश्यवलोकन गर्न सक्ने गरी राखिएको छ। यसैको कारण विदेशी पर्यटक मात्र होइन आन्तरिक पर्यटक पनि ब्याक टु नेचर रिसोर्टमा आकर्षित भएको रिसोर्टका संचालक डम्बर पुन बताउँछन्। पुन दाजुभाइको काठमाडौंको ठमेलमा पनि आफ्नै शैलीको बार चलाएर स्थापित भइसकेका छन्। ठमेलमा पुन दाजु भाइले चलाएको बुद्ध बार चर्चित छ। दाजुभाइ पोखरा काठमाडौंमा आलोपालो गरेर व्यवसाय गरेको डम्बरले सुनाए। पोखराको ब्याक टु नेचर सञ्चलान पछि भने आफूलाई निकै सन्तुष्टि मिलेको डम्बर बताउँछन्। रिसोर्टका लागि चाहिने अर्गानिक तरकारी, लोकल कुखुरा, बोका, खसी मात्र होइन फेवा फाँटमा झिनुवाको धान समेत रोपेर चामल पनि आफैं उत्पादन गर्ने गरेको उनले सुनाए। आफ्नै उत्पादनले नपुग्दा गाउँमा उत्पादन भएको तरकारी किन्ने गरिन्छ। नेपाली परम्परागत दैनिकीसँग पर्यटकलाई जोड्ने उद्देश्यले गाउँमा रिसोर्ट सञ्चालन गरेको उनले बताए। गाउँका स्थानीयलाई पनि पर्यटन उद्योगसँगै जोड्न प्रेरित गर्ने प्रयासमा आफू रहेको उनी सुनाउँछन्। रिसोर्टमा आउने पर्यटकलाई डम्बर योग पनि सिकाउँछन्। रिसोर्ट नजिकै रहेका झरनामा 'वाटर थेरापी' गराउनेदेखि हाइकिङसम्मका प्याकेज यहाँ छन्। रिसोर्टमा ८ जनाले रोजगारी पाएका छन्। जमिनबाहेक डेढ करोड लगानीमा संचालन भएको रिसोर्ट विस्तारै पर्यटकको आकर्षण बन्दै गएको उनले बताए।"
पहिरोले परिवार विस्थापित,"बैतडी : बैतडीको सुर्नया गाउँपालिका८ मल्लोढोलेमा पहिरो खस्दा एक घरपरिवार पूर्ण रूपमा विस्थापित भएको छ। गाउँ नै पहिरोको जोखिममा परेको छ। सतबाँझ श्रीभावर सडकखण्डअन्तर्गत ढोल्यामोडदेखि वडा कार्यालयसम्म खनिएको सडकमा पहिरो खस्दा स्थानीय अम्मरबहादुर बोहराको घरमा क्षति पुगेको स्थानीय प्रेमबहादुर बोहराले जानकारी दिए। सडकमाथिबाट ठूलो पहिरो खसेको छ। एक परिवार पूर्ण रूपमा विस्थापित भएका छन्, अरू घर पनि जोखिममा परेका छन्, उनले भने। पहिरो खस्दा बोहराको घरभित्र रहेका अन्नपात नष्ट हँुदा बोहरा परिवार छिमेकीको घरमा बसिरहेको छ। यस्तै, रामबहादुर बोहरा, वीरपल बोहरा, धौलसिंह बोहरा, जहरे बोहरा, घुम्रा बोहराको घर पहिरोको उच्च जोखिममा छ। सोही ठाउँको पूरै दलित बस्ती पनि पहिरोको जोखिममा रहेको स्थानीय भानबहादुर बोहराले बताए। उनले भने, सडकबाट ठूलो पहिरो खसेको छ। ६० घरपरिवार पहिरोको जोखिममा छन्। भिरालो जमिन भएकाले पानी पर्नेबित्तिकै पहिरो बग्न सुरु हुन्छ। पहिरोले बगायो खानेपानी बैतडीको दोगडाकेदार गाउँपालिका८ बिसौना दलित बस्तीका बासिन्दालाई समस्या भएको छ। केही दिनअघि डोलमा खसेको पहिरोले खानेपानी पाइप बगाएपछि बिसौना दलित बस्तीमा खानेपानी अभाव भएको स्थानीय रामदत्त जोशीले बताए। उनले भने, गाउँमा आउने खानेपानी पहिरोले बगाएपछि खोलाको दूषित पानी प्रयोग गर्न बाध्य भएका छौं। पहिरोले खानेपानी पाइप बगाएपछि ५० भन्दा बढी परिवार प्रभावित भएको जोशीले बताए। डोलबस्तीमा प्रत्येक वर्ष पहिरो खस्ने र घर तथा खेतीयोग्य जमिन बगाउने गरेको स्थानीय लोकेन्द्र चन्दले बताए। उनले भने, पहिरोले यस वर्ष खानेपानी र गौराखलो बगाएको छ। प्रत्येक वर्ष खेतीयोग्य जमिन बगाउँदै आएको छ। डोलबस्तीमा २०१९ सालदेखि पहिरो खस्न थाले पनि बस्ती व्यवस्थापन हुन नसकेको उनले बताए। उनले भने, राजा वीरेन्द्रको पालामा बस्ती सार्नुपर्ने निर्णय भए पनि कार्यान्वयन नहुँदा समस्या आएको हो।"
कर्मचारी खोज्न सदरमुकाम,"जाजरकोट : कुशे गाउँपालिका१ का धनबहादुर कामी र झरना विक विवाह दर्ता गर्न वडा कार्यालय गए। त्यहाँ वडासचिव नभेटेपछि उनीहरू दुई दिन हिँडेर सदरमुकाम खलंगा आए। सदरमुकाममा एक दिन वडासचिव खोज्नै ठिक्क भयो। बल्लतल्ल सचिव भेटे तर त्यसदिन काम भएन। उनीहरू तेस्रो दिन विवाह दर्ता गरेर फर्किए। बिहे दर्ता गर्नकै लागि आउजाउ र खानबस्न गरी १० हजार खर्च भयो, धनबहादुरले भने, गाउँमै सिंहदरबार आयो भन्थे तर खै ? सामान्य कामका लागि गाउँमा आएका सिंह खोज्दै सदरमुकाम धाउन छुटेको छैन। कुशे१ का मुने चलाउने पनि छोराको जन्मदर्ताका लागि वडासचिव खोज्दै सदरमुकाम खलंगा पुगे। वडासचिवलाई भेट्न उनलाई एक दिन लाग्यो। गाउँमा सचिव नबस्दा सानो कामका लागि पनि सदरमुकाम धाउनुपरेकोमा मुनेले गुनासो सुनाए, वडा कार्यालय स्थापना भएको दुई वर्ष बितिसक्दा पनि कर्मचारी गाउँमा बस्दैनन्। स्थानीय तहका कर्मचारी गाउँमा नबस्दा कुशे गाउँपालिकाका अधिकांश नागरिक सेवा लिन सदरमुकाम धाउन बाध्य छन्। कतिपय काम वडामा रहेका प्रशासकीय सहायकले गरे पनि पञ्जिकाधिकारीका रूपमा तोकिएका वडासचिवले नै हस्ताक्षर गर्नुपर्ने जन्मदर्ता, मृत्युदर्ता, विवाह दर्ता, बसाइसराइ, नागरिकता सिफारिसलगायत कामका लागि कुशे गाउँपालिकावासी सदरमुकाम धाउनुपर्ने बाध्यता छ। वडासचिव नहुँदा गाउँपालिकाको जन्म, मृत्यु, विवाह, बसाइसराइजस्ता पञ्जिकरणका काम प्रभावित भएका छन्। जन्मदर्ताका लागि पनि सचिव खोज्दै सदरमुकाम पुग्नुपर्ने बाध्यता रहेको स्थानीय मानबहादुर नेपालीले बताए। ९ वडा भएको कुशे गाउँपालिका जिल्लाको दुर्गम पालिका हो। जहाँ दुई जना वडासचिवले नौवटै वडाको काम गर्दै आएका छन्। एक जना सचिवले पाँचवटा वडासम्मको जिम्मेवारी सम्हालेका छन्। वडासचिव सत्यदेव खनालले १४ र वडासचिव बलबहादुर खड्काले ५९ सम्मका वडा हेर्ने गरेका छन्। तर, कर्मचारी समायोजनबाट वडासचिव खड्काको जिल्ला कारागार जाजरकोटमा सरुवा भइसकेको छ। वडासचिव सत्यदेवले गुनासो गर्दै भने, एउटै वडाबाट अर्को वडा जान एक दिन हिँड्नुपर्छ कसरी चारपाँच वटा वडामा गएर काम गर्न सकिन्छ। वडासचिवको पदपूर्ति नहुँदा एउटै सचिवलाई धेरै वडाको जिम्मा दिनुपरेको कुशे गाउँपालिकाका प्रमुख प्रशासकीय अधिकृत श्यामकृष्ण पौडेलले बताए। लोकसेवामा रिक्त पदको माग गरिएकाले छिट्टै पदपूर्ति हुने उनको भनाइ छ। साथै, कुशे गाउँपालिकाको कामकाज प्रशासनिक केन्द्र थर्पु भार्माबाट हुन सकेको छैन। बैंक र सुरक्षा नभएको भन्दै सदरमुकाम खलंगाबाट गाउँपालिकाले सेवा दिँदै आएको उनले बताए।"
चरी बाघको छालासहित सशस्त्रका जवान पक्राउ,"दार्चुला : चरी बाघको छालासहित सशस्त्र प्रहरी जवान दीपकसिंह बडाल पक्राउ परेका छन्। दुहुँ गाउँपालिका २ हिकिलाबाट सदरमुकाम खलंगा आउने क्रममा सशस्त्र प्रहरीको ५० नम्बर गुल्ममा कार्यरत दुहुँ गाउँपालिका २ का बडाल प्रहरी फन्दामा परेका हुन्। बहृमदेव प्रहरी चौकीको नियमित चेकिङका क्रममा बडाललाई प्रहरीले नियन्त्रणमा लिएको हो। झोलामा लुकाएर सदरमुकाम ल्याउने क्रममा चेकजाँच गर्दा प्रहरीले बाघको छाला फेला पारेको थियो। दार्चुलाका निमित्त प्रमुख प्रहरी निरीक्षक रवीन्द्र कठायतका अनुसार बडालले आफूसँग झोला नभएको भन्दै आफ्नो झोलामा राखेर लान गरेको अनुरोध स्वीकार गर्दा फसेको बयान दिएका छन्। शनिबार सार्वजनिक गरिएका बडाललाई थप कारवाहीका लागि अपीनाम्पा संरक्षण क्षेत्र दार्चुलालाई बुझाइने कठायतले बताए। बडाललाई राष्ट्रिय निकुञ्ज तथा वन्यजन्तु संरक्षण ऐन २०२९ अनुसार एक लाख जरिवाना, १५ वर्ष कैद तथा दुवै सजाय हुन सक्नेछ।"
आजको मौसम : चट्याङ्गसहित भारी वर्षा हुने,"काठमाडौं : देशका केही स्थानहरूमा मध्यम वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको शनिबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थानभन्दा केही दक्षिणतिर अवस्थित भएको उल्लेख छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। शनिबार दिउँसो देशका धेरैजसो स्थानमा सामान्य बदली रही केही स्थानहरुमा मेघ गर्जनचट्याङ्गसहित मध्यम वर्षा हुने विभागले जनाएको छ। पहाडि भूभागका एकदुई स्थानहरूमा भारी वर्षाको सम्भावना छ। राति पनि देशका धेरैजसो स्थानहरुमा सामान्यतया बदली भइ मध्य र पूर्वी पहाडि भूभागका एक दुई स्थानमा मेघ गर्जनचट्याङ्गसहित मध्यम वर्षा हुनेछ।"
व्यापारीको हत्या गर्न भारतबाट सार्पसुटर,"विराटनगर : विराटनगरका खाद्यान्न व्यापारी जितु भनिने जितेन्द्र रायको हत्या गर्न भारतबाट सार्पसुटर झिकाइएको खुलेको छ । तर प्रहरीले अगाडि नै सार्पसुटरलाई पक्राउ गर्न सकेका कारण योजना भने सफल हुन पाएन । त्यही योजनामा नेपाल आएका भारतीय सार्पसुटर कुनालकुमार सिंहसहित पाँच जनाविरुद्ध शुक्रबार जिल्ला अदालत मोरङमा मुद्दा दर्ता गरिएको छ । प्रहरीले अनुसन्धान सकेर मिसिल बुझाएपछि सरकारी वकिल कार्यालयले अभियोगपत्र तयार पार्दै मुद्दा दर्ता गरेको हो। भारत सितामढी थान बैरगानिया ग्राम पञ्चायतका २२ वर्षीय सिंहसहित अन्य चारविरुद्ध संगठित रूपमा हातहतियार खरखजनासहित आपराधिक षडयन्त्र उद्योग मा मुद्दा दर्ता गरिएको छ । अन्यमा विराटनगर महानगरपालिका ८ का ३१ वर्षीय मन्नुकुमार गुप्ता, सर्लाही गोडैता नगरपालिकाका ५० वर्षीय हरिनारायण झा, मोरङको कटहरी गाउँपालिका५ का ४३ वर्षीय मन्नुकुमार साह रौनियार र महोत्तरी जलेश्वर नगरपालिका४ का २५ वर्षीय टिंकुकुमार झा रहेका छन्। मुद्दा दर्ता गरिएकामध्ये मुन्नुकुमार साह रौनियार र टिंकुकुमार झा फरार छन् । उनीहरुलाई फरार प्रतिवादी बनाएर मुद्दा दर्ता गरिएको छ । अरु तीन जना यस अघि नै पक्राउ परिसकेका छन्। मुद्दा दर्ता भएपछि शुक्रबारनै प्रतिवादीहरूमध्ये सिंहको बयान लिन सुरु गरिएको छ । अन्यको बयान आइतबार हुने र प्रतिवादीको बयान सकिए सोही दिन थुनछेक बहस हुने अदालतका श्रेस्तेदार ईश्वरमणि ओझाले जानकारी दिए । उनका अनुसार थुनछेक बहसपछि न्यायाधीश कृष्णमुरारी शिवकोटीको इजलासले आदेश दिनेछ। पक्राउ परेका मुख्य अभियुक्त गुप्ताले पाँच लाख भारतीय रुपैयाँको सुपाडी दिएर विराटनगरमा खाद्यान्नको कारोवार गर्ने व्यापारी जितु भनिने जितेन्द्र रायलाई हत्या गर्न सार्पसुटर ल्याएको अनुसन्धानबाट खुलेको मोरङ प्रहरी प्रमुख एसपी विश्व अधिकारीले बताए । प्रहरीले सिंहलाई गत जेठ २७ गते २ थान पेस्तोल र त्यसमा लाग्ने ७ राउण्ड गोलीसहित विराटनगरस्थित एक होटलबाट पक्राउ गरेको थियो । पुरानो लेनदेन र रिसईबीका कारण गुप्ताले व्यापारी रायको हत्या गर्न खोजेको खुल्न आएको एसपी अधिकारीको भनाइ छ। पक्राउ परेका गुप्ता जवरजस्ती करणी मुद्दामा कैद भुक्तान गरेर छुटेका व्यक्ति हुन् । जवरजस्ती करणी मुद्दामा रायले फसाएका कारण हत्याको योजना बनाएको बयान उनले अनुसन्धानका क्रममा दिएको प्रहरीको भनाई छ । झा कर्तव्य ज्यान मुद्दामा कैद भुक्तान गरेका व्यक्ति हुन् । पुरानो रिसाईबीलाई लिएर गुप्ताले व्यापारी रायको हत्या गर्ने योजना झालाई सुनाएपछि झाले भारतबाट सार्पसुटर झिकाएको अदालतमा दर्ता गरिएको अभियोगपत्रमा उल्लेख छ। गुप्ता पनि खाद्यान्नको कारोबार गर्ने विराटनगरका व्यापारी हुन् । एसपी अधिकारीले यस घटनामा जोडिएर फरार रहेका दुई जनाको खोजी भइरहेको बताए। यसरी बनेको थियो योजना प्रहरीका अनुसार व्यापारी राय हत्याको योजना भारतको सितामढीमा बनेको खुलेको छ । हत्या गर्ने योजना गुप्ताले सबैभन्दा पहिला सर्लाहीका हरिनारयण झालाई सुनाएका थिए । झा र गुप्ताको चिनजान कैद जीवन विताउँदा सुनसरी स्थित झुम्का कारागारमा भएको प्रहरीले जनाएको छ। प्रहरीकाअनुसार भारू पाँच लाख रूपैयाँ दिने हो भने सार्पसुटर झिकाएर काम फत्ते गरिदिने बचन झाले गुप्तालाई दिएको र त्यही योजना अनुसार उनीहरु अघि बढेको देखिन्छ । गुप्ता पाँच लाख दिन तयार पनि भए । त्यही योजना अनुसार नै हत्या गर्नकै लागि सार्पसुटर नेपालमा झिकाएको खुलेको एसपी अधिकारीले बताए । प्रहरीका अनुसार गत जेठको अन्तिम साता व्यापारी रायको हत्याको योजना बनेको खुलेको छ। हत्याको योजना बनेपछि २ थान पेस्तोल र ७ राउण्ड गोली लिएर सार्पसुटर कुनाल कुमार सिंह नेपाल आएका थिए । उनलाई कटहरीका मन्नुकुमार साह रौनियारले सहयोग गरेको प्रहरीले जनाएको छ । सिंह जेठ २६ गते बिहान सितामढीबाट नेपालको गौर आएका थिए। सोही दिन बस चढेर साँझ विराटनगर बसपार्कमा आएको प्रहरीले जनाएको छ। प्रहरीकाअनुसार होटलमा बसेपछि भोलिपल्ट जेठ २७ गते बिहान ६ बजे व्यापारी रायको हत्या गर्न भन्दै पुग्छन् । त्यसदिन व्यापारी राय घरमा हुँदैनन् । राय घरमा नभेटिएपछि पुनः होटलमा फर्किएर उनीहरू गजलमा मस्ती गर्ने योजना बनाएर मदिराको नशामा नाचगानमा व्यस्त हुन्छन् । नाच्ने क्रममा सार्पसुटर कुनाल कुमार सिंहको कम्मरमा भिरेको अवस्थामा पेस्तोल देखिएको भन्दै होटलका कर्मचारीले प्रहरीलाई जानकारी गराउँछन् । प्रहरीको टोलीले पेस्तोलसहित उनलाई पक्राउ परेपछि रौनियार भने त्यहींबाट फरार भएका हुन् । पक्राउ परेकाहरुलाई गत मंगलबार नै प्रहरीले पत्रकार सम्मेलनको आयोजना गरेर सार्वजनिक पनि गरिसकेको छ।"
मालपोतमा सेवा लिन दोहोरो झन्झट,"नन्दराम जैसीसुर्खेत,मीना बुढाथोकी सल्यान : वीरेन्द्रनगर१० काँक्रेबिहार टोलका धनराज शाही जग्गा नामसारीका लागि दुई सातासम्म मालपोत कार्यालय धाए। उनले जग्गा नामसारीका लागि सबै प्रक्रिया पनि पूरा गरे। तर, समयमै सेवा भने पाएनन्। सेवाग्राही प्रमोद कठायत मालपोतका कर्मचारीको ढिलासुस्ती र काममा अन्योलताले सेवा लिन सास्ती हुने गरेको बताउँछन्। उनीजस्तै दैनिक सेवा लिन मालपोत धाउने सेवाग्राहीले समयमै सेवा नपाएको गुनासो गरेका छन्। मालपोत कार्यालय सुर्खेतले एक वर्षयता हस्तलिखित तथा अनलाइन सिस्टम दुई माध्यमबाट काम गर्न थालेपछि सेवा लिँदा दोहोरो झन्झट हुने गरेको हो। एउटै काम लिखित र अनलाइन सिस्टममा दुई पटक गर्नुपर्दा काममा ढिलाइ हुने गरेको कार्यालय प्रमुख लक्ष्मी खत्रीले बताइन्। एउटै काम दुई पटक गर्नुपर्छ, सेवाग्राही चाँडो गर्न दबाब दिन्छन्, यसले कर्मचारीलाई समेत तनाव हुन्छ उनले भनिन्, कतिपय ढिलै सेवा दिनुपर्ने प्रकृतिका काम हुन्छन् तर सेवाग्राही बुझ्दैनन्। उनका अनुसार लिखित र अनलाइन सिस्टममा एउटै काम दुई पटक गर्नुपर्दा समय धेरै लाग्छ। नयाँ कर्मचारीले सुरुमा अनलाइन सिस्टममा काम गर्न नजान्ने भएकाले पनि दक्ष जनशक्ति अभावमा ढिलाइ हुने गरेको मालपोत अधिकृत लक्ष्मीकुमार विकले स्विकारे। उनले भने, काममा कर्मचारीलाई तनाव र सेवाग्राहीले सास्ती अनुभूति गर्छन् तर लिखित र अनलाइन सिस्टमबाट दुई पटक काम गर्दा कागजात हराउने र किर्ते हुने समस्या हुँदैन। सेवा लिन सदरमुकाममै हप्तौं बास सल्यानका ग्रामीण क्षेत्रबाट जिल्ला मालपोत कार्यालयमा सेवा लिन आउने अधिकांश स्थानीयको सदरमुकाममै बास हुने गरेको छ। एकै दिनमा काम सकेर फर्किने सोचले मालपोत पुग्ने सेवाग्राहीको समयमै काम नहुँदा उनीहरू होटलमै बस्न बाध्य भएका हुन्। मालपोतका कर्मचारीले एकदुई दिनमा हुन्छ, अनलाइन सिस्टमले काम गरेन भन्दाभन्दै सातासम्म सदरमुकाममै बास भयो, कुमाख गाउँपालिकाका थलबहादुर शाहले भने, कर्मचारी कम्प्युटरले काम गरेन, अनलाइन सिस्टम बन्द छ भनेर टार्छन् तर सदरमुकाममै बस्नुपर्दा खल्तीको पैसा सकिएको र घरको काम छुटेको हाम्रो पीडा कसले सुन्छ ? छत्रेश्वरी गाउँपालिकाका पूर्णबहादुर बस्नेत अंशबन्डाका लागि साउन १३ गते मालपोत कार्यालय पुगे। तर, सातासम्म उनले सेवा पाएनन्। सामान्यतया एक दुई दिनमा सम्पन्न हुने काम अनलाइन सिस्टमकै कारण दोहोरो र ढिलो हुने गरेको उनको तर्क छ। उनले भने, कर्मचारी काम कम्प्युटरले गर्ने हो, हाम्रो हातमा केही छैन भन्नुहुन्छ, हामी कति दिन सदरमुकाम बस्नु ? कर्मचारीले अनलाइन सिस्टमबारे थाहा नपाएर काम ढिलाइ गरेका हुन्। त्रिवेणी गाउँपालिका६ की कमला विक पनि जग्गा रोक्का गर्न मालपोत धाउन थालेको पाँच दिन बित्यो। पहिले जग्गा रोक्का गर्न पनि यति धेरै दिन लाग्दैनथ्यो, उनले भनिन्, अहिलेको अनलाइनभन्दा पहिलेकै लिखित सिस्टम ठीक थियो। अनलाइनमा काम गर्न जान्दैनन् कर्मचारी अनलाइन सिस्टमले सेवा प्रवाहमा समस्या भएको मालपोत कार्यालय सल्यानले स्विकारेको छ। विषयगत शाखाका सबै कर्मचारी अनलाइन सिस्टममा काम गर्न जान्दैनन्, कर्मचारी दीपक बुढाथोकीले भने, झन् त नयाँ र कम्प्युटर राम्रोसँग नजान्ने कर्मचारीलाई काममा तनाव हुन्छ। डाटा इन्ट्री गर्ने क्रममा नजान्दा कतिपय अवस्थामा कम्प्युटरबाट डाटा नै हराउने गरेकाले पनि पुनः उही काम गर्नुपर्दा ढिलाइ हुने गरेको उनले बताए। निमित्त कार्यालय प्रमुख शोभाकर न्यौपानेका अनुसार हस्तलिखित तथा अफलाइन सेवामार्फत काम गर्दा कर्मचारीले छिटो सक्ने गर्छन्। अनलाइन सिस्टममा बानी नपरेको र नजान्दा पनि ढिलाइ हुने गरेको उनको भनाइ छ। १२ जनाको दरबन्दी रहेको कार्यालयमा एक नायब सुब्बा, दुई खरिदार र केही करार कर्मचारी मात्र हुँदा कर्मचारी अभावले सेवाग्राहीलाई सहज तथा छिटोछरितो सेवा दिन नसकिएको उनले बताए ।"
एक महिनामै उप्कियो कालोपत्रे,"मिना बुढाथोकी सल्यान : कर्णाली प्रदेशको राजधानी सुर्खेत जोड्ने सल्यानको खलंगाकुपिन्डेबालुवासंग्रही सडकको कालोपत्रे केही दिनमै उप्किएको छ। गत असारमा गरिएको कालोपत्रे साउने झरीले उप्काएको छ। बजेट सिध्याउन हतारहतारमा गरिएको सडकको कालोपत्रे वर्षात सुरु हुनासाथ उप्किन सुरु गरेको हो। राष्ट्रिय ग्रामीण यातायात सुदृढीकरण कार्यक्रम अन्तर्गत निर्माण गरिएको कालोपत्रे अधिकांश ठाउँमा वर्षातको पानीले बगाएको छ। असारमा पानी पर्दापर्दै कालोपत्रे गरिएकाले केही दिनमै उप्किएको स्थानीयले बताएका छन्। खलंगादेखि कुपिण्डे हुँदै बालुवासंग्रही जोड्ने साढे ३२ किलोमिटर सडक आधा कालोपत्रे र आधा ग्राबेल गर्न सन्तोषी लोहनी जेभी कम्पनीले २०७२ देखि काम गर्दै आएको छ। कम्पनीले दर्जनभन्दा बढी स्थानमा गरेको कालोपत्रे केही दिनमै उक्किएको ज्यामिरेका स्थानीय लालबहादुर ऐरीले बताए। उनले भने, बजेट सिध्याउन रातारात कम अलकत्रा हालेर कालोपत्रे गरियो, पातलो र गुणस्तरहीन भएकाले एक महिना नकट्दै उप्किएको हो। स्थानीयले ठेकेदारले मापदण्डअनुसार काम नगरेको आरोप लगाएका छन्। यस्तै बन्गाड कुपिन्डे नगरपालिकाको जयतपानीदेखि ज्यामिरेसम्म कालोपत्रे गरिएको सडक वर्षातको पानीले बगाउनुका साथै नालासमेत भत्किएको स्थानीय नवराज शाहीले बताए। निर्माण कम्पनीका इन्जिनियर सुधन पन्तले जयतपानीदेखि ज्यामिरेसम्म जंगल भएकाले घाम कम लाग्ने हुँदा तापक्रम नपुगेकै कारण कालोपत्रे वर्षातले भत्किएको बताए। कालोपत्रे सुक्न नपाउँदै गाडी गुडाउँदा भारत भारले अलकत्रा उप्किएको हो उनले भने, सडक ठाडो भएकाले कालोपत्रे नटिक्दा एक लेयर हालेका थियौं, अर्को लेयर हाल्न नपाउँदै वर्षा सुरु भएपछि उप्कियो। भौतिक पूर्वाधार विकास कार्यालय सुर्खेतका इन्जिनियर तथा खलंगा बालुवासंग्रही सडकका प्रोजेक्ट म्यानेजर गोविन्द महतराले ठेकेदारले काम ढिला सुरु गर्दा समस्या भएको बताए। कालोपत्रे उकिकएको ठाउँमा पुनः मर्मत र डबल ओटासिल गरेपछि मात्रै भुक्तानी पाइने दाबी गरे। दुई वर्षभित्र सम्पन्न गर्नेगरी २०७२ मा सुरु भएको योजना १५ महिना ढिलो गरी सम्पन्न भएको छ। २४ करोड ६१ लाख बजेटमा काम सम्पन्न गर्ने सम्झौता भएको हो। अहिले यो सडकखण्डमा साना सवारी साधन सञ्चालन भए पनि ठूला सवारी भने बन्द छन्। वर्षेनी कालोपत्रे गरिन्छ बसन्तपुरम्याङलुङ सडक ओखलढुंगारुम्जाटार सडक कालोपत्रेको काम अधुरै कालोपत्रे गरिएको लुइँटेलभञ्ज्याङ भच्चेक सडक भत्कियो १० दिनमै कालोपत्रे सडकको बेहाल पूर्वाधार निर्माणमा बेथिति, कालोपत्रेको २० दिनमै खाल्डो मदन भण्डारी लोकमार्गको निर्माण नसकिँदै कालोपत्रे उप्कियो"
फ्रान्सेली महिला खोलामा बेपत्ता,"नुवाकोट : खोलाले बगाएर नेपालचीन सीमा रसुवागढी नजिकै एक फ्रान्सेली महिला बेपत्ता भएकी छन् । काठमाडौंबाट नुवाकोट हुँदै रसुवा प्रवेश गरेकी ७१ वर्षीया फ्रान्सेली नागरिक हरतिङ्गेर इल्फ्रेड बिहीबार बिहान पौने ११ बजे खुट्टा धुन खोलामा जाँदा बगाएर बेपत्ता भएकी हुन्। काठमाडौंबाट रसुवागढी हुंदै चीनको मानसरोवर जाने क्रममा इल्फ्रेड टिमुरेको घट्टेखोलाबाट बिहीबारदेखि बेपत्ता भएको र उनको खोजी भइरहेको जिल्ला प्रहरी कार्यालय रसुवाका प्रवक्ता तथा प्रहरी निरीक्षक ओमप्रकाश वाग्लेले जानकारी दिए । उनी साथीहरुसँग रसुवागढी हुँदै चीनको मानसरोवर जाँदै थिइन् । घट्टेखोलामा फ्रान्सेली नागरिक बगाएर बेपत्ता भएको जानकारी पाएपछि उद्धारका लागि सीमाक्षेत्रको सुरक्षामा तैनाथ नेपाल प्रहरी, सशस्त्र प्रहरी र नेपाली सेना तथा स्थानीयवासी परिचालन गरिएको प्रमुख जिल्ला अधिकारी अर्जुन भण्डारीले जानकारी दिए । गृह मन्त्रालयमासमेत सो घटनाको जानकारी गराइएकाले हेलिकप्टरमार्फत खोजी उद्धार हुने भएको छ । ठाडो खोलामा वर्षायामको पानीको बाहव तीब्र रहेको र घटनास्थल भोटेकोशी नजिकै गहिरो खोच र भौगोलिक विकटजस्ता समस्या भए पनि सुरक्षाकर्मीद्वारा तदारूक्ताका साथ खोज्ने काम भइरहेको प्रजिअ भण्डारीले बताए । ती महिला काठमाडौंको सत्यम टुर एण्ड ट्रावलमार्फत मानसरोवर जाँदै गरेकी प्रहरीले बताएको छ । रसुवागढी हुँदै मानसरोवर जाने यात्रीका लागि छोटो दुरी भएका कारण सोही मार्ग प्रयोग भइरहेको छ ।"
गुठी कर्मचारीमा कारबाहीको त्रास,"काठमाडौं : गुठी संस्थानका कर्मचारीले जागिर छाड्न थालेका छन्। बालुवाटारको ललिता निवाससँगै गुठी जग्गा हिनामिनामा मुछिन थालेपछि कर्मचारीमा त्रास बढेको छ। यही महिना ६ कर्मचारीले राजीनामा दिएका छन्। उनीहरूको राजीनामा स्वीकृत भएको संस्थानकी सहायक प्रशासक खिमा वलीले बताएकी छन्। उनका अनुसार रामकुमार घिमिरे, वासुदेव पौडेल, बद्री सुवेदी, रामेश्वर बिडारी, जगलसिंह ठगुन्ना र राधामैया बाँस्कोटाले जागिर छाडेका हुन्। संस्थानका महोत्तरी प्रमुख तुलदेव चौधरी पनि राजीनामा दिनेको सूचीमा छन्। सेवा अवधि सकिन लागेका कारण राजीनामा दिएको सहायक प्रशासक वलीले बताइन्। उनीहरूले ३० देखि ४० वर्ष सेवा गरेका छन्। संस्थान स्रोतले भने भ्रष्टाचार मुद्दामा अख्तियार दुरुपयोग अनुसन्धान आयोगले छानबिन थालेपछि कर्मचारी त्रसित भएका छन्। कारबाही हुने डरले राजीनामा दिएका हुन्, एक कर्मचारीले भने, अख्तियारको डरले नै हो उनीहरूले राजीनामा दिएको। संस्थानको केन्द्रीय कार्यालयसहित देशभर १० शाखा कार्यालय छन्। धनुषा, महोत्तरी, पर्सा, काभ्रेपलाञ्चोक, ललितपुर, भक्तपुर, काठमाडौंलगायत स्थानमा गुठी कार्यालय छन्। केन्द्रीय लगत तथा अभिलेख शाखा भद्रकालीमा छ। संस्थानमा दरबन्दीको आधा मात्रै कर्मचारी छन्। १ सय ५५ जनाको दरबन्दी छ। ८२ जना मात्रै कार्यरत छन्। संस्थान रित्तिन लागेको जानकारी प्रवक्ता सरोज थपलियाले दिए। संस्थानमा न्यून मात्रै कर्मचारी छन्, प्रवक्ता थपलियाले भने, कोही राजीनामा दिएर गए, कोही अवकाश भए। बालुवाटार जग्गा प्रकरणमा तीन पूर्वप्रशासकसहित २४ जना मुछिएका छन्। उनीहरूमाथि अख्तियारले अनुसन्धान गरिरहेको छ। पूर्वप्रशासक बलिरामप्रसाद साह, सेमन्तराज चापागाईं र दिलीप भट्टसहित दुई उपप्रशासक पनि अनुसन्धानको दायरामा छन्। नेपाल सरकारको २०६९ असोज १८ गतेको निर्णयअनुसार संस्थानाट २०६९ माघ ५ गते भएको निर्णयमा साबिक चार कित्ता जग्गा पशुपति टिकिन्छा गुठीको नाममा कायम भएको पाइएको छ। उक्त निर्णय गुठीका तत्कालीन प्रशासक साहले गरेका थिए। यसको फाइल अगाडि बढाउने काम चापागाईं र भट्टले गरेको पाइएको छ। दुईपटक भएको नापीमा भने कतै पनि टिकिन्छा गुठीको नाम उल्लेख पाइँदैन। संस्थानले नभएको गुठी कायम गरी व्यक्तिका नाममा गरेको शारदाप्रसाद त्रिताल प्रतिवेदनमा उल्लेख छ। सुवर्णशमशेरको हकदारका नाममा २०२१ असार ३० मा कायम भएको २ सय ९६ रोपनी जग्गामा टिकिन्छा गुठीको नामनिशाना कतै उल्लेख देखिएको छैन। बालुवाटारको राजकुलो र खेतलाई गुठी कायम गरेको अभियोगमा संस्थानका पदाधिकारी र कर्मचारीमाथि अख्तियारले अनुसन्धान गरिरहेको छ।"
हिमपात पीडित किसानको ८७ लाख राहत बजेट खै ?,"मुस्ताङ : मुस्ताङबाट निर्वाचित प्रतिनिधि सभासभा सदस्य प्रेमप्रसाद तुलाचनले गत हिउँदमा हिमपातले आहत मुस्ताङ र मनाङका पशुपालक किसानलाई राहत वितरण कार्यमा ढिलाई हुनु दुर्भाग्यपूर्ण भएको बताएका छन्। बिहीबार प्रतिनिधिसभाको बैठकमा बोल्दै सांसद तुलाचनले हिमपात पीडित किसानको नाममा विनियोजन गर्ने भनिएको ८७ लाख बजेट कहाँ अड्कियो भनी प्रश्न राखे। गत वर्ष ८ पटकसम्म भारी मात्रामा हिमपात हुँदा उपल्लो मुस्ताङ र तल्लो मुस्ताङका पशुपालक किसानका करिब ५ हजारभन्दा बढी भेडा, च्याङ्ग्रा, याक,चौरी लगायतका पशुचौपाय क्षति भएको थियो । क्षतिको प्रमाणिकरण स्थानीय प्रशासनले गरिसकेको स्मरणः गर्दै सांसद तुलाचनले पशु चौपाया प्रतिवेदनका प्रतिलिपिहरु प्रधानमन्त्री, गृहमन्त्री, अर्थमन्त्री र कृषि मन्त्रीलाई पठाएको भएपनि राहत वितरण गर्ने कार्यक्रमलाई कसले छेक्यो भनि प्रश्न गरे ? उनले हिमपात पीडित किसानलाई ६ महिना बितिसक्दासमेत राहत बाड्ने सुरसार नभएको प्रति दुख व्यक्त गर्दै यथाशिघ्र पहल गर्न सभामुखको ध्यानाकर्षण गराए। म अत्यन्तै लज्जित भएको छु। जिल्लामा पुगेर मुख देखाउन लायक भइन ,सांसद तुलाचनले भने प्रदेशका मन्त्रीले मुस्ताङमा पुगेर राहत बाँडे, म भने जनतालाई आश्वासन मात्रै दिइरहेको छु। गण्डकी प्रदेशका भूमी व्यवस्था तथा कृषि मन्त्री लेखबहादुर थापा गत असारमा हिमपात पीडित किसानलाई राहत वितरण गर्न मुस्ताङ आएका थिए। उनले करिब ५ हजार किसानलाई ५० लाख राहत वितरण गरेका थिए। संघीय सरकारबाट राहत वितरण भएको छैन। चट्टान खस्दा दुई गोठालासहित दुई सय भेडा पुरिए हिमपातले मुस्ताङको एकै गाउँपालिकामा १३ सय चौपाया मरे हिमपातले मुस्ताङ र मनाङमा २५ सय बढी चौपाया मरे चट्याङ लागेर २८ भेडा मरे हिपातले चौपाया मरेपछि : चौपाया किसानलाई प्रदेश सरकारबाट २० लाख राहात चट्याङबाट एकै ठाउँमा ३८ वटा भेडाबाख्रा मरे भालुको आग्रमणमा परी २१ भेडा मरे कोशी टप्पुमा ४४ चौपाया मरे, १०० विरामी"
हातहतियार र विष्फोटक पदार्थसहित २ जना पक्राउ,"स्याङ्जा : प्रहरीले हातहतियार र विष्फोटक सामग्रीसहित दुई जनालाई पक्राउ गरेको छ। गल्याङ नगरपालिका वडा नम्बर ३ गल्याङ बजारबाट उनीहरु पक्राउ परेका हुन् । पक्राउ पर्नेमा भीरकोट नगरपालिका वडा नम्बर ९ काशिव दर्लामी र वालिङ नगरपालिका वडा नम्बर ९ का मोहन सिंजार्ली छन्। उनीहरुको साथबाट नेत्रविक्रम चन्द विप्लव नेतृत्वको नेकपाका दस्तावेज र केन्द्रीय समितिको लेटर प्याडमा विभिन्न व्यक्तिहरुका नाममा ५० लाख माग गरेको १८ थान लेटर प्याडसमेत फेला परेको स्याङजाका प्रहरी उपरीक्षक राजकुमार लम्सालले जानकारी दिए। भीरकोट नगरपालिका ९ निवासी ४६ वर्षीय दर्लामीको गोठबाट एउटा एयर गन, बम जस्तो देखिने आइडी ५ वटा, चन्दा उठाउन प्रयोग गरिने रसिद प्याड एउटा, सदस्यता ३ थान, नेकपाका दस्तावेदसमेत फेला परेको लम्सालले जानकारी दिए। गल्याङ नगरपालिकामा शंकास्पद गतिविधिमा संलग्न रहेको देखेपछि प्रहरीले उनीहरुमाथि निगरानी बढाएको थियो। खानतलासी गर्दा प्रतिबन्धित नेकपाका दस्तावेज भेटेपछि विप्लवकै कार्यकर्ता भएको अनुमान गर्दै उनीहरु माथि थप अनुसन्धान भइरहेको प्रहरी निरीक्षक बिजयकुमार सिंहले जानकारी दिए।"
"धादिङ दुर्घटना अपडेट : मृत्यु हुनेको संख्या ९ पुग्यो, २० जना बेपत्ता","मलंगवा : सर्लाहीको मलंगवाबाट काठमाडौं जादैं गरेको बस धादिङको सलाङघाटस्थित त्रिशुली नदीमा खस्दा मृत्यु हुनेको संख्या ९ पुगेको छ। ४२ जना यात्रु र ३ जना बस स्टाफ बोकेको ना ६ ख ७४६९ नम्बरको सृष्टि डिलक्स शुक्रबार बिहान ३:३० बजे खसेको थियो । बसमा सवार २० जना अहिलेसम्म हराइरहेका छन् भने १६ जनाको जिवितै उद्धार गरिएको छ। दुर्घटनामा मृत्यु भएका मलंगवा नगरपालिका ७ का जगरनाथ राय यादव, हरिवनका विनोदप्रसाद उप्रेती, मलंगवाका सुनिल श्रीवास्तव, उनको श्रीमती निमा श्रीवास्तव, स्थान खुल्न नसकेका अजय दास र बिजय कुर्मीको पहिचान भएको प्रहरीले जनाएको छ । अझै ३ जनाको सनाखत हुन नसकेको जिल्ला प्रहरी कार्यालय सर्लाहीले जनाएको छ । मृतक श्रीवास्तव दम्पतीको शव भरतपुर अस्पतालमा र अन्यको शव धादिङको गजुरीमा राखिएको जिल्ला प्रहरी कार्यालय सर्लाहीले जानकारी दिएको छ। 'घटनास्थलमा तीन जनाको शव भेटिएको थियो।' इलाका प्रहरी कार्यालय गजुरीका डिएसपी खगेन्द्र खड्काले भने,'त्रिशुली नदीको चितवनस्थित मुंगलिनमा दुई, तनहुँको देवघाटमा दुई, धादिङको चिरौदीमा एक र अर्को एक जनाको शव फेला परेको छ।' बसमा यात्रारत केही यात्रुहरु बगाएको आशंकामा राजमार्ग क्षेत्रका सबै प्रहरी युनिटहरुलाई नदी किनारहरुमा निगरानी बढाउन निर्देशन दिइएको जिल्ला प्रहरी कार्यालय धादिङका सुचना अधिकारी प्रहरी निरीक्षक भोलामान सिंह अधिकारीले बताए । घटनास्थलको प्रारम्भिक अध्ययन गर्दा चालक निदाएको हुन सक्ने जिल्ला ट्राफिक प्रहरी धादिङका इन्स्पेक्टर नेत्रप्रसाद भट्टले बताए । दुर्घटनास्थल नजिकै ठूलो घुम्ती पनि छैन । भट्टले भने, त्यस्तो ओरालो बाटो पनि हैन, कम जोखिम भएको ठाउँमा दुर्घटना भएको देखिएकाले चालक निदाएको हुनसक्छ । रात्री बसमा दुईजना चालक अनिवार्य हुनुपर्ने नियमानुसार चालक देखिएपनि परिवर्तन भए नभएको पुष्टी नभएको उनले बताए । दुर्घटनामा घाइते भएका १६ मध्ये ७ जनाको काठमाडौंमा सामान्य उपचारपश्चात डिस्चार्ज गरिएको छ। ९ जनामध्ये ८ जनाको ट्रमा सेन्टरमा र एक जनाको उपचार कहाँ भइरहेको जानकारी नभएको प्रहरीले जनाएको छ। डिस्चार्ज हुनेहरुमा गम्हरियाका दिनेश ठाकुर, हरिपुरका भोगेन्द्र चौधरी, औरहीका राहुल महतो, हरिपुरका अमृत लामा, जमुनियाका भुपेन्द्र कुमार यादव, कबिलासीका बिजय राय यादव, भारत बिहार सीतामढीका धिरेन्द्र यादव रहेका छन्। धादिङ दुर्घटना अपडेट : बसमा ४५ जना, ३ काे मृत्यु, १६ को उद्धार त्रिशूली बस दुर्घटनाका घाइते भन्छन् : रुखको बुटो समातेर गुहार मागेँ त्रिशूली बस दुर्घटना : एकै परिवारका ३ बेपत्ता, अधुरै रहयो डाक्टर बनाउने सपना"
"नुहाउन गएका दुई युवा डुबेर बेपत्ता, स्थानीयले लगाए स्काभेटरमा आगो",धादिङ : धादिङको दरिगांल खोलामा डुबेर दुई युवा बेपत्ता भएका छन्। शनिबार बिहान गजुरी गाउँपालिका वडा नम्बर ६ स्थित दरिगांल खोलामा नुहाउन गएका सुमन स्याङ्तान (२२) र भीम घलाङ (२१) खोलामा डुबेर बेपत्ता भएका हुन्। उनीहरूसँगै नुहाउन गएका अरु दुईजनाले भने पौडेर ज्यान जोगाएका छन्। घटना बिहान १० बजेतिरको हो। अहिले आक्रोशित स्थानीयबासीले खोलामा बालुवा ढुंगा निकाल्न प्रयोग हुँदै आएका दुईवटा स्काभेटरमा आगो लगाइदिएका छन्। स्थानीयले अरु स्काभेटरमा पनि तोडफोड गर्न थालेपछि प्रहरीले नियन्त्रणको प्रयास गरिरहेको छ। तर स्थानीयवासीहरू ठूलो संख्यामा भएकाले प्रहरीले उनीहरूलाई रोक्न सकेको छैन। खोलामा जथाभावी उत्खनन् गरेका कारण यस्ता घटना हुने गरेको उनीहरूले आरोप लगाएका छन्।
सिक्री लुटेर भाग्ने गिरोह प्रहरीको फन्दामा,"काठमाडौं : मानिसहरुले लगाएका सुनका सिक्री खोसेर भाग्ने गिराेह प्रहरीकाे फन्दामा परेकाे छ। काठमाडौं प्रहरी परिसरबाट खटिएको विशेष टोलीले शुक्रबार ३ जनाकाे समूहलाई वसुन्धारा र ललितपुरबाट पक्राउ गरेको हाे। पक्राउ पर्नेमा टमबहादुर सुनुवार, टलकबहादुर रायमाझी र देवासिस दोलही रहेका परिषरका प्रवक्ता डीएसपी होबिन्द्र बोगटीले जानकारी दिए। विगत केही समयदेखि काठमाडौंका विभिन्न स्थानहरुमा मोटरसाइकल सवार व्यक्तिहरुले पैदल हिडिरहेका महिलाको सिक्री लुट्ने गरेको मौखिक उजुरी आएपछि हामीले अनुसन्धान थालेका थियौं, बोगटीले भने,सिक्री लुट्ने काममा यिनीहरु संलग्न भएको थाहा पाएपछि हामीले पक्राउ गरेका हौं। अनुसन्धानका क्रममा १० जना भन्दा बढी व्यक्तिहरुको घाँटीबाट उनीहरुले सुनका सिक्री लुटेको खुलेको छ। पक्राउ परेका मध्ये टम वहादुर सुनुवार र टलक वहादुर रायमाझी पहिले पनि यस्तै घटनामा ३ वर्ष जेल सजाय भुक्तान गरिसकेको प्रहरीले जनाएको छ। पक्राउ गरिएका व्यक्तिबाट प्रहरीले लुटिएका सिक्री विक्रिबाट प्राप्त २ लाख ५० हजार ५०० नगद, सिक्रि लुटन प्रयोग भएको बा २९ प ७२७६ नम्बरको मोटरसाइल, एउटा सिक्री, एउटा सुन जोख्न प्रयोग गरिने तौल मेशिन, ५वटा मोबाइल र लुट्न प्रयोग गरिने कपडा तथा हेलमेटहरु समेत बरामद गरेको छ।"
एक तिहाइ निजी आवास बनेन,"बेनी : दुई वर्षअघि पहिलो किस्ता वापतको ५० हजार रुपैयाँका दरले अनुदान लगेका म्याग्दीका एक तिहाइ भूकम्पपीडितले अझै निजी आवास पुनर्निर्माण गर्न सकेका छैनन्। २०७२ वैशाख १२ गतेको भुकम्पले घर भत्किएर राष्ट्रिय पुनर्निर्माण प्राधिकरणसँग सम्झौता गरी पहिलो किस्ता अनुदान लगेका ७ सय ९६ मध्य २ सय ७० जना दोस्रो किस्ता लिन नआएको प्राधिकरणले जनाएको छ। आवास पुनर्निर्माण सकेर तेस्रो तथा अन्तिम किस्ता अनुदान लैजाने पीडितको संख्या ३ सय २६ रहेको प्राधिकरणका जिल्ला आयोजना कार्यान्वयन इकाइ प्रमुख शिवराम गेलालले जानकारी दिए। दोस्रो किस्ता लगेर तेस्रो किस्ता लिन बाँकी ५३ वटा घर पुनर्निर्माणका क्रममा छन्, उनले भने, दुई वर्षसम्म पनि पुनर्निर्माणको काम सुरु नगरेकालाई लगेको अनुदान फिर्ता गर्न ताकेता गरेका छौं। अनुदान लगेर घर नबनाएकालाई २०७६ भदौ मसान्तभित्र रकम फिर्ता गर्न समय दिएर स्थानीय तह र वडामार्फत ताकेता गरिएको गेलालले बताए। २ जनाले अनुदान फिर्ता गरेका छन भने सम्झौता नगरेका ८० जनालाई भुकम्पपीडितको लाभग्राही सूचिबाट हटाइएको छ। बेनी नगरपालिका८ कालीपुल घर भएकी महिला, बालबालिका तथा जेष्ठ नागरिकमन्त्री थममाया थापा र मालिका गाउँपालिका४ धनबहादुर घर्तीले घर बनाउन नसकेपछि पहिलो किस्तावापत लगेको ५० हजार रुपैयाँ राज्य कोषमा फिर्ता गरेका छन्। प्राविधिक आउनुअघि बनेका एक सय ४७ वटा घर धनीलाई प्राधिकरणको पछिल्लो निर्णयअनुसार एक लाख रुपैयाँका दरले अनुदान उपलब्ध गराइने भएको छ। २०७३ पुसमा इञ्जिनियर परिचालन गरेर एक हजार तीन सय ५० घर सर्वेक्षण गरिए पनि ८ सय ७२ जना लाभग्राही पहिचान भएका थिए। छुटको गुनासो दर्ता गराएका ५ सय ३३ जना पीडितको घर गत जेठमा पुनःसर्वेक्षण गरिएको थियो। २०७३ चैतदेखि सम्झौता र २०७४ मंसिरदेखि पीडितको खातामा अनुदान पठाएर निजी आवास पुनर्निर्माण सुरु गरिएको थियो। दोस्रो किस्तावापत डीपीसी गरेपछि एक लाख ५० हजार र भवन बनाएपछि अन्तिम किस्तावापत एक लाख रुपैयाँ अनुदान उपलब्ध गराउने व्यवस्था छ। बेनी नगरपालिका३ को तोराखेत, रघुगंगा गाउापालिकाको चौरखानी, रायखोर, धवलागिरी गाउँपालिकाको खोरिया र लम्सुङमा भूकम्पका कारण जमिन धाँजा फाटेर बस्ती नै जोखिममा देखिएकाले उक्त क्षेत्रको भौगर्भिक अध्ययन गर्न राष्ट्रिय पुनर्निर्माण प्राधिकरणलाई अनुरोध गरिएको छ। यसअघि प्राधिकरणको अध्ययन टोलीले बेनी नगरपालिका१० पात्लेखेतको बान्द्रे पहिरोको जोखिममा रहेका ६२ घरलाई सुरक्षित ठाउँमा स्थानान्तरणको सुझाव दिएको थियो। भूकम्पले क्षति पुयाएका ९७ मध्ये ०७३७४ मा ४ वटा र ०७४७५ मा पाँच वटा भवन पुनर्निर्माण भएका छन्। ०७५७६ मा २० वटा कक्षा कोठा भवन पुनर्निर्माण सुरु भएकोमा सात वटा दुई कोठे, दुई वटा तीन कोठे र दुई वटा चार कोठे भवन बनेका छन्। गत महिनामा प्राप्त दुई कोठे १० वटा, तीन कोठे दुई वटा र चार कोठे १२ वटा भवन योजना विद्यालयलाई वितरण गरी सम्झौता तयारी गरिएको छ। २१ वटा विद्यालयमा शौचालय निर्माण गर्ने कोटा आएकोमा १९ वटा वितरण गरिएको छ। गत आर्थिक वर्षमा कुल ३८ करोड ६६ लाख ८० हजार रुपैयाँ बजेट भएको इकाइले हालसम्म २३ करोड ६८ लाख ६९ हजार १४१ रुपैयाँ खर्च गरेको छ।"
धादिङको दरिगांल खोलामा डुबेर बेपत्ता दुई युवाको शव भेटियो,"धादिङ : धादिङको दरिगांल खोलामा डुबेर बेपत्ता भएका दुई युवा बेपत्ता भएका छन्। शनिबार बिहान गजुरी गाउँपालिका६ स्थित दरिगांल खोलामा नुहाउन गएका २२ वर्षीय सुमन स्याङ्तान र २१ वर्षीय भीम घलाङ डुबेर बेपत्ता भएका थिए। उनीहरूसँगै नुहाउन गएका अरु दुईजनाले भने पौडेर ज्यान जोगाएका थिए। शनिबार बिहान १० बजेतिर डुबेका युवाको शव स्थानीयले दिउँसो २ बजेपछि निकालेका हुन्। खोलामा डुबेर दुई युवक बेपत्ता भएपछि आक्रोशित स्थानीयबासीले खोलामा बालुवा ढुंगा निकाल्न प्रयोग हुँदै आएका दुईवटा स्काभेटरमा आगजनी गरेका थिए। स्थानीयले अरु स्काभेटरमा पनि तोडफोड गर्न थालेपछि प्रहरीले नियन्त्रणको प्रयास गरिरहेको थियो। खोलामा जथाभावी उत्खनन् गरेका कारण यस्ता घटना हुने गरेको स्थानीयको आरोप छ। प्रहरीले भने यो विषयमा अनुसन्धान भइरहेको बताएको छ। नुहाउन गएका दुई युवा डुबेर बेपत्ता, स्थानीयले लगाए स्काभेटरमा आगो"
"वीरेन्द्र परिवारको २१,५६३ रोपनी जग्गा ट्रस्टमा","काठमाडौं : पूर्वराजा वीरेन्द्र र उनको परिवारका नामको २१ हजार पाँच सय ६३ रोपनी जग्गा नेपाल ट्रस्टमा आएको छ । ती जग्गा सदुपयोग हुन नसक्दा बेवारिसे बनेको छ । काठमाडौंको चार हजार चार सय ३८ रोपनी ९ आना र धादिङको १५ हजार १०१ रोपनी ११ आना २ पैसा १ दाम ट्रस्टको नाममा आएको हो । यसैगरी भक्तपुर, ललितपुर, नुवाकोट, धनकुटा, मकवानपुर, काभ्रे, सुर्खेत, कास्की, चितवन, सिन्धुपाल्चोकमा पूर्वराजा वीरेन्द्र, तत्कालीन रानी ऐश्वर्य, युवराज दीपेन्द्र र अधिराजकुमार निराजनका नाममा रहेका जग्गाको स्वामित्व ट्रस्टको नाममा ल्याइएको छ । ट्रस्टमा ल्याएको जग्गा व्यवस्थापन हुन भने सकेको छैन । ट्रस्टमा आएको जग्गामध्ये कोही लिजमा दिइएको छ कोही भाडामा छ, कोही जग्गा कब्जा गरिएको छ । कतिपय स्थानमा सरकारी कार्यालय बसेका छन् कति स्थानका जग्गा बेवारिसे छ। लिजमा कहाँ कति ? काठमाडौंको गोकर्णमा ट्रस्टका नाममा ३९७१ रोपनी ३ पैसा ३ दाम जग्गा छ । यसमध्ये २९७१ रोपनी ६ आना ३ पैसा १ दाम जग्गा लिजमा दिइएको छ । वीरेन्द्र जीवित रहँदै एलएम सुवीर ब्रदर्स (नेपाल) प्रालि काठमाडौं र यती होल्डिङ्स प्रालिलाई लिजमा दिइएको थियो । २०६७ वैशाख ५ गते ट्रस्टले लिजको पुनः सम्झौता गरेको छ । नयाँ सम्झौताअनुसार २०२५ मंसिर १५ गतेसम्मका लागि लिजमा दिइएको छ । १८ औंदेखि २० औं वर्षसम्म १ लाख ६० हजार, २१ देखि २५ औं वर्षसम्म २ लाख ४० हजार र २६ आंैदेखि ३० औं वर्षसम्म २ लाख ६० हजार वार्षिक भाडा तय गरिएको छ । गोकर्णको केही जग्गा भूमाफियाले कब्जा गरेका छन् भने केही स्थानीयले मिचेका छन् । कमलादीमा ट्रस्टको ५ रोपनी २ पैसा जग्गामा काठमाडौं प्लाजाको भवन छ । कन्सेप्ट डेभलपर्स प्रालिले २०५० असार ३ गते यो जग्गा लिजमा लिएको थियो । २०६६ पुस २३ गते लिज पुनः सम्झौता गरिएको छ । सम्झौतामा २०६७ असार ३ देखि २०७२ असार २ सम्म ६१ लाख र २०७२ असार ३ देखि २०७७ असार २ सम्म ७५ लाख रुपैयाँ वार्षिक भाडा तोकिएको छ । ट्रस्टको लाजिम्पाटमा रहेको ६ रोपनी १३ आना १ दाम जमिनमा स्ट्यान्डर्ड चार्टर्ड बंैक नेपाल लिमिटेड बसेको छ । बैंकले सन् २००५ मा १५ वर्षका लागि लिज सम्झौता गरेको छ । जुन २०१२ देखि ३१ मे २०१४ सम्म ७५ लाख ५६ लाख, जुन २०१४ देखि ३१ मे २०१६ सम्म ८४ लाख, जुन २०१६ देखि ३१ मे २०१८ सम्म ९३ लाख, जुन २०१८ देखि ३१ मे २०२१ सम्म १ करोड ३ लाख र जुन २०२० देखि ३१ मे २०२१ सम्म एक करोड १५ लाख रुपयाँ भाडा तोकिएको छ । टेकुस्थित बिजनेस पार्क पनि न्यून मूल्यमा लिजमा दिइएको छ । १९ रोपनी १२ आनामा फैलिएको बिजनेस पार्कले वार्षिक ४० लाख रुपैयाँ भाडा तिर्छ । पार्कले २०५३ चैत २८ देखि २०८३ चैत २७ सम्म ३० वर्षका लागि लिजमा लिएको हो । २०६६ माघ ५ गते लिज पुनः सम्झौता गरिएको छ । जसअनुसार २०६९ देखि २०७३ सम्म ३० लाख, २०७४ देखि २०७८ सम्म ४० लाख र २०८९ देखि २०८२ सम्म ५० लाख भाडा तोकिएको छ । नियमविपरीत लिज दरबारमार्गस्थित १ रोपनी १४ आना १ पैसा जग्गा ट्रस्टले ऐनविपरीत थामसेर्कु ट्रेकिङ प्रालिलाई लिजमा दिएको छ । ट्रस्टको जग्गा शिक्षा र स्वास्थ्यको प्रयोजनका लागि मात्रै उपभोग गर्ने ट्रस्ट ऐन २०६४ मा व्यवस्था छ । तर त्यहाँ सर्केुले व्यापारिक भवन बनाइरहेको छ । ट्रस्टले थामसेर्कुसँग २०७४ जेठ १४ देखि २१०४ जेठ १३ सम्म ३० वर्षका लागि लिज सम्झौता गरेको छ । २०७४ देखि २०७७ सम्म ५० लाख, २०७८ देखि २०८१ सम्म चार करोड ५० लाख, २०८२ देखि २०८६ सम्म चार करोड ५४ लाख ५० हजार, २०८७ देखि २०९१ सम्म चार करोड ५९ लाख २२ हजार पाँच सय, २०९२ देखि २०९६ सम्म चार करोड ६४ लाख १८ हजार ६२५, २०९७ देखि २१०१ सम्मका लागि चार करोड ६९ लाख ३९ हजार ५५६ र २१०२ देखि २१०४ सम्म ११ करोड ८७ लाख १६ हजार ३३५ रुपैयाँ भाडा तोकिएको छ । ताहाचल र कमलादीस्थित जग्गा लिजमा दिने प्रक्रिया अन्तिम चरणमा पुगेको ट्रस्टले जनाएको छ । भाडामा कति ? सोल्टी आउटर कम्प्लेक्स कालीमाटीलाई ५ रोपनी ६ आना २ पैसा आधा दाम जग्गा भाडा दिइएको छ । काठमाडौं सोल्टीमोडमा रहेको पाँच सटरलाई मासिक ६७ हजार ५० का दरले भाडामा दिइएको छ । एउटा सटर मासिक २५ हजारका दरले दिइएको छ । अर्को एउटा सटर प्रतिमहिना ३६ हजार तीन सयमा दरमा भाडामा दिइएको ट्रस्टले जनाएको छ । कम्प्लेक्सबाट भाडाबापत ट्रस्टले १५ लाख ४५ हजार ६ सय रुपैयाँ वार्षिक आम्दानी गर्दै आएको छ । सोल्टीमोड रेडक्रस मार्गस्थित सार्वजनिक खरिद तथा अनुगमन कार्यालय पनि ट्रस्टकै जग्गामा छ । कार्यालयले ट्रस्टलाई वार्षिक १२ लाख भाडा बुझाउँछ । कमलादीस्थित गरिबी निवारण कोष र काठमाडौं उपत्यका खानेपानी लिमिटेडको कार्यालय पनि ट्रस्टकै जग्गामा छन् । कोषले भाडाबापत मासिक एक लाख ८६ हजार बुझाउँदै आएको छ भने दुई रोपनी १२ आना ओगटेको केएलकेयूले मासिक ५५ हजार ८ सय ७३ रुपैयाँ तिर्दै आएको छ । धनकुटाको चुलीबनमा ट्रस्टको १९४ रोपनी जग्गा छ । त्यसमध्ये १३४ रोपनी जग्गामा निजामती आवासीय विद्यालय बसेको छ । विद्यालयले वार्षिक दुई लाख भाडा तिर्छ । ऐतिहासिक सम्पदा बेवारिसे चितवनको भरतपुरस्थित दियालो बंगला बेबारिसे छ । ७६७ रोपनी ११ आना १ पैसा १ दाममा फैलिएको बंगलामा पूर्वराजा महेन्द्रको मृत्यु भएको थियो । पोखरामा रहेको रत्न मन्दिरको अवस्था उस्तै छ । रत्न मन्दिरको १७४ रोपनी ४ आना २ पैसा नेपाली सेनाले कब्जा गरेको छ । हेटांैडास्थित कान्ति ईश्वरी घर लथालिंग छ । यहाँ २६ रोपनी १ आना ३ दाममा बनेको ऐतिहासिक दरबार छ । छाउनीको १५ रोपनी १ आना १ पैसा जग्गा दाइजोमा पाएको भन्दै पूर्वअधिराजकुमारी प्रेरणाले कब्जा गर्दै आएकी छन् । नुवाकोटको थानसिङस्थित ६५ रोपनी ११ आना २ दाम जग्गामा बगैंचा छ । नुवाकोटको गणेशस्थानस्थित २ रोपनी ८ आना २ पैसा १ दाम जग्गामा माछापोखरी र केराघारी छ । त्यहाँ शिवमन्दिर पनि छ । थानसिङकै १७२ रोपनी २ आना जग्गा बेवारिसे छ । भक्तपुर कटुन्जेस्थित तीनकुनेको १०८ रोपनी २ आना १ पैसा जग्गा कब्जा गरिएको छ । भक्तपुर नगरपालिकाले नै कब्जा गरी जग्गामा तारबार गरेको हो । ट्रस्टका पूर्वकार्यकारी सचिव भीमप्रसाद उपाध्यायले ट्रस्टको जग्गा सरकारको नभएकाले उसले लिनै नपाउने बताए । यो राज्य जग्गा हो, सरकारको होइन, यो जग्गा सरकारको स्वामित्वमा आउनै सक्दैन, उनले भने, यो लिजमा वा भाडामा मात्रै दिन लिन सकिन्छ । महाराजगन्जस्थित एक रोपनी सात आना एक दाम जग्गामा पूर्वराजा ज्ञानेन्द्रको सुरक्षार्थ बसेको सशस्त्र प्रहरीले कब्जा गरेको छ । पटकपटक भाडा लिन वा छोड्न परिपत्र गरे पनि सशस्त्रले सुनुवाइ नगरेको ट्रस्टले जनाएको छ । शेष नारायणस्थित त्रिभुवन आदर्श माध्यमिक विद्यालय (फर्पिङ) ट्रस्टकै कब्जामा छ । ६८ रोपनी १२ आना जग्गामा यो विद्यालय छ । काभ्रेपलाञ्चोकको पाँचखालमा ९ रोपनी १५ आना ३ पैसा १ दाम बेवारिसे छ । मातातीर्थ, सतुंगल, थानकोट, इचंगुको १७३ रोपनी जग्गा त व्यक्तिको नाममा सारिएको छ । बालाजुस्थित ५ आना २ पैसा जग्गा व्यक्तिले भोगचलन गरिरहेका छन् । सिन्धुपाल्चोकको थाङपाल्धापको २७ रोपनी १३ आना १ पैसा १ दाम जग्गा बाँझो छ । ललितपुर गोदामचौरको २७ रोपनी १३ आना १ पैसा १ दाम अतिक्रमण गरिएको छ । धादिङको छत्रे देउराली १५ हजार १०१ रोपनी ११ आना २ पैसा १ दाम बेवारिसे छ । सुर्खेतको लाटीकोइलीमा चार सय ५७ रोपनी सात आना २ दाम जग्गा प्रयोगविहीन छ । चार लाख ४३ हजार कित्ता सेयर चल सम्पत्तिको हकमा नेपाल ट्रस्ट कोषमा ५० करोड ५० लाख रुपैयाँ छ । नबिल बैंकमा चार लाख ३५ हजार चार सय १५ कित्ता सेयर छ । होटल डेला अन्नपूर्णाको ३० हजार ७२० कित्ता, नेपाल इन्डस्ट्रियल डेभलपमेन्ट बंैकमा ६ हजार ७५० गरी कुल चार लाख ४२ हजार ८ सय ८५ कित्ता सेयर ट्रस्टको स्वामित्वमा छ । प्रभु बंैक लिमिटेडमा ४८ हजार चार सय ६६ पाउन्ड स्टर्लिङ छ । त्यस्तै १ लाख ३८ हजार ६२५ अमेरिकी डलर प्रभु बैंकमै छ । पूर्वसचिव भीमप्रसाद उपाध्यायले सदुपयोग गर्न नसक्दा ट्रस्टको जग्गा लथालिंग रहेको बताए । ट्रान्सपरेन्सी इन्टरनेसनल नेपालका अध्यक्ष खेमराज रेग्मीले संरक्षण गर्न भन्दा सरकार नै सिध्याउन लागेको भनाइ राखे । समिति फितलो बनाइएको छ । शिक्षा र स्वाास्थ्यमा प्रयोजनका लागि मात्रै ट्रस्टको जग्गा उपयोग हुनुपर्ने हो । त व्यापारिक प्रयोजनका लागि लगाउन ऐन नै परिवर्तन गर्ने काम भयो, रेग्मीले भने, यो नीतिगत भ्रष्टाचारको ज्वलन्त नमुना हो ।"

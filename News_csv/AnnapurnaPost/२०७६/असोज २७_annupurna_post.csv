शीर्षक,विवरण
चिनियाँ विश्वास,"चिनियाँ राष्ट्रपति सी चिनफिङ नेपालको राजकीय भ्रमण पूरा गरी स्वदेश फर्केका छन्। सीलाई विमानस्थलमा बिदाइ गरेलगत्तै राष्ट्रपति विद्यादेवी भण्डारीले ट्विटमार्फत चिनियाँ राष्ट्रपतिको भ्रमणबाट नेपाल र चीनबीचको अटल र सुदृढ सम्बन्ध नयाँ युगमा प्रवेश गरेको बताएकी छन्। लामो समयदेखि चीनबाट राष्ट्रपति स्तरको भ्रमण हुन सकेको थिएन। सीको भ्रमणले नेपाल चीनको प्राथमिकतामा रहेको सन्देश गएको छ। सामरिक र कूटनीतिक हिसाबले पनि सीको बहुप्रतीक्षित भ्रमण ऐतिहासिक मान्नुपर्छ। सीको एक्काईसघण्टे नेपाल बसाइ व्यस्त रह्यो। यसक्रममा राजनीतिक दलका नेताहरूसँग भेटवार्तादेखि औपचारिक सम्झौता पनि भए। यो भ्रमणले राजनीतिक तहमा विश्वास कायम गर्दै द्विपक्षीय सम्बन्धलाई थप उचाइ दिएको छ। साथसाथै शक्तिशाली राष्ट्रका प्रमुखको भ्रमणसँगै विश्वभर नेपाल सुरक्षित मुलुक भएको सन्देश पनि प्रवाह भएको छ। चिनियाँ राष्ट्र प्रमुखबाट २३ वर्षपछि भएको यो भ्रमण आफैंमा महत्वपूर्ण उपलब्धि त हो नै, सँगसँगै नेपालले भूराजनीतिक सन्तुलनमा कौशल देखाउन सके यसले कूटनीतिमा नयाँ आयाम थप्नेछ। भ्रमणका क्रममा भएका सम्झौता र सहमतिले नेपालप्रति चीनको चासो मात्र नभई विश्वास पनि बढेको आभास हुन्छ। छिमेक नीतिलाई प्राथमिकतामा राख्ने चिनियाँ नेतृत्वको नेपाल भ्रमण त्यसैको आधार हो। संघीयता कार्यान्वयनसँगै तीन तहका सरकार बनेका छन्। संघीय सरकार नै परियोजना कार्यान्वयनमा खरो उत्रन नसकिरहेको अवस्थामा तल्लो तहका सरकारबाट कार्यान्वयन क्षमताको अपेक्षा गर्न सकिन्न। सर्वप्रथम सबै तहका सरकारको परियोजना कार्यान्वयन क्षमता विकास गर्न जरुरी छ। चमत्कारिक पूर्वाधार विकासले नै चीनमा औद्योगिक र कृषि उत्पादनको जग बसाएको हो। अर्थतन्त्र बलियो हुनुको आधार पनि यही हो। आज चीनसँग विश्वभरकै उन्नत पूर्वाधार, विदेशी विनिमय सञ्चिति, निर्यात र औद्योगिक उत्पादनको आधार छ। लगानी व्यवस्थामा चीनले गरेको सुधार र भ्रष्टाचार नियन्त्रण आफैंमा उदाहरणीय छन्। नेपालले चीनबाट पूर्वाधार विकासमा सहयोगका साथै बलियो औद्योगिक उत्पादनको आधार खडा गर्न विशेष आर्थिक क्षेत्र निर्माण गर्न सक्छ। यसबाट मात्र अल्पविकास र गरिबीको विद्यमान अवस्थाबाट नेपाल विकास र समृद्धि यात्रामा अघि बढ्न सक्छ। तर हामी राष्ट्रपति सीले भने झैं प्रतिबद्धतामा दृढ र कार्यान्वयनमा खरो उत्रन सक्नुपर्छ। राष्ट्रपति सीले नेपालमा विकासको चाहना पूरा गर्न चीन प्रतिबद्ध रहनुका साथै नेपाल चीन सम्बन्धमा कुनै समस्या नरहेको भन्दै बलियो मित्रताको संकेत दिएका छन्। उनले भनेका छन्, हामी कार्यान्वयनमा जोड दिन्छौं र भएका प्रतिबद्धतामा दृढ रहेर विकास कार्यमा जोड दिनु हुनेछ। सम्बोधनकै क्रममा राष्ट्रपति सीले आफूले कार्यान्वयन मा विश्वास राख्ने भन्दै अर्थपूर्ण अभिव्यक्ति दिएका छन्। यसले नेपालको कार्यान्वयन क्षमतामा प्रश्न उठेको छ। कार्यान्वयन क्षमता विकास गरी चीनसँग ठूला पूर्वाधार विकासमा सहयोग लिन सक्नुपर्छ। चिनियाँ योजना र विकासमा लगाव राख्छन्। थालेको काम तोकिएको समयमा सक्ने उनीहरूको रणनीति हुन्छ। ठीक विपरीत हामीकहाँ योजना बन्छन्, तर कार्यान्वयन तहमा लापरबाही भइरहन्छ। त्यसले लगानी भित्याउनसमेत समस्या भइरहन्छ। कार्यान्वयन क्षमतामा सुधार नगरी विकासको लाभ लिन सकिन्न। कुनै पनि ठूलो आयोजना कार्यान्वयनमा हामीलाई औसत ११ वर्षको समय लाग्ने गरेको छ। राष्ट्रपति सीको भ्रमणका क्रममा परियोजना पूर्वतयारीका लागि सहयोग गर्ने र कार्यान्वयन क्षमता विकास गर्ने सहमतिको भरपूर उपयोग गर्नुपर्छ।"
चिनियाँ राष्ट्रपति सी भ्रमणबारे के भन्छन् नेता,"काठमाडौं : चिनियाँ राष्ट्रपति सी चिनफिङ नेपालको दुईदिने राजकीय भ्रमण सम्पन्न गरी आइतबार स्वदेश फर्केका छन्। राष्ट्रपति सीको नेपाल भ्रमणलाई लिएर राजनीतिक नेताले आआफ्नै ढंगले व्याख्याविश्लेषण गरेका छन्। सी भ्रमणलाई लिएर नेताहरूले व्यक्त गरेका धारणा। ऐतिहासिक भ्रमण शेरबहादुर देउवा राजनीतिक रूपमा जतिसुकै मतभेद भए पनि भेटघाट गर्ने, मित्रता बढाउने संस्कृतिका रूपमा विकास भएको छ। छलफल, संवादबाट सबै खालका विमतिको समाधान हुन्छ। चिनियाँ राष्ट्रपति सीको भ्रमणलाई कांग्रेसले स्वागत गरेको छ। दोस्रोपटक चीनका राष्ट्रपतिको नेपाल भ्रमण ऐतिहासिक भएको छ। म पहिलोपटक प्रधानमन्त्री हुँदा चिनियाँ राष्ट्रपति आउनुभएको थियो। नेपाल र चीनबीचको सम्बन्ध घनिष्ट छ। अहिले सौहार्द बनेको छ। एक चीन नीतिप्रति नेपाल प्रतिबद्ध छ। नेपालमा चीनविरोधी कुनै पनि गत्वििधि हुन दिँदैनौं। चिनियाँ राष्ट्रपति सीले मलाई चीन भ्रमणको निम्तो दिनुभएको छ। म चीन भ्रमणमा जान्छु। महत्त्वपूर्ण भ्रमणमा अंकित  झलनाथ खनाल नेपालका लागि यो ऐतिहासिक भ्रमण भएको छ। २३ वर्षपछि चीनका राष्ट्रपतिको भ्रमण हुनु आफैंमा ऐतिहासिक हो। यो महत्त्वपूर्ण भ्रमणका रूपमा अंकित भएको छ। नेपालचीन सम्बन्ध थप उचाइमा पुगेको छ। दुई मुलुकबीच आपसी सम्बन्ध विस्तार र विश्वास बढाउने काम भएको छ भने आर्थिक साझेदारी वृद्धि गर्न पनि राष्ट्रपति सीको भ्रमण सफल भएको छ। चीनको विकास र समृद्धिबाट नेपालले अधिकतम लाभ लिने वातावरण बनेको छ। सम्झौता कार्यान्वयन हुनेमा ढुक्क  नारायणकाजी श्रेष्ठ, प्रवक्ता, नेकपा चिनियाँ राष्ट्रपतिको भ्रमण विश्व तथा नेपालको समेत परिवर्तित सन्दर्भका हिसाबले निकै महत्त्वपूर्ण छ। विश्व र नेपालको परिवर्तित सन्दर्भ, पछिल्लो समय चीन विश्वको महाशक्ति राष्ट्र बन्दै गरेको सन्दर्भ र चीनका वर्तमान राष्ट्रपति सी चिनफिङको भूमिकाको हिसाबले यो भ्रमणलाई महत्त्वपूर्ण मान्नुपर्छ। मेरो व्यक्तिगत विचारमा भन्ने हो भने नेपालको सन्दर्भमा यस्तो प्रकारको भ्रमणको असाधारण महत्त्व छ। यसले नेपालचीनको अहिले भइरहेको सम्बन्धलाई नयाँ उचाइमा पुर्याएको छ। दुई मुलुकको विश्वासलाई पनि यसले बलियो बनाएको छ। नेपालको आर्थिक क्रान्तिलाई अघि बढाउन पनि यसले निकै बल पुर्याएको छ। नेपाल र चीनबीच भएको सम्झौता कार्यान्वयन हुनेमा म पूर्ण विश्वस्त छु। राष्ट्रपति सीले बारम्बार दोहोर्याउनुभएको छ कि हामी जे बोल्छांै, त्यो लागू गरेरै छाड्छौं। तर योजना कार्यान्वयन गर्न अनुगमन संयन्त्रलाई प्रभावकारी बनाउनुपर्छ पर्छ भन्ने पक्षमा उहाँले जोड दिनुभएको छ। यस हिसाबले पनि सम्झौता भएबमोजिम कार्यान्वयन हुनेमा ढुक्क हुन सकिने अवस्था छ। निकै अर्थपूर्ण भ्रमण दिनेश भट्टराई, पूर्वराजदूत चिनियाँ राष्ट्रपतिको भ्रमण निकै महत्त्वपूर्ण विषय हो। यो भ्रमण निकै अर्थपूर्ण छ। तर यसबाट हामीले कति फाइदा लिन सक्यौं भन्ने कुरा महत्त्वपूर्ण छ। भ्रमणका क्रममा थुपै्र विषयमा सम्झौता भएको कुरा बाहिर आएको छ। सम्झौता हुनुमात्रै ठूलो कुरा होइन। विश्वको उदीयमान राष्ट्र भएको हिसाबले पनि सम्झौता कार्यान्वयन कसरी हुन्छ भन्ने कुराले महत्त्व राख्छ। चिनियाँ राष्ट्रपतिले नै भन्नुभएको छ। योजना सुरु भएपछि कार्यान्वयन गरेरै छोड्नुपर्छ। तर योजना कार्यान्वयनको क्रममा आउने अवरोधलाई बेलैमा पहिचान गर्नुपर्छ। नेपालको सन्दर्भमा त्यस्ता अवरोध भनेका के हुन्, त्यो भविष्यमा थाहा हुन्छ। भ्रमणका क्रममा नेपाल कसरी उपस्थित भयो भन्नेले पनि अर्थ राख्छ। यी सबै कुरा थाहा पाउन केही समय कुर्नुपर्छ। भ्रमण सुमधुर बाबुराम भट्टराई, पूर्व प्रधानमन्त्री चिनियाँ राष्ट्रपतिको दुईदिने भ्रमण सम्पन्न भएको छ। नेपालको सन्दर्भमा यो निकै महत्त्वपूर्ण छ। यो भ्रमण सफल बनाएकोमा नेपाल सरकारलाई विशेष धन्यवाद दिन चाहन्छु। तर सफलताको परिभाषा कसरी गर्ने भन्नेमा यो भ्रमण भर पर्छ। केटाकेटी हुँदा मामा आउँदा के के दिनुभयो, कति दक्षिणा दिनुभयो भन्नेजस्तो सोच हामीले यो भ्रमणमा राख्नुहुँदैन। दुई मुलुकबीचको सम्बन्ध भनेको राजनीतिक र समग्र सामरिक रूपमा हुनुपर्छ। चीनसँगको हाम्रो सम्बन्ध सुमधुर नै छ। यसमा खास समस्या छैन। समग्रमा यो भ्रमणलाई राम्रै मान्नुपर्छ। सुमधुर भ्रमण भएको छ। सम्झौता कार्यान्वयन हुन्छ भन्नेमा विश्वास छैन डा नारायण खड्का, कांग्रेस नेता चिनियाँ राष्ट्रपतिको भ्रमणलाई समग्रमा महत्त्वपूर्ण नै मान्नुपर्छ। नेपालको कम्युनिस्ट पार्टीको सरकार भएको नाताले चीनसँग हामी पनि तपाईंहरूसँग सैद्धान्तिक रूपमा नजिक छौं भन्ने देखाउन यो भ्रमण सहयोगी बनेको छ। त्यति मात्र नभएर विगतमा सरकारले जनतालाई देखाएको पानीजहाज र रेलको आश्वासनबारे देखाउन पनि यो भ्रमण सजिलो भएको छ। तर यो भ्रमणको क्रममा भएको सम्झौता कार्यान्वयनको विषय भनेको त्यस्तै हो। विगतमा पनि यस्तै सम्झौता भएका थिए। त्यसको कार्यान्वयन अवस्था के छ भन्ने केलाउने हो भने पनि अहिलेको उपलब्धि कस्तो रहला भन्ने अनुमान गर्न कठिन हुँदैन। यसअघि पनि उच्चस्तरको भ्रमण पटक पटक भइसकेको छ। तर उपलब्धि के भयो भन्ने विषयलाई गम्भीर भएर केलाउने हो भने यसको उपलब्धि सहजै अनुमान गर्न सकिन्छ। नेपालको विकासमा चिनियाँ चासो महेन्द्रबहादुर पाण्डे, पूर्वपरराष्ट्रमन्त्री नेपालको विकासमा चीनको उच्च मूल्यांकन चिनियाँ राष्ट्रपतिको भ्रमण सफल भएको छ। नेपालको विकासमा चीनले देखाएको चासोको उच्च मूल्यांकन गर्ने मात्र होइन, उसले दिएको सुझावलाई समेत मनन गर्न आवश्यक छ। नेपालचीनबीच सहकार्य अहिलेको अपरिहार्यता हो। सडक, रेल, हवाई सम्पर्क सञ्जाल अहिलेको आवश्यकतामा चीनको चासो रहनु हामीजस्ताका लागि खुसीको कुरा हो। अनुभवी नेताको सुझावलाई स्वीकार गर्दै नेपाल र चीनबीचको सम्बन्धमा सहकार्य अघि बढाउनुपर्छ। रेलको विषयमा अब सम्भाव्यता अध्ययन अघि बढ्ने, सुरुङमार्ग बन्ने जस्ता कार्य सुखद छन्। उनीहरूको चासोलाई नेपालले पनि सम्बोधन गर्दै विकास मोडलमा अघि बढ्नुको विकल्प छैन। त्यस हिसाबले यो भ्रमण सबलझैँ देखिएको छ। रेलवेका कुरा स्वागत योग्य मिलन तुलाधार, पूर्व प्रधानमन्त्रीका कूटनीतिक सल्लाहकार त्रिदेशीय सहकार्यको बारेमा नेपाल र चीनबीच कुरा उठ्छ कि भनेको त्यो नउठेझैँ लागेको छ। भारत गएर आएका राष्ट्रपति सीसँग यो तहको काम होला भन्ने लागेको थियो तर भएन। यो आवश्यक पनि थियो। नेपाललाई मौका पनि। रेलवेको विषयमा भएका कुरा स्वागत योग्य छन्। त्यो बनाउने क्रममा काम भएको छ। पूर्ण सम्भाव्यता अध्ययन र त्यसपछि डीपीआरका लागि मोडल तयारीको ग्राउन्ड बनेको छ। यो राम्रो हो। विद्युत् ट्रान्समिसन लाइनको विषयमा समझदारी भएन, किनहोला भन्ने लागेको छ। त्यस्तै क्रसबोर्डर आर्थिक जोनदेखि सरप्राइज गिफ्टसम्मका विषय थिए तर त्यसमा काम हुन सकेन। हामीले फाइदा उठाउन सक्नुपर्छ। राजनीतिक स्तरमा यो तहको भ्रमणले हामीलाई धेरै कन्फिडेन्स बिल्डअप गरेको छ। यो सुखद हो। यो भ्रमणले अब प्रधानमन्त्री तहमा हुने भ्रमणहरू खुलाएको छ। भएका सम्झौता कार्यावन्यनको तहमा जाने देखिएको छ। त्यसमा जोड दिनुपर्छ। बुँदा बढाउन भएको ससाना सम्झौतालाई पनि राख्नु भनेको अलिक नसुहाएको देखियो। अब यसलाई नेपालले फलोअप गर्न सक्नुपर्छ। चिनियाँ राष्ट्रपतिको भ्रमण सफल र सफल भएको छ। नेपालको विकासमा चीनले देखाएको चासोको उच्च मूल्यांकन गर्ने मात्र होइन, उनले दिएको सुझावलाई समेत मनन गर्न आवश्यक छ। नेपालचीनबीच सहकार्य अहिलेको अपरिहार्य हो। सडक, रेल, हवाई सम्पर्क सञ्जाल अहिलेको आवश्यकतामा चीनको चासो रहनु हामी जस्ताका लागि खुसीको कुरा हो। अनुभवी नेताको सुझावलाई स्वीकार गर्दै नेपाल र चीनबीचको सम्बन्धमा सहकार्य अघि बढाउनुपर्छ। रेलको विषयमा अब सम्भाव्यता अध्ययन अघि बढ्ने, सुरुङमार्ग बन्ने जस्ता कार्य सुखद छन्। उनीहरूको चसोलाई नेपालले पनि सम्बोधन गर्दै विकास मोडलमा अघि बढ्नुको विकल्प छैन। त्यस हिसाबले यो भ्रमण सबल देखिएको छ।"
नसुध्रिने भयो अर्थतन्त्र,"विकास प्रक्रिया अघि बढ्नबाट रोक्ने अवरोधहरूको गाँठो सरकारले बितेका १९ महिनासम्म पनि फुकाउन सकेको रहेनछ नेपाल राष्ट्र बैंकले गत महिना सार्वजनिक गरेको आर्थिक वर्ष २०७५७६ को वार्षिक आर्थिक प्रतिवेदन अध्ययन गर्दै जाँदा आवि २०७५७६ को बजेट कार्यान्वयनको स्थिति पत्याउनै नसकिने किसिमको निराशाजनक देखिएको छ। उक्त प्रतिवेदनअनुसार आव २०७५७६ मा सरकारको कूल खर्च अघिल्लो वर्षको तुलनामा नगदमा ३५ अर्ब २ करोड अर्थात् ३३ प्रतिशतले घटेको रहेछ। त्यो वर्षको ४६ प्रतिशतको मूल्य वृद्धिलाई समेत समायोजन गर्ने हो भने कूल खर्चको ह्रास योभन्दा बढी हुन्छ। त्यो वर्ष चालु खर्चसमेत ५ अर्ब ६५ करोड अर्थात् ०८ प्रतिशतले मात्र बढेको रहेछ भने पुँजीगत खर्च ५४ अर्ब ४४ करोड अर्थात् २०७ प्रतिशतले घटेको रहेछ। पुँजीगत खर्चको यो हविगत दुईतिहाइ बहुमतको सरकारको निमित्त सुहाउने कुरा होइन। पुँजीगत खर्चको कथा यत्तिमै टुंगिदैन। यसको पूरा कथा थाहा पाउन आव २०७५७६ को पुँजीगत खर्चमा भएका निम्नअनुसारका संशोधन हेर्नुपर्छ। आव २०७५७६ को बजेट पेस गर्दा उक्त आवमा पुँजीगत खर्च ३ खर्ब १४ अर्ब हुने अनुमान गरिएको थियो। तर बजेटको अर्धवार्षिक समीक्षा गर्दा त्यसलाई ४८ अर्ब ७३ करोड अर्थात् १५५ प्रतिशतले घटाएर २६५ अर्ब २७ करोड मात्र कायम गरिएको थियो। आव २०७६७७ को बजेट पेस गर्दा अघिल्लो वर्षको पुँजीगत खर्च ७ अर्ब ५० करोडले बढाएर २७२ अर्ब ७७ करोडको संशोधित अनुमान गरिएको थियो। तर यथार्थमा आउँदा त्यो अंक सुरुको अनुमानबाट १०४ अर्ब ९० करोड अर्थात् ३३४ प्रतिशतले घटेर २०९ अर्ब १० करोड रहन गएको छ। यसरी त्यो वर्ष पुँजीगत खर्च बजेट अनुमानको दुईतिहाइ रकम मात्र खर्च हुन सकेको छ। यो स्थितिलाई दुःखद भन्नुपर्छ। नेपालको बजेट इतिहासमा साविकको अनुमानभन्दा यति कम पुँजीगत खर्च भएको सायद यो पहिलो घटना हो। यद्यपि बैंकिङ कारोबारमा आधारित नगदमा भएको पुँजीगत खर्चभन्दा बजेटमा आउने खर्च रकम बढी हुन्छ। वैदेशिक सहायतादाताले विदेशी सेवा तथा वस्तुप्रदायकलाई सोझै दिने भुक्तानी रकम यो नगद खर्चमा नपर्ने हुनाले नगदमा हुने खर्च कम हुने गर्छ। तर पनि सोझै हुने भुक्तानी रकम बजेट अनुमानको एकतिहाइ न हुन्छ, न कहिल्यै भएको छ। साथै अर्धवार्षिक समीक्षामा नै १५५ प्रतिशतले यो खर्च घटाइएबाट त्यो वर्ष पुँजीगत खर्चको अवस्था नाजुक रहेको प्रस्ट हुन्छ। सरकारले आव २०७५७६ मा ७०५ प्रतिशतले आर्थिक वृद्धि भएको दाबी गरेको छ। पुँजीगत खर्चको यो अवस्थाले यो वृद्धिदरमा सरकारको वा पुँजीगत खर्चको भूमिका नगण्य रहेको भन्ने प्रस्टै हुन्छ। पुँजीगत खर्चको अवस्था यस्तो रहँदा पनि आर्थिक वृद्धिदर ७ प्रतिशत नाघ्छ भने यो खर्च पूरै हुन सकेको भए आर्थिक वृद्धिदर अझ बढी हुने सहज अनुमान गर्न सकिन्छ। विद्युत् आपूर्तिमा सुधार, उद्योग व्यापार व्यवसाय सञ्चालनमा खासै व्यवधान नहुनु, मौसमी अनुकूलताले धान उत्पादन उत्साहजनक हुनु, पर्यटक आगमनमा सुधार हुनु, नयाँ होटल, रिसोर्ट, रेस्टुराँ आदिमा निजी क्षेत्रको ठूलो लगानी हुनु र पुनर्निर्माणमा देखिएको गति आदि कारणले गत वर्ष आर्थिक वृद्धिदरमा केही सुधार भएको हो। अझ बजारमा तरलताको स्थिति बिग्रेर बैंकहरूले मनोमानी ढंगले ब्याजदर नबढाएको भए निजी क्षेत्रको लगानी र फलस्वरूप आर्थिक वृद्धि दर अझ बढी हुने थियो। त्यसैले लगानीअनुकूल राजनीतिक वातावरण, मौसमको अनुकूलता र निजी क्षेत्रको पहलका कारणले आर्थिक वृद्धि दरमा सुधार आएको हो। यसमा सरकारको भूमिका त पुँजीगत खर्चको नाजुक अवस्थाले नै बताउँछ। लगानीअनुकूल राजनीतिक वातावरण, मौसमको अनुकूलता र निजी क्षेत्रको पहलको कारणले आर्थिक वृद्धि दरमा सुधार आएको हो। यसमा सरकारको भूमिका त पुँजीगत खर्चको नाजुक अवस्थाले नै बताउँछ। गत आव राजस्व परिचालनको स्थिति पनि निराशाजनक रहेको त्यही प्रतिवेदनले देखाएको छ। त्यो वर्षको बजेटले ९ खर्ब ४५ अर्ब ५५ करोड ८० लाख राजस्व परिचालन गर्ने लक्ष्य राखेको थियो। त्यो लक्ष्यलाई अर्धवार्षिक बजेट समीक्षामा नै २८ अर्ब ५५ करोड ५७ लाख अर्थात् लक्ष्यमा ३ प्रतिशतले घटाएर ९ खर्ब १७ अर्ब १९ करोड १४ लाख कायम गरियो। त्यो संशोधित लक्ष्य पनि हासिल हुन नसक्ने देखिएपछि यो वर्षको बजेट प्रस्तुत गर्दा त्यसबाट पनि ५७ अर्ब १५ करोड ९१ लाख अर्थात् ६२ प्रतिशतले र सुरुको लक्ष्यभन्दा ८५ अर्ब ५५ करोड ५७ लाख अर्थात् ९ प्रतिशतले घटाएर संशोधित अनुमानको रूपमा ८ खर्ब ६० अर्ब २३ लाख मात्र राजस्वको अंक कायम गरियो। र, यथार्थमा त्यो आर्थिक वर्षभरिमा ८ खर्ब ६५ अर्ब ५५ लाख १३ लाख राजस्व परिचालन भयो, जुन सुरुको लक्ष्यभन्दा ८० अर्ब ६७ लाख अर्थात् ८५ प्रतिशतले कम थियो। राजस्व परिचालनको यो अवस्थाले कुनै कोणबाट पनि उत्साह जगाउँदैन। त्यो वर्ष आर्थिक वृद्धि ७०५ प्रतिशतले भएको भनिरहँदा त्यो वृद्धि राजस्व परिचालनमा पनि प्रतिविम्बित भएको हुनुपथ्र्यो। त्यसैले कथित आर्थिक वृद्धि दर र राजस्व परिचालनबीच स्वाभाविक तादात्म्य अर्थात् राजस्व परिचालनमा बायोयान्सी रहेको देखिएन। यसले राजस्व परिचालनमा पनि गम्भीर कमजोरी रहेको देखाउँछ। राजस्व परिचालन सुरुको लक्ष्यभन्दा झण्डै ८१ अर्बले कम हुनु भनेको त्यो रकम विनियोजन गरिएका विकासका आयोजना तथा कार्यक्रमको कार्यान्वयन रद्द हुनु हो। त्यो वर्षका लागि आर्थिक वृद्धि दर प्रक्षेपण गर्दा त्यस्ता आयोजना तथा कार्यक्रमलाई समेत आधार मानेर गरिएको हुन्छ। त्यसैले ती आयोजना र कार्यक्रम नै रद्द भएपछि तिनले आर्थिक वृद्धि दरमा पुर्याउने योगदान स्वतः कटौती हुन्छ। यसले के देखाउँछ भने राजस्व परिचालनमा रहेको कमजोरीबाट आर्थिक वृद्धि दर खुम्चिन गएको छ। चालु आवमा अर्थतन्त्रको अवस्था गत वर्षभन्दा झन् खराब हुने ठोस संकेतहरू आइरहेका छन्। यो वर्ष ८५ प्रतिशतले आर्थिक वृद्धि हुने लक्ष्य राखिएकोमा एसियाली विकास बैंक (एडीबी) ले यो वर्ष ६३ प्रतिशतले मात्र अर्थतन्त्र विस्तार हुन सक्ने प्रक्षेपण गरेको कुरा भर्खरै सार्वजनिक भएको छ। सरकारले दुई महिनाअघि राखेको वृद्धि दरको लक्ष्यभन्दा २२ प्रतिशत विन्दुले आर्थिक वृद्धि दर घटाइनु भनेको सामान्य होइन। एडीबीको यो प्रक्षेपण सरकारका लागि गम्भीर चुनौती हो। हुन त आर्थिक वर्षको पहिलो दुई महिनाको मात्र आर्थिक गतिविधिका आधारमा वर्षभरिको वृद्धि दरको प्रक्षेपण गर्नुलाई हतारको निष्कर्ष भन्न नसकिने होइन। तर एसियाली विकास बैंक जस्तो विशिष्ट वित्तीय संस्थाले ठोस, स्वीकार्य र विश्वासिलो आधार नदेखी यस्तो प्रक्षेपण गर्र्दैन भन्ने उत्तिकै सत्य हो। उसले यो वर्ष पूर्वाधार निर्माणमा केही सक्रियता, लगभग अनुकूल मनसुन र पर्यटकको संख्या बढ्ने सम्भावनालाई यो प्रक्षेपणको मुख्य आधार मानेको छ। उसको यो भनाइले यो वर्ष अर्थतन्त्रका अन्य क्षेत्रमा सामान्य मात्र प्रगति हुनेछ भन्ने देखाउँछ। एडीबीले यो आर्थिक वर्षको पहिलो अढाइ महिनामा भएको सरकारको पुँजीगत खर्चको अवस्थाका आधारमा पनि यस्तो प्रक्षेपण गरेको हुनुपर्छ। किनभने यो वर्षको दुई महिना नौ दिनको अवधिमा विगतका वर्षहरूको झण्डै सोही अवधिको तुलनामा सबैभन्दा कम पुँजीगत खर्च भएको छ। गत वर्ष पहिलो तीन महिनामा २२ अर्ब ५९ करोड पुँजीगत खर्च भएकोमा यो वर्षको दुई महिना नौ दिनमा जम्मा ६ अर्ब ९० करोड मात्र पुँजीगत खर्च हुन सकेको छ। त्यसपछि दसैं सुरु हुने भएकाले यो महिनाको बाँकी दिनमा खासै खर्च हुने देखिँदैन। यो वर्ष पुँजीगत खर्च उल्लेख्य मात्रामा बढाउने प्रतिबद्धता व्यक्त गरिएको भए पनि त्यसलाई व्यवहारमा उतार्ने प्रणालीगत सुधारका ठोस कदम नचालिएकाले भनिएबमोजिम पुँजीगत खर्च हुने सम्भावना न्यून छ। यो सबै बुझेरै एडीबीले सरकारले राखेको लक्ष्यभन्दा २२ प्रतिशत विन्दुले आर्थिक वृद्धि दर घटाएको हुन सक्छ। हालै सम्पन्न आर्थिक वर्षकोे पहिलो दुई महिनाको उच्चस्तरीय प्रगति समीक्षा बैठकमा मन्त्रालयबाट प्रस्तुत गरिएका प्रगति विवरणले पनि आशा जगाउने खालका सन्देश प्रवाह गरेनन्। पछिल्लो बैठकमा पनि विगतका यस्तै बैठकमा मन्त्रालयहरूले देखाएका समस्या नै दोहोरिए र प्रधानमन्त्रीको असन्तुष्टि र निर्देशन पनि त्यसरी नै दोहोरिए। त्यसबीचमा समस्या समाधान भई प्रगति अगाडि बढेको कतैबाट पनि आएन। यसरी यस्ता समीक्षा बैठक पनि क्रमिक रूपमा श्राद्धमा बिरालो बाँध्ने परम्परामा परिणत हुन पुगेका छन्। मन्त्रीहरूले प्रधानमन्त्रीका निर्देशन एउटा कानले सुन्ने र अर्को कानले उडाउने गरेजस्तो भएको छ। र, प्रधानमन्त्रीले पनि निर्देशन दिएपछि आफ्नो जिम्मेवारी पूरा भएको ठान्ने गरेजस्तो देखियो। त्यसले गर्दा प्रगतिमा सुधार आउन नसकेको हो। देखा परेका समस्या समाधान गरी अगाडि बढ्नको निमित्त त उच्च स्तरबाट निरन्तर अनुगमनको व्यवस्था हुनुपर्दथ्यो। यी सबैको स्वाभाविक निष्कर्ष के हुन्छ भने विकास प्रक्रियालाई अगाडि बढ्नबाट रोक्ने अवरोधहरूको गाँठो सरकारले बितेका १९ महिनासम्म पनि फुकाउन सकेको रहेनछ। र, यसको कारण विकासमा नेतृत्वको ध्यान पूर्णरूपमा केन्द्रित नहुनु हो। अतः अग्रगमनले धरातलमा सामना गरिरहेका वाधाव्यवधान एकपछि अर्को गरी समाधान गर्र्दै जाने र नगरिञ्जेल प्रगति वामे सर्न नसक्ने सम्झाइरहनुपर्ने विषय नहुनुपर्ने हो।"
सीको प्राथमिकतामा राजनीतिक दल,"उत्तरी छिमेक चीनले १५ वर्ष अघिसम्म नेपाल मामलामा शान्त कूटनीति अवलम्बन गर्थ्यो। उसको विश्वास पनि त्यसमा थियो। चीनले नेपालमा गर्ने कुराकानीसमेत बाहिर आउँदैनथ्यो। कुनै तहमा फुत्केका विषय पनि विवादमा पर्दैनथ्यो। नेपाललाई चीनले प्राथमिकता नदिएको हो कि वा शान्त हो भन्ने विषय अलमलमा थियो। अब विस्तारै चीनको विषयमा राजनीतिक दलहरूमा विवाद देखिन थालेको छ। यहाँ रहने चिनियाँ राजदूत पहिला बाहिर निस्कने प्रचलन थिएन, कुनै प्रतिक्रिया दिँदैनथे। अर्थात् अन्य मुलुक राजदूत झैं सक्रिय थिएनन्। अब चीनले खुलेर भन्ने गरेको छ नेपाल हाम्रो प्राथमिकतामा छ। नेपालसँग चीनको कुनै अन्य भाव छैन मित्रता छ। हामी हिमालवारिपारि सहकार्य गरी विकासमा सँगसँगै अघि बढ्ने छौं, राष्ट्रपति सी चिनफिङबाटै उद्घोष भएको छ। उनको त्यही धारणाका आधारमा सहकार्य अघि बढ्नेछ। राजकीय भ्रमणका सम्झौता जेजस्ता भए पनि सूची जति लामो बनाए पनि मूल सार थियो, काम गर्ने प्रतिबद्धता नेपालले गरोस् हामी सहयोगी बन्ने छौं। नेपाल कामभन्दा बढी तामझाममा व्यस्त छ। भगिनी सहरदेखि कन्फ्युसियस केन्द्र खोल्नेसम्म पनि मुलुकको कार्यकारी प्रमुखको अगाडि सहमति गर्ने र हस्ताक्षर फाइल साट्ने काम गर्नुअघि राष्ट्रपति सीले दिएको उक्त सन्देश आफैंमा अर्थपूर्ण छ। नेपाल सूची बढाउने र देखाउने शैलीमा व्यस्त छ, उनीहरू भने कार्यान्वयनमा। यसो भनिरहँदा भ्रमण अब्बल भएन भन्ने होइन। नेपाल र चीनबीच २३ वर्षपछि भएको भ्रमणका धेरै अन्य अपेक्षा रहे पनि राजनीतिक विश्वासको आधार भने तय भएको छ। चीनका उच्च राजनीतिज्ञले बोलेको विषय कार्यान्वयनमा जान्छ। त्यही बोली मातहतका निकायले पछ्याउनुपर्छ। सीले भनेका छन्, गरिएका प्रतिबद्धता पूरा गर्न सक्नुपर्छ। हामी त्यसमा प्रतिबद्ध छौं र त्यसै गरिरहेका छौं। नेपालले प्रतिबद्धता जनाउने तर काम नगर्ने शैलीमा उनी परिचित झैं देखिए। यस क्षेत्रको मुख्य खेलाडी नेतासँग लामो छलफल गरेर नेपाल आएका सीले काठमाडौंमा देखाएको शालीनता उनको विशेष गुण हो। उनको यो भ्रमण रणनीतिक रूपमा पनि अर्थपूर्ण त छ नै। तर, त्योभन्दा पनि उनको हरेक वाक्यमा नेपाल प्राथमिकतामा रहेको सन्देश पश्चिमा र अर्को छिमेकका लागि झनै अर्थपूर्ण छ। हुन त, पछिल्लो समय चिनियाँ राजदूतको सक्रियता र राजनीतिक भेटघाट अर्को छिमेकी भारत शक्ति मुलुक अमेरिकाका राजदूतको भन्दा कम छैन। विश्वको अन्तर्राष्ट्रिय मञ्चमा चीन छुट्यो भने केही नपुगेजस्तो हुने आफ्नो उपस्थिति बनाइसकेको चीनका शक्तिशाली नेताले काठमाडौंमा २१ घण्टा बिताउँदा नेपालले उनीसँग के लिने भन्दा पनि सम्बन्धमा विश्वासको आधार कायम गर्न कत्तिको सबल भए, त्यो केही दिनमा देखिनेछ। हुन त, कतिपय समयमा दुई छिमेक नेपालमा प्रतिस्पर्धासमेत चल्थ्यो। नेपाललाई दुई देशबीच कूटनीतिक सन्तुलन कायम गर्न सहज छैन। नेपाल अझै कूटनीतिक चुनौतीमा छ। आपसमा प्रतिस्पर्धात्मक सम्बन्ध भएका दुई उदीयमान महाशक्ति राष्ट्रहरूको सामरिक राजनीतिक र आर्थिक स्वार्थ निकै माथि छ। चिनियाँ राष्ट्रपति महाबलिपुरम त्यसै पुगेका हैैनन्। त्यहाँ उनले मोदीसँग यस क्षेत्रको विकासका लागि सहकार्य र व्यापार प्रवद्र्धनका विषयमा वार्ता गरेका छन्। चीनले अंगीकार गरेको छिमेकी नीति सडक र रेल सञ्जालले नेपाल हुँदै दक्षिण एसियामा आर्थिक एवं कूटनीतिक सम्बन्ध विस्तार गर्न चाहेको देखिन्छ। नेपालले कूटनीतिक सन्तुलन गुमाएमा ठूलो मूल्य चुकाउनुपर्ने सम्भावना कायम रहिरहँदा नेपालमा चीनको यो स्तरको भ्रमणले एक प्रकारको राजनीतिक तरंग र बहस आरम्भ भएको छ। नेपालका राजनीतिक नेतृत्वलाई सन्देश पनि दिएका छन्, सीले। मुलुकको विकासका लागि दलभित्र पहिला शुद्धीकरण र भ्रष्टाचारमा शून्य सहनशीलता उनले सुझाएका छन्। नेपालका राजनीतिक नेतृत्व आफैं ठेकेदार पालेर बसिरहेको अवस्थामा छिमेकी राष्ट्र प्रमुखले त्यो स्तरको सन्देश दिनुले अर्थपूर्ण सन्देश बोकेको छ। भारत हुन् या चीन, दुवै मुलुकका कार्यकारी नेपाल आउँदा भन्ने शब्द पनि एउटै छ। त्यो हो, प्रतिबद्धतामा टिक्नु। भारत र चीनबीच व्यापारिक स्वार्थसँगै प्रभाव, सामरिक स्वार्थ र शक्तिको प्रतिस्पर्धा पनि तीव्र छ। विगतमा दुई ठूला छिमेकीबीच परम्परागत रूपमा कूटनीतिक सन्तुलन कायम गरेकोमा अन्तर्राष्ट्रिय जगत्ले नेपालको प्रशंसा गरेको थियो। अमेरिकी कूटनीतिज्ञ हेनरी किसिन्जरले ओल्ड अर्डर पुस्तकमा चीन र भारतबीचको कूटनीतिक सन्तुलनलाई नेपालले निर्वाह गरेको भूमिकाको प्रशंसा गरेका छन्। हुन त, नेपालका नेताले भारतसँग कुरा नमिले चीनतिर फर्कने गरेको र प्रतिकूल हुनेबित्तिकै भारत गुहार्ने गरेको उदाहरण पनि छ। यहीकारण आरोहअवरोह चलिरहेको छ। त्यो सन्दर्भमा यो भ्रमणले त्यस्ता विषयलाई चिरेको छ। सरकारले राजनीतिक भेटघाटका लागि चिनियाँ पक्षसँग अन्य दललाई समय मिलाउने काम नगर्दा केही चुकेको देखिन्छ। यसले मधेसी दलको एक कित्ता चीनसँग दूरी राख्न सक्ने अवस्था आउने देखिन्छ। सरकारमा रहेको दलका नेतालाई समेत छुट्टै वा समूहमा भेटवार्तामा राख्न ध्यान नदिनुले सन्देश फरक जानेछ। प्रमुख प्रतिपक्ष दलनिम्ति छुट्ट्याएको समय पनि निकै न्यून देखिन्छ। नेपालचीन भाइभाइको असल सम्बन्ध चिनियाँ पक्षले भनिरहँदा त्यो भनाइमा मात्र केन्द्रित हुने देखिन्छ। सी स्वयंले प्रमुख प्रतिपक्षलाई खोजेका थिए। त्यसो त, यसअघि भएका सम्झौता र सहकार्यमा समेत सरकारले काम अघि बढाउन सकेको देखिँदैन। सरकारले चीनसँग गरेको पारवहनलगायत सामरिक रूपले महत्वपूर्ण र दूरगामी प्रकृतिका सम्झौतालाई कतिपयले भारतविरुद्ध लक्ष्यित कदम मान्ने गरेको अवस्थामा त्यसलाई चिर्न सरकारले ठूलो छाती बनाउन नसकेको देखिन्छ। चीनले नेपालमा आफूअनुकूल सरकार भएका बेलामा मात्र सम्बन्ध बढाउने होइन। अरू मुलुकजस्तै चीन पनि आफ्नो सामरिक, आर्थिक र राजनीतिक स्वार्थअनुरूप चल्छ। नेपालसँग पारवहन, सीमापार सम्पर्क र कनेक्टिभिटी बढाउने र बेल्ट एन्ड रोड इनिसिएटिभमार्फत अघि बढ्न उसले अंगीकार गरेको छिमेकी नीति सडक र रेल सञ्जालले नेपाल हुँदै दक्षिण एसियामा आर्थिक एवं कूटनीतिक सम्बन्ध विस्तार गर्न चाहेको देखिन्छ। यसमा अडेर नेपालले भूमिका निर्वाह गर्नुपर्र्छ। नेपालबारे गहिरो अध्ययन गरेका अमेरिकी प्राध्यापक लियो इ रोजले चीन र भारतबीचको भूराजनीतिक सन्तुलनलाई नेपालको अस्तित्व रक्षाको रणनीति भनेको झैं होइन, किसिन्जरले प्रशंसा गरेको शैलीमा काम गर्न आवश्यक छ। भूराजनीतिक सन्तुलन कायम गर्ने कार्य त्यति सजिलो हुन्न, त्यही कारण नेतृत्व चनाखो बन्नुपर्छ। राजतन्त्रकालमा आफ्ना चासो दरबारबाट सम्बोधन गराउने नीति लिएको चीनले गणतन्त्रको स्थापनासँगै नेपाल मामिलामा खुला हिसाबले रूपमा प्रस्तुत हुन थालेको थियो। राजतन्त्र गएपछि भएको यो पहिलो उच्चस्तरीय भ्रमणले राजनीतिक नेतृत्वलाई विश्वास गरेको देखिन्छ। त्यही विश्वासमा अडेर नेतृत्वले भएका सहकार्य भ्रमणको भोलिपल्ट नै बिर्संदै फेरि अर्काे भ्रमणमा उही विषय दोहोर्याउने गरी होइन, काम फत्ते गर्दै सहकार्यमा जोड दिन आवश्यक छ। नेपालको आन्तरिक राजनीतिका सन्दर्भमा भारतजस्तो नदेखिए पनि पछिल्ला समय चीन कम जानकार भने छैन। चीनले पहिला आर्थिक सहयोगमार्फत प्रभाव राख्ने गरेकोमा अब लगानीको यात्रामा देखिन्छ। कहिलेकाहीं दबाबको नीति समेत लिने चीनले बीआआरआईमा हस्ताक्षरको समयको स्मरण पनि गराउँछ। नेपालले अपनाएको सन्तुलित कूटनीतिको सिद्धान्तलाई समर्थन गर्दै आफ्नो प्रभाव बढाउँदै लैजाने चीनको रणनीति देखिन्छ। पछिल्लो समयमा दोक्लाम तनावपछिको उहान वार्ता र महाबलिपुरम वार्ता अर्थात् जसलाई उहान २ पनि भनिन्छ, त्यो वार्तामा भएका विषयको छनक अझै बाहिर नआए पनि नेपालको विषयमा भारत र चीनबीच छलफल हुने गरेको छ। चीन नेपालको भूभाग भएर भारतीय बजारको पक्षमा छ, तर भारत त्यो त्रिदेशीय पक्षमा छैन। नेपाल र चीनको सेनाको सैन्य अभ्यास पनि चिनियाँ पक्षले अंगीकार गरेको रक्षा कूटनीति हो। लगानी रक्षा र राजनीतिक मात्र होइन, जनस्तरको कूटनीति पनि उत्तिकै अब्बल छ, चीनको। पछिल्लो समय नेपालले भारतसँग जेजस्ता सन्धिसम्झौता गरेको छ, चीनले पनि त्यही चाहेको देखिन्छ। चीनसँग कानुनी परामर्श सहयता सम्झौता पनि त्यसको उपज हो। यसबाहेक विश्वको शक्ति राष्ट्रको रूपमा उदाएको चीनले नेपाललाई प्राथमिकतामा राखेको देखिन्छ। यसमा हामी सचेत रहेर विश्वासमा लिएर अघि बढ्न आवश्यक छ।"
सीको नेपाल भ्रमण स्वर्णिम तर सुगन्धहीन,"चीनका राष्ट्रपति सी चिनफिङको भ्रमणले नेपालमा राजनीतिक तथा आर्थिक तरंग सिर्जना गरेको छ। प्रथमतः सी अमेरिकापछिको आर्थिक रूपले शक्तिशाली राष्ट्रका नेता हुन्। दोस्रो उनी भारत भ्रमणलगत्तै नेपाल आउनाले क्षेत्रफलमा सानो भए पनि सामरिक महत्वको कारणले नेपाललाई पनि भारतसरह नै चीनले मान्यता दिएको प्रस्ट भएको छ। तेस्रो, यस्ता व्यस्त व्यक्तित्वको भ्रमणले नेपाललाई चीनले प्रदान गरेको प्राथमिकतालाई प्रतिविम्बित गरेको छ। भारतमा आइसकेपछि सोझै चीन नगई नेपाल आउनुले यसलाई घामजस्तै छर्लंग पारेको छ। सन् १९९५ मा भएको जियाङ जेमिनको भ्रमणपछि २३ वर्षको अन्तरालमा भएको सीको भ्रमण देशका लागि उपलब्धि हो। यसका लागि सरकार बधाईको पात्र छ। विरोधी दलका नेतालाई पनि भेट्ने व्यवस्था गरेकोमा सरकारले प्रतिक्षारत सरकारलाई पनि महत्व दिएर देश चीनसितको सम्बन्धको मामलामा एक भएको सन्देश प्रवाह भएको छ। यो पनि स्वागतयोग्य हो। मधेसी दलले आफूलाई सहभागी नगराएको भन्दै गुनासो व्यक्त गरेका छन्। हातमा जितेर सरकार बित्तामा किन हारेको हो बुझ्न सकिएन। राष्ट्रपति सीले भारतमा जुन आतिथ्य प्राप्त गरे, त्यसको तुलनामा नेपालमा दिइएको आतिथ्य त्यति उल्लेखनीय भएन। जब कि नेपालले भारतको समानान्तर अथवा सीमान्त हिसाबले झन् राम्रो व्यवस्था गर्न सक्थ्यो। राष्ट्रपति, प्रधानमन्त्री तथा अन्य मन्त्रीको विमानस्थलमा भएको उपस्थितिले नेपालको चीनप्रतिको सौहार्दतालाई त दर्शायो, तर यो पर्याप्त भएन। भारतले ऐतिहासिक परिघटनाका आधारमा योजना गरेर भ्रमणलाई अविस्मरणीय बनाएको थियो। फलस्वरूप सीले भारती आतिथ्यको मुक्तकण्ठले प्रशंसा पनि गरे। भारतले सीको भ्रमण महाबलिपुरममा आयोजना गरेको थियो। योभन्दा पहिले चीनका प्रधानमन्त्री चाउ एन लाईले पनि सन् १९५६ मा भारतका प्रधानमन्त्री जवाहरलाल नेहरूको निमन्त्रणामा यस स्थानको भ्रमण गरेका थिए। यो सहरको इतिहास सातौं शताब्दीभन्दा अगाडिको छ। महाबलिपुरममा पल्लब वंशका महेन्द्रसिंह बर्मन (सन् ६००६३०), नरसिंह बर्मन (सन् ६३०६८०), राजसिंह बर्मन (सन् ७००७२८) आदि राजाले राज्य गरेका थिए। यहाँका रथ मन्दिर, गुफा मन्दिर तथा संरचनात्मक मन्दिर अति नै लोकप्रिय छन्। संरचनात्मक मन्दिरमा यहाँको सुप्रसिद्ध सोर मन्दिर राजा राजसिंह बर्मनको राज्यकालमा बनेको थियो। ढुंगाजस्तो जर्जर वस्तुबाट पनि कसरी सौन्दर्य सिर्जना गर्न सकिन्छ भन्ने सम्बन्धमा यी सम्पदाले पर्याप्त रूपमा उजागर गरेका छन्। चिनियाँ यात्री हुएन साङले यो सहरको सातौं शताब्दीमा भ्रमण गरेका थिए। यसरी महाबलिपुरमको सातौं शताब्दीका परिघटनालाई आधार बनाएर गरिएको भ्रमण आयोजनामा राष्ट्रपति सी मुग्ध भएका थिए। राष्ट्रपति, प्रधानमन्त्री तथा अन्य मन्त्रीको विमानस्थलमा भएको उपस्थितिले नेपालको चीनप्रतिको सौहार्दतालाई त दर्शायो, तर यो पर्याप्त भएन। नेपालमा पनि चीनसित सम्बद्ध यस्ता स्थानको कमी छैन। मिथकीय युगको कुरा गर्ने हो भने मञ्जु श्रीले चीनबाट नेपाल आएर चोभारबाट उपत्यकाको पानीको बहिर्गमन गराएका थिए। यो स्थान अहिले पनि विद्यमान छ। यसको नजिकै जलविनायक गणेशको भव्य मन्दिरपरिसर पनि रहेको छ। महाबलिपुरममा पल्लबराजाको राज्यकालमा हु एन साङ गएका थिए भने उनी नेपालमा पनि अंशुबर्माका (सन् ६०४६२१) पालामा आएका थिए। त्यतिबेला चीनमा टाङ वंशले राज्य गरेको थियो। उनले नेपालको विभिन्न विषयमा वर्णन गरेका छन्। त्यतिबेला रहेको कैलाशकूट भवनका बारेमा पनि उनले लेखेका छन्। लिच्छविकालीन राजधानी हाँडीगाउँमा अहिले कैलाशकूट भवनको प्रारम्भिक उत्खनन हुँदै छ। यो स्थानमा पनि राष्ट्रपति सीलाई लैजान सकिन्थ्यो। सी बेइजिङमा जन्मेका र यस सहरमा नेपालका तेह्रौं शताब्दीका स्थापत्य शास्त्री अनिकोले बनाएको श्वेत सत्तल अथवा ह्वाइट पागोडाले उनलाई प्रभावित बनाएको हुनुपर्छ। यो अर्काे अभिरुचिपूर्ण सन्दर्भ हो। हुन त यस विषयमा सी अनभिज्ञ छन् भन्न खोजेको होइन। उनको लेखमा यी विषयमा यथेष्ट चर्चा गरिएको छ। तर सुनेको या पढेका आधारमा लेख्नु र प्रत्यक्ष रूपमा देख्नुमा आकाशजमिनको फरक पर्छ। यस्ता स्थानमा सीलाई लैजान नसक्नु हाम्रो कमजोरी हो। योभन्दा पनि महत्वपूर्ण कुरा त के भने भारतमा राजधानी दिल्लीभन्दा बाहिर महाबलिपुरममा भ्रमण गराएजस्तै सीलाई लुम्बिनीमा पदार्पण गराउन सकिन्थ्यो। यो बुद्धको जन्मस्थल हुनुका अतिरिक्त यहाँ हुएन साङभन्दा पनि पहिले सेङ साइ सन ३७५ मा, फा हेन सन् ३९९ मा र पछि बाङ हुएन त्से सन् ६५६ मा आएका थिए। महाबलिपुरमको समानान्तर र अझ ऐतिहासिक रूपले भन्ने हो भने महाबलिपुरमभन्दा पनि पहिलेको स्थान अवलोकन गराउन सकिन्थ्यो। सरकारमा कल्पनाशीलता तथा सिर्जनशीलताको कमीले यो सुवर्ण अवसरबाट नेपाल वञ्चित भयो। जसरी तमिलनाडु सरकारले सक्रियताका साथ सीको भ्रमणको व्यवस्थापन गरेका थिए र जसरी उनीहरूले गौरवानुभूति गरेका थिए, ५ नं प्रदेशले पनि जोस तथा जाँगरका साथ सहभागिता प्रदर्शन गर्ने थियो। काठमाडौंमा भएको भ्रमणमा ३ नं प्रदेशका मुख्यमन्त्रीको विमानस्थलमा स्वागत गर्न गएको बाहेक कमसेकम सर्वसाधारण जनताले कतै पनि उल्लेख्य रूपमा उपस्थिति देख्न सकेनन्। अहिले संघीय सरकारले प्रान्तीय सरकारलाई महत्व नदिएको गुनासो व्यापक भएको छ। यसलाई पनि यस भ्रमणले अलिक मत्थर पार्न सकिने थियो। काठमाडौंमा भ्रमण गराउन सुरक्षाको दृष्टिले सहज भएको तर्क दिन सकिन्छ, तर यो तर्कको अर्थ छैन। किनभने काठमाडौंमा पनि चीनले सुरक्षाको अभिभारा बहन गरेको थियो। नेपाली सुरक्षा हात्तीको देखाउने दाँतजस्तो परिपूरक मात्र थियो। लुम्बिनी भ्रमण तय भएको भए त्यहाँ पनि चीनले सुरक्षाको जिम्मेवारी लिने थियो। यस्तो हुँदाहुँदै पनि नेपालका लागि सीको भ्रमण अति नै उपलब्धिपूर्ण भयो। बीसवटा विषयमा हस्ताक्षर भयो। सी नेपालको भूमिमा अवतरण गरेदेखि बेइजिङ अभिमुख विमानमा पदार्पण गरुन्जेल सधैं प्रफुल्ल मुद्रामा देखिए। यस हिसाबले यो भ्रमणलाई नेपालको कूटनीतिक इतिहासको एक स्वर्णिम परिघटनाका रूपमा चित्रण गर्न सकिन्छ। तर, यसलाई अझ सुगन्धमय पनि बनाउन सकिन्थ्यो। त्यस हिसाबले यसलाई एक गुमेको अवसरका रूपमा पनि लिन सकिन्छ। एक प्रकारले भन्ने हो भने भारतले पिठो बेचेर चामलको श्रेय लियो तर हामीले चामल हुँदाहुँदै पनि पिठोको भाउमा पनि बेच्न सकेनौं। भारत र चीनका शीर्षस्थ नेताको भविष्यमा पनि भ्रमण हुने छ। नेपालले भविष्यमा कसरी भ्रमणलाई अविस्मरणीय बनाउने भन्ने सम्बन्धमा अहिल्यै गृहकार्य गर्न आरम्भ गर्नुपर्छ। नत्र अन्तिम क्षणविना पर्याप्त तयारी भएको भ्रमणबाट चाहेजति फाइदा लिन सकिँदैन। नेपालले अहिलेसम्म पनि शास्त्रीय अथवा परम्परागत रूपमा विदेशी पाहुनाको भ्रमणको आयोजना गर्ने गरेको छ। यस विषयमा पनि अनुसन्धान, अध्ययन तथा नवप्रवर्तनको आवश्यकता छ। अनुसन्धान, अध्ययन र नवप्रवर्तनलाई विगतमा राज्यले महत्व दिन सकेन। दुईतिहाइको शक्तिशाली सरकारबाट यस सम्बन्धमा धेरै आशा गरिएको थियो। तर जुन जोगी आए पनि कान चिरेका भनेजस्तै यो सरकारले पनि यस क्षेत्रमा सिन्कोसमेत भाँच्न सकेन। अनुसन्धान, अध्ययन तथा नवप्रवर्तनका केन्द्र विश्वविद्यालयमा उपकुलपति तथा अन्य पदाधिकारीको स्थान महिनैाँदेखि रिक्त रहेर पनि अहिलेसम्म पूर्ति नहुनुले यसलाई प्रस्टताका साथ प्रतिविम्बित गरेको छ। यो दुर्भाग्यपूर्ण तथा लज्जापूर्ण पनि हो।"
दलहरूको मौनता र भ्रष्टाचार,"नेपाली आम सञ्चारमाध्यममा हरेक दिन दुर्गम गाउँबस्तीदेखि सिंहदरबारभित्रका भ्रष्टाचारका घटना एकपछि अर्को गर्दै सार्वजनिक भइरहेका छन्। तर यस्ता घटनामा कोही कसैले वास्ता गर्दैनन्। अनि विस्तारै सेलाएर जान्छन्। फेरि अर्को दिन अर्कै नयाँ घटना सार्वजनिक भइसकेका हुन्छन्। अघिल्लो दिनको घटना विस्मृतिमा धकेलिन्छ। नयाँ घटना पनि केही दिन आम सञ्चारमाध्यममा चर्चा र बहसको विषय बन्छन्। विस्तारै ओझेल पर्छन्। दुर्गम जिल्ला ओखलढुंगाका ६ वटा गाउँपालिकाले भात खान मात्रै एक वर्षमा ८० लाख रुपैयाँ खर्च गरेदेखि सिंहदरबारभित्रकै सडकमा गुणस्तरहीन कालोपत्रे भएकोसम्म समाचार सार्वजनिक भए अनि हराएर गए। सरकार चुपचाप छ। अख्तियार सेलाएर बसेको छ। नागरिक समाज चीर निद्रामा छ। देशको भविष्य निर्धारक मानिने राजनीतिक दलहरू त झनै रहस्यमही किसिमले मौन छन्। प्रधानसेनापतिले अर्बांै रुपैयाँ भ्रष्टाचार गरेको तथ्यसहितको सामग्री सार्वजनिक भयो। उनले गरेको भ्रष्टाचार र सम्पत्ति छानबिनका लागि संसदीय समितिमा उजुरी पर्यो तर सम्बन्धित निकायले मौनता साँधिदियो। अनि उनी अमेरिका भासिए। लोकमानसिंह कार्की क्यानाडा पुगे। अख्तियारका अर्का पूर्वप्रमुख आयुक्त दीप बस्न्यातको अकूत सम्पत्तिका बारेमा सार्वजनिक भएका समाचार पुस्तकालयमा थन्किन पुगे। गृह मन्त्रालयले सहयोगको नाममा चार वर्षमा ३ अर्ब रुपैयाँ आफ्ना दलका कार्यकर्तालाई वितरण गर्यो। सडक ठेक्कामा सांसद र मुख्यमन्त्रीलाई करोडको प्रस्ताव गरेको तथ्य सार्वजनिक भयो। आईजीपीमा बढुवा गर्न नेताले घुस मागेका र आफूले दिन नसक्दा अन्याय भएको प्रहरी अधिकृतले सार्वजनिक अभिव्यक्ति दिए। सत्तारुढ दलले आफ्नो पार्टीनिकटका विभिन्न ३२ संस्थालाई २६ करोड ३५ लाख रुपैयाँ दियो। आफ्नो पार्टीको केन्द्रीय कार्यालय रहेको पासाङ ल्यामु पर्वतारोहण प्रतिष्ठानलाई सरकारी ढुकुटी दुरुपयोग गर्दै ३० लाख रुपैयाँ दियो। कुनै दल बोल्दैनन्। कुनै राजनीतिक दलहरू यस्ता भ्रष्टाचारजन्य घटनाका बारेमा बहस र छलफल गर्न तयार छैनन्। यस्ता सवालमा खुलेर बोल्ने ल्याकत नै राख्दैनन्। यी त केही उदाहरण मात्र, राजनीतिक दलका नेताहरू एकपछि अर्को विभिन्न आर्थिक तथा नैतिक विचलनका घटनामा जोडिइरहेका छन्। तर त्यस्ता पात्र तथा प्रवृत्तिका सम्बन्धमा सोही नेता आबद्ध दलले संरक्षण गर्ने अनि अन्य राजनीतिक दलले मौनता साँधिदिन्छन्। अनि एकपछि अर्को गर्दै यस्ता घटना दोहोरिँदै जान्छन्। भ्रष्टाचार कसरी राजनीतिक स्वार्थपूर्तिका लागि अस्त्र बनिरहेको छ भन्ने हेर्न २०५७ सालको हिउँदे अधिवेशनको समयलाई हेर्न सकिन्छ। उक्त अधिवेशनमा लाउडा जहाज भाडा प्रकरणलाई लिएर तत्कालीन प्रमुख प्रतिपक्ष दल नेकपा एमालेले ५७ दिनसम्म संसद् अवरुद्ध गरेको थियो। मन्त्रिपरिषद्को निर्णयबाट भ्रष्टाचार भएको तत्कालीन नेकपा एमालेको ठहर थियो। सबै दल भ्रष्टाचारका सवालमा मौन छन्। भ्रष्टाचार र अनियमिततामा भइरहेको यो मौनताले दलहरूको असली चरित्र बुझ्न सघाउँछ। भिन्न राजनीतिक परिस्थितिका कारण तत्कालीन प्रधानमन्त्रीले राजीनामा दिएपछि मात्र संसद् खुलेको थियो। तत्कालीन शाही नेपाल वायु सेवा निगममा जहाज भाडामा लिँदा आर्थिक अनियमितता भएको भन्दै ५७ दिन संसद् अवरुद्ध गर्ने दल अहिले करिब दुईतिहाइ बहुमतका साथ सरकारमा छ। त्यस समयमा भन्दा अहिले नेपाल वायु सेवा निगमले किनेको बाइड बडी जहाजमा ठूलो मात्रामा आर्थिक अनियमितता भएका समाचार केही समयअघि एकपछि अर्को गर्दै सार्वजनिक भए। संसदीय समितिले गरेको छानबिनले पनि उक्त वाइड बडी खरिदका क्रममा करिब ४ अर्ब ३५ करोड रुपैयाँ घोटाला भएको देखाएको छ। यस प्रकरणमा देशका सबै प्रमुख दलका नेताहरूको संलग्नता रहेको तथ्य सार्वजनिक भयो। यससँगै घटना सामसुम भयो। झण्डै तीन दशकदेखि मेलम्ची खानेपानी आयोजनाले यस्तै अवस्था भोगिरहेको छ। झन् पछिल्लो समयमा विभिन्न ठूला भ्रष्टाचार, अनियमितता तथा कर छलीका घटना एकपछि अर्को गर्दै सार्वजनिक भइरहेका छन्। यस्ता सवालमा सरकारको नेतृत्व गरिरहेको दल मात्र होइन, प्रतिपक्षी दलहरू पनि रहस्यमयी किसिमले मौन छन्। सत्ता, शक्ति र बजेटको बाडफाँटको सवालमा आफ्नो स्वार्थपूर्ति वा सम्बोधन भएन भने चर्को स्वरमा भाषण गर्ने र भाग खोज्ने नत्र मौन रहने समान चरित्र हरेक नेपाली राजनीतिक दलहरूमा देखिन्छ। एनसेल पुँजीगत लाभकर छली प्रकरण, कर फस्र्यौट आयोगमा भएको अनियमितता, नेपाली सेनाभित्रको व्यापक भ्रष्टाचार, वाइड बडी प्रकरण, बालुवाटार प्रकरण कुनै एउटा राजनीतिक दलले सत्ता चलाएको बेलामा मात्र भएको होइन। यी घटनाक्रममा चलिरहँदा कयौंपटक सत्ता परिवर्तन भए। प्रमुख भनिने सबै पार्टीका नेताहरू सत्तामा पुगे। तर कुनै पनि राजनीतिक दल र तिनका नेताहरूले यस्ता घटना रोक्न ठोस कदम चालेनन्। त्यसतर्फ कुनै रुचि देखाएनन्। बरु आफ्नो स्वार्थपूर्तिका लागि त्यस्ता काण्ड उपयोग गरे। करिब एक खर्ब ४४ अर्ब रुपैयाँमा एनसेल बिक्री हुँदा नेपाली कांग्रेसका सुशील कोइरालाले सरकारको नेतृत्व गरेका थिए। तत्कालीन अर्थमन्त्री रामशरण महतले एनसेल खरिदकर्ता कम्पनी आजियाटालाई ४५ दिनभित्रै एनसेल खरिदको पुँजीगत लाभकर लाग्छ कि लाग्दैन भन्ने प्रश्नको जवाफ नदिँदाको ठूलो मूल्य देशले चुकाइरहेको छ। कर विवाद रहेकै समयमा सत्ता परिवर्तन भयो र केपी शर्मा ओली प्रधानमन्त्री भए। तत्कालीन अर्थमन्त्री विष्णु पौडेल थिए। ओली सरकारले आफ्नो पहिलो शासनकालभरिमा एनसेलको कर निर्धारण गर्नेतर्फ रुचि देखाएन। यसपछि तत्कालीन नेकपा माओवादी केन्द्रका अध्यक्ष पुष्पकमल दाहाल प्रधानमन्त्री भए। तत्कालीन अर्थमन्त्री कृष्णबहादुर महराले उल्टै एनसेललाई कर छुट दिने प्रयाससमेत गरे। यसपछि शेरबहादुर देउवा र फेरि केपी ओली प्रधानमन्त्री भए। तर कुनैले पनि एनसेलको लाभकर उठाउनेतर्फ ठोस पहल गरेनन्। पछिल्लो समय अदालतले पनि लाभकर तिर्नुनपर्ने फैसला गर्यो। सत्तामा रहेकालाई त सजिलै भयो। प्रतिपक्षीलाई पनि हाइसञ्चो भयो। यसबीचमा एनसेलको लाभकरसम्बन्धी सर्वोच्च अदालतको फैसला अध्ययन गर्न प्रस्ताव राख्ने सांसदलाई नै प्रतिपक्षी दलले उक्त समिटिबाट हटाइदियो। सबै दल तैं चुप मैं चुप भए। अनि झण्डै चार सय ५६ मेघावाटको अपर तामाकोशीजस्तै जलविद्युत् आयोजना सम्पन्न गर्न सकिने राजस्व सम्भवतः अब कहिल्यै नफर्किने बाटो लाग्यो। बालुवाटारको जग्गा प्रकरण, वाइड बडी प्रकरणमा पनि हरेक पार्टीको यसैगरी साझा सहमति र संलग्नता रहेको देखिन्छ। पछिल्लो समय दलहरू त ठेकेदारको संरक्षकजस्तै भएका छन्। वर्षौंदेखि पाएको ठेक्का पूरा नगरेर आम नागरिकलाई दिनुसम्म दुःख दिने घरबेटीलाई मेलम्चीको अर्बौंको ठेक्का दिइन्छ। अन्य दल पनि मौन बस्छन्। बरु ठेकेदारका जतिसुकै बदमासी सार्वजनिक भए पनि तिनीहरूकै संरक्षणमा सबै दल लागिपर्छन्। उदाहरणका लागि नेपाल सरकारका विभिन्न मन्त्रालय एवं विभागबाट अर्बौं रुपैयाँमा ठेक्का सम्झौताको कार्यान्वयन सन्तोषजनक नभएको गुनासो सार्वजनिक भएपछि अख्तियार दुरुपयोग अनुसन्धान आयोगले २०७५ माघमा अध्ययन गरी एक प्रतिवेदन सार्वजनिक गरेको थियो। अख्तियार दुरूरुपयोग अनुसन्धान आयोगले पूर्वाधार विकाससँग सम्बन्धित ७ वटा मन्त्रालयअन्तर्गतका विभागप्राधिकरणकम्पनी गरी आठवटा निकायले उपलब्ध गराएको कागजात तथा विवरण अध्ययन गर्दा ११८ अर्बका १८४८ वटा ठेक्का सम्झौता सुरु सम्झौता अवधिभित्र सम्पन्न नभएको पाएको थियो। यी ठेक्का सम्झौतामध्ये १०३२ वटा अर्थात् ५५८४ प्रतिशत ठेक्का सम्झौता म्याद थप पनि नभएको भेटिएको थियो। यस घटनामा पनि सबै दलका स्थानीयदेखि केन्द्रीय तहसम्म सबै पदाधिकारी मौन छन्। आखिर किन राजनीतिक दलमा भ्रष्टाचार र नैतिक विचलनका सम्बन्धमा मौनता बढ्दै गएको छ ? सत्तारुढ दल त शक्तिले अन्धो हुन्छ, बोल्दैन। तर सत्ताबाहिरका दल किन मौन छन् ? वास्तवमा सत्तापक्षीय मात्र होइन, प्रतिपक्षी पनि सत्ता र शक्ति प्राप्तिका लागि राजनीतिक दलले सारा अनियमितता, भ्रष्टाचार र खराब कामको संरक्षण गर्दै आएका छन्। आफ्नो राजनीतिक र आर्थिक स्वार्थको परिपूर्ति गर्न सबै दल लागिपरेका छन्। त्यसैले त देश र जनताले तिरेको कर रकममा भइरहेको खेलबाड, भ्रष्टाचार तथा अनियमितताका सम्बन्धमा तैं चुप मैं चुप छन्। यसबाट के देखिन्छ भने पहिला सत्तापक्ष मात्र संलग्न भएर गरिने अनियमितता र भ्रष्टाचारजन्य घटना पछिल्लो समयमा प्रतिपक्षी दलहरूसमेतको मिलिभगत र भागबन्डामा हुन थालेका छन्। जसले गर्दा सबै दल भ्रष्टाचारका सवालमा मौन छन्। भ्रष्टाचार र अनियमिततामा भइरहेको यो मौनताले दलहरूको असली चरित्र बुझ्न सघाउँछ। दलहरू पछिल्लो समय नाफाखोर कम्पनीजस्तो बन्दै गएका छन् र आफूलाई आर्थिक रूपमा जहाँ फाइदा हुन्छ त्यहाँ मौन बसिदिन्छन्।"
व्यापार सहजीकरण गर्न उच्चस्तरीय संयुक्त संयन्त्र,"काठमाडौं : चीन र नेपालबीच वाणिज्य र पारवहन सम्झौता कार्यान्वयन गर्न उच्चस्तरीय संयुक्त संयन्त्र निर्माण गर्ने सहमति भएको छ। चिनियाँ राष्ट्रपतिको भ्रमणका क्रममा आइतबार दुवै मुलुकका अधिकारीबीच यस्तो सहमति भएको हो। उद्योग, वाणिज्य तथा आपूर्ति मन्त्रालयका सचिव बैकुण्ठ अर्याल र चीनको वाणिज्य मन्त्रालयका उपमन्त्रीले यससम्बन्धी सहमतिपत्रमा हस्ताक्षर गरेका हुन्। हस्ताक्षर पश्चात निर्माण हुने यो संयन्त्रको नेतृत्व दुवै मुलुकका वाणिज्य सचिवले गर्ने मन्त्रालयकी उपसचिव उर्मिला केसीले जानकारी दिइन्। उनका अनुसार एक महिनाअघि नेपाल भ्रमणमा आएको चीनको वाणिज्य सचिव नेतृत्व टोलीसँग नेपाली टोलीसँग अनौपचारिक रूपमा संयन्त्र निर्माण गर्ने सहमति भएको थियो। चीनसँग हुने व्यापार तथा परिवहनसम्बन्धी समस्या उच्चस्तरमै समाधान गर्न यो संयन्त्र निर्माण गर्न दुवै मुलुकबीच सहमति भएको हो, केसीले भनिन्, संयन्त्रमा कसले प्रतिनिधित्व गर्ने हो त्यो विषयमा भने दुवै मुलुकको आपसी छलफल पश्चात टुंगो लगाइनेछ। नेपाल र चीनबीच केही समयअघि सम्पन्न पारवहन तथा यातायात सन्धिको प्रोटोकलले उच्चस्तरीय संयन्त्रको कल्पना गरेको छ। त्यसमा चीनतर्फ भौतिक मन्त्रालयका सचिव र नेपालका वाणिज्य मन्त्रालयका सचिवले नेतृत्व गरेको संयन्त्रको कल्पना गरिएको छ, केसीले भनिन। तेस्रो देशसँगको व्यापारका लागि भारतसँग मात्र पारवहन सुविधा लिएको नेपालले गतवर्ष भदौ २२ मा चीनसँग पारवहन तथा यातायात सम्झौताको प्राटोकललाई अन्तिम रूप दिएको थियो। यससँगै नेपालले तेस्रो मुलुकसँगको व्यापारमा चीनतर्फकाचार सामुद्रीक बन्दरगाह र तीन सुक्खा बन्दरगाहको उपयोग गर्न सक्छ। तिब्बतमा सुन्तला निर्यात सम्भव नेपालमा उत्पादन हुने सुन्तला जातको फलफूल चीनको तिब्बतसम्म निर्यात गर्ने बाटो खुला भएको छ। चिनियाँ राष्ट्रपतिको भ्रमणका अवसरमै क्रममा आइतबार नेपाल र चीनबीच सुन्तला जातको फलफूल निर्यात गर्न पाउने सहमति भएको हो। कृषि तथा पशुपन्छी विकास मन्त्रालयका सहसचिव तेजबहादुर सुवेदीका अनुसार सुन्तला जातको सुन्तला, कागती, जुनारलगायत अमिलो फलफूल निर्यात गर्ने सहमति भएको हो। सहमतिपत्रमा नेपालका तर्फबाट कृषि तथा पशुपन्छी विकास मन्त्रालयका सचिव डायुवकध्वज जीसी र चिनियाँ राजदूत होउ यान्छीले सहमतिपत्रमा हस्ताक्षर गरेका हुन्। सहमतिपत्रमा रोगकीरा मुक्त सुन्तला जातको फलफूल तिब्बतसम्म निर्यात गर्न पाउने उल्लेख छ। यसअघि पनि चीनमा सुन्तला जातको फलफूल निर्यात गर्ने पाउने सुविधा नेपालले पाएपछि चीनले पाँच प्रकारको रोगकीरा र दुई प्रकारको ढुसीबाट मुक्त भएको बगैंचाको फलफूल मात्रै निर्यात गर्न पाउने व्यवस्था गरिएको थियो। रोगकीरा र ढुसीबाट मुक्त बगैंचाको मात्रै सुन्तला जातको फलफूल निर्यात गर्न पाउने व्यवस्थाले गर्दा नेपालबाट निर्यात हुन छाडेको थियो, सुवेदीले भने। चीनमा सुन्तला जातको फलफूल निर्यात गर्न वगैंचालाई रोगकीरा र ढुसी मुक्तबनाउन धेरै प्रयास गरिए पनि त्यो प्रयास सफल हुन सकेको थिएन्। यसले गर्दा सुन्तला जातको फलफूल निर्यात गर्ने बाटो अवरुद्ध भएको थियो। सुवेदीले भने, अहिलेको सहमतिपत्रमा पुरानो व्यवस्थालाई परिवर्तन गरी रोगकीरा र ढुसी मुक्त फलफूल भन्ने राखेर सहमति जनाएका छौं। यो सहमतिले किसानले उत्पादन गर्ने सुन्तला जातको बजार बिस्तार हुनुका साथै किसानले उचित मूल्यसमेत पाउने बाटो खुलेको छ। बजार र उचित मूल्यको अभावमा सुन्तला जातको फलफूल बिग्रेर किसानले ठूलो घाटा व्यहोर्दै आएका थिए।"
नेपालचीन सम्बन्ध 'नयाँ उचाइमा',"काठमाडौं : नेपालचीन सम्बन्धलाई नयाँ गति र उचाइमा पुर्याउन चिनियाँ राष्ट्रपति सी चिनफिङको दुईदिने राजकीय भ्रमण सफल भएको छ। राष्ट्रपतिको सीको भ्रमण समापन भएकै दिन सोमबार जारी १४ बुँदे संयुक्त वक्तव्यमा भ्रमणले नेपालचीन सम्बन्धमा राजनीतिक विश्वास आर्जन र सम्बन्ध प्राथमिकीकरण गर्न सफल भएको उल्लेख छ। भ्रमणले पारस्परिक विश्वास र समझदारीमा बढोत्तरी गरेको वक्तव्यमा छ। वक्तव्यअनुसार राष्ट्रपति सीको भ्रमणले दुई मुलुकबीचको सदियौंको सम्बन्धलाई थप क्रियाशील बनाएको छ। सीले भूपरिवेष्टित नेपाललाई भूजडित तुल्याउन मद्दत गर्ने घोषणा र त्यसका आधारले दुई देशको सहकार्य थप बढ्ने आशा पनि वक्तव्यमा छ। समस्यारहित नेपालचीन सम्बन्धमा भ्रमणले नेपालको समृद्धिको यात्राका लागि चीन भरपर्दो साझेदार बनेको छ, वक्तव्यमा छ। सरकारले अघि बढाएको समृद्ध नेपाल, सुखी नेपाली अवधारणामा चीनले सहयोग गर्ने जनाएको छ। त्यसका लागि लगानीदेखि अन्य पाटोको खोजी हुने पनि उल्लेख भएका छन्। अन्तर्राष्ट्रिय मञ्चमा साझा धारणादेखि विगतमा भएका सम्झौता र आगामी दिनमा गर्नुपर्ने आधारहरू समेत १४ बुँदेमा उल्लेख छ। नेपाल अतिकम विकसित मुलुकबाट आगामी ११ वर्षभित्र माथि उठिसक्नुपर्ने विषयलाई चीनले गम्भीरतापूर्वक लिँदै त्यसको आधारमा सहयोग गर्ने विषय संयुक्त वक्तव्यमा छ। तर, त्यसका लागि राष्ट्रपति सीले काम गर्न अनुशासनको विषयलाई उठाएका छन्। राष्ट्रपति विद्यादेवी भण्डारीको निमन्त्रणमा राष्ट्रपति सी दुईदिने भ्रमणमा शनिबार काठमाडौं आएका हुन्। चिनियाँ राष्ट्रपतिको नेपाल भ्रमण २३ वर्षपछि भएको हो। भ्रमणका क्रममा राष्ट्रपति सीले आफ्ना नेपाली समकक्षी भण्डारी, प्रधानमन्त्री ओली, प्रमुख प्रतिपक्ष दलका नेता एवं पूर्व प्रधानमन्त्री शेरबहादुर देउवा, नेकपा अर्का अध्यक्ष पुष्पकमल दाहालसँग छुट्टाछुट्टै भेटवार्ता गरेका थिए। उनको नेतृत्वमा सत्तारुढ दल नेकपाका सचिवालय नेताले सीसँग द्विपक्षीय वार्ता भएको छ। नेपालको राजकीय भ्रमणबाट दुई देशबीचको सम्बन्धमा नयाँ अध्याय प्रारम्भ भएको बताइएको छ। समृद्धितर्फको नेपालको यात्रामा सघाउन तथा भौतिक पूर्वाधारको अभाव हटाउन सीमापार रेल परियोजनाको सम्भाव्यता अध्ययनसँगै सुरुङ निर्माण सहयोगसम्बन्धी समझदारीपत्रमा हस्ताक्षर हुनुलाई भ्रमणको महत्वपूर्ण उपलब्धिको रूपमा सरकारले लिएको छ। राष्ट्रपति सीले भ्रमणका क्रममा नेपालको विकासमा चीनको प्रतिबद्धता झल्कने गरी आगामी दुई वर्षका लागि आर्थिक सहायतास्वरूप करिब ५६ अर्ब रुपैयाँ (साढे तीन अर्ब आरएमबी) उपलब्ध गराउने घोषणा गरे। सीले परियोजना प्रारम्भ गर्ने तर त्यसलाई पूर्णता प्रदान नगर्ने परिपाटीले लक्षित विकासनिर्माण कामले गति नलिने कार्यान्वयन तहमा खरो उत्रन नेपाली नेतृत्वलाई सुझाएको छलफलका एक सहभागीले बताए। उनले आफ्नो मुलुकको विकासको प्रमुख कारण नै अनुशासन भन्दै त्यसमा ध्यान दिन सुझाएको पनि वक्तव्यमा झल्किन्छ। सबै तहमा उनले सहकार्यको विषय उठाएर फर्केका छन्। मुुलुकमुलुक सम्बन्ध झैं जनता र राजनीतिक दलबीचको सहकार्यको दायरा बढाउन पनि उनले पहल गरेका थिए। उनले जनता र राष्ट्रलाई सही बाटोमा डोर्याएका कारण जनताको अपार समर्थन रहेको सुनाउँदै त्यसमा केन्द्रित हुन सुझाव दिएका छन्। दुई देशका नेतृत्वबीच द्विपक्षीय सम्बन्धका साथै क्षेत्रीय र अन्तर्राष्ट्रिय साझा चासोका विषयमा गहन रूपमा विचार आदानप्रदान भएको थियो। नेपाल भ्रमण वर्ष २०२० लाई सफल बनाउन तथा अधिकभन्दा अधिक चिनियाँ पर्यटकलाई नेपाल भ्रमणमा प्रेरित गर्ने भएका छन्। राष्ट्रपति सी र प्रधानमन्त्री केपी ओली नेतृत्वको प्रतिनिधिमण्डलबीच सम्पन्न द्विपक्षीय वार्ता र त्यसपछि दुई मुलुकले आपसी साझेदारी र सहकार्य गर्ने सम्बन्धमा १८ समझदारी, सम्झौता र सन्धिसँगै दुईवटा लेटर अफ एक्सचेन्जमा हस्ताक्षर भएको थियो। चिनियाँ राष्ट्रपति सी स्वदेश फर्कनुअघि गम्भीरदेखि सामान्य समझदारी समेत उही स्तरमा हस्ताक्षर भएको छ। नेपाल र चीनबीच द्विपक्षीय औपचारिक वार्तापछि परराष्ट्र, गृह, भौतिक पूर्वाधार तथा यातायात, कृषि तथा पशुपक्षी विकास, उद्योग वाणिज्य तथा आपूर्ति मन्त्रालय, काठमाडौं महानगरपालिकालगायत सरकारी निकायसँग विभिन्न समझदारीपत्रमा हस्ताक्षर भएको हो। नेपाल र चीनबीचको व्यापार असन्तुलन घटाउन उद्योग, वाणिज्य तथा आपूर्ति मन्त्रालय र चीनको वाणिज्य मन्त्रालयबीच व्यापारसम्बन्धी संयुक्त कार्यदल गठनको समझदारी पनि सहकार्यको आयामको रूपमा लिइएको छ। अर्थ मन्त्रालय र चीनको वाणिज्य मन्त्रालयबीच लगानी सहयोग कार्यदल गठन गर्ने समझदारीले द्विपक्षीय व्यापार तथा लगानी अभिवृद्धिमा टेवा पुग्ने सरकारको धारणा छ। नेपालमा पाइने फलफूल चीन निर्यात गर्न मार्गप्रशस्त गर्ने विषय पनि परेको छ। चीन निर्यातको द्विपक्षीय समझदारीबाट पनि मुलुकमा निर्यात प्रवद्र्धनमा योगदान हुने देखिएको छ। सम्बन्ध नयाँ युगमा प्रवेश : राष्ट्रपति भण्डारी राष्ट्रपति विद्यादेवी भण्डारीले राष्ट्रपति सी चीनफिङको ऐतिहासिक राजकीय भ्रमणले दुई देशको अटल र सुदृढ सम्बन्ध नयाँ युगमा प्रवेश गरेको बताएकी छन्। भण्डारीले राष्ट्रपति सीलाई बिदाइपछि ट्वीट गर्र्दै भनेकी छन्, चिनियाँ समकक्षीले नेपाल र नेपालीप्रति दर्शाउनुभएको अपार सद्भावका लागि हार्दिक कृतज्ञता व्यक्त गर्दछु। भ्रमण सफल : ओली प्रधानमन्त्री केपी ओलीले छिमेकी चीनका राष्ट्रपति सीको नेपाल भ्रमण भव्य रूपमा सफल भएको बताएका छन्। आइतबार राष्ट्रपति सीलाई त्रिभुवन विमानस्थलमा बिदाइ गरेलगत्तै ट्वीटमा प्रधानमन्त्री ओलीले लेखेका छन्, मित्रराष्ट्र जनवादी गणतन्त्र चीनका महामहिम राष्ट्रपति सी चिनफिङको दुई दिवसीय ऐतिहासिक नेपाल भ्रमण भव्य रूपमा सम्पन्न भएको छ। उहाँको भ्रमणबाट दुई देशबीचको सम्बन्धले नयाँ उचाइ र गतिशीलता प्राप्त गरेको छ। राष्ट्रपति सीले नेपाल भ्रमण गरी नेपाल र नेपाली जनताप्रति देखाएका सद्भाव र सदिच्छाका लागि प्रधानमन्त्री ओलीले आभार व्यक्त गरे, भ्रमणलाई अभूतपूर्व रूपमा सफल पार्न लागि पर्नुहुने सम्पूर्ण नेपाली दिदीबहिनी तथा दाजुभाइप्रति हार्दिक धन्यवाद ज्ञापन गर्दछु। सम्झौता हस्ताक्षर नेपाल र चीनबीच २० समझदारी, सन्धि र लेटर अफ एक्सचेन्जमा हस्ताक्षर भएको छ। प्रधानमन्त्री केपी ओली र चिनियाँ राष्ट्रपति सी चिनफिङको उपस्थितिमा आइतबार ती समझदारीमा हस्ताक्षर भएको हो। हस्ताक्षरपछि ती समझदारीपत्र दुवै देशका परराष्ट्रमन्त्री, अर्थसचिव, गृह, परराष्ट्रसचिवलगायत सम्बन्धित मन्त्रालयका सचिव एवं नेपालका लागि चिनियाँ राजदूत र अधिकारीले आदानप्रदान गरेका थिए। प्रधानमन्त्री ओली नेतृत्वको वार्तामा अर्थ, परराष्ट्र, गृह, ऊर्जा, जलस्रोत तथा सिँचाइ, भौतिक पूर्वाधारमन्त्रीका साथै प्रधानमन्त्रीका प्रमुख राजनीतिक सल्लाहकार, परराष्ट्र मामिला सल्लाहकारसहित नेपाल सरकारका विशिष्ट श्रेणीका अधिकारी तथा राष्ट्रपति सी नेतृत्वको प्रतिनिधिमण्डलमा विदेशमन्त्री वाङ यी, अर्थसचिव नेपालका लागि चिनियाँ राजदूत होउ यान्छीलगायत उच्च चिनियाँ अधिकारी सहभागी थिए। २० बुँदेमा आपसी कानुनी सहायता विषयमा प्रश्न ? २० बुँदे सम्झौतामध्येको तेस्रो बुँदामा नेपाल र चीनबीच आपराधिक मामिलामा आपसी कानुनी सहयोगसम्बन्धी सन्धि भएको उल्लेख छ। पूर्वप्रधानमन्त्रीहरूले सुपुर्दगी सन्धि नगर्न सुझाव दिइरहेको अवस्थामा यो सम्झौता भएको हो। परराष्ट्रमन्त्री प्रदीप ज्ञवालीले यसअघि नै सुपुर्दुगी सन्धि नहुने बताएका थिए। प्रधानमन्त्रीका प्रेस सल्लाहकार डाकुन्दन अर्यालले पनि यो विषय सुपुर्दगी सन्धि नभएको र कानुनी सहयोगको विषय मात्रै भएको बताए। सोसम्बन्धी विषय चीनका तर्फबाट सन् २००९ मा नेपाललाई प्रस्ताव गरिएको थियो। त्यो सन्धिभित्र केके राखिएको छ भन्ने कुरा भने खोलिएको छैन। पारस्पारिक सहायता सम्झौता भनेकै सुपुर्दुगी सन्धिको रूप रहेको बताइन्छ। अमेरिकासँग नेपालले प्रत्यारोपण सम्झौता गरेको छ। यस प्रकारको सम्झौताले मानिस नै एक अर्का मुलुकमा पठाउने नभई कानुनी सहयोग मात्रै गर्ने सन्धि भएको दाबी गरे। यसबाहेक सहमतिको सातौं बुँदामा नेपाल र चीनबीच सीमापार रेलमार्गको सम्भाव्यता अध्ययन गर्ने र समझदारी भएको विषय उल्लेख छ। पन्ध्रौँमा नेपालको उद्योग, वाणिज्य र आपूर्ति मन्त्रालय र चीनको वाणिज्य मन्त्रालयबीच व्यापारका विषयमा संयुक्त कार्यदल स्थापना गर्ने समझदारी र अठारौं बुँदामा अर्थ मन्त्रालय र चीनको इन्टरनेशनल डेभलपमेन्ट कोअपरेसन एजेन्सीबीच सुरुङ निर्माणमा सहयोगसम्बन्धी समझदारी पनि उत्तिकै महत्वपूर्ण छ। सरकारले छन्तुमा माहावाणिज्य दूतावास खोल्ने विषय भने त्यति युक्तिसंगत छैन। अन्य मुलुकले तिब्बतमा महावाणिज्य दूतावास खोल्न नपाउँदा तिब्बत नियाल्न छन्तुमा महावाणिज्य दूतावास खोलेका छन्। तर नेपालको तिब्बतको ल्हासामा महावाणिज्य दूतावास र यता क्वाङचौ (ग्वान्जाओ) मा महावाणिज्य दूतावास रहेकाले त्यसको खासै उपयोग देखिँदैन। पहिलेदेखि नै नेपालले त्यहाँ महावाणिज्य दूतावास खोल्न जोड दिँदै आएको थियो। परराष्ट्र मन्त्रालयले पछिल्लो समय महावाणिज्य दूतावास खोल्ने र त्यहाँ मन्त्रालयका उपसचिवलाई कार्यवाहक बनाएर राख्ने कार्य गर्दैआएको छ। नेपालचीनबीच बीसबुँदे सम्झौता र समझदारी १ नेपाल र चीनबीच सीमा व्यवस्थापन प्रणाली सम्झौता२ शासकीय क्षमता अभिवृद्धि तथा आदानप्रदानमा समझदारी ३ आपराधिक गतिविधि नियन्त्रणसम्बन्धी कानुनी सहायता सन्धि ४ सगरमाथा क्षेत्रको पर्यावरणीय संरक्षणसम्बन्धी समझदारी ५ नेपाल र चीनबीच राष्ट्रिय योजना आयोग र चीनको राष्ट्रिय विकास तथा सुधार आयोगबीच लगानी तथा सहयोग अभिवृद्धिसम्बन्धी समझदारी ६ चीनको छन्तुमा नेपाली महावाणिज्यदूतावास स्थापना गर्ने पत्र आदानप्रदान ७ चीननेपाल सीमापार रेलपरियोजनाको सम्भाव्यता अध्ययनसम्बन्धी समझदारी ८ काठमाडौँ महानगरपालिका र चीनको नान्चिङ शहरबीच भगिनीसम्बन्ध स्थापनाको सम्झौता ९ बुटवल उपमहानगरपालिका र सियान नगरबीच भगिनीसम्बन्ध स्थापनाको सम्झौता १० नेपालको स्वास्थ्य मन्त्रालय र चीनको परम्परागत औषधि व्यवस्थापन राष्ट्रिय प्रशासनबीच परम्परागत उपचार पद्धतिमा सहयोगसम्बन्धी समझदारी ११ नेपालको गृह मन्त्रालय र चीनको आपत्कालीन व्यवस्थापन मन्त्रालय मन्त्रालयबीच दैवीविपत्ति न्यूनीकरण तथा आपत्कालीन द्रुत उद्धारका लागि सहयोगसम्बन्धी समझदारी १२ दुवै देशका महान्यायाधिवक्ताको कार्यालयबीच सहयोगसम्बन्धी समझदारी १३ त्रिभुवन विश्वविद्यालयमा कन्फ्युसियस अध्ययन संस्थान स्थापना गरिने १४ नेपालको कृषि विभाग र चीनको सामान्य भन्सार प्रशासनबीच अमिला वर्गका फलफूल चीन निर्यात गर्नेसम्बन्धी फाइटोस्यानेटरी (वनस्पति स्वच्छता)को आवश्यकतासम्बन्धी प्रोटोकल १५ दुवै देशका वाणिज्य मन्त्रालयबीच व्यापारसम्बन्धी संयुक्त कार्यदल गठनको समझदारी १६ चिनियाँ सहयोगमा नेपालमा भूकम्प अनुगमन सञ्जाल परियोजना आपूर्ति तथा स्वीकार प्रमाणपत्र १७ नेपालको अर्थ मन्त्रालय र चीनको वाणिज्य मन्त्रालयबीच लगानी सहयोग कार्यदल गठनसम्बन्धी समझदारी १८ नेपालको अर्थमन्त्रालय र चिनियाँ अन्तरराष्ट्रिय विकास सहयोग नियोगबीच सुरुङ निर्माण सहयोगसम्बन्धी समझदारी १९ सीमा सुरक्षा तथा कार्यालय उपकरणका लागि पत्र आदानप्रदान २० चीनको सहयोगमा काठमाडौँ उपत्यकामा खानेपानी आपूर्ति सुधार परियोजनाको सम्भाव्यता अध्ययन"
१२ वर्षअघिको हत्यामा सांसद आलम पक्राउ,"गौर : १२ वर्षअघि इँटाभट्टामा जलाएर दुईजनाको हत्या गरेको अभियोग लागेका सांसद मो अफताब आलमलाई आइतबार प्रहरीले पक्राउ गरेको छ । सर्वाेच्च अदालतले उनलाई नियन्त्रणमा लिई कानुनी कारबाही गर्न ७ वर्षअघि आदेश दिएको थियो । त्यसयता उनी दुईपटक संसद् सदस्यमा प्रतिस्पर्धा गरिसके । २०७० मा हारे र २०७४ मा जिते । सर्वोच्चको आदेश फैसला कार्यान्वयन निर्देशनालयले जिल्ला प्रहरी कार्यालय, रौतहटलाई पक्रन पटकपटक आदेश दिँदै आएको थियो । पद र सत्ताको प्रभावमा उनी बच्दै आएका थिए । रौतहट२ बाट प्रतिनिधिसभामा निर्वाचित आलम आइतबार बिहान पिप्राभगवानपुरमा पक्राउ परेका हुन् । भारतीय नम्बरको बीआर ०६ पिई १२०२ नम्बरको गाडीमा उनी वैवाहिक कार्यक्रममा जाँदै थिए । गौरचन्द्रपुर सडक खण्डको इद्रिसगेट नजिकै प्रहरीले समातेको हो । उनलाई जिल्ला प्रहरी कार्यालयमा राखिएको छ । जिल्ला अदालतबाट आइतबार म्याद थप गरी अनुसन्धान प्रक्रिया अगाडि बढाइने जिल्ला प्रहरी कार्यालय रौतहटका प्रहरी प्रवक्ता डीएसपी नवीन कार्कीले बताए । २०६४ मा भएको पहिलो संविधानसभा चुनावको अघिल्लो रात चैत २७ मा भएको बम विस्फोटमा घाइते भएका युवालाई जलाएर हत्या गरेको घटनाका आरोपी उनलाई प्रहरीले पक्राउ गरेको हो । पूर्वमन्त्री शेख इद्रिसको पुरानो घरमा बम विस्फोट हुँदा पिन्टु भन्ने २४ वर्षीय त्रिलोकप्रताप सिंह र अर्का २२ वर्र्षका ओसी अख्तर ज्यान गएको थियो । राजपुर गाउँ नजिकैको इँट्टाभट्टामा जलाएर प्रमाण नष्ट गरेको भन्दै २०६५ वैशाख ९ मा पिन्टुका बाबु श्रीनारायण सिंह र ओसी अख्तरकी आमा रोक्साना खातुनले सांसद आलम, उनका भाइ महताबसहित मोबिन आलम, शेख भदई र शेख सवेजविरुद्ध किटानी जाहेरी दिएका थिए । पीडित परिवारको जाहेरीपछि २०६५ असार ३० मा महान्यायाधिवक्ता कार्यालयले रोक्साना खातुन वादी रहेको मुद्दामा कोहीमाथि मुद्दा नचलाउने निर्णय गरेको थियो । महान्यायाधिवक्ताको कार्यालयले मुद्दा नचलाउने निर्णयपछि पीडित श्रीनारायण सिंहले सर्वोच्च अदालतमा पुनरावेदन गरेका थिए । सर्वाेच्चले २०६९ जेठ १६ मा मुद्दाको गम्भीरतापूर्वक अनुसन्धान गरी प्रचलित कानुनबमोजिम कारबाही गर्ने आदेश दिएको थियो । अदालतको आदेश नमानेको भन्दै पीडित पक्षले २०७३ मा जिल्ला प्रहरी कार्यालय रौतहटविरुद्ध मानहानि मुद्दा दर्ता गराएका थिए । निर्देशनालयले २०७५ चैत ८ मा जिल्ला प्रहरी कार्यालयलाई ताकेता गर्दै मुद्दाको अनुसन्धान गर्न पत्राचार गरेपछि घटनाका मुख्य आरोपी सांसद आलमलाई प्रहरीले पक्राउ गरेको हो । सर्वोच्चको आदेशअनुसार आलमलाई कर्तव्य ज्यान मुद्दामा अनुसन्धान गर्न पक्राउ गरिएको डीएसपी कार्कीले जानकारी दिए । अन्य आरोपी फरार छन् । बमकाण्ड घटना के हो ? २०६४ को पहिलो संविधानसभा चुनाव चैत्र २८ गते हुँदै थियो । अघिल्लो दिन २७ गते राति राजपुर फरदवाकोमा बम विस्फोट भयो । चुनावमा बुथ कब्जा गर्न ल्याइएका बम विस्फोटन भएको र सोही विस्फोटनमा करिब दुई दर्जन मानिस घाइते भएको दाबी गरिएको छ । आपराधिक गतिविधिमा संलग्न धेरै भारतीयलाई पैसा दिएर प्रयोग गरेको उनीमाथि आरोप छ । घटना लुकाउन विस्फोटमा मारिएका तथा घाइते भएकाहरूलाई गाउँ नजिकैको आफन्तको इँटाभट्टामा जलाएको पीडित पक्षको दाबी छ । घटनामा आफन्त मारिएको भन्दै यमुनामाई गाउँपालिका४ का सिंह र खातुनले नेता आलमसहित ५ जनाविरुद्ध प्रहरीमा किटानी जाहेरी दिएका थिए । विस्फोटबाट क्षति पुगेको खपटाले छाएको घर राति नै मर्मत गरिएको थियो । मृतक तथा घाइतेलाई जलाइएको भनिएको इँटाभट्टा घटनाको केही वर्षपछि बन्द भएको थियो । अहिले सो स्थानमा धानखेती छ । जाहेरवालामा न्यायको आश दुईजना जाहेरवालामध्ये रोक्साना खातुनको २०६७ माघमा हत्या भइसकेको छ । छोराको हत्यारामाथि कारबाहीको गर्न मागसहितको उजुरी लिएर भौँतारिएकी खातुनको गाउँनजिकै उखुबारीमा शव फेला परेको थियो । छोराका हत्यारामाथि कारबाही माग गर्दै आएका श्रीनारायण सिंहले १२ वर्षमा न्याय फर्किएको प्रतिक्रिया दिएका छन् । कानुन छ भन्ने विश्वास हराइसकेको थियो, आलम पक्राउपछि आशा पलायो । अब न्याय पाइन्छ कि !, उनले भने । को हुन् अफताव आलम राजपुर फरदवाका ५२ वर्षीय मो अफताव आलम काका शेख इद्रिसको प्रभावबाट राजनीतिमा प्रवेश गरेका हुन् । आलम ०५४ सालमा भौतिक योजना तथा निर्माण सहायकमन्त्री, २०५७ मा वनमन्त्री, २०५८ मा भूमि सुधार र २०६५ मा श्रम तथा यातायातमन्त्री भएका थिए । आलम कांग्रेसका पूर्वकेन्द्रीय सदस्य तथा रौतहट जिल्लाका पूर्वसभापति हुन् । सांसद पक्राउको विरोधमा प्रदर्शन रौतहट कांग्रेस सभापति कृष्ण यादवले सांसद आलम पक्राउको घटनाप्रति खेद प्रकट गर्दै उनको अविलम्ब रिहा गर्न माग गरेका छन् । आलमलाई रिहा नगरे सरकारविरुद्ध चरणबद्ध आन्दोलन गर्ने चेतावनी सभापति यादवले दिएका छन् । आलम पक्राउ भएलगत्तै कांग्रेस कार्यकर्ताले दिउँसो जिल्ला प्रहरी कार्यालय रौतहटअगाडि घेराउ गरी प्रदर्शन गरेका छन् । प्रतिपक्षी दलका नेता सिध्याउने खेलमा सरकार लागेको भन्दै त्यसको विरोध गर्ने सभापति यादवले बताए । कांग्रेस जिल्ला कार्यसमितिले आयोजना गरेको चियापान कार्यक्रम समेत सांसद आलम पक्राउ परेपछि बिथोलिएको छ । कांग्रेस कार्यकर्ताले गौरचन्द्रपुर सडकखण्डको ठाउँठाउँमा विरोध प्रर्दशन गरेका छन् । संसद्लाई पक्राउको जानकारी प्रहरीले सांसद आलमलाई पक्राउ गर्नुअघि उपसभामुख शिवमाया तुम्बाहाम्फेलाई टेलिफोनमार्फत जानकारी गराएको थियो । सभामुख पद खाली भएकाले प्रहरीले उपसभामुख तुम्बाहाम्फेलाई जानकारी गराएको थियो । बहालवाला सांसदलाई पक्राउ गर्नुअघि सभामुखलाई जानकारी गराउनुपर्ने संसद् नियमावलीमा व्यवस्था छ । आइतबार नै प्रहरीले आलम पक्राउ गरेको लिखित पत्र पठाएका कारण संसद् सचिवालयले यससम्बन्धी सूचना सोमबार टाँस गर्ने तयारी गरेको छ । फौजदारी अभियोगमा पक्राउ पर्ने सांसदको तलब, सुविधा स्थगन हुने व्यवस्था छ ।"
आर्थिक वृद्धि खुम्चने विश्व बैंकको प्रक्षेपण,"काठमाडौं : विश्व बैंकले आगामी वर्ष नेपालको आर्थिक वृद्धिदर खुम्चिने प्रक्षेपण गरेको छ। दक्षिण एसियाली मुलुकको आर्थिक गतिविधिबारे आइतबार प्रतिवेदन सार्वजनिक गर्दै विश्व बैंकले यस्तो बताएको हो। आगामी दुई वर्ष नेपालको आर्थिक वृद्धि साढे ६ प्रतिशत हुने विश्व बैंकको प्रक्षेपण छ। उच्च दरको व्यापार घाटाका कारण अर्थतन्त्रमा जोखिम बढेको विश्व बैंकको आँकलन छ। यस्तै तेलको मूल्यमा देखिएको अन्योलता र नेपाली श्रमिकले रोजगारी पाउने खाडी राष्ट्रमा देखिएको भूराजनीतिक समस्याका कारण रेमिट्यान्सको आम्दानी बढ्न नसक्दा नेपाली अर्थतन्त्र प्रभावित हुने प्रतिवेदनमा उल्लेख छ। रेमिट्यान्स आय घट्दा बैंक तथा वित्तीय क्षेत्रमा पनि पैसा अभाव भएर निजी लगानीको विस्तार चाहेजस्तो हुन नसक्ने जोखिम बैंकले औंल्याएको छ। पछिल्लो समय गरिवी निवारणमा प्राप्त सुधारलाई अघि बढाउन र वस्तु तथा सेवाको बढ्दो मागलाई कायम राख्न रेमिट्यान्सको संकुचनले ठूलो अवरोध गर्नसक्ने विश्व बैंकको अनुमान छ। विश्व बैंकले नेपालको आर्थिक सुधारका लागि चार सुझाव अघि सारेको छ। यसमा निर्यात गर्ने प्रतिस्पर्धात्मक क्षमता बढाउने र सीमापार विद्युत् व्यापार कानुनी प्रबन्ध मिलाउने उल्लेख छ। जलवायु तथा प्राकृतिक प्रकोप घटाउन र यसको व्यवस्थापन गर्न नीति नियमको पालना गराउने, प्रान्तीय तहमा जनशक्ति भर्ना र उनीहरूको क्षमता विकासका लागि कानुनी व्यवस्था अवलम्बन गर्नुपर्ने विश्व बैंकको सुझाव छ। यस्तै सरकारको मध्येकालीन खर्च संरचनालाई अझ सुधार गरेर प्रान्तीय स्तरमा लागू गर्नुपर्ने बैंकले सुझाएको छ। नेपालसहित सबैजसो दक्षिण एसियाली मुलुकमा आगामी वर्षमा आर्थिक वृद्धि खुम्चने प्रक्षेपण विश्व बैंकले गरेको छ। विश्व अर्थतन्त्र नै सुस्त आर्थिक वृद्धिको चपेटामा धकेलिँदै गएको प्रभाव दक्षिण एसियाली मुलुकले पनि सामना गर्नुपर्ने उक्त प्रतिवेदनमा उल्लेख छ। पाकिस्तान, श्रीलंका, भारतलगायत सबै मुलुकमा समष्टिगत माग घटेको विश्व बैंकको प्रतिवेदनमा उल्लेख छ। खस्कँदो आर्थिक वृद्धि, आयात र औद्योगिक उत्पादनमा भएको कमीजस्ता कारणले रोजगारी र वित्तीय बजारलाई समेत नरम्ररी प्रभावित पार्ने विश्व बैंकको प्रक्षपण छ। दक्षिण एसियाली राष्ट्रले आर्थिक गतिविधिलाई विकेन्द्रीकरण गर्नसके भावी आर्थिक संकटबाट बाहिर आउनसक्ने विश्वबैंकको अनुमान छ। स्रोतको न्यायोचित वितरण गर्ने, सबै नागरिकलाई समान अवसर सिर्जना गर्ने र बजारीकरण गर्न स्थानीय सामुदायलाई सरकारले सहुलियत दिनुपर्ने विश्व बैंकका दक्षिण एसिया हेर्ने प्रमुख अर्थशास्त्री हान्स टिमरले बताए।"
हतियारसहित लागुऔषध कारोवारी पक्राउ,"धरान : भारतीय रिभल्वर पेस्तोलसहित एकजना लागुऔषध कारोवारीलाई धरान प्रहरीले पक्राउ गरेको छ ।आइतबार राति इलाका प्रहरी कार्यालय धरानको प्रहरी टोलीले सुनसरीको कोसी गाउँपालिका३ घर भएका २३ वर्षीय निरज कुमार राउतलाई पक्राउ गरेको हो। उनी लामो समयदेखि धरानमा लागुऔषध कारोवार गर्दै आएको बुझिएको छ। प्रहरीले उनको साथबाट ठूलो मात्रामा लागुऔषध बरामत गरेको छ । विशेष सुराकीको आधारमा धरान उपमहानगरपालिका १० स्थित बलबहादुरको घरमा डेरा गरी बस्दै आएका राउतको कोठामा छापामारी लागुऔषध र हतियार बरामत गरेको इलाका प्रहरी कार्यालय धरानका डिएसपी ढुण्डिराज न्यौपानेले बताए । पक्राउ परेका राउतलाई प्रहरीले सोमबार पत्रकार सम्मेलनमा सार्बजनिक गरेको हो । प्रहरीले राउतको कोठामा एउटा भारतीय म्याग्जिन सहितको पेस्तोल, १३ राउण्ड गोली, लागुऔषध स्पास्मो प्रोक्सिवन १ हजार ९४४ क्याप्सुल, डाइलेक्स डिसी २२५ बोतल, नाइट्रजन ६ सय ४० थान, ७ ग्राम खैरो हिरोइन र नगद ११ हजार ३३० रुपैयाँ नगद बरामत गरिएको इलाका प्रहरी कार्यालय धरानका प्रमुख डिएसपी ढुण्डिराज न्यौपानेले बताए। उनले पक्राउ परेका राउत विरुद्ध लागुऔषध कारोवार र हातहतियार खरखजना ऐनअन्तर्गत मुद्धा दर्ता गरी कारवाही प्रक्रिया अगाडी बढाएको जानकारी दिए।"
अरिङ्गाल खाँदा १० जना बिरामी,"रुकुम : रुकुम पूर्वमा अरिङ्गाल खाँदा १० जना बिरामी भएका छन्। जिल्लाको पुथा उत्तरगंगा गाउँपालिका१२ कोलमा जङ्गलबाट ल्याएको अरिङ्गाल खाँदा स्थानीयहरु बिरामी भएको जिल्ला प्रहरी कार्यालय रुकम पूर्वका प्रहरी प्रमुख डिएसपी योगेन्द्रकुमार खड्काले जानकारी दिए। बिरामी हुनेहरुमा कोलकी आशापुरी बुढा, गंगा बुढा, रेश्मा बुढा, नरबहादुर बुढा, एलीना बुढा, मनपुरी बुढा करमाया बुढा, सरेश्मा बुढा, मीना बुढा र आभाष बुढा रहेको उनले बताए। डिएसपी खड्काका अनुसार बिरामी मध्ये आभाषको अवस्था गम्भीर रहेको छ। उनीहरु सबैले गाउँ नजिकै रहेको जङ्गलबाट ल्याएको अरिङ्गाल भुटेर खाएका थिए। बिरामीहरुको प्राथमिक स्वास्थ्य केन्द्र कोलमा उपचार हुन नसकेपछि थप उपचारको लागि जिल्ला स्वास्थ्य कार्यालय रुकुमकोट ल्याइएको छ।"
दसैंमा रुकुम पश्चिममा तीन करोडको मासु बिक्री,"रुकुम : रुकुम पश्चिममा यस पटकको दसैंमा करिब तीन करोड बढीको मासु बिक्री भएको छ। जिल्लाका विभिन्न ठाउँमा गरेर तीन करोड १६ लाख तीन हजार रुपैयाँको मासु बिक्री भएको पशु सेवा तथा भेट्नरी कार्यालयले जानकारी दिएको छ। गत वर्षको तुलनामा यो वर्ष बढी मासु बिक्री भएको कार्यालयको तथ्याङ्कमा उल्लेख छ। यो वर्ष न्यूनतम १० हजारदेखि अधिकतम २० हजार रुपैयाँसम्ममा खसीबोका बिक्री भएको कार्यालयका पशु प्राविधि ज्ञानु शर्माले जानकारी दिए। जिल्लाका अधिकांश ठाउँबाट जिल्लाबाहिर पनि खसीबोका निर्यात भएको उनले बताए। आयात नगरिएकोले गत वर्षको तुलनामा यो दसैंमा निकै सस्तोमा खसी बोका किनबेच भएको उनको बताए। जिल्लाको आठबीसकोट, मुसीकोट र चौरजहारी नगरपालिकासहित त्रिवेणी, सानीभेरी र बाँफिकोट गाउँपालिकामा खसीबोकाको राम्रो व्यवसाय सञ्चालन हुँदै आएको छ। पाँच वर्षअघिसम्म दसैंको लागि जिल्ला बाहिरबाट खसीबोका खरिद गरेर ल्याउने गरे पनि अहिले गाउँमै खसीबोकाले दसैंतिहार धान्दै आइरहेको पशु प्राविधिक शर्माले बताए। पछिल्लो समयमा यहाँका किसान खसीबोका तथा भेडापालनतर्फ उत्साहीत हुँदै गएपछि दसैंतिहारमा खसीबोकाको अभाव हुन छोडेको बाँफिकोट गाउँपालिका अध्यक्ष धर्मबहादुर केसीले जानकारी दिए। उनका अनुसार पछिल्लो समय व्यवासायिक रुपमा बाख्रापालान गर्नेहरुलाई स्थानीय, प्रदेश र संघीय सरकारले अनुदान व्यवस्था गरेपछि किसनहरु थप उत्साहित भएका हुन्। जिल्लामा खसीको मासुलाई प्रतिकिलो पाँच सय ५० रुपैयाँ रहेको छ भने बाख्राको मासुलाई चार सय ५० रुपैयाँमा बिक्री हुने गरेको छ। स्थानीयले आआफ्नो घरमा खसीबोका आफैँ काट्नुका साथै मासु पसलबाट पनि मासु लिने गरेको खलंगाका मासु व्यवसाय चन्द्रबहादुर केसीले बताए। दसैंमा स्वदेश तथा विदेशमा रहेका सबै आफन्तको जमघट भएर सुखदुःख साट्ने भएकोले अनिवार्य मासु खाने चलन रहेको छ।"
बुद्धको जन्मस्थल गोटिहवामा पहिलो पटक पूर्णिमा उत्सव,"कपिलवस्तु : क्रकछन्द बुद्धको जन्मस्थल गोटिहवामा आइतबार राति पहिलो पटक पूर्णिमा उत्सव सम्पन्न गरिएको छ । अशोज पूर्णिमाको अवसर पारेर मनाइएको पूर्णिमा उत्सवमा प्रदेश ५ का उद्योग, पर्यटन, वन तथा वातावरण मन्त्री लीला गिरीले प्राचीन बौद्धकालीन पुरातात्विक स्थलको विकास र प्रचारप्रसारमा प्रदेश सरकारले विशेष चासो लिएको बताए। कपिलवस्तुमा तिलौराकोट, गोटिहवा र निग्लिहवाजस्ता प्राचीन बौद्धकालीन सम्पदा हुँदा पनि यस क्षेत्रको विकास गर्न नसकिएको प्रति मन्त्री गिरीले चिन्ता व्यक्त गरे । प्रदेश ५ अन्तर्गत अबको विकास कपिलवस्तुका पुरातात्विक तथा पर्यटकीय स्थललाई केन्द्रमा राखेर विकासको काम सुरु गरिने मन्त्री गिरीले बताए । यहाँ क्रकछन्द बुद्धको जन्मस्थलको प्रमाण बोकेको अशोक स्तम्भ अलपत्र अवस्थामा रहेको छ । अशोक स्तम्भ र समग्र गोटिहवा क्षेत्रको विकासमा प्रदेश सरकारको चासो हुनुपर्ने सो अवसरमा स्थानीयले मन्त्री गिरीसमक्ष आग्रह गरेका छन् । उत्सवको अवसरमा गोटिहवा अशोक स्तम्भमा द्विप प्रज्जवलन गरिएको थियो । गोटिहवा क्षेत्रमा इसापूर्वदेखि चौथो शताब्दीसम्म मानव वस्ती रहेको प्रमाण यसै क्षेत्रबाट उत्खनन् गरिएका अवशेषबाट प्रमाणित भइसकेको लुम्बिनी विकास कोषका निमित्त सदस्य सचिव सरोज भट्राईले बताए । लुम्बिनी विकास कोषको गुरु योजनाको काम तीव्ररुपमा अघि बढेसँगै कपिलवस्तुका पुरातात्विक स्थलको उत्खनन्, संरक्षण र विकासका लागि कोषले विशेष चासोका साथ काम अघि बढाएको निमित्त सदस्य सचिव भट्टराईले बताए । कार्यक्रममा प्रदेशसभा सदस्यद्वय धर्मबहादुर लाल श्रीवास्तब र सहसराम यादवले कपिलवस्तुको पर्यटकीय तथा पुरातात्विक स्थलहरुको विकासका लागि आफूहरुले निरन्तर प्रदेश सभामा आवाज उठाउँदै आएको बताए।"
बूढीगण्डकी जलविद्युत् आयोजना : यसरी बन्दैछन् स्थानीय सुकुमबासी,"धादिङ : त्रिपुरासुन्दरी गाउँपालिकाको वडहरेका भिमसेन ढकाल ५ वर्ष मलेसिया बसे । ५ वर्ष मलेसियामा दुःखजिलो गरेर कमाएको पैसाले खहरे बजार नजिक ८ आना जग्गा पनि जोडे । ७ लाख खर्च गरेर किनेको जग्गा जलाशययुक्त बूढीगण्डकी आयोजनाको डुवान क्षेत्रभित्र पर्यो। सरकारले मुआब्जा त दियो तर २ लाख ७७ हजार मात्रै ।यतिबेला ढकाल दोहोरो पीडामा छन् । एकातिर विदेशमा ५ वर्ष बसेर कमाएको पैसाले जोडेको जग्गा पनि बूढीगण्डकी आयोजनालाई दान गरेसरह भयो भने अर्कोतर्फ दुवै मृगौला फेल भएर उनी हप्ताको २ पटक भक्तपुरस्थित मानव अङग प्रत्यारोपण केन्द्रमा बसेर डायलासिस गरिरहेका छन् । दुःखित हुँदै ढकालले भने, 'हामीजस्ता साना किसान र थोरै जग्गा हुनेका लागि बूढीगण्डकी आयोजना अभिसाप बन्दै छ, तर हाम्रो गुनासो र पीरमर्का कसैले सुन्दैनन् ।' ढकालले मुआब्जाबाट पाएको रकम उपचारकै लागि खर्च भइसकेको छ।'उपचार गर्ने रकम नभएपछि चन्दा उठाउँदै हिँडेको छु, 'ढकालले भने, 'आफ्नै घर पनि बेच्न पाएको छैन, घर गोठको मुआब्जा कति दिन, कहिले दिने केही थाहा छैन।' बूढीगण्डकी आयोजनाले मुआब्जा तोक्न बाँकी सबै क्षेत्रको घर जग्गा रोक्का गरेर राखिदिएको छ। भावुक हुँदै ढकालले भने, ,'दुःख गरेर घर बनाएको थिए, त्यो पनि जाने भयो, मृगौला नफेरे अब म बाँच्दिन होला, फेर्न १०१२ लाख कहाँबाट जुटाउँ, बालबच्चाको विजोग हुनेभयो।' ढकालजस्ता समस्यामा परेका थुपै छन्, बूढीगण्डकी आयोजनाको डुवानक्षेत्रमा। आरुघाट र खहरे बजार क्षेत्रमा ४ आना जग्गामा घर बनाएर सानोतिनो पसल गरी बसेकाहरुले जायजेथा बूढीगण्डकीलाई सुम्पेपछि सुकुमबासी बन्ने भएका छन् । 'घर जग्गाको बेचबिखन ६ वर्षदेखि बन्द छ । गाउँतिरकै ऋण तिर्न समस्या परिरहेको छ । आपतविपतमा सरसापट गर्न पनि सबैको समस्या उस्तै छ। आरुघाटमा २ आना जग्गामा घर बनाएर बसेका डण्ड बहादुर लामिछाने भन्छन्, 'यही जग्गामा बसेर गुजारा चलाइरहेको छु, तर अब यो जग्गा आयोजनालाई बुझाएपछि त्यही डुब्नुबाहेक उत्रेर अन्त जाने उपाय देखेको छैन ।' ५ रोपनी भन्दा थोरै जग्गा हुनेहरुका लागि बूढीगण्डकी जलविद्युत आयोजनाल विशेष व्यवस्था गर्ने भनेको छ । तर डण्डबहादुर र भिमसेनजस्ता पीडितलाई त्यो विशेष व्यवस्था के हो, के के पाउने हो, केही थाहा छैन । ५ रोपनी भन्दा थोरै जग्गा हुनेहरुको विवरण वडा कार्यालयले प्रमाणित गरेर बूढीगण्डकी आयोजनामा पनि बुझाएको छ । तर त्यस विषयमा अहिलेसम्म छलफल समेत नभएको बूढीगण्डकी जलविद्युत आयोजना सरोकार समितिका हरि सिंखडाले बताए । जग्गा रोक्काले झनै समस्या लामो समयसम्म जग्गा रोक्कामा राखेर सरकारले झनै पीडित बनाइदिएको छ आरुघाट र खहरेबासीलाई । बूढीगण्डकी आयोजना र सरकारले बजार क्षेत्रमा छुट्टै दररेट र मुल्य तोक्ने भनेर अहिलेसम्म रोक्का राखिएको जग्गाको मुल्य समेत तोक्न सकेको छैन । भएको सम्पती पनि रोक्कामा राखिदिएकाले आपत विपतमा ऋणधन र सरसापटी गर्न नपाएकोले व्यापारी आक्रोशित छन् । जिल्ला समन्वय समितिका सदस्य समेत रहेका धादिङ आरुघाटका व्यापारी कमल नारायण श्रेष्ठ भन्छन्, 'बाहिरका मान्छेलाई समस्या भनेको मुआब्जा नतोकिएको मात्रै हो, तर यस भित्रका जनतालाई कहाँ, कसलाई कसरी समस्या परिरहेको छ भनेर कसले बुझ्ने ? पीडा भोग्नेलाई मात्र थाहा हुन्छ । छिटोभन्दा छिटो सरकारले यस क्षेत्रको मानिसको बाध्यता बुझिदिओस् ।' जग्गा रोक्का भएकाले छोरालाई उच्च शिक्षाका लागि बाहिर पठाउन धेरै समस्या भएको त्रिपुरासुन्दरी गाउँपालिका २ का मंगलप्रसाद दराइको गुनासो छ । उनले भने, 'ठूलो आयोजना भएकाले एकाध वर्ष समस्यामा होला तर यत्तिका वर्षसम्म स्थानीयलाई न मुआब्जा न जग्गा बनाउन पाइन्छ । देशकै गौरवकै आयोजना भन्दैमा पीडा र समस्या जति हामीले मात्रै लिनुपर्ने ?' बहुचर्चित जलाशययुक्त बूढीगण्डकी जलविद्युत आयोजना बनाउने भएपछि अधिक मात्रामा जग्गा किनबेच भएको र भुमाफियाको विगिविगी बढ्न थालेपछि त्यसलाई नियन्त्रण गर्ने र छिट्टै मुआब्जा दिने भनेर स्थानीयको जग्गा रोक्का राखिएको थियो । तर ६ वर्ष भइसक्दा पनि मुआब्जा दिने त परको कुरा कति पाउने भनेर यकिन समेत गरिएको छैन । बूढीगण्डकी आयोजनाले जग्गा रोक्का राखिदिएपछि समस्या भोग्ने धादिङ र गोरखाका स्थानीय धेरै छन् । बूढीगण्डकी आयोजनाको डुवानमा पर्ने अन्यत्र ठाउँका जग्गाको मुआब्जा वितरण लगभग अन्तिम चरणमा पुगिसकेको छ । आयोजना कार्यलयले घरगोठको समेत मुआब्जा वितरणको तयारी थालिसकेको छ तर धादिङ र गोरखाको आरुघाट बजार तथा धादिङको खहरे बजार क्षेत्रको मुआब्जा भने अहिलेसम्म तोकिएको छैन । मुआब्जा तोकिन बाँकी रहेको धादिङ र गोरखाको आरुघाटको बजार। तस्बिर : मनीष दवाडी मुआब्जा तोक्न र छिटो वितरण सार्वजनिक गर्न जिल्लाबाट निर्वाचित सांसदले समेत पहल नगरेको स्थानीयको आरोप छ।सार्वजनिक कार्यक्रममा छ्टिटै घोषणा हुन्छ भनेर बोल्ने बाहेक अरु केही पहल गर्न नसकेको सल्यानटारका एक स्थानीयले आरोप लगाए । उनले भने, 'भाषणमा मात्रै छिटो हो तर त्यस्ता भाषण कतिचोटी गरेको समेत हेक्का राख्दैनन् भने हाम्रो समस्या कसरी बुझ्छन् र ?' भर्खरै जिल्लामा आएका मुआब्जा निर्धारण समितिको अध्यक्ष समेत रहेका धादिङका प्रमुख जिल्ला अधिकारी आस्मान तामाङले आफूले जिल्लामा कार्यभार सम्हाले लगत्तै मुआब्जा तोक्ने विषयमा छलफल अघि बढाएको बताए। उपचार गराइरहेका भीमसेन ढकाल।तस्बिर : मनीष दवाडी"
बुटवल र पाल्पाका शिद्धबाबा मन्दिर भिक्षा निषेधित क्षेत्र,"रुपन्देही : रुपन्देहीको बुटवल र पाल्पाको तिनाउ गाउँपालिकामा रहेका दुईवटा शिद्धबाबा मन्दिर परिसरलाई भिक्षा निषेधित क्षेत्र घोषणा गरिएको छ। सोमबार बिहान पाल्पाको शिद्धबाबामा आयोजित एक कार्यक्रममा मन्दिर परिसरलाई भिक्षा निषेधित क्षेत्र घोषणा गरेर कार्यान्वयन प्रक्रिया समेत अघि बढाइएको हो। कार्यक्रम लगत्तै शिद्धबाबा परिसरमा भिक्षा मागेर बस्ने १८ जनालाई मानव सेवा आश्रममा लगेर राखिएको छ। निषेधित क्षेत्रको घोषणा गर्दै सामाजिक विकास मन्त्री सुदर्शन बरालले 'सहयोगापेक्षी सडक मानव मुक्त प्रदेश' घोषणा गर्ने पाँच नम्बर प्रदेश सरकारको नीतिबमोजिम यो अभियानको सुरुवात गरिएको बताए। सुरुमा मठमन्दिरमा बसेर भिक्षा माग्नेहरुको व्यवस्थापन गर्ने उनले जानकारी दिए। मठ मन्दिरलाई मात्र नभइ सिंगो प्रदेशलाई भिक्षा निषेधित र सडक मानवरहित बनाउँछौं, मन्त्री बरालले भने, पहिलो स्टेप यहीँबाट सुरु भएको छ। उनले दान गर्न चाहनेले व्यक्तिव्यक्तिलाई नभइ मन्दिर विकास समिति तथा मानव सेवा आश्रममा सहयोग गर्न आग्रह गरे। मानव सेवा आश्रमका अध्यक्ष रामजी अधिकारीले मन्दिरमा बस्ने असाहयहरुको संरक्षण गर्न आश्रम सधै प्रतिबद्ध रहेको बताए। मठ मन्दिरमा बेसाहारा भेटिएमा हामीले ठाउँ छैन भन्दैनौं, उनले भने। अधिकारीले तिहारपछि सिंगो रुपन्देहीलाई 'सहयोगापेक्षी सडक मानव मुक्त जिल्ला' घोषणा गर्ने तयारी भइरहेको जानकारी दिए। शिद्धबाबा मन्दिर विकास समिति पाल्पाका अध्यक्ष दलबहादुर गुरुङले मन्दिरमा ३ किसिमका भिक्षा माग्नेहरु रहेको जानकारी दिए। पहिलो सन्त महन्त, सबै त्यागेर मन्दिरमै बस्ने, दोस्रो साहारा विहीन तथा असाहयहरु, तेस्रो यहाँ दान भिक्षा लिने र बजारमा गएर मदिरा सेवन गर्नेहरु छन्, उनले भने, पहिलोलाई मन्दिर व्यवस्थापन समितिले नै व्यवस्थापन गर्छ। दोस्रो र तेस्रो प्रकारका भिक्षा माग्नेलाई मानव सेवा आश्रममा लगेर राखिने छ। मानव सेवा आश्रमको सहकार्यमा पाँच नम्बर प्रदेशलाई सडक मानव मुक्त बनाउन सामाजिक विकास मन्त्रालयले बुटवलका लागि २५ लाख र नेपालगञ्जको लागि २५ लाख गरी ५० लाख रुपैयाँ विनियोजन गरेको छ।"
"तनहुँमा दुर्घटना घट्यो, मर्नेको संख्या बढ्यो",दमौली : दशैं पर्वको परिपरी भएका दुर्घटनामा ४ जनाको ज्यान गएको छ। तनहुँमा गतवर्षको तुलनामा दुर्घटना कम भएपनि मर्नेको संख्या बढेको हो। ट्राफिक प्रहरी कार्यालय तनहुँका अनुसार यस वर्षको दसैं परिपरी साना ठुला गरी चार दुर्घटना भएका छन्। असोज १२ गतेदेखि २६ गते पूर्णिमासम्म ती घटना घटेका थिए। जिल्ला ट्राफिक प्रहरी कार्यालय तनहुँका प्रमुख पूर्णबहादुर अधिकारीले भएका सबै दुर्घटनामा एकएक जनाको मुत्यु भएको जानकारी दिए। यही समयमा भएका दुर्घटनामा तीन जना भने घाइते भएका थिए। गतवर्ष दशैंभरको अवधिमा साना ठूला गरी १६ वटा दुर्घटनामा तीन जनाको ज्यान गएको थियो। गत वर्षको असोज २८ गतेदेखि कात्तिक ७ गतेसम्म भएका दुर्घटनामा १० जना गम्भीर घाइते र २५ जना सामान्य घाइते भएका थिए। यो वर्षको दशैंमा अरु समयमा भन्दा धेरै चेकजाँच गरिएकोले दुर्घटनामा कमि आएको ट्राफिक प्रमुख अधिकारीले बताए। उनका अनुसार दसैंमा मुत्यु हुने सबै तनहुँ बाहिरका यात्री छन्। बाहिरी जिल्लाका चालकहरुलाई सडकको अवस्थाको बारेमा थाहा नभएको हुनाले दुर्घटना बढी भएको उनको भनाई छ।
एक तोला सुनका लागि महिलाको हत्या,"बुटवल : एक तोला सुनको लोभमा महिलाको हत्या भएको छ। बुटवल उपमहानगरपालिका३ ज्योतिनगर बस्ने ६६ वर्षिया टिकीसरा गुरुङको हत्या भएको हो। हत्यामा संलग्नलाई प्रहरीले पक्राउ गरेको छ। ज्योतिनगरस्थित लक्ष्मीनगर सामुदायिक वनमा बाख्रा चराउन गएकी गुरुङको असोज १७ गते हत्या भएको थियो। घटनामा संलग्न मकवानपुर हेटौडा६ बस्ने ४२ वर्षे राम लामा पक्राउ परेका छन्। लामालाई असोज २५ नुवाकोट बेलकोटगढी नगरपालिका ५ कोल्पुलटारबाट नियन्त्रणमा लिइएको इलाका प्रहरी कार्यालय बुटवलले जनाएको छ। इलाका प्रहरी कार्यालयका प्रमुख भीमलाल भट्टराईका अनुसार लामाले बुटवलमा बसेर मजदुरी गर्दै आएका थिए। दैनिकजसो बाख्रा चराउन जाने गुरुङको पिछा गरेर विभत्स हत्या गरेको उनले बताए। हत्यापछि उनले कानमा लगाएका गहना लुटेका थिए। त्यो गहना बुटवलकै सुनपसलमा जमानी राखी पैसा लिएको प्रहरीले जनाएको छ। प्रहरीले कर्तव्य ज्यान तथा डाकाचोरी मुद्धामा अनुसन्धान गरिरहेको छ। त्यस्तै प्रहरीले दशैको समयमा झण्डै २ लाख सहित चार जुवाखालबाट ३१ जनालाई पक्राउ गरेको छ। देवदहको भवानीपुरबाट १८ हजार, बुटवलको दीपनगरबाट २० हजार, देविनगरबाट ६४ हजार र पुरानो बसपार्कबाट ९१ हजार सहित जुवा खेलिरहेकालाई पक्राउ गरेको हो। जुवाडे विरुद्ध जिल्ला प्रशासनमा मुद्धा दायर भइसकेको प्रहरीले जनाएको छ।"
"सुक्न थाले तीनकुनेमा रोपिएका बिरुवा, हराउन थाल्यो दुबो (फोटो)",काठमाडौं : रातारात फूल तथा बिरुवा रोपेर बगैंचा बनाइएको तीनकुनेमा बिरुवाहरू सुक्न थालेका छन्। चिनियाँ राष्ट्रपति सी चिनफिङको राजकीय भ्रमणका लागि सजाउन तीनकुनेमा रोपिएका बिरुवा सुकेका हुन्। तीनकुनेका तीनवटा भित्तामा माटो भरेर रातारात फूल तथा अन्य बिरुवा रोपिएको थियो। बिरुवा तथा फूल रोपेपछि 'सेल्फी चौर' का रुपमा परिचित भएको यो चौरका तीनवटा भागमा रोपिएका कतिपय बिरुवा सुक्न थालेका हुन्। 'सेल्फी' का लागि यसरी बोर्ड टाँसेर प्रबर्द्धन गरिएको छ। तीनकुने चौरका किनारमा तीनतिरबाट देखिने गरी रोपिएको हरियो दुबो पनि अचानक हराउन थालेको छ। तीनकुनेमा रोपिएको दुबो सोमबार कतिपय ठाउँमा उप्किएको देखियो। कोटेश्वरबाट एअरपोर्ट जानेतर्फको भागमा रोपिएको दुबो हराएको हो। हेर्नुस् उमा बिष्टले खिचेका फोटोहरूः बाहिर चिटिक्क देखिए पनि भित्रपट्टी भने व्यवस्थापन गर्न बाँकी नै छ। तीनकुने चिटिक्क भएपछि यसको किनारमा बसेर सेल्फी खिच्नेहरू बढेका छन्।
अरिङ्गालले टोकेर एकको मृत्यु,दाङ : दाङमा अरिङ्गालले टोकेर एक जनाको ज्यान गएको छ। बन अरिङ्गालले टोकेर दाङको राप्ती गाउँपालिका वडा नं ९ जाबुनेका ४० वर्षीय घनश्याम बरालको मृत्यु भएको दाङ प्रहरीले जनाएको छ। बनमा घाँस काट्ने क्रममा अरिङ्गालको टोकाइबाट घाइते भएका बरालको उपचारको क्रममा चितवन पुरानो मेडिकल कलेजमा मृत्यु भएको राप्ती गाउँपालिका वडा नं ९ का वडा अध्यक्ष रिमबहादुर सुनारीले जानकारी दिए।
जहाज 'डिले' भएपछि सांसदले गरे एयरपोर्टमै तोडफोड,"जनकपुरधाम : राजपाका एक सांसद प्रमोद कुमार साहले जनकपुर विमानस्थलको कार्यालय तोडफोड गरेका छन् । राष्ट्रिय जनता पार्टी (राजपा) नेपालका संघीय सांसदले विमान डिले (ढिलो) भएको भन्दै बुद्ध एयर एयरको काउण्टर तोडफोड गरेका हुन् । सर्लाहीको निर्वाचन क्षेत्र नं १ बाट प्रतिनिधिसभामा निर्वाचित सांसद साह विमान ढिलो भएको भन्दै तोडफोडमा उत्रिएका हुन् । ११ : ४० मा उडान भर्ने बुद्ध एयरको जहाज दिउँसो डेढ बजेसम्म नआएको तथा व्यवस्थापन पक्षले लापरवाही गरेको भन्दै झोंकमा काउण्टरमा धक्काधक्की दिएका थिए । सांसद साहले काउण्टरमा धक्काधक्की गरेको स्वीकार गरेका छन् । जहाजमा किडनीका विरामीलाई समयमै काठमाडौं पुग्नुपर्ने छ, तर जहाज आउने, नआउने कुनै सूचना छैन ! व्यवस्थापन पक्षलाई भन्दा कुनै वास्ता गर्दैन, बाध्य भएर काउण्टरमा बुझ्न जाँदा अटेरी गर्दा रिसको झोंकले काउण्टरमा सामान्य तोडफोड भयो । जनकपुरधाम उपमहानगरपालिका ४ का ६५ वर्षीय सौखीलाल चौधरीलाई काठमाडौं पठाउन विमानस्थल व्यवस्थापन पक्षलाई पटकपटक फोन गर्दा समेत अटेरी गरेको उनको आरोप छ । कडनीका विरामी पीडाले छटपटाइरहेको अवस्थालाई देखेर म आक्रोशमा आए र धक्कामुक्की भयो उनले भने । किड्नीका विरामी चौधरीले आफू बिहान ११ बजे नै आए पनि दिउँसो २ बजेसम्म बस्दा समेत विमानस्थलका कर्मचारीले कुनै वास्ता नगरेको र आफूलाई गाह्रो भइरहेको अवस्थामा सांसद साहले आफ्नो अवस्था हेरेर आवेगमा आएको बताए । बुद्ध एयरका प्रमुख विजय कुमार सिंहले प्राविधिक कारणवश विमानमा ढिलाइ भएको बताए । उनले भने, यात्रुहरुलाई प्ले डिले भएको पटकपटक जानकारी गराउँदै आएको छु, तर सांसद साह एक्कासी आएर बुद्ध एयरको काउण्टरमा तोडफोडसँगै कर्मचारीसँग दुव्र्यवहार गरे । सांसद साहले तोडफोड गरेपछि विमानस्थलको अवस्था केही बेर तनावग्रस्त बनेको थियो । बुद्ध एयरको सोही फ्लाइटमा काठमाडौं जान लागेका सांसद साहलाई बुद्ध एयरका कर्मचारी र व्यवस्थापक प्रमुख सिंहले विमान चढ्नबाट रोकेका थिए । त्यस क्रममा सांसद साह र प्रमुख सिंह बीच हात हालाहाल समेत भएको थियो । पछि धनुषा प्रमुख जिल्ला अधिकारी प्रदीपराज कणेलको पहलमा सांसद साह विमान चढेर काठमाडौं गएका थिए । भिडियो:"
हिमशृंखला जोगाउने सी प्रतिबद्धताको प्रशंसा,"(लालगढ) धनुषा : विश्वको सर्वोच्च शिखर सगरमाथासहित अन्य हिमशृंखला जोगाउन चीनका राष्ट्रपति सी चिनफिङले नेपाललाई सघाउने घोषणाको वन तथा वतावरण संरक्षणकर्मीले प्रशंसा गरेका छन् । मिथिला नगरपालिका ढल्केवर धनुषा र सामुदायिक वन उपभोक्ता महासंघ नेपालले आयोजना गरेको 'सामुदायिक वनको समस्या र सम्भावना' विषयक संवाद कार्यक्रममा सहभागीले हिमशृंखला जोगाउन चीनले गरेको प्रतिबद्धताको स्वागत गरेका हुन्। जलवायु परिवर्तनले हिमशृंखला हिउँविहीन बन्दै गएको छन् । हिमशृंखला जोगाउन नेपालले अन्तर्राष्ट्रिय समुदायमाझ वर्षौंदेखि चिन्ता व्यक्त गर्दै आएको छ। विश्वमै चीन सबैभन्दा बढी हरितगृह ग्यास उत्सर्जन गर्ने मुलुक हो । दुईदिने नेपाल भ्रमणका क्रममा आइतबार राति सम्बोधन गर्दै राष्ट्रपति सीले विश्वको सर्वोच्च शिखर सगरमाथार,चुमलुङमासहितका हिमाल जोगाउन तत्परता देखाउने उद्घघोष गरेका थिए ।सामुदायिक वन उपभोक्ता महासंघ नेपालका महासचिव तीर्थबहादुर शाहीले जलवायु परिवर्तनको असरले हिमाल संकटमा परेको बताए । 'हिमाल जोगाउन चीनले नेपाललाई सघाउने खबरले हामीलाई खुशी तुल्याएको छ, 'उनले भने, 'नेपालको वनले विश्वलाई स्वच्छ हावा उपलब्ध गराइरहेको छ ।' नेपाल र चीनबीच भएको २० बुँदे समझदारीपत्र र १४ बुँदे संयुक्त वक्तव्यमा समेत हिमाल संरक्षण गर्न सहकार्य गर्ने बुँदा उल्लेख छ। सामुदायिक वनमाथि लगाएको तेहरो कर नहटाए आन्दोलन चर्काउने महासचिव शाहीले सरकारलाई चेतवनी दिए ।'रोयाल्टी तिर्न तयार छौं, तर सरकारले लादेको कर कुनै पनि हालतमा तिर्दैनौं,'उनले भने, 'करलाई एकद्वार प्रणलीमा लैजानुपर्छ।' मिथिला नगरपालिका प्रमुख प्रशासकीय अधिकृत रामकुमार कार्की र नगरपालिका प्रवक्ता दिपकजंग थापाले वन नभई नहुने तर संरक्षण गर्न चुनौती रहेको बताए । सकारले वन जोगाउन एक्लै नसक्ने भन्दै स्थानीयबासीको सहयोगको खाँचो रहेको बताए । तुलसीपुर उपमहानगरपालिकाका मेयर घनश्याम पाण्डेले वनलाई सौन्दर्यकरण गरेर पर्यटकीय आकर्षणको स्थानको रुपमा विकास गर्नुपर्नेमा जोड दिए । 'अब सामुदायिक वन काटेर बिक्री गर्ने होइन्, पार्क, पिकनिक स्पोर्ट, ताल, पोखरी निर्माण गर्नुपर्छ । वन घुम्न आउनेलाई टिकट बिक्री गरेर वन संरक्षण गर्नु पर्छ,'उनले भने, 'वनले जैविक विविधता, दीगो विकास र जलवायु न्युनीकरणमा सघाउ पुर्याउँछ ।' कृषि, वन, माछा पालन नेपालको प्रमुख उत्पादनको क्षेत्र रहेको उनले बताए ।"
सन्धिखर्कमा एवाईसी भलिबल प्रतियोगीता सुरु,"सन्धिखर्क : अर्घाखाँचीको सन्धिखर्कमा सोमबारदेखि सर्वाधिक पुरस्कार राशीको एवाईसी अन्तर पालिकास्तरीय रनिङ शिल्ड भलिबल प्रतियोगीता सुरु भएको छ। 'युवाहरुको एकता समाज सुधारमा अग्रसरता' भन्ने नाराका साथ चुत्रावेसीमा स्थापित अर्घाखाँची युवा परिषद्को आयोजनामा भएको भलिबल प्रतियोगीतामा जिल्लाका ६ वटा स्थानीय तहको सहभागिता रहेको छ। भलिबल प्रतियोगीतामा प्रथम हुने टिमलाई ५० हजार, दोस्रो हुने टिमलाई ३० हजार र तेस्रो हुने टिमलाई २० हजार नगदका साथ आकर्षक शिल्ड, मेडल र प्रमाण प्रदान गरिने परिषद्का महासचिव प्रकाश भुसालले बताए।रनिङ शिल्ड जित्ने टिमलाई नगद एक लाखको साथमा शिल्ड पनि प्रदान गरिने उनको भनाई छ । गत वर्ष शितगंगा नगरपालिकाले यो उपाधी जितेको थियो । प्रतियोगीताको जिल्ला समन्वय समितिका प्रमुख पिताम्बर शर्माले उद्घाटन गरे। उद्घाटन समारोहमा नेता भुसालले खेलकुदले नै राष्ट्रलाई विश्वमा चिनाउने भएकाले खेलकुदको विकासमा सरकार गम्भीर भएर लाग्नुपर्ने बताए। कार्यक्रममा सन्धिखर्क नगरपालिकाका प्रमुख कमलप्रसाद भुसाल, शितगंगा नगरपालिका प्रमुख सूर्यप्रसाद अधिकारी, पाणिनि गाउँपालिकाका प्रमुख अच्युत गौतम, छत्रदेव गाउँपालिकाका अध्यक्ष लेखनाथ पोख्रेल, मालारानी गाउँपालिकाका उपाध्यक्ष प्रमिला क्षेत्री, प्रमुख जिल्ला अधिकारी विजयराज पौडेल, पत्रकार महासंघका अध्यक्ष हिम लेकालीलगायतको उपस्थिति रहेको थियो।"
साधु हत्या आरोपमा तीन किशोर पक्राउ,"धनबहादुर भण्डारी डडेल्धुरा : असोज २२ गते बेलुका मृत फेला परेका डडेल्धुराको भत्काडाका एक साधुको हत्यामा संलग्न रहेको आरोपमा प्रहरीले तीन किशोरलाई पक्राउ गरेको छ। शनिबार १४ र १६ वर्ष उमेरका स्थानीय दुई किशोरलाई नियन्त्रणमा लिएको जिल्ला प्रहरी कार्यालय डडेल्धुराले जनाएको छ। सोही घटनामा संलग्न भनी आइतबार १४ वर्षीय अर्का स्थानीय किशोरलाई पनि पक्राउ गरिएको छ। डडेल्धुराको अमरगढी नगरपालिका६ भजनेउटामा रहेको कुटीमा बस्दै आएका ७५ वर्षिय साधु उमाशंकर गिरीको शंकास्पद मृत्युको अनुसन्धानका लागि डडेल्धुरा प्रहरीले तीन किशोरलाई नियन्त्रणमा लिएको प्रहरी नायव उपरीक्षक दधिराम न्यौपानेले जानकारी दिए। भागेर बैतडी र डडेल्धुराको सिमानामा लुकिछिपि बसेको सूचनाका आधारमा उनीहरूलाई नियन्त्रणमा लिइएको प्रहरी नायव निरीक्षक न्यौपानेले जानकारी दिए। ४०४५ वर्ष अगाडिदेखि भजनेउटा कुटीमा बस्दै आएका साधु उमाशंकर गिरी बुधबार आफ्नै कुटीमा रक्ताम्य भएको अवस्थामा मृत फेला परेका थिए। उनलाई निर्मम तरिकाले कुटपिट गरिएको प्रहरीले जनाएको छ। बालबालिका ऐन २०७५ को दफा ११ बमोजिम पक्राउ परेकाहरूको नाम, थर खुलाइएको छैन। गिरीको शव भेटिएको स्थानमा ढुंगा र लठ्ठीमा रगत पनि भेटिएपछि उनको मृत्यु शंकास्पद बनेको हो। प्रहरी नायव निरीक्षक दधिराम न्यौपानेले भने, नियन्त्रणमा लिएका व्यक्ति असोज २१ गते घटनास्थल नजिकै कोटेलीमा रहेको पसलमा मदिरा सेवन गरी होहल्ला गर्दै कुटीतिर आएको पुष्टि भएपछि पक्राउ गरिएको हो। प्रहरीले साधु बस्ने कुटीमा गई तीनै जना फर्कने क्रममा नजिकै सडकमा गिरीसँग भेट भएको र विवाद भएकोमा गिरीलाई १६ वर्षका किशोरले ढुंगा प्रहार गरेको भन्ने प्रारम्भिक अनुसन्धानबाट खुल्न आएको जनाएको छ। गिरी भागेर आफ्नो कुटीमा प्रवेश गरी लुकेको र पक्राउ परेकाहरूले लखेट्दै गई पुनः ढुंगा प्रहार गरी उनलाई शक्त घाइते बनाई सो स्थानबाट भागी आआफ्नो घर गएको प्रारम्भिक बयानबाट खुल्न आएको प्रहरीले जनाएको छ। नियन्त्रणमा लिइएका किशोरहरूमाथि कर्तव्य ज्यान मुद्दा दर्ता गरी कानुनी प्रक्रिया अगाडि बढाइएको र घटनाका बारेमा थप अनुसन्धान भइरहेको डीएसपी न्यौपानेले जानकारी दिए। मृतक गिरि शारीरिक रुपले अपांग थिए। उनका दुवै हातका औंला कुष्ठ रोगका कारण झरेका थिए। उनी २०२८ सालमा दैलखबाट उपचारका लागि डडेल्धुरा आएका बुढापाकाहरू बताउँछन्। डडेल्धुरामा हत्या गरिएका साधु उमाशंकर गिरि, हत्या गरेको स्थानमा भेटिएको रगत लतपटिएको लठ्ठी र गिरिले बस्ने कुटी। तस्बीरहरु ः धनबहादुर भण्डारी।"
फूलचोकीमा प्रहरीको भ्यान दुर्घटना,"ललितपुर : प्रहरी प्रधान कार्यालय नक्सालबाट ललितपुरको फूलचोकीस्थित रिपिटर टावर हेर्न जाँदै गरेको प्रहरी टोली बोकेको भ्यान दुर्घटनामा परेको छ । महानगरीय प्रहरी परिसर जाउलाखेलका अनुसार उक्त भ्यान सोमबार मध्याह्न दुर्घटनामा परेको हो । ढुङ्गामा चिप्लिएर करीब पाँच मिटर तल झरेको भ्यानमा एक असई, दुई हवल्दार र एक जवान सवार थिए । सवारमध्ये असई घाइते छन् । परिसरका प्रमुख टेकप्रसाद राईका अनुसार भ्यान तल खसे पनि घाइतेको अवस्था सामान्य छ । एकजना असईको दाहिने कुइनामा चोट लागेको छ । गोदावरीस्थित नेपाल आर्मीको टोलीले उनीहरुको प्राथमिक उपचार गरिसकेको छ, उनले भने । चिप्लिएर तल खसेको भ्यास क्रेनले तानेर माथि ल्याइँदैछ । घटनास्थल बाँडेगाउँ प्रहरी कार्यालयबाट १४ किलोमिटर पूर्वीदक्षिण क्षेत्रमा पर्छ ।"
डाक्टर समयमै नआएको भन्दै अस्पताल तोडफोड (भिडियो),"सौरभ यादव राजविराज : अस्पतालका चिकित्सक अबेरसम्म पनि नआएको भन्दै बिरामीका आफन्त र विद्यार्थीले सोमबार राजविराज स्थित 'गजेन्द्र नारायण सिंह' अस्पतालमा तोडफोड गरेका छन्। प्रदर्शन र तोडफोडको कारण दिउँसो २ बजेदेखि अस्पताल परिसर तनावग्रस्त बनेको छ। अस्पतालमा कार्यरत डा ज्ञानेन्द्र झा र डाप्रनेश यादव दिउँसो २ बजेसम्म नआउँदा आक्रोशित बिरामीका आफन्त तथा केही विद्यार्थीले नाराबाजी र तोडफोड सुरु गरेका थिए। तोडफोडबाट डा झा र डा यादव बिरामी जाँच्न बस्ने कोठाको झयाल, ढोका, कुर्सी र टेबुल लगायतका सामानमा क्षति पुगेको अस्पताल प्रशासनले जनाएको छ। प्रहरीले तोडफोडमा संलग्न भएको आरोपमा राजविराज १ निवासी गुन्जन झालाई पक्राउ गरेको छ। प्रदर्शन र तोडफोडमा उत्रेकाहरुले अबेरसम्म डा झा र यादव अनुपस्थित रहँदा टाढाटाढाबाट जचाउँन आएका बिरामीहरुलाई समस्या भएको र अस्पताल प्रशासनले पनि बेवास्था गरेको गुनासो गरे्का छन्। अस्पताल प्रशासनले भने डा झा विदामा रहेको र अर्का डा यादव सो समयमा इमेरजेन्सिमा एक बिरामीको उपचारमा संलग्न रहेको बताएका छन्। स्थिति तनावग्रस्त बन्दै गएपछि अहिले अस्पताल परिसरमा व्यापकमा सुरक्षाकर्मी परिचालन गरी स्थिति सामान्य पार्ने प्रयास भइरहेको छ।"
डाक्टर ड्युटीमा नआएको भन्दै अस्पताल तोडफोड (तस्बिर),सौरभ यादव राजविराज डाक्टर ड्यूटीमा नआएको भन्दै विरामीका आफन्तले सप्तरीस्थित गजेन्द्र नारायण सिंह अस्पतालमा तोडफोड गरेका छन्। तोडफोट र प्रदर्शनका सोमबार अस्पताल तनावग्रस्त बनेको छ। डाज्ञानेन्द्र झा र डाप्रनेश यादव दिउसो २ बजेसम्म पनि अस्पताल नआएपछि आक्रोसित विरामीका आफन्त तथा विद्यार्थीहरुले नाराबाजी गर्दै तोडफोड गरेका हुन्। तोडफोडका कारण डाझा र डायादवको विरामी जाँच्ने कोठामा क्षति पुगेको अस्पताल प्रशासनले जनाएको छ। प्रहरीले तोडफोडमा संलग्न भएको आरोपमा राजविरा१ निवासी गुन्जन झालाई पक्राउ गरेको छ। अस्पताल प्रशासनले भने डाझा बिदामा रहेको र डायादव सो समयमा आपतकालिन कक्षमा एक विरामीको उपचार गरिरहेको दाबी गरेको छ। तनावग्रस्त बन्दै गएपछि अहिले अस्पतालमा परिषरमा सुरक्षाकर्मी परिचालन गरिएको छ।
नालीमा डुबेर बालिकाको मृत्यु,विराटनगर : मोरङको उर्लावारी नगरपालिका ४ वानडाँडामा एक बालिकाको नालीमा डुबेर मृत्यु भएको छ । स्थानीय कुमार मगरकी २ वर्षीया छोरी निरजला मगरको नालीमा डुबेर मृत्यु भएको हो । सोमबार बिहान बालिका घर छेउको नालीमा डुबिरहेको छिमेकीले देखेपछि उद्धार गरी मंगलबारे अस्पताल लैजाने क्रममा मृत्यु भएको १ नम्बर प्रदेश प्रहरी कार्यालय बिराटनगरका प्रवक्ता प्रहरी वरिष्ठ उपरीक्षक शेखर कोइरालाले जानकारी दिए। घटनाका विषयमा थप अनुसन्धान भइरहेको प्रहरीले जनाएको छ।
"सुनको भाउ घट्यो, यस्तो छ बजार","काठमाडौं : नेपाली बजारमा सुनको भाउमा गिरावट आएको छ।सोमबार सुन तोलामा १ सय रुपैयाँले घटेर ७० हजार रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। आइतबार सुन तोलाको ७० हजार १ सय रुपैयाँमा कारोबार भएको थियो। यस्तै, तेजावी सुनको मूल्य ६९ हजार ७ सय रुपैयाँ कायम गरिएको छ। चाँदीको मूल्य भने आज ८४५ रुपैयाँमा कारोबार भइरहेको छ।"
उपल्लो मुस्ताङको मराङमा सामुदायिक होमस्टे संचालनमा,"जोमसोम : उपल्लो मुस्ताङको लोघेकर दामोदरकुण्ड गाउँपालिका१ मराङमा पर्यटक लक्षित होमस्टे संञ्चालनमा आएको छ । सामान्यतया कृषि र पशुपालन व्यवसायमा आश्रित स्थानीयवासी होमस्टे संञ्चालनसँगै पर्यटन व्यवसायमा जोडिएका हुन् । स्थानीय तहको सिफारिसमा गण्डकी प्रदेशले मुस्ताङमा ३ वटा होमस्टे सुचिकृत गरेको हो । जसमध्ये उपल्लो मुस्ताङको लोमान्थाङ चुमजुङ र लोघेकर दामोदरकुण्ड गाउँपालिकाको मराङ छन् भने तल्लो मुस्ताङको घरपझोङ५ ठिनी होमस्टे प्रदेशको छनौटमा परेको हो । प्रदेश सरकारले गण्डकी प्रदेशको आन्तरिक पर्यटन वर्ष र भिजिट नेपाल २०२० लाई लक्ष्य गरेर होमस्टे विस्तार गरेको सांसद ईन्द्रधारा बिष्टले जानकारी दिए । प्रादेशिक सरकारको होमस्टे सुचिकृतसँगै विकट गाउँ मराङका ५ घरधुरीले प्रारम्भिक होमस्टे संञ्चालन गरेका हुन् । आर्थिक वर्ष २०७५०७६ मा विनियोजित होमस्टे १० लाख बजेटको सहयोगमा होमस्टे पूर्वाधार निर्माणमा जोड दिइएको हो । यस्तै ,लोघेकर दामोदरकुण्ड गाउपालिकाले समेत होमस्टेका लागि सहयोग गरेको अध्यक्ष लोप्साङ छोम्फेल बिष्टले जानकारी दिए । होमस्टेका लागि प्राप्त बजेटले शौचालय ,बाथरुम, बेडरुम साजसज्जालगायतको पूर्वाधार निर्माण भएको अध्यक्ष बिष्टले बताए । यसअघि अन्नपूर्ण संरक्षण क्षेत्र आयोजना एक्यापले मराङका ५ घरधुरीलाई होमस्टे कुकिङ र पर्यटन आतिथ्यता सम्बन्धी तालिम प्रदान गरेको होमस्टे संञ्चालन धावा गुरुङले जानकारी दिए । उनका अनुसार नया संञ्चालनमा रहेको होमस्टेलाई पालिका र एक्यापमा दर्ता प्रक्रिया अघि बढेको उल्लेख गरे । राष्ट्रिय गौरवको आयोजना जोमसोमकोरला सडकको चराङ गाउँदेखि पञ्चिमतर्फ मराङ गाउँ पर्छ । मुख्य राजमार्गदेखि पैदल २० मिनेटको दुरीमा रहेको मराङमा ४६ घरधुरी छन् । होमस्टे संञ्चालक धावा गुरुङले बिस्तारै होमस्टे संख्या बढाउँदै लैजाने बताए । उपल्लो मुस्ताङको फरक भूगोल र मनोरम दृष्यहरुले त्यहाँ पुग्ने जोकोही पर्यटक मोहित हुने गर्छन् । नेपालकै सबैभन्दा पुरानो मानिएको लोघेकर ( घर गुम्बा ) मराङमा छ । यस्तै मराङमा पुग्ने पर्यटकले लाङबुछे भ्यु प्वाईन्ट,गोलाखा गुफा,ट्रेसर गुफा,ङ्ग्री पेनचेन फुट प्रिन्ट एण्ड गुफा ,स्याउ बगैचा र गासे फु अवलोकन गर्न सक्छन् । मराङ होमस्टे पुग्ने पर्यटकले स्थानीय अर्गानिक खानाका परिकारसँगै स्थानीय कला संस्कृतिको अध्ययन गर्न पाइने जिसस प्रमुख छिरिङ ल्हामो गुरुङले जानकारी दिइन् । उनका अनुसार होमस्टे व्यवस्थाककै सहयोगमा लोछेदिन टुर एण्ड ट्राभल्स र घोडाको व्यवस्था समेत गरिएको छ । उपल्लो मुस्ताङको कोरलानाका तथा लोमान्थाङ दरबार हेर्न आउने पर्यटक मराङ घुम्न आउने गरेको गुरुङले बताइन् ।"
प्रेम र आर्थिक लेनदेनमा कुरा नमिलेपछि हत्या,"फिदिम : माइक्रो फाइनान्सको किस्ता तिर्ने मिति नजिकिदै थियो । तर, पाँचथरको हिलिहाङ ६ का १९ वर्षीय घनेन्द्र लावती र उनको परिवारसँग किस्ता तिर्ने रकम जुटेको थिएन । रकम अभावमा उनी र उनको परिवार निकै छटपटिएको थियो । मंगलबार गाउँमा एनएमबी माइक्रो फाइनान्सको लगानी भएका दुईवटा समूहको फाइनान्सले बैठक बोलाएको थियो । उक्त बैठकमा एनएमबी माइक्रो फाइनान्स गोपेटार शाखाकी कर्मचारी सुजता तामाङ रकम संकलनका लागि गएकी थिइन् । समूहबाट उनले रकम संकलन गरेर कार्यालय फर्कदै गर्दा उनको हत्या भयो । जिल्ला प्रहरी कार्यालय पाँचथरका प्रहरी नायब उपरीक्षक नरेन्द्र कुँवरका अनुसार रकम बोकेर कार्यालय फर्कने क्रममा हिलिहाङ ६ स्थित जंगलको बीचमा पर्ने एउटा खोल्सामा उनको हत्या भएको थियो । हत्यापछि उनीसँग भएको ८१ हजार ७० रुपैयाँ लुटिएको थियो । सुजताले रकम बोकेर कार्यालय फर्कदै गरेको थाहा पाएका लावतीले रकम लुट्ने उद्देश्यले धारिलो हतियार बोकेर बाटो ढुकेको खुल्नमा आएको छ । 'रकमकै लागि सुजताको हत्या भएको प्रारम्भिक अनुसन्धानबाट खुलेको छ,' कुँवर भन्छन्, 'सुजताले रकम बोकेको लावतीले थाहा नपाएको भए उनको हत्या नहुन सक्थ्यो ।' बैशाख २९ गते हिलिहाङ ४ कात्तिकेकी १५ वर्षीय किशोरी सीतल योङहाङको धारिलो हतियार प्रयोग गरी हत्या भयो । हत्यामा संलग्न फाग्गुनन्द गाउँपालिकाका पदम तामाङलाई २० दिनपछि प्रहरीले झापाको दमकबाट पक्राउ गरेको थियो । पक्राउ परेपछि प्रहरीसँगको बयानमा तामाङले प्रेममा धोका खाएपछि सीतलको हत्या गरेको बताएका थिए । 'प्रेममा खटपट भएपछि पदम तामाङले सीतलको हत्या गर्ने योजना बनाएको पाइयो,' कुँवर भन्छन्, 'हत्या हुनुभन्दा एक महिना अघिदेखि सीतल र पदमको प्रेममा खटपट सुरु भएको रहेछ । उनीहरु एक महिना अघिदेखि सम्पर्कबिहीन भएका रहेछन् ।' जेठ ६ गते राति मिक्लाजुङ गाउँपालिका ३ आरुबोटेमा एउटै परिवारका नाताभित्रका ९जनाको कारुणिक हत्या भयो । बमबहादुर फियाकका छोरी ज्वाई र नातिनीहरुको धारिलो हतियार प्रयोग गरी हत्या भएको थियो । प्रहरीको अनुसन्धानले फियाककै कान्छा ज्वाँइ मानबहादुर माखिमले ९ जनाको हत्या गरेको पुष्टि गरेको छ । अनुसन्धानको क्रममा ससुरा बमबहादुर र कान्छा ज्वाइँ मानबहादुरबीच आर्थिक लेनदेनमा कुरा नमिलेपछि किचलो सुरु भएको खुल्नमा आएको थियो । ससूरा बमबहादुरले मानबहादुरलाई विदेश जान दिएको रकम ज्वाइँ मनबहादुरले सहज रुपमा फिर्ता नगरेपछि ससूरा ज्वाइँको परिवारमा तित्तता बढेको पाइएको प्रहरीले जनाएको छ । 'आर्थिक किचलोकै कारण ससूरा ज्वाइँको परिवारमा किचलो सुरु भएको पाइयो,' पाँचथरका प्रमुख जिल्ला अधिकारी मुरारी वस्तिले भने, 'द्वन्द्व बढ्दै मानबहादुरकी श्रीमती मनकुमारी फियाकले सम्बन्ध विच्छेदको मुद्धा अदालतमा दर्ता गरेको पाइयो । उक्त हत्याकाण्डमा अन्य प्रमाण फेला नपरेमा रकम कारण ससूराली र श्रीमतीसँगको प्रेमिल सम्बन्ध बिग्रिपछि माखिमले हत्याकाण्ड मच्चाएको देखिएको छ । जिल्लामा घटेका तीनवटा हत्या अनुसन्धानबाट अधुरो प्रेम र रकमका कारण हत्या भएको पाइएको हो । हत्यामा संलग्नहरुको बयानको आधारमा उक्त कुरा पुष्टि भएको छ।"
१२ वर्षअघिको हत्यामा सांसद आलम पक्राउ,"गौर : १२ वर्षअघि इँटाभट्टामा जलाएर दुईजनाको हत्या गरेको अभियोग लागेका सांसद मो अफताब आलमलाई आइतबार प्रहरीले पक्राउ गरेको छ । सर्वाेच्च अदालतले उनलाई नियन्त्रणमा लिई कानुनी कारबाही गर्न ७ वर्षअघि आदेश दिएको थियो । त्यसयता उनी दुईपटक संसद् सदस्यमा प्रतिस्पर्धा गरिसके । २०७० मा हारे र २०७४ मा जिते । सर्वोच्चको आदेश फैसला कार्यान्वयन निर्देशनालयले जिल्ला प्रहरी कार्यालय, रौतहटलाई पक्रन पटकपटक आदेश दिँदै आएको थियो । पद र सत्ताको प्रभावमा उनी बच्दै आएका थिए । रौतहट२ बाट प्रतिनिधिसभामा निर्वाचित आलम आइतबार बिहान पिप्राभगवानपुरमा पक्राउ परेका हुन् । भारतीय नम्बरको बीआर ०६ पिई १२०२ नम्बरको गाडीमा उनी वैवाहिक कार्यक्रममा जाँदै थिए । गौरचन्द्रपुर सडक खण्डको इद्रिसगेट नजिकै प्रहरीले समातेको हो । उनलाई जिल्ला प्रहरी कार्यालयमा राखिएको छ । जिल्ला अदालतबाट आइतबार म्याद थप गरी अनुसन्धान प्रक्रिया अगाडि बढाइने जिल्ला प्रहरी कार्यालय रौतहटका प्रहरी प्रवक्ता डीएसपी नवीन कार्कीले बताए । २०६४ मा भएको पहिलो संविधानसभा चुनावको अघिल्लो रात चैत २७ मा भएको बम विस्फोटमा घाइते भएका युवालाई जलाएर हत्या गरेको घटनाका आरोपी उनलाई प्रहरीले पक्राउ गरेको हो । पूर्वमन्त्री शेख इद्रिसको पुरानो घरमा बम विस्फोट हुँदा पिन्टु भन्ने २४ वर्षीय त्रिलोकप्रताप सिंह र अर्का २२ वर्र्षका ओसी अख्तर ज्यान गएको थियो । राजपुर गाउँ नजिकैको इँट्टाभट्टामा जलाएर प्रमाण नष्ट गरेको भन्दै २०६५ वैशाख ९ मा पिन्टुका बाबु श्रीनारायण सिंह र ओसी अख्तरकी आमा रोक्साना खातुनले सांसद आलम, उनका भाइ महताबसहित मोबिन आलम, शेख भदई र शेख सवेजविरुद्ध किटानी जाहेरी दिएका थिए । पीडित परिवारको जाहेरीपछि २०६५ असार ३० मा महान्यायाधिवक्ता कार्यालयले रोक्साना खातुन वादी रहेको मुद्दामा कोहीमाथि मुद्दा नचलाउने निर्णय गरेको थियो । महान्यायाधिवक्ताको कार्यालयले मुद्दा नचलाउने निर्णयपछि पीडित श्रीनारायण सिंहले सर्वोच्च अदालतमा पुनरावेदन गरेका थिए । सर्वाेच्चले २०६९ जेठ १६ मा मुद्दाको गम्भीरतापूर्वक अनुसन्धान गरी प्रचलित कानुनबमोजिम कारबाही गर्ने आदेश दिएको थियो । अदालतको आदेश नमानेको भन्दै पीडित पक्षले २०७३ मा जिल्ला प्रहरी कार्यालय रौतहटविरुद्ध मानहानि मुद्दा दर्ता गराएका थिए । निर्देशनालयले २०७५ चैत ८ मा जिल्ला प्रहरी कार्यालयलाई ताकेता गर्दै मुद्दाको अनुसन्धान गर्न पत्राचार गरेपछि घटनाका मुख्य आरोपी सांसद आलमलाई प्रहरीले पक्राउ गरेको हो । सर्वोच्चको आदेशअनुसार आलमलाई कर्तव्य ज्यान मुद्दामा अनुसन्धान गर्न पक्राउ गरिएको डीएसपी कार्कीले जानकारी दिए । अन्य आरोपी फरार छन् । बमकाण्ड घटना के हो ? २०६४ को पहिलो संविधानसभा चुनाव चैत्र २८ गते हुँदै थियो । अघिल्लो दिन २७ गते राति राजपुर फरदवाकोमा बम विस्फोट भयो । चुनावमा बुथ कब्जा गर्न ल्याइएका बम विस्फोटन भएको र सोही विस्फोटनमा करिब दुई दर्जन मानिस घाइते भएको दाबी गरिएको छ । आपराधिक गतिविधिमा संलग्न धेरै भारतीयलाई पैसा दिएर प्रयोग गरेको उनीमाथि आरोप छ । घटना लुकाउन विस्फोटमा मारिएका तथा घाइते भएकाहरूलाई गाउँ नजिकैको आफन्तको इँटाभट्टामा जलाएको पीडित पक्षको दाबी छ । घटनामा आफन्त मारिएको भन्दै यमुनामाई गाउँपालिका४ का सिंह र खातुनले नेता आलमसहित ५ जनाविरुद्ध प्रहरीमा किटानी जाहेरी दिएका थिए । विस्फोटबाट क्षति पुगेको खपटाले छाएको घर राति नै मर्मत गरिएको थियो । मृतक तथा घाइतेलाई जलाइएको भनिएको इँटाभट्टा घटनाको केही वर्षपछि बन्द भएको थियो । अहिले सो स्थानमा धानखेती छ । जाहेरवालामा न्यायको आश दुईजना जाहेरवालामध्ये रोक्साना खातुनको २०६७ माघमा हत्या भइसकेको छ । छोराको हत्यारामाथि कारबाहीको गर्न मागसहितको उजुरी लिएर भौँतारिएकी खातुनको गाउँनजिकै उखुबारीमा शव फेला परेको थियो । छोराका हत्यारामाथि कारबाही माग गर्दै आएका श्रीनारायण सिंहले १२ वर्षमा न्याय फर्किएको प्रतिक्रिया दिएका छन् । कानुन छ भन्ने विश्वास हराइसकेको थियो, आलम पक्राउपछि आशा पलायो । अब न्याय पाइन्छ कि !, उनले भने । को हुन् अफताव आलम राजपुर फरदवाका ५२ वर्षीय मो अफताव आलम काका शेख इद्रिसको प्रभावबाट राजनीतिमा प्रवेश गरेका हुन् । आलम ०५४ सालमा भौतिक योजना तथा निर्माण सहायकमन्त्री, २०५७ मा वनमन्त्री, २०५८ मा भूमि सुधार र २०६५ मा श्रम तथा यातायातमन्त्री भएका थिए । आलम कांग्रेसका पूर्वकेन्द्रीय सदस्य तथा रौतहट जिल्लाका पूर्वसभापति हुन् । सांसद पक्राउको विरोधमा प्रदर्शन रौतहट कांग्रेस सभापति कृष्ण यादवले सांसद आलम पक्राउको घटनाप्रति खेद प्रकट गर्दै उनको अविलम्ब रिहा गर्न माग गरेका छन् । आलमलाई रिहा नगरे सरकारविरुद्ध चरणबद्ध आन्दोलन गर्ने चेतावनी सभापति यादवले दिएका छन् । आलम पक्राउ भएलगत्तै कांग्रेस कार्यकर्ताले दिउँसो जिल्ला प्रहरी कार्यालय रौतहटअगाडि घेराउ गरी प्रदर्शन गरेका छन् । प्रतिपक्षी दलका नेता सिध्याउने खेलमा सरकार लागेको भन्दै त्यसको विरोध गर्ने सभापति यादवले बताए । कांग्रेस जिल्ला कार्यसमितिले आयोजना गरेको चियापान कार्यक्रम समेत सांसद आलम पक्राउ परेपछि बिथोलिएको छ । कांग्रेस कार्यकर्ताले गौरचन्द्रपुर सडकखण्डको ठाउँठाउँमा विरोध प्रर्दशन गरेका छन् । संसद्लाई पक्राउको जानकारी प्रहरीले सांसद आलमलाई पक्राउ गर्नुअघि उपसभामुख शिवमाया तुम्बाहाम्फेलाई टेलिफोनमार्फत जानकारी गराएको थियो । सभामुख पद खाली भएकाले प्रहरीले उपसभामुख तुम्बाहाम्फेलाई जानकारी गराएको थियो । बहालवाला सांसदलाई पक्राउ गर्नुअघि सभामुखलाई जानकारी गराउनुपर्ने संसद् नियमावलीमा व्यवस्था छ । आइतबार नै प्रहरीले आलम पक्राउ गरेको लिखित पत्र पठाएका कारण संसद् सचिवालयले यससम्बन्धी सूचना सोमबार टाँस गर्ने तयारी गरेको छ । फौजदारी अभियोगमा पक्राउ पर्ने सांसदको तलब, सुविधा स्थगन हुने व्यवस्था छ ।"
फरार अभियुक्त दुई वर्षपछि पक्राउ,रुकुम : जिल्ला प्रहरी कार्यालय रुकुम पूर्वले एक फरार अभियुक्तलाई साढे दुई वर्षपछि पक्राउ गरेको छ । व्यक्ति हत्या मुद्दामा दोसी देखिएका जिल्लाको पुथा उत्तरगंगा गाउँपालिका६ डिम्मुरगैराका ३३ वर्षीय गौप्रसाद कामीलाई पक्राउ गरिएको जिल्ला प्रहरी कार्यालय रुकुम पूर्वका प्रहरी निरीक्षक वीरबहादुर सुनारले जानकारी दिए । उनले २०७४ साल असार १८ गते रुकुम पश्चिमको सानीभेरी गाउँपालिका१ चाइनबगरमा एक व्यक्तिको हत्या गरेर फरार भएका थिए । कामीलाई दुई वर्ष तीन महिनापछि पक्राउ गरिएको प्रहरी निरीक्षक सुनारले बताए । पक्राउ परेका व्यक्तिलाई जिल्ला अदालतमा उपस्थिति गराएर आवश्यक अनुसन्धानका लागि प्रहरी हिरातमा राखिने छ।
८३ करोड लगानीमा चीनले बनाइदियो लमजुङमा विद्यालय,"बेसीशहर : लमजुङको राइनास नगरपालिका९ मोहोरीयाकोटमा चीन सरकारको ८३ करोड सहयोगमा अत्याधुनिक विद्यालय भवन निर्माण भएको छ । स्थानीय भैरव माध्यमिक विद्यालयको भवन चीन सरकारले निर्माण गरिदिएको हो । चिनिया प्रविधि प्रयोग गरेर सुविधा सम्पन्न भवन निर्माण गरिएको विद्यालयले जनाएको छ । अण्डरग्राउण्डमा १ तला र ग्राउण्ड माथि ३ तलाको भवन निर्माण गरिएको विद्यालयका प्रधानाध्यापक राजेश्वर ढकालले बताए । उनका अनुसार विद्यालय ६८ कोठाको छ । उक्त भवन विद्यालयको ८ रोपनी जग्गामा निर्माण गरिएको हो । चीनको तिब्बतीयन निर्माण कम्पनीले भवन निर्माण गरेको र कामदारदेखि सबै सामाग्री चीनबाट ल्याएको उनले बताए । भवनको अनुगमन समेत चीनबाटै हुँदै आएको उनले बताए । विद्यालय भवन निर्माण सकिएपछि नयाँ भवनमै पठनपाठन हुन थालेको छ । विद्यालयका शिक्षक रामप्रसाद गुरुङका अनुसार सुविधासम्पन्न भवनमा पढ्न पाएपछि विद्यार्थी खुसी भएका छन् । ६८ कोठामध्ये २६ वटा कोठा प्रयोगमा आएको छ । उक्त कोठामा बाल विकास कक्ष, कक्षा १ देखि १० का कक्षा, अप्सनल कक्ष, पुस्तकालय, गोष्ठी हल, कम्प्युटर कक्ष, सूचना केन्द्र कक्ष, व्यवस्थापन समितिको कक्षलगायत छन् । अन्य कोठा विस्तारै प्रयोग गर्दै लैजाने विद्यालयले जनाएको छ । १७ कोठामा विद्यार्थीका लागि होस्टेल सञ्चालन गरिनेछ । राइनास नगरपालिकाका प्रमुख समेत रहेका विद्यालय व्यवस्थापन समितिका अध्यक्ष सिंहबहादुर थापाका अनुसार प्रयोगमा नआएका कोठामा पुस्तकालय, साइन्स ल्याब, बैठक हल, कार्यालय, सेमिनार हल, प्रशासन, शिक्षा कक्षा हुनेछ । विद्यालय परिसरमा बास्केटबल खेलमैदान, सवारी साधन पार्किङ स्थल विद्यालयमा निर्माण गरिएको छ । १० वटा सोलार बत्ती जडान गरिएको छ । चीन सरकारले भवनसँगै ४० वटा कम्प्युटर सहयोग गरेको र सिंगल बेन्च र कुर्सीसमेत सहयोग गरेको छ । भूकम्पपछि खुला आकाशमुनी अध्ययन गर्न बाध्य भएका विद्यार्थीको सहज पठनपाठनका लागि सहयोग खोजिएको मेयर थापाले बताए । वडा नम्बर ९ का अध्यक्ष देवबहादुर थापाले गाउँमै उत्कृष्ट प्रविधि र सुविधासम्पन्न भवन बनेपछि विद्यार्थी, शिक्षकलाई सहज भएको बताए । उक्त विद्यालय जिल्लामै नमुना विद्यालयको रुपमा रहने र शैक्षिण गुणस्तर पनि वृद्धि गर्दै लाने योजना रहेको उनले बताए । २०१४ सालमा स्थापना भएको सो विद्यालय २०३३ मा निम्न माध्यमिक विद्यालय र २०५३ सालदेखि माविमा स्तरोन्नति भएको थियो । कक्षा १० सम्म अध्ययन हुँदै आएको उक्त विद्यालमा २५५ विद्यार्थी छन् । चीनले नेपालमा १० उत्कृष्ट नमुना विद्यालय बनाउने घोषणा गरेसँगै हिमाली भेगमा दुईवटा विद्यालय निर्माण गरेको हो । यसअन्तर्गत लमजुङमा भैरव मावि र सिन्धुपालचोकको ब्रम्हाची गाविस९ स्थित रत्नराज्य माविको भवन रहेको छ ।"
"दुई मोटरसाइकल ठोक्किँदा १ जनाको मृत्यु, ३ घाइते","कपिलवस्तु : विपरित दिशाबाट आएका २ मोटरसाइकल तौलिहवा मर्यादपुर सडक खण्डको सेमरहवा नजिक एकआपसमा ठोक्किँदा १ जनाको मृत्यु भएको छ । मृत्यु हुनेमा कपिलवस्तु नगरपालिका५ सेमरहवाका ४५ वर्षीय इन्द्रमणि चौधरी रहेको प्रहरीले जनाएको छ। मृतक कुर्मीको शव पोष्टमार्टमका लागि तौलिहवा अस्पतालमा राखिएको छ । मर्यादपुरबाट तौलिहवा आउँदै गरेको यूपी ५५ एए ५३८६ नम्बरको मोटरसाइकल र तौलिहवाबाट मर्यादपुरतर्फ जाँदै गरेको यूपी ५५ एए ११९३ नम्बरको मोटरसाइकल ठोक्किएका थिए । दुर्घटनामा परी दुवै मोटरसाइकलमा सवार ३ जना घाइते भएका छन्। घाइते हुनेहरुमा मृतक चौधरीकी पत्नी ४५ वर्षीय विमलावती कुर्मी, मायादेवी गाउँपालिका ५ सिसहनियाका १८ वर्षीय शिवसागर हरिजन र उनका भाइ १० वर्षीय गंगा हरिजन रहेको प्रहरी नायब उपरीक्षक सुनिल मल्लले बताए। घाइते ३ जनालाई थप उपचारका लागि भैरहवा लगिएको छ।"

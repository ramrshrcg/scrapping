शीर्षक,विवरण
स्रोत नखुलेको सम्पत्ति छानबिन गर,"सम्पत्ति शुद्धीकरण अनुसन्धान विभागले हरेक व्यक्तिको स्रोत नखुलेका सम्पत्तिमाथि सघन अनुसन्धान गरिरहेको छ। रातारात धन थुपार्ने तर त्यसको वैधानिकता पुष्टि गर्न नसक्नेहरूको सम्पत्ति अवैध नै हो। भ्रष्टाचार, अपराध, लागूऔषध, फिरौती, कमिसन, व्यापारको न्यून बिजकीकरण, कर छली, हुण्डीजस्ता साधन प्रयोगबाट रकम थुपार्नेहरूको नेपालमा कमी छैन। यसरी स्रोत नखुलेका सम्पत्तिमाथि प्रभावकारी अनुसन्धान गरी जफत गर्नुपर्छ। सम्पत्ति शुद्धीकरण निवारण कानुन प्रभावकारी रूपमा कार्यान्वयन हुने हो भने यसले भ्रष्टाचार नियन्त्रणमा ठूलो सहयोग पुर्याउँछ। विश्वभर नै स्रोत नखुलेको सम्पत्ति हातहतियार या आतंकवादमा लगानी हुन सक्छ भन्ने मान्यताका आधारमा सम्पत्तिको स्रोत पुष्टि गर्नुपर्ने व्यवस्था गरिएको हो। नेपालमा सम्पत्ति शुद्धीकरण निवारण कानुन कार्यान्वयन भएको एक दशकको अवधिमा कुनै ठूलो अनुसन्धान गरी मुद्दा चलाउन सकिएको छैन। राजनीतिक संरक्षणमा रहेका र प्रभावशाली व्यक्तिहरूको सम्पत्ति करमुक्त क्षेत्र (ट्याक्स हेभन) मा थुपारेको पनामा पेपर्स, स्विस लिक्सजस्ता अनुसन्धानबाट खुलेको हो। तर पनि सम्पत्ति शुद्धीकरण विभागले त्यस्ता विवादास्पद पात्रहरूमाथि अनुसन्धान गरी कारबाहीको दायरामा ल्याउन सकेको छैन। अहिलेसम्म ससाना मुद्दा मात्र दायर भएका छन्। सम्पत्ति शुद्धीकरण निवारण कानुनले त्यस्ता सन्दिग्ध पात्रमाथि अनुसन्धान र सजायँको माग गर्छ। सार्वजनिक क्षेत्रमा भ्रष्टाचार नियन्त्रणका लागि अख्तियार दुरुपयोग अनुसन्धान आयोगले छानबिन र मुद्दा दायर गर्न सक्ने भए पनि सम्पत्ति शुद्धीकरण कानुनको दायरा भने फराकिलो छ। यो कानुन प्रभावकारी कार्यान्वयन भएमा यसले अपराध र आतंकवाद नियन्त्रण मात्र होइन, समानान्तर अर्थतन्त्र नियन्त्रण भई औपचारिक अर्थतन्त्रले बढावा पाउनेछ। विश्वभर सम्पत्ति शुद्धीकरणका सम्बन्धमा तहकिकात गर्न गठन भएको फाइनान्सियल एक्सन टास्क फोर्स (एफएटीएफ) अन्तर्गतको सम्पत्ति शुद्धीकरणमा एसिया प्रशान्त समूहले सन् २०२० मा नेपालमा सम्पत्ति शुद्धीकरण निवारणको प्रभावकारिताका सम्बन्धमा समीक्षा गर्दैछ। यसले नेपालमा सम्पत्ति शुद्धीकरणको जोखिमबारे जानकारी गराउनेछ। सम्पत्ति शुद्धीकरण अनुसन्धान विभागको अहिलेको अनुसन्धान सन् २०२० को समीक्षालाई दृष्टिगत गर्दै अघि बढाइएका छन्। समीक्षा हुने समयमा मात्र नभएर यी काम नियमित हुनुपर्छ। यसअघि सन् २०१२ मा सम्पत्ति शुद्धीकरण प्राविधिक पक्षको अनुपालनाका सम्बन्धमा समीक्षा भएको थियो। प्राविधिक पक्षको अनुपालनामा सम्पत्ति शुद्धीकरण कानुन र छुट्टै विभागको स्थापनाले नेपाल जोखिमयुक्त मुलुकको सूचीमा पर्नबाट जोगिएको थियो। तर, आठ वर्षको यो अवधिमा राजनीतिक संक्रमण, कर्मचारीहरूको बारम्बार सरुवा, सम्पत्ति शुद्धीकरण निवारणको अनुसन्धान प्रभावकारी नहुनु तथा नेपालले सम्पत्ति शुद्धीकरणमा एसिया प्रशान्त समूहको पूर्ण बैठकमा प्रतिबद्धता जनाएअनुसार उपलब्धि हासिल गर्न सकिरहेको छैन। यसका कारण सन् २०२० मा हुने मूल्यांकनमा जोखिम बाहिर रहनु चुनौतीपूर्ण हुन सक्छ। केही समयअघि घरजग्गा कारोबारमा भइरहेको न्यून मूल्यांकनलाई सम्पत्ति शुद्धीकरण विभागले छानबिनको दायरामा ल्याउन अनुसन्धान अघि बढाएको थियो। तर, राजनीतिक दबाबका आधारमा यो अनुसन्धान रोकियो। सरकारले जग्गाको रजिस्ट्रेसन हुने मालपोत कार्यालयहरूलाई समेत बैंक तथा वित्तीय संस्थामा जस्तै वित्तीय कारोबारको जानकारी दिने जाहेरीवाला निकायका रूपमा नियमन गरिने बताएको थियो। सरकारले १० लाख रुपैयाँमाथिको जग्गा कारोबारलाई अनिवार्य रूपमा नेपाल राष्ट्र बैंकको वित्तीय जानकारी एकाइलाई रिपोर्टिङ गर्नुपर्ने व्यवस्था गरे पनि यो व्यवस्था प्रभावकारी रूपमा लागू हुन सकेको छैन। घरजग्गा करोबारको न्यून मूल्यांकनका कारण समानान्तर अर्थतन्त्रले बढावा पाएको छ। घरजग्गा कारोबारमा मालपोतमा मूल्यांकन भएभन्दा माथिको रकम औपचारिक रूपमा देखाउन नमिल्ने भएकाले यस्तो रकम हुण्डीमा प्रयोग भइरहेको गरेको आशंका गरिएको छ। खासगरी ट्याक्स हेभनबाट नेपालमा स्थानान्तरण भएको ठूलो रकम नेपाल राष्ट्र बैंकले शंकास्पद भनेर रोक्दारोक्दै अदालतको आदेशबाट खुला गरिनु, स्विस बैंक तथा ट्याक्स हेभनमा स्थानान्तरण गरिएको रकम पनामा पेपर्सलगायतबाट सार्वजनिक हुँदा पनि अनुसन्धान हुन नसक्दा यसले सम्पत्ति शुद्धीकरण निवारणका क्षेत्रमा नेपालको छवि धुमिल देखिएको छ। सन् २०२० को समीक्षाको पूर्वसन्ध्यामा सम्पत्ति शुद्धीकरण अनुसन्धान विभागको सक्रियता देखिए पनि सम्पत्ति शुद्धीकरणको कसुरमा छानबिन तथा अदालतमा दायर भएका मुद्दा नगण्य छन्। नयाँ सरकार गठन भएसँगै सम्पत्ति शुद्धीकरण अनुसन्धान विभागलाई अर्थ मन्त्रालयबाट सारिनुले प्रधानमन्त्री तथा मन्त्रिपरिषद्को कार्यालयमातहतमा राख्दा सम्पत्ति शुद्धीकरण निवारणमा उच्च सरकारी नेतृत्वको प्रतिबद्धता देखिन्छ। तर यतिले मात्र पुग्दैन। सम्पत्ति शुद्धीकरण निवारण कानुनको प्रभावकारी कार्यान्वयनका लागि स्रोत नखुलेको सम्पत्ति जफत गर्ने कार्यलाई तीव्रता दिनुपर्छ।"
"कांग्रेस केन्द्रीय समिति बैठक आज, किचलो कायमै","काठमाडौं : कांग्रेसभित्रको आन्तरिक विवाद लम्बिने देखिएको छ । पार्टीभित्रको असन्तुष्ट समूहलाई सहमतिमा ल्याउने संस्थापन पक्षको प्रयासले सार्थकता नपाउँदा आन्तरिक विवादले तत्काल निकास पाउने सम्भावना कम देखिएको हो । १४ औं महाधिवेशनको कार्यतालिकलाई प्रमुख एजेन्डा बनाएर केन्द्रीय समिति बैठक बहिष्कार गर्दै आएको वरिष्ठ नेता रामचन्द्र पौडेल समूहले पछिल्लो समय विभाग गठन र भ्रातृ संस्थाको विषयमा पनि प्याकेजमा सहमति गर्नुपर्ने अडान राखेपछि संस्थापन पक्ष दबाबमा परेको हो । पौडेल समूहलाई सहमतिमा ल्याउन दुई सातादेखि पटकपटक छलफल भए पनि टुंगोमा पुग्न सकेको छैन । बिहीबार साँझको छलफलमा सहमति नजुटेको नेताहरुले बताएका छन् । आआफ्ना कुरा राख्यौं । पुरानै विषय दोहोर्याउनुबाहेक केही भएन, सहमतिका लागि गठित वार्ता टोलीका एक सदस्यले भने, दुवै पक्ष आफ्नै अडानमा देखिए । मंसिर २६ गतेदेखि बसेको केन्द्रीय समिति बैठक पौडेल समूहले बहिष्कार गरेपछि सभापति शेरबहादुर देउवाले सहमतिका लागि भन्दै चार पटक स्थगन गरिसकेका छन् । सुरुमा आफैं सहमति जुटाउन सभापति देउवा सक्रिय भए पनि वरिष्ठ नेता पौडेल पछि नहटेपछि उनले थप छलफलका लागि उपसभापति विमलेन्द्र निधिलाई जिम्मेवारी दिएका थिए । पौडेलले पनि आफ्ना तर्फबाट नेता प्रकाशमान सिंहको नेतृत्वमा तीन सदस्यीय वार्ता टोली गठन गरेका थिए । वार्ता टोलीबीच सहमति जुटाउन नेता सिंहको निवास चाक्सीबारीमा भइरहेका छलफल सहमतिमा पुग्न सकेका छैनन् । महाधिवेशन कार्यतालिका सार्वजनिक गर्न संस्थापन पक्ष तयार भए पनि पौडेल समूहले विभाग र भ्रातृसंस्थाका विषयमा पनि प्याकेजमै सहमति गर्नुपर्ने अडान राख्दै आएको छ । केन्द्रीय समिति बैठकमा सभापति देउवाले विभागको संख्या बढाएर ४१ पुर्याउने, तरुण दलको समयावधि ६ महिना थप्ने र नेपाल विद्यार्थी संघ गठन गर्नेलगायतका नौ प्रस्ताव पेस गरेका छन् । पौडेल समूह विभाग संख्या बढाउने प्रस्तावको विरोधमा छ । तरुण दलको समयावधि थप गर्न सकारात्मक रहे पनि महासचिवमाथि भएको कारबाहीका विषयमा सहमति जुट्न सकेको छैन। नेविसंघ पदाधिकारीमा पनि विवाद कायमै छ । विभाग र तरुण दलका विषयमा खासै विवाद छैन, वार्ता समिति सदस्य हृदयराम थानीले भने, नेविसंघमै बढी विवाद छ । विभिन्न विकल्पमा छलफल भए पनि टुंगोमा भने पुिगसकेका छैनौं । यसैबीच कांग्रेस केन्द्रीय कार्यसमिति बैठक शुक्रबार बस्दै छ । कांग्रेस प्रवक्ता विश्वप्रकाश शर्माले पार्टीभित्रको आन्तरिक विवाद मिलाउन नेताहरुबीच छलफल भइरहेकाले शुक्रबार बैठक बस्नुअघिसम्म सहमति हुने दाबी गरे । उनले भने, सहमतिमै केन्द्रीय समिति बैठक बस्छ र पार्टीले निर्णय लिन्छ ।"
सुनामी संक्रमण मा पूर्वसचिव शान्त,"काठमाडौं : त्रिवि शिक्षण अस्पताल पुर्याउँदा पूर्वस्वास्थ्य सचिव शान्तबहादुर श्रेष्ठ अचेत थिए। उनको शरीरमा भाइरस र ब्याक्टेरिया संक्रमण सुनामीसरह फैलिएको थियो। ज्वरो आएको एक सातामै ५६ वर्षीय पूर्वसचिव श्रेष्ठको बिहीबार निधन भएको छ। उनको मिर्गौला, कलेजोलगायतका अंगमा संक्रमण बढेको चिकित्सकले बताएका छन्। पल्मोनोलोजी एवं क्रिटिकल केयर मेडिसिन विभागका सहप्राध्यापक डा निरज बमले श्रेष्ठ ज्वरो आएपछि अस्पताल आएको बताए। उनले भने, रुघाखोकीको ज्वरोपछि निमोनिया भयो। मिर्गौला, कलेजोलगायतका अंगमा संक्रमण भएछ। रगतका माध्यमबाट संक्रमण शरीरभर फैलियो। जसले गर्दा सेप्टिक सेमिया भयो। सेप्टिक सक हुँदै मल्टि अर्गन फेलियर हुन पुग्यो। रगतका माध्यमबाट शरीरभर संक्रमणको असरले अंगमा क्षति पुर्याएको अवस्थालाई चिकित्सकीय भाषामा सेप्टिक सक भनिन्छ। डा बमका अनुसार सेप्टिक सकले अंगहरूलाई फेल गराउँछ। बिसन्चो भएको छोटो अवधिमा बढेको संक्रमणले श्रेष्ठको निधन हुँदा उपचारमा संलग्न स्वास्थ्यकर्मी चिन्तित देखिन्थे। पखाला, रुघाखोकी, निमोनिया, टाइफाइड, जन्डिसलगायतका समस्यामा पनि संक्रमणको जटिलता निम्तन सक्ने डा बम बताउँछन्। संक्रमणले अन्तिममा सेप्टिक सक बनाउन सक्छ। ३० देखि ७० प्रतिशत बिरामीको मृत्यु हुने गरेको छ, उनले भने। संक्रमणको सकस श्रेष्ठले एक साताअघि बिसन्चो महसुस गरेका थिए। उनले भाइरलको शंका गर्दै सामान्य रूपमा लिए। ज्वरो आउन थालेपछि बल्ल भक्तपुरस्थित नागरिक सामुदायिक अस्पतालमा भर्ना भएको स्वास्थ्य तथा जनसंख्या मन्त्रालयका प्रवक्ता महेन्द्रप्रसाद श्रेष्ठले जानकारी दिए। संक्रमण बढेपछि वरिष्ठ मुटुरोग विशेषज्ञ डा भगवान कोइरालाले थप उपचारका लागि पहल गरे। मनमोहन कोर्डियोथोरासिक भास्कुलर एन्ड ट्रान्सप्लान्ट सेन्टरमा भर्ना गरियो। त्यहाँबाट मंगलबार राति शिक्षण अस्पताल सारिएको हो। शिक्षण अस्पताल ल्याउँदा मिर्गौलामा पनि खराबी आइसकेको थियो। क्रियटिनिन बढेको थियो। मिर्गौला र कलेजो पनि खराब थियो। उनलाई अक्सिजनको मात्रा पुगेको थियो। एकैचोटि आईसीयूमा भर्ना गरियो। हिजो बिहान सूचना पाएपछि जाँच गर्दा रक्तचाप नाजुक अवस्थामा थियो। पिसाबको मात्रा पनि घट्न थालेको थियो। क्रियटिनिन बढेको थियो, उपचारमा संलग्न डा बमले बिहीबार भने। रक्तचाप तलमाथितलमाथि भइरहेको थियो। भेन्टिलेटरको सहयोग लिँदा पनि अक्सिजनको मात्रा घटिरहेको थियो। मिर्गौलामा खराबी आएपछि उनको बुधबार दिउँसो डायलासिस गरिएको थियो। स्वास्थ्य झन्झन् बिग्रँदै गयो। डा बमले भने, ब्याक्टेरिया र भाइरसको तीव्र गतिमा संक्रमण बढेको देखिन्छ। यति छोटो समयमा सुनामी आएझैं संक्रमण शरीरका विभिन्न अंगमा फैलियो। स्वास्थ्य मन्त्रालयका सहसचिव महेन्द्रप्रसाद श्रेष्ठले भने, लामो बिरामी नभई एक्कासि सेप्सिस हुन पुग्यो। धेरै प्रयास गर्दा पनि बचाउन सकिएन। ब्याक्टेरिया र भाइरस किटाणु र त्यसको विष (टक्सिन) रगतमा सञ्चारित हुँदा सेप्सिस भएको उनले बताए। प्राणघातक निमोनिया समयमै उपचार नभए निमोनिया प्राणघातक हुने चिकित्सकको भनाइ छ। डा बम भन्छन्, सही समयमा उपचार नभए प्राणघातकसमेत हुन सक्छ। कुनैकुनै भाइरस औषधिलाई रेस्पोन्स नगर्ने खालका पनि हुन्छन्। ६० वर्ष नाघेका ज्येष्ठ नागरिक र पाँच वर्षमुनिका बालबालिकाको रोग प्रतिरोधात्मक क्षमता न्यून हुने हुँदा जोखिममा पर्छन्। बच्चाहरूमा रोग प्रतिरोधात्मक शक्ति विकास हुने क्रममा हुन्छ। बूढाबूढीमा रोगप्रतिरोधात्मक शक्ति घटिसकेको हुन्छ। त्यसले गर्दा जोखिम बढी हुन्छ, डा बमले भने। खरिदार प्रवेश, सचिवबाट अवकाश १९ वर्षमा खरिदारमार्फत निजामती सेवामा प्रवेश गरेका श्रेष्ठले सचिवबाट अवकाश पाएका थिए। तनहुँमा जन्मेका श्रेष्ठले ०३७ सालमा सेवा प्रवेश गरेका थिए। मेधावी एवं कुशल प्रशासक श्रेष्ठले २३ वर्ष नायब सुब्बा बने। २५ वर्षमा शाखा अधिकृतमा नाम निकाले। उपसचिव, सहसचिव हुँदै उनले सचिवबाट अवकाश लिएका थिए। उनी स्थानीय विकास, स्वास्थ्य र शिक्षा मन्त्रालयमा सचिव भएका थिए। श्रेष्ठ निर्णय क्षमता, समूहगत कार्य र सरल स्वभावका भएको कर्मचारीहरू बताउँछन्। स्वास्थ्य मन्त्रालयका सहसचिव श्रेष्ठले भने, बर्सेनि मन्त्रालयबाट सचिवहरू फेरिरहेको अवस्था छ। तर, उहाँलाई सरुवा गर्दा सोच्ने गरिन्थ्यो। उहाँको क्षमता, दक्षता र इमानदारी अनुकरणीय थियो। सेवा निवृत्तपछि श्रेष्ठ पाल्पाको रामपुर र भक्तपुरमा बसोबास गर्दै आएका थिए। समाजसेवीका रूपमा रामपुर क्षेत्रमा विकास अभियानमा उनी संलग्न थिए। कालिगण्डकी उपत्यका विकास अभियानमा सक्रिय उनी कालीगण्डकीमा र्याफ्टिङ गराएर पर्यटक भिœयाउने अभियानमा थिए। श्रेष्ठ बिरामी भएपछि मुख्यसचिव लोकदर्शन रेग्मीसहित विभिन्न मन्त्रालयका उच्च पदस्थ कर्मचारीले चासो देखाएका थिए। उनका तीन छोरी र एक छोरा छन्। श्रेष्ठको बिहीबार नै पशुपति आर्यघाटमा दाहसंस्कार गरियो। के गर्ने ? रुघाखोकीलाई सामान्य नठान्ने ज्वरो आउन थाले सावधानी अपनाउने संक्रमणका बेला जथाभाबी औषधि सेवन नगर्ने चिकित्सकको सिफारिस बिना एन्टिबायोटिक प्रयोग नगर्ने विज्ञसँग परामर्श गर्ने"
सुटुक्क फर्काइए यौन दुराचारी अमेरिकी,"काठमाडौं : इन्टरपोलको सूचनामा पक्राउ परेका एक यौन दुराचारी अमेरिकीलाई सुटुक्क फर्काइएको छ। पर्यटक भिसामा नेपाल प्रवेश गर्न खोज्ने अमेरिकी प्रियांग द्वारकादास गत सोमबार त्रिभुवन अन्तर्राष्ट्रिय विमानस्थलस्थित अध्यागमन कार्यालयबाट पक्राउ परेका थिए। उनलाई अध्यागमन विभागले मंगलबार उतै फर्काएको हो। उनी नेपाल आउँदै गरेको सूचना नेपालस्थित इन्टरपोलले अध्यागमन विभागलाई दिएको थियो। विभागका अनुसन्धान अधिकृत वैकुण्ठराज रेग्मीले यौन दुराचार आरोपमा सजाय भोगिसकेका द्वारकादासलाई फिर्ता पठाइएको पुष्टि गरे। द्वारकादासलाई अमेरिकी अदालतले यौन दुराचारमा दोषी ठहर गरेको थियो। सोही अभियोगमा उनले केही समय जेल सजाय भोगेका थिए। इन्टरपोलले उनी नेपाल प्रवेश गरेको र फर्किएको विवरण मात्र मागेको थियो। तर, अध्यागमनका अधिकारीले उनलाई पक्राउ गरेको थियो। यौन दुराचारको अभियोग लागेका अमेरिकी नागरिक नेपाल पस्न पाउँदैनन्। विभागले २०७४ भदौ ५ मा महानिर्देशकस्तरीय निर्णय गर्दै अमेरिकी राहदानीको पछिल्लो पृष्ठमा यौन दुराचारमा दोषी ठहयाइएको लेखिए त्यस्ता अमेरिकीलाई नेपाल प्रवेशमा प्रतिबन्ध लगाउन भनेको थियो। विभागले त्यस्तो लेखिएको राहदानीवाहक अमेरिकीलाई अध्यागमन नाकाहरूबाट तत्काल फिर्ता गर्न पनि भनेको थियो। अमेरिकास्थित डिपार्टमेन्ट अफ स्टेटअन्तर्गतको कन्सुलर ब्युरोको अनुरोधमा २०७४ भदौमा विभागले यौन दुराचारी अमेरिकीलाई नेपाल प्रवेशमा प्रतिबन्ध लगाउने निर्णय गरेको थियो। लगत्तै विभागले सबै अध्यागमन कार्यालय र नाकामा सोबारे परिपत्र गरेको थियो। पक्राउ परेका अमेरिकी नागरिक द्वारकादासको राहदानीको पछिल्लो भागमा सोही विषय लेखिएको थियो। पक्राउ परेलगत्तै फिर्ता (इन्ट्री रिफ्युज्ड) पठाउनुपर्नेमा अध्यागमन अधिकारीले थप अनुसन्धानका लागि उनलाई विभागमा पठाएका थिए। अमेरिकी नागरिक द्वारकादास ५९६६३७०९४ नम्बरको राहदानीमा नेपाल आएका थिए। नेपाल प्रवेश गर्नुअघि नै वासिङटन डीसीस्थित इन्टरपोलको कार्यालयले उनी काठमाडांै आउँदै गरेको सूचना काठमाडौं इन्टरपोल कार्यालयलाई दिएको थियो। सोहीबमोजिम ती व्यक्तिको निगरानी गर्न काठमाडौं इन्टरपोल कार्यालयले अध्यागमनमा पत्राचार गरेको थियो। द्वारकादास नेपाल आउने सूचना पाएसँगै त्यस्तै प्रकृतिका सम्भावित घटना नदोहोरियोस् भनेर नेपाल प्रहरीको मावन बेचबिखन अनुसन्धान ब्युरोले उनको निगरानी गर्ने तयारी गरेको थियो। उनले न्युयोर्कस्थित नेपाली दूतावासबाट १५ दिनको पर्यटक भिसा लिएका थिए। उनको पुस ७ देखि पुस १६ सम्म नेपाल बस्ने योजना थियो। उनी भारतीय मूलका अमेरिकी नागरिक रहेको जनाइएको छ।"
दुई करोड नेपालीको पहुँचमा इन्टरनेट,"काठमाडौं : नेपालमा विभिन्न सेवाप्रदायकमार्फत दिइएको इन्टरनेट सेवा प्रयोगकर्ताको संख्या दुई करोड पुगेको छ। नेपाल दूरसञ्चार प्राधिकरण (एनटीए)ले गत साता सार्वजनिक गरेको एक तथ्यांकअनुसार हालसम्म नेपालमा सिमकार्ड तथा टेलिफोन प्रयोगकर्ता चार करोड २२ लाख ८६ हजार नौ सय छ। मोबाइल सिमकार्ड प्रयोगकर्तामध्ये करिब ७५ प्रतिशतमात्रै सक्रिय रहेको अनुमान प्राधिकरणको छ। यस अनुसार हाल चार करोड १४ लाख प्रयोगकर्ता मोबाइलका छन्। यसमा सक्रिय प्रयोगकर्ता तीन करोड मात्रै रहेको र बाँकी करिब एक करोड सिमकार्ड प्रयोगबिहीन अर्थात निष्कृय रहेको उल्लेख छ। प्राधिकरणका अनुसार सक्रिय प्रायोगकर्तामध्ये मोबाइल इन्टरनेट सञ्चालन हुने भएकाले हाल नेपालमा मोबाइल डेटा प्रयोगकर्ताको हिस्सा उल्लेख्य छ। मोबाइल तथा ताररहित इन्टरनेट प्रयोग गर्ने उपभोक्ताको कुल बजार ७० प्रतिशत पुगेको छ। केन्द्रीय तथ्यांक विभागको हालको अनुमानित दुई करोड ९५ लाख १४ हजार सात सयको जनसंख्यालाई आधार बनाएर प्राधिकरणले तयार पारेको असोजसम्म तथ्यांकअनुसार इन्टरनेटमा सबैभन्दा ठूलो हिस्सा मोबाइलको छ। करिब ५५ प्रतिशत इन्टरनेट प्रयोग मोबाइलबाटै हुने गरेको प्राधिकरणको तथ्यांकमा उल्लेख छ। तथ्यांक अनुसार १४८८ प्रतिशतले फिक्स्ड ब्रोडब्यान्ड (तारसहित)को इन्टरनेट करिब शून्य दशमलव ८८ प्रतिशत र ५४७४ प्रतिशतले मोबाइल ब्रोडब्यान्ड इन्टरनेट प्रयोग गर्ने गरेका छन्। डेटा प्रयोग गर्नेमा टेलिकमका इन्टरनेट प्रयोगकर्ता एक करोड एक लाख २४ हजार सात सय छन्। टेलिकमको इन्टरनेटमा तारसहितको एडीएसएल प्रयोगकर्ता १० लाख, केबलएफटीटीएच ५० हजार चार सय र इन्टरनेट लिजलाइनको संख्या करिब एक हजार छ। यस्तै टेलिकमका ताररहित इन्टरनेट सेवा दिइएको वाईम्याक्स ८९ हजार दुई सय छन्। मोबाइल इन्टनरेट प्रयोगकर्तामा थ्रीजी प्रयोग गर्ने ७९ लाख ९८ हजार पाँच सय, फोरजी प्रयोगकर्ता आठ लाख ३८ हजार एक सय र ईभिडियो प्रयोगकर्ताको संख्या एक लाख ३६ हजार पाँच सय जना रहेको पनि प्राधिकरणको तथ्यांकमा उल्लेख छ। हाल नेपालमा इन्टरनेट सेवाप्रदायक कम्पनीमार्फत दिइएको इन्टरनेट ३३ लाख ७९ हजार एक सय छ। यसमा हाल प्राधिकरणबाट इन्टरनेट सेवाप्रदायकको अनुमति पाएका ११५ कम्पनीसहित छन्। यी कम्पनीमा सक्रिय सेवा दिने इन्टरनेट कम्पनी भने दुई दर्जन मात्रै छन्। निजी क्षेत्रको मोबाइल सेवाप्रदायक कम्पनी एनसेलले दिएको सेवाबाट मोबाइल डेटा चलाउने उपभोक्ताको संख्या ६९ लाख ४६ हजार चार सय छ। यसमा एनसेलको सिमकार्ड प्रयोग गरेर इन्टरनेट सेवा लिने सेवाग्राहीमा थ्रीजीको तुलनामा फोरजीका ग्राहक धेरै रहेको उल्लेख छ। एनसेलले हाल ३४ लाख ९० हजार फोरजी प्रयोगकर्ता पुर्याइसकेको छ। एनसेलले फोरजी सातै प्रदेशमा दिएको र यसले टेलिकमको तुलनामा छिटो फोरजी सेवा विस्तार गरेकाले यसका प्रयोगकर्ता उल्लेख्य रूपमा बढेको देखिएको छ। हाल टेलिकमको फोरजी प्रयोगकर्ता भने जम्मा आठ लाख मात्रै छन्। टेलिकमले पनि देशैभर फोरजी सेवा पुर्याइसकेको भए पनि यसका सेवाग्राहीको वृद्धिद्धर भने सुस्त छ। प्राधिकरणको तथ्यांकअनुसार हाल मोबाइलबाट प्रदान गरिएको इन्टरनेट बजार हिस्सा ७८ प्रतिशत छ। यसमा तारसहितको बजार हिस्सा भने २१ प्रतिशत छ भने ताररहित सेवाग्राहीको संख्या भने जम्मा एक प्रतिशत मात्रै रहेको प्राधिरकणको तथ्यांकमा उल्लेख छ। नेपाल दूरसञ्चार प्राधिकरणका प्रवक्ता मीनप्रसाद अर्यालका अनुसार सूचना प्रविधि (आईसीटी)को उपयोगसँगै डेटा प्रयोगकर्ता बढ्नु सामान्य हो। पछिल्लो समय नपढेका व्यक्तिले पनि मोबाइल डाटामार्फत दैनिकी सहज गर्न थालिसकेका छन्। मोबाइल फोनको भरमा विश्वको जुनसुकै कुनामा पुग्ने, भ्वाइस तथा डेटा सेवाको प्रयोग गर्ने प्रवृत्ति बढेको छ। परिवर्तित समयलाई आत्मसाथ गर्दै जानु, मोबाइलबाट इन्टरनेट चलाउन समान्य हुँदै जाँदा दैनिकी पनि सहज भइसकेको छ। अहिले सेवाप्रदायक कम्पनीले पनि भ्याइसको तुलनामा डेटाबाट गर्ने आम्दानीको वृद्धि राम्रो हुँदै गएको पनि प्राधिकरणको बुझाइ छ। प्राधिकरणको तथ्यांकअनुसार गत आवमा टेलिकमले डेटा सेवाबाट नौ अर्ब २९ करोड, एनसेलले १५ अर्ब ७९ करोड र स्मार्ट टेलिकमले ११ करोड रुपैयाँ आम्दानी गरेको छ। अन्य इन्टरनेट सेवाप्रदायकको पाँच अर्ब ९७ करोडसमेत गरेर वार्षिक ३१ अर्ब १७ करोड रुपैयाँ डाटामार्फत आम्दानी भएको छ। यस्तो आम्दानी अहिले उल्लेख्य रूपमा बढेको भए पनि सेवाप्रदायक कम्पनीले प्राधिकरणलाई यही पुस मसान्तभित्र उक्त तथ्यांक पेस गर्ने समय बाँकी नै छ।"
पैसा अभाव झन चर्किन्छ,"काठमाडौं : सम्पत्ति शुद्धीकरण निवारणसम्बन्धी पछिल्लो व्यवस्थाले वित्तीय प्रणालीमा समस्या थपिने भएको छ। राष्ट्र बैंकले ग्राहक पहिचान, संस्थागत र क्षेत्रगत जोखिम मूल्यांकन र रिपोर्टिङ प्रणालीमा कडाइ गरेपछि निक्षेपकर्ता समस्यामा पर्ने भएका छन्। एक बैंकरले बैंकमा यस्तो व्यवस्थाले निक्षेपकर्तालाई निरुत्साहित गर्ने बताए। हामीले निक्षेपकर्तालाई पनि तीनपुस्ते विवरण भर्न लगाउनुपर्ने भएको छ। सम्पत्तिको स्रोतमात्र खोज्ने परिपाटीले निक्षेपकर्ता बैंकसँग टाढिन्छन्, ती बैंकर भन्छन्। राष्ट्र बैंकले गत मंगलबार जारी गरेको निर्देशनमा सबै बैंकले आगामी माघ १ गतेदेखि अनिवार्य रूपमा गोएएमएल सफ्टवेयर सञ्चालन गर्नुपर्ने व्यवस्था छ। यो सम्पत्ति शुद्धीकरण र अपराध एवम् आतंकवादी क्रियाकलापमा वित्तीय लगानी नियन्त्रण गर्न संयुक्त राष्ट्रसंघको लागूऔषध तथा अपराधसम्बन्धी कार्यालयले प्रवद्र्धन गरेको सफ्टवेयर हो। यो प्रणालीले हरेक मुलुकका वित्तीय जानकारी संकलन गरी विश्लेषण गर्न सघाउँछ। यो प्रणालीमा बैंकमा चेक जम्मा गर्न जाने व्यक्तिको व्यक्तिगत विवरण र आयस्रोतको प्रमाण आवश्यक पर्छ। राष्ट्र बैंक, सम्बन्धित बैंक तथा वित्तीय संस्थालाई आवश्यक नपर्ने खालका कतिपय सूचनासमेत समावेश गर्नुपर्ने बैंकरहरू बताउँछन्। त्यस्ता विवरण तत्कालै सफ्टवेयरमा उतार्नुपर्ने भएकाले चेक जम्मा गर्न जाने ग्राहकले अहिलेभन्दा दोब्बर बढी समय खर्चनुपर्नेछ। राष्ट्र बैंकका पूर्वकार्यकारी निर्देशक नरबहादुर थापा अन्य मुलुकमा भइरहेको यस्तो अभ्यास रोक्न नसकिने बताउँछन्। उनी भन्छन्, भारतपाकिस्तानले जस्तै राष्ट्रिय परिचयपत्रको व्यवस्था गर्ने र परिचयपत्र नम्बरकै आधारमा बैंकिङ कारोबार गर्ने हो भने ग्राहकलाई समस्या हुँदैन। अहिले बैंकहरूले एकैपटक १० लाखभन्दा बढी रकम जम्मा गरेको विवरण राष्ट्र बैंकको वित्तीय जानकारी एकाइमा पठाउनुपर्छ। बैंकलाई शंकास्पद लागेको कारोबार विवरण पनि पठाउनुपर्ने व्यवस्था छ। बैंकका कर्मचारीले म्यानुअल रूपमा गर्ने यस्तो रिपोर्टिङ प्रभावकारी नभएको सम्पत्ति शुद्धीकरण अनुसन्धान विभागका अधिकारीहरू बताउँछन्। पुरानो प्रणालीमा ४५ लाख रुपैयाँ जम्मा गर्नुपर्नेले ९९ लाख गरी पाँच पटक जम्मा गर्ने गरेको बैंकरहरू बताउँछन्। हामीले नै ग्राहकलाई त्यस्तो सुझाव दिँदै आएका थियौं, अर्का बैंकर भन्छन्, अब त्यस्तो गर्न मिल्दैन। राष्ट्र बैंकले अहिले एक लाखभन्दा बढी कारोबार गर्नमात्रै स्रोत देखाउनुपर्ने व्यवस्था गरेको छ। कतिपय बैंकले जतिसुकै पैसा जम्मा गर्दासमेत स्रोत खोज्ने गरेका छन्। बैंकरहरूका अनुसार कतिपय व्यवसायीले आफ्ना कर्मचारीको तलब दिँदासमेत हरेक व्यक्तिको खातामा भिन्दाभिन्दै भौचर भरेर नगद जम्मा गर्ने गरेका छन्। अब त्यसरी कारोबार गर्न पाइन्न। सफ्टवेयरले नै सबै बैंकबाट भएका कारोबारको एकीकृत तथ्यांक विश्लेषण गरेर जानकारी दिने भएकाले स्रोत छल्ने सम्भावना नभएको बैंकरहरू बताउँछन्। व्यवसायी पनि यस्तो प्रणालीले निक्षेप वृद्धिलाई प्रभाव पार्ने बताउँछन्। यस्तो व्यवस्थाले मानिसहरू बैंकमा जान अनिच्छुक हुन सक्छन्, नेपाल उद्योग वाणिज्य महासंघका एक अधिकारी भन्छन्। ग्राहकमैत्री र सरल बैंकिङतर्फ जानुको साटो बैंकिङ कारोबार असहज बनाउँदा अर्थतन्त्रमै समस्या पर्ने ती अधिकारीले बताए। झन्झट व्यहोर्न बैंक जानुभन्दा सहकारी र अनौपचारिक बजारमा बढी पैसा चल्न सक्छ, उनको भनाइ छ। ती अधिकारीले अहिले नै बैंकमा निक्षेप जम्मा हुने क्रम सुस्त देखिएको भन्दै उनले यस्तो व्यवस्थाले अझै समस्या थपिने बताए। निजी क्षेत्रमा नयाँ उद्योगधन्दा सञ्चालन गर्न आवश्यक पर्ने पैसा अभाव अझै चर्कियो भने सरकारको साढे ८ प्रतिशत आर्थिक वृद्धिको लक्ष्य कसरी पूरा हुन्छ ? , ती अधिकारी भन्छन्। बैंकरहरू यस्तो व्यवस्था कार्यान्वयन गर्नु आवश्यक भए पनि अहिले प्रतिकूल समय भएको बताउँछन्। सम्पत्ति शुद्धीकरणविरुद्धका सरकारका अरू निकायले पनि निजी क्षेत्रमा दबाब सिर्जना गरिरहेका बेला नयाँ प्रणालीले मानिसलाई त्रसित पार्ने ती बैंकरले बताए। तर राष्ट्र बैंकका अधिकारीहरू बैंकलाई जतिसुकै समय दिए पनि काम नगर्ने परिपाटी भएको बताउँछन्। राष्ट्र बैंकले गत कात्तिक १ गतेदेखि नै गोएएमएल लागू गर्ने बताएको थियो। बैंकरहरूकै अनुरोधमा एक वर्षभन्दा बढी समय थपेपछि केन्द्रीय बैंकले मिति तोकेर बैंकहरूलाई निर्देशन दिएको हो।"
कीर्तिपुरमा भेटिएको शंकास्पद वस्तु निष्कृय,काठमाडौं : कीर्तिपुरको पांगा दोबाटोमा भेटिएको शंकास्पद वस्तु नेपाली सेनाको टोलीले निष्कृय गरेको छ। शुक्रबार करिब साँझ साढे पाँच बजे पांगा दोबाटोस्थित तरकारी बजारको पछाडि भेटिएको शंकास्पद वस्तु डिस्पोज गरिएको महानगरिय प्रहरी प्रमुख उत्तम सुवेदीले जानकारी दिए फोहोरमाथि शंकास्पद भेटिएपछि स्थानीयले प्रहरीलाई खबर गरेका थिए। प्रहरीले उक्त शंकास्पद वस्तु कसले फालेको हो भन्नेबारे अनुसन्धान गरिरहेको जनाएको छ।
घुससहित समातिए प्रहरी हवल्दार,"काठमाडौं : प्रहरी हवल्दार राजु श्रेष्ठ घुससहित पक्राउ परेका छन्। अख्तियार दुरुपयोग अनुसन्धान आयोगले मोरङस्थित इलाका प्रहरी कार्यालय, उर्लाबारीका हवल्दार श्रेष्ठ लाई सेवाग्राहीसँग ८ हजार घुस लिएको अवस्थामा पक्राउ गरेको हो। अख्तियारले श्रेष्ठलाई सेवाग्राहीबाट लिइसकेको अवस्थामादमक नगरपालिका वडा नं ४ ताराबारीको काठमिलबाट उक्त रकमसहित नियन्त्रणमा लिई अनुसन्धान गरिरहेको छ।"
सहर कुरुप बनाउनेलाई ५८ हजार जरिवाना,"काठमाडौं : काठमाडौं महानगरपालिकाले शुक्रबारबाट बजारमा राखिएको होडिङबोर्ड हटाउन सुरु गरेको छ। 'सफा, स्वच्छ र सुन्दर सहर' बनाउने योजना अनुरुप नै विभिन्न ठाउँमा विज्ञापनका लागि राखिएका होडिङबोर्ड, भित्तामा टाँसिएका पर्चा पम्प्लेटलगायतलाई महानगरले हटाउने प्रक्रिया सुरु गरेको हो। नगर प्रहरी महाशाखा प्रमुख धनपति सापकोटाका अनुसार शुक्रबार मात्रै तीनकुने, माइतीघर, टेकु र विष्णुमती पुलका चार वटा ठूला होडिङबोर्ड हटाएको छ। महानगरले भित्ते लेखन तथा सडकमा जथाभावी माटो खसाल्ने १० कम्पनी र व्यक्तिलाई कारवाही गरेको छ। भोटाहिटी नजिक कालोपत्रे सडकमा माटो खसालेको भन्दै महानगरपालिकाले जेटीसीलाई २५ हजार जरिवाना गराएको जनाएको छ। त्यसैगरी जथाभावी होडिङबोर्ड र पर्चापम्प्लेट टाँसेको भन्दै भ्याली इष्टिच्युट चावहिललाई १० हजार र सेन्ट जेभियर्स, गोल्डेनगेट मल्टिपर्पोज, काठमाडौँ जब इम्प्लोइमेण्टलाई ५ हजार जरिवाना तिराएको सापकोटाले जानकारी दिए। पहिलो दिनमै विभिन्न व्यक्ति र संस्थालाई महानगरपालिकाले ५८ हजार जरिवाना तिराएको उनले बताए। नेपाल भ्रमण वर्ष २०२० लाई लक्षित गरेर हामीले सहर सुन्दर बनाउने अभियानलाई तीब्रता दिन यो अभियान चलाएका हौँ, सापकोटाले भने 'काठमाडौंको मौलिकता बचाउनु महानगरको जिम्मेवारी हो। हामी बिगतदेखि नै यस प्रकारका बोर्डको नियमन गर्दै थियौं, अहिले नियमन कार्यलाई तीब्र बनाएका हौं। बिहीबार मात्रै पनि गृहमन्त्री रामबहादुर थापा बादलको उपस्थितिमा काठमाडौं महानगरपालिकाका मेयर विद्यासुन्दर शाक्यलसहित बसेको बैठकले सरोकारवाला निकायका अधिकारीबीच सहरी सुन्दरता कायम गर्ने काममा सघाउ पुर्याउन सबै पक्षलाई आग्रह गरेका थिए।"
बालिका दुर्व्यवहार गर्ने प्रहरीको फन्दामा,भोजपुर : आर्थिक प्रलोभन देखाइ बालिकालाई यौन दुव्र्यवहार गर्ने षडानन्द नगरपालिका ११ आम्तेक देउरालीका ५६ वर्षीय शम्भु कार्की पक्राउ परेका छन् । कार्कीले पुष ३ गते विद्यालय जान भनी घरभित्र विद्यालय पोशाक लगाउँदै गरेकी स्थानीय एक नाबालिकालाई कोहि नभएको मौकामा यौन दुव्र्यवहार गरेका थिए। बालिकाकी आमाले प्रहरीमा दिएको उजुरीका आधारमा आधारमा कार्कीलाई गत पुष ६ गते पक्राउ गरिएको थियो । पक्राउ परेका कार्कीलाई जिल्ला अदालत भोजपुरबाट म्याद थपी अनुसन्धान सुरु गरिएको जिल्ला प्रहरी कार्यालय भोजपुरले जनाएको छ ।
विप्लवका जिल्ला इन्चार्ज र सेक्रेटरी पक्राउ,"विराटनगर : नेत्रविक्रम चन्द विप्लव नेतृत्वको प्रतिबन्धित नेकपाका मोरङ इन्चार्ज र सेक्रेटरी शुक्रबार पक्राउ परेका छन्। पक्राउ पर्नेमा जिल्ला इन्चार्ज मोरङको सुन्दरहरैंचा नगरपालिका१० घर भएका ५१ वर्षीय नरेश चौलागाई र सेक्रेटरी विराटनगर महानगरपालिका८ का ४१ वर्षीय क्षितिज पौडेल रहेका छन्। विप्लव समूहमाथि सरकारले प्रतिबन्ध लगाएपछि भूमिगत बनेका दुवै जनालाई बेलबारी नगरपालिकाको कसेनीबाट पक्राउ गरिएको मोरङ प्रहरी प्रमुख एसपी विश्व अधिकारीले जानकारी दिए। एकै ठाउँबाट पक्राउ परेका चौलागाई र पौडेललाई आवश्यक अनुसन्धानका लागि भन्दै इलाका प्रहरी कार्यालय हरैंचामा राखिएको छ। एसपी अधिकारीका अनुसार बम विष्फोट, चन्दा आतंकलगायत विप्लव समूहका नाममा यस अघि भएका विभिन्न खाले अराजक र विध्वंसात्मक तथा अपराधिक गतिविधिमा दुवै जनाको संलग्नता रहेको पाइएको छ। दुवै जनामाथि गहन ढंगले अनुसन्धान अघि बढाइएको छ, उनले भने, मोरङसहित बाहिरी विभिन्न जिल्लामा गराइएका बम विष्फोटलगायतका पुराना घटनामा संलग्नता रहेको पाइयो। उनले पक्राउ परेका बसोबास गर्ने स्थानमा सर्च बाँकी नै रहेको जानकारी दिए। उनीहरुको साथबाट तत्काल केही पनि फेला परेन, एसपी अधिकारीले भने।"
आत्महत्या प्रयास गर्ने प्रहरी जवानको शव शौचालयमा,"विराटनगर : प्रहरी जवान सञ्जिव खड्काको शव शौचालयमा झुन्डिएको अवस्थामा भेटिएको छ। शुक्रबार दिउँसो उनी कार्यरत रहेको वडा प्रहरी कार्यालय क विराटनगरको शौचालयमा चुक्कुल र घाँटीमा मखलर (गाम्छा) को पासो लगाएर बलोमा झुन्डिएको अवस्थामा शव फेला परेको हो। मोरङ प्रहरी प्रमुख एसपी विश्व अधिकारीका अनुसार खड्काले झुन्डिएर आत्महत्या गरेको हुन सक्ने अनुमान गरिएको छ। एसपी अधिकारीले घटनाका बारेमा अनुसन्धान थालिएको जानकारी दिए। प्रहरी जवानलाई बचाउनका लागि धेरै प्रयास गरिएको थियो। अन्तिममा शौचालयमा झुन्डिएको अवस्थामा शव भेटियो। खड्काको शव परिवारका सदस्य आएपछि जिम्मा लगाउने गरी कानुनी प्रक्रिया पूरा गरेर पोस्टमार्टमका लागि कोसी अस्पतालमा राखिएको छ। खड्का चार दिनदेखि मात्रै वडा प्रहरी कार्यालयमा कार्यरत थिए। प्रहरीकाअनुसार खड्काले केही दिन अघिदेखि टोलाउने, एकसुर भएर हिँड्ने, साथीभाईहरुसँग त्यति नबोल्ने, एक्लै बस्न रुचाउने जस्ता गतिविधि गरिरहेका थिए। आफ्नै छातीमा गोली हानेर आत्महत्या प्रयास खड्काले एक वर्षअघि मोरङको इलाका प्रहरी कार्यालय उर्लाबारीमा कार्यरत रहँदा आफ्नै छातीमा गोली प्रहार गरेका थिए। उर्लाबारीनै दरबन्दी भएका उनले २०७५ पुस ९ गते थ्रिनट थ्री राइफलबाट छातीमा गोली प्रहार गरेर आत्महत्याको प्रयास गरेका थिए। स्वास्थ्य अवस्था ठीक भएपछि काममा फर्किएका उनले पछि आफैले आत्महत्याको प्रयास गरेको बताएका थिए। अनुसन्धानबाट पनि आफैलाई गोली हानेर आत्महत्याको प्रयास गरेको खुलेको थियो। आत्महत्याको प्रयास गरेपछि उनलाई विराटनगरस्थित जिल्ला प्रहरी कार्यालयमा राखिएको थियो। आफैलाई गोली हानेर आत्महत्याको प्रयास गरेका कारण उनलाई हतियार बोकेर ड्युटी गर्ने जिम्मेवारी भने दिइएको थिएन। एसपी अधिकारीकाअनुसार आफ्नै छात्तीमा गोली हानेपछि पनि पटकपटक उनले आत्महत्याको प्रयास गरेका थिए। कहिले ढुंगामा आफ्नो टाउको ठोक्काउने त, कहिले डोरी लिएर झुन्डिन जाने जस्ता हर्कत खड्काले गरिरहन्थे, उनले भने, जुनसुकै बेला मानसिक तनावमा रहने र विक्षिप्त अवस्थामा प्रस्तुत हुने गरेका कारण आवश्यक उपचार गराउने तथा सिनियर प्रहरी अधिकृतबाट मनोपरामर्श दिने काम जारी थियो।"
यातायात कार्यालयमा मनोमानी : फेल ७१ लाई लाइसेन्स !,"काठमाडौं : यातायात व्यवस्था कार्यालय बुटवलले ट्रायल फेल भएका व्यक्तिबाट घुस लिएर सवारी चालक अनुमतिपत्र (लाइसेन्स) वितरण गरेको खुलासा भएको छ। अख्तियार दुरुपयोग अनुसन्धान आयोगले गरेको अनुसन्धानमा ट्रायल फेल भएका ७१ जनालाई यातायात कार्यालयले लाइसेन्स दिएको देखिएको हो। अख्तियारले फेल भएकालाई घुस लिएर लाइसेन्स दिने यातायात व्यवस्था कार्यालय बुटवलका तत्कालीन कार्यालय प्रमुख तथा परीक्षा समितिका अध्यक्ष आनन्द केशरी पोखरेल र ट्रायल परीक्षा समितिका सदस्य तथा तत्कालीन पश्चिम क्षेत्रीय ट्राफिक प्रहरी कार्यालय, रुपन्देहीका प्रहरी निरीक्षक रविन्द्र श्रेष्ठविरुद्ध मुद्दा दायर गरेको छ। उनीहरुले आफ्नो कार्यकालमा ट्रायल परीक्षामा फेल र अनुपस्थित भएका ७१ जनालाई नतिजामा पास गराएको देखिएपछि अख्तियारले अनुसन्धान सुरु गरेको थियो। फेल भएका व्यत्तिको नाममा सवारी चालक अनुमतिपत्र जारी गरी परीक्षाको परिणाम फेरवदल गरेको देखिएकोले अनुसन्धानको दायरामा ल्याएको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए। उनीहरुविरुद्ध भ्रष्टाचार निवारण ऐन, बमोजिम कैद र जरिवानाको मागसहित विशेष अदालत, काठमाडौंमा आरोपपत्र दायर गरिएको छ।"
चाबहिलसाँखु सडक : आधा मात्रै मापदण्डअनुसार,"काठमाडौं : चाबहिलसाँखु सडकमा झण्डै ५० प्रतिशत भागमा मात्रै मापदण्डअनुसार सडक चौडा हुने र पूर्वाधारको निर्माण हुने भएको छ । उपलब्ध चौडाइमा सडक कालोपत्र गर्ने भनी गत वर्ष मन्त्रिपरिषद्ले निर्णय गरेको थियो । सोही आधारमा काम अघि बढाउँदा सबै स्थानमा मापदण्डअनुसार सडक निर्माण हुन नसकेको हो । चार वर्ष पहिले २२ मिटर चौडाइ कायम गर्नेगरी ठेक्का सम्झौता भए पनि स्थानीयवासीको विरोधका कारण सबैतिर मापदण्डअनुसार चौडाइ कायम गर्न नसकिएको काठमाडौं उपत्यका सडक विस्तार आयोजनाले जनाएको छ । सो सडकमा साँघुरा बस्ती रहेका स्थानमा पाँच छ मिटरभन्दा बढी चौडाइ बढाउन नसकिएको आयोजनामा कार्यरत इञ्जिनियर विश्वविजयलाल श्रेष्ठले बताए। सडकमा कतिपय स्थानमा कालोपत्र त बाँकी ठाउँमा ग्राभेलको काम भइसकेको छ भने कतिपय स्थानमा अझै खाल्डाखुल्डी देखिन्छ । चौडाइ बढाउन नसकिएका स्थानमा सडकमा निर्माणका लागि आवश्यक तयारी नभएको उनको भनाइ छ । 'अरु स्थानमा निर्माण सकिँदासम्म चौडाइ बढाउन सकिन्छ कि भनेर अन्तिममा काम गर्न लागिएको हो,'उनले भने। निर्माणाधीन सडक कागेश्वरीमनोहरा, गोकर्णेश्वर र शङ्करापुर गरी तीन नगरपालिकामा पर्छ । सबै जनप्रतिनिधि चौडाइ बढाएरै कालोपत्र गर्नुपर्छ भन्ने पक्षमा रहेको र स्थानीयस्तरमा सहजीकरण गरिरहेको इञ्जिनीयर श्रेष्ठले बताए। उनका अनुसार उपत्यकाका विस्तारका क्रममा रहेका कतिपय सडकमा जनप्रतिनिधिले स्थानीयवासीको घर भत्काउन हुँदैन भन्ने पक्षमा वा कतिपयले भने बेवास्ता गरिरहेका छन् । यहाँका जनप्रतिनिधिकै सहयोगका कारण सडक आधा लम्बाइमा मापण्डअनुसार कालोपत्र भएको उनको भनाइ छ । उनले भने, 'जनप्रतिनिधि नियमितरूपमा सहजीकरण गर्ने र विवाद आउँदा त्यसको समाधानमा लाग्नुभएको छ।' कागेश्वरी मनोहरा नगरपालिका ५ का अध्यक्ष राजाराम पुडासैनीले मुआब्जा लिइसकेका घरधनीसमेत घर भत्काउन तदारुकता नदेखाएको बताए। मुआब्जा बुझिसकेका घर बहालमा लगाएर त्यसबाट भाडा उठाइरहेको उहाँको भनाइ छ । अदालतले घर नभत्काउन गरेको निर्णय बेवास्ता गरेको गरेको भनी हाम्रा विरुद्धमा मुद्दा गरेका छन् । उनले, 'हामीले पटकपटक भन्दा पनि अटेर भइरहेको छ, नेपाल सरकार आफै लाग्न आवश्यक छ।' सडकमा कतिपय स्थानमा एक वा दुई घरका कारणले पनि सडक निर्माण हुन नसकेको इञ्जिनियर श्रेष्ठले बताए। आयोजनाले चार वर्ष पहिले ठेक्का सम्झौता गर्दा पैदलयात्रुमार्ग, वर्षाको पानी जम्मा हुने पाइपलगायतका संरचनासमेत निर्माण गर्नेगरी ठेक्का सम्झौता भएको थियो । आयोजनाले अहिले २२ मिटर नै खाली गर्न सकिएका स्थानमा यी पूर्वाधार निर्माण गर्ने र नभएका स्थानमा सडकमात्रै निर्माण गरिरहेको छ । उनले, 'भविष्यमा त्यो सडक बढाउन सकियो भने त्यसपछि पैदलयात्रुमार्ग निर्माण गर्ने योजना छ ।' सलम्बुटार, डाँछी, थलीलगायत स्थानमा स्थानीयवासीले अहिले पनि अवरोध गरिरहेको इञ्जिनीयर श्रेष्ठले बताए।हिमपाइप हाल्दा आफ्नो जग्गामा नदिने भन्दै उनीहरुले अवरोध गरिरहेका छन्। उनले भने, 'संरचना बन्न जति ढिलाइ हुन्छ ती स्थानमा सडक कालोपत्र भइसक्न पनि उति नै ढिलाइ हुन्छ।' सो सडकमा निर्माण सम्झौता भएको तीन वर्षपछि कालोपत्रको काम सुरु भएको थियो । आयोजनाले २०७२ मा साढे १२ किमी लामो सो सडक विस्तार गर्न प्रक्रिया अघि बढाएको थियो । मुआब्जा विवादसँगै सो सडकमा मेलम्ची खानेपानी आयोजनाको पाइप लाइन विस्तार, टेलिफोन र बिजुलीका खम्बा, ढललगायत संरचनाले पनि काममा अवरोध पुर्याएको थियो । पटकपटक पत्राचार गर्दा पनि सम्बन्धित निकायले संरचना सार्न ढिलाइ गर्दा कतिपय स्थानमा आयोजना आफैले ती कुरा हटाएर 'साइट' खाली गराएर काम अघि बढाएको छ। विस्तारका क्रममा रहेका अरु सडकजस्तै आयोजनाले सो सडक २२ मिटरमा विस्तार गर्न ठेक्का लगाएको थियो । सडक विस्तार गर्दा ठूलो सङ्ख्यामा भौतिक संरचना भत्काउनुपर्ने अवस्था थियो । सडकसँगै घर भएका स्थानीयवासी सुरुदेखि नै आफ्नो घर भत्काएर सडक विस्तार गर्ने पक्षमा थिएनन् । सडक निर्माणका लागि ठेक्का सम्झौता भएसँगै यहाँलगायत उपत्यकाका विस्तारित सडकका पीडित स्थानीयवासी सङ्गठितरूपमा आन्दोलन गर्दा निर्माण अवरुद्ध बनेको थियो । अहिले पनि विस्तारका क्रममा रहेका अधिकांश सडक निर्माण हुनसकेको छैन ।मन्त्रालयको जिम्मेवारी सम्हालेसँगै भौतिक पूर्वाधार तथा यातायातमन्त्री वसन्तकुमार नेम्वाङले काठमाडौँ उपत्यकाको सडक निर्माणमा चासो देखाएका छन्।रासस"
धुमधामका साथ मनाइँदै 'नामवन',"इलाम : लोपउन्मुख लेप्चा समुदाय अहिले 'नामवन' पर्व मनाउन व्यस्त छ । भारतमा डिसेम्बर २० देखिनै मनाउन सुरु गरेको पर्व इलाममा भने शनिबार धुमधामका साथ मनाउँदैछ। लेप्चा जातिको सबैभन्दा महत्वका साथ नामवन पर्व मनाउने गरेको लेप्चा उत्थान मञ्चकी केन्द्रिय उपाध्यक्ष रोजी लेप्चा बताउँछिन् । पुष महिनाको औंसी छेउछाउ यो पर्व मनाउने गरेको लेप्चाहरु बताउँछन् । इलाममा भएका लेप्चा जातिले सामुहिक रुपमा केही वर्ष अगाडिदेखि यो लोपोन्मुख चाड बनाउन थालेका हुन् । भारतको दार्जिलिङ, कालेम्पोङ्ग, सिक्किममा भने व्यापक रुपमा ७ देखि १५ दिनसम्म मनाउने परम्परा छ । नयाँ कुराको पूजा गरेर मनाइँदै आएको पर्वमा पछिल्लो पटक युवा पुस्ताले समेत चासो देखाउन थालेको उनले बताइन् । लेप्चाले पर्वको अवसरमा पूजाआजा गर्ने, रमाइलो गर्ने र एक अर्कामा शुभकामना आदानप्रदान गर्ने गरेको उपाध्यक्ष लाप्चाको भनाई छ । श्रीअन्तुका उमेश लाप्चाका अनुसार नयाँ वर्ष नाममुन २३४० लागेको अवसरमा पछिल्लो समय उत्सवकै रुपमा मनाउन थालिएको छ । उनले भने, 'सबै पिढा भुलेर रमाउने दिनको रुपमा लिने गरेका छौं।' लाप्चाको आफ्नै लिपी र पहिचान रहेको इतिहासविद युद्धप्रसाद बैद्य बताउँछन् । उनले भने, 'पहिचान बचाउन सानो समुदाय भएपनि कसिएर लागेका छन् ।' लेप्चा समुदायको अर्को चाड सक्यू रम्फात हो ।'सक्यू रम्फातलाई 'लि रम्फात' पनि भनिन्छ । यो नेपाली क्यालेण्डर अनुसार मंसिर, माघ र फागुन महिनामा मनाउने चलन रहेको छ। रोग व्याधी हैंजा महामारी प्राकृतिक विपत्ति, नराम्रा दुर्घटना नआओस् भनेर लङजी मनाउने उनीहरु धर्म संस्कृतिमा विशेष आस्था राख्दछन्। तीनवटा आफ्नै पर्व मनाउने लेप्चा समुदायले नेपालीको महान पर्व दसैंलाई पनि आफ्नो अनुकूलमा मनाउने गरेका छन् । जमरा राख्ने देखि नौरथका पूजा नगरे पनि मिश्रित समाजको उपजस्वरुप ठाउँअनुसार रातो वा सेतो टिका लगाएर दसैं मनाउने गरेको उनीहरु बताउँछन् । टोटलाको फूल र नउनी घिउको टिका लगाएर दसैं मनाउने गरेको उपाध्यक्ष लेप्चा बताउँछिन् । धार्मिकरुपमा पवित्र मानिने भएकाले टोटला र नउनी घिउको टिका लगाएको उनको भनाई छ । लोपोन्मुख लेप्चा इलाम, झापा, मोरङ्गलगायत सिक्किम,दार्जिलिङ, कालेबुङ्ग, भुटान आदि ठाउँमा बसोबास गर्दछन्। नेपालका लेप्चाले भने समुदाय अनुसार दसैं मनाउने गरेको फिक्कलका सरोज लेप्चा बताउँछन् । नेपाल सरकारद्वारा आदिवासी जनजाती प्रतिष्ठान ऐन २०५८ अनुसार सूचिकरण भएका ५९ जातिहरु मध्ये लेप्चा पनि एक हो । सरकारको वर्गीकृत पाँच सूचीअनुसार लोपोन्मुख समूहको दश जातिमध्ये एकमा पर्ने लेप्चाले आफ्नो चाड पर्वले पहिचान बोकेको ठान्छन् । लाप्चा उत्थान मञ्चको २०७५ को सर्वे अनुसार इलाममा ३ हजार ६० जना लेप्चा रहेका छन् । इलामको सुर्योदय नगरपालिका, रोङ गाउँपालिका, इलाम नगरपालिका र माइजोगमाई गाउँपालिकामा लेप्चा समुदायको बासोबार रहेको छ ।"
प्रहरी चौकीलाई तीन रोपनी जग्गा दान,"कालिकोट : जिल्लाको शुभकालिका गाउँपालिका ५ निवासी डिलबहादुर शाही र पद्मा शाहीको परिवारले प्रहरी चौकीलाई तीन रोपनी जग्गा दान गरेका छन् । शाही परिवारले जिल्लाको शुभकालिका गाउँपालिका ५ मा स्थापना हुन लागेको प्रहरी चौकीका लागि करिब ६ लाख मुल्य बराबरको तीन रोपनी जग्गा निशुल्क रुपमा दान गरेका हुन् । वीरजित शाहीका नाती, दानबहादुर शाहीका छोरा डिलबहादुर शाही, गोरख शाही, विरेन्द्र शाही र महेन्द्र शाहीको हक लाग्ने उक्त जग्गा गाउँमा स्थापना हुने लागेको प्रहरी चौकी निर्माणका लागि निशुल्क दान गरेका हुन् । जिल्ला प्रहरी कार्यालय डीएसपी श्यामबाबु ओलीयालाई जग्गाको लालपूर्जा हस्तान्त्रण गर्दै जग्गा धनी डिलबहादुर शाहीले गाउँमा प्रहरी चौकी हुँदा सुरक्षाको प्रत्याभूति हुने र आफ्ना ५ वटा छोरा माध्यामिक तहसम्म अध्यायन गरेर पनि बेरोजगार रहेकाले प्रहरीमा जागिर खाऊन भन्ने सोचले जग्गा दान गरिएको बताए । उनले भने, 'आफ्नै जग्गामा प्रहरी चौकी निर्माण भएपछि सन्तान नेपाल प्रहरीमा जागिर खानका लागि प्रेणा पाउनेछन् । उनीहरुलाई प्रहरी बन्ने रहर जाग्न सक्छ । उनले भने, 'गाउँपालिकाको केन्द्र सुकाटिया भएपछि आफूले गाउँपालिकालाई पनि १ हजार १ सय वर्गमिटर जग्गा निशुल्क दान गरेको थिए । मेरो नाममा रहेको जग्गामा गाउँपालिका कार्यालय र प्रहरी चौकी निर्माण हुने भएपछि गर्भ लागेको छ । जिल्ला प्रहरी प्रमुख डीएसपी ओलीयाले नेपाल सरकार मन्त्रीपरिषद्को २०७६ साल असोज ७ गतेको निर्णयअनुसार पालिका केन्द्रमा प्रहरी चौकी नरहेका शुभकालिका गाउँपालिका ५ सुकाटिया, सान्नीत्रिवेणी गाउँपालिकाको मेहेलमुडी र तिलागुफा नगरपालिकाको ६ गाल्जेमा प्रहरी चौकी स्थापना गर्न लागिएको बताए । उनले यसअन्तरगत शुभकालिका गाउँपालिका ५ मा निर्माण हुने प्रहरी चौकी सुकाटियाका लागि डिलबहादुर शाहीको परिवारले निशुल्क १ हजार ५ सय २५ वर्गमिटर जग्गा दान गरेको बताए। उनका अनुसार ती प्रहरी चौकीमा १५१५ जना प्रहरीको दरबन्दी पनि स्वीकृत भएको छ । जस अन्तरगत स्थानीय तहसँगको समन्वयमा तीनवटै प्रहरी चौकीका लागि जग्गा खोजी गरिएको थियो । प्रहरी चौकी सुकाटियाका लागि जग्गा प्राप्त भइसकेको छ भने बाँकी प्रहरी चौकी मेहेलमुडी र प्रहरी चौकी गाल्जेका लागि जग्गा खोजी भइरहेको छ । डीएसपी ओलीयाले जिल्लामा इलाका प्रहरी चौकी पचालझरना, प्रहरी चौकी नाग्म, प्रहरी चौकी मेहेलमुडी र प्रहरी चौकी गाल्जे गरी चार वटा प्रहरी चौकीको लागि जग्गा खोजी भइरहेको बताए । उनले अहिले ती चौकी भाडाको घरमा संचालन भइरहेको बताए । चौकीका लागि जग्गा प्राप्त भएपछि भवन पनि निर्माण हुने उनको भनाई छ।"
"ओखलडाँडामा सुमो दुर्घटना : तीनको मृत्यु, पाँच घाइते",हेटौंडा : कुलेखानीकाठमाडौं सडक अन्तर्गत मकवानपुरको इन्द्रसरोबर गाउँपालिका३ मा सुमो दुर्घटना हुँदा तीन जनाको मृत्यु भएको छ। शुक्रबार दिउँसो सुमो दुर्घटना हुँदा अन्य पाँच जना घाइते भएका छन्। काठमाडौंबाट जाँदै गरेको ना १ ज ३४३३ नम्बर सुमो इन्द्रसरोबर गाउँपालिका३ ओखलडाँडा सडकबाट तल खस्दा तीन जनाको घटननास्थलमा नै ज्यान गएको जिल्ला प्रहरी कार्यलय मकवानपुरका प्रवक्ता ललनकुमार कुर्मीले बताए। घटनाको थप विवरण आउन बाँकी रहेको उनले जानकारी दिए। घटनामा मृत्यु भएकाहरुको सनाखत हुन बाँकी छ।
बेनीजोमसोम सडक अवरुद्ध,"बेनी : म्याग्दीको उत्तरी क्षेत्र हुँदै हिमाली जिल्ला मुस्ताङ जोड्ने बेनीजोमसोम सडक शुक्रबार बिहानदेखि अवरुद्ध भएको छ । म्याग्दीको अन्नपूर्ण गाउँपालिका३ मा पर्ने गुइठेभीरमा सुख्खा पहिरो खसेपछि ७६ किलोमिटर दुरीको बेनीजोमसोम सडकमा यातायात सेवा अवरुद्ध भएको हो । बिहीबार राती खसेको पहिरो पन्छाउन बेनीजोमसोमकोरला सडक आयोजनाको ठेकेदार कम्पनीका एक्साभेटर परिचालन गरिएको आयोजनाका सुपरभाइजर इन्द्रसिंह शेरचनले बताए । ठूलो पहिरो खसेकाले पन्छाउन दिनभर लाग्ने उनको भनाई छ । देशका विभिन्न ठाउँबाट बेनी हुदै मुस्ताङ जान हिँडेका र मुस्ताङ हुदै बेनी तर्फ छुटेका सवारी साधन बीचबाटोमै रोकिएका छन् । सडक अवरुद्ध हुँदा स्थानीयबासी, मुक्तीनाथ जाने र फर्कने तिर्थयात्री तथा पर्यटक प्रभावित भएका छन् । स्तरोन्नतिको क्रममा रहेको बेनीजोमसोम सडकको गुइठेभीर खण्ड जोखिमयुक्त मानिन्छ । यो ठाउँमा पटकपटक पहिरो खस्ने गरेको छ ।"
स्याङ्जामा बजार अनुगमन : प्रशोधित पानी र तेल गुणस्तरहीन भेटिएपछि उद्योगमा शिलबन्दी,"स्याङ्जा : गण्डकी आयल मिल प्रालिबाट उत्पादित कोशेली र साधना ब्राण्डको शुद्ध तोरीको तेल गुणस्तरहीन भेटिएको छ । स्याङजा सदरमुकामका केही पसलमा गरिएको अनुगमनपछि पठाइएको नमूना परीक्षणमा खाने तेल, पिउने पानी र सुनमा पनि गुणस्तरहीन भेटिएको छ। तेल र पानीको नमूना परीक्षणका लागि खाद्य प्रविधि तथा गुण नियन्त्रण विभाग काठमाडौंमा पठाइएको र परीक्षणपछि गुणस्तरहीन पाइएको प्रमुख जिल्ला अधिकारी रामबहादुर कुरुङबाङले जानकारी दिए । उनले भने, 'यहाँ उत्पादिन पानी शुद्ध छैन। सुनमा पनि मिसावट छ ।' डिकेएस मिनरल वाटर उद्योग प्रालि स्याङ्जाबाट उत्पादित पिउने पानी समेत गुणस्तरहीन पाइएकाले उद्योगमा शिलबन्दी गरिएको छ । 'पानीमा हैजामा देखिने जीवाणु कोलिफर्म भएको पुष्टी भएको छ।' उनले भने, 'सुनमा मापदण्डभन्दा बढी मिसावट छ । सुन २४ क्यारेटको हुनुपर्छ ।' पानीको नमूना परीक्षणका लागि र ३ वटा पसलबाट पठाइएका सुन गुणस्तर तथा नापतौल विभागमा पठाइएको थियो। अर्को आदेश नभएसम्मका लागि तेल उद्योग रोक्का राख्न प्रशासन कार्यालय कास्कीलाई पत्राचार गरेको छ। अहिले तेल उद्योग शिलबन्दी गरिएको छ । स्याङजाको पानी उद्योगमा समेत शिलबन्दी गरिएको छ । उद्योगलाई कालो बजार तथा केहि सामाजिक अपराध तथा सजाय ऐन २०३२ अन्र्तगत कारबाहीको प्रक्रिया अघि बढाइएको प्रजिअ कुरुम्वाङले जानकारी दिए । जिल्ला प्रशासन कार्यालय स्याङजाले कालाबजारी गर्ने व्यवसायी एवं व्यापारिविरुद्ध कानुनी कारवाहीको प्रक्रिया अगाडी बढाएको छ । प्रमुख जिल्ला अधिकारीले ठगी गर्ने व्यापारीविरुद्ध कारवाहीको प्रक्रिया सुरु गरेको बताए। केही महिनाअघि मात्र सरुवा भई स्याङजा आएका प्रजिअ कुरुम्वाङले जिल्लामा आउने वित्तिकै सबैभन्दा पहिला बजार अनुगमन गरे। अनुगमनबाट तेल, खानेपानी, सुनलगायतका केही खाद्य सामाग्रीको नमूना गुणस्तर परीक्षणका लागि खाद्य प्रविधि तथा गुण नियन्त्रण विभागमा पठाएका थिए । गत महिनादेखि उपभोक्ता हित संरक्षणका लागि बजार अनुमगन तथा निरीक्षण जिल्लामा तीव्र पारिएको छ । बजार व्यवसाय प्रतिकुल रहेको जनाउँदै म्याद नाघेका खाद्यवस्तु, मूल्य सूची नरहेका, लेवल नभएका सामाग्री जफत गरि नष्ट गरिएको छ। जिल्लाका व्यापारिक केन्द्रमा हप्ताको एकपटक स्थानीय तह, उपभोक्ता, व्यवसायी, उद्योग व्यापार र मिडियाको सहभागितामा बजार अनुगमनलाई अभियानकै रुपमा अगाडि बढाएने र व्यवसायी दर्तागरी संचालन गर्न समेत जिल्ला प्रशासन कार्यालय स्याङजाले सूचित गरेको छ ।"
चपली गर्लले जन्माइन् छोरी,फिल्म चपली हाइटबाट चर्चामा आएकी नायिका विनिता बराल आमा बनेकी छन्। दसैंमा आफू गर्भवती भएको भन्दै शुभचिन्तकमाझ खुसी साटेकी बरालले छोरी काया लाई जन्म दिएकी हुन्। उनले सामाजिक सञ्जालमार्फत आफू छोरीको आमा भएको जानकारी दिएकी हुन्। छोरीसँगको फोटो सेयर गर्दै उनले सबैभन्दा राम्रो क्रिसमस उपहार भन्दै खुसी व्यक्त गरेकी छन्। अघिल्लो जेठमा प्रेमी तिलक पौडेलसँगको तीन वर्ष लामो प्रेमसम्बन्धलाई उनले विवाहमा परिणत गरेकी थिइन्।
ट्रक र कार ठोक्किँदा वडा अध्ययक्षसहित दुई घाइते,धनबहादुर भण्डारी डडेल्धुरा : गन्यापधुरा गाउँपालिका १ हगुल्टेमा ट्रक र कार ठोक्किँदा दुईजना घाइते भएका छन्। घाइते हुनेमा बझाङको खप्तड छान्ना गाउँपालिका २ का ६१ वर्षीय डाअध्यक्ष डवलबहादुर सिंह र ५० वर्षीय जानकीदेवी सिंह छन्। शुक्रबार बझाङदेखि अत्तरिया जाँदै गरेको ना १ क७८४२ नम्बरको ट्रक र अत्तरियाबाट डडेल्धुरा आउँदै गरेको प्रदेश ३०१००२२ च ५७१८ नम्बरको कार ठोकिएको जिल्ला प्रहरी कार्यालय डडेल्धुराले जनाएको छ। ट्रक र कार ठोक्किदा कारमा क्षति पुगेको प्छरहरि नायव उपरीक्षक दधिराम न्यौपानेले बताए । डडेल्धुराका प्रहरी नायब उपरीक्षक न्यौपानेका अनुसार घाइते दुवैको अवस्था सामान्य छ। वडा अध्यक्ष सिंहको निधारमा चोट लागेको उनले बताए। घाइते दुबैलाई उपचारका लागि धनगढी लगिएको छ।
बलात्कार मुद्दामा सफाइ,"ललितपुर : सामूहिक जबरजस्ती करणी अभियोगमा पक्राउ परेका ज्ञानेन्द्र गजुरेल र सन्देश शर्माले सफाइ पाएका छन्। गजुरेल कांग्रेस नुवाकोटका आमन्त्रित जिल्ला सदस्य र शर्मा युवा संघ केन्द्रीय सदस्य हुन्। जिल्ला अदालत ललितपुरका न्यायाधीश डा रमेशप्रसाद रिजालको इजलासले उनीहरूलाई सफाइ दिएको हो। १९ वर्षीया किशोरीलाई लगनखेलको एक होटलमा पुर्याएर जबरजस्ती गरेको आरोप गजुरेल र शर्माविरुद्ध लागेको थियो। महानगरीय प्रहरी परिसर ललितपुर प्रमुख टेकप्रसाद राईका अनुसार उनीहरूलाई कात्तिक ३ गते पक्राउ गरिएको थियो। पीडितको सम्बन्ध प्रहरीका असइ उमेश केसीसँग थियो। उनीसँगको सम्बन्ध बिग्रिन थालेपछि किशोरी गजुरेलसँग नजिकिन पुगिन्। फेसबुकमार्फत चिनजान भएका गजुरेलसँग उनको भेटघाट बाक्लिन थाल्यो। यसै क्रममा गजुरेलले असोज २९ गते लगनखेलस्थित एक होटलमा बोलाएका थिए। होटलमा गजुरेल, शर्मा र अर्का एक जना पनि गएका थिए। किशोरीले घरमा साथीको जन्मदिन मनाउन जानु छ भनेर ढाँटेको देखिएको प्रहरीले जानकारी दिएको छ। उनीहरू चारै जना होटलमा पुगेर खानपिन गर्दै रमाइलो गरेको देखिएको छ। यसै सिलसिलामा किशोरीले गजुरेलसँग शारीरिक सम्पर्क भएको प्रहरीसमक्ष बताएकी थिइन्। शर्माले पनि सम्बन्ध राखेको पीडितको दाबी थियो। त्यसपछि अर्का व्यक्तिले पनि जबरजस्ती गर्न खोजेपछि अस्वीकार गरी आफू कराएको किशोरीले प्रहरीसँग बताएकी थिइन्। त्यस रात उनीहरू सबै जना होटलमा बसेर बिहान आआफ्नो बाटो लागेको देखिएको प्रहरीले जनाएको छ। त्यसको चारपाँच दिनपछि असइ केसीले उक्त घटनाबारे सोधखोज गर्दा किशोरीले आफूलाई गजुरेल र शर्माले बलात्कार गरेको र अर्का एक जना फरार रहेको बताएकी थिइन्। त्यसपछि उनीहरूले गजुरेल र शर्माविरुद्ध प्रहरीकहाँ उजुरी दिएका थिए। केसीको सहयोगमा उनीहरू तुरुन्त समातिएका थिए। आरोपितले किशोरीका प्रेमी भनिएका केसीसँग उक्त मुद्दा मिलाइदिन प्रलोभन देखाएको प्रहरीले जानकारी दिएको छ। उक्त घटना मिलाइदिन्छु भन्दै केसीले १ करोड रुपैयाँदेखि बार्गेनिङ गरेको देखिएको परिसर प्रमुख राईले बताए। केसी अख्तियारको हिरासतमा छन्। यस्ता घटना बढ्नुले हाम्रो समाज कता गइरहेको छ भन्ने विषयमा गम्भीर हुन आवश्यक छ, उनले भने।"
२३ दिनदेखि बेपत्ता मन्दिराको हत्या आशंकामा एक युवक पक्राउ,"ताप्लेजुङ : ताप्लेजुङको आठराई त्रिवेणी गाउँपालिका २ फुलबारीकी मन्दिरा अधिकारीको हत्या आशंकामा एक व्यक्ति पक्राउ परेका छन् ।१९ वर्षीया अधिकारी गत मंसिर १७ गतेदेखि वेपत्ता छिन् । सोहि गाउँपालिका ३ का रमेश अधिकारीलाई हत्या आशंकामा बुधबार पक्राउ गरेको छ। रमेशले आफूले मन्दिराको हत्या गरेको स्वीकारेको जिल्ला प्रहरी कार्यालय ताप्लेजुङका प्रमुख डीएसपी ज्ञानेन्द्र फुयाँलले बताए । 'अभियुक्तले आफूले फूलबारी पुछारमा हत्या गरेर शव तमोर दनीमा बगाएको बयान दिएको छ,' फुयाँलले भने, 'बयानका आधारमा प्रहरी र स्थानीयले बिहीबारबाटै तमोर नदीमा शव खोजिरहेका छन् ।' शुक्रबार बिहानसम्म शव भेटिएको छैन।तमोर नदी किनारै किनार तेह्रथुम र पाँचथरको सीमा क्षेत्र इवाको पुछारसम्म पुगेर शव खोजेको मन्दीराका काका चन्द्र अधिकारीले बताए । तमोर नदी बग्ने जिल्ला तेह्रथुम, धनकुटा, पाँचथर, सुनसरीमा प्रहरीलाई शव खोजिमा सहयोग गरिदिन अनुरोध गरिएको फुँयालको भनाई छ । रमेशले देखाएको घटनास्थल पाथीभरा याङ्वरक र आठराई त्रिवेणी गाउँपालिकाको संगमस्थल फेनेबुङवेंशी छेउमा पर्छ । उक्त स्थानमा मन्दिराले प्रयोग गर्ने चप्पल, कपडा र पुरुषले लगाउने पञ्जा फेला परेको डीएसपी फुयालले बताए । डीएसपी फुयाँलका अनुसार शिक्षण पेशामा रहेका रमेश दुई महिनाअघिसम्म मन्दीराको घरमा डेर गरी बस्थे । रमेशले गत मंसिर २५ गते विवाह गरेका हुन्। उनीहरुबीच प्रेमसम्बन्ध रहेको खुलेको छ। रमेशले अर्कैसँग विवाह गर्ने भएपछि उनीहरुबीचमा विवाद भएको पाइयो, 'फुयाँलले भने, 'सोहि विवादले घटना निम्त्याएको प्रारम्भिक अनुसन्धानबाट खुलेको छ।' शव भेटिइनसकेकाले अनुसन्धान भइरहेको प्रहरीले जनाएको छ।"
भैरहवामा प्रदूषणका कारण स्कुल छाड्ने विद्यार्थी ८५ प्रतिशत,"भैरहवा : बढ्दो प्रदूषणका कारण यहाँका बालबालिका विद्यालय नजाने गरेको एक सर्वेक्षण रिपोर्टले देखाएको छ। युनिर्भसिटी अफ न्यू मेक्सिको नेपाल स्टडी सेन्टरको सहयोगमा भैरहवास्थित प्रतिमाननिमा स्मिृत प्रतिष्ठानले एक वर्षमा गरेको घरेलु सर्वेक्षणले यस्तो परिणाम देखाएको हो।भैरहवा (सिद्धार्थनगर नगरपालिका) को १३ वटा वडामै पुगेर सर्वेक्षण गरिएको हो । जसबाट प्रदूषणका कारण बालबालिका बिरामी पर्ने र विद्यालय नजाने गरेको सर्वेक्षण रिपोर्टमा पाइएको छ । १३ वटा वडामा विभिन्न विद्यामा गरिएको सर्वेक्षणमध्ये क्रमस वडा नम्बर ४, १३, ९, ७, ५, र १२ मा वायु गुणस्तर खराब पाइएको छ । जसमध्ये ४ र १३ मा वायु गुणस्तर निकै खराब छ । त्यस्तै वडा नम्बर ९ र १२ को अवस्था पनि नाजुक छ । क्रमस : वडा नम्बर ८, ६, १ र २ मा वायु गुणस्तरको अवस्था मध्यम रहेको रिर्पोटले देखाएको छ । सबैभन्दा बढी प्रभावित वडा नम्बर ४ र १३ का बासिन्दा सबैभन्दा बढी धूलो प्रदूषणले बिरामी पर्ने गरेको अध्ययनको रिर्पोटले देखाएको छ । त्यस्तै प्रभावित वडावासीमा टाउको दुख्ने, कमजोरी, खोकी लाग्ने, श्वासप्रश्वास समस्या, आस्थमा, आँखा चिलाउने, नाक, कान, घाँटीको समस्या पाइएको प्रतिमाननिमा स्मिृत प्रतिष्ठानकी कार्यकारी निर्देशक स्वाती थापाले बताइन्। १३ वटा वडा मध्ये वडा नम्बर ४ र ५ का बालबालिका प्रदूषणले बिरामी परेपछि विद्यालयको अध्यापन छुट्ने गरेको सर्वेक्षणमा पाइएको उनले बताइन् । भने, वडा नम्बर १३ र आंशिक रुपमा वडा नम्बर ३ का बासिन्दा प्रदूषणले बिरामी परेपछि आफ्नो नियमित काम छोड्ने गरेका छन् । प्रदूषणले टाउको दुख्न थालेपछि ८५ प्रतिशत बालबालिका विद्यालय नजाने गरेको सर्वेक्षणमा पाइएको थापाले बताइन् । 'प्रदूषणका कारण बालबालिकाले अध्यापन नै मिस गर्ने गरेका छन् , समाजको लागि यो राम्रो परिणाम होइन,' उनले अन्नपूर्ण पोस्ट्सँग भनिन् । त्यस्तै भैरहवाका बासिन्दा प्रदूषणले श्वासप्रश्वास समस्या पनि उस्तै रहेको छ । यहाँ गरिएको फोक्सो क्षमताको सर्वेक्षणमा बाहिरबाट स्वास्थ्य देखिए पनि श्वासप्रश्वास लिने बेलामा ४५ दशमलव ७० प्रतिशतमा श्वास प्रश्वासको समस्या देखिएको छ । त्यस्तै बाहिरबाट नै कमजोर देखिएका २७ दशमलव १५ प्रतिशतमा श्वासप्रश्वासमा समस्या देखिएको छ भने २७ दशमलव १५ प्रतिशतमा श्वासप्रश्वास समस्या समान्य छ । प्रदूषणका कारण श्वासप्रश्वास समस्याले सबैभन्दा बढी क्रमसः वडा नम्बर एक, १३ र ७ का बासिन्दा प्रभावित छन् । बाहिर काम गर्न जानेको व्यक्तिलाई श्वासप्रश्वासको समस्या बढी देखिएको छ । 'प्रदूषणका कारण सर्वसाधरण बिरामी पर्ने गरेपनि सर्वेक्षणमा प्रदूषणबाट जोगिनका लागि कुनै उपायको प्रयोग नगर्नेको संख्या ठूलो पाइएको छ,' प्रतिष्ठानकी कार्यकारी निर्देशक थापाले अन्नपूर्ण पोष्ट्सँग भनिन्, 'अझै पनि नजोगिने' नजोगाउने हो भने अवस्था झन भयावह हुन्छ।' उनका अनुसार सबैभन्दा बढी प्रदूषण बिहान ६ बजे देखि ८ बजेसम्म र राती ६ बजे देखि ८९ बजे सम्म हुने गर्दछ । इँट्टा उद्योग, बढ्दो शहरीकरण, गुइठा, टायरको प्रयोग, निर्माणलगायतका प्रदूषणका मुख्य कारक हुन् । सर्वेक्षण रिर्पोटमा प्रदूषणबाट जोगिनका लागि केही प्रतिशत सर्वसाधरण घरभित्रै बस्ने गरेको देखिएको छ । केही प्रतिशतले जोगिने उपायको प्रयोगलाई वाहियतको संज्ञा दिए भने केही प्रतिशतले आर्थिक अवस्थाको कमजोरका कारण जोगिनेको उपाय प्रर्योग नगरेको सर्वेक्षणमा बताए । प्रदूषणले पुरुषभन्दा महिला बढी प्रभावित र बिरामी पर्ने गरेको पाइएको छ । बढ्दो शहरीकरण, जनचेतनाको कमीका कारण सर्वसाधरण प्रदूषणको चपेटमा पर्दै गएको प्रतिष्ठानका प्रबन्ध निर्देशक धर्म केसीले बताए । अध्ययन, अनुसन्धानलाई प्राथमिकतामा राखेर तीनै तहका सरकार अघि बढ्नुपर्ने आवश्यकता देखिएको उनले बताए । उनका अनुसार छिमेकी मुलुक भारतका सहर प्रदूषित भएकाले त्यसको मारमा यस क्षेत्रका सर्वसाधरणहरु परिरहेका छन् । यो क्षेत्र औद्योगिक क्षेत्र पनि भएकोले प्रदूषणको चपेटमा परेको छ । निर्माणधिन सडक ठेकेदारले समयमा निर्माण नगर्दा सडकबाट उडेको धूलो पनि मानवजीवनमा धेरै असर परेको छ । 'हाम्रो अध्ययन अनुसन्धान अनुसार प्रदूषणले मानवजीवनमा धेरै असर गरिरहेको छ, 'उनले भने, 'यसका लागि सर्वसाधरणले सावधानी अपनाउनुका साथै समाजमा जनचेतना फैलाउन निकै आवश्यक छ।' प्रतिष्ठानले सन् २०१७ बाट भैरहवामा इन्डोर (कोठा भित्र) वायु प्रदूषण मापन यन्त्र (र्पपल एअर) जडान गरेर पनि प्रदूषणको अवस्थाबारे अध्ययन अनुसन्धान जारी राखेको छ । उक्त अध्ययन अनुसार जाडोयाममा कोठाभित्र वायु गुणवत्ता सूचांक ३ सय ५० देखि चार सयसम्म पाइएको थियो । जबकी १ देखि ५० सम्म वायु गुणवत्ता सूचांकलाई स्वच्छ र राम्रो मानिन्छ । जाडोयाम भन्दा वर्षायाममा वायु गुणवत्ता सुचांक कम थियो । वर्षायाममा १ देखि ५० भित्रै वायु गुणवत्ता सुचांक थियो भने गर्मीयाममा २ सय ५० देखि २ सय ७५ वायु गुणवत्ता सुचांक पाइएको थियो । रिपोर्टअनुसार यस क्षेत्रमा कोठा भित्र पनि स्वच्छ वायु छैन । उपग्रहको माध्यमले पनि यस क्षेत्रको प्रदूषणको अध्ययन अनुसन्धान गर्नका लागि नासाका वैज्ञानिकसँग संवाद भइरहेकाले छिट्टै उपग्रह र प्राविधिक मापन यन्त्र दुवैले यस क्षेत्रको प्रदूषणबारे थप अध्ययन अनुसन्धान गरिने प्रतिष्ठानकी कार्यकारी निर्देशक थापाले बताइन् ।"
ताल जोगाउन ड्याम,"पोखरा : रामसार क्षेत्रमा सूचीकृत पोखराको फेवाताल पुरिने क्रम रोक्न ताल पुर्ने खहरे खोलाहरूमा सिल्ट्रेसन ड्याम निर्माण सुरु गरिएको छ। पोखरा महानगरपालिका र गण्डकी प्रदेशको उद्योग, पर्यटन, वन तथा वातावरण मन्त्रालयको संयुक्त लगानीमा फेवाताल पुरिने क्रम रोक्न पहिलो चरणमा ५ वटा खोलामा सिल्ट्रेसन ड्याम निर्माण सुरु भएको हो। पोखरा महानगरपालिका र गण्डकी प्रदेश सरकारको २८ करोड १६ लाख लगानीमा खोला हुँदै तालमा मिसिने गेग्रयान रोक्न खोलाहरूमा सिल्ट्रेसन ड्यामको निर्माण सुरु भएको छ। गण्डकी प्रदेशका मुख्यमन्त्री पृथ्वीसुब्बा गुरुङ र पोखरा महानगरपालिकाका प्रमुख मानबहादुर जिसीले बुधबार पोखरा२४ बेतयनी खोलामा निर्माण हुने सिल्ट्रेसन ड्यामको शिलान्यास गरे। फेवाताल जलाधार क्षेत्र संरक्षण कार्यक्रम अन्तर्गत पोखरा २४ पामेस्थित बेतयनी खोला एक र दुई, लौरुक खोला, पोखरा २३ र २४ को अँधेरी खोला र पोखरा २३ स्थित हर्पन खोला घाँटीछिना गरी पाँच ठाउँमा चेकड्याम बनाएर सिल्ट्रे्सन ड्याम निर्माण गरिने पोखरा महानगरपालिकाका इन्जिनियर सारदामोहन काफ्लेले बताए। बेतयनी खोला आयोजनाको स्याङ्जाको श्री गीता र जयनेपाल इश्वर जेभी, लौरुक खोला, अधेरी खोला तथा हर्पन खोला गरि ३ वटा आयोजना खड्का कृष्ण र पिके जेभी दाङले ठेक्का पाएका छन्। १५ महिनाभित्र काम सम्पन्न गर्ने गरी सम्झौता भएको छ। ड्याम निर्माणपछि प्रत्येक वर्ष ५ लाख मेट्रिक टन गेग्रयान र ढुङगा बालुवा निकाल्न सकिने पोखरा महानगरपालिकाका प्रमुख मानबहादुर जिसीले बताए। सिल्ट्रेसन ड्याममा जम्मा भएको बालुवा, गेग्रयान र ढंगा समयसमयमा निकालिनेछ। यसरी निकालिएका नदीजन्य पदार्थ बिक्रीबाट बर्सेनि २३ करोड बढी रुपैयाँ आम्दानी हुने मेयर जिसीले सुनाए। यसबाट आम्दानी भएको रकम ताल संरक्षणमै खर्च गरिने बताइएको छ। कार्यक्रममा गण्डकी प्रदेशका मुख्यमन्त्री पृथ्वीसुब्बा गुरुङले फेवातालको सिमांकन छिट्टै हुने बताए। संघीय समितिले काम गर्न ढिलाइ गर्दा फेवाताल संरक्षणको काम अघि बढ्न नसकेको उनको भनाइ छ। संघीय सरकारले गर्नुपर्ने ताल संरक्षणका काम बेलैमा नगर्दा प्रदेश र स्थानीय सरकारले संरक्षणका काम अघि बढाउन नसकेको उनले सुनाए। त्यसैले अदालतको अपहेलनाको मुद्दासमेत खेप्नु परेको उनले गुनासो गरे। प्रदेश सरकारले पोखराका ९ वटै तालको संरक्षणका साथै गण्डकी प्रदेशका हिमालदेखि तराईसम्मका सबै तालको संरक्षणको योजना बनाइरहेको पनि उनले सुनाए। अन्तर्राष्ट्रिय महत्वका रामसार क्षेत्रमा सूचीकृत फेवातालमा वर्षायाममा ठूलो परिमाणमा गेग्रयान, कमेरो र माटो थुप्रिँदै गएको छ। जलाधार क्षेत्रमा जाने पहिरो खहरे खोला हुँदै तालको मुख्य स्रोत हर्पन खोलामा मिसिएर तालमा थुप्रिँदा बर्सेनि ताल साँघुरिदै गएको छ। फेवातालको मुहानबाट तालमा प्रत्येक वर्ष एक लाख ४२ हजार मेट्रिक टन गेग्रयान थुप्रिँदै आएको विभिन्न अध्ययनले देखाएको छ। समय श्रृखला विश्लेषणवाट यो अवस्था देखिएको हो। उचित संरक्षणका अभावमा ४० देखि ५० वर्षको अवधिमा फेवाताल ५० प्रतिशत पुरिएको बताइएको छ। नेपाल सरकार भूमिसुधार तथा व्यवस्था मन्त्रालय, नापी विभागको २०६४ सालमा प्रकाशित प्रतिवेदन अनुसार त्यतिबेला यस तालको गहिराई १८ मिटर, कुल लम्वाई ४ किलोमिटर र चौडाई दुई किलोमिटरसम्म थियो। सन् १९५७ को नापी अनुसार लगभग २२ हजार रोपनीमा फैलिएको फेवाताल सन् २००० यताका अध्ययनमा भने क्षेत्रफल घटेर ९ हजार ९ सय ५५ रोपनीमा सिमित भएको तथ्यांक छ। पोखराको मुख्यबजार विन्ध्यवासिनी, फिर्के खोलाको पानीको ढल, सिदार्थचोक, जिरो किलोमिटर, सिर्जना चोक, बैदामलगायतका क्षेत्रबा निस्कने ढल सिँधै तालमा मिसिने फिर्के खोलामै पुग्छन्। जस कारण तालको पानी पनि प्रदूषित बन्दै आएको छ। ताल परिषरमा करोडौं लागतमा होटलहरू सञ्चालनमा छन्। यी होटलबाट निस्कने फोहोर पनि सिधै तालमै मिसिन्छ। बिरौटा फाँटमा ३ सय ३० हेक्टर क्षेत्रफल जमिनको सिंचाई यही तालबाटै गएको पानीले गरिन्छ। दुई सयभन्दा बढि प्रजातिका बनस्पती, जलचर एवं पंक्षीको आ श्रयस्थल पनि हो फेवाताल। ४० प्रजातिका माछा यही तालमा पाइने भए पनि अहिले कति प्रजातिका माछा बचेका छन् कुनै अध्ययन भएको छैन। हिउँदमा साइबेरीयादेखि जाडो छल्ने पाहुनाका रूपमा चराहरू फेवाताल पुग्छन्।"
"अदालतभित्र कृष्णदास, बाहिर श्रीराम श्रीराम भन्दै हल्ला",इटहरी : बलात्कार आरोपमा पक्राउ परेका कृष्णदासलाई शुक्रबार (आज) बयानका लागि सुनसरी जिल्ला अदालतमा उपस्थित गराइएको छ। अदालतमा बयान सकिए आजै थुनछेक बहस हुनेछ। भित्र बयान लिने काम भइरहँदा बाहिर भने उनका समर्थकले नारा लगाइरहेका छन् । दुईवटा गाडीमा आएका कृष्णदास समर्थकहरुले अदालतको गेट अगाडी उभिएर श्रीराम जय राम जय श्री राम जय जय राम भन्दै हल्ला गरिरहेका छन्। कृष्णदासको बलात्कार प्रकरणमा बहस भइरहँदा तीब्र दबाबको सामना गरिरेको न्यायाधीशहरूले बताउदै आएका छन् । भीड देखाएर आजको बहसमा प्रभाव पार्ने उद्देश्यले समर्थकहरु भेला भएका हुन्। उता कृष्णदासलाई सजाय माग गर्दै महिला अधिकारवादीहरु पनि धर्ना का लागि आइपुगेका छन् । महिला अनुयायीमाथि करणी गरेको आरोप लागेपछि कृष्णदासलाई गत मंसिर १६ गते पक्राउ गरिएको थियो। बलात्कारको आरोपमा कृष्णदासजी पक्राउ अनुयायी बलात्कार आरोप : सिद्धबाबा भनिने कृष्णदासजी सात दिन हिरासतमै रहने सिद्धबाबा थप तीन दिन थुनामा
अछाममा फेरि छाउगोठ भत्काइँदै,"अछाम : अछाममा छाउ गोठमा एक महिलाको ज्यान गएपछि फेरि छाउ गोठ भत्काउने अभियान सुरु भएको छ। साँफेबगर नगरपालिका ३ सिद्धेश्वरकी पार्वती बुढा रावतको मृत्यु भएको छाउगोठबाट गोठ भत्काउने अभियान सुरु भएको हो। साँफेबगर नगरपालिकाका वडाहरूले पछिल्लो समय छाउ गोठ व्यवस्थापन समिति गठन गरी छाउगोठ भत्काउने कामको थालनी गरेका छन्। साँफेबगर नगरपालिका ३ सिद्धेश्वर र १४ पातलकोटमा गरी १ सय ८० गोठ भत्काइएका छन्। पातलकोट छाउ गोठमुक्त घोषणाको तयारीमा रहेको वडाध्यक्ष कर्ण साउदले बताए। उनले भने, १ सय २० गोठ भत्काएका छौं, नामको मात्र घोषणामै सीमित राख्दैनौं, यसलाई प्रभावकारी बनाउन पहिलो चरणमा जनचेतना जगाउने काम भयो, त्यसपछि आमा समूह, महिला सञ्जाल र युवा सञ्जालकै सक्रियतामा गोठ भत्काएका छौं, स्वतस्फूर्त रूपमा महिला लागेका छन्। अहिले साँफेबगर नगरपालिकाका वडाहरुले छाउ गोठमा बस्ने गरे नगरेको अवस्थाबारे अनुगमन गर्न थालेको सिद्धेश्वरका वडाध्यक्ष कृष्ण बुढाले बताए। उनले भने अहिलेसम्म ६० छाउ गोठ भत्काएका छौ, यसका महिला आफै अग्रसर भएर लागेका छन्। बुढाले घरधुरी अनगमन र गोठ भत्काउने पहिलो चरणको कार्यक्रम सम्पन्न भएको बताए। महिला सबैले अब घरमै सुरक्षित तरिकाले बस्छौं भनेर प्रतिवद्धता जनाउनु भएको छ, उनले भने। कतिपय घरको संरचना पुरानो र सानो भएकाले पनि महिनावारी भएका बेला बस्न समस्या हुने गरेको उनले बताए। छाउपडी कुप्रथासम्बन्धी कानुन बनिसकेपछि छाउ गोठमा ज्यान गुमाएकी पार्वती बुढा रावतका जेठाजु छत्र रावतलाई अनुसन्धानका लागि भन्दै प्रहरीले पक्राउ गरेको छ। एक दशकयता जिल्लामा पार्वतीलगायत १४ महिला तथा किशोरीले छाउ गोठमा ज्यान गुमाउन परेको छ।"
"सम्झौता सकियो, निर्माण अधुरै","अछाम : अछाममा निर्माणाधीन १० स्वास्थ्य संस्थाका भवन अलपत्र परेका छन। सम्झौता अवधि सकिए पनि निर्माण कार्य भने अधुरै छ। करिब ८९ वर्षअघि देखि निर्माण भएका भवनको काम अझै सकिएको छैन। यी सबै भवन निर्माणको काम दुई वर्षभित्र सक्नेगरी सम्झौता भएको थियो। लामो समयसम्म पनि भवन निर्माणले पूर्णता नपाउँदा स्वास्थ्य सेवा प्रवाहमा समस्या परेको छ। चौरपाटी गाउँपालिकाण्१ सिउडीमा निर्माणाधीन चौरमाडौं प्राथमिक स्वास्थ केन्द्रको भवन ८ वर्षदेखि अधुरै छ। नयाँ भवन नबन्दा स्वास्थ्यकर्मी र बिरामीलाई समस्या परेको छ। दुई वर्षभित्र सक्ने गरी २०६८ साल माघमा सम्झौता भएको थियो। सम्झौता अवधि सकिएकै ६ वर्ष पुगिसक्यो तर भवन आधा मात्र निर्माण भएको छ। गाउँपालिकामा १५ शैड्ढयाको प्राथमिक स्वास्थ केन्द्रको भवन निर्मा सुरु भएपछि गाउँमै स्तरिय स्वास्थ्य सेवा पाइने आशमा स्थानीय खुसी थिए। स्वास्थ्य संस्था भव्य संरचना निर्माण हुन लागेपछि गाउँमै सर्वसुलभ उपचार पाउने आश गरेका थियौं, स्थानीय रन्जीत धामीले भने, तर हाम्रो दुर्भाग्य नै भन्नुपर्छ ठेकेदारले ८ वर्षसम्म पनि भवनको काम पूरा गरेनन्। भवन निर्माणको जिम्मा लिएको डाँफे, तुल्सी, दुर्गा जागृती जेभीले २ करोड ९० लाख ५४ हजार रुपैयाँमा सम्झौता गरेको थियो। यस्तै, साँफेबगर नगरपालिका४ मा मष्टामाडौं उपस्वास्थ्य चौकीको भवन पनि ९ वर्षदेखि अलपत्र छ। २०६७ मा काम सुरु गरी २०६८ भदौमा सम्पन्न गर्ने सम्झौता भएको थियो। धुलिखेल निर्माण सेवा काठमाडौंले म्याद थपका लागि अहिले पनि विभागमा निवेदन दिएको छ। एक करोड १८ लाख ६३ हजार लागतमा बन्ने भवन हालसम्म पूरा भएको छैन। विकल्प नहुँदा उपस्वास्थ्य चौकीले आधा बनेको भवनबाटै सेवा दिइरहेको स्वास्थ्य चौकीका प्रमुख शेबहादुर भुलले बताए। उनले भने हामीसँग अर्को भवन भएन, त्यहीकारण हामीले अधुरो भवनबाटै सेवा दिइरहेका छौं। संरचना अभावले बर्थिङ सेन्टर सञ्चालन भने भएको छैन। पञ्चदेवल विनायक नगरपालिका८ बारलामा आशिष जय गौरी जेभीले २०६८ कात्तिकदेखि एक वर्षभित्र सक्ने गरी स्वास्थ्य चौकीको भवन निर्माण सुरु गरेको थियो। एक करोड २७ लाख ७९ हजारमा ठेक्का लिएको जेभीले पनि हालसम्म काम पूरा गर्न सकेको छैन। आठ वर्षसम्म पनि काम पूरा नभएपछि स्थानीय स्वास्थ्य सेवाबाट वञ्चित हुनुपरेको वडाध्यक्ष ताराप्रसाद खनालले बताए। यस्तै, कमलबजार नगरपालिका ९ मा रहेको मष्टाबण्डाली स्वास्थ्य चौकीको भवन पनि सात वर्षदेखि अलपत्र छ। एक करोड ५ लाख ३८ हजार रुपैयाँमा ठेक्का लिएको आइएस कन्स्ट्रक्सन डोटीले ७ वर्षमा पहिलो तल्ला चिनाइको काम मात्र सम्पन्न गरेको छ। तुर्माखाद गाउँपालिकाको केन्द्रमै रहेको तुर्माखाद स्वास्थ्य चौकीको भवन पनि चार पर्षदेखि निर्माणाधीन अवस्थामै छ। थाक्थुहाङ आइ एस नेत्रेश्वरी जेभीले २०७२ भदौमा दुई करोड २ज्ञ लाखमा दुई वर्षभित्र सम्पन्न गर्ने गरी सम्झौता गरेको थियो। चार वर्षदेखि भुइँतलाको छतमात्रै ढलान गरेको छ। यस्तै,। जागृति इन्द्रधनु जेभी टिकापुरले निर्माणको जिम्मा लिएको साविकको धमाली गाविसमा निर्माणाधीन स्वास्थ्य चौकीको भवन पनि निर्माण सम्पन्न नहुँदा सेवा दिन सकेको छैन। २०७६ असारमा सम्पन्न गर्ने गरी २०७४ असारमा एक करोड ९५ लाख ४० हजार रुपैयाँमा ठेक्का सम्झौता भएको थियो। मल्लेख गाउँपालिका१ ऋषिदहमा निर्माणाधीन स्वास्थ्य चौकीको भुइँ तलाको चिनाइ मात्र सकिएको छ। देवसिंह निर्माण सेपा प्रालि धनगढीले दुई वर्षभित्र सक्नेगरी २०७४ असारमा काम सुरु गरेको थियो। एक करोड ७५ लाखको लागतमा बन्ने यस स्वास्थ्य चौकीको भुइँतलाको चिनाइ मात्र सकिएको गाउँपालिकाले जनाएको छ। यस्तै, डीडी आरअञ्जु जेभी धनगढीले निर्माणको जिम्मा पाएको बैजनाथ स्वास्थ्य चौकी भवन निर्माणको काम पनि सुस्त छ। म्याद सकिन एक महिना मात्रै बाँकी हुदासम्म मुख्य भवनको स्टक्चरको कार्य मात्रै सकिएको छ। एक करोड ५० लाख ४२ हजारमा निर्माण भइरहेको यो भवनको काम छिटो सक्ने स्थानीयले दबाब दिँदै आएका छन्। ढकारी स्वास्थ्य चौकीको भवन निर्माण अवधि सकिन पनि केही महिना मात्रै बाँकी छ। एक करोड ४७ लाख ३६ हजार रुपैयाँ लागतको यो भवनको काम पनि धुलिखेल निर्माण सेवा काठमाडौंले भुइँतलाभन्दा माथि लिन सकेको छैन। मंगलसेन नगरपालिका१४ कालागाउँमा बनिरहेको स्वास्थ्य चौकीको भवनको निर्माण अवधि सकिँन लाग्दा आधा पनि काम भएको छैन। दुई वर्षमा सक्नेगरी २ करोड १६ लाख ४२ हजारमा ठेक्का लिएको सवार कन्स्ट्रक्सन अछामले निर्माण अवधि सकिन एक महिनामात्र बाँकी रहँदा भवनको स्ट्रक्चरको काम मात्र सकेको छ। सघन सहरी तथा भवन निर्माण आयोजना राजपुर डोटीका सवइन्जिनियर अभिषेक मलासीले मुख्य ठेक्का पाएका ठेकेदारहरू साइडमा नगएर पेटी ठेक्कामार्फत काम गराउँदा भवन निर्माणले पूर्णता पाउन नसकेको बताए। उनले भने केहि भवनको काम अन्तिम चरणमा छन्, भुक्तानी र हस्तान्त्रणको काम मात्र रोकिएको छ। स्वास्थ चौकी भवन नबन्दा प्रभावकारी स्वास्थ सेवा प्रदान गर्न समस्या भएको स्वाथ्य कार्यालय अछामका प्रमुख झनक ढुंगानाले बताए। उनले भने, कतिपय ठाउँमा एउटै कोठाबाट पनि स्वास्थ सेवा दिनुपरेको छ, यसले गर्दा सबै बिरामीलाई हेर्न सकिएको छैन।"
ढल फुटेर सडक खोलो बनेपछि,"काठमाडौं : सडकको छेउमा ढल फुटेर छताछुल्ल छ। ढलबाटा निस्किएको फोहोरको लेदोसँगै जोडिएको अर्को बाटोमा खोलो बनेर कुदिरहेको छ। दुर्गन्ध वरपार सम्म ह्वास्सै आउँछ। सडक पेटीसम्म भत्किएको छ। ढलले गर्दा सडकमा खाल्डो परेको छ। यो दृष्य दरबारमार्गबाट कमलादी आउने सडकको हो। उक्त सडकमा ढल फुटेर छताछुल्ल हुँदा स्थानीयलाई समस्या भएको छ। ढल फुटेर सडकमा खोलो बनेर कुदेपछि वरपर दुर्गध फैलिएको छ। ढलले गर्दा सडकमा पैदल यात्रुलाई आउजाउ गर्न सकस भएको छ। सडक भत्किएर सवारी आवत जावत गर्नसमेत नसक्ने भएको छ। विगत दुई सातादेखि ढल फुटेर समस्या भएको स्थानीयले बताए। ढल फुटेको दुई हप्ता भइसक्यो, स्थानीय एक पसलेले भनिन्, दुर्गन्धित भएर बस्न मुस्किल भएको छ। अहिलेसम्म बनाउने काम सुरु भएको छैन। ढल छताछुल्ल भएपछि यसबाट विभिन्न सरुवा रोगको संक्रमण हुने सम्भावना समेत भएको छ। सडकमा हुने ढलको समस्या राजधानीको धेरै ठाउँमा हुने गरेको छ। यसको समयमा व्यवस्थापन नहुँदा स्थानीयलाई बस्नै हिडनै मुस्किल हुने गरेको छ। काठमाडौंको ढल व्यवस्थापन काठमाडौं उपत्यका खानेपानी लिमिटेडले हेर्ने गर्छ। महानगरपालिकाले पनि समय ढल चेक जाँच गर्ने मेसिन किन्न वर्षेनी बजेट छुट्याउँछ। तर यी निकायले समयमा ढलको चेक जाँच गर्ने गरेको पाइँदैन। सम्बन्धित निकायले समयसमयमा ढलको चेक जाँच र मर्मत गरेदेखि यस्तो समस्या आउने थिएन। तर काठमाडौं उपत्यका खानेपानी लिमिटेडका प्रवक्ता प्रकाश राई भने समयमा काम नगरेको कुरा स्वीकार गर्दैनन्। सूचना पाएपछि काम तत्काल हुने गरेको उनले बताए। हामीले काम ढिला गरेको भन्ने आरोप मात्रै हो, उनले भने, ढल फुटेपछि पहिले त हामीले सूचना पाउनु पर्यो। सूचना पाइसकेपछि हामीले ढिला गरेका छैनौं। कमलादीको ढल व्यवस्थापन गर्न सडक विभागसँग पनि समान्य मौखिक सहमति भइसकेको उनले जानकारी दिए। काम गर्न सडक विभागसँग पनि सहमति भइसकेको छ, उनले भने, हामी भोलिबाटैं काम अगाडि बढाउँछौं।"
दुईजना लागूऔषध कारोबारी प्रहरी नियन्त्रणमा,सिरहा : प्रहरीले चेकजाँचको क्रममा सिरहा नगरपालिका १७ पटेर्वाबाट दुईजनालाई ७६५ पिस लागूऔषधको ट्याब्लेटसहित पक्राउ गरेका छ। पक्राउ पर्नेमा नरहा गाउँपालिका ४ का २६ वर्षीय एमामुदिन र सिरहा नगरपालिका ४ रमौलका १९ वर्षीय मोहम्मद रहिम रहेको सिरहा प्रहरी प्रमुख एसपी उमाप्रसाद चतुर्वेदीले जानकारी गराएका छन् । उनीहरुलाई बिहीबार राती पक्राउ गरेको हो । पक्राउ परेका एमामुदिनको साथबाट ७२० पिस लागुऔषध नाइट्रोभेट ट्याब्लेट र रहिमको साथबाट ४५ पिस नाइट्रोभेट बरामद भएको प्रहरीले जनाएको छ । दुवैजना स ५ प ५०७५ नम्बरको मोटरसाइलमा भारतीय बजारबाट लागूऔषध खरिद गरि नेपालतर्फ आउँदै गर्दा प्रहरीले चेकजाँचको क्रममा पक्राउ गरेको हो ।
"खोलामै क्रसर, हुँदैन अनुगमन","गोरखा : सिरानचोक गाउँपालिका६ खहरेमा क्रसर स्थापनासम्बन्धी कार्यविधि मिचेर दरौंदी किनारमै क्रसर राखिएको छ। गण्डकी प्रदेश सरकारले जारी गरेको क्रसर उद्योग स्थापना र सञ्चालनसम्बन्धी मापदण्डको अनुसूची ४ विपरीत नदी किनारमै क्रसर स्थापना गरिएको हो। सो अनुसूचीमा खोला, नदी क्षेत्रबाट ५ सय मिटरको दुरीमा मात्र क्रसर राख्न पाउने उल्लेख छ। तर दरौंदी नामको सो क्रसर नदीबाट करिब ५० मिटरमा नै सञ्चालन गरिएको छ। क्रसरबाट निस्कने फोहोर पानी (लेदो) पाइपबाट सीधै दरौंदीमा मिसाइएको छ। प्रदूषित पानी सोझै नदीमा मिसिँदा पानी धमिलिएको र प्रदूषित भएको छ। नदीमा मिसाउन नहुने जानकारी नभएकाले फोहोर दरौंदीमा हालिएको क्रसर सञ्चालक मोहन भट्टराईले बताए। यसबारे हेक्का नै राखिएन, उनले भने, मध्यपहाडी सडक आयोजनाका लागि क्रसर सञ्चालन गरिएको हो। अस्थायी रुपमा सञ्चालन भएकाले वातावरण प्रदूषणको ख्याल गरिएन। हामी यसलाई छिट्टै व्यवस्थापन गर्नेछौं। उनले आयोजनाका लागि अस्थायी तवरमा सञ्चालन गरेको दाबी गरे पनि क्रसरले स्थानीय भीमकुमार श्रेष्ठसँग १० वर्षको सम्झौता गरी २३ रोपनी जग्गा भाडामा लिएको छ। ५ वर्षको भाडा अग्रिम भुक्तानी लिइसकेको श्रेष्ठले जानकारी दिए। सो क्रसर गोरखाका हरि सिंखडा, मोहन भट्टराई, सुरेश श्रेष्ठ, शैलेश लामिछाने र हरिश्चन्द्र श्रेष्ठले संयुक्त सञ्चालन गरेका हुन्। हुँदैन अनुगमन घरेलु तथा साना उद्योग विकास समितिको कार्यालयमा दर्ता नगरी सञ्चालित दरौंदी क्रसरबारे आफूलाई कुनै जानकारी नभएको जिल्ला अनुगमन समितिका संयोजक तथा जिल्ला समन्वय समिति (जिसस) प्रमुख अशोककुमार गुरुङ बताउँछन्। क्रसरबारे उजुरी पनि नआएको र अनुगमनमा पनि नगएकाले नियमसंगत भए नभएको थाहा नभएको प्रमुख गुरुङले दाबी गरे। अनुगमन गर्न बजेट नभएको समिति संयोजक गुरुङले बताए। हामी मात्र अनुगमनमा गएर नांगो आँखाले हेरेर केही अर्थ छैन। विज्ञ लैजान भत्ता दिनुपर्छ, गाडीको व्यवस्था गर्नुपर्छ, उनले भने, समितिमा बजेट छैन। त्यसैले हामी अनुगमनमा जान सकेका छैनौं। अनुगमनका लागि प्रदेश सरकारले बजेटको व्यवस्था गरिदिनुपर्ने उनले माग गरे।"
त्रिवि रजिष्ट्रारमा दाहाल नियुक्त,काठमाडौं : त्रिभुवन विश्वविद्यालयको रजिष्ट्रारमा प्राध्यापक डापेशल दाहाल नियुक्त भएका छन् । उपकुलपति प्राध्यापक डा धर्मकान्त बास्कोटाको सिफारिसमा उनलाई कुलपति केपि ओलीले नियुक्त गरेका हुन् । दाहाल यसअघि त्रिवि सेवा आयोगको सदस्य भइसकेका छन् । उनी नेपाल कम्युनिस्ट पार्टी निकटका हुन् । रजिष्ट्रारका लागि उपकुलपति बास्कोटाले दाहालसहित त्रिवि व्यवस्थापन सङकायका डिन डिल्लीराज शर्मा तथा त्रिविकै उच्च शिक्षा परियोजनाका पूर्वसंयोजक शंकर भण्डारीको नाम सिफारिस गरेको थिए । त्रिविमा तत्कालित रजिष्ट्रार डिल्लीराज उप्रेतीको चार वर्षे कार्यकाल सकिएपछि उक्त पद रिक्त थियो । त्रिविमा कर्मचारी प्रशासनको मुख्य जिम्मेवार व्यक्ति रजिष्ट्रार हुन्छ । रजिट्रारसँगै शिक्षाध्यक्ष सुधा त्रिपाठीको कार्यकाल पनि यही पुष ८ गते नै सकिएको छ। तर नयाँ नियुक्ति भएको छैन । नव नियुक्त दाहालले शुक्रबार ३ बजे पद वहाली गर्ने कार्यक्रम रहेको त्रिविले जनाएको छ ।

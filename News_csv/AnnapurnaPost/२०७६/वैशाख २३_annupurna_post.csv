शीर्षक,विवरण
प्रमाणपत्रका विकृति,"राज्यकोषबाट तलब खाने कर्मचारीको नक्कली शैक्षिक प्रमाणपत्रमाथिको छानबिन नेपाली सेनामा पनि सुरु भएको छ। सेनाले सम्पूर्ण सकल दर्जाका शैक्षिक प्रमाणपत्र छानबिन गर्न सम्बन्धित निकायमा पठाउन थालेको छ, जुन सकारात्मक हो। पछिल्लो समय परीक्षा नियन्त्रण कार्यालयमा प्रमाणीकरणका लागि पठाइएको एसएलसी (एसईई) को प्रमाणपत्रको चाङ लागेको छ। संस्थागत रूपमै जंगी अड्डाबाट यो अभियानको थालनी भएपछि नक्कली प्रमाणपत्र पेस गरेर सेवामा जाने प्रवृत्ति न्यूनीकरण हुने अपेक्षा गरिएको छ। जंगी अड्डाको गतिविधिको पारदर्शिता सम्बन्धमा जनमानसबाट उठ्ने गरेका टीकाटिप्पणी कम गर्न पनि यो कदमले सहयोग पुयाउनेछ। केही उच्च सैन्य अधिकारीकै नक्कली सर्टिफिकेट भएको आशंका व्याप्त भएपछि शंकास्पद सबैको प्रमाणीकरण सुरु भएको हो। एसएलसी (एसईई) सँगै प्रमाणपत्र तह, स्नातक, स्नातकोत्तर र सोभन्दा माथिका पनि प्रमाणपत्रलाई सम्बन्धित विश्वविद्यालयबाट प्रमाणीकरण गराउने अभियानमा सेना लागेको हो। नेपाली सेनामा मात्र नभएर अन्य सरकारी सेवामा रहेका कर्मचारीको प्रमाणपत्र नक्कली भएको आशंकामा प्रमाणीकरण सुरु गरिएको हो। सरकारी सेवा प्रवेश गर्दा, बढुवा, तालिम तथा अध्ययनमा विदेश जाने क्रममा पेस भएका थुपै्र कर्मचारीको प्रमाणपत्र नक्कली भएको अनुमान सरकारी संयन्त्रले यसअघि नै गरिसकेको छ। पहिलोपटक २०५७ मा ३५ हजार सरकारी कर्मचारीको शैक्षिक प्रमाणपत्र नक्कली भएको अनुमान गरेर तत्कालीन राज्य व्यवस्था समितिबाट छानबिन प्रक्रिया सुरु भएको थियो। तर त्यतिखेर गठन गरिएको कार्यदलले सुरुमा २५ हजार प्रमाणपत्र मात्र शंकास्पद रहेको पत्ता लगायो। ती प्रमाणपत्र माथि उच्च माध्यमिक शिक्षा परिषद् र त्रिभुवन विश्वविद्यालयबाट भारतीय विश्वविद्यालय र बोर्डमा प्रमाणीकरणका लागि पठाइएको थियो। त्यतिखेर प्रमाणीकरण गरिएकामध्ये संस्थान तथा समितिहरूमा जागिर खानेले सबैभन्दा बढी नक्कली प्रमाणपत्र पेस गरेको पाइएको थियो। त्यसपछि शिक्षक सेवा, विश्वविद्यालय तथा निजामती सेवामा पनि नक्कली प्रमाणपत्र पेस गरेको सरकारी संयन्त्रले औंल्याएको थियो। नक्कली शंका गरिएका प्रमाणपत्रमध्ये अधिकांश भारतको विश्वविद्यालय तथा बोर्डबाट ल्याइएको आशंका गरिएको छ। विगतमा विशेष गरेर भारतको बिहारमा रहेका विश्वविद्यालय तथा बोर्डमा प्रमाणीकरणका लागि पठाइएकामध्ये थुपै्र प्रमाणपत्र नक्कली रहेको प्रमाणित भएका घटनाले पनि यो आशंकालाई पुष्टि गरेको छ। नक्कली प्रमाणपत्रका आधारमा सेवा प्रवेश गरेको घटनाले नेपालको प्रशासनयन्त्र बदनाम गराएको छ। नक्कली प्रमाणपत्र किन्नकै लागि पनि करोडौं रुपैयाँ बिदेसिने गरेको तीतो यथार्थ पनि हामीसामु छ। कर्मचारी संयन्त्रमा भनसुन तथा तोकआदेशका भरमा ज्यालादारी, अस्थायी तथा करारमा कर्मचारी नियुक्त गर्ने र यिनैलाई स्थायी गर्ने परिपाटीले नक्कली प्रमाणपत्रको प्रचलनलाई मलजल गरेको छ। विगतका वर्षहरूका दाँजोमा यस्ता घटनामा केही कमी आए पनि पूर्णरूपमा अझै बन्द हुन सकेको छैन। यसको मुख्य दोषी राज्य सञ्चालक नै हुन्। हरेक निकायमा कर्मचारी भर्ती गर्दा खुला प्रतिस्पर्धा गराउने र प्रतिस्पर्धीको प्रमाणपत्र राम्रोसँग अनुसन्धान गर्ने हो भने नक्कली प्रमाणपत्रको प्रयोगलाई रोक्न सकिन्छ। प्रमाणपत्र छानबिनका लागि विगतमा गठन भएका कार्यदलले पनि यस विषयमा थुपै्र सुझाव दिएको छ। तर सुझाव पूर्णरूपमा कार्यान्वयन भएको छैन। नक्कली प्रमाणपत्रको बिगबिगी रोक्ने हो भने बहालवाला अहिले कार्यरत सम्पूर्ण कर्मचारीको शैक्षिक प्रमाणपत्र सम्बन्धित विश्वविद्यालय तथा बोर्डबाट एकपटक प्रमाणीकरण गराउनैपर्छ। सेवा प्रवेश गर्दा र बढुवा प्रयोजन वा स्वदेश विदेशमा उच्च शिक्षा अध्ययनका लागि जाँदा पेस गरेको प्रमाणपत्रलाई मात्र भिडाउने हो भने पनि नक्कली प्रमाणपत्र बोक्ने प्रवृत्तिलाई रोक्न सकिन्छ। यसले कर्मचारी संयन्त्रलाई चुस्त र प्रतिस्पर्धी बनाउन मद्दत गर्छ। शैक्षिक प्रमाणपत्रले विकृति भित्र्यायो नै, त्यसअतिरिक्त प्रमाणपत्र खरिदनिम्ति ठूलो परिमाणमा पुँजी बाहिरिइरहेको छ। नक्कली प्रमाणपत्रकै नाममा पुँजी बिदेसिने विकृति रोक्न छानबिन र कारबाही प्रक्रिया तीव्र पारिनुपर्छ।"
गाउँपालिकाको लापरवाहीले ४ हजारबढी विद्यार्थी छात्रवृत्ति पाउनबाट बञ्चित,"सिन्धुली : गाउँपालिकले चरम लापरबाही गर्दा गोलन्जोर गाउँपालिकाका ४ हजार ६ सय ११ जना विद्यार्थी छात्रवृत्ति पाउनबाट बञ्चित भएका छन्।शैक्षिक शत्र २०७४०७५ मा गोलन्जोर गाउँपालिका भित्रका १ सय १३ वटा विद्यालयका छात्रा, दलित र अपाङ्ग बालबालिकाहरुले प्रोत्साहनस्वरुप पाउने छात्रवृत्ति नपाएका हुन्। गाउँपलिका भित्रका प्रारम्भीक बालविकास केन्द्र, प्राथमिक विद्यालय, निम्न माध्यमिक विद्यालय र माध्यमिक विद्यालयका ४ हजार ६ सय ११ जना विद्यार्थीले पाउनुपर्ने झण्डै २० लाख रुपैयाँ छात्रवृत्ति रकम नपाएको विद्यार्थीले गुनासो गरेका हुन्। सरकारले विद्यार्थीलाई प्रोत्सहानस्वरुप महिला छात्रा र दलितका लागि एक विद्यार्थी बराबर ४ सय रुपैयाँका दरले र अपाङ्ग बालबालिकाका लागि उनीहरुको अपाङ्गको प्रकृति अनुसार १ हजार देखि ५ हजार रुपैयाँसम्म दिँदै आएको थियो। तर, शैक्षिक शत्र २०७४०७५ का विद्यार्थीले पाउने छात्रवृत्ति शैक्षिक शत्र ०७३०७४ कै विद्यार्थीलाई वितरण गरेर त्रुटि गरेपछि नपाएको गाउँपालिकाले जनायो। गोलन्जोर गाउँपालिका अन्तरगत शिक्षा शाखाका अधिकृत ठाकुर दाहालका अनुसार हरेक शैक्षिक शत्रको पहिलो महिनाभित्र भर्ना भएका छात्रा, दलित छात्रछात्रा र अपाङ्ग छात्रछात्रालाई छात्रवृत्ति वितरण गर्नुपर्ने भएपनि शैक्षिक शत्र ०७३०७४ को अन्तिम समयमा छात्रवृत्ति वितरण गर्दा पछिल्लो शैक्षिक शत्रमा भर्ना भएकाहरुले नपाएका हुन्।उनले भने,' शैक्षिक शत्रको सुरुमा वितरण गर्नुपर्ने छात्रवृत्ति अन्तिममा दिँदा पछिल्लो वर्ष भर्नाहुनेहरुले पाएनन्।' ठाकुरका अनुसार ३ हजार २ सय ५५ जना छात्रा, १ हजार २ सय ८१ जना दलित छात्रछात्रा र ७५ जना अपाङ्ग छात्रछात्राले पाउने रकम नपाएका हुन्। ३ हजार २ सय ५५ जना छात्राले पाउने १३ लाख २ हजार, १ हजार २ सय ८१ जना दलित छात्रछात्राले पाउने ५ लाख १२ हजार ४ सय रुपैयाँ र ७५ जना अपाङ्ग छात्रछात्राले पाउने झण्डै साँढे २ लाख रुपैयाँ पैसा गाउँपालिकाको चरम लापरबाहीले नपाएको विद्यार्थीहरुको गुनासो छ। 'अहिले छात्रवृत्ति दिँदा पनि यो शैक्षिक शत्रमा भर्ना भएकाहरुले पाउँदैनन्। निर्देशीकाले पनि दिन मिल्दैन्। यो वर्षको छात्रवृत्ति आउँदो जेठ सात गतेपछि वितरण गरिन्छ।अघिल्लो वर्षको पनि ०७४ को वैशाख पहिलानै शैक्षिक शत्र ०७३०७४ मै भर्ना भएकालाई त्रुटिपूर्ण ढंगल वितरण भैसकेछ,' दाहालले भने।"
कैलालीका पत्रकार आन्दोलित,"धनगढी : कैलालीका पत्रकार आन्दोलित भएका छन्।काम गर्ने वातावरण नभएको भन्दै उनीहरु आन्दोलित भएका हुन्। आइतबार धनगढीका पत्रकार जनक विष्टमाथि सार्वजनिक ठाउँमा नै व्यापारिले कुटपीट गरेपछि कैलालीका पत्रकारले जिल्ला प्रशासन कार्यालय कैलालीमा सोमबार दिउँसो धर्ना दिए। विष्टलाई धनगढीको त्रिरिनगर माध्यामिक विद्यालयका प्रधानाध्यापकको कार्यकक्षमा बाहिरबाट आएका व्यापारी तेजेन्द्र थापाले कुटपिट गरेका थिए।'प्रेस माथिको आक्रमण बन्द गर, 'पत्रकारलाई कुटनेलाई कार्यवाही गर, प्रेस स्वतन्त्राको ग्याण्टी गर, नारा लगाउँदै धनगढी पार्कमोडबाट सुरु भएको र्याली जिल्ला प्रशासन कार्यालय कैलालीमा पुगेर धर्नामा परिणत भएको हो। नेपाल पत्रकार महासंघका केन्द्रीय सदस्य मीन वमको नेतृत्वमा भएको विरोध आन्दोलन भएको हो। केन्द्रीय सदस्य वमले प्रेसमाथि भएको आक्रमण गर्दा काम गर्ने वातावरण नभएको भन्दै जिल्ला प्रशासनसँग अपराधिलाई कानुनी कार्यावाही गर्नुपर्ने बताए। कैलालीमा पत्रकारमाथि श्रंखृलावद्ध आक्रमण भएकाले राज्यले सुरक्षाको ग्यारेण्टी गर्न उनले माग गरे। पत्रकार विष्टलाई कुट्ने तेजेन्द्र थापा आइतबार प्रहरीले पक्राउ गरेको छ। धर्नापछि कैलालीका प्रमुख जिल्ला अधिकारी यज्ञराज बोहराले पत्रकारको सुरक्षाको लागि राज्य गम्भीर भएको बताए। उनले प्रेसमाथि आक्रमण गर्ने जोसुकै भएपनि कानुनअनुसार कार्यवाही हुने विश्वास व्यक्त गरे।"
धनकुटामा ट्रयाक्टर पल्टिँदा एकको मृत्यु,धनकुटा : सहिदभूमि गाउँपालिका७ देउरालीमा ट्रयाक्टर पल्टिँदा एक जनाको मृत्यु भएको छ । मृत्यु हुनेमा सोही ठाउँका ट्रयाक्टर सहचालक २२ वर्षीय ओमबहादुर राईको रहेको प्रहरीले जनाएको छ । ठेगाना नखुलेका ट्याक्टर चालक जीवन परियार भने फरार छन् । सोमबार बेलुका सहिदभूमि गाउँपालिका७ देउरालीबाट महालक्ष्मी नगरपालिका४ चानुवा जाँदै गरेको को १ त ३०७० नम्बरको ट्रयाक्टर अनियन्त्रित भएर पल्टिएको जिल्ला प्रहरी कार्यालय धनकुटाका प्रमुख एसपी सुरेन्द्रबहादुर गुरुङले बताए । प्रहरीकाअनुसार ओमबहादुरको घटनास्थलमै मृत्यु भएको हो ।
बसको ठक्करबाट मोटरसाइकल चालककको मृत्यु,विराटनगर : पूर्वपश्चिम राजमार्गअन्तर्गत मोरङको सुन्दरहरैंचा नगरपालिका८ सलकपुरमा बसको ठक्करबाट आइतबार साँझ मोटरसाइकल चालकको मृत्यु भएको छ। पूर्वबाट पश्चिमतर्फ आउँदै गरेको को १ ख २१४२ नम्बरको बासले विपरित दिशातर्फ जाँदै गरेको मे १० प ६२११ नम्बरको मोटरसाइकललाई ठक्कर दिंदा दुर्घटना भएको प्रहरीले जनाएको छ। प्रहरीका अनुसार दुर्घटनामा गम्भीर घाइते झापाको मेचीनगर नगरपालिका२ का २६ वर्षीय जीवन राईको उपचारका क्रममा नोबेल शिक्षण अस्पतालमा राति मृत्यु भएको हो। बस र चालकलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ।
"ट्याक्टर दुर्घटनामा दाइको मृत्यु, भाइ घाइते",मलंगवा : सर्लाहीको दक्षिणपश्चिम क्षेत्रस्थित बसबरिया गाउँपालिका ३ मानपुर ब्यारेज नजिक सोमबार दिउँसो ट्याक्टर दुर्घटना हुँदा एकको मृत्यु भएको छ। एकजना गम्भीर भएका छन्। गाउँको भित्री सडकमा ज १ त ७२२० नम्बरको ट्याक्टर अनियन्त्रित भइ पल्टिँदा सोही ठाउँका उपेन्द्र महतोका १८ वर्षीय छोरा आशिक महतोको मृत्यु भएको हो।महतोलाई उपचारका लागि बरहथवा ल्याउनेक्रममा बाटोमा मृत्यु भएको प्रहरीले जनाएको छ। मृतक महतो सोही ट्याक्टरका चालक हुन्। दुर्घटनामा मृतक आशिकका भाइ १६ वर्षीय आदित्य महतो गम्भीर घाइते भएका छन्।उनलाई बरहथवामा सामान्य उपचार गरी थप उपचारका लागि वीरगञ्ज रेफर गरिएको प्रहरीले जनाएको छ।
शिक्षक सरुवा खुल्यो,"काठमाडौं : शिक्षा विज्ञान तथा प्रविधि मन्त्रालयले सामूदायिक विद्यालयका शिक्षकको सरुवा खुल्ला गरेको छ।मन्त्रालय अन्तर्गतको शिक्षा तथा मानव स्रोत केन्द्रले सबै जिल्लाका शिक्षा विकास तथा समन्वय इकाइलाई यसबारे परिपत्र गरेको छ। विभागले गत चैत ११ गते अर्को निर्णय नभएसम्मका लागि शिक्षक सरुवा नगर्न सम्बन्धित जिल्लालाई परिपत्र गरेको थियो। तर आन्तरिक प्रतिस्पर्धाबाट स्थायी भएकाहरु र अवकाश पाएका शिक्षकको कारण व्यवस्थापनमा कठिनाई भएको जनाउँदै सरुवा खुल्ला गरिएको केन्द्रले बताएको छ। तर शिक्षक सरुवा गर्दा आन्तरिक प्रतिस्पर्धाबाट शिक्षक आएपछि पनि पद रिक्त भएमा, खुल्ला प्रतियोगितात्मक विज्ञापनमा समावेश नभएका पद किटान भएमा तथा खुल्ला तर्फका पद स्थापनमा असर नपर्ने गरि र दरबन्दी मिलानको क्रममा विद्यार्थी संख्याका कारण दरवन्दी कटौती नहुने अवस्थामा मात्र सरुवाको व्यवस्थापन गर्न केन्द्रले निर्देशन दिएको छ।"
कोटेश्वरको शंकास्पद वस्तु सेनाले डिस्पोज गर्यो,काठमाडौं : कोटेश्वरमा भेटिएको शंकास्पद वस्तु डिस्पोज गरिएको छ । नेपाली सेनाको बम डिस्पोजल टोलीले शंकास्पद वस्तु निक्रिय बनाएको कोटेश्वरका प्रहरी असई विवेक विसुन्खेले जानकारी दिएका छन्। कोटेश्वर चोकबाट तीनकुनेतर्फ जाने सडकको किनारमा शंकास्पद वस्तु राखिएको थियो। शंकास्पद वस्तु के थियो भन्नेबार भने सेनाको टोलीले आफूहरुलाई जानकारी नदिएको असई विसुन्खेले बताए। शंकास्पद वस्तु भेटिएपछि कोटेश्वर र आसपासका क्षेत्रमा कबिर २ घण्टा सवारी चाप भएको थियो।
लोकप्रिय बन्दै छोरी शिक्षा बिमा,"जनकपुरधाम : तीनमहिने निभा सदा खुसीले गद्गद् देखिन्थिन्। पैंतीस वर्षीया सरीतादेवी सदा आफू पढ्न नपाएको दुःख छोरीलाई साक्षी राख्दै पोख्दै थिइन्। उनले छोरीको निधार सुमसुमाउँदै तोते बोलीमा भन्दै थिइन्, जिन्दगीमा मजस्तो दुःख तिमीले भोग्नु पर्दैन। छोरीको अनुहारमा आमाको अटुट नजर थियो। उनको खुसीको अनुहारमा नजर डुलाएर निभामा हाँसिरहेकी थिइन्। आमाले उनलाई हँसाइरहेकी थिइन्। प्रदेश २ सरकारले बेटी पढाऊ, बेटी बचाऊ अभियानअन्तर्गत माघयता जन्मिएका छोरीहरूको नाममा जीवन बिमा कार्यक्रम सुरु गरेको छ। छोरी शिक्षा बिमा मुद्दती बचत कार्यक्रम ल्याएको छ। सरकारको सुविधा लिन सरीता १५ किलोमिटर बाटो छिचोलेर जनकपुरधाम आएकी थिइन्। उनको घर धनुषाको क्षिरेश्वरनाथ६ सखुवा महेन्द्रनगरमा पर्छ। आज बिमित छोरीहरू २० वर्षपछि एक लाख २५ हजारको हकदार बन्नेछन्। मुख्यमन्त्री कार्यालयमा छोरीको बिमा गराउन आउनेको भीड लाग्ने गरेको छ। ७० जना छोरीको बिमा खाता खुलेको छ। हजारभन्दा बढी छोरीको बिमाका लागि आवेदन परेको छ। छोरी बिमा सरीताको चासो बिमा गराएर त्यो हक दिलाउन छोरी बोकेर सरीता मुख्यमन्त्री कार्यालय पुगेकी हुन्। उनी मुसहर समुदायकी हुन्। तराईको अति विपन्न सूचीमा पर्छिन् निभा। यो जाति सरकारको सबै सुुविधाबाट बेखर रहन्छ। दिनहुँ मुसा, घोंघी, गँगटा, माछा मारेर तरकारी जुटाउँछन्। देशभरि करिब १३ लाख मुसहरको जनसंख्या छ। मुस्किलले ७ प्रतिशत साक्षर छन्। दैनिक मालिकको खेतमा काम गरेर छाक टार्ने सरीता छोरी काखमा च्यापेर प्रदेश २ को सिंहदरबार टेकेको यो पहिलो पटक हो। हाम्रो सरकारले छोरीहरूको जीवन बनाउने, पढाउने काम गर्यो, योे ठीक गरेको छ, उनले भनिन्, गाउँघरका छोरीहरू अब पढेर असल मान्छे बन्छन्। गत आर्थिक वर्ष प्रदेश सरकारले ल्याएको बेटी पढाऊ, बेटी बचाऊ कार्यक्रमले निकै चर्चा बटुलेको नीति तथा कार्यक्रम हो। माघदेखि छोरी शिक्षा बिमा सुरु गरिएको हो। सरीताको नाममा एक धुर जग्गा छैन। सखुवा बजारमा झुपडी बनाएर बस्दै आएकी छन्, श्रीमान् छोटनको साथमा। बुवाआमाले पढाउन सक्नु भएन, सरीता भन्छिन्, नाम लेख्नसमेत आउँदैन, दस जनाका अगाडि बोल्न डर लाग्छ। छोरी शिक्षा बिमालाई प्रभावकारी कार्यान्वयन गर्न प्रदेश २ का एक सय ३६ स्थानीय तहमा स्वयंसेवक परिचालन गर्न लागिएको छ। स्वयंसेवकले स्थानीय तहबाटै बिमाका कागजपत्र लिएर आउनुहुन्छ, बेटी पढाऊ, बेटी बचाऊ अभियनाकी कार्यक्रम संयोजक प्रियंका यादवले भनिन्, मधेसका छोरीहरू आमाको कोखबाट जन्मिँदै लखपतिको हकदार बनिरहेका छन्। प्रदेश सरकारले चालु वर्ष छोरी शिक्षा बिमाका लागि ५ करोड ६० लाख रुपैयाँ छुट्याएको मुख्यमन्त्री तथा मन्त्रिपरिषद्को कार्यालयका सूचना अधिकारी पदम पोखरेलले जानकारी दिए।"
बँदेलको आक्रमणबाट ७ घाइते,"मलंगवा : भारतसँग सीमा जोडिएको सर्लाहीको विष्णु गाउँपालिकामा सोमबार जङ्गली बँदेलको आक्रमणमा परी ७ जना घाइते भएका छन्। खेतमा काम गरिरहेका बेला बँदेलले आक्रमण गर्दा विष्णु गाउँपालिका ६ का ४० वर्षीय शङ्कर माझी, ५५ वर्षीय राम एकवाल राय, ६३ वर्षीय किसुन मण्डल, ३२ वर्षीय नवीन यादव, ३० वर्षीय दुलार राय यादव, ३५ वर्षीय रामदुलार राय र ५२ वर्षीय चुलाई राय घाइते भएको प्रहरी नायव उपरीक्षक प्रतित राठौरले जानकारी दिए। बँदेलको आक्रमणमा परी राम एकवाल गम्भीर भएका छन्। तिघ्रामा गहिरो घाउ लागेको राम एकवालको सर्लाही जिल्ला अस्पतालमा उपचार भइरहेको छ। अन्य ६ जनाको अवस्थामा सामान्य रहेको र स्थानीय स्वास्थ्य संस्थामा उपचार भइरहेको प्रहरीले जनाएको छ। केही अगाडी सर्लाहीको चक्रघट्टा गाउँपालिकामा पनि बँदेलको आक्रमणबाट एक दर्जन मानिस घाइते भएका थिए।"
पूर्व सभासद् साह र उनका श्रीमान अदालतमा उपस्थित,"ललितपुर : आइतबार ललितपुरको मेडिसिटी अस्पतालबाट पक्राउ परेका पूर्र्वसभासद् गायत्री साह र उनका पति राजेश महतो सोमबार अदालतमा उपस्थित भएका छन् । फौजदारी अभियोगमा उहाँहरूलाई पक्राउ परेका साह दम्पत्तीलाई प्रहरीले ललितपुर जिल्ला अदालतमा उपस्थित गराएको हो । उनीहरुले भने प्रहरीले आफ्नो मातृत्वको अधिकार हनन् भएको भन्दै प्रहरीप्रति आक्रोश व्यक्त गरेका छन् । आइतबार अस्पतालमा रहेको शिशुलाई दूध खुवाउन जाँदा अस्पताल परिसरबाटै उनीहरूलाई प्रहरीले घिसार्दै पक्राउ गरेको भिडियो सामाजिक सञ्जालमा सार्वजनिक भएको थियो । वैशाख १३ गते मेडिसिटी अस्पतालले दिएको उजुरीका आधारमा साह दम्पती पक्राउ परेका हुन् । मेडिसिटी अस्पतालले दिएको उजुरीमा आफ्नो सन्तान अस्पतालमै छाड्नु गैरकानुनी भएको उल्लेख छ । साह दम्पत्तिले भने प्रहरीले आफ्नो उजुरी नलिएर अस्पतालको मात्र उजुरी लिएको भन्दै सोमबार अदालतमा आपत्ति प्रकट गरेका छन् । चिकित्सकको लापरवाहीका कारण अस्पतालमा डाउन सिण्ड्रोम भएको नवजात शिशु जन्मिएको भन्दै साह दम्पती विरोध र धर्नामा उत्रेका थिए । साहले गत चैत्र गुन २८ गते मेडिसिटी अस्तपालमा छोरा जन्माएकी थिइन् । यी दम्पतीले चिकित्सकको लापरवाहीले डाउन सिन्ड्रोम भएको बच्चा जन्मिएको दाबीसहित बच्चाको भरणपोषण र उपचारको जिम्मा अस्पतालले नै लिनुपर्ने माग गर्दै आएका छन् । बच्चा गर्भमा छँदै डाउनसिण्ड्रोम का विषयमा चिकित्सकले कुनै जानकारी नदिएको र जन्मेपछि मात्र थाहा दिएको भनाइ उनीहरूले राख्दै आएका छन् । साह र महतोलाई पक्राउपछि प्रहरीले उनीहरूमाथि मुलुकी फौजदारी अपराध संहिता, २०७४ को दफा १८१ को उपदफा (१) अनुसार कारबाही हुने बताएको छ । मुलुकी अपराध (संहिता) ऐन, २०७४ को दफा १८४ (१) अनुसार उनीविरुद्ध मुद्दा चल्ने भनाइ प्रहरीको छ । दफा १८४ मा आफ्नो संरक्षकत्वमा रहेको व्यक्तिलाई फाल्न वा परित्याग गर्न नहुने उल्लेख छ । यो दफाको उपदफा १ मा कुनै नवजात शिशु, बालबालिका, अशक्त रोगी वा वृद्ध व्यक्तिलाई आफूले हेरचाह वा स्याहार सम्भार गर्ने कर्तव्य भएको व्यक्तिले निजको जिउ, ज्यानमा खतरा पुग्न सक्ने गरी फाल्न, परित्याग गर्न वा वेवास्ता गरी छाड्न हुँदैन भन्ने व्यवस्था उल्लेख छ । उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद र तीस हजार रुपैयाँसम्म जरिबाना हुने संहितामा व्यवस्था छ । पूर्वसभासद् गायत्री साह र उनका श्रीमान पक्राउ के भएको हो गायत्री साहले मेडिसिटी अस्पतालमा गत फागुन २८ गते बच्चा जन्माएकी थिइन् । बच्चा जन्मिएपछिको रिपोर्टमा अस्पतालले शिशुको स्वास्थ्य अवस्था ठिक रहेको जनाएको थियो । तर, केही दिनपछि अस्पतालले नै भारतमा पठाएको नमूना परीक्षणबाट शिशुमा डाउन सिन्ड्रोम रहेको खुलेको थियो । त्यसपछि साह दम्पतीले डानिरासिंह श्रेष्ठ र उनी कार्यरत मेडिसिटी अस्पतालको गम्भीर लापरबाहीको सिकार आफूहरू भएको भन्दै शिशुको डिस्चार्ज लेटर लिन अस्वीकार गरेका थिए । उनीहरूले अझैसम्म पनि डिस्चार्ज लेटर लिएका छैनन् । यही विषयलाई लिएर अस्पतालले उनीहरूविरुद्ध उजुरी दिएको थियो । सोही उजुरीका आधारमा उनीहरू पक्राउ परेको डीएसपी चिमोरियाकोभ भनाइ छ । मेडिसिटी अस्पतालकै डा श्रेष्ठको सल्लाह अनुसार साह दम्पती उनको निजी क्लिनिकमा नियमित गर्भ परीक्षण गर्दै आएका थिए । तीन महिनामा गरिने परीक्षण नगरिदिँदा शिशुमा रहेको क्रिटिकल डाउन सिन्ड्रोम पत्ता नलागेको दाबी उनीहरूको छ । अस्पतालले भने यसमा आफ्नो लापरबाही नरहेको दाबी गरेको छ । अस्पतालले जबरजस्ती डिस्चार्ज गर्न खोज्दै छ, केही दिनअघि मात्र अन्नपूर्णसँग कुरा गर्दै राजेश महतोले भनेका थिए, आफ्नो गल्ती ढाकछोप गर्न अस्पतालले हामीलाई सिकार बनाएको छ ।"
कोटेश्वरमा शंकास्पद वस्तु भेटियो,काठमाडौं : काठमाडौंको कोटेश्वर चोकमा शंकास्पद वस्तु भेटिएको छ । कोटेश्वर चोकबाट तीनकेनेतर्फ जाने सडक किनारमा शंकास्पद वस्तु भेटिएको कोटेश्वरका प्रहरी सहायक निरीक्षक विवेक निसुन्खेले जानकारी दिएका छन् । सेनाको बम डिस्पोजल टोली आएर चेकजाँच गरिरहेको प्रहरी सहायक निरीक्षक विसुन्खेले जानकारी दिए । शंकास्पद वस्तु भेटिएपछि कोटेश्वर र आसपासका क्षेत्र सवारी चापका कारण तानावग्रस्त भएको छ।
गुलरियाको सडक बिस्तार नरोक्न अदालतको आदेश,"गुलरिया : पूर्वपश्चिम राजमार्ग जोड्ने बर्दियाको वेलुवामूर्तिहा हुलाकी सडकखण्ड अन्र्तगत गुलरिया बजारक्षेत्रको निर्माणाधीन सडक सुचारु गर्न आलतले आदेश दिएको छ। सोमबार उच्च अदालतल तुलसीपुरको नेपालगञ्ज इजलासले यस्तो आदेश दिएको हो । उच्च अदालतका न्यायधीश द्वय हेमराज पन्त र खुशीप्रसाद थारुको संयुक्त इजलासले चैत्र महिनामा जारी गरिएको आवधिक अन्तरिम आदेशलाई निरन्तरता नदिई कानून वमोजिम घर टहरा हटाई निर्माण सुचारु गर्न आदेश दिएको हो । गुलरिया नगरपालिकाले हुलाकी सडक अन्र्तगत गुलरिया बजार क्षेत्रमा चारलेन सडक निर्माणका लागि मापदण्ड मिचेर बनाइएका घरटहरा हटाउन ३५ दिने सूचना जारी गरेको थियो । सूचना जारी भएपछि जिल्ला समन्वय समिति बर्दिया र गुलरिया नगरपालिकालाई विपक्षी बनाई राधेश्याम गडरियाले उच्च अदालत तुलसीपुर नेपालगञ्जमा मुद्दा दर्ता गराएका थिए। निवेदकका तर्फबाट बरिष्ठ अधिवक्ता भोलासिंह हमाल, नरेन्द्र कुमार शर्मा र विद्वान अधिवक्ता टीकाजंग सिंहले वहस गरेका थिए। विपक्षीका तर्फबाट वरिष्ठ अधिवक्ता ऋषिराम काफ्ले एवम् विद्वान अधिवक्ताहरु संजीवकुमार कर्ण, धर्मराज अधिकारी, बीरबहादुर रोकाय र देवीदत्त देवकोटाले बहस गरेका थिए । बहस पश्चात नगरपालिकाले नयाँ सडक विस्तार गर्न घरटहरा हटाउन लागेको नभई नेपाल सरकारको निर्णय अनुसार सडक मापदण्ड भित्र बनाइएका घरटहरा हटाउने सूचना जारी गरेको ठहर अदालतले गरेको छ । अदालतले मिति २०७५ साल चैत्र २७ गते जारी गरेको आवधिक अन्तरिम आदेशलाई निरन्तरता दिन नपर्ने गरी कानून वमोजिम गर्न आदेश दिएको हो । हुलाकी सडक मापदण्डअनुसार दाँयाबाँयाँ १५१५ मिटर सडक मापदण्ड तोकिएको भएपनि गुलरिया नगरपालिकाको सर्वदलीय वैठकले सडकको दुवैतर्फ १२१२ मिटर सडक खाली गर्न सूचना जारी गरेको गुलरिया नगरपालिका६ का वडाध्यक्ष निरज शर्माले बताए ।"
गजुरीबाट लागुऔषध चरेश र अफिमसहित पक्राउ,गजुरी (धादिङ) : पृथ्वीराजमार्गअन्तरगत धादिङको गजुरी गाउँपालिका१ सोतीखोलाबाट प्रतिबन्धित लागुऔषध अफिम र चरेशसहित एकजना पक्राउ परेका छन्। आइतबा राति (सोमबार)१ बजेको समयमा लागुऔषध नियन्त्रण व्यूरो कोटेश्वर काठमाडौं र धादिङ प्रहरीबाट खटिएको संयुक्त टोलीले लागुऔषध अफिम ९७८ ग्राम र ४७ किलो चरेशसहित पक्राउ गरेको हो। राजमार्गको बाटो भएर चरेश ओसारपसार भइरहेको छ भन्ने विशेष सूचनाको आधारमा चरेश र अफिमसहित जयपृथ्वी नगरपालिका वडा नं ८ घर भई हाल कैलाली जिल्ला धनगढी उपमहानगरपालिका४ उत्तर बेहडी बस्ने ४६ वर्षीय काल्चे बोहोरा पक्राउ परेको इलाका प्रहरी कार्यलय गजुरीका प्रहरी निरीक्षक नवराज ढुङगेलले जानकारी दिए। सोतीखोलास्थित कच्ची सडकमा भारतीय नम्बर प्लेटको डीएल ३ सीएडी ७०८१ नं को लेखिएको मारुती सुजुकी कारको पछाडिको सिट मुनि फल्स बटम बनाई ४ वटा रातो रंगको प्लास्ष्टिक पोका बनाई लुकाई राखेको अवस्थामा प्रहरीले चरेश र अफिम फेला पारेको हो। पक्राउ परेकालाइ लागुऔषध ओसार पसार ऐन बमोजिम कारवाही प्रक्रिया अघि बढाइएको ढुङगेलले जानकारी दिए।
गुणस्तर खोज्दै सहरका विद्यार्थी हिमाली विद्यालयमा,"हेलम्बु (सिन्धुपाल्चोक) : काठमाडौंको जोसेफ स्कुलमा अध्ययन गरिरहेकी भावना कट्टेल आफ्ना भाइ र बहिनीसहित हलम्बुको मेलम्चीघ्याङ माविमा भर्ना भएकी छिन्। गत साता प्रवेश परीक्षा दिएकी भावनाका अभिभावकले राजधानीको निजी विद्यालयभन्दा गुणस्तरीय पढाइ हुने विश्वासले सामुदायिक विद्यालयमा भर्ना गराएका हुन्। प्रवेस परीक्षा उत्तिर्ण गरेपछि मात्र पढ्न पाइने यो सामुदायिक विद्यालयको विगतको नतिजा हेर्दा निजी विद्यालयको भन्दा उत्कृष्ट देखिएकाले यहाँ भर्ना गर्न ल्याएको भावनाका अभिभावकले बताए।उनीहरुले दुई छोरीलाई नौ र छोरालाई पाँच कक्षामा मेलम्चीघ्याङस्थित विद्यालयको छात्रबासमा राखेका छन्। राजधानीकै निजी विद्यालयमा छोरी पढाइरहेका मेलम्चीका केशव खड्काले पनि छोरीलाई यही विद्यालयमा भर्ना गराएका छन् । 'शान्त वातावरणमा गुणस्तरीय पढाइ हुने भएकाले छोरीलाई यहाँ भर्ना गराएको हुँ', खड्काले भने, 'कम खर्चमा गुणस्तरीय पढाइ हुने भएपछि निजी विद्यालयमै किन पढाउनु पर्यो र?' खड्का र कट्टेल जस्तै मुलुकका १५ भन्दा बढी विभिन्न जिल्लाका विद्यार्थी यस विद्यालयमा भर्ना भएका छन्। निजी विद्यालयमा भन्दा उत्कृष्ट पढाई त्यो पनि निशुल्क हुने भएकाले मेलम्ची घ्याङप्रति अभिभावक र विद्यार्थीको आकर्षण बढेको देखिन्छ। अन्य सामुदायिक विद्यालयमा विद्याथी खोज्नुपर्ने अवस्था रहेका बेला मेलम्चीघ्याङमा भर्ना हुन हानथाप हुनु सामुदायिक विद्यालयले पनि चाहेमा गुणस्तरीय शिक्षा दिन सक्छन् भन्ने प्रमाण भएको अभिभावक टक पराजुलीले बताए। आवासीय यस विद्यालयमा बिहान आठ बजेबाट कक्षा सुरु हुने शिक्षक टिका लिम्बूले बताए। शनिबार बाहेक अन्य सार्वजनिक विदाको दिनमा समेत पढाइ हुने यस विद्यालयबाट प्रवेशिका परीक्षामा सहभागी हुने विद्यार्थीले अहिलेसम्म द्वितीय श्रेणी ल्याउनु परेको छैन। 'सामुहिक भावना र शिक्षक साथीको पेशाप्रतिको जिम्मेवारीवोध नै हाम्रो सफलताको मूल कडी हो,' संस्थापक समेत रहेका प्रधानाध्यापक पूर्ण गौतम भन्छन्, 'हामी वातावरण बनाइदिन्छौं, विद्यार्थीलाई मेहेनत गर्ने बानीको विकास गराउँछौं, सफलता उनीहरुले ल्याउँछन्।' पाठ्यक्रमको अध्यापनसँगै विद्यार्थीलाई व्यवहारका कुरा पनि सिकाउने गरेको गौतमले बताए।सहरका नाम चलेका निजी विद्यालयमा गुणस्तरीय पढाइ हुन्छ भन्ने मान्यतालाई चिर्दै राजधानी र अन्य सुगमका विद्यार्थी दुर्गम गाउँको यो सामुदायिक विद्यालयमा पढाउन ल्याउनेको क्रम बढ्दै गएको छ। यस वर्ष मात्रै विभिन्न जिल्लाका १ सय पाँचजना विद्यार्थी यस विद्यालयमा भर्ना भइसकेका छन्।छात्राको लागि छुट्याइएको सिट सकिएपनि छात्रलाई भने अझै केही दिन भर्ना लिन सकिने प्रधानाध्यापक गौतमले बताए। अध्यापन शुल्क निशुल्क रहेको यस विद्यालयको छात्रबासमा बस्ने विद्यार्थीले खाना खाएको मात्र शुल्क तिर्नुपर्छ।खानामा तीन महिनामा भएको खर्चप्रति विद्यार्थी भाग लगाएर दामासाहीले लिने गरेको गौतमले जानकारी दिए।विद्यालयमा हाल  सय २५ विद्यार्थी अध्ययनरत छन्।"
गिट्टी  बालुवामा मनोमानी,"हेटौंडा : मकवानपुरमा नदीजन्य पदार्थ उत्खनन नरोकिएपछि मौज्दात प्रमाणित गर्न जिल्ला समन्वय समितिले निर्देशन दिएको छ । नदीजन्य पदार्थको मौज्दात (स्टक) व्यवस्थापनमा स्थानीय तहले ध्यान नदिएपछि मौज्दात प्रमाणित गर्न निर्देशन दिएको जिल्ला समन्वय समितिका प्रमुख रघुनाथ खुलालले बताए । जिल्लास्तरीय ढुंगा, गिट्टी, बालुवा अनुगमन तथा समन्वय समितिको बैठकले नदीजन्य पदार्थको मौज्दात व्यवस्थापन गर्न सबै स्थानीय तहलाई निर्देशन दिएको हो । स्थानीय तहमार्फत अमानत र ठेक्कामा नदीजन्य पदार्थ उत्खनन भइरहे पनि कति उत्खनन भयो कुनै निकायसँग तथ्यांक छैन । यसको फाइदा उठाउँदै ठेकेदारले अनुमति पाएभन्दा बढी परिमाणमा नदीजन्य पदार्थ उत्खनन गरेको जिल्ला समन्वय समितिको अनुमान छ । स्थानीय तहलाई ठेक्का लगाएको मितिदेखि जेठ मसान्तसम्म उत्खनन गर्न पाउने तथा स्टक प्रमाणित गर्न निर्देशन दिएको जिल्ला समन्वय समितिका प्रमुख खुलालले बताए । साथै, नदीजन्य पदार्थ घाटगद्दी गरेर मात्र बिक्रीवितरण गर्ने प्रणाली विकास गर्न पनि समितिले निर्देशन दिएको छ । स्थलगत अवलोकनका क्रममा क्रसर उद्योग तथा नदी आसपासका क्षेत्रमा आवश्यकताभन्दा बढी नदीजन्य स्रोत भण्डारण गरेको पाइएको प्रमुख खुलालले बताए । कार्यविधिअनुसार आवश्यक परिमाण मात्र उत्खनन, संकलन र बिक्री गर्नेगराउने व्यवस्था गरेको भए पनि सोअनुसार कार्य गरेको पाइएन, उनले भने, त्यसको व्यवस्थापन गर्न हामी कडाइसाथ अनुगमनलाई निरन्तरता दिन्छौं । स्थानीय तहले जिल्ला समन्वय समितिले स्वीकृत गरेको प्रारम्भिक वातावरणीय परीक्षण प्रतिवेदन तथा स्वीकृत कार्यविधिअनुसार संकलन गरेको नदीजन्य पदार्थ विवरण समितिमा मासिक बुझाउनुपर्ने कानुनी व्यवस्था छ । हालसम्म कुनै पनि स्थानीय तहले प्रतिवेदन पेस नगरेकाले सात दिनभित्र कारोबारको प्रतिवेदन उपलब्ध गराउन समितिले दिर्नेशन दिएको छ । स्थानीय तहले जिल्ला समन्वय समितिलाई नटेरेपछि बैठक राखेरै निर्देशन दिइएको हो । सात स्थानीय तहमा आठ लाख उत्खनन अनुमति जिल्ला समन्वय समितिले सात वटा स्थानीय तहलाई ०७५७६ मा सात लाख ९७ हजार ११ घनमिटर उत्खनन गर्न वातावरणीय प्रभाव मूल्यांकन स्वीकृत गरेको छ । सबैभन्दा बढी हेटौंडा उपमहानगरपालिकाको राप्ती खोला क्षेत्रमा दुई लाख एक हजार घनमिटर उत्खनन स्वीकृत पाएको छ । उपमहानगरपालिकाकै चुरे क्षेत्रमा ६२ हजार दुई सय ७५ घनमिटर उत्खनन अनुमित दिइएको छ । ईआईए प्रतिवेदनअनुसार राप्ती खोलामा दैनिक सात सय ५० र चुरे क्षेत्रमा दुई सय २० घनमिटर नदीजन्य पदार्थ उत्खनन गर्न पाउनेछन् । जिल्लाको उत्तरी इन्द्रसरोवर गाउँपालिकामा ५५ हजा आठ सय २५ घनमिटर वार्षिक र दैनिक दुई सय २५ घनमिटर, पूर्वी बकैया गाउँपालिकामा वार्षिक ५९ हजार नौ सय १३ घनमिटर र दैनिक दुई सय ४९ घनमिटर नदीजन्य पदार्थ उत्खनन गर्न पाउनेछन् । भीमफेदी गाउँपालिकाले चालु वर्ष दुई लाख सात हजार पाँच सय ४६ घनमिटर र दैनिक सात सय ६८ घनमिटर, मकवानपुरगढी गाउँपालिकाले एक लाख २५ हजार घमनिटर र दैनिक चार सय ९६ घनमिटर उत्खनन गर्न पाउनेछन् । राक्सिराङ गाउँपालिकाले चालु वर्ष एक लाख ३३ हजार आठ सय ७५ घनमिटर र दैनिक चार सय ९५ घनमिटर, थाहा नगरपालिकाले ४४ हजार दुई सय ७७ घनमिटर र दैनिक एक सय ६८ घनमिटर उत्खनन गर्न पाउनेछन् । तर, नदीजन्य पदार्थ उत्खनन भइरहेको खोलाबाट दैनिक १५ सय घनमिटर बढी उत्खनन भइरहेको छ । मकवानपुरको कैलाश र बाग्मती गाउँपालिकाले भने नदीजन्य पदार्थ संकलनका लागि चालु वर्ष वातावरणीय प्रभाव मूल्यांकन (ईआईए) गराएको छैन । एउटै गाउँपालिकाको आम्दानी १५ करोड अमानतमा नदीजन्य पदार्थ उत्खनन गरिरहेको जिल्लाको पश्चिमी मनहरी गाउँपालिकाले चालु वर्षको फागुन मसान्तसम्म १५ करोड १२ लाख ८९ हजार ४७ रुपैयाँ राजस्व संकलन गरेको हो । गाउँपालिका राजस्व शाखा प्रमुख राजेन्द्र चौलागाईंका अनुसार चालु वर्षमा २० करोड रुपैयाँ नदीजन्य पदार्थबाट राजस्व संकलन गर्ने लक्ष्य छ । आन्तरिक आय वृद्धि गर्नेमा ३ प्रदेशभरिमै मनहरी गाउँपालिका अग्रणी रहेको उनले दाबी गरे । मनहरी गाउँपालिका क्षेत्रमा पर्सा राष्ट्रिय निकुञ्जले नदीजन्य पदार्थ उत्खननका लागि ईआईए गर्दै आएको छ । १८ करोडको ठेक्का जोगाउनै धौधौ अघिल्लो वर्ष जिल्लाभर १८ करोड रुपैयाँमा तत्कालीन जिल्ला विकास समितिले ठेक्का लगाएको थियो । उक्त ठेक्का घाटामा जान लागेको भन्दै समितिले थप ईआईए स्वीकृत गरेर उत्खनन अनुमति दिएको थियो । तर, स्थानीय तहबाट भएको राजस्व संकलन चालु वर्षको अन्त्यसम्म करिब ५० करोड रुपैयाँ हुने अनुमान जिल्ला समन्वय समितिको छ । यस वर्ष राजस्व राम्रो संकलन भएको छ तर अनुमति दिएभन्दा बढी उत्खनन भयो भन्ने हाम्रो चिन्ता हो, जिल्ला समन्वय समितिका प्रमुख खुलालले भने, मनपरी उत्खननले कही पैसा त आउला तर त्यसले पार्ने प्रभावबारे स्थानीय तहले बेलैमा सोचे राम्रो हुने थियो ।"
खानेपानी आयोजना ११ वर्षदेखि अलपत्र,"रुपन्देही : बुटवलको मिलनचोक तीनकुनेमा खानेपानी थाप्नेको भीड हुने गरेको छ। डेढदुई किलोमिटर टाढाबाट पानी ओसार्न स्थानीय बाध्य छन्। अटो रिक्सा, मोटरसाइकल र साइकलमा पानी ओसार्ने गरेका छन्। बुटवल दीपनगरकी लोकमाया थापा अटो रिक्सामा ६७ वटा गाग्री, जार र बाल्टीसहित दर्जन बोतल लिएर पानी लिन आउँछिन्। रिक्सा भाडा तिरेर पानी भर्न आउनु उनको बाध्यता छ। धारामा पानी आउँदैन, आए पनि धमिलो आउँछ, यहीँ आएर भर्नुपरेको छ, उनले भनिन्। तिनाउ खोलाको पानी वितरण भएका ठाउँमा धारामा धमिलो पानी आउँछ। यो दशकदेखिकै समस्या हो। मिलनचोककी गीता कुँवरले पानीले निकै समस्या भएको सुनाइन्। पानीको अभाव त कति छ कति अहिले बिहान मात्र ४०५० लिटर पानी भर्यौं, पानी भर्न तीनकुनेको धारामा आएकी उनले भनिन्। सुख्खानगरका डम्बरबहादुर घर्तीको धारामा पनि पानी नझरेको १५२० दिन भयो। बर्खा हुँदा धमिलो पानी, सुख्खायाममा पानी नै नआउने समस्या पुरानो हो। धारामा धमिलो पानी आएको र पानी नआएको भन्दै फरकफरक उपभोक्ता समूह खानेपानी संस्थानको बुटवलस्थित कार्यालयमा पुगे। तर, समाधान भएन। बुटवलमा तिनाउ र अन्य ठाउँका बोरिङ गरी १९ वटा स्रोतबाट खानेपानी वितरण हुँदै आएको छ। बुटवलमा दैनिक ३ करोड ५० लाख लिटर पानीको माग छ। तर, २ करोड ७५ लाख लिटर पानी वितरण हुँदै आए पनि खानयोग्य छैन। खानेपानी समस्या समाधान गर्न सिस्ने खोला र झुम्सा खोला आयोजना सुरु भए। करोडौं रकम सकियो तर काम भएन। सुरुमा सिस्नेखोलाबाट पानी ल्याउने योजना खानेपानी संस्थानले बनाएको थियो। हाइड्रो पावरका कारण र त्यसबाट बुटवललाई चाहिनेजति पानी नपुग्ने भन्दै आयोजना अघि बढेन। झुम्साखोला खानेपानी आयोजना सुरु भएको दशकभन्दा बढी भयो। तर, आयोजना बीचमै अलपत्र छ। तिनाउ गाउँपालिकाको झुम्साबजारबाट राजमार्ग छाडेर ४ किलोमिटरमाथि बाँध बनाई पानी ल्याउन योजना अघि बढेको थियो। ०६४६५ बाट झुम्साखोलाको पानी ल्याउन बाँध निर्माण र पाइप बिच्छ्याउने कार्य अन्तिम चरणमा पुगेको थियो। तर, दुई वर्षअघि आएको बाढीले बाँधमा क्षति पुर्यायो। त्यसयता खानेपानीको काम ठप्प छ। ठुल्ठूला ढुंगा आउने ठाउँमा विस्तृत अध्ययन नगरी ड्याम बनाइयो र बाढीले बगायो, कांग्रेस बुटवल नगर सभापति खेलराज पाण्डेले भने, आयोजनामा प्राविधिक पक्ष एकदम कमजोर थियो। अब हतार नगरी आयोजना निर्माण गर्नुपर्ने उनले बताए। खानेपानी संस्थानले भने त्यसबेला बाँध भत्किनुमा संस्थानको कमजोरी नभएको दाबी गरेको छ। प्राकृतिक प्रकोपलाई कसले रोक्न सक्छ र त्यो बर्खाले जताततै क्षति पुर्यायो, खानेपानीको बाँधलाई पनि क्षति पुग्यो, खानेपानी संस्थान बुटवल कार्यालयका प्रमुख बुद्धरत्न महर्जनले भने। अहिले पुनः झुम्सा खोला खानेपानीका लागि नयाँ डीपीआर तयार भएको छ। तर, निर्माण सुरु हुन सकेको छैन। खानेपानी आयोजनाका लागि पाइप खरिदमा भ्रष्टाचार भएको भन्दै ०७५ वैशाखमा अख्तियारमा उजुरी परेपछि एक वर्षदेखि काम अगाडि बढेको छैन। खानेपानीका लागि २० इन्च र १० इन्चका करोडौं मूल्यका पाइप शिवनगर सामुदायिक वनको जग्गामा थुपारेर राखिएको छ। पाइप खरिदसम्बन्धमा परेको उजुरी अख्तियारले किनारा लगाइसकेको र काम अघि बढाउने बाटो खुलेको खानेपानी संस्थान बुटवलकाका प्रमुख महर्जनले बताए। एक हप्ता भयो अख्तियारले काम गर्न खुला गरेको छ। अब काम सुरु गर्छाैं, उनले भने। खानेपानी आयोजनाका लागि पहिले बनाएको ठाउँभन्दा ५ सय मिटरमाथि नयाँ बाँध बनाइनेछ। बाँधदेखि पानीको जम्मा गरिने ठाउँ रामफेदीसम्म ८ किलोमिटर पाइप बिच्छ्याउनुपर्ने छ। पाइपका लागि ३ वटा ठाउँमा ट्रस ब्रिज (पुल) समेत बनाइने महर्जनले बताए। खानेपानी आयोजना पछि बुटवलको वितरण प्रणाली मिलाउन थप समय लाग्ने देखिन्छ। त्यसका लागि छुट्टै डीपीआर बन्ने खानेपानी संस्थानका बुटवल प्रमुख महर्जनले जानकारी दिए। २० इन्चदेखि ३ इन्चसम्मका पाइप बिच्छ्याउनुपर्छ। ठाउँठाउँमा ओभरहेड ट्यांकी राख्ने पानीपोखरी बनाउने त्यो सबै डीपीआरले तयार गर्दैै छ, उनले भने। झुम्सा खानेपानी आयोजनाका लागि ल्याइएका २० इन्च र १० इन्चका अलपत्र पाइप। अन्नपूर्ण"
दुवै मृगौला फेल भएका छोराको जीवन बचाइन दिन आमाको अपिल,"जाजरकोट : छोराको दुवै मृगौला फेल भएपछि उपचारका लागि आमाले अपिल गरेकी छन्। श्रीमानको पनि मृगौला फेल भएर मृत्युको पीडा खेपेकी आमा नम्रता चन्दमाथि यतिबेला बज्रपात परेको छ।कमाई गर्ने उमेरको लक्का जवान छोराको दुवै मृगौला फेल भएपछि उनी इन्तु न चित्नु भएकी छन्। भेरी नगरपालिका ४ बोहरा निवासी माधव चन्दको २०६६ सालमा किड्नी फेल भएर मृत्यु भएको थियो। बाबुको मृत्यु भएको एक दशक नबित्दै छोरा सञ्जिव दुवै मृगौला फेल भएर मृत्युसँग संघर्ष गरिरहेका छन्। घरको आर्थिक अवस्था निकै नाजुक रहेको चन्द परिवार अहिले भक्तपुरमा डेरा लिएर बसको छ।छोरा दुई वर्षदेखि बिरामी छ।छोरी क्याम्पस पढ्दैछिन।तीनजनाको परिवारको गुजरा र छोराको डाइलोसिस गर्दा लाग्ने खर्च जुटाउन नसकेर नम्रता निकै समस्यामा परेकी हुन्। २४ वर्षीय सञ्जीवको भक्तपुरस्थित शहीद धर्मभक्त अंग प्रत्यारोपण केन्द्रमा नियमित डाइलोसिस भइरहेको छ। डाइलोसिस निशुल्क भएपनि रगत दिँदा र सुई लगाउनु पर्दा पैसा आफैले तिर्नुपर्छ। प्रत्येक हप्ता डाइलोसिस गर्नुपर्छ।त्यतिबेला कम्तिमा तीन हजार रुपैयाँ खर्च लाग्छ।'म कसरी खर्च जुटाउँ? नम्रताले समस्या सुनाउँदै भनिन्, 'छोरालाई बचाउन डाइलोसिसले मात्र हुँदैन। मृगौला नै प्रत्यारोपण गर्नुपर्छ। छोराको ब्लड ग्रुप ए हो। मेरो बी हो। सहयोग गर्ने कोही छैनन्।किनेर प्रत्यारोपण गर्ने सामथ्र्य छैन। कसरी छोरा बचाउँ?' उनका श्रीमान् बनस्पति कार्यालय सल्यानमा सहयोगीको रुपमा कार्यरत थिए।एक छोरा, एक छोरी।चारजनाको परिवार। राम्रै सँग चलेको थियो।तर त्यहीबेला नम्रताले श्रीमान्को मृगौला फेल भएको थाह पाइन्। केही वर्ष उपचारको प्रयास गरियो। तर सफल भएन। उनको उपचारकै क्रममा २०६६ सालमा ३८ वर्षको अल्पायुमै मृत्यु भयो।दु:खजिलो गरेर छोराछोरी हुर्काइरहेकी नम्रतामाथि अर्को बज्रपात पर्यो।छोराको दुवै मृगौला फेल भएपछि उनी अहिले उपचारका लागि सबैसँग सहयोगको अपिल गरेकी छन्। उनको सम्पर्क नम्बर ९७४८५०६५१० रहेको छ। सहयोग गर्न चाहने महानुभावले नम्रता चन्दको नाममा रहेको राष्ट्रिय बाणिज्य बैकको खाता नम्बर ४१६००२५९९७१० मा रकम जम्मा गर्न सक्नुहुनेछ।"
आफू पढेको स्कुललाई एक वर्षको तलब दिने मेयरको घोषणा,"ललितपुर : गोदावरी नगरपालिका प्रमुख गजेन्द्र महर्जनले आफूले अध्ययन गरेको विद्यालयलाई एक वर्षको तलब दिने घोषणा गरेका छन् । सोमबार विद्यालयको स्वर्णजयन्तीका अवसरमा महर्जनले यस्तो घोषणा गरेका हुन्। नगर प्रमुख महर्जनले गोदावरी नरगपालिका१२ ठेँचोमा रहेको सरस्वती माध्यमिक विद्यालयलाई रकम दिने घोषणा गरेका हुन् । आफूले यसै विद्यालयमा कक्षा १ देखि १० सम्म पढेकोले सहयोग गरेको हुँ उनले भने, सामुदायिक विद्यालयको गुणस्तर बढाउनुपर्छ भन्ने सन्देष्श दिन पनि चाहन्छु । उनको एक वर्षको तलब ३ लाख ५० हजार रुपैयाँ हुन्छ । पुरानो र राम्रो विद्यालय भएको पनि बताए। सरस्वती माविमा हाल १२ कक्षासम्मको अध्ययन हुन्छ ।"
गर्मीले आहात युवालाई पौडीको राहत (फोटोफिचर),"काठमाडौं : गृष्म ऋतुको रोमाञ्च हो, गर्मी ! ऋतु सुरु भएसँगै राजधानीमा दिनहुँदिन गर्मी बढिरहेको छ। यो गर्मीबाट राहत पाउन मानिसहरूले अनेक उपाए खोज्छन्। त्यो मध्येको एक उपाए हो, पौडी। गर्मी बढेसँगै पौडी केन्द्रहरू भरिभराउ हुन थालेका छन्। च्यासलस्थित राष्ट्रिय खेलकुद केन्द्रको स्वीमिङ पुलमा पनि सोमबार गर्मीले आहात युवालाई पौडीको राहत दिइरहेको थियो। हेर्नुस्, अन्नपूर्णकर्मी सुनिता डंगोलले आफ्नो क्यामरामा कैद गरेका तस्बिरहरू :"
मैत्री बसमै भेटिन थाल्यो विस्फोटक पदार्थदेखि नटबोल्टसम्म,"भैरहवा : देशको विभिन्न स्थानबाट भारत जानेआउने नेपाल भारत मैत्री बसमा तस्करी अझैं रोकिएको छैन। भारतबाट आउने मैत्री बसमा पटक पटक भन्सार छलीका विभिन्न साम्रगी फेला पर्दै आएका छन्। करिब ३ हप्ताअघि मात्रै भारतको नयाँ दिल्लीबाट काठमाडौं जाँदै गरेको नेपाल भारत मैत्री बसमा ठूलो मात्रामा विस्फोट पदार्थ बरामद भएको थियो। गड्डाचौकी नाका हुँदै भित्रिएको ना ५ ख ७२४५ नम्बरको बसलाई कैलालीमा सशस्त्र प्रहरीले चेकजाँच गर्दा विस्फोट पदार्थ फेला परेको थियो।विभिन्न नाकाबाट नेपाल भारत आउने जाने गरेको मैत्री बसलाई दुवै देशमा प्राथमिकता दिँदा उक्त बसमा तस्करी फस्टाएको जानकार बताउँछन्। यी बसमा तस्करी मात्रै होइन मानव बेचबिखनका लागि समेत प्रयोग हुँदै आएको विभिन्न उदाहरणहरु छन्। यस्तै दिल्ली पोखरा चल्ने नेपाल भारत मैत्री बसमा पनि चेकजाँच गर्दा भन्सार छली गरी भित्राइएको अवैध कपडा लगायत साम्रगी बरामद भएको छ।भैरहवा नाकाबाट भित्रिएको ना ६ ख १२८७ नम्बरको मैत्री बसलाई बेलहियास्थित बाइपास इलाकामा चेकजाँच गर्ने क्रममा २ लाख बढी मूल्य बराबरको भन्सार छली गरी भित्राइएको विभिन्न साम्रगी बरामद भएको सशस्त्र प्रहरी बल नेपाल ३८ नम्बर गुल्म, राजश्व तथा सुरक्षा गस्ती डण्डाका प्रमुख प्रहरी नायब उपरीक्षक गोविन्द खातीले जानकारी दिए। उनका अनुसार उक्त बसमा लेडिज सल २ सय९५ थान, ट्रयाकसुट ६८ जोर, लेडिज टप्स सेट ८१ जोर, लेडिज टप्स २ सय १३ पिस, कुर्ता सलवार ८ जोर, साडी ३ थान, जिन्स पाइन्ट ३६ थान, काठ काट्ने मेसिन १ थान, नटबोल्ट १४ केजी रहेको छ। उक्त साम्रगी बसको डिक्की बाहिर नभई व्यवस्थित रुपमा डिक्की भित्र लुकाएर भित्र्याउन खोजिएको थियो । भारतबाट आउने मैत्री बसमा भन्सार छली गरी भित्राइएको हार्डवेयरका साम्रगी, कपडा, मोटर पार्टसलगायत विभिन्न साम्रगी पटक पटक बरामद हुने सस्शत्र प्रहरी बताउँछ। मैत्री बसमा बरामद साम्रगी। तस्बिर : अन्नपूर्ण यस अघि पनि भैरहवा नाकाबाट नेपाल भारत मैत्री बसमा फल्स बटम बनाएर ठूलो परिमाणमा भन्सार छली गरिएका हार्डवेयर र कपडा भित्र्याउन खोज्दा सस्शत्र प्रहरीले बरामद गरेको थियो। यी बसहरुमा भन्सार छली गरिएका विभिन्न साम्रगी लुकाई छिपाई नाकाबाट पटक पटक भित्रिने गरेको डिएसपी खाती बताउँछन्।'हामीले यी बसहरु चेकजाँच गर्दा पटक पटक भन्सार छली गरिएका साम्रगी बरामद गरिहेका हुन्छौँ, उनले भने,' बसमा भन्सार छली गरिएका साम्रगी आउने क्रम रोकिएका छैनन् तर हामीहरुले रोक्ने काम गरिरहेका छौँ।' रकम असुल्दा बढ्यो तस्करी नाकाबाट नेपाल भित्रिने क्रममा उक्त बस चेकजाँचक लागि भन्सार कार्यालयको प्राङगण जाने गर्दछ। तर भन्सार कर्मचारीले राम्ररी चेकजाँच गर्नुको साटो बढी सामान रहेको यात्रु (तस्कार) सँग रकम असुलेपछि तस्करको साम्रगी चेकजाँच नै गर्दैनन्। जसले गर्दा यस्ता बसहरुमा निकै सहज रुपमा तस्करीका विभिन्न साम्रगीहरु भित्रिदै आएका छन्। र, सरकारको राजश्व गुम्दै आएको छ । स्रोतका अनुसार भारतबाट नेपाल भित्रिने बसमा रहेका प्रत्येक यात्रुसँग जनही ५ सय रुपैयाँ असुलेपछि यात्रुका साम्रगी चेकजाँच हुँदैनन्। भन्सार कर्मचारीले चेकजाँच गरी भन्सार गर्नुपर्ने साम्रगीलाई भन्सार गराउनुपर्नेमा असुली गरेर छाडेलगत्तै सशस्त्र प्रहरीले त्यस्ता साम्रगी बरामद गर्छ। यस्ता बसहरुमा सस्शत्र प्रहरीले पटक पटक भन्सार छलीका साम्रगीहरु बरामद गरेपनि भन्सार कर्मचारीले तस्करसँग रकम असुलेको कारण बसमा रहेको अवैध साम्रागीको पत्तो नहुने सरोकारवालाहरु बताउँछन्।"
सर्वोच्चले झिकायो करको फेहरिस्त,"काठमाडौं : सर्वोच्च अदालतले आन्तरिक राजस्व विभाग र ठूला करदाता कार्यालयबाट चारवटा कम्पनीको भ्याट र करसम्बन्धी बरामदी मुचुल्का झिकाएको छ। प्रधानन्यायाधीश चोलेन्द्रशमशेर राणा र बमकुमार श्रेष्ठको संयुक्त इजलासले शंंकर अक्सिजन ग्यास प्रालि, अरुण इन्टरकन्टिनेन्टल ट्रेडर्स, एआईटी प्रालि, भाटभटेनी सुपरमार्केट एन्ड डिपार्टमेन्टल स्टोर्स प्रालिबाट मूल्य अभिवृद्धि कर तथा आयकरको सबै फेहरिस्त झिकाएको हो। उल्लिखित कम्पनीले सेवाग्राही तथा वस्तुका उपभोक्ताबाट उठाएको भ्याट कर कार्यालयमा दाखिला नगरेको पाइएको थियो। भाटभटेनीले आगो लागेर सबै खाता र बिलमा क्षति पुगेको बताएको छ। अरुण इन्टरकन्टिनेन्टल नेपालमा मारुती सुजुकी गाडीको आधिकारिक बिक्रेता हो। चौधरी समूहअन्तर्गतको यो कम्पनीले गाडी बिक्री गरेर उपभोक्ताबाट उठाएको भ्याट कर कार्यालयमा दाखिला नगरी फर्जी कम्पनी खडा गरी गाडी स्टकमा रहेको बताएको थियो। भ्याट उपभोक्तामा अर्थात् वस्तु र सेवा उपभोगको अन्तिम बिन्दुबाट उठाइन्छ। वस्तु बिक्री नभएसम्म भ्याट दाखिला गर्नु पर्दैन। एआईटी प्रालि र शंकर अक्सिजन ग्यास पनि सोही प्रकृतिको विवादमा मुछिएका थिए। उनीहरू आन्तरिक राजस्व विभागले निर्धारण गरेको भ्याट चित्त नबुझेर राजस्व न्यायाधीकरण हुँदै सर्वोच्च अदालतमा मुद्दामा गएका हुन्। सर्वोच्चमा यी चारवटा कम्पनीका १८ मुद्दा विचाराधीन छन्। विभिन्न आर्थिक वर्षको भ्याट र राजस्वसहित करोडौं छली गरेको भन्दै असुलीको निर्णय गरेपछि आन्तरिक राजस्व कार्यालय, राजस्व न्यायाधीकरण हुँदै मुद्दा सर्वोच्चमा पुगेको हो। आन्तरिक राजस्व विभाग र न्यायाधीकरणको निर्णयविरुद्ध यी कम्पनीले सर्वोच्चमा पुनरावेदन गरेका हुन्। विभाग र कम्पनीबीच मूल्य अभिवृद्धि करमा दर्ता भएका, विवरण नबुझाएका, दर्ता भई केही समय विवरण बुझाई त्यसपछि विवरण नबुझाएका र दर्ता भएर हालसम्म विवरण बुझाइरहेका कम्पनी तथा फर्मको फरकफरक विवरण र झुटा बिल बिजकसम्बन्धी विवाद चलिरहेको छ। प्रस्तुत विवादमा अनुसन्धान क्रममा खडा भएका बरामदी मुचुल्का र मुकेश झासमेतको बयानलगायत सम्बद्ध कागजात सम्बन्धित निकायबाट झिकाई आएपछि साथै राखी नियमानुसार पेस गर्नू, सर्वोच्चले आदेशमा भनेको छ। सर्वोच्चले वैशाख १७ गते दिएको आदेश विभागमा पुगिसकेको छ। विभागले करसम्बन्धी अनुसन्धानको सबै विवरण पठाएपछि मात्र सर्वोच्च निष्कर्षमा पुग्नेछ।"
फेरिए सुन लुकाउने तरिका,"काठमाडौं : त्रिभुवन अन्तर्राष्ट्रिय विमानस्थलमा सुरक्षा कडाइपछि सुन तस्करले विभिन्न काइदा अपनाएर सुन तस्करी गर्दै आएका छन्। तस्करले मलद्वारमा लुकाएर मात्रै होइन टाँक बनाएरसमेत तस्करी गर्दै आएको पाइएको छ। शनिबार भारतीय नागरिक सतिककुमार अरोरा तस्करीको सुनसहित पक्राउ परे। उनले भिन्न तरिका अपनाएर सुन तस्करी गरेको पाइयो। सुनलाई सर्टमा लगाउने टाँक आकारको बनाएर उनले आठ सय १५ ग्राम सुन बोकेर ल्याएका थिए। थाई एयरलाइन्सबाट काठमाडौं उत्रिएका अरोराले कपडा सिलाउने मेसिन समेत ल्याएपछि टाँकलाई सुन हो भनेर पत्याउने अवस्था थिएन प्रहरीलाई। तर, तौल जाँच गर्दा शंका लागेपछि भन्सार र प्रहरी टोलीले आरोरालाई पक्राउ गरी टाँकलाई राम्ररी केलाउँदा सुन रहेको रहस्य खुलेको थियो। अरोराको यो तस्करी काइदा देखेर प्रहरी र भन्सारका कर्मचारी समेत चकित परे। विमानस्थल सुरक्षा प्रमुख एसएसपी सन्दिप भण्डारी भन्छन्, कपडा सिलाउने सामाग्री ल्याएको छ। टाँक पनि छ। केही बेर त हामीले शंकाले हेरेनौं। तर तौल गर्दा मेल नखाएपछि अनुसन्धान गर्दा सुन पो रहेछ। विमानस्थल प्रहरीले यसअघि गत चैत २८ गते दुई चिनियाँ नागरिक माओ यिङ्हुवा र झ्याङ झियाङ तीन किलो तीन सय ग्रामसहित पक्राउ परे। उनीहरूले मलद्वार भित्र लुकाएर सुन ल्याएका थिए। प्रहरीले शौच विधिबाट लुकाएर ल्याएको सुन बरामद गरेको थियो। सुनलाई प्लास्टिक र टेपले बाँधेर यिङ्हुवा र झियाङले सुन मलद्वार भित्र लुकाएर ल्याएका थिए। गत चैत २१ मा थाई एयरबाट काठमाडौं उत्रिएका चार भारतीय नागरिकले बाला बनाएर तस्करी गरेको पाँच किलो आठ सय १४ ग्राम सुनसहित पक्राउ परे। विमानस्थल भित्रैको पार्किङमा पुगिसकेका जतिन जैन, सुनिता, बबिता जर्ज र सरिता जैन पक्राउ परेका थिए। उनीहरूले आफैंले बाला लगाएर आएका थिए। उनले बालाको बाहिर कालो पदार्थ लेप लगाएर सुन ल्याएका थिए। प्रहरी बयानमा उनीहरूले बरामद गहना सधैं प्रयोग गर्ने गरेको बताएका थिए। प्रहरी र भन्सारलाई बरामद बाला सुन हो भनेर पत्ता लगाउन दुई घण्टा लागेको थियो। ढिक्का सुन ल्याउँदा सजिलै पक्राउ पर्ने भएपछि तस्करले विभिन्न तरिका अपनाएर सुन ल्याउने गरेको जानकारी एसएसपी भण्डारीले दिए। अहिले हामीले भन्सारसँगको समन्वयमा कसैले नयाँ सामान शंकास्पद तरिकाले ल्याएको अवस्थामा तत्काल बरामद गरेर जाँच गरेपछि मात्रै दिने गरेका छौं, भण्डारीले भने। कतिपय अवस्थामा तस्करीको सुन सम्बन्धित धनीलाई बुझाउन सक्ने आंकलन गरेर विमानस्थल बाहिर पुगेर समेत समातिने गरेको जानकारी भण्डारीले दिए। सुन तस्करले सुटकेशको पांग्रा, जुत्ताको तलुवा, जिब्रो मुनी, पाइन्टमा पेटी घुसार्ने ठाउँमा फल्स बटम बनाएर सुन तस्करी गर्दै आएको घटना प्रहरीले पत्ता लगाइसकेको छ।"
मितेरी पुल मुआब्जा विवाद टुंगियो,"काँकडभिट्टा : झापाको काँकडभिट्टास्थित मेचीनदीमा निर्मार्णाधीन नेपालभारत जोड्ने पुलको मुआब्जा विवाद टुंगिएको छ। नेपाल तर्फको भागमा मुआब्जा विवाद हुँदा एक वर्षदेखि काम रोकिएको थियो। नेपालतर्फको कामनै रोकिएको भन्दै राजनीतिक दल र मेचीनगर नगरपालिकाको पहलमा पुर्जा नभएकालाई पनि घरटहराको मूल्यांकन गर्दै मुआब्जाको व्यवस्था गर्ने निर्णय भएसँगै मुआब्जा समस्या सुल्झिएको हो। पुल निर्माणका लागि नेपालतर्फ अधिग्रहण गरिएका ४४ मध्ये ४ घरको मात्रै लालपूर्जा छ र बाँकी ४० घर पूर्जाविहीन हुँदा मुआब्जा विवाद आएको थियो। पूर्जाविहीन परिवारले मुआब्जा नपाएसम्म ठाउँ नछाड्ने अडान लिएपछि नेपालतर्फको भागमा निर्माण कम्पनीले काम रोकेको थियो। पूर्जा भएका चार जग्गाधनीलाई जमीनको मूल्यांकन गरी यसअघिनै मुआब्जा रकम वितरण गरिएको छ । मुआब्जा निर्धारण समितिको निर्णय अनुसार चार घरलाई १ करोड १७ लाख २० हजार रुपैयाँमध्ये २ लाख ९३ हजार रुपैयाँ मालपोत कार्यालयबाट निर्धारित पूजीँगत लाभकर कट्टी गरेर कुल १ करोड १४ लाख २७ हजार रुपैयाँ वितरण गरिएको मेचीनगर नगरपालिकाले जनाएको छ। यसअघि रकम वितरण नगरी सडकले चारजनाको ४४ धुर जमिन गत वैशाख ३ गते नै सडक डिभिजन दमकको नाममा रजिस्ट्रेसन पास गरिसकेको थियो। पूर्जा भएकालाई मात्र मूल्यांकन गरी रकम तोक्दै मुआब्जा वितरण गर्न थालेपछि पूर्जा नभएका स्थानीय विरोधमा उत्रिएका थिए। लामो समय सम्मको विवादकाबीच पटक पटक भएको छलफल र निर्णयले अहिले पूर्जा नभएकालाई पनि घर टहराको मूल्यांकन गरी मुआब्जा दिने तयारी भएको मेचीनगर नगरपालिका प्रमुख विमल आचार्यले बताए। संघीय सडक सुपरिवेक्षक तथा अनुगमन कार्यालय सडक डिभिजनका प्रमुख श्यामकुमार यादवले बाँकी ४० घरटहराको पनि मूल्यांकन गरी स्थानीय तह र राजनीतिक दलमा भएको सहमति पछि मन्त्रालयमाा मूल्यांकन फाइल पठाएको बताए। सहरी विकास तथा भवन निर्माण कार्यालयले घरटहराको मूल्यांकन गरी सडकलाई प्रतिवेदन बुझाएको थियो । अर्थ मन्त्रालयमा फाइल पठाएका छौं, फाइल सदर हुने वित्तिकै रकम प्राप्त हुने छ र उनिहरुलाई पनि बितरण गर्नेछौ, प्रमुख श्यामकुमार यादवले भने। पूर्जा नभएका ४० घरटहराका लागि करिब एक करोड रकम छुटिन सक्ने उनको अनुमान छ। यता पूर्जा नभएका ४० घर परिवारले घरटहराको मुआब्जा रकम पाउनसाथ स्थान छाड्नमा आफूहरू सहमत भएको बताएका छन्। रकम हातमा परेको छैन, निर्णय भयो भन्ने सुनेका छौं, रकम हातमा परेपछि हामी पुल निर्माणमा अवरोध गर्नेछैनौं स्थानीय प्रदीप लिम्बुले भने। दक्षिण एसिया उपक्षेत्रीय आर्थिक सहयोगसडक सञ्जाल परियोजना (एसएएसईसी) अन्तर्गत एसियाली विकास बैंक (एडीबी) को करिब डेढ अर्ब भारु ऋण सहयोगमा भारतले पुल निर्माण सुरु भएको हो । दुईवर्षअघि तत्कालीन प्रधानमन्त्री शेरबहादुर देउवाको पाँचदिने भारत भ्रमणका क्रममा मेची नदीमा मितेरी पुल निर्माणको सम्झौता भएको थियो। दुई देशका प्रधानमन्त्रीबीच भएको सहमतिपछि भारतले मेची नदीमा २०७४ फागुनबाट पिल्लर गाड्ने काम सुरु गरेको थियो। १५ सय मिटर लम्बाई रहेको पुलसँगै ८ सय २५ मिटरको ६ लेनको अप्रोच रोड पनि बनाउने योजना त्यसमा समेटिएको छ। निर्माणाधिन नयाँ पुलको नेपाल तर्फको एप्रोच रोड हालको पूर्वपश्चिम राजमार्गमा जोडिने छ । भारततर्फभने पानीट्यांकी बजार उत्तरको आकाशे पुलमा जोडिने छ । २०७४ फागुनबाट सुरु भएको पुल निर्मार्णको काम अवरोध नभए २०७७ माघमा सकिने जनाइएको छ ।"
देशैभर कांग्रेस मेला,"काठमाडौं : प्रमुख प्रतिपक्षी दल कांग्रेसले मुलुकभर लोकतन्त्रका लागि कांग्रेस मेला आयोजना गर्ने भएको छ। पार्टीको तीन दिनसम्म चलेको केन्द्रीय नीति, अनुसन्धान तथा प्रशिक्षण प्रतिष्ठानको बैठकले संघ, प्रदेश, जिल्ला, क्षेत्र, पालिका र वडास्तरसम्म कांग्रेस मेला आयोजना गर्ने निर्णय गरेको हो। बैठकले मेलाको मिति भने तोकेको छैन। अहिले प्रतिष्ठानले नीति पारित गरेको हो, प्रतिष्ठानका कार्यकारी निर्देशक पुरुषोत्तम दाहालले भने, मितिसहित कार्यक्रम केही दिनमा सार्वजनिक गरिनेछ। प्रतिष्ठानले संघीय संसद् (प्रतिनिधि सभा र राष्ट्रिय सभा) मा रहेका पार्टीका सांसदका लागि संवाद र प्रशिक्षण कार्यक्रम आयोजना गर्ने भएको छ। त्यस्तै, पार्टीका महाधिवेशन प्रतिनिधिहरूको प्रदेशस्तरीय प्रशिक्षण कार्यक्रम देशका सातवटै प्रदेशमा आयोजना गर्ने निर्णय भएको प्रतिष्ठानका सचिव मुक्ति आचार्यद्वारा जारी विज्ञप्तिमा उल्लेख छ। सातवटै प्रदेशका पार्टीका प्रदेशसभा सदस्यका लागि प्रदेशस्तरीय संवाद र प्रशिक्षण कार्यक्रम आयोजना गरिनेछ, विज्ञप्तिमा भनिएको छ, कांग्रेसबाट विजयी गाउँपालिका अध्यक्ष र उपाध्यक्षहरूको राष्ट्रिय भेला र प्रशिक्षण कार्यक्रम काठमाडौंमा आयोजना हुनेछ। कांग्रेसले नयाँ पुस्तालाई पार्टीप्रति आकर्षित गर्न १३ वर्षदेखि १८ वर्षसम्मका विद्यार्थीलाई पनि प्रशिक्षण गर्ने भएको छ। राष्ट्रियता, लोकतन्त्र, समाजवाद, नेपाली कांग्रेसको इतिहास, लोकतान्त्रिक आन्दोलन, पार्टीको आन्दोलनका क्रममा जीवन उत्सर्ग गर्ने सहिदहरूको जीवनी, नेतृत्वको योगदान, नेपालको परिचय, इतिहास, संस्कृति, सम्पदा आदिको विषयमा जानकारी दिन र कांग्रेसमा नयाँ पुस्तालाई आकर्षण गराउन १३ वर्षदेखि १८ वर्षका विद्यार्थीका लागि र १९ वर्ष देखि २८ वर्षसम्मका उमेर समूहका लागि विशेष कार्यक्रम तर्जुमा गरी सञ्चालन गरिनेछ, विज्ञप्तिमा उल्लेख छ। पार्टीद्वारा घोषित राष्ट्रिय जागरण कार्यक्रमलाई सफल पार्न र यसका लागि सहयोग पुग्ने गरी प्रतिष्ठानका कार्यक्रम समन्वयात्मक रूपमा सञ्चालन गर्ने निर्णय पनि प्रतिष्ठानले गरेको छ। अन्तर्राष्ट्रिय विषयका सम्बन्धमा देशभित्र र देशबाहिरका विज्ञ र प्रतिनिधि सहभागी गराई संवाद, गोष्ठी, छलफल, अन्तरक्रियालगायत कार्यक्रम सञ्चालन गर्नुका साथै पार्टीका सबै क्रियाशील सदस्यका लागि विभिन्न तह र चरणमा प्रशिक्षण कार्यक्रम गरिने प्रतिष्ठानले जनाएको छ।"
गुठीको जग्गामा रजाइँ,"जनकपुरधाम : जनकपुरधाम उपमहानगरपालिका भित्र गुठी संस्थानको ६८ बिघा भन्दा बढी जग्गामा कार्यालयले भाडा नै नबुझाइ उपभोग गरिरहेका छन्। गुठी संस्थान शाखा कार्यालय जनकपुरका अनुसार सरकारी कार्यालय तथा संघसंस्थाले नगरक्षेत्र भित्रका ६८ बिघा १७ कठ्ठा भन्दा बढी जग्गा उपभोग गरेपनि सम्झौता अनुसारका रकम भनेका बुझाएका छैनन्। रकम नबुझाई गुठीको जग्गा उपभोग गर्ने कार्यालयमा सबैभन्दा बढी ३७ बिघा ४ कठ्ठा १४ धुर जग्गा चरण परिक्षण तथा बिउ वृद्धि फारम, धनुषाले उपभोग गरेको छ। त्यसैगरी कृषि विकास शाखा कार्यालय, खाद्य तथा कृषि बजार सेवा कार्यालय, पशुविकास तथा पशु स्वास्थ्य शाखा, जिल्ला शिक्षा कार्यालय, धनुषा जिल्ला अदालत, नेपाल परिवार नियोजन संघ, जिल्ला प्रहरी कार्यालय, अञ्चल प्रहरी कार्यालय, नेपाल रेडक्रस सोसाइटी, सहरी विकास तथा भवन विभाग डिभिजन कार्यालयले गुठी संस्थालाई जग्गा उपभोग गरेबापतको रकम बुझाएका छैनन। त्यसैगरी महिला विकास सेवा केन्द्र, राष्ट्रिय समाचार समिति धनुषा, जिल्ला विकास समिति, मध्यमाञ्चल क्षेत्रीय पशुसेवा तालिम केन्द्र, बाल मन्दिर धनुषा, नेपाल स्काउट, सीताराम गौशाला, खेलकुद परिषद, अतिथी गृह जनकपुर, पुनरावेदन अदालत जनकपुर, जिल्ला वन कार्यालय, सडक विभाग धनुषा, वडाप्रहरी कार्यालय, जनकपुर जेसिस, पुनरावेदन सरकारी वकिल कार्यालय र जिल्ला प्रशासन कार्यालय समेत गुठीकै जग्गा उपभोग गरिराखेका छन्। सरकारी कार्यालयका साथै विभिन्न संघ संस्थाबाट उपभोग गरेको जग्गा २५ बिघा १० कठ्ठा १५ धुरभन्दा बढी छ। जनकपुरका अधिकांश संघसंस्था, दलका पार्टी कार्यालय, धर्मशाला, प्रतिस्ष्ठान, बसपार्क तथा केही विद्यालयसमेत गुठी स्वामित्वकै जग्गामै छन्। गुठीको जग्गामा साविकदेखिनै अतिक्रमण रहेको र बाँकी बक्यौता पनि असुल उपर हुन नसकेको गुठी संस्थान शाखा कार्यालय जनकपुरका प्रमुख मनोज शर्मा बताउँछन्। शर्मा भन्छन्, सरकारी कार्यालय, संघसंस्थाबाट पनि अतिक्रमण भएको छ। अनाधिकृत कब्जा गर्नेमा सरकारी कार्यालय र संघसंस्था छन्। सरकारी कार्यालयले गुठीको जग्गा उपभोग गर्दा त्यसलाई अतिक्रमण मान्ने वा भोग मान्ने त्यस विषयमा स्पष्ट हुनु आवश्यक रहेको धनुषाका प्रमुख जिल्ला अधिकारी प्रदिप कँडेलले बताए। उनी भन्छन्, जिल्ला प्रशासन कार्यालयनै गुठीको जग्गामा छ, त्यसो भए हामीले अतिक्रमण गरेका छौं भनियो भने त्यो अतिरञ्जित हुन्छ। सार्वजनिक सरकारी प्रयोजनको लागि गुठी को होस्, सरकारको होस्, पर्ति एलानी जे जसो भए पनि त्यो राज्यको सम्पत्ति हो भनि बुझ्नु जरुरी हुने प्रजिअ कँडेलको ठम्याई छ। उनी भन्छ्न, अनाधिकृत अतिक्रमण गर्नेलाई तत्कालै खाली गर्न आह्वान गरिसकेका छौं। गुठीको १७ बिघा जग्गा ओगटियो मुठीमा गुठी : जनकपुरमा मठमन्दिरका अर्बौंका जमिन गायब पशुपतिमा गुठीको गोलमाल गुठीमा मुद्दैमुद्दा अख्तियार तातेपछि गुठीका जग्गा खोज्न मन्त्रालयको समिति गुठीको करोडौंको जग्गामा भूमाफियाको चलखेल मालपोतको संलग्नतामा गुठीको जग्गा बिक्री गुठीको भवन जीर्ण थला पर्दै गुठी, सरकारले नै तिरेन मुआब्जा गुठी संस्थान खारेज हुँदै"
सम्बन्धविच्छेद गर्न पञ्चको दबाब,"सिरहा : पतिका तर्फबाट अदालतमा सम्बन्धविच्छेदको मुद्दा चलिरहँदा सिरहा लहान नगरपालिका५ मा जातीय अगुवाले एक महिलालाई १५ लाख ५१ हजार रुपैयाँ लिएर अलग हुन दबाब दिएका छन्। ती महिलालाई सम्बन्धविच्छेद गराउन दबाब दिनेमा सप्तरी सुरुंगा नगरपालिका१० का वडाध्यक्ष छुतहरू मुखिया (सहनी) र सहनी समाजका १४ गाउँका मान्यजन र अगुवा छन्। शनिबारदेखि भेला भएका अगुवाले दीपककी पत्नी ममता सहनीलाई रकम लिएर सम्बन्धविच्छेद गर्न दबाब दिएका हुन्। ममता पतिसँगै बस्न चाहन्छिन्। तर, पत्नीको चरित्र ठीक नरहेको भन्दै दीपक सम्बन्धविच्छेदको अडानमा छन्। ममताका ३ वर्षीया सन्ध्या र ६ महिने शृंखला दुई छोरी छन्। शनिबारदेखि भेला भएका अगुवा छलफलमा दीपकले पत्नीलाई रकम दिन पाँच दिनको समय मागेका छन्। त्यो समय कुर्न अगुवाहरू तयार भएनन्। दीपकका मामा परमेश्वर सहनीले बिहीबारसम्म पैसा तिर्न जिम्मा लिए। दीपकले दिने रकम ममताका छोरीहरूको नाममा बैंकमा राखिदिने अगुवाको भनाइ छ। ममताले तीन वर्षदेखि पतिबाट अनेकांै पीडा खेप्नुपरेको सुनाइन्। न्याय माग्दै छु। तर, मेरो पीडा सुन्ने र पतिसँगै बस्ने व्यवस्था मिलाउन अगुवा तयार छैनन्, उनले भनिन्। छोरीमाथि उनका पति र सासूले पटकपटक आक्रमण गरिरहेको विषयमा प्रहरीलाई जानकारी गराउँदा चासो नलिएको ममताकी आमा अरुणदेवीको आरोप छ। गाउँका अगुवा पनि रकम लिएर अलग हुन दबाब दिँदै आएको उनले सुनाइन्। दीपकको ६ वर्षअघि धनुषा औरही गाउँपालिका३ की ममतासँग बिहे भएको थियो। छोरीको बिहेमा मोटरसाइकल, नगद, सुनचाँदी गरी १० लाखभन्दा बढी दाइजो दिएको अरुणदेवीले बताइन्। बिहे भएको दुई वर्षसम्म सम्बन्ध ठीकै थियो, पहिलो सन्तानका रूपमा छोरी पाए, ममताले भनिन्, दोस्रो पटक गर्भवती भएपछि चेकजाँच गराउँदा छोरी भएको पहिचान भयो। त्यही बेलादेखि दुःख दिन थाले, उनले सुनाइन्। दोस्रो सन्तान गर्भमै हुँदा पति दुःख दिन थालेपछि ममताले लहान नगरपालिकाको न्यायिक समितिमा उजुरी दिएकी थिइन्। समितिमा दुवै पक्षलाई बोलाएर पतिले ममतालाई घरखर्चका लागि प्रतिमहिना १० हजार रुपैयाँ दिने र घरमै राख्नुपर्ने गरी छलफल गरी निर्णय भएको उपमेयर तथा समिति संयोजक सरियार चौधरीले जानकारी दिइन्। त्यसपछि दीकपले पत्नी ममतालाई घर लगे। घर लगेको केही दिनमै दीपकले पत्नीलाई माइत पठाएर अदालतमा सम्बन्धविच्छेदको मुद्दा दर्ता गराएका हुन्। माइतमै छोरीले दोस्रो सन्तान पाएपछि ज्वाइँलाई फोन गरें, अरुणदेवीले भनिन्, आउँछु भनेको ज्वाइँले फोन अफ गरे, पछि आएनन् पनि। छोरीलाई घरमै बस्ने वातावरण मिलाइदिने आग्रह गर्न न्यायिक समितिमा आए। दीपकलाई पटकपटक पत्नीलाई सँगै राख्न आग्रह गरे पनि उनी मान्न तयार नभएको उपमेयर चौधरीले सुनाइन्। अदालतमा मुद्दा दायर भएपछि न्यायिक समिति पनि पछि हटेको छ। अदालतमा मुद्दा चलिरहँदा जातीय अगुवाले छलफल गराएर दबाब सिर्जना गर्नु न्यायसंगत नभएको अधिकारकर्मी सुनीलकुमार साहको भनाइ छ। महिलाले पतिकै घरमा बस्न चाहेको हुँदा समाजको त्यही भूमिका हुनुपर्ने उनको तर्क छ।"
मेयर निजी विद्यालयका लगानीकर्ता,"विराटनगर : निजी विद्यालयले लिँदै आएको मनपरी शुल्क नियन्त्रण गर्न विराटनगर महानगरपालिका असफल भएको छ। स्थानीय सरकार गठन भएको दुई शैक्षिक सत्रसम्म पनि विराटनगर महानगरपालिकाले निजीले लिँदै आएको मनपरी शुल्कमा बन्देज लगाउन नसकेको हो। गत वर्ष आफूखुसी निजीले तोकेको शुल्कलाई समायोजन नगरेर महानगरपालिकाले संस्थागत (निजी) विद्यालयले तोकेको शुल्कमै समर्थन गरेको छ। महानगरको शिक्षा समितिले शैक्षिक सत्र ०७६ मा निजीको शुल्क नबढाउने निर्णय गरेको थियो। तत्कालीन जिल्ला शिक्षा कार्यालय मोरङले ०७३ चैत २४ गते निजी विद्यालयको शुल्क तोकेको थियो। तर, २०७५ मा स्थानीय तहको निर्वाचन भएर जनप्रतिनिधि आए पनि महानगरले निजीको शुल्क निर्धारण नगर्दा आफूखुसी निजीले शुल्क तोकेर अभिभावकसँग लिएको थियो। शुल्क नबढाई ०७५ कै शुल्कलाई समायोजन र नियमन गर्ने महानगरको निर्णयले निजीकै भरणपोषण गरेको अभिभावकले आरोप लगाउँदै आएका छन्। संविधानले नै माध्यमिक तहसम्मको शिक्षा स्थानीय सरकारको अधिकार सूचीमा राखेको छ। तर, महानगरले शुल्कप्रति गृहकार्य नगरी निर्णय गरेको विराटनगरका श्याम थापाले बताए। स्थानीय सरकार गरिब, विपन्न विद्यार्थी र अभिभावकको पक्षमा नभई निजीको भरणपोषणमा लागेको अभिभावक दिनेश कामतले बताए। विराटनगरमा मेयर भीम पराजुली नै निजी विद्यालय सञ्चालक रहेकाले चर्को शुल्कको समायोजन नभएको उनीहरूको आरोप छ। विराटनगरको चर्चित शिक्षादीप स्कुलमा मेयर पराजुलीको लगानी छ। त्यहाँ १२ कक्षासम्म अध्यापन हुँदै आएको छ। महानगरपालिकाभित्रका निजी विद्यालय विभिन्न शीर्षकमा ४० देखि ५० प्रतिशतसम्म वृद्धि गरेर शुल्क असुलिरहेको पाइएको छ। संस्थागत विद्यालयले लिँदै आएको रकम कक्षा १ देखि ५ सम्मलाई १ हजार ३ सयदेखि १ हजार ८ सयसम्म, कक्षा ६ देखि ८ सम्मलाई १ हजार ८ सयदेखि २ हजार ३ सयसम्म र कक्षा ९ र १० को हकमा मासिक २ हजार ३ सयदेखि २ हजार ८ सयसम्म लिन पाउने निर्णय विराटनगर महानगरपालिकाको शिक्षा समितिले गरेको छ। महानगरपालिकाले (ग) वर्गको निजी विद्यालयले मात्र निर्धारण गरेको बताइएको छ। (क) वर्गका निजी विद्यालयले महानगरपालिकाले तोकेको शुल्कको ५० प्रतिशत र (ख) वर्गका विद्यालयले उल्लिखित रकममा २५ प्रतिशतले बढाएर लिन पाउने व्यवस्था गरिएको निजी विद्यालय शुल्क निर्धारण तथा अनुगमन समितिका संयोजक राजेन्द्रप्रसाद ढकालले जानकारी दिए। विराटनगर महानगरपालिकाका (क) वर्गका ७ वटा र (ख) वर्गका १० निजी विद्यालय रहेको महानगर शिक्षा महाशाखाले जनाएको छ।"
प्रश्नपत्र आउट गर्ने थुनामा,"राजविराज : माध्यमिक शिक्षा परिषद् (एसईई) परीक्षाको प्रश्नपत्र बाहिर ल्याउने मुख्य अभियुक्त दुई प्रहरी आइतबारदेखि पुर्पक्षका लागि कारागार चलान भएका छन्। जिल्ला अदालत सिरहाका न्यायाधीश गायत्रीप्रसाद रेग्मीको आदेशमा सप्तरीको राजविराज नगरपालिका १० का २२ वर्षीय ब्रह्मदेव सुनरैत यादव र सप्तरीकै कञ्चनरुप नगरपालिका ६ का २५ वर्षीय दीपेन्द्रकुमार मण्डल कारागारमा थुनामा परेका हुन्। दुबैजना इलाका प्रहरी कार्यालय कल्याणपुर सिरहामा कार्यरत थिए। प्रश्नपत्र सार्वजनिक गरेको आरोपमा पक्राउ परेका राजविराज नगरपालिका१० का विष्णुदेव यादव, अरोजकुमार यादवलाई जनही एक लाख ५० हजार रुपैयाँ धरौटी लिइ तारेखमा रिहा गरिएको अदालतले जनाएको छ। विष्णुदेव प्रहरी जवान ब्रह्मदेवका दाजु हुन्। त्यस्तै खोक्सर प्रवाहा मावि शम्भुनाथका राहत शिक्षक राजविराज १६ बोरियाका मनोज यादव, हनुमाननगर कंकालिनी नगरपालिका १ भारदहका १७ वर्षीय राजेश यादव, सोही ठाउँका १७ वर्षीय उमेश यादव र ताराकान्त इसरसँग जनही एक लाख रुपैयाँ धरौटी लिइ तारेखमा रिहा गर्ने आदेश भएको छ। केन्द्रीय अनुसन्धान ब्युरोले इलाका प्रहरी कार्यालय कल्याणपुर सिरहामा राखिएको प्रश्नपत्र सोही कार्यालयमा कार्यरत प्रहरी जवानद्वय यादव र मण्डलले नै पहिलो पटक बाहिर ल्याएकोले उनीहरूलाई प्रहरी ऐन बमोजिम समेत कारवाही हुने छ। प्रश्नपत्रको समूह र प्रश्न नम्बरसहित हुबहु उत्तर भएको चिटसहित पक्राउ परेका सप्तरी र सिरहाका परीक्षार्थीहरुलाई सोधपुछ गर्दै जाँदा प्रश्नपत्र बाहिर्याउने र आदानप्रदान गर्ने अन्तिम व्यक्तिसम्म पुग्दा मुख्य दोषी प्रहरी नै रहेको फेला परेको हो। प्रहरी दीपेन्द्र एसईईका परीक्षार्थी थिए। सुरक्षार्थ दुई दिन अगाडि नै इप्रका कल्याणपुरमा ल्याइएको एसईईका प्रश्नपत्र उनीहरूले निकालेका थिए। दीपेन्द्रले आफ्नो प्रवेश पत्रमा सँगै कार्यरत प्रहरी ब्रह्मदेवको फोटो टाँस गरी परीक्षा दिन समेत लगाए। नक्कली परीक्षार्थी बनेर परीक्षा दिने ब्रह्मदेव र दीपेन्द्र मिलेर नै कल्याणपुर प्रहरी कार्यालयमा राखिएको प्रश्नपत्रको पोका ब्लेडले चिरेर फोटो खिचेको अनुसन्धानबाट खुलेको केन्द्रीय अनुसन्धान व्युरो (सिआईबी) प्रमुख प्रहरी नायबमहानिरीक्षक निरजबहादुर शाहीले बताए। ब्रह्मदेबले प्रश्नपत्र निकालेर फोटो खिच्ने काम गरिरहँदा दीपेन्द्रले भने बाहिर पाले पहरा दिएका थिए। ब्रह्मदेबलाई यतिले मात्र चित्त नबुझे पछि उनले दाजु बिष्णुदेवलाई इमोमार्फत प्रश्न पठाए जुन उनले शिक्षक रहेका साथी मनोज यादवलाई उपलब्ध गराए। मनोजले सालो नाता पर्ने राजेशलाई दिए जुन उनले सँगै पढने मिल्ने साथी उमेश र उमेशबाट अन्य व्यक्ति हुँदै जिल्लाभरी प्रश्नपत्रको प्रतिलिपि फैलिएको थियो।"
बालुवाटारको जग्गा दर्ता खारेज गर्दै सरकार,"काठमाडौं : सरकारले बालुवाटारको अतिक्रमित जग्गाको दर्ता खारेज गर्ने भएको छ। भूमिव्यवस्था, सहकारी तथा गरिबी निवारणमन्त्री पद्माकुमारी अर्यालले व्यक्तिको नाममा दर्ता भएको बालुवाटारस्थित ललिता निवासको जग्गा खारेजी प्रक्रिया थालिएको जानकारी दिइन्। ४५० कित्ता जग्गा रोक्का गरिसकिएको छ, उनले भनिन्, अब खारेजी प्रक्रिया छ। १५ दिन कित्ता पत्ता लगाउन लाग्यो। छानबिनका लागि सोमबारसम्म म्याद दिएको छु, उनले भनिन्, १७१८ कित्ता अझै पत्ता लगाउन बाँकी छ। ती जग्गाको दर्ता खारेज गरेर सरकारको नाम ल्याइन्छ। ललिता निवासको २८४ रोपनीमध्ये ११३ रोपनी जग्गा विभिन्न व्यक्ति कब्जा गरेको सम्बन्धमा पूर्वसचिव शारदाप्रसाद त्रितालको प्रतिवेदन आएपछि सरकार एक्सनमा आएको हो। ०४९ सालमा मालपोत कार्यालय डिल्लीबजारले काठमाडौंले मिसिल नम्बर १०२४ र १०२५ मार्फत यो जग्गा व्यक्तिका नाममा नामसारी गरेको थियो। यो मिसिल भने सरकारले भेटेको छैन। तत्कालीन मालपोतका कार्मचारीले मिसिल नै गायब पारेका छन्। १०२४ र १०२५ मिसल भेट्टाउन नसकेको मन्त्री अर्यालले स्विकारेका छन्। फाइल पाइएन, पुराना स्रेस्ताबाट जग्गा खोज्ने काम भएको छ, उनले भनिन्। लालपुर्जा भएकै आधारमा मात्रै जग्गाधनी हुन नसक्ने उनले स्पष्ट पारेकी छन्। अथाह सम्पत्ति छ, नाफाका निमित्त विभिन्न प्रपञ्च गरेर सरकारी तथा सार्वजनिक जग्गा आफ्नो बनाएका छन्, उनले भनिन्, पुर्जा बनाउँदैमा उसको जग्गा हुनै सक्दैन। एकएक स्रोत हेरिन्छ। बालुवाटारको जग्गाको खोजबिनका लागि छानबिन टोली द्रुतगतिमा काम गरिएको छ। मन्त्री अर्यालका अनुसार छानबिन टोली वास्तविक जग्गाधनी, वास्तविक मोही र बीचमा मोही खडा भएको खोजबिन भइरहेको छ। उनका अनुसार बालुवाटारको जग्गाबाट विभिन्न व्यक्तिले बैंकबाट २ अर्ब ६४ करोड ७५ लाख ऋण झिकिसकेका छन्। मन्त्री अर्यालले सरकारको नीति तथा कार्यक्रममा नै एक वर्षभित्र अतिक्रमित सरकारी तथा सार्वजनिक जग्गा फिर्ता गरिसक्ने घोषणाअनुसार काम थालिएको बताइन्। सरकारी सार्वजनिक जग्गा, जुन अतिक्रमण भएको छ, फिर्ता गराउने सरकारको प्रयास हो, उनले भनिन्, नीति तथा कार्यक्रममै महत्वका साथ भनेका पनि छौं, एक वर्षभित्र फिर्ता गराउने प्रतिबद्धता गरेका छौं। सहज छैन, जटिलता छन् तर गर्छौं। उनले सडकका छेउ र नदीकिनार अतिक्रमण भएका धेरै पाइएको बताइन्। उनका अनुसार धोबीखोलामा पनि साँच्चैका धेरै सुकुम्बासी छैनन्। त्यो पनि हेरेका छौं। उनले धोबीखोलाबाटै अतिक्रमितलाई हटाउन सुरु गर्ने संकेत गरेकी छन्। सफ्टवयरमार्फत जग्गा विवरण अभिलेख राख्ने प्रणाली विकास भइरहेको उनले बताइन्। उनले कुल जग्गाको २७ प्रतिशत मात्र जग्गा नापी भएको जानकारी दिइन्। उनले पूरै जग्गाको पुनः नापी गरेर पुर्जा दिनुपर्ने बताएकी छन्। उनले वन क्षेत्रको जग्गा यकिन भएको स्पष्ट पारिन्। १२ दिनमै आयोग मन्त्री अर्यालले एकदुई दिनभित्रै आयोग बन्ने जानकारी दिएकी छन्। सार्वजनिक तथा सरकारी जग्गा खोजबिन गर्न आयोग बन्ने अन्तिम अवस्था रहेको उनको भनाइ छ। आयोग क्याबिनेट लान मात्र बाँकी छ, उनले भनिन्, एकदुई दिनभित्रै आयोग बन्छ। आयोग पूर्वन्यायाधीशको संयोजकत्वमा बन्नेछ। आयोगले देशभरका सार्वजनिक जग्गाका क्षेत्रफल, कति अतिक्रमित भए त्यसको खोजी गर्नेछ। अदालतले व्यक्तिको नाम गरेको जनकपुरको रेलवे कम्पनीको हजार बिघा जग्गा सरकारले फिर्ता लिएको छ। अदालतले व्यक्तिको नाममा दर्ता गराएको हजार बिघा सरकारले फिर्ता गरिसकेको मन्त्री अर्यालले बताइन्। जनकपुरजयनगर रेलवेको यो जग्गा सरकारले रेलवे कम्पनीको नाममा फिर्ता ल्याएर दर्ता पनि गरिसकेको उनले जानकारी दिइन्। उनले तारा गाउँ विकास समितिको जग्गा छानबिनका लागि अख्तियार दुरुपयोग अनुसन्धान आयोगमा पठाइएको बताइन्। बालुवाटारको जग्गा रोक्का नवलपरासीको जग्गा बेचेर बालुवाटारमा किनेको विष्णु पौडेलको दाबी नेकपाको सचिवालय बैठक बालुवाटारमा, पोलिटब्यूरो गठन मुख्य एजेन्डा"

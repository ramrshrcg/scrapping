शीर्षक,विवरण
अवैतनिक दूतको औचित्य,"सरकारले विदेशस्थित अवैतनिक दूतलाई सक्रिय बनाउने अभियान थालेको छ। अभियानअन्तर्गत काठमाडांैको पाँचतारे होटेलमा दुईदिने सम्मेलन गरियो। अवैतनिक दूत भेलामा राजनीतिक अवस्था, पर्यटन प्रवद्र्धन, व्यापार वृद्धि र विदेशमा रहेका नेपालीका विषयमा केन्द्रित रहेर छलफल भएको थियो। विभिन्न ३९ मुलुकमा नेपालका ६३ अवैतनिक दूत छन् र भेलामा आधाभन्दा कम सहभागी थिए। सम्मेलन गर्नु राम्रो हो, तर सम्मेलनअघिको तयारी र उपस्थितिबारे अध्ययन गर्नुपथ्र्यो। पछिल्लो समय अवैतनिक दूतमा गैरआवासीय नेपाली नियुक्त हुने क्रम बढ्दो छ। नेताहरूकोे निकटता र भ्रमणका क्रममा पुर्याएको आतिथ्यता बदलामा १० जना गैरआवासीय नेपालीलाई अवैतनिक दूत बन्ने अवसर मिलेको छ। ती अवैतनिक दूतको बाह्य मुलुकमा त्यहाँको सरकार र व्यापारिक समुदायसँगको पहुँच के होला ? एकाधबाहेक अवैतनिक दूतले त्यस्तो पदीय हैसियत राख्न सकेको पाइँदैन। भेलामा खासै उत्साह देखिएन। छोटो समयको तयारी र पर्याप्त सूचनाका आधारमा कार्यक्रम हुन नसक्दा परराष्ट्र प्रशासन चुकेको स्पष्ट हुन्छ। हुन त, पछिल्लो समय अवैतनिक दूत नियुक्त गर्ने प्रक्रिया गलत छ। भेलामा अधिकतम नेपाली सहभागी भए। एक सय ६६ मुलुकसँग नेपालको कूटनीतिक सम्बन्ध छ। प्रत्यक्ष कूटनीतिक उपस्थिति हुन नसक्ने स्थानमा अवैतनिक दूत नियुक्त गरिन्छ। तर दूतावासबाट केही घन्टा दूरीका सहरमा पनि अवैतनिक दूत नियुक्त गरिनु विडम्बना हो। त्यो पनि गैरआवासीय नेपालीलाई अवैतनिक बनाउँदै जाने र यस्ता भेलामा उनीहरूकै सहभागिता बढ्नुले यसको गरिमा घटेको छ। यस्ता सम्मेलन उनीहरूका लागि होलिडे मात्र बनेको आभास हुन्छ। विदेशमा रहेका अवैतनिक दूत, त्यहाँ रहेका राजदूत वा त्यो मुलुक हेर्ने सम्बन्धित अर्को मुलुकको राजदूतमातहत रहने गर्छन्। उनीहरूलाई छुट्टै कार्यादेश पनि तोकिएको छ। सरकारले अवैतनिक दूतहरूले दूतावासमात्र नभएर सीधै मन्त्रालयअन्र्तगत बनाउने झैं गरी सम्मेलन गरेको देखिन्छ। पर्यटन प्रवद्र्धन गर्न भने यस्तो सम्मेलन उपयोगी हुन सक्छ। सरकारले बुझ्नुपर्ने विषय के हो भने जो व्यक्ति नेपालको अवैतनिक दूत बनेका छन्, उसले नेपाल नबुझी सोझै नाम सुनेको भरमा अवैतनिक बनेका हुँदैनन्। अवैतनिक दूत पनि राजदूत झैं त्यो सहर वा स्थानीय सरकारले पत्याएको र राजदूतले रुचाएको व्यक्तिमात्र हुनसक्छ। अन्ततः नियुक्तिको स्वीकृत मन्त्रिपरिषद्बाटै हुने भएकाले यसतर्फ सरकारको ध्यान जानुपर्छ। विदेशमा मात्र होइन नेपालमा पनि बाह्य मुलुकका अवैतनिक दूत छन्। नेपालमा रहेका ३५ भन्दा बढी अवैतनिक दूतलाई पनि मुलुकका लागि सक्रिय तुल्याउनु आवश्यक छ। यतिखेरसम्म उनीहरू कूटनीतिज्ञ झैं निलो प्लेटको गाडी सयरमै सीमित छन्। विदेशमा रहेका नेपाली अवैतनिक दूतले नेपालकै लागि काम गर्छन् भने यहाँ रहने विदेशी अवैतनिकले सम्बन्धित मुलुकको हितमा बढी काम गर्छन्। तर नेपाली नै त्यस्ता अवैतनिक दूत रहेकाले उनीहरूलाई नेपालको हितमा काम गर्न सरकारले यहाँ आग्रह गरिरहेको भए पनि खासै उपलब्धि हात परेको छैन। यहाँ सरकारले अवैतनिक दूतहरूलाई केही कूटनीतिक सुविधासमेत उपलब्ध गराएको छ। विदेशमा रहेकाले त्यो सुविधा त्यहाँको सरकारबाट पाउँदैनन्। अन्तर्राष्ट्रिय विमानस्थलमा विशिष्ठ कक्ष, कूटनीतिक नम्बर प्लेट, सिंहदरबार प्रवेश र विशिष्ठ भेटघाटमा समेत उपस्थितिलगायतका सुविधा नेपालमा रहेका अवैतनिकले पाएका छन्। तर बाह्य मुलुकमा त्यसरी सुविधा पाउँदैनन् र त्यो भियना कन्भेन्सनले पनि सम्बोधन गर्दैन। अवैतनिक पद भनेकै सेवा दिने पद भएकाले त्यहीरूपमा परिभाषित गर्नुपर्छ। दुईपक्षीय सम्बन्ध विस्तारमा के गर्न सकिन्छ भनी थप व्यवस्थित गर्नेबाहेक यस्तो प्रोत्साहन खासै आवश्यक देखिँदैन। ठूला व्यापारी, कमिसन एजेन्ट तथा राजनीतिक सम्बन्ध उच्च रहेका व्यक्ति अवैतनिक दूत बन्ने गरेका छन्। यसरी हेर्दा तिनलाई सामाजिक प्रतिष्ठाभन्दा पनि गैरआवासीय नेपालीमाझ फुर्ति लगाउननिम्ति अवैतनिक दूत नियुक्त गर्नु कूटनीतिक भूल हो। यसमा सरकारले गहिरिएर अध्ययन गर्नु जरुरी छ।"
किशोरीलाई कुटेको भिडियो भाइरल भएपछि कथित धर्तीमाता पक्राउ,काठमाडौं : आफूलाई धर्तीमाता बताउने गुल्मी घर भएर बुटवल बस्ने विष्णु कुँवरलाई प्रहरीले पक्राउ गरेको छ। गत साता भद्रकाली मन्दिरमा एक किशोरीमाथि अभद्र व्यवहार र कुटपिट गरेकी कुँवरलाई शुक्रबार बिहान बालाजुबाट प्रहरीले नियन्त्रणमा लिएको हो। कुँवरले युवतीमाथि कुटपिट गरेको दृश्य सामाजिक सञ्जालमा भाइरल भएको थियो। कुँवरले युवतीमाथि कुटपिट गर्दा हेरेर बसेका दुई प्रहरीलाई विभागीय कारबाही हुने भएको छ। महानगरीय प्रहरी परिसर टेकुको हिसरातमा राखिएकी कुँवरले आफूलाई प्रहरीले घोर अन्याय गरेको भन्दै आक्रोश पोखेकी थिइन्।
"जहाजमा बम भेटियो, तर (फाेटाे फिचर)","तस्बिर : दिपेन श्रेष्ठ काठमाडौं : घडीले दिउँसोको ३ बजाएको थियो। त्रिभुवन अन्तराष्ट्रिय विमानस्थल (एलोन विमानस्थल) को कन्ट्रोल रुममा इएक्सई १२४ विमानमा बम राखेको खबर प्राप्त हुन्छ। ३ बजेर २० मिनेट जाँदा इएक्सई १२४ धावनमार्गबाट घिसारेर नवनिर्मित रिमोर्ट पार्किङ एरियामा ल्याइन्छ। जहाजमा बम भएको खबर भाइरल हुन नपाउँदै सुरक्षा निकाय, कर्मचारी र पत्रकारको हुल बाक्लिकेको थियो। नेपाल नागरिक उड्डयन प्राधिकरणकी उपप्रबन्धक सुनिता भारद्वाजले माइकिङ गर्दै भनिन्, इएक्सइ १२४ विमानमा बम राखिएको खबर प्राप्त भएको छ। वारुण नियन्त्रण, नेपाली सेना, नेपाल प्रहरी, एम्वुलेन्स र बम डिस्पोजल टोली आउँदैछ। तपाईहरु पनि सहयोग गर्नुहोस्। जहाजपछि एभिएसन रेस्क्यु एन्ड फायर सर्भिसको दुई वटा गाडी, एम्बुलेन्स र सेनाको गाडी पनि पछिपछि थिए। विमानलाई पार्किङ क्षेत्रमा पुर्याउने वित्तिकै प्रहरीको टोलीले सुरक्षित घेरा बनाउँछ। उपस्थित प्रत्यक्षदर्शीलाई सुरक्षित धेरा बाहिर जान प्रहरीले निर्देशन दिन्छ। यात्रुलाई बाहिर निकाल्न भर्याङ बोकेको गाडी विमानमा जोडिन्छ। यात्रु सम्भावित घटना हुन सक्ने आंकलन गरी तछाड मछाड गरी भागदौडमा व्यस्त छन्। यात्रुलाई मेडिकल परीक्षण गर्ने स्थानमा पुग्न भारद्वाज सूचना जारी गर्छिन्। विमानमा एक सय ७ जना सवार छन्। विमान चालक दलका सदस्य ११ छन्। विदेशी ७७ र ३० जना नेपाली छन्। ७० प्रतिशत यात्रु सकुशल बाहिर निस्केको एक क्षण नबित्दै ठूलो आवाजसहित विमानमा विष्फोट हुन्छ। जहाज वरिपरी कालो धुँवाको मुस्लो नै मुस्लो देखापर्छ। त्यो बेला उपस्थित व्यक्तिमा झन ठूला भागदौड मच्चिन्छ। पार्किङमा खडा गरिएका दमकलले धुँवा निस्किएको स्थानमा पानीको फोहोराले हान्छ। रेसक्यु टिम विमानभित्र पसेर यात्रुलाई उद्दारमा खट्टिको देखिन्छ। यात्रुलाई सुरक्षित रुपमा विमानबाट बाहिर निकालेपछि विमानमा थप बम हुन सक्ने आशंकामा कुकुरबाट प्लेनको निरिक्षण गरिन्छ। निकालिएका यात्रुमध्ये गम्भीर घाइते भएकालाई एम्बुलेन्स र हेलिकप्टरको सहयोगमा विभिन्न अस्पतालमा लैजाने व्यवस्था गरिएको थियो। करिब ४० मिनेटको अवधिमा सम्पूर्ण यात्रुलाई उद्दार गर्न रेस्क्यु टिम सफल भएको थियो। माथिका दृश्य हेर्दा साँच्चिकै लाग्ने भएपनि यर्थाथमा जहाज र यात्रुलाई कसरी उद्दार गर्ने विषयमा अभ्यास गरिएको थियो। ४ बजे प्राधिकरणका उपनिर्देशक उत्सव खरेल पत्रकार सम्मेलनका लागि उपस्थित हुन्छन्। उनले दुर्घटनामा परेको जहाज र मानवीय क्षतिबारेमा जानकारी गराउँछन्। यो विमानस्थल संकटकालीन योजना अभ्यास गर्नुपर्ने अन्तराष्ट्रिय नागरिक उड्डयन संगठनको मापदण्ड अनुसार गरिने योजनावद्ध नियमित अभ्यास मात्रै हो, खरेलले जानकारी गराउँदै भने। दुईवर्ष अघि पनि विमानस्थलमा यस्तै अभ्यास गरिएको थियो। यो अभ्यासले आकस्मिक अवस्थामा कसरी उद्दार गर्ने भनेर पूर्व तयारी गरिन्छ।"
करको दायरा हटाउन माग गर्दै सिरहाका कानुन व्यवसायीले थाले आन्दोलन,"सिरहा : आफूहरुलाई अनिवार्य मुल्य अभिवृद्धि करको दायरामा ल्याएको विरोधमा सिरहा जिल्ला अदालतमा कार्यरत कानुन व्यवसायीहरुले आन्दोलन गरेका छन् । करको दायराको व्यवस्था हटाउनुपर्ने भन्दै उनीहरुले शुक्रबारदेखि तीन दिनसम्म अदालतको बेञ्च बहिष्कार गरेका छन् । नेपाल बार एसोसिएशन जिल्ला अदालत बार एकाइ सिरहाको बिहीबार साँझ बसेको बैठकमा आर्थिक वर्ष २०७६७७ देखि कानुनी परामर्श सेवालाई अनिवार्य मुल्य अभिभृद्धि कर (भ्याट) को दायरामा राख्ने निर्णय भएको थियो । तर यहाँका कानुन व्यवसायीले यस्तो व्यवस्थालाई खारेज गर्नुपर्ने माग गर्दै तीन दिनका लागि अदालतको बेञ्च बहिष्कार गर्ने चेतावनी दिएका हुन् । सिरहा बारका अध्यक्ष अधिवक्ता रामस्वरुप चौधरीद्वारा हस्ताक्षरित विज्ञप्तिमा कानुनी सेवालाई सरल, सहज र सुलभ बनाउनुपर्ने वर्तमान अवस्थामा कानुनी परामर्श सेवालाई अनिवार्य मुल्य अभिबृद्धि करको दायरामा राख्दा यसले जटिलता र महंगी बढाउने उल्लेख गर्दै उक्त व्यवस्थालाई खारेज गर्न दवावस्वरुप सिरहा जिल्ला अदालतको बेञ्च बहिष्कार गरेको जनाइएको छ ।"
कथित धर्तीमाता पक्राउ पर्दा प्रहरी हवल्दार नै काप्न थालेपछि,"काठमाडौं : आफूलाई धर्तीमाता बताउने गुल्मी घर भएर बुटवल बस्ने विष्णु कुँवरलाई प्रहरीले पक्राउ गरेको छ। गत साता भद्रकाली मन्दिरमा एक किशोरीमाथि अभद्र व्यवहार र कुटपिट गरेकी कुँवरलाई शुक्रबार बिहान बालाजुबाट प्रहरीले नियन्त्रणमा लिएको हो। कुँवरले युवतीमाथि कुटपिट गरेको दृश्य सामाजिक सञ्जालमा भाइरल भएको थियो। कुँवरले युवतीमाथि कुटपिट गर्दा हेरेर बसेका दुई प्रहरीलाई विभागीय कारबाही हुने भएको छ। महानगरीय प्रहरी परिसर टेकुको हिसरातमा राखिएकी कुँवरले आफूलाई प्रहरीले घोर अन्याय गरेको भन्दै आक्रोश पोखेकी छन्। प्रहरीले उनीमाथि अनुसन्धान सुरु भएको बताएको छ। महिला हवल्दारलाई नै काम छुटेपछि शुक्रबार कथित धर्तीमातालाई प्रहरीले सार्वजनिक गर्ने तयारी गरिरहेको थियो। तर, भिडियोमा किशोरीमाथि कुटपिट हुँदा देखिएकी हवल्दार एकाएक काप्न थालिन्। भर्खरै काठमाडौं दरबन्दी भएर आएकी महिला हवल्दार पूजापाठका लागि भद्रकाली पुगेका बेला कथित धर्तीमाता कुँवरलाई देखेकी थिइन्। ती हवल्दार र कुँवरबीच पहिल्यै चिनजान र भेटघाट हुँदै आएको खुलेको छ। भिडियोमा हवल्दारकै सामु किशोरीमाथि निर्घात कुटपिट हुँदा मुकदर्शक भएर बसेपछि उनलाई विभागीय कारबाही गर्ने निर्णय प्रहरीले लिइसकेको छ। अनुसन्धानका लागि काठमाडौं परिसर झिकाइएकी हवल्दार शुक्रबार एकाएक काप्न थालेपछि प्रहरी चकित पर्यो। लगत्तै ति हवल्दारलाई उनको दरबन्दी भएको महानगरीय प्रहरी वृत्त महाराजगञ्ज पुर्याइयो। प्रहरी स्रोतका अनुसार ति हवल्दार मानसिक रुपमा विक्षिप्त छन्। प्रहरी स्रोतका अनुसार ति हवल्दार धर्ममा बढी आस्था राख्छिन्। त्यही आस्थाकै आधारमा उनले कथित मातालाई पटकपटक भेटेको देखिन्छ। शुक्रबार बिहान प्रहरीले मातालाई पक्राउ गरेर ल्याएको देखेपछि आफूलाई देउता चढेको भन्दै ति हवल्दार काप्न थालेकी थिइन्। काप्ने र बरबरराउने गरेपछि तत्कालै परिसरबाट महाराजगञ्ज पठाइएको थियो। महानगरीय प्रहरी परिसर टेकुका प्रवक्ता डीएसपी होविन्द्र बोगटीका अनुसार हवल्दारमा अचानक देखिएको फरक रुपबारे समेत अनुसन्धान सुरु भएको छ। हवल्दारको नाम भने गाेप्य राखिएकाे छ । किशोरीलाई कुटेको भिडियो भाइरल भएपछि कथित धर्तीमाता पक्राउ"
लमजुङमा तीन जनाले ल्याए जीपीए ४,"बेंसीसहर : लमजुङबाट एसईई परीक्षामा सहभागीमध्ये तीनजनाले जीपीए ४ ल्याएका छन्। मस्र्याङदी गाउँपालिका ३ खुदीस्थित हिमचुली आवसीय माध्यमिक विद्यालयकी रचना सुयेल र फ्युचर स्टार आवासीय मावि सिउँडीबार, भोटेओडारका आशिष रानाभाटले बराबर ३ दशमलव ९५ जीपीए ल्याएका छन्। हिमचुली आवासिय माविका प्रिन्सिपल रामचन्द्र भण्डारीका अनुसार रचनाले नेपाली विषयबाहेक सबै विषयमा ४ जीपीए ल्याएकी छन्। नेपालीमा भने ३ दशमलव ६ जीपीए आएको छ। रचनाकी आमा निर्मला थापाले छोरीले जिल्लामै धेरै जीपीए ल्याएको खबरले खुशी मिलेको बताइन्। फ्युचर स्टार आवासीय मावि सिउँडीबारका आशिष रानाभाटले ३ दशमलव ९५ जीपीए ल्याएको विद्यालयका निर्देशक बाबुराम पौडेलले बताए। सामुदायिकतर्फ जनकल्याण माविउदीपुरका शिशिर अधिकारीले ३ दशमलव ९० जीपीए ल्याएका छन्। अधिकारी मेहेनेती र लगनशील विद्यार्थी भएकाले धेरै अंक ल्याउन सफल भएको र यसले विद्यालय परिवार गौरवान्वित भएको विद्यालयका प्रधानाध्यापक सूर्यबहादुर अधिकारीले बताए। युनिभर्सल एकेडेमी बेंसीसहरका निशान रावतले ३ दशमलव ९० जीपीए ल्याएका छन्। यसैगरी, ल्याण्डस्टार आवासीय मावि बेंसीसहरका शैलेष पौडेलले ३ दशमलव ९० जीपीए ल्याएका छन्। अर्थली प्याराडाइज आवासीय माविका प्रिन्सिपल उद्धव घिमिरेले गणित विषयमा प्राक्टिकलको नम्बर जोडेर आएको र एच्छिक दोस्रो वातावरण विज्ञान विषयको परीक्षाफल नजोडिकन विद्यार्थीको जीपीए तयार भएकाले परीक्षाफलले भ्रम पैदा गरेको बताए। शिक्षा विकास तथा समन्वय इकाई लमजुङका अनुसार यस वर्ष सामुदायिक ७९ र निजी २१ गरी १ सय विद्यालयका २ हजार ९ सय ९० परीक्षार्थीले एसईई परीक्षाको प्रवेशपत्र लिएका थिए। यसमा १ हजार ६ सय १४ छात्रा र १हजार ३ सय ७६ छात्र थिए। ग्रेड वृद्धिका लागि ३० जना परीक्षार्थी सहभागी भएका थिए। जिल्लामा १८ परीक्षा केन्द्रबाट परीक्षा सञ्चालन गरिएको थियो।"
नोवेलका ४ विद्यार्थीले ल्याए जीपीए ४,"काठमाडौं : नयाँ बानेश्वरस्थित नोवेल एकेडेमीमा अध्ययनरत चार विद्यार्थीले एसईई परीक्षामा जीपीए ४ ल्याएका छन्। कृपेश पौडेल, सोनिका थापा, सिद्धान्त श्रेष्ठ र शिशिर खनालले जीपीए ४ ल्याएका हुन्। आफूले नियमित समय तालिका बनाएर अध्ययन गरेका कारण उत्कृष्ट नतिजा प्राप्त गरेको कृपेशले बताए। विज्ञान संकाय पढेर सूचना प्रविधिको क्षेत्रमा करिअर बनाउने योजना उनले बनाएका छन्। भक्तपुर बस्दै आएका थिए। उनका बुवा पूर्वसरकरी कर्मचारी हुन्। त्यस्तै सोनिकाले अध्ययनमा आफ्नो अथक मेहेनत र शिक्षकको सहयोगका कारण उत्कृष्ट हुन सकेको बताइन्। शिक्षकले घोकेर भन्दा बुझेर पढ्ने बानी लगाइदिएका कारण आफ्नो अध्ययन राम्रो भएको उनले अनुभव छ। मेडिकल क्षेत्रमा आफ्ने करिअर बनाउने सोनिकाको सोच छ। उनको परिवारले व्यापार व्यवसाय गर्दै आएको छ। जीपीए ४ ल्याएका नोवेल एकेडेमीका अर्का विद्यार्थी हुन् सिद्धान्त। समयको सही सदुपयोग गर्दा आफू एसईईमा उत्कृष्ट हुन पुगेको उनको बुझाइ छ। यसको श्रेय उनी आफ्नो स्कुलका शिक्षक तथा साथीलाई दिन चाहन्छन्। शिशिरले पनि स्कुलको राम्रो शैक्षिक वातावरण र आफ्नो मेहेनत तथा लगनशीलताले एसईईमा उत्कृष्ट हुन पुगेको बताए। मैले समयको ख्याल गरेर पढ्ने गरेको थिएँ, उनले भने, त्यसैले पनि मेरो रिजल्ट राम्रो भयो।"
पाँच वर्षमुनिका बालिकालाई बचत खाता !,"डोल्पा : त्रिपुरासुन्दरी नगरपालिकाले पाँच वर्षमुनिका छोरीको जीवन रक्षाका लागि बचत खाता खोलिदिने भएको छ। तेस्रो नगरसभाले ५ वर्षमुनिका बालिकाको बचत खाता खोल्ने नीति पारित गरेको हो। बालबालिकाको अधिकार सुनिश्चत गर्न पाँच वर्षमुनिका बालिकाको बचत खाता सञ्चाल गर्न लागिएको नगरपालिकाले जनाएको छ। महिला, अपांगता भएका र ज्येष्ठ नागरिकको अधिकार सुनिश्चित गर्न महिला तथा लैगिंक हिंसाको न्यूनिकरण गर्नका लागि नगरपालिकाले यो योजना ल्याएको हो। नगरपालिका भित्रका बालिकालाई एक हजार अनुदान दिन २ लाख ३६ हजार रकम विनियोजन भएको छ। यस्तै, नगरपालिकाले तेस्रो नगरसभाबाट आर्थिक वर्ष ०७६०७७ का लागि ३३ करोड ९२ लाख २८ हजार ८६ रुपैयाँको बजेट ल्याएको छ। उक्त बजेटमध्ये सर्सत अनुदानतर्फ १६ करोड ३२ लाख, आन्तरिक स्रोत एक करोड ३३ लाख ९३ हजार एक सयसहित अन्य ६ शीर्षकमा विनियोजन गरेको हो।"
ग्रीनहाउस परिसरमा उपराष्ट्रपतिको श्रम (तस्बिर),काठमाडौं : उपराष्ट्रपति नन्दबहादुर पुन पासाङ ग्रीनहाउस परिसरको सरसफाईमा सहभागी भएका छन्। पुनले शुक्रबार बिहान उपराष्ट्रपतिको भवन र ग्रीनहाउस परिसर सहयोगी र सुरक्षाकर्मीको साथमा सरसफाई गरेका हुन्। उपराष्ट्रपति पुनले महिनामा एक दिन श्रममा खट्ने बताएका छन्। सोही अनुसार शुक्रबार ग्रीनहाउस परिसरमा श्रम गरेको उपराष्ट्रपति कार्यालयले जनाएको छ। तस्बिर सौजन्य : उपराष्ट्रपतिको निजी सचिवालय
भिरबाट खसेर मृत्यु,मुगु : मुगुम कार्मारोङ्ग गाउँपालिका७ मह गाउँको रुद्धीपानी भन्ने स्थानको भिरबाट खसेर एक जनाको मृत्यु भएको छ। छाँयानाथ रारा नगरपालिका१२ लुम्स गाउँका ४२ वर्षीय उमाकान्त ऐडी मह गाउँको योजनाको सिमेन्ट आफ्ना खच्चडमा ढुवानी गराए जाँदै गर्दा सोही गाँउपालिका७ रुद्धिपानी भन्ने स्थानको भिरबाट खसेका थिए। उनको घटनास्थलमै मृत्यु भएको पुलु प्रहरी चौकीका लक्ष्मण अधिकारीले जानकारी दिए। उनको शव बाटोबाट एक हजार पाँच सय मिटर तल भेटिएको थियो। उनी सोही गाउँपालिकाको ढुंगेधारामा होटल गर्दै आएका थिए। एडीको शव पोस्टमार्टमका लागि जिल्ला अस्पतालमा ल्याइएको छ। पोस्टमार्टमपछि मात्र शव परिवारलाई बुझाइने प्रहरीले बताएको छ।
मदरसामा भ्रष्टाचार,काठमाडौं : ज्याउल हल आधारभूत विद्यालय (मदरसा) सुनसरीका तत्कालीन व्यवस्थापन समितिका अध्यक्ष इसुन मियाँ र प्रधानाध्यापक कुरचलाल चौधरीविरुद्ध विशेष अदालतमा मुद्दा दर्ता भएको छ । शौचालय निर्माण र छात्रवृतिको प्राप्त अनुदान रकममध्ये चार लाख ६० हजार हिनामिना गरेको आरोपमा अख्तियारले मुद्दा हालेको हो । चाँदवेला हाल इनरूवा नगरपालिका ७ मा रहेको यो मदर्शाका लागि जिल्ला शिक्षा कार्यालयबाट प्राप्त अनुदान रकमको लेखा परीक्षण समेत नगराई बमोजिम सजाय मागदाबी गरी विशेष अदालत आरोपपत्र दायर गरिएको छ ।
लिफ्ट दिएर ट्रकभित्रै बलात्कार : चालक र सहचालक पक्राउ,"दमौली : नारायणगढका लागि बस नभेटेपछि लिफ्ट मागेकी एक महिलालाई ट्रकका चालक र सह चालकले सवारीभित्रै बलात्कार गरेका छन्। बुधबार साँझ नवलपरासी बर्दघाट सुस्ता पूर्वबाट दमौली आउँदै गरेको ना १ क ४३४९ नम्बरको ट्रकमा चढेकी ३० वर्षीया महिलालाई ट्रक भित्रै बलात्कारको अभियोगमा चालक र सह चालक दुवै पक्राउ परेका छन्। ट्रकका चालक मोरङ ऊर्लाबारी नगरपालिका ३ सूर्यचोकका ३० वर्षीय चालक विमल ढकाल र सहचालक ३२ वर्षीय गोपाल भण्डारीविरुद्ध जर्बजस्ती करणी मुद्दामा अनुसन्धानका लागि तनहुँ अदालतबाट अनुमति लिएर हिरासतमा राखिएको प्रहरी नायब उपरीक्षक लिलाराज लामिछानेले जानकारी दिए। प्रहरीका अनुसार नारायणगढ आफन्तकहाँ जान लागेकी ती महिलाले बस नभेटेपछि ट्रकसँग लिफ्ट मागेकी थिइन्। तर करिब दुई घण्टामा नारायणगढ पुगेको ट्रकबाट झर्न नदिएर आफूलाई जर्बजस्ती ट्रकमै बलात्कार गरिएको महिलाको आरोप छ। दमौलीका लागि रड लिएर आउँदै गरेको सो ट्रकलाई व्यास १२ छिर्कनेस्थित सडक किनारमै ट्रक रोकेर चालक र सहचालक दुवैले आफूमाथि बलात्कार गरेको महिलाको आरोप छ। विहान करिब १ बजेतिर भएको घटनापछि ट्रकले आफूलाई दमौली झारेको र आफू पोखरा पुगेपछि प्रहरीको सम्पर्कमा पुगेको महिलाको भनाइ छ। घटनालगत्तै प्रदेश प्रहरी कार्यालयको सूचनाका आधारमा तनहुँ प्रहरीले बीपी वन वाटिका मैदानमा रड अनलोड गर्दै गरेको अवस्थामा चालक र सहचालक दुवैलाई पक्राउ गरेको प्रहरी नायब उपरीक्षक लामिछानेले बताए। महिलाले आफूलाई ट्रकबाट झर्नै नदिएर बलात्कार गरेको बताएकी छन्, प्रहरी उपरीक्षक लामिछानेले भने,आरोपितसँग बयान लिइरहेका छौं। उनका अनुसार महिलाले नाराणगढ आउनासाथ आफूलाई झारिदिन अनुरोध गरेकी थिइन्। तर चालक र सहचालक दुवैले उनलाई ट्रकबाट झर्न नदिएर जर्बजस्ती गाडि अघि बढाएका थिए। पीडित ३० वर्षीया महिला विवाहित रहेको बताइएको छ। उनलाई आफन्त सम्पर्कमा आएपछि दमौलीस्थित महिला आ श्रयगृहमा राखिएको छ। आश्रयस्थलमा रहेकी उनले आफूमाथि यस्तो होला भनेर कल्पनासम्म नगरेको बताइन्। बसले नरोकेपछि ट्रकलाई हात दिएँ। रोक्यो पनि। उनले भनिन्, तर अप्ठेरो पर्दा लिफ्ट दिएका चालकबाट यस्तो होला भनेर सोचिन। उनले घटनामा चालक र सह चालक दुवै संलग्न रहेको आरोप लगाइन्। प्रहरीले महिलाको अवस्था सुधार नआउँदासम्म उनलाई आश्रयगृहमा राखिने बताएको छ।"
किरिया छोट्याउँदा बहिष्कार,"सिरहा : मानिसको मृत्यु भए १३ दिन किरिया बस्ने सामाजिक संस्कार छ। ऋण लिएरै भए पनि भोज खुवाउनै पर्ने मधेसी प्रचलन छ। मर्दा चार गाउँ भोज गर्ने, तेह्र दिन किरिया बस्ने पर्ने माइजन (जातिको मुखिया) ले कर गर्छन्। पुस्तौंदेखिको सामाजिक परम्परा तोड्दा सिरहा नगरपालिका१९ सन्हैठा गाउँका बौद्धिक नेता रामरिझन यादव गाउँलेबाट बहिष्कारमा परेका छन्। मुखियाले श्रद्धाञ्जली सभामा नजान निर्देशन दिएकाले गाउँले सभामा सहभागी भएन एक स्थानीयले भने। आमा जगियादेवीको शोक चार दिनमै सक्दा उनी बहिष्कारमा परेका हुन्। सात वर्षअघि बाबुको निधन हुँदा उनले चार दिनमै किरिया छोट्याएका थिए। किरिया छोटयाएपछि उनी समाजबाट अपहेलित भएका हुन्। उनलाई यादव जातिबाटै निष्कासन गरिएको छ। भोज नगरी उनले त्यसबापतको खर्च गाउँकै विद्यालयमा अक्षय कोष स्थापना गरेका छन्। बौद्धिक नेतामा गनिने उनलाई चुनाव लड्दा परम्परा मासेको भन्दै भोट नदिनेको ठूलो जमात छ। उनी समाजवादी पार्टीका नेता हुन्। बाबुराम भट्टराई प्रधानमन्त्री हुँदा यादव प्रेस सल्लाहकार थिए। चार दिनअघि असार ८ गते उनकी ९० वर्षीया आमा जगियादेवी यादवको विराटनगरमा मृत्यु भएको थियो। विराटनगरमै उनले आमाको दाहसंस्कार गरे। गाउँमा आएर बिहीबार चार दिनमा किरिया सकाए। यादवले गाउँमै बिहीबार श्रद्धाञ्जलीसभा आयोजना गरेका थिए। सभामा जिल्लाका सामाजिक व्यक्तित्वको उपस्थिति रह्यो। तर, गाउँले आएनन्। यसअघि उनले बाबु विश्वनाथ यादव बित्दा २०६९ सालमा चार दिनमै किरिया सकाएका थिए। रामरिझनले बुबाको पालामा पनि गाउँलेलाई भोज खुबाएनन्। भोज नखुवाएपछि गाउँलेले उनलाई जातबाट निष्कासन गरिदिए। रामरिझनका दुई आमा थिए। उनकी कान्छी आमा जानकीदेवीको ०६२ सालमा निधन हुँदा भाइ सुरेशचन्द्र सुमनले चार दिनमै किरिया सकाएका थिए। गाउँलेले कर गरेपछि बाध्य भएर मलामी गएकालाई भोज खुवाए। भोजमा खर्च गर्नुको साटो उनले आमाबुबाको नाउँमा जानकी विश्वनाथ प्रतिष्ठान दर्ता गराउँदै २ लाख रुपैयाँको अक्षयकोष खडा गरे। त्यो कोषबाट प्रत्येक वर्ष गाउँकै माध्यमिक विद्यालय सन्हैठाबाट एसईई पास भएर उच्च शिक्षा पढ्ने दुई जना छात्रालाई छात्रवृत्ति दिँदै आएका छन्। बुबा विश्वनाथको मृत्यु भएको केही महिनापछि उनलाई ५० हजार जरिवाना गरी गाउँलेले जातीय समूहबाट निष्कासन गरेको निर्णय फुकुवा गरे, उनले भने, त्यो ५० हजार रुपैयाँ पनि भोजमा खर्चिनुपर्ने। गाउँलेको अडान थियो। तर, मैले अक्षय कोषमा रकम थपे। गाउँलेले जे गरे पनि आफू काजकिरिया छोट्ट्याउने पक्षमा रहेको उनले बताए। काजकिरिया र भोज गरेर मधेसमा धेरै घरपरिवार बर्बाद हुँदै आएको छ, उनले भने, त्यो परम्परा परिवर्तन गर्नै पर्छ। भोजको नाममा जग्गा बेच्न लगाउने, ऋण गरेर भोज गरिन्छ, त्यो काम बन्द गर्नै पर्छ, उनले भने। गाउँको स्कुलको अवस्था खस्कँदै गएको गाउँलेलाई मतलव हुँदैन, उनले भने, उल्टै घर, चिया पसलमा कुरा काटेर बस्छन्। शिक्षामा पहुँच पुयाउनुपर्छ। जसले समाजका विकृतिलाई हटाउँछ। पञ्चायतको कुरा मान्नुपर्ने अडान गाउँलेको छ भने नेता यादव त्यसविरुद्ध शैक्षिक स्तर उकास्नमै लाग्ने गरेको छ। अहिले रामरिझनले अँगालेका कुरा गाउँले मान्न तयार देखिएका छैनन्, तर, विस्तारै यही बाटोमा लागिरहेका देखिन्छन्, स्थानीय ७० वर्षीय वृद्ध विलम नारायण यादवले भने। विस्तारै मृत्युकर्ममा पनि परिवर्तन आउनेमा उनको विश्वास छ। मृत्युकर्म छोट्याउन उठाएका विषय गलत नभएको उनको तर्क छ। समाजलाई पनि बुझाउँदै अगाडि बढ्नुपर्ने उनले सुझाए।"
स्थायी बास माग्दै सुकुम्वासी अनसनमा,"रुपन्देही : बुटवलमा बासको माग गर्दै दलित सुकुम्वासी अनसनमा बसेका छन्। लामो समयदेखि सार्वजनिक जग्गामा बस्दै आएका उनीहरु उपमहानगरपालिकाले डोजर लगाएर घर भत्काएपछि विस्थापित बनेका छन्। विकल्पबिना नै टहरा भत्काएर निकालेको भन्दै बास माग्दै बालबालिकासहित अनसनमा बसेका छन्। उपमहानगरपालिकाले पारी बुटवलस्थित सार्वजनिक जग्गामा बसेको बस्ती हटाउँदा एक दर्जन बालबालिका शिक्षाबाट पनि वञ्चित भएका छन्। डोजरले एकाएक घर भत्काएपछि उनीहरुले पढ्ने कापी किताबपुरिए। १५ दिन अघिको उक्त घटनापछि बालबालिकाहरु विद्यालय नै गएका छैनन्। अहिले उनीहरु बासस्थान र पढ्ने कितावको माग गर्दै अनसनमा बसेका छन्। असार १५ गतेबाट परीक्षा छ, किताबपुरिए। के पेढर परीक्षा दिने ? कक्षा ९ मा अध्ययनरत आसिमा खातुनले भनिन्, डोजर आउँदा किताबनिकाल्नै पाएनौं। अहिले पानीले भिजेर सकिए होलान्। बालबालिकाहरु अहिले अभिभावकसँगै अनसनमा बसेका छन्। उनीहरु बुटवल मावि, उजीरसिंह मावि र केही सरस्वती माविमा अध्ययनरत हुन्। जामे मस्जित अगाडिको बस्तीमा डोजर लगाइएपछि १६ परिवार विस्थापित भएको दुई साता पुग्यो। घरबास भत्किएपछि बासस्थानको विकल्पको माग गर्दै उनीहरु २४ घण्टे अनसनमा छन्। चार वटा खाम्बा गाडेर त्यसमाथी जस्ता र त्रिपाल राखिएको छ। जस्ता मुनी तीन वटा खाट छन्। त्यसको बाँयापट्टी एउटा घरको आड लिएर त्रिपाल टाँगीएको छ। त्यत्तीमै १६ घर परिवारका एक सय ५ जना जसोतसो बसेका छन्। वर्षाको बेलामा निकै गाह्रो भइरहेको अनसनरत सर्वजित लोधले बताए। अनसन बसेको बताउने १६ परिवारले एक छाक मात्र खाने गरेको बताए। साँझ मात्र खाना खान्छौं। बाँकी २४ घण्टा भोकै बसेर आफ्ना माग राखेका छौं। विस्थापित भएका परिवारमा एक वर्षे बालकदेखि ९५ वर्षकी बृद्धासमेत छन्। माया लोधका ७ वर्ष र ५ वर्षकी दुई छोरी छन्। समयमा खान पाएका छैनन्, विद्यालय कसरी जाउन् मायाले सुनाइन्। बस्ती भत्काएपछि प्रदेश सभाको संसदीय समितीको टोली, विभिन्न दलका नेताहरु आएर बासस्थान दिने आश्वासन दिएका छन्। दुई सातासम्म पनि बासको व्यवस्था नगरेपछि अनसनमै बस्नुपरेको पीडित हरिप्रसाद विश्वकर्माले बताए। बुटवल उपमहानगरपालिका १ का वडाध्यक्ष महेन्द्र लिगलले वडाबासीको सार्वजनिक जग्गा संरक्षण गर्नुपर्छ भन्ने मत र अख्तियारले जग्गा खाली गराउन पत्र पठाएकाले घर टहरा भत्काइएको बताए। घर टहरा निकै जिर्ण थियो। भत्केर कुनै पनि बेला भत्केर दुर्घटना हुनसक्थ्यो। अख्तियारले पनि संरक्षणका लागि पत्र पठायो उनले भने, वास्तविक भूमिहीन पहिचान गरी बासको व्यवस्था छिट्टै गर्नेछौं। घर भत्काइएको विषयले प्रदेशसभामा प्रवेश पाएपछि प्रदेश मामिला तथा कानून समितिका सदस्य भोजप्रसाद श्रेष्ठ नेतृत्वको टोलीले अध्ययन गरी समितिमा प्रतिवेदन बुझाएको छ। समितिले संविधानको मर्म र भावना विपरित बस्तीमा डोजर चलाइएको ठहर गरेको छ। विस्तापितहरुलाई बसोबासको व्यवस्था मिलाउन निर्देशन गर्दै मुख्यमन्त्री तथा मन्त्रीपरिषदको कार्यालयमा प्रतिवेदन बुझाएको प्रदेश सभा तथा कानून समितिकी सभापति दामाकुमारी शर्माले बताइन्। ४८ वर्षदेखी बसोबास गर्दै आएका उनीहरुलाई वैकल्पिक व्यवस्था नगरी उठीबास लगाइएको छ उनले भनिन्, सबै पीछडिएका नागरिक हुन्, छिट्टै जनता आवासअन्तर्गत घर बनाउन निर्देशन दिएका छौं।"
३० हजार घुससहित पक्राउ परेका प्रहरी जवानविरुद्ध मुद्दा,"काठमाडाैं : अख्तिायर दुरुपयोग अनुसन्धान आयोगले घुससहित पक्राउ परेका सशस्त्र प्रहरी जवान अरुण झाविरुद्ध मुद्दा दायर गरेको छ । सशस्त्र प्रहरी बल, नेपाल, नं ११ गण हेड क्वार्टर हजमिनिया, रौतहटका कार्यरत झाविरुद्ध विशेष अदालतमा मुद्दा दायर गरिएको छ । नेपाल भारत सीमाबाट कस्मेटिक सामानहरू ल्याउन सहज सेवाग्राहीसँग ३० हजार घुस लिएका थिए । रंगेहात पक्राउ परेका झाविरुद्ध भ्रष्टाचार निवारण ऐन बमोजिमको सजायको मागदाबीसहित विशेष अदालत आरोपपत्र दायर गरिएको छ ।"
१०६ जनाको जीपीए ४,"काठमाडौं : ज्ञानोदय मावि बाफलका धीरेन्द्र भट्टले एसईईमा जीपीए ४ ल्याएका छन् । ८२९००९२ सिम्बर नम्बर रहेका भट्टले उत्कृष्ट नतिजा आएकोमा खुसी व्यक्त गरे । उनले विज्ञान पढेर इन्जिनियर बन्ने लक्ष्य राखेका छन् । उनका बाबु प्रहरी सेवामा छन् । भट्टले नियमित २३ घण्टा पढेमा राम्रो नतिजा आउने बताए । उनले भने, स्कुलबाट आएर २३ घण्टा पढ्थें । विद्यालयका शिक्षक विष्णु नेपालले धीरेन्द्र मिहनती र लगनशील विद्यार्थी भएको बताए । नजानेको कुरा सोध्ने उनको बानी राम्रो छ, उनले भने, लगनशील र मेहनती पनि त्यत्तिकै छन् । ज्ञानमन्दिर सेकेन्डरी स्कुल बालाजुका दिपेश अम्गाईंले पनि ४ जीपीए ल्याएका छन् । उनको सिम्बल नम्बर ०३१८०६० बी हो । उनी पढाइका साथै अतिरिक्त क्रियाकलापमा पनि अब्बल रहेको विद्यालयका शिक्षक बताउँछन् । ४ जीपीए ल्याएका ज्ञानमन्दिर सेकेन्डरी स्कुल बालाजुका दिपेश अम्गाईं प्रिन्सिपल रविन बस्नेतले पढाइअनुसार अमगाईंले नतिजा ल्याएको बताए । राजधानीबाट १०६ जना विद्यार्थीले जीपीए ४ ल्याएका छन् । शिक्षा विकास तथा समन्वय एकाइ काठमाडौंका प्रमुख नन्दलाल पौडेलले सामुदायिक विद्यालयको नतिजा सुधारोन्मुख रहेको दाबी गरे । रूपन्देहीमा आठ जनाको ४ जीपीए बुटवल : एसईईमा रूपन्देहीका आठ विद्यार्थीले जीपीए ४ ल्याएका छन् । सामुदायिक विद्यालयबाट एक र संस्थागत विद्यालयबाट ७ जनाले जीपीए ४ ल्याएका हुन् । पहिलोपटक सामुदायिक विद्यालयबाट कालिका मानवज्ञानकी सविना सुवेदीले चार जीपीए ल्याएकी छन् । बुटवलकै न्यु होराइजन माविका सातजनाले जीपीए ४ ल्याएका छन् । होराइजनका प्रिन्सिपल लोकनाथ उपाध्यायका अनुसार अनुष्का श्रेष्ठ, रोश्ना टण्डन, प्रवेश आचार्य, अपिल चौधरी, क्षितिज डुम्रे, सुयल ज्ञवाली र सोदीक्षा कुँवरले चार जीपीए ल्याएका छन् । चार जीपीए प्राप्त गरेका विद्यार्थीले बुटवलबाटै उच्च शिक्षा सुरु गर्ने बताएका छन् । अधिकांशको लक्ष्य डाक्टर बन्ने छ । मैले सानैदेखि डाक्टर बन्ने सपना बुनेकी थिएँ । नतिजाले पनि साथ दियो । सोदीक्षाले भनिन्, विज्ञान संकायबाट एमएबीबीएस तयारीमा जुट्नेछु । छोरीले उच्च अंक ल्याएपछि परिवारले खुसीयाली मनाएको छ । सोदीक्षाकी बुवा खुम कुँवरले छोरीको सफलतामा खुसी प्रकट गरे । एउटै सन्तानको सफलताले खुसीको सीमा छैन, उनले भने । अर्का विद्यार्थी प्रवेश आचार्य शिक्षकका छोरा हुन् । अर्घाखाँची मालारानीका उनी हाल बुटवलमै बस्छन् । न्यु होराइजनमा कक्षा प्रथम हुँदै आएका उनले जीपीए चार आउने अपेक्षा गरेको बताए । जस्तो अपेक्षा गरेको थिएँ, त्यस्तै नतिजा आयो, उनले भने । उनको पनि डाक्टर नै बन्ने योजना छ । उनले भने, चिकित्सक बनेर समाजसेवा गर्छु । कालिका मानवज्ञानकी सबिना सुवेदी कपिलवस्तुकी हुन् । कक्षा शिक्षक सरस्वती थापाले भनिन्, लगनशील विद्यार्थीले राम्रो नतिजा ल्याउँछ भन्ने सबिनाले प्रमाणित गरेकी छन् । जस्तो मिहेनत उस्तै नतिजा आयो । सबिनाको रोजाइ पनि विज्ञान नै हो । जीपीए ४ ल्याएका विद्यार्थीले मिहेनत गर्दा राम्रो नतिजा आउने अनुभव सुनाउँछन् । पछिल्लो एक महिना जति मेहनत गरियो, आफ्नै नतिजा राम्रो आयो, होराइजनकी कुँवरले भनिन्, व्यावहारिक भएर पढाइमा ध्यान दिँदा राम्रो नतिजा आउँदो रहेछ । एसईईमा नतिजामा जीपीए ४ ल्याउने आठ विद्यार्थी ।"
"सिन्धुलीमा उइनर दुर्घटना हुँदा ११ घाइते, २ जनालाई हेलिकप्टरमार्फत काठमाडौं पठाइयो","सिन्धुली : विपी राजमार्ग अन्तरगत सिन्धुलीको गोलन्जोर गाउँपालिका ५ छब्बीस किलोमा शुक्रबार बिहान उइनर दुर्घटना हुँदा ११ जना घाइते भएका छन्। दुर्घटनामा गम्भीर घाइते दुई जनालाई हेलिकप्टरमार्फत थप उपचारका लागि काठमाडौं पठाइएको छ। गम्भीर घाइते कमलामाई नगरपालिका ४ का समुन्द्र श्रेष्ठकी ३४ वर्षीया श्रीमती सैलिना श्रेष्ठ र उनको ८ वर्षीय छोरा युवन श्रेष्ठलाई सिन्धुली अस्पतालमा सामान्य उपचार गरी थप उपचारका लागि सिम्रिक एयरको नाईनएन एएनवीको हेलिकप्टरमार्फत काठमाण्डौं पठाइएको हो। जिल्ला प्रहरी कार्यालय सिन्धुलीका प्रमुख चक्रबहादुर सिंहका अनुसार सिन्धुलीबाट काठमाण्डौं गईरहेको ना १ ज ५३०१ नम्बरको विजय किल्ला यातायातको उइनर ब्रेक फेल भई दुर्घटना भएको हो। दुर्घटनामा कमलामाई नगरपालिका ३ का २५ वर्षीय नबराज बम्जन, सोही ठाउँकी ४० वर्षीया खिलमायाँ गुरुङ, कमलामाई नगरपालिका ७ माझीटारकी २९ वर्षीया संगिता तामाङ, ५५ वर्षीया देवकी बस्नेत र कमलामाई नगरपालिका ६ का ५६ वर्षीय भोजराज भण्डारी घाइते भएका छन्। यस्तै कमलामाई नगरपालिका ४ ढकालगाउँका ५६ वर्षीया सुकमायाँ विसंख्य र सर्लाही जिल्ला घर भई हाल सिन्धुली बस्दै आएका ६२ वर्षीय सुरेश साह घाइते भएका छन्। उनीहरुलाई सिन्धुली र खुर्कोटका अस्पतालहरुका साथै काठमाण्डौं उपचारका लागि पठाइएको सिंहले बताए। ब्रेक फेल भएपछि उक्त गाडी नालामा पल्टिएको थियो। दुर्घटनापछि उक्त गाडीका चालकलाई प्रहरी चौकी गडीले नियन्त्रणमा लिएको छ।"
"बाढीले पुल बगाउँदा मनाङ जान मुस्किल, ढुवानी नै रोकियो","बेसीसहर : हिमाली जिल्ला मनाङ र लमजुङ जोड्ने म्यार्दीखोलाको बेलिब्रिज बाढीले बगाएपछि मनाङमा ढुवानी ठप्प भएको छ । मनाङ जाने एक मात्र बेसीसहरचामे सडकमा रहेको उक्त पुल बगाएपपछि खाद्यान्यलगायत निर्माण सामाग्री मनाङमा भित्रन नसकेको हो । असार ८ गते दिउँसोको भीषण बाढीले पुल बगाएको थियो । सडक सञ्चालन हुन नसक्दा दैनिक रुपमा आउजाउ गर्न समेत मुस्किल भएको स्थानीयको गुनासो छ । चामेका पाल्साङ गुरुङका अनुसार ६ दिनदेखि मनाङमा सामान ढुवानी हुन सकेको छैन । पसल सञ्चालकले पनि थप सामान ल्याउन सकेका छैनन् । लमजुङको बेसीसहर, पोखरा, काठमाडौंलगायत ठाउँबाट खाद्यान्न, तरकारी, फलफूल, मासुजन्य वस्तु साथै निर्माण सामाग्री ढुवानी गर्दै आएका स्थानीय सडक बन्द भएपछि समस्यामा परेका छन् । डिभिजन सडक कार्यालय दमौलीका डिभिजन इन्जिनियर विष्णुप्रसाद काफ्लेका अनुसार म्यार्दीखोलाको वारी र पारी डोजर लगाएर भासिएको ठाउँ पुर्ने काम भइरहेको छ । छिट्टै बेलिब्रिज निर्माणको काम सुरु गरिने उनले बताए । उनले भने, प्राविधिकले अध्ययन गरेर आएको छ । मानिस हिँड्नका लागि बाटो बनाउँदैछौँ, बेलिब्रिजको काम पनि छिटै सुरु गर्छौँ ।"
शान्ताको इच्छा कानुन पढ्ने,"दाङ : प्रतिनिधिसभा सदस्य शान्ता चौधरीले कानुन विषयमा उच्च शिक्षा अध्ययन गर्ने बताएकी छन्। एसइईमा २६५ जीपीए ल्याएकी उनले भनिन्, मेरो योजना ल (कानुन) पढ्ने हो। राजनीति गरेर कानुन बनाउने ठाउँमा पुगेका मान्छेलाई कानुनसम्बन्धी जानकारी र अध्ययन अनिवार्य रहेछ। त्यही भएर आफूले कानुन पढ्ने सोच बनाएको उनले बताइन्। मेरो योजना पीएचडीसम्म गर्ने हो। पढाइलाई निरन्तरता दिन्छु। उनले कक्षा ११ दाङ या काठमाडौंमा पढ्ने निश्चित नभएको बताइन्। १८ वर्ष कमलहरी बस्दा पढ्न नपाएकी शान्ताले यसपटक तुलसीपुरस्थित सेन्टर माविबाट परीक्षा दिएकी थिइन्। नेकपा सचेतक चौधरीले ३८ वर्षको उमेरमा एसईई दिएको बताइन्। दाङको घोराही उपमहानगरपालिका४ लक्ष्मीपुर निवासी चौधरीले भनिन्, मेरो पढाइले अरूलाई पनि प्रेरणा मिल्नेछ। शान्ताले गाउँकै गोग्ली माविमा दुई वर्षअघि कक्षा ८ मा अध्ययन थालेकी हुन्। उनले एसईई भने तुलसीपुर१२ स्थित महेन्द्र माविबाट खुलातर्फबाट दिएकी हुन्। सांसद शान्ता र उनकी १७ वर्षीया छोरी विनु चौधरीले एकैसाथ एसईई दिएका थिए। विनुले काठमाडौं आरुबारीस्थित सिर्जनालय बोर्डिङबाट परीक्षा दिएकी थिइन्। छोरा अनिल कक्षा १२ मा अध्यनरत छन्। सदनमा समेत साथीहरूले औंठाछाप भनेर अपहेलना गर्न थालेपछि आफूले पढ्न थालेको शान्ताले बताइन्। उनले भनिन्, मैले उहाँहरुकै अघि औंठा छापबाट एसईई पास गरेकी हुँ। पढाइलाई निरन्तरता दिन्छु। कमलरी आन्दोलनमार्फत २०६४ सालमा सांसद बनेकी शान्ताले संसदमा औंठाछाप र नपढेकाहरू भनेर खिसिट्यिुरी गर्नेदेखि आफू दुःखी भएको बताइन्। प्रधानमन्त्रीको बधाई प्रधानमन्त्री केपी शर्मा ओलीले एसईईमा बी ग्रेडसहित २६५ जीपीए ल्याएकी शान्ता चौधरीलाई बधाई दिएका छन्। पोखराबाट काठमाडौं आउँदै गरेकी शान्तालाई फोन गरेर ओलीले बधाई दिएका हुन्। प्रधानमन्त्रीले फोन गरेर बधाई दिनुभएको छ, उनले भनिन्, उहाँको फोनले ऊर्जा थपेको छ। प्रधानमन्त्रीलाई उधृत गर्दै शान्ताले भनिन्, धेरै खुसी लागेको छ। तपाईंलाई बधाई छ। अझै प्रगति गर्नुहोस्।"
"छोरीलाई १० हजार, भैंसीलाई भत्ता","जाजरकोट : जुनीचाँदे गाउँपालिकाले अब छोरी जन्मिनेबित्तिकै १० हजार रुपैयाँ प्रोत्साहन रकम दिने भएको छ। गाउँपालिकाले सार्वजनिक गरेको ०७६७७ को नीति तथा कार्यक्रममा यस्तो वयवस्था गरिएको हो। बैंक खातामा छोरी, सुरक्षा जीवनभरि कार्यक्रमअन्तर्गत साउन १ गतेपछि गाउँपालिकाभित्र जन्मने प्रत्येक छोरीको नाममा गाउँपालिकाले निःशुल्क बैंक खाता खोलेर १० हजार रुपैयाँ बचत गरिदिने घोषणा गरेको छ। छोरी भएमा गर्भमै भ्रुणहत्या गर्ने प्रवृत्ति बढेपछि छोरी बचाऊँ, छोरी बढाऊँ अभियान सञ्चालन गरी अभिभावकबीच चेतनामूलक कार्यक्रम गर्ने नीति लिइएको छ। गाउँपालिका अध्यक्ष कृष्णबहादुर केसीका अनुसार लैंगिक रूपमा छोरीलाई विभेद गर्ने, छोरीलाई नपढाउनेजस्ता रुढीवादी संस्कार तोड्न पालिकाले छोरी सुरक्षा कार्यक्रम ल्याएको हो। छोरीको बैंक खातामा रकम जम्मा हुँदा आर्थिक रूपमा सुरक्षित भई अध्ययनमा अग्रसर हुने उनको भनाइ छ। बंैक खातामा रकम जम्मा गर्दा अभिभावकले समेत छोरीलाई माया गर्ने र लैंगिक विभेद अन्त्य हुने गाउँपालिकाको अपेक्षा छ। गाउँपालिकामा रहेका कक्षा ३ देखि ८ सम्म अध्ययनरत बालबालिकालाई निःशुल्क पोसाक, झोला तथा पाठ्यपुस्तक वितरण गर्ने कार्यक्रमका लागि बजेटको व्यवस्था गरिएको छ। गाउँमा कार्यरत स्वास्थ्य स्वयंसेविकालाई पनि प्रोत्साहनस्वरूप वार्षिक १० हजार रुपैयाँ दिने बजेटमा व्यवस्था छ। यसैगरी, जुनीचाँदेमा भैंसीपालन व्यवसायलाई प्रवद्र्धन गर्न एक कृषक, एक भंैसीपालन कार्यक्रम सञ्चालन गरी सुत्केरी भैंसीलाई १६ सयका दरले प्रोत्साहन रकम दिने बजेटमा व्यवस्था छ। व्यावसायिक रूपमा पशुपालन गर्ने कृषकलाई भंैसी पालन तथा बाख्रापालनका लागि गाउँपालिकाले ६० प्रतिशतसम्म अनुदान दिने व्यवस्था मिलाएको गाउँपालिका उपाध्यक्ष शिवा आचार्यले बताइन। उनका अनुसार सुत्केरीसँग उपाध्यक्ष भेटघाट कार्यक्रम सञ्चालन गरी प्रत्येक सुत्केरी आमा तथा बच्चालाई न्यानो कपडा प्याकेज, आयोडिन नुन, लोकल कुखुरा तथा तोरीको तेल वितरणका लागि आवश्यक बजेटको व्यवस्था मिलाइएको छ।"
कार्यालय प्रमुख र कर्मचारीबीच कुटाकुट : सातजना थुनामा,"डोल्पा : डोल्पामा कर्मचारी र कार्यालय प्रमुखबीच कुटाकुट भएपछि पक्राउ परेका सात कर्मचारी पाँच दिनदेखि थुनामा छन्। शेफोक्सुण्डो राष्ट्रिय निकुञ्जको कार्यालय सुलिगार्डका निमित्त संरक्षण अधिकृत र अन्य कर्मचारीबीच कुटाकुटा हुँदा सात कर्मचारी पक्राउ परेका थिए। गत ८ गते पोष्टबाट कार्यालयमा फर्किएका कर्मचारीले यार्सागुम्बा संकलनको राजश्व जम्मा गर्ने विषयमा निमित्त संरक्षण अधिकृत प्रमोदकुमार यादव र कर्मचारीबीच विवाद भएपछि हातहालाहालको अवस्था सिर्जना भएको थियो। पोष्टबाट आएका कर्मचारीले बैँकमा जम्मा गर्न अनुमति मागेको र प्रमुख यादवले पूरै हिसाब गरेर मात्रै जम्मा गर्न भनेपछि बिबाद बढेको थियो। पोष्टको टोलीले झण्डै ७० लाख राजश्व बैंकमा जम्मा गरेको विषयलाई लिएर साँझ मदिरा सेवन गरेर निमित्त संरक्षण अधिकृत यादव, सहायक संरक्षण अधिकृत गोपाल खनाल र रेन्जर छत्र खड्गामाथि आक्रमण भएको थियो। हाकिम र कर्मचारीबीच झगडा हुँदा खरिदार देवेन्द्र जिसी, मनिकृष्ण पाण्डे, हरि रावल, डिल्ली सुनार, महेश्वर रावल, खगेन्द्र भण्डारी र प्रकाश बुढा पाँच दिनदेखि प्रहरीको नियन्त्रणमा रहेका छन्। यता थुनामा रहेका कर्मचारी भने आफूले हातपात नगरेको तर यार्सा संकलबाट राजश्व लिँदाको दुःखबारे जानकारी गराउँदै गर्दा उल्टै हातपात भएको बताउँछन्। कर्मचारीको छाता संगठनका केन्द्रीय उपाध्यक्ष जीवन भण्डारी डोल्पा पुगेर तत्काल रिहा गर्न भन्दै ज्ञापनपत्र पेश गरेका छन्। त्यसलगत्तै छाड्ने बताइएको भए पनि पाँच दिनसम्म पनि कर्मचारी थुनामै छन्। याता जिल्ला प्रशासन कार्यालय र जिल्ला प्रहरी कार्यालयले भने घटना घटेको एक साता बित्न लाग्दा समेत गुपचुपमा राखेको छ।"
खस्किए सामुदायिक,"भक्तपुर : २०७५ सालको एसईईको नतिजा बिहीबार सार्वजनिक गरिएको छ। गत चैतमा सञ्चालित परीक्षामा चार लाख ५९ हजार दुई सय ७५ विद्यार्थी सहभागी थिए। तीमध्ये तीन लाख २५ हजार तीन सय ३० (७०८४ प्रतिशत) सामुदायिक र एक लाख ३३ हजार नौ सय ४५ (२९१६ प्रतिशत) निजी विद्यालयका छन्। नतिजाअनुसार १७ हजार पाँच सय ८० विद्यार्थीले ए प्लस ग्रेड अंक ल्याएका छन्। तीमध्ये सामुदायिक विद्यालयका दुई हजार सात सय ९२ परीक्षार्थीले ए प्लस ल्याएका छन्। जुन १५८८ प्रतिशत मात्रै हो। निजी विद्यालयका ८४१२ प्रतिशत अर्थात् १४ हजार सात सय ८८ जना परीक्षार्थीले ए प्लस ल्याएका छन्। त्यस्तै ए ग्रेड ल्याउने सामुदायिक विद्यालयका विद्यार्थी पनि संस्थागत एवं निजी विद्यालयको तुलनामा न्यून छन्। कुल ५१ हजार एक सय ३७ ए ग्रेड ल्याउने परीक्षार्थीमध्ये सामुदायिक विद्यालयका ११ हजार दुई सय २३ अर्थात् २१९४ प्रतिशत छ। जुन ए प्लस ग्रेडभन्दा ६ प्रतिशत बढी हो। निजी एवं संस्थागत विद्यालयका ७८०६ प्रतिशत अर्थात् ३९ हजार नौ सय १४ जना परीक्षार्थीले ए ग्रेड ल्याएका छन्। बी प्लस ग्रेड ल्याउने परीक्षार्थीतर्फ पनि सामुदायिकलाई निजीले उछिनेको छ। कुल ६३ हजार सात सय ४१ परीक्षार्थीको बी प्लस छ। सामुदायिकका ४१३६ प्रतिशत अर्थात् २६ हजार तीन सय ६६ परीक्षार्थीले बी प्लस ल्याएका छन्। निजी विद्यालयका ५८६४ प्रतिशत अर्थात् ३७ हजार तीन सय ७५ जनाले बी प्लस ग्रेड ल्याए। बी, सी प्लस, सी, डी प्लस र डी ग्रेड आउने परीक्षार्थीमा सामुदायिक विद्यालयका विद्यार्थी बढी छन्। बीमा ७६ हजार पाँच सय ६४, सी प्लसमा ९८ हजार दुई सय सात, सीमा ९५ हजार तीन सय सात, डी प्लसमा ४३ हजार आठ सय ४१ र डीमा चार हजार चार सय २९ जना छन्। सामुदायिकबाट बी ग्रेडमा ५३ हजार सात सय ३०, सी प्लस ग्रेडमा ८७ हजार चार सय ४२, सी ग्रेडमा ९० हजार चार सय ४५, डी प्लसमा ४२ हजार तीन सय ६३ र डी ग्रेडमा चार हजार दुई सय ९६ जना परीक्षार्थी छन्। निजी विद्यालयतर्फ बी ग्रेडमा २२ हजार आठ सय ३४, सी प्लस ग्रेडमा १० हजार सात सय ६५, सी ग्रेडमा चार हजार आठ सय ६२, डी प्लसमा एक हजार चार सय ७८ र डी ग्रेडमा एक सय ३३ परीक्षार्थी छन्।०० लथालिंग व्यवस्थापन र गैरजिम्मेवार शिक्षक समाजवाद उन्मुख अर्थ व्यवस्था अँगालेको मुलुकमा सामुदायिक विद्यालयको नतिजाले व्यवस्थाप्रति व्यंग्य गरेको शिक्षाविद्को टिप्पणी छ। अधिकांश सामुदायिक विद्यालयमा व्यवस्थापन लथालिंग रहेको र शिक्षक जिम्मेवार नहुँदा नतिजा खस्केको शिक्षाविद् बताउँछन्। एसईई नतिजाअनुसार ३६० देखि ४ जीपीए ल्याउने विद्यार्थी सामुदायिक भन्दा निजीका विद्यार्थी सात गुणा बढी छन्। शिक्षाविद् केदारभक्त माथेमाले समाजवाद उन्मुख व्यवस्था अँगालेको अवस्थामा सामुदायिक विद्यालयको अवस्था दयनीय देखिनु दुःखदायी भएको बताए। उनले भने, सामुदायिक विद्यालयलाई राजनीतिको थलो र शिक्षकलाई कार्यकर्ता बनाउने राजनीतिक दलले नै यसको जिम्मेवारी लिनुपर्छ। यस्तो नतिजाले सामुदायिक विद्यालयमा कसरी विद्यार्थीको आकर्षण बढाउन सकिन्छ ? सामुदायिक विद्यालयको गुणस्तर सुधार्न व्यवस्थापकीय र शिक्षकबीच आपसी छलफल नहुने शिक्षाविद् विद्यानाथ कोइराला बताउँछन्। अधिकांश सामुदायिक विद्यालयको नतिजा निराशाजनक छ। सामुदायिक विद्यालयका विद्यार्थी भीड (मास) हुन् र निजी विद्यालयका विद्यार्थी (क्लास) का रूपमा लिने प्रवृत्ति देखियो। शैक्षिक सुधारका लागि सामुदायिक विद्यालयमा चिन्तनमनन नै भएन, कोइरालाले भने। केही सामुदायिक विद्यालयमा व्यवस्थापन र शिक्षकले कर्तव्य सम्झेर गुणस्तरमा जोड दिएकाले सुधार भएको कोइरालाले बताए। उनले भने, समग्रमा हेर्ने हो भने सामुदायिकको अवस्था ट्रलिबस जस्तो भयो। प्राइभेट विद्यालयको अवस्था निजी बस जस्तो देखियो। अर्का शिक्षाविद् डा सुमन तुलाधर सामुदायिक विद्यालयले जुनसुकै अवस्थाका विद्यार्थीलाई भर्ना लिई परीक्षामा सामेल गराउने भएकाले एसईई नतिजा खस्किएको बताउँछिन्। सामुदायिक विद्यालयले सबै विद्यार्थीलाई जाँचमा सहभागी गराएर समानतामूलक व्यवहार गरेको छ। त्यसैले नतिजा सोचेजस्तो नआएको हो, तुलाधरले भनिन्। सामुदायिक विद्यालयका अभिभावकको न्यून आर्थिक अवस्था र अध्ययनमैत्री पारिवारिक वातावरण नहुँदा विद्यार्थी कमजोर बनेको डा तुलाधरको भनाइ छ। बजेट लगानी, बालुवामा पानी सरकारले अन्तर्राष्टिय मञ्चमा कुल बजेटको २० प्रतिशत बजेट शिक्षा क्षेत्रमा छुट्ट्याउने प्रतिबद्धता जनाउँदै आएको छ। तर वार्षिक बजेटमा मुस्किलले १० प्रतिशत मात्र विनियोजन गरिन्छ। उक्त बजेट पनि सदुपयोग नहुँदा भने परिणाम निराशाजनक हुने गरेको शिक्षाविद्को टिप्पणी छ। सरकारी नीति छ। बजेट पनि छ। बजेटको सदुपयोग भएको छैन। शैक्षिक गुणस्तरको क्रियाकलापभन्दा भवन निर्माण, चौर बनाउने जस्ता संरचनात्मक सुधारमा बढी खर्च भएको छ, डा तुलाधरले भनिन्। प्राविधिकतर्फ ६९८ को ए प्लसएसईईको प्राविधिकतर्फ परीक्षा दिएका नौ हजार ६ सय ३३ परीक्षार्थीमध्ये ६ सय ९८ जनाको ए प्लस ग्रेड आएको छ। जसमा चार सय ७१ छात्र र दुई सय २७ छात्र छन्।त्यस्तै दुई हजार एक सय ७७ जना ए ग्रेड, तीन हजार ३५ बी प्लस, दुई हजार चार सय ५४ बी ग्रेड, नौ सय आठ जना सी प्लस, ९८ जना सी र एकजना डी प्लसमा छन्।"
'सिरिन्ज आक्रमण' काे यथार्थ : चार पटक किलाले घोचेको आरोपीको बयान (भिडियो),काठमाडौं : युवतीमाथि सिरिन्ज आक्रमण गरेको आरोपमा रमेछाप स्थायी घर भएका सन्तोष कार्कीलाई प्रहरीले शुक्रबार बिहान पक्राउ गरेकाे छ । महानगरीय प्रहरी परिसर काठमाडौंले शुक्रबार दिउँसो पत्रकार सम्मेलन गरेर कार्कीलाई सार्वजनिक गरेको छ । आरोपी कर्कीले आफ्नो कसुर स्वीकार गरेको प्रहरीले जनाएको छ। प्रहरीका अनुसार उनले सिरिन्जले नभई किलाले चार युवतीलाई घोचेको भनी बयान दिएका छन् । उनीबारे थप अनुसन्धान भइरहेको प्रहरीको भनाइ छ। पत्रकार सम्मेलनमा आफू सिरिन्ज आक्रमणमा परेको भन्ने युवती पनि उपस्थित थिए । उनीहरु आक्रोशित देखिएका थिए । सिरिन्ज आक्रमणमा परेको भन्ने धेरै उजुरी आएको र अनुसन्धान भइरहेको प्रहरीले जानकारी दिएको छ । कतिपय भने गाडीमा बस्दा चसस्क घोचेको र हल्लापछि आफूलाई पनि कसैले सिरिन्ज आक्रमण गरेको त होइन ? भन्ने शंकाकै आधारमा आएको प्रहरीको भनाइ छ । भिडियाे
केन्याका बारमा नेपाली चेलीको चित्कार,"काठमाडौं : गैरआवासीय नेपाली संघका कोषाध्यक्ष हिक्मत थापाले बिहीबार यस्तो ट्वीट गरे दशकदेखिको समस्या। केन्या र तान्जानियाका कैयन मुजरा डान्सबारमा निरन्तर सयभन्दा बढी नेपाली चेलीहरु नाचिरहेका छन्। यातना दिने, पुलिसले पक्रने यो पहिलो पटक होइन। सरकार, दूतावास सबैलाई बारम्बार जानकारी गराइएको छ। सरकारको नजर पुगोस्। उनले यो सन्देश परराष्ट्रमन्त्री प्रदीप ज्ञवाली र हेलो सरकारलाई मेन्सन गरेका छन्। त्यससँगै एउटा तस्बिर राखेका छन्, जुन केन्याको लोकप्रिय दैनिक नेसन को गत शनिबारीय अंकको प्रथम पृष्ठ हो। त्यसको मुख्य खबर छ, नेपालमा छोरी जन्मिन्छन्, केन्यामा दास बनाइन्छन्। समाचारभित्र केही युवतीको अनुहार नखुल्ने तस्बिर छ, जो त्यहाँका गैरकानुनी रात्रिक्लबमा नाचिरहेका अवस्थामा प्रहरीले नियन्त्रणमा लिएका नेपाली हुन्। त्यसको दायाँतिर हिरासतमा राखिएका एक विदेशी छन्, जो त्यस क्लबका सञ्चालक हुन्। केन्याको न्यालीस्थित न्यु रंगीला बारमा राति नाचिरहेका अवस्था प्रहरीले हालै छापा मारेर १२ नेपाली युवतीलाई पक्राउ गरेको हो। त्यसका सञ्चालक असिफ अमिराली अलिभाइ जेथालाई पनि गिरफ्तार गरी मुद्दा चलाएको छ। थापाका अनुसार एक दशकभन्दा लामो समयदेखि नेपालबाट युवतीलाई लगी अवैध क्लबमा नचाउने गिरोह सक्रिय छ। पाँचछ वटा क्लबमा कम्तीमा सय नेपाली युवतीलाई यो पेसामा सामेल गराइएको अनुमान छ, वर्षौंदेखि अफ्रिकामा बस्दै आएका उनले भने, तिनीहरू ललाईफकाई ल्याइएका हुन्। पक्राउ परेका युवतीहरूले बताएअनुसार उनीहरू काठमाडौं ठमेलका बारमा नाच्थे। नेसनको समाचारमा ४ युवतीका मार्मिक पीडा समेटिएको छ। तीमध्ये एक युवती ७ सन्तानमध्ये जेठी हुन्। लगातार जन्मिइरहेका भाइबहिनीलाई हेर्नुपर्ने बाध्यताले उनले ७ वर्षमै स्कुल छाडिन्। उमेर छिप्पिने र जिम्मेवारीले थिच्ने क्रममा नाचमा लागिन्। काठमाडौं पुगेर बारमा नाच्दै केही कमाइरहेकी उनले अचानक एक एजेन्ट भेटिन्। विशाल नामको उक्त एजेन्टले भन्यो, केन्या गयो भने धेरै कमाइ हुन्छ। फिल्ममा खेल्ने कलाकारको काम पाइन्छ। के गछ्र्यौ ? विदेश सपना उनको पनि थियो। त्यसमाथि कलाकार बन्ने अवसर ? प्रलोभनमा परिन्। केही दिनमै उनको पासपोर्ट आयो। टिकट आइपुग्यो। गत वर्ष नोभेम्बर १२ मा केन्या पुगेकी उनलाई असिफले एयरपोर्टबाट लगे। एउटा अपार्टमेन्टमा राखे। र, नाच्ने काममा भर्ना गरे। पासपोर्ट खोसिएकी उनी यसरी फसिन्। न्यू रंगीला अत्यन्त महँगो डान्स क्लब हो। यहाँ सम्भ्रान्त र चिरपरिचित व्यक्ति मात्र छिर्न पाउँथे। बाहिर कुनै संकेत नभएको उक्त इलाकामा नचिनेको व्यक्ति जानै पाउँदैन थियो। त्यहाँ कार्यरत युवतीहरूलाई ग्राहकमार्फत् यौन दुव्र्यहारसमेत गरेको पाइएको पत्रिकाले लेखेको छ। उनीहरू टुरिस्ट भिसामा ल्याइन्छन् र बन्दक बनाएर राखिन्छन्, यस्ता घटना देख्दै र त्यसविरुद्ध ध्यानाकर्षण गराउँदै आएका थापा भन्छन्, प्रहरीले कहिले काहीं छापा मार्छ। पैसाले कुरा मिलिहाल्छ। यदाकदा मात्र उठाएर लैजाने हो। त्यहाँका बारमा हिन्दी गीतमा नेपाली यवतीले नाच्ने गर्छन्। अति कम पारि श्रमिक दिँदा हुने भएकाले नेपालीको मानव तस्करी बढेको हो। अर्की युवतीले त्यहाँको प्रहरीलाई बताएअनुसार उनीहरूलाई मासिक टार्गेट दिइएको हुन्छ। त्यसको १० प्रतिशत पनि पारि श्रमिक दिइँदैन। हामीलाई बसेको अपार्टमेन्टबाट क्लब लगिन्छ, क्लबबाट अपार्टमेन्ट, उनले भनेकी छन्, कतै निस्कन दिइँदैन। महिनामा एक दिन बिदा दिइन्छ। तर, कर्मचारीले छाड्दैनन्। अपराह्न ३ देखि ६ बजेबाहेक अरू समयमा फोन चलाउन पाइँदैन। तेस्री युवती पनि पारिवारिक बाध्यताले सानैमा स्कुल छाडेकी हुन्। उनलाई एजेन्टले असिफसँग सिधै कुरा गराएर पठाएको थियो। मैले एक महिनाको तलब पहिल्यै चाहिन्छ भनें, उक्त पत्रिकाका प्रतिनिधिसँग उनले भनेकी छन्, टिकट र पैसा पठाइदिए। घरको ऋण तिरेर यता आएँ। यो नर्कमा फसें। अर्की महिलाले स्कुल छाड्नासाथ बिहे गरिन्। श्रीमान् सहितको सल्लाहमा पैसा कमाउन विदेश उडिन्। मानव तस्करीको जालोमा परेर केन्या पुगिन्। र, डान्स बारमा काम गर्न बाध्य भइन्। थापा भन्छन्, नेपाल सरकारले नेपाली चेलीको चित्कार सुनेर ठोस कदम चाल्नैपर्छ। नत्र फकाएर ल्याई नारकीय जीवन जिउन बाध्य पार्ने क्रम बढिरहनेछ।"
"नेपालगञ्जमा अन्नपूर्ण पत्रिका बोकेको जीप दुर्घटना, ३ जना घाइते","धनगढी : नेपालगञ्जबाट धनगढी आइरहेको जीप कैलालीको वनवेहडामा दुर्घटना हुँदा ३ जना घाइते भएका छन् । नेपालगञ्जबाट अन्नपूर्ण पोष्ट दैनिक पत्रिका बोकेको भे १ च २२६४ नम्बरको जीप र से १ त ५३८४ नम्बरको ट्याक्टर ठोकिँदा दुर्घटना भएको इलाका प्रहरी कार्यालय चौमालाका इन्चार्ज विधुरबहादुर चन्दले जानकारी दिए । दुर्घटनामा जीप चालक सहित ३ जना घाइते भएका छन् । चालक विक्रान्त खत्री र जीपमा सवार गोविन्द राना, कमल उपाध्याय घाइते भएको प्रहरीले जानकारी दिएको छ । जीप पूर्ण रुपमा क्षति भएको छ । ट्याक्टरमा पनि क्षति पुगेको प्रहरीले जानकारी दिएको छ । घाइतेको अत्तरियास्थित पद्मा अस्पतालमा उपचार भइरहेको छ ।"
काठमाडौंमा सिरिन्ज आक्रमण गर्ने एक पक्राउ  भन्छन् सिरिन्ज होइन काँटी घोपेको हुँ,काठमाडौं : काठमाडौंमा सिरिन्ज आक्रमण गर्ने एकजनालाई प्रहरीले पक्राउ गरेको छ । प्रहरीले गएराति १२ बजे महाराजगंजबाट रामेछाप स्थायी घर भएका सन्तोष कार्कीलाई सिरिन्ज आक्रमणको आरोपमा पक्राउ गरेको हो । कार्कीले भने आफूले सिरिन्जले नभइ काँटीले घोचेको बताएका छन् । काठमाडौंमा अहिलेसम्म ६ जना सिरिन्ज आक्रमणमा परेको महानगरीय प्रहरी परिषद् टेकुका प्रवक्ता डीएस्पी होविन्द्र बोगटीले बताए । उनले सो घटनाको थप अनुसन्धान भइरहेको बताएका छन् ।
खोलाको फट्केबाट चिप्लिएर एकको मृत्यु,"दोलखा : गएराति फट्केबाट खोला तर्ने क्रममा चिप्लिएर खस्दा दोलखामा एक वृद्धको मृत्यु भएको छ। बिहीबार राति ८ बजेतिर बिगु गाउँपालिका६, आलम्पुका ७२ वर्षीय सार्की थामीको चिप्लिएर खोलामा खसेर मृत्यु भएको हो। आफ्नो घरबाट छिमेकी चिलंखा गोलेपा पाखामा रहेको गाईबस्तु गोठमा जानेक्रममा खोलामा बनाएको काठको फट्केबाट चिप्लिएर खोलामा खसेर मृत्यु भएको दोलखा प्रहरीले जनाएको छ। खोलाले बगाएर करिब तीन सय मिटर तल मृत अवस्थामा थामीको शव फेला परेको प्रहरी नायब निरीक्षक बलदेव देवकोटाले जानकारी दिए। घटनाबारे थप अनुसन्धान भइरहेको प्रहरीले जनाएको छ।"
दार्चुलाका सबै स्थानीय तहमा सडक,"दार्चुला : दार्चुलाका सबै स्थानीय तहमा सडक सञ्जालमा जोडिएका छन् । अपी हिमाल, व्यास, दुहु र लेकम गाउँपालिकामा यसै वर्ष सडक यातायातको पहुँच पुगेको हो । यससँगै दार्चुलाका ९ वटै स्थानीय तहमा सडक यातायातको पहुँच पुगेको छ । व्यासको केन्द्र सुन्सेरा, लेकम र अपी हिमाल भौगोलिक रूपमा विकट छन्। अन्य स्थानीय तह भने सडक सञ्जालमा जोडिइसकेका थिए । जिल्लाका सबै स्थानीय तह सडक सञ्जालमा जोडिएका छन, नौगाड गाउँपालिकाका अध्यक्ष प्रेमसिंह धामीले भने । मार्मा र नौगाड गाउँपालिकाका विकट बस्तीमा सडक निर्माण भइरहेको छ । स्थानीय तहले सडकलाई पहिलो प्राथमिकतामा राखेपछि यातायातको पहुँच पनि बढ्दै गएको हो । नौगाडका विभिन्न बस्ती जोड्ने गरी सडक निर्माण गरिरहेको अध्यक्ष धामीले बताए । शैल्यशिखर नगरपालिकामा सबैभन्दा बढी सडक निर्माण भएका छन् । उक्त नगरपालिकामा नगरपालिका र प्रदेश सरकारले ग्रामीण सडक निर्माण गरिरहेका हुन । व्यास गाउँपालिकाको सुन्सेरा सदरमुकामदेखि ३३ किमि दूरीमा पर्छ । सडक पुगेपछि खुसी ग्रामीण बस्तीसम्म सडक पुगेपछि स्थानीय हर्षित भएका छन्। अब पिठ्युमा भारी बोक्नु नपर्ने भयो, सुन्सेराकी ५५ वर्षीया शकुन्तला कुँवरले खुसी हुँदै भनिन्, सुरुमा तिंकर सडक सर्भे हुँदा ४ र ५ वर्षमै सुन्सेरालगायत आसपास क्षेत्रमा गाडी गुड्ने आश्वासन दिए । अब पुगेको छ। व्यास गाउँपालिकाको मुख्य सडक पनि यही हो । गाउँपालिकाले हालसम्म अन्य शाखा सडक बनाएको छैन । यो सडकले व्यास गाउँपालिकाका सिना र राप्लाबाहेक अन्य सबै गाउँ जोड्ने भएकाले शाखा सडक आवश्यक नभएको स्थानीय बताउँछन् । अहिलेको सडकमा सुधार गरी ग्रेड मिलान गर्न सके यातायात सञ्चालनमा सजिलो हुने जिप व्यवसायी महादेव जोशीले बताए । तिंकर सडकले श्रीबगड, ब्रह्मदेव, धारी, हिकिला, पिपलचौरी, हुती, धौलाकोट, सुन्सेराका दर्जनौं बस्ती जोडेको छ । अपी हिमाल गाउँपालिका४, खण्डेश्वरीका शोभानसिंह लोथ्याललाई घरबाट सदरमुकाम आउन झन्डै ३ दिन लाग्थ्यो । अहिले दार्चुला तिंकर सडकले पनि निर्माण कार्यलाई तदारुक्तासाथ अगाडि बढाउँदा उनी एक दिनमै सदरमुकाम पुगेर काम गर्न भ्याउँछन्। मकरीगाडसम्म सडकले छोएपछि एकै दिनमा सदरमुकाम पुग्न सकिने उनले बताए । अपीहिमालका घुसा र खण्डेश्वरी गाउँका स्थानीयले पनि हाल सदरमुकाम पुग्न ३ दिन हिँड्नु पर्दैन । मकरीगाडसम्म गाडी पुगेपछि उनीहरूलाई सदरमुकाम आवतजावत सहज भएको हो । पारिबगडखण्डेश्वरी सडक नबनेसम्म यहाँका स्थानीयले दैनिक उपभोग्य वस्तु पनि मार्मा गाउँपालिकाको लटिनाथ बजारबाट भारी बोक्नुपर्ने अवस्था थियो, मकरीकोटका कमलसिंह धामीले भने, अहिले मकरीकोट माथिसम्म गाडी गुडिरहेका छन् । उक्त सडकले पारिबगड, धरमघर, मकरीकोटलगायत माथिल्लो क्षेत्रका बस्तीलाई सडक सञ्जालमा जोडेको छ । लेकम गाउँपालिकामा महाकाली कोरिडोर निर्माणाधीन छ । प्रदेश र स्थानीय तहले विभिन्न ठाउँमा सडक निर्माण गरिरहेका छन् । लेकममा ५ सडक निर्माणाधीन अवस्थामा छन् । राष्ट्रिय राजमार्गसहित स्थानीय सरकारले सडक निर्माण गरिरहेको हुनाले गाउँपालिकाको केन्द्र रातामाटासम्म चाँडै सडक पुग्ने लेकम १, सर्मोलीका रमेशसिंह साउँदले बताए। उनले भने, माथिबाट रातामाटानजिक रिठाचौपातासम्म सडक पुगिसकेको छ । तलबाट खरकडा नजिक पुग्दै छ, लेकमका प्रत्येक बस्तीमा केही वर्षभित्रै सडकको पहुँच पुग्ने देखिन्छ । सडक पुगेपछि ग्रामीण क्षेत्रको विकासले फड्को मार्नेमा स्थानीय आशावादी छन् ।"

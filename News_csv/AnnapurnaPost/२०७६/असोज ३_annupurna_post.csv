शीर्षक,विवरण
संविधानप्रतिको अपनत्व,"जनप्रतिनिधिद्वारा निर्मित संविधान र त्यसअनुरूपका शासकीय खाकाद्वारा मुलुक सञ्चालित भएको चार वर्ष पूरा भएको छ। अर्थात्, आज हामी ऐतिहासिकरूपमा २०७२ असोज ३ मा घोषित संविधानको चौथो वर्षगाँठ मनाउँदै छौं। सरकारले दीपावलीसहित तीन दिन संविधान तथा राष्ट्रिय दिवस का रूपमा मनाउने भएको छ भने आमनागरिकलाई त्यसरी नै हर्साेल्लासका साथ मनाउन आग्रह गरेको छ। संविधान जारीपछि मुलुकले अन्योल र अप्ठ्यारो खेपेको थियो। तर, फरक राजनीतिक अभीष्ट बोक्ने सीमितबाहेक संविधान स्वीकार्य हुँदै गएको छ। जुन संविधान कार्यान्वयनमा सकारात्मक पाटो मान्नुपर्छ। संविधानका मूलभूत चरित्र भनेको प्रतिस्पर्धामा आधारित लोकतान्त्रिक शासन पद्धतिको स्थापना, केन्द्रीकृत शासन व्यवस्थाको अन्त्य, मौलिक हकको प्रत्याभूति, पूर्ण प्रेस स्वतन्त्रता, समावेशी प्रतिनिधित्व, कानुनी राज्यको प्रत्याभूति हुनु हो। संविधानअनुरूप तीन तहको सरकारसहित मुलुक संघीयताको अभ्यासमा छ। यद्यपि पहिलो कार्यकाल भएका कारण समस्या देखा परेका छन्। त्यो संविधानका कारण नभई केन्द्रीकृत मानसिकता, स्वार्थी प्रवृत्ति र कर्मव्यवहारका उपज हुन्। स्थानीय सरकारका २८ महिने र संघीय तथा प्रदेश सरकारका २० महिने कार्यशैलीले प्रश्न उब्जेका छन्। अपेक्षाअनुरूप सकारात्मक काम र प्रवृत्ति झल्कन नसक्दा निराशा बढ्दो छ। नागरिकमाथि चर्काे कर थोपर्दै सुविधाभोगी चरित्रका अनगिन्ती घटना बाहिर आए। तिनका सुविधाभोगी चरित्रलाई संविधानसँग जोड्ने खेल भयो। विकृतिविसंगति संविधान र लोकतान्त्रिक व्यवस्थाद्वारा उत्पन्न नभई सरकार र जनप्रतिनिधिका खराब आचरणगत क्रियाकलापका कारक हुन्। यस्ता दृश्यसँगै संघीयतालाई खर्चिलो र भड्किलो पद्धतिका रूपमा परिभाषित गर्न खोजिँदै छ। त्यसैले पनि हिमायतीहरूले बेलैमा सजग हुन आवश्यक छ। एकातिर संविधानले पूर्ण स्वतन्त्रता ग्यारेन्टी गरेको छ भने अर्कातिर कानुन निर्माणका क्रममा नियन्त्रणमुखी दफा प्रस्तावित र पारित गर्ने शैलीले आममानिसलाई सशंकित तुल्याएको छ। जब कानुनी रूपमै बोली निषेध गरिन्छ, तब विद्रोह भड्किने खतरा बढी हुन्छ। त्यसकारण सरकारले कानुन प्रस्ताव र संसद्ले कानुन पारित गर्दा संविधानका भावना बर्खिलापमा जाने प्रयत्न गर्नु हुन्न। हाम्रो संविधानको मूलभूत विशेषता भनेको मौलिक हकको पूर्णतः ग्यारेन्टी गर्नु हो। संविधानमा ३१ धारा खर्च गरी मौलिक हकको व्यवस्था गर्ने बिरलैमध्येको देशमा नेपाल पर्छ। तिनको कार्यान्वयनका सन्दर्भमा कानुन बने, तर कार्यान्वयन अनुभूति दिलाउन राज्यले सामथ्र्य प्रदर्शन गर्न सकेको पाइन्न। कतिपय राज्यको स्रोतसाधन र क्षमताको हिसाबकिताबबेगर कतिपय प्रावधान राखिएका छन् भने कतिपय प्रावधान मानवीय जीवनका आधारभूत आवश्यकतासँग जोडिएकाले तिनको कार्यान्वयन गर्नु बाध्यात्मक दायित्व सरकारको हो। राज्य त्यसबाट कर्तव्यच्युत हुन मिल्दैन। सरकार कर्तव्यविमुख हुन थाल्यो भने अदालतमा रिटका शृंखला चल्न सक्छन्। मौलिक हक कार्यान्वयन सन्दर्भमा अदालती आदेशद्वारा बाध्य पारिनुपर्ने अवस्था सिर्जना हुन नदिनु राज्यको दायित्व हो। मौलिक हक संविधानमा शब्दद्वारा सजिनु मात्र उल्लेखनीय मानिँदैन। यसको उपयोग र उपभोगका तहमा रूपान्तरण गर्नु राज्यको दायित्व हो। अर्कातिर विश्वभर लोकरिझाइँ को लहर चलेको छ। त्यसको हावा नेपालमा पनि प्रवेश गरिसकेको छ। त्यसले संक्रमणकालीन माहोल बनाउँदै अतिवाद को बाटो निम्त्याउने खतरा छ। त्यसकारण आममानिसलाई निराशातिर धकेलिने वातावरण सिर्जना गर्नु हुन्न। त्यसमा दुईतिहाइको सत्तारुढ दल बढी चनाखो हुनुपर्छ। लोकतन्त्र, संघीयता र गणतन्त्रको मूर्तगोरेटो बाटो बनिसकेको छ। मूलबाटोकै रूपमा विकसित गर्नुको विकल्प छैन। त्यसनिम्ति दलहरूलाई घचघच्याइरहनु नागरिकको दायित्व हो। दलहरू त कुनै पनि बेला धर्मराउन सक्छन्। संविधानप्रदत्त अधिकारलाई दाउपेचको जाली खेलमा पार्न खोज्नेहरूलाई पनि निरुत्साहित गरिनुपर्छ। दलहरूको कार्यशैली, व्यवहार र संस्कृति पनि संविधानअनुरूपकै हुनुपर्छ।"
"तीनकुनेमा आगलागी, ठूलो दुर्घटना टर्यो (भिडियो)","काठमाडौं : काठमाडौंको तीनकुने गैरीगाउँस्थित मुख्य सडकमा तार सप्लाई गरेको पोलमा शुक्रबार बिहान एक्कासी आगलागी भएको छ । विद्युत सर्ट भएर आगो लाग्दा विद्युत, टेलिफोन, इन्टरनेटका तारहरु जलेका छन् । गुजुल्टो बनाएर टाँगिएको तार जलेर अगो फैलिँदै थियो । स्थानीयले पानी हाली आगो फैलिनबाट रोकेका थिए । केहीबेरपछि दमकल आएर आगो निभायो । आगो फैलिएर ठूलो क्षति हुनबाट जोगियो । आगलागी भएको पोलनजिकै पेट्रोल पम्पसमेत भएकाले स्थानीयहरु त्रसिद भएका थिए । बिजुलीका तारसँग अन्य तार पनि अव्यवस्थित तरिकाले टाँग्दा ठूलो दुर्घटना निम्तिन सक्ने यो घटनाले देखाएको छ । आगलागीबाट तार जलेपछि त्यस आसपास विद्युत, इन्टरनेट, टेलिफोन सेवा अवरुद्ध भएको छ । भिडियो"
छैन रचनात्मक कार्यक्रम,"अर्घाखाँची : निर्वाचित जनप्रतिनिधिले संविधान ल्याएपछि सबै खुसी भए। नागरिकको जीवनशैलीमा परिवर्तन आउने धेरैमा आशा थियो। तर, निर्वाचित जनप्रतिनिधिले नागरिकको हितमा काम नगरेको जनस्तरमा गुनासो सुनिन्छ। संविधान दिवस मनाउने शैली परिवर्तन भएन। दशकौंदेखि गरिँदै आएको फलफूल वितरण, बजार सरसफाइमा सीमित भयो। रचनात्मक र जनताको सवालमा कुनै छलफल भएनन्। प्यूठान नगरपालिकालाई जुनसुकै दिवस र चाडपर्व आउनै हुँदैन। पहिलो कार्यक्रम हुन्छ बजार सरसफाइ र बिरामीलाई फलफूल वितरण। संविधान दिवसको पूर्वसन्ध्यामा पनि नगरपालिकाले उही शैली दोहोर्यायो। बिहीबार झरी परिरहेको थियो। जनप्रतिनिधि र कर्मचारी ब्यानर लिएर बजार निस्किए। स्थानीयलाई बजार सरसफाइमा जुट्न आग्रह गरे। बजारको फोहोर उठाएको फोटो खिच्न जनप्रतिनिधि र कर्मचारीलाइ तँछाडमछाड थियो। नगरप्रमुख अर्जुनकुमार कक्षपति र उपप्रमुख शान्ता आचार्यसहितको टोलीले बिजुवार र बाग्दुला बजार क्षेत्रमै झरीमा बजार सरसफाइ गर्यो। हप्तामा तीन दिन नगर क्षेत्रको फोहोर उठाउन घरघरमै नगरपालिकाको गाडीसमेत पुग्ने गरेको छ। लगत्तै नगरपालिकाको प्रतिनिधिको टोलीले जिल्ला अस्पताल बिजुवारमा बिरामीलाई फलफूल वितरण गर्यो। संविधान दिवस मनाउने पुरानै कार्यशैलीप्रति नगरप्रमुख अर्जुनकुमार कक्षपति पनि सन्तुष्ट छैनन्। दिवस मनाउने शैली परिवर्तन गर्नुपर्छ भन्ने लागेको छ, उनले भने, संविधान दिवस मूल समारोह समितिले यही कार्यक्रम गरौं भनेपछि निर्णय गरिएको हो। बजार सरसफाइमा स्थानीयको सक्रियता नपाएको आफैं सडकमा आउनुपरेको उनको प्रतिक्रिया छ। नगरपालिको दिवसकै अवसरमा बाग्दुला चोकमा सडक कविता वाचन गरियो। गुल्मीमा छैन् नयाँ गुल्मीमा पनि नयाँ कार्यक्रम गर्ने योजना छैन। बजार सरसफाइ, प्रभातफेरी, र्याली र मञ्च कार्यक्रम गरेर दिवस सम्झिने स्थानीय तहका प्रतिनिधिको तयारी छ। स्थानीय सरकार जनप्रतिनिधिको काँधमा आएकाले नागरिकलाई छुने खालका कार्यक्रम गर्नुपर्ने प्रमुख जिल्ला अधिकारी यदुनाथ पौडेलले बताए। राष्ट्रसेवक कर्मचारीले जनप्रतिनिधिले ल्याएका कार्यक्रम कार्यान्वयन गर्ने हो, उनले भने, संविधान दिवस पुरानै तरिकाबाट मनाइँदै छ। दलीय एजेन्डामा लागेजस्तै संविधान दिवस नागरिकको हो भन्ने बुझाउन सबै दलको सक्रियता हुनुपर्ने उनको सुझाव छ। मुसीकोट नगरपालिकाले सरसफाइ सप्ताह गर्ने योजना बनाएको छ। घरआँगन, सार्वजनिक क्षेत्र सरसफाइ गर्न नागरिकलाई सचेतना गर्ने तयारी नगरप्रमुख सोमनाथ सापकोटाले बताए। अर्को वर्षदेखि रचनात्मक काम गर्छौं, उनले भने, संविधान कार्यान्वयनकै वर्ष भएकाले अन्तरक्रिया कार्यक्रमलाई जोड दिएका छौं। अर्घाखाँचीमा पनि उस्तै अर्घाखाँचीमा पनि संविधान दिवसलाइ औपचारिकतामै सीमित बनाउने तयारी छ। जिल्लाका स्थानीय तहले पुरानै शैलीमा दिवस मनाउने तामझाम गरेका छन्। जनप्रतिनिधिले नौलो र सम्झनायोग्य कार्यक्रम ल्याएनन्। जिल्ला स्तरीय सरोकारवालाको बैठक बस्यो। दिवसको अघिल्लो दिनदेखि कार्यालय र स्थानीय तहमा राष्ट्रिय झन्डा फहराउने र दीपावली गर्ने निर्णय भयो। सन्धिखर्क नगरपालिकाले सन्धिखर्क बजार वरिपरि सरसफाइ गरेको छ। शुक्रबार बिहान बाजागाजासहित प्रभातफेरी र झाँकी प्रदर्शनसहित प्रवचन गर्ने निर्णय भएको प्रमुख जिल्ला अधिकारी विजयराज पौडेलले बताए। दिवस मनाउनकै लागि जिल्ला समन्वय समितिका प्रमुख पीताम्बर शर्माको संयोजकत्वमा १ सय एक सदस्यीय समितिसमेत बनेको छ। दिवसमा गरिने कार्यक्रममा सर्वसाधारणको उपस्थिति न्यून देखिएको छ। केही सरकारी कर्मचारी र सेना पुलिसको भरमा यो दिवस मनाइने गरिएको छ। संविधान दिवसमा जनताको हितमा हुने कार्यक्रम गर्नुपर्ने मानव अधिकार तथा शान्ति समाजका जिल्ला अध्यक्ष अशोक पौडेलले बताए। केशर रोकाप्यूठान, गंगा खड्कागुल्मी, प्रेमनारायण आचार्यअर्घाखाँची"
"'सिंहदरबार' गाउँमा, जनता सहरमा","प्यूठान गुल्मी : गाउँगाउँमा अधिकार सम्पन्न सिंहदरबार पुगेको छ। जिल्लाको बजेट अर्बभन्दा बढी छ। थानीय तहका जनप्रतिनिधि विकास निर्माणमा कम्मर कसेर लागेको बताउँछन्। विद्यालय, स्वास्थ्य चौकी, प्रहरी चौकीमा जनताको पहुँच पुग्दै छ भने भौतिक पूर्वाधार धमाधम निर्माण हुन थालेको छ। तर गाउँलेले गाउँमा भविष्य देखेका छैनन्। बसाइँ सर्ने क्रम तीव्र छ। वैशाख ४ गते ऐरावती गाउँपालिका६ सेगीथुम प्यूठानकी वसन्ता खनाल गाउँ छाडेर मधेस झरिन्। उनका दाजुभाइ कोही लमही र कोही कपिलवस्तुमा छन्। उनी अहिले कपिलवस्तुको कोपामा भाडामा बस्छिन्। उनले भनिन्, गाउँमा बँदेलले खेतीपाती भित्र्याउनै दिँदैन। सोचेजस्तो विकास पनि भएन। उनी सासूआमा र तीन छोराछोरीसहित मधेस झरेकी हुन्। पति भारतमा छन्। ३७ वर्षीया खनाल भन्छिन्, परिआउँदा गाउँमा दाजुभाइ पनि छैनन्। बाध्यताले छाड्नुपयो। सोही वडाबाट २० घरधुरीका ७७ जनाले गाउँ छाडेको वडाध्यक्ष चन्द्रबहादुर रानाले बताए। गाउँमा खानेपानीको सुविधा पुयाउन थालिएको उनी बताउँछन्। विकासले बिस्तारै लिँदै छ, उनी भन्छन्, धेरै व्यक्तिमा पैसा कमाउनेबित्तिकै सहर जानुपर्छ भन्ने धारणा छ। ऐरावती गाउँपालिकाबाट २०७५ सालमा ६९ घरधुरीका २ सय ३९ जना बसाइँ सरेका छन्। नौबहिनी गाउँपालिकामा बसाइँ सरेर आउनेको संख्या शून्य छ भने अन्यत्र जाने ११ घरधुरी छन्। प्यूठानबासीको बसाइँ सरेर जाने प्रमुख गन्तव्य बुटवल, लमही, घोराही र तुलसीपुर हो। कपिलवस्तुको चन्द्रौटा, गोरुसिंगे, काठमाडौं, नवलपरासी, नेपालगन्ज र बर्दियामा समेत जिल्लाबासी बसाइँ सरिरहेका छन्। जिल्लामा बर्सेनि एक अर्ब बजेट भित्रिन्छ। गाउँमा विकासको पूर्वाधारले गति लिँदै छ। तर जनताको मन जित्न सकेको छैन। विदेशमा पौरख गरेर कमाएको पैसाले सहरमा घरघडेरी जोड्नेको संख्या बढ्दो छ। गुल्मीको दुर्गम क्षेत्र मदाने गाउँपालिकाबाट गत वर्ष १ सय ६९ जना घरपरिवारले गाउँ छाडे। धेरैजसो बुटवल र काठमाडौं गएका छन्। सन्तानको पढाइ र रोजगारीका लागि भन्दै गाउँ छाड्नेको लर्को लागेको छ। जनप्रतिनिधि गाउँमा विकासको लहर चलिरहेको दाबी गर्छन्। जिल्लामा बर्सेनि एक अर्ब बजेट भित्रिएको तथ्यांक छ। तर, यसले जनताको मन जित्न सकेको छैन। स्थानीय तहले नयाँनयाँ योजनाअनुरूप काम गरेको प्रतिवेदन प्रस्तुत गरिरहेका छन्। घरदैलोमा पुगेको सडकले जीवनशैलीमा फरकपन ल्याएको छैन। विपन्नको छानोमा जस्ता दिएर ओत बनाइदिएका स्थानीय तहलाई घरनै खाली हुनेमा चिन्ता छ। गुल्मीबाट गत वर्ष ९ सय ८४ घरधुरीका १ हजार ९ सय १० जनाले जिल्ला छाडेका छन्। चन्द्रकोट गाउँपालिकाबाट १ सय ३७ घरधुरीले गाउँ छाडे। गाउँबाट बसाइँ सरेर जानेसँग वडाले प्रतिपरिवार ६ हजार रुपैयाँ शुल्क लिने गरेको प्रमुख प्रशासकीय अधिकृत कृष्णप्रसाद भण्डारीले बताए। कालीगण्डकी गाउँपालिकामा बसाइँ सरी आउनेको संख्या शून्य छ। बाहिरिने ७२ परिवार रहेको प्रमुख प्रशासकीय अधिकृत बाबुराम पल्लीले बताए। पाल्पातमघास सडक खण्डमा पर्ने रुरु गाउँपालिकामा बसाइँ सरेर आउने १३ परिवारका ५१ सदस्य छन्। सोही गाउँपालिकाबाट बाहिरी जिल्ला जानेमा ६४ परिवारका २ सय १५ जना रहेको प्रमुख प्रशासकीय अधिकृत चेतनाथ गिरी बताउँछन्। विकासको गति लिँदै गरेका धेरैजसो गाउँ रित्तिन थालेका छन्। विदेशमा कमाएको धनले सहरमा घरजग्गा जोड्ने बढेको मदाने गाउँपालिका६ का अध्यक्ष तोकम कुँवरले बताए।"
संविधान दिवसको र्याली विथोल्न राखिएको नक्कली बम डिस्पोज,"हेटौंडा : संंविधान दिवसको र्याली प्रभावित गर्न शुक्रबार बिहान हेटौंडाको बुद्धचोकमा राखिएको शंकास्पद वस्तु नेपाली सेनाले डिस्पोज गरेको छ । संविधान दिवसको याली निस्कने भनी तय गरिएको स्थान बुद्ध चोकमा शुक्रबार बिहान ५ बजे प्रेसरकुकर भित्र शंकास्पद बस्तु भेटिएको मकवानपुर प्रहरी प्रवक्ता डिएसपी यज्ञप्रसाद भट्टराइले बताए । प्रेसरकुकर भित्र ढुङ्गा राखिएर तर्सान खोजिएको रहेछ, नेपाली सेनाको टोलीले बिहान ७ बजे डिस्पोज गरेको छ, उनले भने । सेनाले शंकास्पद वस्तु डिस्पोज गरेपछि र्याली बुद्ध चोक भएर सभास्थल मकवानपुर बहुमुखी क्याम्पसमा पुगेको थियो । शंकास्पद वस्तु विप्लव नेतृत्वको नेकपाले राखेको प्रहरीको अनुमान छ ।शंकास्पद वस्तुका कारण बिहान ७ बजे निस्कने भनिएको याली आधा घण्टा ढिला भएको थियो ।"
युवती ठानी ७० वर्षीयालाई बलात्कार गर्ने थुनामा,राजविराज : युवती ठानेर ७० वर्षीया वृद्धालाई बलात्कार गर्ने अभियुक्त सप्तरीको राजविराज कारागारमा थुनिएका छन् । सप्तरीको खडक नगरपालिका८ मुसहर्नियाका ४० वर्षीय रोहित सदा बलात्कारको कसुरमा थुनामा परेको जिल्ला अदालतका स्रेस्तेदार दिलकुमार वर्देवाले जानकारी दिए । बर्देबाकाअनुसार अत्यधिक मदिराको नशामा अर्की युवती ठानेर वृद्धालाई बलात्कार गरेको अभियुक्तले स्विकारेका छन् । गतसाल असोज १६ गते घरका सबैजना मेला हेर्न गएका बेला वृद्धामाथि बलात्कार भएको हो । उदयपुरको त्रियुगा नगरपािलका३ घर भएकी पीडित दुई महिनादेखि भाइको घरमा बस्दै आएकी थिइन् । बलात्कार घटनालगत्तै फरार भएका अभियुक्त काठमाडौंमा मजदुरी गर्दै बसेका थिए । पीडितका भाइले मिलापत्र गरी मुद्दा टुंग्याउने आश्वासन दिएपछि सदा भदौमामा घर फर्केका फर्केका थिए । उनलाई प्रहरीले भदौ १९ गते पक्राउ गरेको थियो ।

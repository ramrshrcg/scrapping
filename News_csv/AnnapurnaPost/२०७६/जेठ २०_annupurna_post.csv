शीर्षक,विवरण
अकूत सम्पत्तिको पुर्ख्यौलीकरण,"भ्रष्टाचार गरी अस्वाभाविक सम्पत्ति जोड्न चाहनेको अनुचित आकांक्षामा अंकुश लगाउने उेद्दश्यअनुरूप सम्पत्ति विवरण संकलन गरिन्छ। सरकारी सुविधाभोगीले पदमा प्रवेश गर्दाका बखत र त्यसपछि बर्सेनि आर्थिक वर्षको ६० दिनभित्र घटेबढेको विवरण बुझाउनुपर्छ, सरोकारवाला निकायलाई। कानुनतः सम्पत्ति विवरण संकलन र अनुगमन गर्ने जिम्मेवारी राष्ट्रिय सतर्कता केन्द्रलाई प्राप्त छ। जुन निकाय प्रधानमन्त्रीको प्रत्यक्ष रेखदेख र निगरानीमा छ। सम्पत्ति विवरणमा कैफियत भएमा या उजुरीमा परेमा थप छानबिनका निम्ति केन्द्रले अख्तियार दुरुपयोग अनुसन्धान आयोगलाई पठाउने गर्छ। केन्द्रद्वारा सार्वजनिक तथ्यअनुसार झन्डै १७ हजारभन्दा बढी पदाधिकारी तथा कर्मचारीले विवरण बुझाउनुपर्र्ने बाध्यात्मक कानुनी प्रावधान उल्लंघन गरेका छन्। यसमा संघीय, प्रदेश स्थानीय सरकारका निर्वाचित पदाधिकारीदेखि कर्मचारीसमेत पर्छन्। विवरण नबुझाउनेको संख्या बर्सेनि बढ्दो छ। कानुन उल्लंघन गर्नेहरूलाई जरिवानाको व्यवस्था छ। सम्पत्ति विवरण नबुझाउनेलाई प्रत्यक्ष रूपमा पाँच हजार जरिवाना गर्ने व्यवस्था छ। सम्पत्ति विवरण नबुझाउनेलाई शंकास्पद सूचीमा राख्दै अख्तियारले तिनको सम्पत्ति छानबिन गर्न सक्छ। भ्रष्टाचार निवारण ऐन, २०५९ मा सम्पत्ति विवरण बुझाउनुपर्ने बाध्यात्मक व्यवस्था राखिएको छ। त्यसभन्दा पहिला सार्वजनिक पदाधिकारीको सोझै सम्पत्ति छानबिन गर्ने व्यवस्था थिएन। कोही कुनै भ्रष्टाचार काण्डमा छानबिनमा परेको बखत तिनको सम्पत्ति हेर्न सकिने व्यवस्था थियो। त्यो व्यवस्था प्रभावकारी नभएपछि २०५९ मा निर्मित ऐनमा कुनै सार्वजनिक पदाधिकारीको सम्पत्ति अस्वाभाविक लागेमा छानबिन गर्न सकिने व्यवस्था आएको हो। जुन व्यवस्थाअनुरूप केही राजनीतिकर्मी र प्रशासक भ्रष्टाचारी ठहरिए। भ्रष्टाचारका सन्दर्भमा अनुमानित कसुर का आधारमा मुद्दा चलाउन सजिलो तुल्याएको छ, अख्तियार दुरुपयोग अनुसन्धान आयोगलाई। नागरिकको करमा पारि श्रमिक लिनेसग अपत्यारिलो र अस्वाभाविक सम्पत्ति देखिएका खण्डमा त्यही स्थितिलाई प्रमाण मानी मुद्दा चलाउन सकिने व्यवस्था भ्रष्टाचार निवारण ऐन, २०५९ को आकर्षक व्यवस्था हो। त्यति मात्र होइन, सम्पत्तिका मुद्दामा वैधानिक स्रोत खुलाउनुपर्ने दायित्व प्रतिवादीमा राखिएको छ। अर्थात् प्रमाणको भार प्रतिवादीकै थाप्लोमा रहन्छ। सार्वजनिक पदाधिकारीसग एकाएक अथाह सम्पत्ति भए पनि कतिपय अवस्थामा भ्रष्टाचारको प्रमाण भेटिन्न। त्यस्तो अवस्थामा शंकास्पद अनुमानित कसुरका आधारमा मुद्दा चलाउन सकिने व्यवस्था राखिएको हो। २०५९ पूर्व त्यस्ता भ्रष्ट पात्र विरुद्ध अनुमानित कसुर मा मुद्दा चलाउने कानुनी आधार थिएन। त्यहीकारण सरकारी पदलाई दुरुपयोग गरी अकूत सम्पत्ति पुर्ख्यौलीकरण भइरह्यो। अझै पनि सार्वजनिक पदाधिकारी र कर्मचारीको जीवनस्तर र मासिक पारिश्रमिक उपलब्ध रकम हेर्ने हो भने तिनीहरूको जीवन धान्न धौधौ पर्छ। तर दृश्यमा फरक छ। अधिकांश सार्वजनिक पदाधिकारी र तिनका परिवारको जीवनशैली राजसी ठाट मै छ। विडम्बना थोरै मात्र अख्तियारको फन्दामा परे, धेरैजसोको भ्रष्ट कर्मबाट आर्जित सम्पत्ति पुख्यौली मा रूपान्तरण भइसकेको छ। त्यसका अतिरक्त जसरी सम्पत्ति विवरण बर्सेनि संकलित हुन्छ, त्यही रूपमा तिनको सम्पत्तिको परीक्षण गर्ने पद्धति भने स्थापित हुन सकेको छैन। यो केवल संकलनको कर्मकाण्ड मै सीमित छ। कम्तीमा भ्रष्टाचारमा संलग्न र इमानदारीपूर्वक काम गर्नेहरू छुट्टिनुपर्छ। त्यो पृष्ठभूमिमा आकर्षक भनिएका कार्यालय र अस्वाभाविक जीवनयापन गर्नेको बर्सेनि निश्चित प्रतिशतमा भए पनि छानबिन हुनुपर्छ। सम्पत्ति छानबिन हुने डरले पनि भ्रष्टाचारमा कमी आउन सक्छ। सरकारी सुविधाभोगीका हकमा सम्पत्ति छानबिन हुन्छ भन्ने भय सिर्जना गराउन सकिएको छैन, जसले तिनलाई ढुकुटीमा तर मार्ने अवसर मिलेको छ। कुनै बेला कानुन नभएर भ्रष्टहरूले उन्मुक्ति पाएका थिए भने यतिखेर कानुनको प्रभावकारी प्रयोग नहुदा खराब मती भएकाहरूलाई उम्किने अवसर मिलेको छ। त्यसकारण कानुनी व्यवस्था भएर मात्र हुन्न, त्यो कठोर र प्रभावकारी ढंगले प्रयोग भएको आभास दिलाउन सकेको खण्डमा मात्र भ्रष्ट र बेइमानहरू तर्सिने अवस्था पैदा हुन्छ।"
सहचालकले ब्याक गर्दा बसपार्कमै बस दुर्घटना,"बझाङ : बसपार्कमा पार्किङ गरिरहेको महाकाली यातायातको बस साइड दिन खोज्दा दुर्घटनामा परेको छ। सोमबार साँझ छुट्ने गाडीहरूलाई साइड दिन ब्याक गर्दा बस खोलामा खसेको हो। ना ७ ख ६३७१को बस सहचालक लक्ष्मण कुँवरले ब्याक गर्दा दुर्घटना भएको प्रहरीले बताएको छ। बस चिप्लिएपछि सहचालकले हामफालेर ज्यान जोगाएका छन्। दुर्घटना भएको बसको गुड्ने पालो मंगलबार बिहान थियो। बसपार्क साँघुरो छ। वरपर टिकट काउन्टरहरू छन्। बसपार्कको क्षमता भन्दा बढी बस आउने जाने भएकोले पार्किङ गर्न समस्या हुने गरेको सुदुरपश्चिम बस समितिका जीवन खड्काले बताए। जिल्लामा सुदुरपश्चिम, महाकाली, पवददुत, कर्णाली, मालीका र उग्रतारा बस व्यवसाय समितिका बसहरू चल्ने गर्दछन्।"
भारतबाट प्लाष्टिकको झोलामा कोरेक्सको झोल बोकेर ल्याउने पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले ठूलो परिमाणमा लागुऔषध सहित एकजनालाई पक्राउ गरेको छ । वीरगन्ज भन्सार कार्यालयमा खटिएको सशस्त्र प्रहरीको भन्सार राजश्व चुहावट नियन्त्रण टोलीले करिब आठ लिटर (८० बोतल) कोरेक्सको झोलसहित मकवानपुरको वागमती गाउँपालिका४ का ४६ वर्षीय ज्ञानबहादुर तमाङलाई आइतबार दिउसो पक्राउ गरेको हो । आइतबार अपरान्ह सीमावर्ती भारतीय सहर रक्सौलबाट ८० बोतल कोरेक्स खरिद गरेर त्यसको झोल प्लाष्टिकको झोलामा खन्याएर वीरगन्ज आउँदै गरेको अवस्थामा तमाङलाई सशस्त्र प्रहरीले पक्राउ गरेको हो । रक्सौलबाट इ रिक्सामा आइरहेका तमाङलाई शंका लागेर चेकजाँच गर्दा उनको साथमा रहेको प्लाष्टिकको झोलबाट ८ लिटर कोरेक्सको झोल बरामद भएको सशस्त्र प्रहरी नायव उपरीक्षक तिलक खड्काले बताए । तामाङलाई आवश्यक कारवाहीका लागि जिल्ला प्रहरी कार्यालय पर्सामा बुभाइएको सशस्त्र प्रहरी नायव उपरीक्षक खड्काले जानकारी दिए ।
थारुको मतहवालाई कानुनी मान्यताको तयारी,"दाङः आफनै परम्परा र संस्कृति अवलम्बन गर्दे आएका थारु समुदायलाई प्रदेश सरकारले कानुनी मान्यता दिने तयारी गरेको छ। थारु समुदायले परम्परादेखि मान्दै आएको मतहवा प्रथालाई कानुनी मान्यता दिने गरि प्रदेशमा सुझाव संकलन गर्न थालिएको हो। थारु जातीको परम्परागत प्रथालाई कानुनी मान्यता दिने तयारी भए पछि प्रदेश सचिवालयले तराईका विभिन्न जिल्लामा सरोकारवालासँग सुझावसमेत लिन सुरु गरेको छ। प्रदेश सचिवालयका सूचना अधिकारी मनोज पाण्डेयले बर्दिया र दाङका थारु अगुवा तथा मतहवासँग सुझाव लिइएको बताए। मतहवा प्रथा सञ्चालन गरिरहेको समुदाय र स्थानीय सरकारसँगको समन्वय महत्वपूर्ण रहेकोले कानुनी व्यवस्थाको वारेमा प्रदेश नं५ को संसदीय सचिवालयले छलफल चलाएको छ। उनले भने, संसदमा सुझाव पेश गरेर आवश्यक कानुन निर्माण हुने छ। थारु समुदायमा आफनै परम्पराले वस्तीहरु संचालन हुने र रीति रिवाज मान्ने भएपछि त्यसलाई कानुनी मान्यता दिन पटक पटक आवाज उठिरहेको थियो। प्रदेश सरकारले कानुन निर्माणका लागि सुझाव लिनु सकारात्मक भएको थारु अगुवा चन्द्रप्रकाश चौधरीले बताए। हामीले पहिले देखि नै राज्यलाई सहयोग पुग्ने गरि परम्परा चलाएका छौं, यसलाई कानुनी मान्यता दिनुपर्छ। बड्घर, भल्मन्सा, मतहवा महासंघका केन्द्रिय अध्यक्ष तथा प्रदेशसभा सदस्य डिल्लीबहादुर चौधरीले थारु समुदायको यो प्रथा परापूर्व कालदेखि चन्दै आएकोले यसको संरक्षणका लागि पनि कानुनी मान्यता आश्श्यक रहेको बताए। आन्तरिक मामिला तथा कानुन मन्त्री कुलप्रसाद केसीले थारु समुदायको प्रथा संरक्षणका लागि कानुन निर्माण गर्ने प्रयास भएको बताए। पुर्खादेखि चलिआएको प्रथा संरक्षण गर्नु राज्यको दायित्व हो, प्रदेश नं ५ थारु बाहुल्य क्षेत्र हो। थारु समुदायमा छुट्टै प्रथा चलिआएको छ, यसको संरक्षण हुनु पर्छ उनले भने। थारुहरुको बड्घर मतहवा प्रथा संरक्षणका लागि यसअघि बर्दियामा थारु समुदायका अगुवासँग सुझाब संकलन गरेको र दोस्रो चरणमा दाङका अगुवासंग सुझाब संकलन गरेको प्रदेश नं ५ का प्रदेशसभा सदस्य चौधरीले बताए। अहिले गाउँका सबै झै झगडादेखि अन्य विवादहरु मतहवाले नै मिलाउँदै आएका छन, मतहवाले मिलाउन नसकेका विवाद मात्रै अगि बढने हो उनले भने, यसले राज्यलाई पूर्ण रुपमा सहयोग गरेकै छ , मतहवाले मिलाउन नसकेका विवाद मात्रै न्यायिक समितिमा पठाइनुपर्छ। थारुहरुका अगुवाहरुले स्थानीय सरकारकासँगको समन्वयमा कार्य गर्न सहयोग पुगोस भनेर कानुन निर्माण गर्न लागेको प्रदेश न ५ का प्रदेश सचिवालय सचिव दुर्लभकुमार पुन मगरले जानकारी दिए।"
भारतबाट लागुऔषध ल्याउँदैगरेका युवक पक्राउ,राजविराज : सप्तरीको छिन्नमस्ता गाउँपालिकाबाट प्रहरीले ठूलो परिमाणमा लागुऔषध सहित एक युवकलाई पक्राउ गरेको छ । छिन्नमस्ता गाउँपालिका२ मोहनपुरमा भारतबाट नेपालतर्फ आउँदै गरेका सप्तरीको राजगढ गाउँपालिका६ बस्ने २५ वर्षीय श्रवण यादवलाई पक्राउ गरिएको जिल्ला प्रहरी कार्यालयले जनाएको छ । ईलाका प्रहरी कार्यालय सखडाको गस्ती टोलीले यादव सवार अन टेस्ट लेखिएको मोटरसाइकल चेकजाँच गर्दा एक सय मिलिलिटरको एक सय एउटा डाइलेक्स डिसी नामक लागुऔषध बरामद गरिएको प्रहरी उपरीक्षक मनोज यादवले बताए । पक्राउ परेका यादवलाई लागुऔषध ओसारपसारमा कारवाही थालिएको प्रहरी उपरीक्षक मनोज यादवले जानकारी दिए ।
"रसुवाको गुम्चेतमा जीप दुर्घटना : दुई महिलाको मृत्यु, ६ घाइते","नुवाकोट : त्रिशूलीरसुवागढी सडकमार्गमा टाटासुमो दुर्घटना भएको छ। दुर्घटनामा दुई महिलाको घटनास्थलमै ज्यान गएको छ। तीन जना हराइरहेका छन्। ६ जना घाइतेमध्ये चार जनाको अवस्था गम्भीर रहेको रसुवाका सहायक प्रमुख जिल्ला अधिकारी देवर्सि सापकोटाले जानकारी दिए। वीरगन्जगल्छीत्रिशूलीमैलुङरसुवागढी सडकमार्ग अन्तर्गत रसुवाको गुम्चेतमा सोमवार बेलुकी बा १०च ५८२० नम्बरको टाटासुमो दुर्घटना भएको सापकोटाले बताए। उनका अनुसार साँझ ६ बजे पोखराबाट नुवाकोटको विदुर हुँदै रसुवाको गोल्जुङ जाँदै गरेको जीप गुम्चेतमा सडकबाट एकसय मिटर तल खसेर दुर्घटना भएको हो। दुर्घटनामा मृत्यु हुनेहरूको नाम खुलेको छैन। तीन जना हराइरहेका छन्। मृतक, घाइते तथा हराइरहेकाको पहिचान खुलेको छैन। घाइते ६ जनाको स्थानीयवासी, जलविद्युत आयोजनामा कार्यरत कर्मचारी, नेपाल प्रहरी, सशस्त्र प्रहरी र नेपाली सेनाको टोलीले उद्धार गरि उपचारका लागि नुवाकोट जिल्ला अस्पताल पठाएको रसुवा प्रहरी प्रमुख प्रहरी नायव उपरीक्षक भाग्येन्द्रपुरुष ढकालले जानकारी दिए। उनका अनुसार सडकमार्गबाट तल भीरमा खसेर जीप त्रिशूली नदीमा पुगेको छ। शव संकलन जारी रहेको स्थानयवासी सुमन भट्टले जानकारी दिए। गत वर्षदेखि सन्चालित कच्ची सडकमा पहिलोपटक दुर्घटना भएको हो। गाडी रिजर्भ गरेर पोखरा पुगेर फर्कँदै गरेकाहरू दुर्घटनामा परेका हुन्।"
दैलेखमा आफ्नै श्रीमती र छोरालाई बेच्ने पुरुषलाई ३८ वर्ष कैद सजाय,"दैलेख : आफ्नै श्रीमती र छोरालाई बेचेको आरोप लागेका भैरवी गाउँपालिका४ भैरीका २१ वर्षीय टेकराज पुरीलाई जिल्ला अदालत दैलेखले सोमबार साढे ३८ वर्ष कैद सजाय र ३ लाख ३० हजार रुपैयाँ जरिवानाको फैसला गरेको छ । जिल्ला न्यायाधीश सनतचन्द्र लवटको इजलासले यस्तो फैसला गरेको जिल्ला अदालतले जनाएको छ । अभियुक्त पुरीलाई अदालतबाट मानव वेचविखनमा २० वर्ष, ओसारपसारमा १५ वर्ष र कुल सजायको थप १० प्रतिशतले हुन आउने साढे तीन वर्षसमेत गरी ३८ वर्ष ६ महिना कैद भएको जिल्ला अदालतका प्रवक्ता विनोद आचार्यले जानकारी दिए । भारतमा बेचिएकी ती महिला र बालकको माइतीपक्षले गत २०७५ जेठ ९ गते मानव बेचबिखन तथा ओसारपसारमा परेको भन्दै जिल्ला प्रहरी कार्यालयमा मुद्दा दायर गरेका थिए । माइती पक्षले दिएको जाहेरीको आधारमा जिल्लामा महिला तथा बालबालिकाहरुको क्षेत्रमा काम गर्दैआएको सामाजिक सेवा केन्द्र (सोसेक) नेपाल दैलेख र शक्ति समूह काठमाडौंको पहलमा आफ््नै श्रीमानबाट बेचिएकी महिला र उनका छोरालाई भारतको बैंग्लोरबाट उद्धार गरिएको थियो । विगत २ वर्षदेखि परिवारसहित भारतको बैंग्लोर साझापुरमा बस्दै आएको बेला श्रीमानले आफू र छोरालाई बजार घुम्न गएका बेला कोठामा जाऊ, म एकछिनमा आउँछु भनी गएको र कोठामा पुग्ने बित्तिकै एक्कासी नचिनेका व्यक्तिहरुले जवर्जस्ती सेतो पाउडर मुखमा सुँघाएर बेहोस बनाएर लगेको उनकी श्रीमतीले बताएकी थिइन् ।अपरिचित व्यक्तिहरुले २ लाख २० हजार भारतीय रुपैयाँमा श्रीमानबाट किनेको भनेपछि बल्ल आफू बेचिएको थाहा पाएको उनले वयानमा सुनाएकी थिइन् ।"
माेरङमा कांग्रेस नेता र व्यवसायीमाथि आक्रमण,"विराटनगर : मोरङको केराबारी गाउँपालिका५ मा युवाहरुको एक समूहले कांग्रेस नेता वृष थापा र युवा व्यवसायी अनिल बस्नेतमाथि आक्रमण गरेको छ । पिपल चोकदेखि सुम्निामा चोकसम्मको १ हजार १ सय मिटर कालोपत्रे सडकको निरीक्षणका क्रममा कांग्रेस जिल्ला सदस्य थापा र बस्नेतमाथि आक्रमण भएको प्रहरीले जनाएको छ । स्थानीय विमल राईका अनुसार युवाहरुले थापामाथि सामूहिक रुपमा लाट्ठी र ढुंगाले आक्रमण गर्न थालेपछि बस्नेत छुट्याउन गएका थिए । ७ जनाको समूहले आक्रमण गरेको इलाका प्रहरी कार्यालय बेलबारीका प्रहरी निरीक्षक राजकुमार राईले बताए । हिमाल लिम्बू, अमित लिम्बू, वसन्त लिम्बू, विक्रम कटुवाल समेतको समूहले सडकमा कालोपत्रे गर्ने काम आफूहरुलाई नदिएको भन्दै थापामाथि आक्रमण गरेको हुनसक्ने बताइएको छ । कुटपिटमा संलग्नमध्ये वसन्त र विक्रम सोमबार दिउसो पक्राउ परेको प्रहरीले बताएको छ । साथै घटनाबारे अनुसन्धान भइरहेको बताइएको छ । घटनामा संलग्न युवाहरुले यसअघि पनि सर्वसाधारण तथा व्यवसायीलाई धम्क्याउने, थर्काउने र असुली गर्ने धन्दामा संलग्न रहेको प्रहरीले जनाएको छ । कुटपिटबाट बस्नेतको पाखुरा भाँचिएको छ । उनलाई उपचारका लागि बिपी कोइराला स्वास्थ्य विज्ञान प्रतिष्ठान धरान लगिएको छ ।"
तेस्रोलिंगी महिला हत्याका आरोपीलाई १५ वर्ष कैद फैसला,"काठमाडौं : तेस्रोलिंगी महिला जुनू गुरुङको हत्यामा संलग्न रहेका उनका पार्टनरलाई सर्वोच्च अदालतले १५ वर्षको जेल सजाय सुनाएको छ। करिब तीन महिनाअघि उनको हत्या भएको थियो। सर्वोच्चका न्यायाधीश आनन्दमोहन भट्टराईको एकल इजलासले आइतबार जुनूको पक्षमा फैसला गरेको नीलहीरा समाजकी अध्यक्ष पिंकी गुरुङले जानकारी दिइन्। उनका अनुसार तेस्रालिंगी महिलाका रूपमा खुलिसकेकी ३२ वर्षीया जुनू पोखराकी हुन्। उनी लाजिम्पाटमा बस्थिन्। उनका पार्टनर २१ बर्से विदेश कार्की उनीसँगै बस्थे। जुनूको मृत्यु हुनुभन्दा ३ दिनअघि पनि कार्कीले नराम्ररी पिटेका थिए। जुनू प्रहरीकहाँ पुगेकी थिइन्। प्रहरीले उनीसँग मेडिकल रिपोर्ट लिएर आउनु भनेको थियो। उनले मेडिकल जाँच गरिनन्। ३ दिनपछि उनी मृत भेटिएकी थिइन्। शरीरभरि पूरै निलडाम थियो, सम्झँदै पिंकीले भनिन्, मुखबाट रगत निस्किएको थियो। अत्यधिक कुटाइका कारण उनको मृत्यु भएको भन्दै हत्यारा पत्ता लगाउन प्रहरीमा पिंकीको अगुवाइमा जाहेरी परेको थियो। लगातार दबाब र फलोअप गरेपछि फरार हत्यारा कार्की पक्राउ परेका थिए। स्थानीयले पनि छानबिनमा साथ दिएको पिंकीको भनाइ छ। तेस्रोलिंगी समुदायमा सर्वोच्चको फैसलाले उत्साह थपिदिएको पिंकी बताउँछिन्, पहिलो पटक तेस्रालिंगी समुदायले न्याय पायो। घटनामा संलग्न कार्कीलाई फौजदारी कार्यविधि संहिताको दफा १७८ अनुसार सजाय भएको हो। जुनूको पक्षमा जिल्ला, पुनरावेदन र सर्वोच्चले तीनै तहका अदालतले समान फैसला गरेका हुन्।"
प्रदेश ३ का मुख्यमन्त्री पौडेल अस्पताल भर्ना,हेटौंडा: प्रदेश ३ का मुख्यमन्त्री डोरमणि पौडेल नियमित स्वास्थ्य परीक्षणका लागि अस्पताल भर्ना भएका छन्। मुटुको नियमित परीक्षणका लागि मुख्यमन्त्री पौडेल काठमाडौंको सहिद गंगालाल राष्ट्रिय हृदयरोग निवारण केन्द्रमा आइतबार भर्ना भएको उनका प्रेस संयोजक प्रकाश दाहालले जानकारी दिए। अस्पतालका विषेशज्ञ चिकित्सकको टोलीले पौडैलको स्वास्थ्य जाँच गरेको मुख्यमन्त्रीको सचिवालयले जनाएको छ। उनले एक हप्ता आराम गर्नुपर्ने देखिएकाले अस्पताल भर्ना गरिएको चिकित्सकले जनाएका छन्।अस्पताल भर्ना भएसँगै एक हप्ताका लागि मुख्यमन्त्रीको सार्वजनिक कार्यक्रम स्थगित गरिएको छ। ७३ वर्षीय पौडेलको यसअघि हेटौडाको सामुदायिक आँखा अस्पतालमा आँखाको मोतीयाविन्दुको शल्यक्रिया गरिएको थियो। उनी प्रदेशसभा३ का सबैभन्दा जेष्ठ सदस्य पनि हुन्।
अघोषित लोडसेडिङको मारमा जाजरकोट,"जाजरकोट : जाजरकोटवासीले अघोषित लोडसेडिङको मार खेप्नु परेको छ। लोडसेडिङ नभए पनि छिनछिनमा विद्युत जाने समस्याले उपभोक्ता मात्र होइन, स्वयं विद्युतका कर्मचारीले पनि हैरान छन्। डसेडिङ छैन, तर विद्युत पनि छैन। यस्तै समस्याको मारमा छन् जाजरकोटकाबासिन्दा।कतिबेला विद्युत आउँछ। कतिबेला जान्छ, ठेगान नै हुँदैन भेरी नगरपालिका ४ का जीतबहादुर शाहले भने,' 'सामान्य हावा चल्ने वित्तिकै बत्ती जान्छ कति बेला आउँछ पत्तै हुँदैन।' विद्युत प्राधिकरणले न उपभोक्तालाई विद्युत जाने सूचना दिन्छ न आउने नै। छिनछिनमा विद्युत जाँदा सरकारी कर्मचारी र संचारकर्मी निकै मारमा छन्। ३३ केभीएको कोहलपुर स्टेशनबाट धेरै ठाउँमा विद्युत वितरण भएको हुँदा समस्या आएको विद्युत प्राधिकरण जाजरकोटका प्रमुख लोकबहादुर खड्का बताउँछन्। 'बढीमा ६० किलोमिटर दूरीसम्म पावर सप्लाई गर्न सकिन्छ तर दुई सय किलोमिटर भन्दा टाढासम्म वितरण गरिएकाले पनि समस्या आएको हो, उनले भने, 'सब स्टेशन नहुँदा एक ठाउँमा समस्या आउँदा सबै ठाउँको विद्युत बन्द गर्नुपर्ने बाध्यता छ।' अहिले जाजरकोटमा पटक पटक विद्युत अवरोध लोडसेडिङले नभई प्राविधिक समस्याले भएको उनले बताए। उनले भने, 'सिस्टममा आएको खराबीले समस्या देखिएको हो। जाजरकोटका साथै सुर्खेत, सल्यान, पश्चिम रुकुम र दैलेखको कुनै पनि ठाउँमा विद्युतमा कुनै खराबी आए सिधैं कोहलपुर स्टेशनबाटै विद्युत बन्द हुने गरेको छ। जसका कारण पनि यी पाँच जिल्लाका वासिन्दा अघोषित लोडसेडिङ्गको सास्ती खेप्न बाध्य छन्।' कतिपय अवस्थामा मर्मतमा ढिलाई हुने र कतिपय अवस्थामा सिस्टमले नै काम नगर्दा समस्या हुने गरेको प्रमुख खड्काले बताए। हिजोआज जाजरकोटमा दैनिक २० औं पटक विद्युत अवरुद्ध हुने गरेको छ।त्यतिमात्र होइन, ग्राहक साँझपखको कम भोल्टेजका कारण थप समस्या भोग्न बाध्य छन्। विद्युत प्राधिकरण अनुसार कोहलपुरदेखि जाजरकोट आउने ३३ केभीए प्रसारण लाइन निकै पुरानो भएकोले समस्या हुने गरेको हो। नयाँ १३२ केभीए लाइन नबन्दा सम्म यो समस्या यस्तै भैरहने प्राधिकरणको भनाई छ। सरकारले कर्णाली प्रदेशका विभिन्न जिल्लाका लागि सुर्खेतको सुब्बाकुनामा विद्युत वितरण स्टेशन बनाउने तयारी अगाडी बढाइसकेको छ। जाजरकोटको कुदुमा सबस्टेशन बनाउने कार्य भइरहेको छ। जाजरकोटको चौखा र बडावनमा समेत विद्युत वितरण सब स्टेशन बनाउने तयारी भैरहेको छ।"
सात बोरा मदिरा बोकेर भारत जाँदैगरेका ६ जना पक्राउ,"राजविराज : अवैध मदिरासहितका सातवटा बोरा पिठ्यूँमा बोकेर भारत लैजाँदै गरेका ६ जना भरिया पक्राउ परेका छन् । सप्तरीको राजगढ गाउँपालिका२ कमलपुरबाट सप्तरी प्रहरीले सातवटा बोरामा रहेको १६ कार्टुन अवैध मदिरासहित ६ जनालाई पक्राउ गरेको जनाएको छ । जिल्ला प्रहरी कार्यालय सप्तरीको टोलीले नेपालबाट भारततर्फ लैजाँदै गरेको १६ कार्टुन दिलबाले, कस्तुरी र मामाश्री नामक मदिरा बरामद गरेको छ । साथै मदिरा ओसार्ने व्यक्तिहरुलाई आवश्यक कारवाहीको लागि आइतबार नै तिलाठी कोइलाडी गाउँपालिकास्थित बेल्ही भन्सार कार्यालय बुझाइएको जनाएको छ ।"
मोटरसाइकलको ठक्करबाट स्कुटर चालक युवतीको मृत्यु,विर्तामोड : सोमबार बिहान झापाको पूर्वपश्चिम राजमार्ग अन्तर्गत शिवसताक्षी नगरपालिका २ स्थित धरमपुर चौकमा स्कुटर र मोटरसाइकल ठोक्किँदा एक जनाको मृत्यु भएको छ। पूर्वबाट पश्चिम जाँदै गरेको १० प ८१ नम्बरको मोटरसाइकलले बाटो काट्दै गरेको मे ७ प १६८७ नम्बरको स्कुटरलाई ठक्कर दिँदा झापा शिवसताक्षी १ बस्ने २७ बर्षीया रञ्जना खनालको मृत्यु भएको हो। उनी स्कुटर चलाएर बाटो काट्दै गरेकी थिइन्। दुर्घटनामा गम्भीर घाइते उनको उपचारका क्रममा झापाको बिर्तामोड स्थित बी एण्ड सी अस्पतालमा मृत्यु भएको जिल्ला ट्राफिक प्रहरी कार्यालय झापाका प्रमुख प्रहरी निरीक्षक होम अधिकारीले बताए। स्कुटरलाई ठक्कर दिने मोटरसाइकल चालक बिर्तामोड ५ का १७ वर्षीय मौसम पाण्डे सामान्य घाइते भएका छन्।
दलित पत्रकार संघमा पहाडी,"काठमाडौं : पत्रकार विनोद पहाडीको अध्यक्षतामा राष्ट्रिय दलित पत्रकार संघ नेपालक गठन भएको छ। संघको उपाध्यक्षमा टिकाराम सुनार र भोला पासवानलाई चयन भएका छन्। महासचिवमा लक्ष्मण दर्नाल, सचिवमा सन्तोष गन्धर्व र अमर सुनार रहेका छन्। कोषाध्यक्षमा सुष्मा बरालीसहित २३ सदस्यीय कार्यसमिति गठन गरिएको महासचिव दर्नालले सोमबार जानकारी दिए। पहाडीले नेपालको दलित आन्दोलन र पूर्णप्रेस स्वतन्त्रताको आन्दोलनमा दलित समुदायका पत्रकारको सामुहिक पहल कदमीका लागि संघको गठन गरिएको बताए। दलित पत्रकारको पेशागत हकहित र सुरक्षाका लागि संघको सामूहिक पहल हुने उनको भनाइ छ। भेलाले सदस्यमा गोपाल बराइली धनकुटा, बुद्धि विश्वकर्मा चितवन, मधु शाही बाँके, भीम घिमिरे मोरङ, कमला रसाइली रामेछाप, विष्णु विश्वकर्मा सुर्खेत, केशव भुल अछाम, विरु नेपाली पाल्पा, दिपक परियार कास्की, गोमा परियार बाँके, पर्वत पोर्तेल झापा, मिलन परियार डोटी, सोना खटिक कपिलवस्तु, बिनोद परियार नवलपरासी, लक्ष्मी बिश्वकर्मा झापा र सरिता बराइली धनकुटालाई चयन गरेको छ।"
अर्घाखाँचीमा हावाहुरी : ६० घरको छाना उडायो,सन्धिखर्क : अर्घाखाँचीको छत्रदेव गाँउपालिकामा आइतबार बेलुका आएको भीषण पानीसहितको हावाहुरीले वितण्डा मच्चाएको छ। हावाहुरीका कारण छत्रदेव गाँउपालिकाका २ र ३ नम्बर वडाका ६० घरगोठको छानो उडाएको छ। भने एक विद्यालयको पनि छानो उडाएको छ । हाबाहुरीले शहीद मेमोरियल स्कुलको छानासहित ६० घर गोठको छाना उडाएको नेपाली कांग्रेसका जिल्ला सदस्य तथा स्थानीय पिताम्बर खनालले बताए। बल्कोटको हुलाकदेखि पाटीसम्मको क्षेत्रमा बढी क्षति पुगेको उनले जानकारी दिए। हावाहुरीले रुखका हांगा तथा फलफुलका सयौँ बोट पनि भाँचेको छ। हावाहुरीले पुर्याएको क्षतिको पूरा विवरण आउन सकेको छैन।
बिहेको निम्तोमै उमेर खुलाउनुपर्ने,"सिन्धुली : सिन्धुलीमा जति गरे पनि बालविवाह कम भएन। वाक्क भएका सबै स्थानीय तहले मिलेर नयाँ उपाय निकालेका छन् बिहेको निम्तोपत्रमा बेहुलाबेहुलीको उमेर खुलाउनुपर्ने। सिन्धुली बाल विवाहमुक्त जिल्ला बन्न सक्दो प्रयासमा छ। बाल बिवाहले कानुनी र सामाजिक रूपमै जटिलता ल्याउने थाहा हुँदाहुँदै उमेर ढाँटेर विवाह गर्ने चलन बढेको छ, मरिण गाउँपालिकाका अध्यक्ष पानीराज बम्जनले भने, यस्तो गैरकानुनी कार्य रोक्न दुलाहा र दुलहीको उमेर २० वर्ष पूरा भयो या भएन भन्ने प्रस्ट हुने गरी निम्तोमै खुलाउन भनिएको हो। कार्डमै उमेर ढाँट्ने हिम्मत सकेसम्म कसैले नगर्ने स्थानीय तहहरूले अपेक्षा गरेका छन्। यसका लागि एउटा नारासमेत बनाइएको छ, सिन्धुलीभरि हल्ला छ, २० वर्षपछि विवाह गर्ने सल्लाह छ। गएको ६ महिनामा जिल्लामा परिवारको दबाबमा हुन लागेका दुई दर्जनभन्दा बढी बाल विवाह बाल क्लब तथा किशोरी सञ्जालले रोकेका छन्। बाल संरक्षण नीति बनाएर बाल विवाह न्यूनीकरणका लागि स्थानीय तह लागिपरेको सुनकोसी गाउँपालिकाकी अध्यक्ष दीपा बोहोराले बताइन्। सुनकोसी गाउँपालिकामा मात्र गएको ६ महिनामा १२ वटा बाल विवाह रोकिएको उनले जानकारी दिइन्। बाल विवाह हुनै नदिन हामीहरुले प्रत्येक व्यक्तिलाई प्रतिबद्धता जनाउन लगाएका छौं, उनले भनिन्। उता हरिहरपुरगढी गाउँपालिकाले यसबारे कडा निगरानी सुरु गरेको छ। गाउँपालिकाका जनप्रतिनिधि, कर्मचारी, बाल क्लब र किशोरी सञ्जालले विवाह गर्न लागेका केटाकेटीको उमेरसँगै राजीखुसी भएनभएको निगरानी राख्न थालिएको अध्यक्ष कार्साङ लामाले बताए। २०७८ भित्र गाउँपालिकालाई बाल विवाहमुक्त बनाउने उद्देश्य छ, उनले भने। गोलन्जोर गाउँपालिकाले भने उपाध्यक्ष गंगामाया श्रेष्ठको संयोजकत्वमा बाल विवाह न्यूनीकरण समिति गठन गरेको छ। कमलामाई नगरपालिकाले ७ वटा वडामा बाल विवाह रोक्न एकएक मनोविमर्शकर्ता नियुक्त गरेको छ। बाँकी सात वडामा पनि चाँडै नियुक्त गरिने उपमेयर मन्जु देवकोटाले बताइन्। जिल्लामा रहेका धार्मिक अगुवा, पुरोहितहरुले समेत बाल विवाह रोक्ने प्रतिबद्धता जनाएका छन्।"
खाजा पसलमा लागूपदार्थको अवैध व्यपार,"वीरगन्ज : पर्साको ग्रामीण भेगमा भएका ससाना अस्थायी होटल र पसलहरुमा घरेलु मदिरा, ताडी, गाँजा, चुरोट, सुर्ती आदि लागूपदार्थको बिक्रिवितरण भइरहेको छ । ग्रामीण भेगका चोक, सडक छेउ, नदिको बाँध, बाँसघारी, बगैंचामा पाल तानेर अवैध रुपमा खोलिएका स साना होटल र पसलहरुमा भुजा पकौडीसँगै घरेलू मदिरा, ताडी, गाँजा, चुरोट, सुर्ती जस्ता प्रतिबन्धित नशाजन्य वस्तुहरु खुलेआम रुपमा बिक्री भइरहेको पाइन्छ । ती होटल र पसलका अधिकांश ग्राहक चालक रहेका छन् । विद्यालय पढ्ने किशोर पनि त्यहाँ बिहानैदेखि चहलपहल देखिने गरेको स्थानीय शिक्षक सुभाष दास थारुले बताए । घरेलु रक्सी, टाडी, गाँजाको उत्पादन, ओसार पसार र सेवनमा प्रतिबन्ध लगाइएको भए पनि सडकका डिल र बंगैंचाहरुमा खोलिएका भुजा पकौडाका होटल र पसलहरुमा ती प्रतिबन्धित वस्तुहरु खुलेआमा रुपमा बिक्री वितरण भइरहेको शिक्षक थारुले बताए । 'सडक भएर गुड्ने सवारी सधानका चालक, साइकल यात्री ती पसलमा छिरेर रक्सी ताडी खाएर गन्तव्यतिर लाग्छन्', उनले भने, स्कुलबाट घर फर्किने बेला ९, १० र प्लसटुमा पढ्ने किशोर र युवाहरु पनि ती पसलमा छिर्छन्। ताडी , चुरोट र गुटुखा खाएर मात्र घर जान्छन् ।' लागूपदार्थ सेवनपछि चालकहरुले नशामा मातेर सडकमा गाडी चलाउँदा दुर्घटनाको जोखिम पनि बढाएको स्थानीय प्रमोद यादवले बताए । 'सडक डिलमा छयाप्छयाप्ती खेलेका ती होटल र पसलले एक त वाणिज्य कार्यालय र आन्तरिक राजश्व कार्यालयबाट लाइसेन्स लिएका छैनन्', यादवले भने, त्यसमा पनि भुजा पकौडीको होटलका नाममा प्रतिबन्धित रक्सी, ताडी खुलेआम बिक्री वितरण भइरहेको छ ।' सरकारी निकायले अनुगमन गरेको खबर अहिलेसम्म थाहा नपाएको यादवले बताए । पटेर्वासुगौली गाँउपालिकाकी उपप्रमुख ममता महत्तो थारुले भने अवैध रुपमा खोलिएका त्यस्ता पसलहरु बन्द गराउन छिट्टै पहल थाल्ने बताइन् । 'अहिले यो समस्या हरेक गाँउमा देखिएको छ', उनले भनिन्, गाँउपालिकाले अहिलेसम्म बजार अनुगमन समिति त गठन गरेको छैन तर अब म आफ्नै पहलमा अनुगमन गरेर त्यस्ता होटल र पसलहरु बन्द गराउँछु ।' जिल्ला प्रहरी कार्यालय पर्साका प्रवक्ता प्रहरी नायव उपरीक्षक अनन्तराम शर्माले पनि यस बारेमा प्रहरीको ध्यानाकर्षण भएको भन्दै त्यस्ता अवैध पसलहरु बन्द गराउन मातहतका प्रहरी चौकी इन्चार्जलाइ निर्देशन दिने बताए । पर्सामा लागूऔषधको ओसार पसार र सेवनमा वृद्धि हुँदै गएपछि जिल्ला प्रहरी कार्यालय पर्साले जिल्लाका १४ वटै स्थानीय तहमा २०७५ बैशाख १४ देखि लागूऔषध रोकथाम महाभियान नै संचालन गर्दै आएको छ । तर लागू औषध ओसार पसारको कारोबार घट्नुको साटो झन बढ्दै गएको प्रहरीको तथ्याङकले पुष्टी गरेको छ । पर्सा प्रहरीका अनुसार, चालु आर्थिक वर्षको साउनदेखि बैशाख १५ सम्म साढे नौ महिनाको अवधिमा मात्रै लागू औषधको कारोबारमा संलग्न रहेको अभियोगमा एक सय ८० जना पक्राउ परेका छन् । अघिल्लो आर्थिक वर्ष २०७४७५ मा (१२ महिनामा) एक सय १५ जना मात्र पक्राउ परेका थिए । लागू औषध ओसारपसारमा युवा युवतीहरुको संलग्नता बढ्दै गएको प्रहरीको तथ्याङ्कमा उल्लेख छ । पर्सा प्रहरीको तथ्याङक अनुसार, लागू औषधको अवैध ओसारपसार र व्यपारमा चालु आर्थिक वर्षको साढे नौ माहिनाको अवधिमा पक्राउ परेका एक सय ८० मध्ये १६ देखि ३५ वर्ष उमेरका एक सय ५७ जना रहेका छन् । अघिल्लो आर्थिक वर्ष २०७४७५ मा (१२ महिनामा) भने पक्राउ परेका एक सय ९५ मध्ये १६ देखि ३५ वर्ष उमेरका एक सय ४९ थिए ।"
"नवलपरासीमा हावाहुरीको वितन्डा, एक बालिकाको मृत्यु, दर्जनौं घरमा क्षति",कावासोती : आइतबार बेलुका आएको हावाहुरीका कारण नवलपरासीको विनयी त्रिवेणीमा एक बालिकाको मृत्यु भएको छ। साँझ आएको हावाहुरीका कारण घरको जस्तापाता उडाउँदा जस्तापाताले लागेर विनयी त्रिवेणी गाउँपालिका७ त्रिवेणी बस्ने लालन यादवको १० वर्षीया छोरी अञ्जलीको मृत्यु भएको इलाका प्रहरी कार्यालय त्रिवेणीका प्रहरी नायब निरीक्षक कृष्ण शाहले जानकारी दिए। जस्तापाताले लागेर अञ्जलीको घटनास्थलमा मृत्यु भएको उनले जानकारी दिए। हावाहुरीका कारण उडाएको जस्तापाताले लागेर अन्य केही व्यक्तिसमेत घाइते भएको उनले बताए।हावाहुरीका कारण विनयी त्रिवेणी वडा नम्बर ६ र ७ मा गरी करीब ८० घरमा क्षति पुर्याएको प्रहरी नायब निरीक्षक शाहले जानकारी दिए । हावाहुरीले घरको छानो उडाइदिएको छ। हावाहुरीका कारण नेपाल भारत सीमा त्रिवेणी व्यारेज पुलमा सिसीटिभी अनुगमनका लागि स्थापना गरिएको अस्थायी प्रहरी पोष्टमा समेत क्षति पुगेको छ।रासस
६९ वर्षअघि ८ हजार मिटरमाथिको त्यो कीर्तिमानी,"म्याग्दी (नारच्याङ) : फ्रान्सेली नागरिक मौरिस एर्सोगको टिमले ६९ वर्ष अघि आजकै दिन सन् १९५० जुन महिनाको ३ तारिखमा ८ हजार ९१ मिटर अग्लो अन्नपूर्ण प्रथम हिमालको सफल आरोहण गरेका थिए। म्याग्दी जिल्लाको हालको अन्नपूर्ण गाउँपालिका नारच्याङस्थित अन्नपूर्ण नर्थ बेसक्याम्पबाट उनले अन्नपूर्ण हिमालको सफल आरोहण गरेका थिए। विश्वमा ८ हजार भन्दा अग्लो हिमालमा पहिलो पाइला टेक्ने रेकर्ड फ्रान्सका नागरिक ३१ वर्षिय एर्सोगको टिमले गरेको हो। अन्नपूर्ण प्रथम हिमालको आरोहण भएको तीन वर्ष पछि मात्र न्युजिल्याण्डका एडमन्ड हिलारी र नेपालका तेन्जिङ नोर्गे शेर्पा विश्वको उच्च शिखर सगरमाथा ( ८,८४८ मिटर) पुगेका थिए। म्याग्दी जिल्लाको नारच्याङस्थित अन्नपूर्ण नर्थ बेस क्याम्पमा विभिन्न समयमा अन्नपूर्ण प्रथम आरोहण गर्ने आरोहीको नाम लेखिएका शिलालेख र पृष्ठभूमिमा अन्नपूर्ण प्रथम हिमाल। एर्सोगको टिम मुस्ताङको ताक्लुङ थासाङ हुँदै म्याग्दीको ओडार हुँदै अन्नपूर्ण नथ बेसक्याम्पबाट अन्नपूर्ण हिमालको सफल आरोहण गरेका थिए। अन्नपूर्ण हिमालको आरोहण सगरमाथाको आरोहण गर्नु भन्दा निकै जटिल छ। धौलागिरी हिमालको आरोहण झनै जटिल मानिन्छ। फ्रान्सबाटै नेपाल आउनु अघि नै ८,१६७ मिटर अग्लो धौलागिरी हिमाल र ८,०९१ मिटर अग्लो अन्नपूर्ण हिमाल मध्ये एक चढ्ने योजना सहित उनको टोली नेपाल आएको थियो। अन्नपूर्ण हिमाल आरोहण गर्नु अघि धौलागिरी हिमाल आरोहण गर्ने योजना सहित मुस्ताङ पुगेको उनको टिमलाई स्थानीयले धौलागिरी हिमाल आरोहण गर्न कठीन हुने बताए पछि अन्नपूर्ण हिमालको आरोहण गर्ने योजना सहित मुस्ताङको ताक्लुङ थासाङ हुँदै म्याग्दीको ओडार भएर अन्नपूर्ण नथ बेसक्याम्प उक्लीएका थिए। चर्चित पुस्तक फ्रान्सबाट दिल्लीसम्म हवाई यात्रा गरेर उनि नेपाल आएका थिए। उनको टिम मुस्ताङको टुकुचे पुग्ला सम्म पनि ८ हजार भन्दा अग्ला दुई हिमाल धौलागिरी र अन्नपूर्ण कहाँबाट जाने भन्ने राम्रो जानकारी नभएको एर्सोगले लेखेको चर्चित पुस्तक 'अन्नपूर्ण' मा उल्लेख छ। पुस्तकमा टुकुचेको सुन्दरताको उनले बर्णन गरेका छन्। उनी भातरबाट नेपालको कपीलबस्तु, बुटवल, बाग्लुङ, म्याग्दी हुँदै मुस्ताङको टुकुचे पुगेका थिए। साढे ४ टन आरोहणकालागि आवश्यक सामाग्री र साढे एक टन खाने कुराको जोहो गरिएको थियो। यी सामाग्री बोक्न २ सय जना भरियाको व्यवस्था गरिएको उनले लेखेको पुस्तक अन्नपूर्णमा उल्लेख छ। एर्सोगले अन्नपूर्ण हिमालको सफल आरोहण गरेपछि नेपालको विश्वमै चर्चा भयो। अन्नपूर्ण संरक्षण क्षेत्र आयोजना (एक्याप) क्षेत्रको पदयात्रा विश्वमै उत्कृष्ट मध्येको एक पर्नुमा पनि एर्सोगले अन्नपूर्ण प्रथम हिमालको सफल आरोहण गर्नुकै देन हो। एर्सोगले अन्नपूर्ण आरोहण गरेको खुशियालीमा फ्रान्समा तीन दिन राष्ट्रिय उत्सव नै मनाइएको थियो। पोखराको पर्यटन विकासको पहिलो अधार अन्नपूर्ण, धौलागिरी हिमाल र मनास्लु हिमाल क्षेत्रका पदयात्रा नै रहेको पर्यटन विज्ञ बताउँछन्। विश्व भरका लाखौं पर्यटक अन्नपूर्ण प्रथम, धौलागिरी, मनास्लुको आरोहण गर्न र त्यस क्षेत्रको पदयात्रा गर्न आउने भएको ले नै पोखरा पर्यटकीय राजधानीको रुपमा परिचित छ। अन्नपूर्ण हिमालको सफल आरोहण गरेका एर्सोगको दुबैहातका औला झरेका थिए। गोडाहरू पनि हिउँले खाएको थियो। लुइस लचेनले पनि एर्सोगसँगै अन्नपूर्ण प्रथम आरोहण गरेका थिए। उनीहरूले अन्नपूर्ण प्रथमको आरोहण गर्दा बिभिन्न पाँच क्याम्प बनाएर आरोहण गरेका थिए। सफल आरोहण पछि उनलाई तत्कालीन प्रधानमन्त्री मोहन शम्शेरले भेट्न पत्र नै पठाएका थिए। दरवारमा समारोह नै आयोजना गरेर उनलाई गोर्खा क्रस पदकले सम्मान गरिएको थियो। पर्यटन विकासमा योगदान सन् २००५ मा एर्सोग फोटो साभार ः  नेपालको पदयात्रा पर्यटनको विकासमा उनै एर्सोगको महत्वपूर्ण योगदान रहेको छ। सन् १९५२ मा उनले अन्नपूर्ण हिमालको आरोहणका बारेमा पुस्तक लेखेका थिए। उनले लेखेको किताव केही हप्तामै ४० हजार कपी बिक्री भएर त्यती बेलाको बेस्ट सेलर पुस्तकको रुपमा रेकर्ड भएको थियो। हिलारी र तेन्जीङले विश्वकै शिर सगरमाथा चढ्नु केही महिना अघि निस्केको यो पुस्तक निकै चर्चीत भएको थियो। सन् २ हजार सम्म १ करोड १० लाख बढि बिक्री भएको थियो। यसै कितालका कारण विश्वमा नेपाल र यहाँका हिमालको प्रवद्धनमा महत्वपूर्ण भूमीका रहेको थियो। अमेरिकामा उपचारका क्रममा भाइको सहयोगमा उनले किताव लेखेका हुन्। हिमाल चढ्नु अघि उनले विवाह पनि गरेका थिएनन। हिमाल चढ्दा के हुने हो भनी उनले विवाह गरेका थिएनन्। हिमाल चढेर फर्के पछि उनले विवाह गरेका थिए। १९१९ मा जन्मेका एर्सोगको मृत्यु १३ डिसेम्बर २०१२ मा ९३ वर्षको उमेरमा भएको थियो। म्याग्दी जिल्लाको अन्नपूर्ण नथ बेस क्याम्पको ४ हजार ५० मिटर उचाइ स्थित अन्नपूर्ण प्रथम हिमालको फेदीमा रहेको अन्नपूर्ण हिमताल। अन्नपूर्ण नर्थ हिमालको बेस क्याम्पमा रहेको शिव मन्दिर।"
जुम्लामा ६९ प्रतिशत बालविवाह,"जुम्ला : बालविवाह न्यूनीकरणका लागि जिल्लामा दर्जनौं संघसंस्थाले सचेतनाका कार्यक्रम गर्दै आएका छन्। बालविवाह न्यूनीकरण भने हुन सकेका छैनन्। ०६८ को जनगणनाअनुसार जिल्लाको कुल जनसंख्या एक लाख १८ हजारमध्ये ५५ हजार चार सय ४२ बालबालिका छन्। तीमध्ये ६९ प्रतिशत बालबालिकाले बालविवाह गर्ने गरेको पाइएको छ। सामाजिक विकास मन्त्रालय कर्णाली प्रदेश सुर्खेतका अनुसार कर्णाली प्रदेशको सबैभन्दा कम डोल्पामा ४९ प्रतिशत र सबैभन्दा बढी रुकुम पश्चिममा ७१ प्रतिशत बालविवाह हुने गरेको छ। राष्ट्रिय मानवअधिकार आयोग कर्णाली प्रदेश शाखा कार्यालय जुम्लाको आयोजनामा सम्पन्न बालविवाह अन्त्यका लागि बहुपक्षीय प्रादेशिक कार्यशालाका अवसरमा यस्तो तथ्यांक सार्वजनिक भएको हो। हुम्लामा ५२, मुगु ५७, कालिकोट ५९, जाजरकोट ६५, सुर्खेत ६८, सल्यान ६९ र दैलेखमा ७० प्रतिशत बालविवाह भएको छ। कर्णाली प्रदेशका १० जिल्लामध्ये मानव विकास सूचकांकका आधारमा चौथो स्थानमा रहेको जुम्लामा बालविवाहकै कारण १९ वर्षमुनिका ३३ प्रतिशत बालिका गर्भवती हुने गरेको पाइन्छ। यसले उनीहरूको स्वास्थ्य र शिक्षामा मुख्य असर पारेको छ भने कतिपय बालिकाको गर्भावस्थामै मृत्यु भएको छ। बढ्दो बालविवाहका कारण समाजमा काम गर्न समस्या भएको जिल्लाका जनप्रतिनिधि दाबी गर्छन्। गाउँमा २० वर्ष नपुग्दै बिहे गरी बच्चा जन्माएर जन्मदर्ता गर्न आउँछन्, चन्दननाथ नगरपालिका९ का वडाध्यक्ष मीनबहादुर डाँगीले भने, बच्चाको जन्मदर्ता नदिऊँ सरकारी सुविधाबाट वञ्चित हुन्छन्, दिउँ किशोरी आमाकै नागरिकता हुँदैन। बाल विवाहकै कारण बहुविवाह र सम्बन्धविच्छेदका घटना बढेको मानवअधिकार आयोग जुम्लाका प्रमुख रमेशकुमार थापाले बताए। गाउँमा छ्याप्छ्याप्ती बालविवाह हुने गरे पनि उजुरीका रूपमा मुद्दा नआउने डीएसपी सीताराम रिजालको भनाइ छ। बालविवाह न्यूनीकरणका विषयमा जनप्रतिनिधि र स्थानीय सरकार सक्रिय नबनेको प्रमुख जिल्ला अधिकारी दुर्गा बन्जाडेले बताइन्। सामाजिक विकास मन्त्रालय कर्णाली प्रदेशका बालअधिकार स्रोत व्यक्ति डम्बरबहादुर रोकायका अनुसार बालविवाह अन्त्यका लागि प्रदेश सरकारले विभिन्न नीति तथा कार्यक्रम ल्याएको छ। जसअनुसार बालबालिकाको हकहित संरक्षणसम्बन्धी प्रादेशिक नीति, कानुन, मापदण्ड तथा योजना तर्जुमा, कार्यान्वयन र नियमन, अध्ययन अनुसन्धान, बालमैत्री शासकीय प्रबन्ध र सेवा प्रवाह, बाल उद्धार कोष व्यवस्थापन र बाल सुधार तथा पुनःस्थापनाजस्ता नीति कार्यक्रम छन्।"
आमाको घरमा रातो झन्डा,"बैतडी : जिल्लाको दशरथचन्द नगरपालिका९ मा पुग्दा केही घरका छतमा रातो झण्डा राखेका देखिन्छन्। झण्डा देख्ने वित्तिकै जोकसैलाई गाउँमा फेरी चुनाव आयो कि भन्ने भान हुन्छ। गाउँका अधिकांश घरमा रातो झण्डा देख्ने वित्तिकै धेरैले पार्टीका झण्डा हुन् भन्ने अड्कल पनि काट्छन्। तर, नझुक्किनु होला। वडा कार्यालयले वडाभरीका हजार दिने आमाको घरमा रातो झण्डा राखेको हो। वडाअध्यक्ष हरिचन्द्र जोशीका अनुसार हजार दिनका आमाको पोषण स्थितिमा सुधार ल्याउन झण्डा राखिएको हो। हजार दिने आमाको घरमा राखिएको झण्डमा वडास्तरीय पोषण सुधार, राष्ट्र निर्माणको आधार लेखिएको जोशीबुंगा स्वास्थ्यचौकीका इन्चार्ज शिवकुमार कठरीयाले बताए। उनले गर्भवती र सुत्केरी भएको बेला थप पोषिलो खानेकुराको आवश्यकता पर्ने भएकाले हजार दिने आमाको घरमा झण्डा राखिएको हो। झण्डा राखेका घरमा स्वास्थ्यकर्मी र महिला स्वास्थ्य स्वयंसेविकाले आमालाई स्वास्थ्य सरसल्लाह दिने गरेका छन्। हजार दिने आमाको घरमा प्रत्येक हप्ता जाने र उनीहरुलाई पोषिलो खानेकुराका बारेमा जानकारी दिने गरेको पोषणको क्षेत्रमा काम गरिरहेको संस्था सुआहाराका फिल्ड सुपरभाइजर जन्तरा भट्टले बताइन्। उनले भनिन्, ' गाउँमा गर्भवती र सुत्केरी आमाको खासै हेरचाह गरिदैन।त्यसैले विशेष हेरचाह र खानपानमा ध्यान दिनुपर्छ भनेर घरमा झण्डा राख्ने अभियान सुरु गरेका हौं।' घरमा रातो झण्डा राखेपछि नियमित रुपमा घरमा महिला स्वास्थ्य स्वयंसेविका, स्वास्थ्यकर्मी र पोषण सहजकर्ता आउने गरेको दशरथचन्द नगरपालिका ९ की धाना जोशीले बताइन्। स्वास्थ्यकर्मीले पोषिलो खानेकुरा दिनुपर्छ भनेर घरपरिवारका सदस्यलाई पनि सम्झाउने गर्छन्। वडाभरीका १९३ जना हजार दिने आमाका घरमा रातो झण्डा गाडिएको दशरथचन्द नगरपालिका ९ का सचिव कृष्ण हराले बताए।"
पतिका रूपमा वरको पूजा गरी बरसाइत पर्व मनाइयो,"राजविराज : पतिको दीर्घायुको कामना र दाम्पत्य जीवनको सुख समृद्धिको कामना गर्दै सप्तरीसहित तराईका महिलाले सोमबार बरसाइत (बट सावित्री) पर्व मनाएका छन्। नयाँ वस्त्र पहिरी, सोह्र श्रृंगार गरेर महिलाले सौभाग्यसमृद्धिका लागि वरको रूखमा दूध र जल चढाई श्रद्धापूर्वक बरसाइत (बटसाबित्री) पर्व मनाएका छन्। वरको रूखको मूलमा ब्रह्मा, विष्णु तथा अग्रभागमा शिवको बास हुने तथा सावित्री पनि सोही रूखमा प्रतिष्ठापित हुने मान्यताअनुसार पतिको दीर्घायुका लागि व्रत गर्ने गरिएको राजविराज ६ की मालती साहले बताइन्। राजविराजस्थित बैष्णव काली मन्दिरमा रहेको वरको पूजा गर्न छोरी, बुहारीका साथ आएकी ६५ वर्षीया साहले पतिको दीर्घायुका लागि ५० वर्षदेखि बट सावित्रीको पूजा निरन्तर गरिरहेको बताइन्। मैथिली भाषामा वटलाई वरभनिन्छ भने पतिलाई पनि वरभन्ने गरिन्छ। बरको रुख लामो समयसम्म बाँच्ने भएकाले यसको पूजा गर्ने मान्यता रहेको छ। बटसावित्री पूजा नवविवाहिताले विवाह भएपछिको पहिलो पटक विशेष विधिविधानका साथ गर्नुपर्ने राजविराज ७ की कल्पना देव बताउँछिन्। नवविवाहिता महिलाले पहिलो वरसाइत (विहेपछि आउने पहिलो पर्व) अनिवार्य रुपमा श्रीमानकै घरमा मनाउनुपर्छ।अघिल्लो दिन नहायखाय (स्नान गरी सात्विक भोजन) गरेपछि सोह्र श्रृंगार अर्थात् लाउने लुगादेखि चुरासम्मका सबै श्रृंगार र पहिरनका सामग्री माइतबाटै पठाइन्छ। सुरुमा ब्राह्मण, क्षेत्री, बैश्य र कायस्थले मात्र मनाउने पर्व अहिले सबै मैथिल समुदायका साथै तराईमा बसोबास गर्ने पहाडी, माडबारी समुदायले समेत मनाउन थालेको देब बताउँछिन्। बिहानै नुहाई रातो पहिरनमा नजिकको वर (बट) को रुखमुनि बसेर पानीमा भिजाएर उमारिएको चना, मुंग र चामल, काँक्रो, केरा, स्याउ, अंगुर, आँप, लिची र नरिवल प्रसादको रुपमा वरको जरामा चढाएर सिँदुरले रगाउँछन्। प्रसाद चढाइसकेपछि ब्रतालुले वरको रुखमा सात फेरो पहेलो र रातो धागोले बेर्छन्। वरको रूखको पूजासँगै जेष्ठ महिलाले रुखमुनि गौरी, भगवती र विसहराको कथा भन्ने र अरुहरुले सुन्ने गर्छन्। पूजा सकिएपछि व्रत बस्ने महिलाले वरको पात कपालमा सिउरेर अटल सौभाग्यको वरदान माग्ने गर्छन्। ब्रतालु महिलाले बट सावित्री व्रतका दिन सिन्दूर, फल, फूल, अक्षता, बाँसको पंखा, चना र मिठाईले सावित्री, सत्यवान, नाग र यमराजको पूजा गर्छन्। नयाँ फल आँप, लिच्ची, केरा, भिजाएको चना आदी चढाएर पूजा गरी बाँसको पंखाले हम्कनाले शितलता प्राप्त हुने विश्वास रहेको राजविराज ३ की निशु झाले बताइन्। विवाह भएपछि ३५ वर्षदेखि लगातार पूजाब्रत गर्दै आएकी राजविराज ४ की कृष्णा साहले आमा, हजुरआमा, सासूले मनाउँदै आएको परम्परा रहेको जनाइन्। सम्पूर्ण मिथिला क्षेत्रमा १६ श्रृंगार गरेका महिलाले दूध, लावा, फलफूल चढाई वरको रुखको परिक्रमा गरी बेसारले रंगिएको काँचो सुतको धागो बाँध्ने चलन रहेको राजविराज ६ की रमीला साहले बताइन् । प्रेम, श्रद्धा र समर्पणको यो पर्व पवित्र प्रेमको पौराणिक कथामा आधारित छ। राजविराज ३ स्थित बैष्णव काली मन्दिरका पुजारी राजिब झाले सनातन काल त्रेतायुगदेखि मनाउन थालिएको बट सावित्रीको पूजा गरेमा महिलाले अखण्ड सौभाग्यवतीको आर्शिवाद प्राप्त गर्ने विश्वास रहेको बताए। पतिव्रता सावित्रीले यही पर्व गरेर मृत पति सत्यवानलाई यमराजबाट फिर्ता गरेको धार्मिक मान्यता छ।राजविराज ३ की बब्ली साहले सर्पदशंले अल्पायुमै मृत्यु भएका पतिलाई यमराजसँग खोसेर ल्याउन सकिने मान्यताका साथ पर्व मनाउँदै आएको बताइन्। कथाअनुसार यमराजले सत्यवानको प्राण लिएर जान लागेपछि सावित्री पनि यमराजको पछि लागिन । यमराजले मृत पतिसँगै जिवित सावित्री जान नपाउने भन्दै त्यस्को साटो बरु वरदान माग्न भने। सावित्रीले सय पुत्रको आमा हुन पाऊँ भनी बरदान मागिन्। यमराजले सय पुत्रको आमा हुन पाउने बरदान दिएलगत्तै सावित्रीले यमराजसँग आफू पतिव्रता महिला भएकोले पति बिना सन्तान सम्भव नहुने बताएपछि सत्यवानको प्राण फिर्ता गर्न यमराज बाध्य भएको राजविराज ७ स्थित भगवती मन्दिरका पुजारी दुर्गानन्द पुजारी मिश्रले बताए। पुजारी मिश्रका अनुसार जेठ कृष्णपक्ष अमावश्याका दिन मैथिल महिलाले पतिको दीर्घायुका लागि बरको पूजा गर्ने र अमावश्याका दिन सोमबार परेमा पतिका साथै पुत्रको लागि पिपलको पूजा गर्ने चलन रहेको छ। सावित्रीले पतिको प्राण बचाउन यमराजको पछि लागेको बेला बट वृक्षले नै सत्यवानको शवको देखरेख गरेको पौराणिक कथामा छ। पतिको प्राण फिर्ता लिएर फर्किने बेला सावित्रीले बट वृक्षप्रति आभार व्यक्त गर्दै परिक्रमा गरेर आराधना गरिन्। यसैले वट सावित्री व्रतमा बरको रुखमा पूजा तथा परिक्रमा गर्ने नियम छ। आसपासमा बरको रुख नभएको अवस्थामा वरको हाँगा टिपेर आँगनमा रोपेर पनि व्रत सम्पन्न गरिन्छ।"
विराटनगरमा 'बटसावित्री पर्व मनाइयो,"विराटनगर : पतिको दीर्घायुको कामना गर्दै मिथिलाका महिलाले बटसावित्री 'बरसाइत' पर्व मनाएका छन्। पतिको लामो आयु तथा दीर्घायु जीवनको कामना गर्दै सोमबार मिथिला क्षेत्रमा मैथिली विवाहित महिलाले बटसावित्री पर्व मनाएका हुन्। महिलाले बटवृक्षको नजिक पूजा गर्दा पतिको आयु लामो र स्वास्थ्य राम्रो हुने धार्मिक जनविश्वास रहि आएको छ। बटसावित्री पूजालाई मिथिला भाषामा 'बरसाइत' भन्ने चलन रहेको छ। प्राचिनकालमा सावित्रिले आफ्नो पति सत्यवानलाई यमराजको हातबाट मुक्त गराई नयाँ जीवन दिलाउन सफल भएको धार्मिक विश्वास रहिआएको छ। जेष्ठ अमावस्या तिथिमा प्रत्येक वर्ष मनाउने यस पर्वमा देवी पार्वती सावित्री र नागनागिनका साथै वरको बोटको पूजा गरी मनाउने गरिन्छ। बिहानैदेखि उपवास बसेर स्नान गरी नयाँ वस्त्र धारण गरेर पूजाको थालीमा आँप, केरा, हाते पंखा, मिठाई, चना, काँक्रोलगायतका सामग्री लिएर वरको रुखमुनि पुगेर बरको पूजा गरी प्रसाद सावित्री, नागनागनी र पार्वतीलाई चढाएर पर्व मनाउने गर्छन्। नवविवाहिता महिलाले यो पर्व पहिलो वर्षमा विशेष पूजा गरेर मनाउँछन्।विवाहिता महिलाले बटवृक्षमा गएर पूजागरी कथा सुन्ने गर्छन्। यस पर्वमा व्रतीले वरको पात कपालमा सिउरेर अटल सौभाग्यको बरदान माग्ने परम्परा रहिआएको छ। वरको रुखको मुलमा ब्रम्हा, विष्णु तथा अग्र भगमा शिवको बास हुन्छ । सावित्री पनि सोही रुखमै प्रतिष्ठापित भएको विश्वास अनुसार यस पर्वको सुरुवात भएकाले बटसावित्री पूजा भन्ने गरिएको हो। पौराणिक कथा अनुसार सावित्रीले सोही रुखमुनि आराधना गरी आफ्नो पति सत्यनावलाई जिवित तुल्याएकी थिइन्। प्राय ब्राह्मण र कायस्थ जातिमा मनाइने यो व्रतमा नवविवाहिता बेहुलीको घरमा ससुरालीबाट पूजाको सम्पूर्ण सामग्री पठाउनुपर्ने चलन छ।पानीमा भिजाएको काँचो चनालाई प्रसादस्वरुप वितरण गर्ने चलन रहेको छ।"
औद्योगिक ग्राम प्रदेश सरकारलाई हस्तान्तरण,"धनकुटा : धनकुटा६ स्थित आत्मारामा निर्माणाधीन लघु घरेलु औद्योगिक ग्राम प्रदेश १ सरकारलाई हस्तान्तरण गरिएको छ। उद्योग, वाणीज्य तथा आपूर्ति मन्त्रालय मातहत रहेको औद्योगिक ग्रामलाई उद्योग मन्त्री मातृका यादवले प्रदेश १ का उद्योग, पर्यटन वन तथा वातावरणमन्त्री जगदीश कुसियतमार्फत् प्रदेश सरकारलाई स्वामित्व हस्तान्तरण गरेका हुन्। उद्योग मन्त्रालय मातहतको घरेलु तथा साना उद्योग विकास समिति मुख्य शाखा कार्यालय धनकुटाको संयोजनमा करिव ५२ रोपनी जग्गामा औद्योगिक ग्रामका संरचना निर्माण भइरहेको छ। देशको केन्द्रिकृत शासन व्यवस्थालाई विकेन्द्रीकरण गर्ने नीति अनुरुप तत्कालिन राजा विरेन्द्रले २०२९ सालमा पाँच विकास क्षेत्रको घोषणासँगै धनकुटालाई पूर्वाञ्चल विकास क्षेत्रको सदरमुकाम बनाइएको थियो। विकास क्षेत्रका सदरमुकाममा औद्योगिक क्षेत्र स्थापना गर्ने नीति अनुरुप तत्कालीन राजा वीरेन्द्रको क्षेत्रीय भ्रमणमा २०४० सालमा औद्योगिक क्षेत्र घोषणा गरिएको थियो। सुरुमा औद्योगिक व्यवस्थापन लिमिटेड काठमाडौंको नाममा रहेको यो जग्गा २०७३ माघको मन्त्रीपरिषद् वैठकले घरेलु कार्यालयको नाममा नामसारी भएपछि आर्थिक वर्ष ०७३७४ देखि ग्रामको पूर्वाधार निर्माण काम अघि वढेको थियो। २०६८ सालमा डीपीआर हुँदाको लागत १२ करोड ९८ लाख रुपैयाँ रहेको थियो। औद्योगिक ग्रामको प्रस्ताव आएन चालु आर्थिक वर्षभित्र सबै प्रदेशमा १ सय ४० वटा औद्योगिक ग्राम स्थापना गर्ने सरकारले लक्ष्य राखे पनि हालसम्म २१ वटामात्रै प्रस्ताव आएको उद्योग, वाणीज्य तथा आपूर्तिमन्त्री मातृका यादवले जानकारी दिए। प्रत्येक प्रदेशमा १० देखि २० वटा औद्योगिक ग्राम स्थापना गर्ने सरकारी लक्ष्य रहे पनि हालसम्म कुनै प्रदेशवाट सन्तोषजनक प्रस्ताव आउन नसकेको उनले बताए। मन्त्री यादवले हरेक घरमा उद्योग तथा हरेक स्थानीय तहमा औद्योगिक ग्राम स्थापना गर्ने सरकारको नीति रहेको बताए। निर्वाहमूखी कृषि पेशालाई व्यवसायीक बनाउँदै देशलाई समृद्धितर्फ लैजान उद्यमीले उत्पादन गरेको वस्तुलाई बजारीकरण गर्न सरकारले सहयोग गर्नेछ, मन्त्री यादवले भने। औद्योगिक ग्राम प्रदेश सरकारलाई हस्तान्तरण गरे पनि स्तरोन्नती गर्न संघीय सरकारले सहयोग गर्ने उनको भनाइ थियो। कार्यक्रममा प्रदेश एकका उद्योग, पर्यटन, वन तथा वातावरणमन्त्री जगदीश कुसियतले प्रदेश सरकारको स्वामित्वमा आएको औद्योगिक ग्राम निर्माण पुरा गर्न कुनै कसर बाँकी नराख्ने बताए।"
रुप्से झरनामा रमाउँदै पर्यटक,म्याग्दीको अन्नपूर्ण गाउँपालिका३ दानामा रहेको सुन्दर रुप्से झरना अवलोकनका लागि सडकमा यातायातका साधन रोकेर रुप्सेमा रमाउँदै स्वदेशी तथा विदेशी पर्यटक। रुप्से अन्नपूर्ण चक्रिय पदमार्ग बेनी जोमसोम सडकखण्ड हुँदै आवतजावत गर्ने आन्तरिक तथा बाह्य पर्यटकका लागि आकर्षकस्थल हो। तस्बिर : रासस
"कुटपिटबाट कार्यालय सहयोगी गम्भीर, विरोधमा कर्मचारी आन्दोलित","वीरगन्ज : पर्साको जिराभवानी गाउँपालिकाका कर्मचारी सोमबारदेखि कार्यालयको कामकाज ठप्प पारेर आन्दोलनमा उत्रिएका छन्। कार्यालय सहयोगी श्रीराम पटेललाई स्थानीय केही युवाले कुटपिट गरी घाइते बनाएपछि त्यसको विरोधमा गाउँपालिका कार्यालय र पाँचवटै वडाका कार्यालयका कर्मचारी कामकाज ठप्प पारेर आन्दोलनमा उत्रिएका हुन्। आइतबार साँझ कार्यालयबाट वीरगन्जस्थित घर फर्किने क्रममा मोटरसाइकलमा सवार रहेका कार्यालय सहयोगी पटेललाई बाटोमा वडा नम्बर ४ का अशोक दास, राजेश थारु र सञ्जु महतोले मादक पर्दार्थ सेवन गरी कुटपिट गरी घाइते बनाएका थिए। एउटै मोटरसाइकलमा सवार रहेका तीनैजना युवाले सुपौलीस्थित हुलाकी सडकमा पटेल सवार रहेको मोटरसाइकल रोकेर साइड किन नदिएको भन्दै पटेललाई उनकै हेल्मेटले टाउकोमा हिर्काएर घाइते बनाएको जिराभवानी गाउँपालिकाका प्रमुख प्रशासकीय अधिकृत अमित गिरीले बताए। कुटपिटबाट पटेलको टाउको गहिरो चोट लागेको छ। घाइते पटेलको आइतबार राति सदरमुकाम वीरगन्जस्थित नारायणी अस्पतालमा उपचार गरिएपनि निको नभएपछि सोमबार नेशनल मेडिकल कलेजमा उपचार गरिएको गिरीले जानकारी दिए। कुटपिटमा संलग्न तीनैजना युवकलाई इलाका प्रहरी कार्यालय पटेर्वा सुगौलीले आइतबार राति नै पक्राउ गरी थुनामा राखेको छ। तर आन्दोलनरत कर्मचारीले भने प्रहरी नियन्त्रणमा रहेका तीनैजना विरुद्ध ज्यान मार्ने मुद्धा दर्ता नगरिएसम्म आन्दोलन जारी राख्ने बताएका छन्। प्रमुख प्रशाकीय अधिकृत गिरीका अनुसार कर्मचारी आन्दोलनमा उत्रिएका कारण गाउँपालिका कार्यालयका साथै पाँचवटै वडा कार्यालयको कामकाज सोमबारदेखि ठप्प भएको छ।"
चार वर्षीया बालिका बलात्कार गरेको आरोपमा शिक्षक पक्राउ,रौतहट : आफ्नै स्कुलकी चार वर्षीया छात्रालाई यौन दुव्र्यवहार गरेको आरोपमा रौतहटमा एक निजी स्कुलका शिक्षक पक्राउ परेका छन्। रौतहटको बौधीमाई नपा ५ मा रहेको डाइनामिक अंग्रेजी बोर्डिङ स्कुलका ३० वर्षीय शिक्षक मनेजर राय यादवलाई पक्राउ गरेको प्रहरीले जनाएको छ। जेठ १७ गते दिउँसो करिब १ बजे शिक्षक राय यादवले सोही स्कुलमा एलकेजी कक्षामा अध्ययनरत चार वर्षीय छात्रालाई शौचालयमा लगेर यौन दुव्र्यवहार गरेको आरोपमा पक्राउ गरेको जिल्ला प्रहरी कार्यालय रौतहटले जनाएको छ। घटनाको विषयमा आइतबार सूचना प्राप्त भएको र शिक्षकलाई पक्राउ गरी अनुशन्धान भइरहेको प्रहरीले जनाएको छ। प्रारम्भिक अनुसन्धानबाट आरोपी यादवले बालिकामाथि यौन दुव्र्यवहार गरेको खुल्न आएको छ।घटनाबारे थप अनुसन्धान भैरहेको जिल्ला प्रहरी कार्यालय रौतहटका डिएसपी नविन कार्कीले जानकारी दिएका छन्।
ब्राउन सुगरसहित दाङबाट तीन पक्राउ,"दाङ : दाङ प्रहरीले ब्राउन सुगरसहित तीनजनालाई पक्राउ गरेको छ। जिल्ला प्रहरी कार्यालय दाङले उनीहरुको साथबाट एक सय ८० ग्राम ब्राउन सुगरसहित केही नगद रुपैयाँ र गाडीसमेत बरामद गरेको छ। सुर्खेत बिरेन्द्रनगर नगरपालिका ५ का ३६ वर्षीय लक्ष्मण सापकोटा, नेपालगंज उपमहानगरपालिका १५का ३२ वर्षीया गुड्डु कवडिया र सोही ठाउँका २४ वर्षीय रुक्सार कवडियालाई पक्राउ गरेको दाङ प्रहरीले जनाएको छ। सापकोटा गाडी चालक हुन् भने अन्य दुईजना गाडीमा सवार व्यक्ति हुन्। प्रहरीले बा १९ च ८८३३ नम्बरको हाइलेक्स गाडी समेत नियन्त्रणमा लिइएको छ। नेपालगंजबाट दाङतर्फ आइरहेको गोप्य सूचनाका आधारमा प्रहरीले लमही नगरपालिका ९ अमिलिया चोकबाट उनीहरुलाई पक्राउ गरेको जिल्ला प्रहरी कार्यालय दाङका प्रवत्ता प्रहरी नायब उपरीक्षक बिनोद विक्रम शाहले जानकारी दिए। साथै प्रहरीले उनीहरुको साथबाट सात नगदसहित तीन थान मोबाइल पनि नियन्त्रणमा लिएको छ।"
३३ प्रेस स्वतन्त्रता सेनानीले भने 'काउन्सिल विधेयक फिर्ता नभए सडक आन्दोलन',"काठमाडौं : प्रेस स्वतन्त्रता सेनानीहरूले मिडिया काउन्सिल विधेयक फिर्ता लिन माग गरेका छन्। संयुक्त प्रेस विज्ञप्ति जारी गरी उनीहरूले संसदमा दर्ता भएको विधेयक फिर्ता लिएर सरोकारवालासँग छलफल गर्न सरकारसँग माग गरेका हुन्। विभिन्न समयमा नेपाल पत्रकार महासंघद्वारा प्रेस स्वतन्त्रता सेनानीबाट सम्मानित ३३ वरिष्ठ पत्रकार तथा लेखकले संयुक्त प्रेस विज्ञप्ति जारी गरी संसदमा दर्ता भएको विधेयक फिर्ता गराउन महासंघको जारी आन्दोनलमा एक्येवद्धता रहेको बताएका छन्। विधेयक नेपालको संविधान, लोकतान्त्रिक मूल्य र मान्यता एवं प्रेस तथा अभिव्यक्ति स्वतन्त्रताविरुद्ध भएको सेनानीहरूको दाबी छ। 'प्रस्तावित विधेयक नेपालको संविधान, लोकतान्त्रिक मूल्य र मान्यता एवं, प्रेस तथा अभिव्यक्ति स्वतन्त्रता विरुद्ध छ। विधेयक फिर्ता वा संसदमा छलफल हुनुपूर्व संशोधन नभएसम्म पत्रकार महासंघलगायतका संघसंस्थाहरूले थालेको अभियानमा हामी प्रेस स्वतन्त्रता सेनानीहरूको निरन्तर साथ रहनेछ' विज्ञप्तिमा भनिएको छ। मिडिया काउन्सिल विधेयक संशोधन गर्न सकिन्छ : मन्त्री बाँस्कोटा संघीयतामा मिडिया नीति तथा कानुनबारे पुस्तक मिडिया काउन्सिल विधेयक पास गर्न दिन्नौं : पौडेल मिडिया काउन्सिल विधेयक संविधान अनुकूल आउने नेम्वाङको आश्वासन ढुक्क हुनुस्, काउन्सिल विधेयक सच्चिन्छ मिडिया काउन्सिल विधेयक सच्याउनु पर्छ : गौतम मिडिया काउन्सिल विधेयक फिर्ता लिन सम्पादकहरुको माग मिडिया काउन्सिल विधेयक पारित हुँदैन पत्रकारले चाहेजस्तै विधेयक आउँछ : वामदेव मिडिया विधेयकको प्रक्रियामा दलहरूबीच विवाद विवादित मिडिया विधेयक : मन्त्री बाँस्कोटा भन्छन्  फिर्ता लिइन्न, लिइन्न र लिइन्न (भिडियो) तथ्यको कसीमा मिडिया विद्येयक संचारसम्बन्धी विधेयक समावेशी हुनुपर्ने माग प्रेस तथा अभिव्यक्ति स्वतन्त्रता नागरिकको मौलिक हक भएकोले संयुक्त न्यायिक आन्दोलनमार्फत विधेयक फिर्ता गरिछाड्ने दृढता समेत उनीहरूले व्यक्त गरेका छन् । 'प्रेस तथा अभिव्यक्ति स्वतन्त्रता नागरिकको मौलिक हक तथा मानवअधिकारको रक्षा पनि हो, त्यसैले हामी सञ्चार स्वतन्त्रताका अभियान्ता र आम नागरिकहरुको संयुक्त न्यायिक आन्दोलनमार्फत सफलता हासिल गरिछाड्ने दृढता पनि व्यक्त गर्दछौं', विज्ञप्तिमा भनिएको छ। यस्तो छ विज्ञप्ति गत बैशाख २६ गते संसदमा दर्ता भएको मिडिया काउन्सिल विधेयक फिर्ता गरी सरोकारवालाहरुसँग छलफल गरेर मात्र प्रक्रियामा लिन माग राख्दै नेपाल पत्रकार महासंघलगायत विभिन्न सञ्चार संस्थाहरुले गरेको प्रेस तथा अभिव्यक्ति स्वतन्त्रताको रक्षा र न्यायिक स्वतन्त्रताको आन्दोलनमा सर्वप्रथम हामी ऐक्यबद्धता व्यक्त गर्दछौं । उक्त प्रस्तावित विधेयक नेपालको संविधान, लोकतान्त्रिक मुल्य र मान्यता एवं, प्रेस तथा अभिव्यक्ति स्वतन्त्रता विरुद्ध छ। यो विधेयक फिर्ता वा संसदमा छलफल हुनुपूर्व संशोधन नभएसम्म पत्रकार महासंघलगायतका संघसंस्थाहरूले थालेको अभियानमा हामी प्रेस स्वतन्त्रता सेनानीहरूको निरन्तर साथ रहनेछ। प्रेस तथा अभिव्यक्ति स्वतन्त्रता नागरिकको मौलिक हक तथा मानवअधिकारको रक्षा पनि हो, त्यसैले हामी सञ्चार स्वतन्त्रताका अभियान्ता र आम नागरिकहरुको संयुक्त न्यायिक आन्दोलनमार्फत सफलता हासिल गरिछाड्ने दृढता पनि व्यक्त गर्दछौं। धन्यवाद। अर्जुन ज्ञवाली रुपन्देही, २०५८ हरिहर विरही काठमाडौं, २०६३ गोपाल थपलिया काठमाडौं, २०६३ केशवराज पराजुली कास्की, २०६३ भैरव रिसाल भक्तपुर, २०६४ दुर्गा बराल कास्की, २०६४ रामरिझन यादव सिरहा, २०६४ मेघराज शर्मा पाल्पा, २०६५ किशोर नेपाल काठमाडौं, २०६६ सुरेश आचार्य काठमाडौं, २०६७ कौशल चेम्जोङ उदयपुर, २०६७ तारानाथ दाहाल काठमाडौं, २०६८ दिल सहानी रुपन्देही, २०६९ माधव आचार्य धनुषा, २०७१ गोविन्द सिंह थापा काठमाडौं, २०७१ सुशील गौतम दाङ, २०७१ कुसुमकेशव पराजुली कास्की, २०७१ कृष्णा ताम्राकार काठमाडौं, २०७१ गया यादव पर्सा, २०७१ रामनारायण देव सप्तरी, २०७१ रीता गुरुङ काठमाडौं, २०७१ शिवबहादुर कार्की (मोरङ्ग) , २०७३ याम प्रधान (सुनसरी) २०७३ बद्रीविनोद प्रतिक (कास्की) २०७३ नारायण भट्टराई (कास्की) २०७३ झपेन्द्र वैद्य (प्यूठान) २०७३ चिरञ्जीवी अर्याल (सुर्खेत) २०७३ हर्ष सुब्बा (सुनसरी) २०७४ कन्हैयालाल केसरी (पर्सा) २०७४ बसन्त पोखरेल (रुपन्देही) २०७४ राम केसी ( सिन्धुपाल्चोक) २०७४ धर्मेन्द्र झा (काठमाडौं) २०७५ गोपाल गुरागाई (काठमाडौं) २०७५ लगायत सबै प्रेस स्वतन्त्रता सेनानीहरू।"
सीमारेखाले छेकेन आत्मीयता,"भद्रपुर : बस्तीको बीचमा फराकिलो बाटो। नजिकै नेपालभारत सीमा छुट्ट्याउने ११२ नम्बरको जंगे पिलर। बाटो पश्चिमतिर भारतीय बस्ती र पूर्वतर्फ नेपाली बस्ती। नेपालतिर अलिक व्यवस्थित बस्ती छन् भने भारततिर फुसले बारेका झुप्रा। दुई बस्तीका मानिसको भौगोलिक सिमाना र नागरिकता फरक। तर, दुई क्षेत्रका बासिन्दाबीच मनपेट एउटै। झापाको कचनकवल गाउँपालिका५ स्थित पाठामारी वारि र पारिका बासिन्दाको आत्मीयलाई भौगोलिक सिमानाले छेकेको छैन। साह्रोगाह्रो र मर्दापर्दा एकअर्कालाई साथ दिन उनीहरू अघि सर्छन्। पारिपट्टिकी एक महिलाले मुठीभरि जिरा पैंचो लिएर गइन्। मेरो भारतीय छिमेकी दिदी हो, स्थानीय साबिरा आलमले भनिन्, यहाँ यस्तै सरसापटी र ऐंचोपैंचो चल्छ। उनका अनुसार दुई छिमेकीबीच भारतीय र नेपाली भन्ने छैन। परेका बखत सबैले सरसहयोग गर्छन्। भारततिर आधारभूत सुविधा शून्य छ। नेपालतिर आधारभूत सुविधा राम्रो पाएका नेपालीको बसोबास छ। मेरो चार पुस्ताले यही ठाउँमा जीवन बिताए, श्री आधारभूत विद्यालयका शिक्षक मोहम्मद केसमुदिन हक भन्छन्। भारततर्फ बिजुली छैन। अहिलेसम्म मट्टितेलबाट नै बत्ती बाल्छन्। शौचालय छैन। मेची खोलामा जान्छन् शौच गर्न। मठमन्दिर एउटा पनि बनाएका छैनन्। उनीहरू सबै नेपालतिरैका मठमन्दिरमा पूजाआजा गर्न आउँछन्, हकले भने। नेपालतिर राजवंशी, गनगाई, मुसलमान, मुसहर, साह, दलित र केही पहाडे समुदायका गरेर करिब चार सय घर छन्। भारततिर साह, यादव, पश्चिमा र मुसलमान गरेर करिब दुई सय घर छन्। बिहार राज्यको दलेगाउँ पञ्चायत३ मा पर्ने उक्त बस्ती बिहारकै सबैभन्दा पिछडिएको भूभाग रहेको भारततर्पका अगुवा मिलाल यादवले वताए। भारत सरकारले रासनकार्ड दिएको छ। अरू सुविधा छैन। नेपालका घरमा झिलिमिली बत्ती बल्दा हामी मट्टीतेल हालेर टुकी बाल्छौं, यादवले भने, हामीलाई आफ्नो सरकारले विभेद गर्यो तर नेपाली छिमेकी नै हाम्रा दुःखका साथी हुन्। उनीहरूले बाउबाजेको पालादेखि नै तँ नेपाली, तँ भारतीय भनेर कहिले झगडा गरेनन्। बेलाबेला बाहिरका मान्छे गाउँमा आउँदा अचम्म मान्छन् र सोध्छन्, मिलालले भने, अनि ए हामी त छुट्टछुट्टै देशका पो हौं भन्ने हुन्छ। हाम्रा चिसा लुगा लगेर नेपालमा सुकाउँछौं। उता मिठो तरकारी पाक्यो भने भारततिर ल्याइदिन्छन्। एउटै समाज भएर बसेका छौं, भारतीय बस्तीकी उम्राओ साहले भनिन्, बिहेबारी चल्छ। केही दिनअघि नेपाली छिमेकी छोरीको बिहेमा हामी सबै भारतीयले सघायौं। समाजमा कोही बिरामी पर्दा दुवैले गर्छौं। दसगजाभित्रको आआफ्नो भूभागमा छौं। बस्तीमा झैझगडा भएको छैन। अझै आफ्नो देशको कुरालाई लिएर त यहाँ कोही बोलेको सुनिँदैन। दसगजाभित्र बसोबास गर्न मिल्दैन। अझै बस्ती नै बसाउन झनै मिल्दैन। सुरक्षाका दृष्टिले पनि दसगजा क्षेत्रभित्र बसोबास गर्न दिन नहुने भन्ने अन्तर्राष्ट्रिय नियम छ। त्यसो त दुवै देशको सहमतिका आधारमा सरकारी सुरक्षाका अस्थायी क्याम्प भने राख्न सकिने सीमाविज्ञ चिन्तामणि दाहालले बताए। उनका अनुसार कानुन एकातिर बोल्छ, अर्कोतिर दसगजाभित्र रहेको पाठामारी बस्तीले दुवै देशबीचको मित्रतालाई पनि इंगित गरको छ। उक्त बस्ती वर्षौंदेखि नेपाल र भारत दुवै पक्षले हटाउन खोजेको छ। भारततर्फ आधारभूत सुविधा नहुनुको कारण पनि भारत सरकारले बस्ती उठाउन खोजे पनि नसकेको हो, दाहालले भने। त्यसो त पछिल्ला वर्षमा हटाउने प्रयास पनि भएका छैनन्। उक्त ठाउँमा पक्की घर पनि बन्न थालेका छन्।"
गुठी विधेयक रोक्न माग,"काठमाडौं : गुठीको नामको जग्गा व्यक्तिको नाममा नामसारी गर्न मिल्ने गुठी विधेयक तत्काल स्थगन गर्न माग गरिएको छ। सम्पदाविद्, संस्कृतिविद्, शिक्षाविद्लगायत गुठीसँग सरोकार राख्नेले तत्काल विधेयक स्थगत गर्न माग गरेका छन्। उनीहरूले विधेयकका धेरै प्रावधान सम्पदा, संस्कृति नास गर्ने किसिमका भएको आरोप लगाएका छन्। यो विधेयक पास भयो भने सम्पदाको विनास गर्छ, सम्पदाविद् डा गोविन्द टण्डनले भने, सरकारले गुठीको मर्म नै नबुझि विधेयक आएको छ, यसलाई तत्काल स्थगन गर्नु पर्छ। विधेयकले मठमन्दिर स्थापनामा बन्देज लगाउन सक्ने प्रावधानसमेत राखेको उनले बताए। विधेयकले मूर्त अमूर्त रूपमा गुठीको जग्गा संरक्षण होइन नास गर्ने देखिएको उनको भनाइ थियो। सरकारका तर्फबाट भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले गुठीसम्बन्धी कानुन एकीकरण र संशोधन गर्न बनेको विधेयक संसद्मा दर्ता गराएकी छन्। राजगुठी, सार्वजनिक गुठी र निजी गुठीलाई व्यवस्थित गरी सर्वसाधारणको हित कायम गर्न तथा गुठीको जग्गा संरक्षण, उपयोग र व्यवस्थापन गर्नुका साथ गुठी विकास, सञ्चालन र व्यवस्थापन गर्न आवश्यक व्यवस्था गर्न भन्दै उनले विधेयक संसद्मा दर्ता गराएकी हुन्। उता गुठी, सम्पदासँग सम्बन्धित सरोकारवालासँग कुनै छलफल नै गरी विधेयक संसद्मा पेस गरेको भन्दै विरोध भएको छ। गुठी, गुठीयारदेखि गुठीसम्बन्धी विज्ञले विधेयक रोक्न माग गरेका छन्। शिक्षाविद् एवं गुठी पुचः का अध्यक्ष केदारभक्त माथेमाले हतार गरेर विधेयक पारित नगर्न आग्रह गरेका छन्। हतार गरेर लाग्नु हुन्न, उनले भने, यो विधेयक पास भए सम्पदा र संस्कृतिमा आघात पुग्छ। उनले सम्बन्धित सरोकारवालासँग छलफल र सल्लाह गरेर मात्र कानुन बनाउनु पर्ने बताए। सम्पदा बचाउ अभियानका अध्यक्ष गणपतिलाल श्रेष्ठले संस्थान खारेज गरेर प्राधिकरण बनाउने विधेयक तत्काल रोक्नुपर्ने बतााए। उनले गुठी जग्गा, सम्पदाको संरक्षण गर्न विधेयक आउनु पर्नेमा विनास गर्न ल्याएको आरोप लगाए। उनले जबरजस्ती विधेयक पास गरे पूरै काठमाडौं आन्दोलित हुने चेतावनी दिएका छन्। यो विधेयकमा जबरजस्ती नगरियोस्, विधेयक नरोके काठमाडौं नै उठ्नेछ, उनले भने। गुठी संस्थान खारेज गरेर राष्ट्रिय गुठी प्राधिकरणको अवधारणा ल्याएको सरकारले गुठी तैनाथी जग्गा व्यक्तिको नाममा दर्ता गराउने बाटो ऐनमार्फत नै खुला गर्न खोजेको छ। गुठीसम्बन्धी कानुन एकीकरण र संशोधन गर्न बनेको विधेयकको दफा २२, ५३ र ५६ जस्ताको त्यस्तै पारित भए गुठीको जग्गा सीधै व्यक्तिको नाममा ल्याउन सजिलो हुनेछ। दफा २२ मा गुठी तथा धार्मिकस्थल स्थापना तथा निर्माण गर्न स्वीकृति लिनु पर्ने प्रावधान राखेको छ। मठ मन्दिर स्थापनाका लागि स्वीकृति लिनुपर्ने व्यवस्थाले धर्म, संस्कृतिमाथि नै प्रहार गर्ने विज्ञहरूको भनाइ छ। दफा ५३ ले गुठी तैनाथी जग्गालाई रैतानी नम्बरीमा परिणत गर्ने व्यवस्था गरेको छ। प्रस्तावित ऐनमा भनिएको छ, तैनाथी जग्गामा कसैले आफ्नै पुँजी लगाई घर बनाएर बसेको छ भने तोकेको समयभित्र विवरणसहित त्यस्तो जग्गा गुठी रैतानी नम्बरी परिणत गर्न प्राधिकरणले तोकेको कार्यालयमा निवेदन दिनुपर्नेछ। निवेदन दिएपछि घर र त्यसले चर्चेको जग्गा गुठी रैतानी नम्बरीमा परिणत गर्न सक्नेछ। सामाजिक अभियन्ता भरत जंगमले गुठीसम्बन्धी विधेयक तत्काल स्थागित गर्नु पर्ने बताए। उनले विधेयक पारित भए नेपालको हिन्दु र बौद्ध धर्मसम्बन्धी सम्पदा नामेट हुने बताए। उनले विधेयक संविधानको मर्मविपरीत भएको बताउँदै यसले मूर्त तथा अमूर्त सम्पदाको संरक्षण तथा प्रवद्र्धन गर्नुको साटो गुठी जग्गा बेमाख पार्ने बताए। विधेयकको दफा ५३ ले गुठी जग्गालाई रैतानी नम्बरीमा परिणत गर्ने व्यवस्था गरेको छ। ऐनको दफा ५६ मा संस्थान र मोहीबीच दोहोरो लिखत कबुलियत भई ०५३ साल पुस २४ अघिदेखि गुठी जग्गा भोगचलन गर्ने व्यक्तिले मोहियानी हक पाउने व्यवस्था गरिएको छ। स्थानीय तहको सिफारिसका आधारमा मोहियानी कायम गरिनेछ। गुठी संस्थान ऐन २०३३ बमोजिम सम्बन्धित भूमिसुधार कार्यालयमा निवेदन दिए निवेदकलाई गुठी अधीनस्थ जग्गामा प्रचलित कानुनको अधीनमा मोहियानी हक प्राप्त हुनेछ। त्यस्तो जग्गाको मोहियानी निजको शेषपछि हकवालाले पाउनेछ। मोही लागेको गुठी जग्गा मोही र गुठीलाई आधाआधा हुने गरी बाँडफाँट हुनेछ। मोहीको भागमा पर्न आउने आधा जग्गा मोहीको नाममा रैतानी नम्बरीमा परिणत हुनेछ। गुठीको भागको आधा जग्गा गुठी तैनाथी जग्गाको लगतमा दर्ता गर्ने प्रावधान ऐनले गरेको छ। जग्गा बाँडफाँट गर्दा गुठीको भागको आधा जग्गासमेत मोहीले गुठी रैतान नम्बरीमा जग्गामा परिणत गराउन सक्ने व्यवस्था ऐनमा छ। नम्बरी बनाउन चाहे त्यसको रजिस्ट्रेसनका लागि निर्धारित न्यूनतम मूल्य बराबरको रकमको २५ प्रतिशत नगदै वा बैंक जमानत दाखिला गरी प्राधिकरणमा निवेदन दिन सकिनेछ। निवेदन परेको ३५ दिनभित्र प्राधिकरणले रकम लिई उक्त जग्गा निवेदकको नाम गुठी रैतानी जग्गामा परिणत गरिदिनेछ। यसैबीच आइतबार गुठी पुचःले गुठीका सरोकारवालासँग छलफल गरेको छ। छलफलमा गुठीसम्बन्धी विधेयक रोक्न माग गरिएको छ। छलफलमा काठमाडौं भक्तपुरका धेरै गुठी, गुठियारको सहभागिता थियो। निजी गुठी ध्वस्त विधेयकले निजी ध्वस्त बनाउन लागेको सांसद राधेश्याम अधिकारीले आरोप लगाए। उनले सरकारले क्षेत्राधिकार नै मिचेको बताए। संविधान बमोजिम गुठीको व्यवस्थापन र सञ्चालनको जिम्मा प्रदेशको उनको भनाइ छ। गुठी प्रदेशभित्र जान्छ, संघको क्षेत्राधिकारमा नै पर्दैन, उनले भने, न त साझा सूचीमा नै पर्छ तर पनि आफ्नो क्षेत्राधिकार बनाए। उनले निजी गुठीलाई सार्वजनिक गुठीमा लान नहुने तर्क राखे। सरकारले सार्वजनिक जग्गा त संरक्षण गर्न सकेको छैन, फेरि निजी गुठी सार्वजनिक बनाएर के गर्न खोजेको हो ? उनले प्रश्न गरे। उनले राजगुठी र छुट गुठीबाहेक सबै निजी गुठी रहेको गुठी संस्थान ऐनमा स्पष्ट रहेको बताए।"

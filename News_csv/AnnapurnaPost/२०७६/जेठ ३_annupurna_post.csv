शीर्षक,विवरण
छाडा सहकारी,"सहकारीलाई सरकारले अर्थतन्त्रको एउटा खम्बा मानेको छ। अर्थतन्त्रको तीन खम्बामध्ये निजी क्षेत्र, सार्वजनिक क्षेत्र र सहकारी सँगसँगै हिँड्नुपर्ने हुन्छ। तर, सहकारीले सही बाटो समाउन सकेको छैन। यसको प्रभावकारी नियमन हुन नसक्दा समस्या बढ्दै गएको छ। पछिल्लो समय यो स्थानीय तहसम्म पुगेको छ। संघ, प्रदेश र स्थानीय तहले सहकारीको नियमन गर्ने व्यवस्था त गरिएको छ तर व्यवहारमा त्यस्तो देखिँदैन। वित्तीय कारोबार गर्ने सहकारीको नियमन गर्ने निकाय बलियो हुन नसक्दा यिनमा छाडा मनोवृत्ति बढ्दै गएको छ। पीडित थपिइरहेका छन्। नेपालमा सहकारीको संख्यात्मक वृद्घि भए पनि गुणात्मक विकास हुन सकेको छैन। सहकारी ऐन २०४८ पछि यसको दर्ता हुने क्रम बढ्दो छ। सहकारी विभागको तथ्यांकअनुसार फागुनसम्म ३४ हजार ८ सय ३७ वटा सञ्चालनमा छन्। अधिकांश सहकारीले यसका मूल्यमान्यता र अन्तर्राष्ट्रिय सिद्धान्तको प्रयोग र पालना गर्न सकिरहेका छैनन्। सदस्यमा वित्तीय साक्षरता नहुँदा सहकारी मनोमानी ढंगले सञ्चालन भइरहेका छन्। नियमविपरीत कारोबार गर्ने प्रणाली बढेको छ। नेपाल राष्ट्र बैंकले बैंक तथा वित्तीय संस्थाको नियमन गरेजस्तै सहकारीमा पनि नियमन जरुरी छ। सहकारी विभागले नियमन नगर्दा हजारौं सर्वसाधारणको खर्बैां हिनामिना भएको छ। लामो समयदेखि समस्याग्रस्त रहेका ओरेन्टललगायत १५५ सहकारीको समस्या समाधान हुन सकेको छैन। सरकारले समस्याग्रस्त सहकारीको व्यवस्थापन समिति गठन गरे पनि प्रभावकारी ढंगले काम गर्न सकेको छैन। पुरानो समस्या समाधान गर्न नपाउँदै थप सहकारी भाग्न थालेका छन्। केही दिनअघि बूढानीलकण्ठको नयाँ सन्देश सहकारी निक्षेपकर्ताको २४ करोड लिएर फरार भएको छ। गत असोजमा नयाँ सडकस्थित एयरटेल सहकारीका सञ्चालक १८ करोड लिएर फरार भए। धेरैजसो सहकारीले निक्षेप फिर्ता गर्न नसक्दा नियमन निकायमा उजुरी पर्नुका साथै अदालतमा मुद्दासमेत चलेको छ। सहकारीले कार्यक्षेत्र विस्तार र बचत संकलनमा होडबाजी गर्ने, सीमित सदस्यमा असीमित कारोबार गर्ने गरेको पाइएको छ। ग्रामीण क्षेत्रभन्दा सहरी क्षेत्रमा सहकारीको विकृति बढी छ। पछिल्लो समयमा करिब ९० प्रतिशत कर्जा हाउजिङमै केन्द्रित गरेको सिभिल सहकारी पनि धराशयी हुन पुगेको छ। झन्डै आठ अर्बको कारोबार गर्दै आएको सिभिल सहकारीले सात अर्ब ४३ करोड आफ्नै स्वामित्वको हाउजिङमै लगानी गर्दा निक्षेपकर्ताको बिल्लीबाठ भएको छ। सहकारीको अनियमितता हटाउन सरकारले कदम चाल्नै पर्छ। सहकारीले पनि पारदर्शी भएर सदस्यमाझ कारोबार गर्नुपर्छ। सहकारी डुबाई सञ्चालक फरार हुने, लोभलाग्दोअपत्यारिलो ब्याजदर निर्धारण गर्ने, उपहार कार्यक्रम राखी भड्किलो विज्ञापन गर्ने, समयमा लेखापरीक्षणसाधारणसभा नगर्ने, राजनीतिक रंगबाट सहकारीलाई दूषित पार्न खोज्नेजस्ता कार्य विभागले अनुगमन क्रममा फेला पारेको छ। सहकारीले संस्थापक सदस्य र गैरसंस्थापक सदस्य भन्दै विभेद गर्ने गरेका छन्। सहकारी नियमानुसार त्यसो गर्न पाइँदैन। एक व्यक्ति धेरै सहकारीमा बस्ने परिपाटी छ। सहकारी ऐन २०७४ र सहकारी नियमावली २०७५ जारी भएको छ तर प्रभावकारी रूपमा कार्यान्वयन हुन नसक्दा सहकारीमा अन्योल छाएको छ। सहकारीका अभियन्ता सहकारी ऐन कार्यान्वयनमा आउन नपाउँदै सहकारी ऐन संशोधनमा लागेका छन्। ऐनले कार्यकारी सञ्चालकको व्यवस्था हटाएको थियो तर सहकारीकर्मीले चलखेल गरेर उक्त बुँदा संशोधन गर्न व्यापक लबिङ गरिरहेका छन्। सहकारीकै स्वार्थका कारण प्रदेश ३ ले कार्यकारी सञ्चालक बस्न पाउने व्यवस्था गरेको छ। उक्त व्यवस्था मूल ऐनविपरीत छ। उक्त ऐन खारेज गर्नुको साटो सहकारी ऐन २०७४ नै संशोधन गरी आफूअनुकुल बनाउन निहित स्वार्थ भएका सहकारीकर्मी लागेका छन्। फितलो नियमनका कारण धेरै सहकारीमा विचलन देखिएको छ। सहकारीमा सम्पत्ति शुद्धीकरणसमेत लागू हुन सकेको छैन। कतिपय सहकारीमा कालोधन थुप्रिएको आशंका गरिएको छ। सहकारीले मनोमानी ढंगले कार्यक्षेत्र बाहिर कारोबार गर्ने गरेका छन्। खासगरी घरजग्गा तथा हाउजिङमा लगानी गर्दा सहकारी समस्यामा परेका छन्। ती सबै विकृति नियन्त्रण गर्न निर्मम भएर लाग्नुको विकल्प छैन।"
१९ प्याकेट ब्राउन सुगरसहित एक पक्राउ,"जुम्ला : लागुऔषध ब्राउन सुगर सहित एक युवक पक्राउ परेका छन्। चन्दननाथ नगरपालिका१ तलिचौर निवासी वर्ष २५का रमेश शाही बिहीबार पक्राउ परेका हुन्। शाहीले आफ्नै घरमा लागु औषध (ब्राउन सुगर) सेवन, संचय तथा ओसार पोसार गरीरहेको गोप्य सुचनाको आधारमा प्रहरीले पक्राउ गरेको डिएसपि सिताराम रिजालले बताए। प्रहरीले उनको घरमा खानतलासी गर्दा सुत्ने कोठाको टेलिभिजन राख्ने याकमाथि सेतो प्लाहिकको निलो सानो डब्बा भित्र सेतोकालो प्लाष्टिकको १९ पुरिया ब्राउन सुगर रोखेको फेला परेको छ। चालु आर्थिक बर्षमा लागु औषध ब्राउन सुगर बरामद र कारवाही मुद्दामा पाँच जना दोषी ठहरीएका छन्। भने चार जनामाथी अनुसन्धान कार्य जारी छ। अदालतले दोषी ठहयाइएका पाँच जनामध्य दुई जना बालक छन्।"
ज्यानमारा बन्दै मोहनाअत्तरिया सडक,"धनगढी ः सुदूरपश्चिम प्रदेशको विकास र समृद्धिसँग जोडिएको मोहना पुलअत्तरीया सडक जेठ मसान्तसम्म निर्माण सम्पन्न भइसक्नुपर्ने सम्झौता छ। तर, निर्माण आयोजना कार्यालयका अनुसार निर्माणको ५० प्रतिशत पनि सकिएको छैन। सडक निर्माणको ढिलासुस्तीका मारमा सर्वसाधारण परेका छन्। सडक निर्माण सुरु भएको २ बर्षको अवधिमा ५ जनाले उक्त सडकमा ज्यान गुमाएका हुन्। ६ लेन सडक समयमै सम्पन्न होला र १५ मिनेटमा धनगढी अत्तरीयाको यात्रा गर्न पाइएला सोचेका थियौं धनगढी उपमहानगर३ का पुष्प स्वाँरले भने, सडक निर्माण कार्यमा भएको ढिलाईले हैरान भएका छौं । सडक सहज भन्दा पनि ज्यानमारा पो भयो। एकातिर धुवा धुलोले सास्ती हुने गरेको छ भने अर्को तिर सडक निर्माणमा बनाइएका खाल्डा खुल्डीका कारण दुर्घटना हुने गरेका छन्। सडक निर्माण सुरु भएको दुई बर्षमा ५ जनाले ज्यान गुमाएका छन्। शुक्रवार मात्रै धनगढीको राजपुरमा भारतीय नम्वरको ट्रकले ठक्कर दिँदा एक जनाको मृत्यु भयो २६ बर्षीय टेकवहादुर बलायरको घटनास्थलमै मुत्यु भएको हो। जिल्ला ट्राफिक कार्यालय कैलालीको तथ्यांक अनुसार २०७४ मंसिर ५ गते धनगढी उपमहानगरपालिका १३ राजपुरमा धनगढीबाट नेपालगञ्ज जादै गरेको ना ४ ख ३३३९ नम्बरको बसले साईकल यात्रुलाई ठक्कर दिँदा साईकलमा सवार कञ्चनपुर गुलरीयाका ३० बर्षीया सञ्जिव राजीको ज्यान गयो । २०७४ को पुष २७ गते सेतीमहाकाली ट्रक व्यवसायी समितिको कार्यालय अगाडि दुर्घटना हँुदा धनगढी उपमहानगरपालिका४ का भुपेन्द्र रावतको मृत्यु भयो । यस्तै २०७५ को बैशाख १६ गते बोराडाडी आर्मी व्यारेक नजिक धनगढीबाट अत्तरिया जादै गरेको से ३ प ३६३५ नम्बरको मोटरसाईकलमा सवार धनगढी ४ का २७ बर्षीय अशोक पाण्डेको मृत्यु भयो भने २०७५ कार्तिक २ गते मोहनपुलमा से ३ प ३९७ नम्बरको मोटरसाईकल अनियन्त्रित हुँदा मोटरसाईकल चालक धनगढी ४ का २० बर्षीय सागर चौधरीको मृत्यु भएको हो। जिल्ला ट्राफिक कार्यालय कैलालीका ट्राफिक प्रमुख अनिलकुमार उप्रेतिले निर्माणाधिन सडकमा धेरैको ज्यान गएकाले विषेश निग्रानीमा रहेको बताए । आयोजना कार्यालयले सडकमा धुलो न्यूनीकरणका लागि पानी हाल्ने गरेको बताए पनि कम हुन सकेको छैन। सडकमा त्यतिकै धुलो उड्छ, धनगढी बोराडाँडी ३ का पार्वती साउँदले भनिन्, ठुलो ठुला खाल्डाखुल्डी अझ अगाडि बस गयो भने, धुलोले बाटो नै देखिदैन सडक निर्माण कम्पनी मध्येको एक राजेन्द्र निर्माण सेवाका कार्यकारी अधिकृत रोशन भट्ट भने, विहान बेलुका सडकमा पानी हाल्ने गरेको बताए । उनले सडकको भार भन्दा बढि सवारी साधन चल्ने भएकोले पानी हालेपनि धुलो हुने गरेको बताए । पानी भन्दा बढि धुलोको क्षमता छ, त्यसैले धुलो कम हुँदै छैन कार्यकारी अधिकृत रोशनले भने, हामी सडकमा धुलो कम गर्न पानी हाल्नेसंँगै नयाँ विकल्प खोज्दैछौं । ३ वटा निर्माण कम्पनीले ३ खण्डमा निर्माण गरिरहेको ६ लेनको सडक ठेक्का सम्झौता अनुसार यहि जेठमा सम्पन्न हुनुपर्ने हो । तर विगतमा सडक क्षेत्रमा पर्ने घर र अन्य संरचना हटाउने प्रकृयामा सर्वोच्च अदालत सम्म मुद्दा परेका कारण निर्माण कार्य समयमै सुरु हुननसकेको हो । सुरुवातको अवस्थामा समस्या भएपनि अब सडक निर्माण कार्यले गति लिइरहेको राजेन्द्र निर्माण सेवाका कार्यकारी अधिकृत भट्टको भनाइ छ । काम पहिले भन्दा द्रुत गतिमा छ, हामीले डेढ बर्ष म्याद थपको माग गरेका छौं उनले भने, त्यो भए थप म्यादको समय भित्र सडक निर्माण कार्य सक्छौ उनले भने । आयोजनाका प्रमुख होमबहादुर एसिले भने, रुख कटानी नहुन्जेल विद्युतका पोल नहट्ने, विद्युत पोल नहट्दा सम्म टेलिफोनको लाइन नहटाइने । यहि कारण निर्माण कार्यमा ढिलाई भएको हो । उनका अनुसार सडकको अहिले सम्मको भौतिक प्रगती ४० देखि ४५ प्रतिशत सम्पन्न भैसकेको छ । तोकीएको अवधिमा काम नसकिएपछि डेढ वर्ष म्याद थप गरिदिन निर्माण कम्पनिले आग्रह गरेको सडक आयोजनाका प्रमुख एसीले जानकारी दिए । धनगढीको भारतसँग सीमाना जोडिएको मोहनापुल देखि अत्तरिया चोकसम्म १४२ किलोमिटर सडक को लम्बाइ हो । एक अर्ब ६८ करोडको लागतको यो आयोजनाका लागि तीन वटा ठेक्का दिइएका छन। प्याकेज एकको ठेक्काशर्माअमरनागार्जुन जेभीलेपाएको छ भने प्याकेज दुइ र तीनको ठेक्का राजेन्द्र निर्माण सेवाले पाएको छ।"
चिर्पट प्रहार गरेर श्रीमतीको हत्या,रामेछाप : लिखु तामाकोसी गाँउपालिका३ मा श्रीमानले चिर्पट प्रहार गरेर श्रीमतीको हत्या गरेको छ। ५१ वर्षीय निरबहादुर दमाइले श्रीमती ५० वर्षीया धनकुमारी दमाईको हत्या गरेको जिल्ला प्रहरी कार्यालय रामेछापका प्रवक्ता प्रहरी निरिक्षक शेख अदालतले जानकारी दिए। बिहीबार दिउँसो ३ बजे आफ्नै घरको चुल्लोमा खाना पकाउन लागेको बेलामा अगेँना नजिकै रहेको उत्तिसको चिरुवा चिरपट दाउराले निधार र टाउकोमा प्रहार गरी हत्या गरेको बयानमा स्वीकारेको प्रहरीले जनाएको छ। हत्याको अभियोग लागेका निरबहादुर दमाइलाई प्रहरीले पक्राउ गरी जिल्ला अदालतबाट पाँच दिनको म्याद लिएर अनुसन्धान गरी रहेको जिल्ला प्रहरी कार्यालय रामेछापले जनाएको छ।
विधेयकविरुद्ध सडकमा उत्रिए बागलुङका पत्रकार,"बागलुङ : सरकारले संसदमा दर्ता गरेको मिडिया काउन्सिल विधेयकविरुद्ध बागलुङका पत्रकारले सञ्चार सामग्री सडकमा राखेर विरोध प्रर्दशन गरेका छन्। प्रेस स्वतन्त्रतालाई कुण्ठित गर्ने गरी सरकारले संसदमा पेश गरेको विधेयकमा प्रेस स्वतन्त्रता विरोधी बुँदा तत्काल संशोधन गर्न मागसहित जिल्ला प्रशासन कार्यालय परिसरमा विरोध प्रदर्शन गरेका हुन्। सञ्चार कर्मका लागि प्रयोग गर्दै आएका कलम, डायरी, क्यामेरा, भ्वाइस रेकर्डर, ल्यापटपलगायतका सञ्चार सामग्री सडकमा राखेर विरोध प्रदर्शन गरिएको नेपाल पत्रकार महासंघ बागलुङ शाखाका सहसचिव नविन शिशिर बिकले बताए। विरोध प्रदर्शनपछि महासंघका शाखा अध्यक्ष दिल शिरीषले लोकतन्त्रकै लागि लडेर आएको पार्टी सम्वद्ध लोकतान्त्रिक सरकारले समाचार लेखेकै आधारमा पत्रकारलाई लाखौं रुपैयाँ जरिवाना तिर्नुपर्ने र जेल जानुपर्ने कानुन बनाउन खोज्नु बिडम्बना भएको बताए। 'सरकारले प्रेसलाई नियमन गर्नु अन्यथा होइन, तर अहिले नियन्त्रण नै गर्ने नियत राखेर विधेयक ल्याइएको छ, यो गम्भीर विषय हो,' उनले भने, 'पत्रकारितालाई व्यवस्थित, मर्यादित बनाउने नाममा नियतबस आएका बुँदाले प्रेस स्वतन्त्रतामा कुनै पनि बाहनामा आक्रमण गर्नेछ, यसले प्रेस स्वतन्त्रतासँगै अभिव्यक्ति स्वतन्त्रता र लोकतन्त्रमा समेत प्रभाव पार्न सक्ने खतरा देखिन्छ, यसमा पत्रकार मात्र नभई नागरिक समाज लगायत सम्वद्ध पक्ष पनि गम्भीर बन्न आवश्यक छ।' क्रियाशिल महिला पत्रकार समूहका अध्यक्ष तथा महासंघका सल्लाहकार कोपिला कंडेलले प्रेस स्वतन्त्रताको घाँटी निमोठ्ने गरी ल्याइएको विधेयक नसच्याए दुर्भाग्य हुने बताए। 'काउन्सिलबाट जारी भएको आचार संहिता विपरित कुनै सामाग्री प्रकाशन वा प्रसारण गरेको कारण मर्यादा वा प्रतिष्ठामा आँच पुर्याएको भनी सम्बन्धित व्यक्तिले दफा १६ बमोजिम दिएको उजुरी उपर दफा १७ बमोजिम जाँचबुझ गर्दा कसैको मर्यादा वा प्रतिष्ठा आँच पुर्याएको देखिएमा काउन्सिलले सम्बन्धित आमसञ्चार माध्यम, प्रकाशक सम्पादक, पत्रकार वा संवाददातालाई २५ हजार रुपैयाँदेखि दश लाख रुपैँयासम्म जरिवाना गर्न सक्ने व्यवस्था गरिएको छ,' विधेयकमा उल्लेख छ ।"
"ललितपुरमा मिनिट्रक दुर्घटना, ९ जना गम्भीर घाइते","ललितपुर : चापागाउँबाट कोन्जोस्योम गाउँपालिकाको भारदेउतर्फ जाँदै गरेको मिनिट्रक दुर्घटना हुँदा ९ जना यात्रु गम्भीर घाइते भएका छन्। शुक्रबार साढे ४ बजेतिर उक्त दुर्घटना भएको हो। महानगरीय प्रहरी वृत्तका डीएसपी राजकुमार खिउजुका अनुसार दुर्घटनाग्रस्त मिनिट्रकले सामान सहित करिब ३३ जना यात्रु बोकेको प्रहरीले जनाएको छ। उक्त मिनिट्रक आनन्द वन अस्पताल तलतिरको जंगलमा दुर्घटना भएको खिउजुले जानकारी दिए। घाइतेहरुको उद्दार गरी आनन्द वन अस्पताल पुर्याइएको थियो। तर, त्यहाँ उपचार सम्भब नभएपछि बीएन्डबी र पाटन अस्पताल रीफर गरीएको खिउजुले जानकारी दिए। दुर्घटनापछि को १ ख ४९४२ नम्बरका मिनिट्रक चालक फरार छन् । उनको परिचय पनि नखुलेको ललितपुर प्रहरीले जनाएकाे छ।"
विप्लवको विद्यार्थी संगठनका अध्यक्ष अदालतबाट छुटे लगत्तै पक्राउ,"काठमाडौं : नेत्रविक्रम चन्द विप्लव नेतृत्वको पार्टीका विद्यार्थी संगठन अध्यक्ष चिरञ्जीवी ढकाल साधारण तारिखमा छुटे लगत्तै पक्राउ परेका छन्। काठमाडौं जिल्ला अदालतका न्यायाधीश मोहनराज भट्टराईको एकल इजलासले साधारण तारिखमा छोड्ने आदेश दिए लगत्तै अदालत परिसरबाटै ढकाल पक्राउ परेका हुन्। केही दिन अघि अनामनगरबाट पक्राउ परेका ढकाललाई राजद्रोहको मुद्दामा महानगरीय प्रहरी वृत्त सिंहदरबारबाट पुगेको प्रहरी टोलीले अदालतको गेटबाटै पक्राउ गरेको हो। उनीसँगै रिहाइका लागि पुगेका ऋषि कट्टेलको पार्टीका विद्यार्थी संगठन अध्यक्ष प्रविन मिश्रसहित दुई विद्यार्थी नेतालाई पक्राउ परेका छन्। ढकाललाई अदालतले साधारण तारिखमा राख्न आदेश दिएको थियो। ढकालको मुद्दामा बहस गर्न पुगेका वरिष्ठ अधिवक्ता एकराज भण्डारीले उनीसहित तीनजनालाई अदालतको गेटबाटै प्रहरीले समातेर लगेको जानकारी दिए। अदालतबाट बाहिर आउनेबित्तिकै झ्याइकुटी पारेर भ्यानमा कोचे, उनले भने, सिंहदरबार वृत्तबाट प्रहरी आएका थिए। कता लगे भनेर थाहा पत्तो भएन। ढकालको विषयमा रिहाइको माग गर्दै सर्वोच्च अदालतमा बन्दी प्रत्यक्षीकरण रिट दर्ता भएको छ। उक्त रिट विचाराधिन अवस्थामा छ।"
विद्यार्थीलाई शैक्षिक सामग्री वितरण,"बैतडी : जिल्लाको सुर्नया गाउँपालिका १ हटैराजस्थित उच्चाकोट माविका विद्यार्थीलाई शैक्षिक सामग्री वितरण गरिएको छ । शिशु कक्षादेखि ५ कक्षासम्म अध्ययनरत विद्यार्थीलाई प्रति विद्यार्थी एक झोला, एक कापी र सिसाकलम वितरण गरिएको हो। मानव उद्दार परिषद् काठमाडौंले सामुदायिक विद्यालय व्यवस्थापन समिति महासंघको समन्वयमा शुक्रबार शैक्षिक सामग्री वितरण गरेको समन्वयकर्ता पदमराम टेलरले बताए।उच्चाकोट मावि हटैराजमा पढ्दै गरेका १६३ जना विद्यार्थीलाई शैक्षिक सामग्री वितरण गरिएको हो।"
विधेयकविरुद्ध उत्रिए कालिकोटका पत्रकार,"कालिकोट : सरकारले संसदमा दर्ता गरेको मिडिया काउन्सिल विधेयकविरुद्ध कालिकोटका पत्रकारले जिल्ला प्रशासन कार्यालयमा विरोध प्रर्दशन गरेका छन्। प्रेस स्वतन्त्रतालाई कुण्ठित गर्ने गरी सरकारले संसदमा पेश गरेको विधेयकमा प्रेस स्वतन्त्रता विरोधी बुँदा तत्काल संशोधन गर्न मागसहित कालिकोटको जिल्ला प्रशासन कार्यालय परिसरमा विरोध प्रदर्शन गरेका हुन्। कलम, डायरी, क्यामेरा, भ्वाइस रेकर्डरलगायतका सञ्चार सामग्री प्रशासन परिसरमा राखेर विरोध प्रदर्शन गरिएको नेपाल पत्रकार महासंघ कालिकोटले जनाएको छ। विरोध प्रदर्शनपछि महासंघका कर्णाली प्रदेश सदस्य तथा प्रेस युनियन कालिकोटका अध्यक्ष बिष्णु न्यौपाने, महासंघ जिल्ला शाखा अध्यक्ष तुलाराम पाण्डेले लोकतान्त्रिक सरकारले समाचार लेखेकै आधारमा पत्रकारलाई लाखौं रुपैयाँ जरिवाना तिर्नुपर्ने र जेल जानुपर्ने कानुन बनाउन खोज्नु बिडम्बना भएको बताए। उनीहरुले सरकारले प्रेसलाई नियमन गर्नु अन्यथा होइन, तर अहिले नियन्त्रण नै गर्ने नियत राखेर विधेयक ल्याइएको दाबी गरे।पत्रकारितालाई व्यवस्थित, मर्यादित बनाउने नाममा नियतबस आएका बुँदाले प्रेस स्वतन्त्रतामा कुनै पनि बाहनामा आक्रमण गर्ने उनीहरुको दाबी छ। यसले प्रेस स्वतन्त्रतासँगै अभिव्यक्ति स्वतन्त्रता र लोकतन्त्रमा समेत प्रभाव पार्न सक्ने खतरा देखिन्छ। नेपाल प्रेस युनियन कालिकोटका उपाध्यक्ष पुष्पराज भट्टराई, रिपोटर्स क्लब कालिकोटका अध्यक्ष बिश्वनाथ सिम्खाडालगायतका पत्रकारले प्रेस स्वतन्त्रताको घाँटी निमोठ्ने गरी ल्याइएको विधेयक नसच्याए दुर्भाग्य हुने बताए।"
कुवामा डुबेर बालकको मृत्यु,"सुर्खेत : पश्चिम सुर्खेतको चौकुने गाउँपालिका५ तोस्रामा शुक्रबार कुवामा डुबेर एक बालकको मृत्यु भएको छ। निर्माणाधिन कुवामा डुबेर १० वर्षीय बालक रमेश बुचामगरको मृत्यु भएको हो। इलाका प्रहरी कार्यालय बाबियाचौकका अनुसार मामाघरमा बस्दै आएका रमेश शुक्रबार दिउँसो कुवामा परेका थिए। आमाबुवा दुवै शिक्षक भए पनि मामाघरमा बसेर अध्ययन गर्दै आएका थिए। घटनाबारे अनुसन्धान भइरहेको इप्रका बाबियाचौरका प्रहरी निरीक्षक ज्ञानबहादुर खत्रीले जानकारी दिए। दुई वर्षअघि गाउँलेलाई पिउने पानीको जोहो गर्न एक गैसरकारी संस्थाले उक्त कुवा बनाउन सुरु गरेको थियो। तर, रकम अभावका कारण आधा निर्माण भएकै अवस्थामा छाडेपछि अहिले बालबालिकाका लागि जोखिमपूर्ण बनेको छ।"
सयभन्दा बढी घरमा प्रहरीको छापा : ४ सय केजी लागुऔषध बरामद,वीरगन्ज : पर्साको पटेर्वासुगौली गाउँपालिकाको ५ देउरियामा शुक्रबार प्रहरीले एक सयभन्दा बढी घरमा छापा मारेर ठूलो परिमाणमा लागुऔषध गाजा र चरेश बरामद गरेको छ।इलाका प्रहरी कार्यालय पटेर्वा सुगौलीका प्रहरी निरीक्षक आशिष अधिकारीको नेतृत्वमा खटिएको प्रहरी टोलीले देउरिया गाउँबाट ३ सय ८५ केजी गाजा र १९ केजी चरेश बरामद गरेको हो। बरामदका क्रममा प्रहरीले गाजा र चरेश च्याप्ने फलामका औजार पनि बरामद गरेको छ। देउरिया गाउँमा विगत केही दिनदेखि गाजा र चरेशको व्यापक कारोबार भइरहेको सूचना आएपछि गाउँपालिकाका जनप्रतिनिधिको आग्रहमा प्रहरीले शुक्रबार बिहानैदेखि देउवरीया गाउँमा रहेका १०५ वटा घरमा खानतलासी र छापा मारेको हो। देउरियाका पुसन माझीको घरबाट ५५ केजी गाजा र सात केजी चरेश बरामद भएको प्रहरी निरीक्षक अधिकारीले जानकारी दिए।यस्तै गाउँभन्दा पूर्वतिर रहेको कुलो छेउमा पनि फालिएको अवस्थामा १४ वटा बोरामा रहेको ३०१ केजी गाजा बरामद गरिएको प्रहरी निरीक्षक अधिकारीले जानकारी दिए। गाजा बरामद भएको घरका घरधनी माझी भने फरार रहेको प्रहरी निरीक्षक अधिकारीले बताए।शुक्रबार दिउँसो फेरि छापा मार्ने क्रममा थप १२ केजी चरेश र २९ केजी गाजा स्थानीयको घरबाट बरामद गरिएको अधिकारीले जानकारी दिए। दिउँसो छापामारीका क्रममा प्रहरीसँग वादविवाद र दुव्र्यवहार गरेको आरोपमा स्थानीय राजेश रामलाई पक्राउ पनि गरिएको प्रहरी निरीक्षक अधिकारीले जानकारी दिए।
१४ वर्षदेखि दाम्लोमा,"टीकापुर : कैलालीको लम्कीचुहा नगरपालिका१ मा रहेको मुक्त कमैयाको बस्ती। बाटो छेउमै टिनले छाएको सानो घर। घरसँगैको एक टुक्रा जमिन। घर पछाडि डोरीले बुनेको खटिया। खटियामा खुट्टामा दाम्लोले बाँधिएकी १९ वर्षीय एक युवती। यो दृश्य विगत १४ वर्षदेखि यस्तै देखिन्छ। मानसिक अवस्था बिग्रिएपछि शिविरकी बेफनी थारुलाई उनका आफन्त नै पशुलाई झै दाम्लोमा बाँध्दै आएका छन्। मानसिक अवस्था ठिक नभएपछि जथाभावी हिँड्न थालेपछि उनका आफन्तले उनलाई यसरी नै दाम्लोमा बाँध्ने गरेका हुन्। पाँच वर्षको उमेरमा स्वास्थ्यमै समस्या भएपछि मानसिक अवस्था बिग्रिएर घर छोडी भाग्ने भएकाले दाम्लोमा बाँधेर राख्ने गरेको आमा झिङ्गिया थारुले बताइन्। उनी एकदिन अचानक बिरामी परिनँ। उनको बोलचाल बन्द भयो। उनी मानसिक रुपमा बर्बराउन थालिन। त्यसपछि घर छोडेर भाग्न थालेपछि बाँधेर राखेका हौं, झिङ्गियाले भनिन्, औषधी पनि गर्न लगेका थियौं, भुतप्रेत हो कि भनेर धामीझाँक्रीको पनि लगौं, केही गर्दा पनि ठीक नभएपछि बाँध्नु परेको हो। बेफनीका बाबु मुक्त कमैया हुन्। छोरीको अवस्था देखेर क्रिश्चियन बनेपछि निको हुन्छ भन्ने सुनेका उनले एक महिनासम्म चर्चमा पुर्याए। धामी झाँक्रीकोमा लगे। जति गर्दा पनि सञ्चो नभएपछि छोरीलाई पशु झैं बाँध्नु पर्ने बाध्यतामा उनी पुगे। बेफनीको स्वास्थ्य समस्या बल्झिँदै गएपछि भेरी अञ्चल अस्पताल नेपालगञ्जसम्म पुर्याउँदा पनि स्वास्थ्य अवस्थामा खासै सुधार भएन। धेरै पटक नेपालगञ्ज अस्पतालमा लगेका थियौं आमा झिङ्गियाले भनिन्निको नभएपछि जानै छोडिदियौं। मुक्त कमैया दम्पत्तीलाई बिरामी छोरीको उपचार गराउँदा गराउँदै ऋण लाग्यो। उनीहरु ज्याला मजदुरी गरेर जीविकोपार्जन गर्छन। उनीहरुका ३ छोरा र ५ छोरी छन। बिरामी बेफनी काइली छोरी हुन्। आमा झिङ्गियाले आफ्नो जीवन बिरामी छोरीको चिन्तामा बित्न थालेको दुःखेसो गरिन्। बिरामी बेफनी बोल्न सक्दिनन्। दिसापिसाब जिउमै गर्छिन्। लुगा च्यातेर फाल्छिन। भोक, प्यास लाग्यो भने बर्बराउँछिन। विगत १४ वर्षदेखि बिरामी छोरीको स्याहार गर्दा निकै आजित भएको झिङ्गियाले बताइन। उनको स्याहार गर्नमा नै परिवारका एक सदस्यको दिन बित्छ। बेफनीकी भाउजु सुनिता थारुले धेरै पटक आफै फुत्किएर भाग्ने गरेको बताइन। एकजनाको काम उसलाई हेर्ने मात्रै छ सुनिताले भनिन, नजिकै मेन रोड (पूर्वपश्चिम राजमार्ग) छ। फुत्कियो भने दौडेर पुगिहाल्छ। मुक्त कमैया परिवारलाई बिरामी छोरीको स्वास्थ्य समस्याले हैरान पारेको छ। उनीहरु कुनै राम्रो स्वास्थ्य संस्थामा लगेर उपचार गर्ने अवस्थामा छैनन्। उनीहरुका लागि बिरामी छोरीलाई दाम्लोमा बाँधेर राख्नु अन्तिम विकल्प हो। आर्थिक अवस्था निकै कमजोर रहेको मुक्त कमैया परिवार बेफिनीले उपचारमा सहयोग पर्खिरहेको छ।"
पत्रकारको आन्दोलन : कारागारमा सञ्चार सामाग्री बुझाइयो,"परासी : पश्चिम नवलपरासीका पत्रकारले शुक्रबार कारागार कार्यालय नवलपरासीमा सञ्चार सामाग्री बुझाएका छन्। प्रतिनिधिसभामा पेश भएको मिडिया काउन्सिल विधेयकविरुद्ध आन्दोलनरत पत्रकारले शुक्रबार विरोध प्रदर्शनपछि सञ्चार सामग्री कारागारमा बुझाएका हुन्। सञ्चार सामाग्री कारागारमा बुझाउनु अघि सदरमुकाम परासीमा विधेयकविरुद्ध प्रदर्शन गर्दै पत्रकारले जिल्ला प्रशासन कार्यालय अगाडि प्रदर्शन गरेका थिए।प्रदर्शनपछि कारागार पुगेका पत्रकारको टोलीले जेलर जगतबहादुर बस्नेतलाई सञ्चार सामाग्री बुझाएका हुन्। विधेयकमा तोकिए अनुसारको जरिवाना पत्रकारले बुझाउन नसक्ने र कानुनअनुसार जेलमा जानु पर्ने बाध्यात्मक परिस्थिति सिर्जना गरिएकाले जेलरलाई सञ्चार सामाग्री बुझाइएको पत्रकार महासंघका जिल्ला शाखा अध्यक्ष हरि शर्माले जानकारी दिए। बुझाइएका सञ्चार सामाग्रीमा रेडियो, क्यामेरा, कलम, डायरीलगायत छन्। जेलमा समाचार लेख्न नपाए पनि सामाग्री देखेर पत्रकारिताप्रति थप उत्साह जाग्ने भएकाले उक्त सामाग्री जतनले राखिदिन पत्रकारले जेलर बस्नेतलाई आग्रह गरेका थिए।"
राष्ट्रिय प्रत्यारोपण केन्द्रमा डाइलासिस ठप्प: आन्दोलनरत नर्स प्रहरी नियन्त्रणमा,"भक्तपुर : भक्तपुरको दूधपाटीस्थित सहिद धर्मभक्त राष्ट्रिय प्रत्यारोपण केन्द्र विगत वैशाख ११ गतेदेखि अशान्त छ। सरकारले स्वास्थ्य, शिक्षा, खानेपानीलगायतका अत्यावश्यकीय क्षेत्रमा हड्ताल, धर्ना तथा आन्दोलन गर्न नपाइने कानुन बनाएको छ। तर, सरकारी स्वास्थ्य केन्द्र राष्ट्रिय प्रत्यारोपण केन्द्र नर्सको आन्दोलनको कारण अशान्त हुँदै आएको छ। नर्सको आन्दोलनको कारण केन्द्रले प्रवाह गर्दै आएको सेवा प्रभावित हुँदै आएको छ। जसले गर्दा मृगौला रोगीले निर्धक्कसँग उपचार गराउन पाएका छैनन्। आन्दोलनको कारण मृगौला फेल भएर बाँच्ने अन्तिम आशा लिएर केन्द्रमा उपचार गर्न आउने बिरामी बढी प्रभावित भएका छन्। नर्सको आन्दोलनको कारण केन्द्रको बहिरंग र अन्तरंग सेवा राम्ररी चल्न सकेको छैन। चिकित्सकले निश्चिन्त भएर मृगौला प्रत्यारोपणलगायतका शल्यक्रिया गर्न पाएका छन्। अंग प्रत्यारोपण भएका तथा शल्यक्रिया भएका बिरामीले केन्द्रभित्रै राम्रो रेखदेख पाउन सकेका छैनन। बहिरंगमा आएका बिरामीहले चिकित्सकसँग राम्रो परामर्श गर्न पाएका छैनन्। मृगौला फेल भएकाले हप्तामा कम्तीमा दुईपटक चार घन्टा लगाएर गर्नुपर्ने नियमित डाइलासिस गर्न पाइरहेका छैनन्। आन्दोलनकारी नर्सले डाइलासिस वार्ड लक्षित आन्दोलन गरेका छन्। जसले गर्दा डाइलासिस गर्न आएका बिरामीले आधा समयमात्रै डाइलासिस गर्न पाइरहेका छन्। आन्दोलनकारी ११ नर्स पक्राउ शुक्रबारदेखि नर्सले पूर्ण रुपमा डाइलासिस सेवा ठप्प पारेर आन्दोलन अघि बढाएका छन्। गएको शुक्रबारबाट केन्द्रकी नर्स डिकी शेर्पा आमरण अनसन बसेकी छन्। आमरण अनसन बसेको हप्तादिन हुँदा पनि आफूहरुको माग सम्बोधन नभएपछि शुक्रबार उनीहरुले डाइलासिस सेवा ठप्प पारेका हुन्। नर्सहरु डाइलासिस सेवा ठप्प पारेर आन्दोलनमा उत्रिएपछि महानगरीय प्रहरी परिसर भक्तपुरले आन्दोलनरत केन्द्रका ११ जना नर्सहरुलाई नियन्त्रणमा लिएको छ। आन्दोलनमा उत्रिएका नर्सहरुलाई नियन्त्रणमा स्थिायी गर्नुपर्नेलगायतका माग राख्दै आन्दोलन गर्दै आएका छन्। उनीहरुले करारमा कर्मचारी भर्ना गर्ने व्यवस्था हटाउनसमेत माग गरेका छन्। त्यस्तै केन्द्रमा कर्मचारी व्यवस्थापन गर्न निकालिएको विज्ञापन स्थगित गर्नुपर्ने मागसमेत गरेका छन्। केन्द्रमा ९६ जना नर्सिङ स्टाफहरु करारमा कार्यरत छन्। मृगौला पीडित पनि आन्दोलित त्यस्तै केन्द्रको डाइलासिस सेवा ठप्प पारिएपछि मृगौला पीडितहरु पनि आन्दोलित भएका छन्। स्वास्थ्य सेवा पाउने बिरामीहरुको नैसर्गिक अधिकार कुन्ठित गरिएको भन्दै उनीहरुले शुक्रबार जिल्ला प्रशासन कार्यालय घेराउ गरेका छन्। डाइलासिस सेवा नपाए आफूहरुको स्वास्थ्य अवस्था नाजुक हुने भन्दै उनीहरुले छिटोभन्दा छिटो डाइलासिस सेवा सुचारु गर्ने प्रवन्ध गर्न प्रमुख जिल्ला अधिकारीसमक्ष माग गरेका छन्। डाइलासिस गराउनुपर्ने बिरामीसहित मृगौला पीडितका परिवारजनसमेत जिल्ला प्रशासन कार्यालय घेरा उगर्न पुगेका थिए। उनीहरुले डाइलासिस नपाएर आफ्ना बिरामीको ज्यान गए त्यसको जिम्मेवारी कसले लिने भन्ने प्रश्न गरेका छन्। मृगौला पीडित सरोकार समाज नेपालको अगुवाइमा भएको धर्नाका सहभागीहरुले केन्द्रमा डाइलासिस गर्न नपाएर अन्यत्र जानुपर्दा हुने खर्चको क्षतिपूर्ति आन्दोलनकारी नर्स वा उनीहरुको माग सम्बोधन नगर्ने स्वास्थ्य मन्त्रालयले व्यहोर्नुपर्ने माग गरे। समाजका अध्यक्ष बलराम सुवेदीले केन्द्रको डाइलासिस सेवा छिटोभन्दा छिटो सुचारु गर्न माग गरे। आफूहरुको माग सम्बोधन नगरिए मृगौला पीडितहरु थप आन्दोलन गर्न बाध्य हुने उनले चेतावनी दिए। आन्दोलनमा स्वास्थ्य माफियाको चलखेल अध्यक्ष सुवेदीले भक्तपुरस्थित राष्ट्रिय प्रत्यारोपण केन्द्रमा आन्दोलनको नाउँमा स्वास्थ्य माफियाहरुको चलखेल भइरहेको दाबी गरे। उनले अंग प्रत्यारोपणको क्षेत्रमा केन्द्र र केन्द्रका कार्यकारी निर्देशक डा पुकारचन्द्र श्रेष्ठले पाइरहेको सफलताबाट तर्सिएर स्वास्थ्य माफियाहरुले केन्द्रमा बाधा अवरोध पुयाइरहेको आरोप लगाए। नभएर केन्द्र बन्नुभन्दा अघि नै प्रत्यारोपण सुरु भएको वीर अस्पताल र त्रिवि शिक्षण अस्पतालमा अंग प्रत्यारोपणले किन सफलता पाउन सकेन ?, अध्यक्ष सुवेदीले प्रश्न गरे, वीर र त्रिविमा २०३० वर्षमा सयजनाको मृगौला प्रत्यारोपण भएन तर भक्तपुरले पाँच वर्षमा पाँचसयभन्दा बढीको मृगौला प्रत्यारोपण गरिसक्यो। उनले केन्द्रमा सुरु भएको आन्दोलनको माग जेसुकै भए पनि त्यसको मुख्य उद्देश्य केन्द्रलाई अरु सरकार अस्पतालजस्तै पंगु बनाउने र प्रत्यारोपणविद् डा पुकारचन्द्र श्रेष्ठलाई केन्द्रबाट हटाउने रहेको दावी गरे। नभए डा श्रेष्ठविरुद्ध केन्द्रका नर्स सँगसँगै चिकित्सकहरुसमेत लागिपर्नुको अर्थ के हो ?, अध्यक्ष सुवेदीले प्रश्न गरे, डा पुकारको ठाउँमा आउन चाहनेहरुले उहाँले जस्तै काम गर्नसक्नु हुन्छ ? सक्नुहुन्न भने मृगौला बिरामीहरुको जीवनसँग नखेल्नुहोला। प्रशासनद्वारा वार्ताको पहल यसैबीच मृगौला पीडितहरु आन्दोलनमा उत्रिएपछि भक्तपुरका प्रमुख जिल्ला अधिकारी नारायणप्रसाद भट्टले शुक्रबार नै आन्दोलनरत नर्स र केन्द्रबीच वार्ताको पहल गरेको छ। तर आन्दोलनरत नर्सहरु वार्तामा आउन तयार नभएपछि शुक्रबार साँझसम्म वार्ता हुन सकेको छैन। आन्दोलनरत नर्सहरुले पहिले प्रहरीले पक्राउ गरेका आफ्ना सम्पूर्ण सहकर्मीहरुलाई रिहा गर्नुपर्ने सर्त राखेका छन्। प्रजिअ भट्टले आन्दोलनकारी नर्सहरु औपचारिक वार्तामा नआउँदा समस्या भइरहेको सुनाए। उनले करार कर्मचारी भर्नासम्बन्धी ऐन र लोकसेवा आयोगले निकालेको विज्ञापन खारेज गर्नुपर्ने नर्सहरुको माग प्रशासनले पूरा गर्न नसक्ने बताए। करारमा कर्मचारी भर्नासम्बन्धी ऐन संसदले मात्रै खारेज गर्न सक्छ। विज्ञापन लोकसेवाले मात्रै खारेज गर्नसक्छ, प्रजिअ भट्टले भने, तैपनि समस्या समाधान गर्ने पहल गरिरहेका छौं। केन्द्रको डाइलासिस सेवा सुचारी गर्ने प्रयास गरिरहेका छौं। त्यस्तै केन्द्रका कार्यकारी निर्देशक डा श्रेष्ठले आफूहरुले पटकपटक वार्ता गर्दा पनि समस्या समाधान नभएको सुनाउँदै अहिले प्रमुख जिल्ला अधिकारीमार्फत पहल भइरहेको जानकारी दिए।"
धनकुटाका पत्रकार पनि आन्दोलित,"धनकुटा : सरकारले संसदमा दर्ता गराएको मिडिया काउन्सिल विधेयकको विरोध गर्दै धनकुटाका पत्रकार एवम संचारकर्मी आन्दोलित भएका छन्।जिल्लामा क्रियाशील दर्जनभन्दा बढी पत्रकार तथा संचारकर्मीले धनकुटा७ चुवाको बोट रहेको चोकमा हातमा कालो पट्टी बाँधेर सञ्चार सामाग्री सडकमा प्रर्दशन गर्दै विरोध गरेका थिए। विधेयकको विरोधमा यतिबेला धनकुटासहित देशभरका पत्रकार तथा सञ्चारकर्मी विरोधमा सडकमा उत्रिएका छन्। सञ्चारकर्मीले करिब एक घण्टा आफूले प्रयोग गर्दै आएका क्यामेरा, टिपोट डायरी, डटपेन, क्यामेरा स्ट्यान्ड, ल्यापटपलगायत संचार सामाग्री सडकमा प्रर्दशनमा राखेका थिए। विरोध कार्यक्रममा नेपाल प्रेस युनियनका केन्द्रीय उपाध्यक्ष तथा नेपाल पत्रकार महासंघ धनकुटाका पूर्वअध्यक्ष विजयसन्तोषी राई, पत्रकार महासंघ धनकुटाका अध्यक्ष राजेश्वर वहादुर श्रेष्ठले प्रदर्शन कार्यक्रममा बोल्दै नेपाल सरकारले ल्याएको विधेयक फिर्ता लिएर सरोकारवालासँग छलफल गरी विधेक ल्याउन सुझाब दिए।सो कार्यक्रम नागरिक समाजका अगुवा, बुद्धिजीवी लगायतको उपस्थिति थियो।"
भाइले हानेको गोली लागेर दाजुको मृत्यु,"वीरगन्ज : पर्सामा भाइले हानेको गोली लागेर दाजुको मृत्यु भएको छ। जिराभवानी गाउँपालिका १ बलुवामा बिहीबार साँझ भाइले हानेको गोली लागेर गम्भीर घाइते ४८ वर्षीय शेख फारुकको उपचारका क्रममा शुक्रबार बिहान मृत्यु भएको हो। घरायसी विवादका क्रममा जिराभवानी १ महादेवपट्टीको बलुवाका शेखलाई उनका कान्छा भाइ ३८ वर्षीय शेख फारुक सेराजुद्धिनले नलकटुवा पेस्टोलबाट गोली हानेका थिए। गोलीले दाहिने पाखुरा छेडेर गम्भीर घाइते भएका शेखको शुक्रबार बिहान मृत्यु भएको हो। गोली लागे लगत्तै उनलाई वीरगन्जको नारायणी अस्पतालमा भर्ना गरिएको थियो। त्यहा उपचार सम्भव नभएपछि नेशनल मेडिकल कलेजमा पुर्याइएको थियो। त्यहाँ पनि उपचार असम्भव देखिएपछि काठमाडौं लाने क्रममा शुक्रबार बिहान ७ बजे उनको निधन भएको हो। गोली हान्ने भाइ सेराजुद्धिनलाई प्रहरीले बिहीबार राति नै पक्राउ गरिसकेको छ। पेस्तोल र गोलीसहित पक्राउ परेका भाइ जिल्ला प्रहरी कार्यालय पर्साको हिरासतमा छन्। घटनाको अनुसन्धान भइरहेको प्रहरी नायब उपरीक्षक अनन्तराम शर्माले जानकारी दिए। प्रहरीले भाइको साथबाट नलकटुवा पेस्तोल, त्यसमा लाग्ने गोली तीन थान र एउटा खोका बरामद गरेको छ। गोली हान्नुको कारण खुल्न नसकेको शर्माको भनाइ छ।"
जाजरकोटका पत्रकार पनि आन्दोलित,"जाजरकोट : पत्रकारितामा प्रयोग गरिने संचार सामाग्रीसहित जाजरकोटका पत्रकार शुक्रबार सडकमा आएका छन्।नेपाल पत्रकार महासंघको अगुवाईमा पत्रकार संचार सामाग्रीसहित शुक्रबार सडकमा आएका हुन्। नेपाल सरकारको मन्त्री परिषद्बाट पारित भई गत वैशाख २६ गते संसदमा दर्ता भएको मिडिया काउन्सिल विधेयकले प्रेस तथा अभिव्यक्ति स्वतन्त्रतालाई कुन्ठित गर्न खोजेको भन्दै त्यसको विरोधमा जिल्लाका पत्रकार संचार सामाग्री लिएर दिनभर सडकमा आएका थिए। जिल्ला सदरमुकाम खलंगाको सबैभन्दा व्यस्त बजार ठाँटीमा संचार सामाग्रीसहित प्रदर्शन गरे। मिडिया काउन्सिल गठन गर्न सरकारले दर्ता गराएको विधेयकमा प्रेस तथा अभिव्यक्ति स्वतन्त्रतालाई कुंठित गर्ने प्रावधान राखिएको भन्दै पत्रकारले आन्दोलन गर्नुपर्ने बाध्यता आएको नेपाल पत्रकार महासंघ, जाजरकोटका अध्यक्ष भीमबहादुर सिंहले बताए। काउन्सिलको स्वायत्तता नरहने गरी नियन्त्रित अंगका रुपमा गठन गरिने काउन्सिलले सञ्चार क्षेत्रको पुनर्संचनाको आवश्यक्तालाई सम्बोधन गर्दैन अध्यक्ष सिंहले भने। पत्रकार आचासंहिता उल्लङ्घन भएमा २५ हजार देखि १० लाखसम्म जरिवाना तथा जति पनि क्षतिपूर्ति गराउने कठोर आर्थिक दण्डले प्रेस स्वतन्त्रतालाई आघात पार्ने अध्यक्ष सिंहको भनाई रहेको थियो। मिडिया काउन्सिल विधेयकका साथै सञ्चारसम्बन्धी सबै कानुन महासंघसहित सबै सरोकारवालासँग छलफल गरेर मात्रै ल्याउन सरकारसँग महासंघले माग राखेको अध्यक्ष सिंहले जानकारी दिए।"
मिडिया विधेयकको विरोध गर्दै पत्रकार सडकमा (फाेटाेफिचर),"काठमाडौं : मिडिया काउन्सिलसम्बन्धी विधेयकका कारण प्रेस स्वतन्त्रता र सूचनामा अंकुश लाग्ने अवस्था उत्पन्न भएको भन्दै मुलुकभरका संचारकर्मी विरोधका लागि शुक्रबार सडकमा ओर्लिएका छन्। नेपाल पत्रकार महासंघको आह्वानमा भएको विरोधमा आसञ्चार र मानव अधिकार क्षेत्रका अगुवाले सरकार प्रेस स्वतन्त्रतालाई बन्देज लगाउने कानुन बनाएर अधिनायकवाद उन्मुख रहेको बताए। काठमाडौंको नयाँ बानेश्वरमा भेला भएका पत्रकारले मुखमा कालोपट्टि बाँधेर आफ्ना सञ्चार सामग्रीसमेत प्रदर्शन गरेका थिए। महासंघको विरोध कार्यक्रममा बोल्दै नागरिक समाजका अगुवा एवम् मानव अधिकारकर्मी डासुन्दरमणि दीक्षितले सरकारको रवैयाले २०६२ र ६३ को स्मरण गराएको बताए। मिडिया काउन्सिल विधेयकलगायतका प्रावधान र सरकारको कार्यशैलीविरुद्ध पत्रकार र अधिकारकर्मी एकैसाथ सडकमा आउनु सामान्य अवस्था होइन, डा दीक्षितले भने। प्रेस र मानव अधिकारमाथि अंकुश लगाउन खोज्ने प्रवृत्ति अधिनायकवादी चिन्तन रहेको भनाई उनको थियो। राष्ट्रिय मानव अधिकार आयोगका पूर्वसदस्य प्राध्यापक कपिल श्रेष्ठले पनि प्रेसलाई नियन्त्रण गर्ने सरकारका गतिविधि हेर्दा अधिनायकवादको संकेत मिलेको भन्दै तत्काल विधेयक फिर्ता लिन खवरदारी गरे। पत्रकार र अधिकारकर्मी मिलेर गरिएको आन्दोलनले अहिलेसम्म असफल भएको उदाहरण छैन। यो आन्दोलनले पनि लक्ष्य पूरा गरिछाड्ने छ, श्रेष्ठको भनाइ थियो। मानव अधिकारकर्मी चरण प्रसाईंले पनि हठ त्यागेर परिस्थिति नबिग्रिँदै विधेयक फिर्ता लिन सरकारलाई सुझाव दिए। विरोध सभामा नेपाल पत्रकार महासंघका अध्यक्ष गोविन्द आचार्यले संघीय संसदमा पेश गरेको मिडिया काउन्सिल सम्बन्धी विधेयक प्रेस स्वतन्त्रताको बर्खिलाप रहेको भन्दै नसच्चिएसम्म आन्दोलन नरोकिने चेतावनी दिए। विधेयकका प्रावधानले संविधानमा व्यवस्था भएको पूर्ण प्रेस स्वतन्त्रतासम्बन्धी व्यवस्था कुण्ठित गरेको छ। मानव अधिकार र पूर्ण प्रेस स्वतन्त्रताको ग्यारेन्टी नभएसम्म महासंघको आन्दोलन रोकिने छैन, आचार्यले भने। महासंघका उपाध्यक्ष विपुल पोखरेल र महासचिव रमेश विष्टले सरोकारवालालाई गुमराहमा राखेर विधेयक पेश भएको भन्दै फिर्ता लिन माग गरे। आन्दोलन सरकार वा मन्त्रिविरुद्ध नभएर प्रेस, मानवअधिकार र नागरिक स्वतन्त्रताको पक्षमा भएको भनाइ उनीहरुको थियो। प्रेस तथा अभिव्यक्ति स्वतन्त्रताको सुनिश्चितताको मागसहित विभिन्न नारा लेखिएका प्लेकार्ड बोकेर पत्रकार प्रदर्शनमा उत्रिएका थिए। उपत्यकाबाहिर पनि मुलुकभरका जिल्ला प्रशासन कार्यालय अगाडि विधेयक खारेजीको मागसहित शुक्रबार विरोध प्रदर्शन गरिएको छ। तस्बिर : विकास कार्कीउमा विष्ट"
मुक्त हलियामाथि राजनीति : डेढ करोड खर्चेर बनेकाे घरमा काेही छिरेनन्,"डोटी : मुक्त हलिया पुनस्र्थापनाका लागि डोटीमा सरकारले गरेको डेढ करोभन्दा बढी लगानी खेर गएको छ । सरकारकै लापरवाही र माफियाहरुको चलखेलका कारण न सरकारी लगानी सदुपयोग भयो, न त मुक्त हलिया राम्ररी बस्न नै पाए । पुर्नस्थापना सम्बन्धी नीतिका आधारमा गत आर्थिक वर्ष सरकारले मुक्त हलियालाई बसोबासका लागि एक करोड ५७ लाख ५० हजार रुपैयाँ लगानी गरेको थियो । पूर्वी चौकी गाउँपालिका२ बगलेक र दिपायल सिलगढी नगरपालिका७ उडीतोलामा सरकारले उपलब्ध गराएको रकमबाट एक सय परिवारमध्ये ३० परिवारले जमिन खरिद गरी घर पनि बनाएका थिए । तर घर निर्माण गरेको एक वर्ष बित्न लाग्दा पनि जम्मा दुई परिवार घरमा बसेका छन् । बाँकी घर खाली नै छन् । घर त बने पूर्वाधार भएन बस्नका लागि बनाइएका घरमा न्युनतम पूर्वाधार नै नहँुदा बस्ने अवस्था नरहेको स्थानीयको गुनासो छ । मुक्त हलिया रहेका बगलेखका गम्भीरे कोली भन्छन्, जग्गा किन्ने बेला अनेक कुरा सुनाएर पानी समेत नभएको जंगलमा जमिन किन्न बाध्य पारे । किनिसकेपछि वास्तै गरिदिएनन् । उनीहरुमध्ये १८ परिवारले बगलेखमा र १२ परिवारले उडीतोलामा घर बनाएका थिए । तर अहिले पूर्वाधारको अभावमा उनीहरु नयाँ घरमा बस्न सकेका छैनन् । पूर्व सांसद समेत रहेका मुक्त हलियाका नेता मोहन बमले जमिन खरिद गर्ने बेला खानेपानी, विद्यालय र विद्युत् बस्तीमै पुर्याइदिने आश्वासन दिएको बताउँछन् गाउँलेहरु । तर अहिले त्यस्तो केही नहुँदा बस्न नसकेको उनीहरुको गुनासो छ । मुक्त हलिया मौरी नेपाली भन्छिन्, घरमा पटक पटकआएर किन्ने भए किन, नभए पैसा फ्रिज जान्छ । आखिर तिमीहरुले केही पनि पाउँदैनौ भने । गाडीमै हालेर मालपोत कार्यालय लगे, गाडीमै घर पुयाइदिए । आफ्नै नेताहरुले राम्रै हुन्छ, सरकारबाट अरु पनि सेवा सुविधा पाइन्छ भनेपछि हुरुक्कै भएर जमिन किन्यौँ । तर अहिले केही सुविधा छैन । अधिकांश मुक्त हलिया जमिन खरिदका लागि जमिनका मालिक मोहन बमको विश्वासमा परेर आफूहरु ठगिएको आरोप लगाउन थालेका छन् । मोहन बम भने हलियाहरुको इच्छा अनुसार नै जमिन किनाएको बताए । मेरो जमिन हो, मैले कसैलाई पनि बेच्न सक्छु । तर मैले जमिन बेच्ने बेला कसैलाई आश्वासन दिएको थिइनँ, नेता मोहन बम भन्छन् । घर बनाएको जमिन नै विवादित पुर्वी चौकी गाउँपालिका वडा नम्बर २ बगलेकका ३० मुक्त हलिया परिवारमध्ये गाउँसँगै जोडिएको बाटेओखड जंगलमा १८ हलिया परिवारले साँघुरा तीन कोठे झुपडी बनाएका छन् । १२ परिवारले भने दिपायल सिलगढी नगरपालिकाको वडा नम्बर ७ उडीतोलामा बनाए । तर बाटेओखड जंगलमा मुक्त हलियाले किनेर घर बनाएको जमिन ०७४ सालदेखि नै विवादित जमिन रहेको उनीहरुले अहिले मात्रै थाहा पाएका छन् । बाटेओखडमा रहेको जमिन १४ मुक्त परिवारले सहदेव खाती र चार परिवारले बिमला बमको जमिन १२१२ आनासम्म किनेर घर बनाएका थिए । बिमला मोहन बमकी श्रीमति हुन् । मुक्त हलियाहरुले खरिद गरेको बाटेओखडको जमिन एक वर्षअघिसम्म मोहन बमकै हर्टीकल्चर प्रालीको नाममा थियो । ०७४ सालमा हलियाहरुको सामुहिक बस्ती बसाउन सरकारले नै जमिन खरिद गरी घर बनाएर उनीहरुलाई हस्तान्तरण गर्ने कार्यक्रम ल्यायो । जसका लागि जमिन खरिद गर्न मात्रै ७८ लाख बजेट आएको थियो । यस क्रममा नेकपा विप्लवका नेताकार्यकर्ताले मालपोत कार्यालय प्रमुख सुनिल सागर जोशीलाई कमीसन खाएको भन्दै कालोमोसो दलेर दुव्र्यवहार समेत गरे । पुर्नस्थापनाका लागि छनोटमा परेका एक सय परिवारलाई जमिन र घर निर्माणका लागि नगद नै दिने गरी बजेट आएको थियो । ०७४ को बजेट विवादका कारण फ्रिज गएको कुरा नजिर बनाउँदै माफियाहरुले हतारमा जमिन खरिद गर्न लगाएको स्थानीय मुक्त हलिया प्रकाश बिकको आरोप छ । त्यसो त मुक्त हलियाका लागि बनाइएका नयाँ घर मापदण्ड समेत पूरा भएका छैनन् । यसले पनि उनीहरु नयाँ घरमा बस्न तयार छैनन् ।"
विधेयकविरुद्ध सिन्धुलीमा पनि पत्रकारको धर्ना,"सिन्धुली : सरकारले संसदमा पेश गरेको मिडिया काउन्सिलसम्बन्धी विधेयकको विषयलाई लिएर सिन्धुलीका पत्रकारले विरोध जनाएका छन्। जिल्लामा क्रियाशिल पत्रकारले शुक्रबार मध्यान्न १२ बजेदेखि दिउँसो २ बजेसम्म जिल्ला प्रशासन कार्यालयमा धर्ना दिएर विरोध जनाएका हुन्। सरकारले ल्याएको विधेयक प्रेस स्वतन्त्रताको खिलाफमा रहेको भन्दै देशैभरका पत्रकारले विरोध जनाउँदै आएका छन्। स्वतन्त्र प्रेसको माग गर्दै आफ्ना उपकरणसहित धर्नामा उत्रेका पत्रकारले हातमा कालो पट्टी बाँधेर विरोध गरेका हुन्। पत्रकारको प्रदर्शनमा 'मिडिया काउन्सिल विधेयक खारेज गर, 'प्रेस स्वतन्त्रता कायम गर,लगायत नारा लेखिएका ब्यानर देखाइएको छ। धर्नामो विधेयक फिर्ता नलिएसम्म आन्दोलन जारी राख्ने पत्रकार महासंघ सिन्धुलीका अध्यक्ष राजन कार्कीले बताए।"
बुद्धमय बन्दै भैरहवा,"भैरहवा : गौतम बुद्धको जन्मस्थल लुम्बिनी प्रवेशद्धारको रुपमा रहेको भैरहवा बुद्धमय बनिरहेको छ। भैरहवाका मुख्य सडकहरुमा गौतम बुद्धको प्रतिमा राख्न थालिएको हो। शुक्रबार मात्रै दुईबछटा अनावरण गरियो। २५६३ औँ बुद्ध जयन्तीको पूर्व सन्ध्यामा प्रदेश५ का उद्योग, वन तथा पर्यटन मन्त्री लिला गिरीले भैरहवामा बुद्ध मूर्तिको अनावरण गरे। उनले बुद्धको मूर्ति राखेर मात्रै नभई अब नगरलाई हरियाली र प्रदूषणमुक्त बनाउनुपर्नेमा जोड दिए। लुम्बिनीसँग सबैभन्दा नजिक रहेपनि भैरहवामा बुद्धसँग सम्बन्ध झल्काउने खासै कुनै पनि वस्तु नभएको कारण सिद्धार्थनगर नगरपालिकाले नगर क्षेत्र भित्र बुद्ध मूर्ति राख्न सुरु गरेको हो। पहिलो चरणमा भैरहवा क्षेत्रको बेलहियादेखि अञ्चलपुरसम्म करिब २ सय मिटरको दुरीमा बुद्ध मूर्ति राखिने सिद्धार्थनगर नगरपालिकाका प्रमुख हरिप्रसाद अधिकारीले बताए। उनका अनुसार यस बाहेक लुम्बिनी सडकखण्डमा पनि बुद्धचोकदेखि मायादेवी चोकसम्म मूर्तिहरु राखिने छ। बुद्धको प्रतिमा राख्न पहिलो चरणको लागि नगरपालिकाले २० लाख रुपैयाँ बिनियोजन गरेको थियो। बुद्ध मूर्ति राख्नु नगरपालिकाले मात्र नभई भैरहवामा क्रियाशिल सबै संघ संस्थाको दायित्व भएकोले अभियानमा सहयोग गर्न प्रमुख अधिकारीले अपिल गरे। पितलको धातुमा सुनको लेपन लगाएर मूर्ति बनाइएको छ। उनका अनुसार अहिले दुईवटा मूर्ति राखिए पनि महिना भित्रै १० मूर्ति राखिने छ। बुद्ध मूर्तिसँगै भैरहवाकै बैंकरोड बुद्धत्व झल्किने गरि सबै घर एकै प्रकारको रङ्गले रंगाउने भएको छ । पहिलो चरणमा बैंकरोडबाट सुरु गरी विस्तारै नगरको अन्य क्षेत्र हुदै सबै घर एउटै रंगको गराउने नगरपालिकाको योजना छ।"
रुपन्देहीका सिमानाका ३ दिन बन्द हुँदै,"भैरहवा : भारतको उत्तरप्रदेश राज्यमा हुन लागेको लोकसभा निर्वाचनलाई मध्यनजर गर्दै नेपालभारतका सिमानाका बन्द हुने भएका छन्। सिमावर्ती भारतीय जिल्ला महाराजगंजमा आइतबार हुने लोकसभा निर्वाचनलाई मध्येनजर गर्दै रुपन्देही जिल्लासगँ जोडिएका सिमानाकाहरु शुक्रबार (जेठ ३ गते) राति १० बजेदेखि आइतबार (जेठ ५ गते) साँझ ६ बजे सम्म बन्द हुने भएका हुन्। रुपन्देहीका प्रमुख जिल्ला अधिकारी उदय बहादुर रानाका अनुसार विरामी रहेको एम्बुलेन्स र इन्धनका ट्यांकर भारतबाट भने आउनेछन्। निर्वाचनको सुरक्षालाई मध्येनजर गर्दै नेपाल भारत दुवैतर्फ उल्लेख्य रुपमा सुरक्षाकर्मी परिचालन गरिने भएको छ। सिमाबन्द अवधिभर पैदलयात्री, माल तथा यात्रुबाहक सावरी साधनहरु आवतजावतमा रोक लगाइने जिल्ला प्रशासन कार्यालय रुपन्देहीले जनाएको छ।"
डीएसपीको प्रमाणपत्र नै नक्कली !,"काठमाडौं : नेपाल प्रहरीका प्रहरी नायव उपरीक्षक (डीएसपी) बाबुराम अधिकारीको शैक्षिक योग्यताको प्रमाणपत्र नक्कली पाइएको छ। अख्तियार दुरुपयोग अनुसन्धन आयोगको अनुसन्धानका क्रममा डीएसपी अधिकारीको प्रमाणपत्र नक्कली पाइएको हो। अख्तियारले नक्कली प्रमाणपत्र प्रयोग गरी जागिर खाएको पाइएपछि उनीविरुद्ध विशेष अदालतमा मुद्दा दायर गरेको छ। अनुसन्धान हुँदा डीएसपी अधिकारीले माध्यमिक शिक्षा परिषद, उत्तर प्रदेश भारतको प्रमाणपत्र (आईकम) तहको शैक्षिक प्रमाणपत्र झुट्टा (नक्कली) भएको र निजले नियुक्ति पाउने उद्देश्यले सोही झुट्टा (नक्कली) शैक्षिक योग्यताको प्रमाणपत्र पेश गरी प्रहरी सहायक निरीक्षक पदमा नियुक्ति भई लाभ तथा सुविधा समेत लिएको पुष्टि भएको छ। अख्तियारले साविक भ्रष्टाचार निवारण ऐन बमोजिम सजायको मागदाबीसहित विशेष अदालत काठमाडौंमा आरोपपत्र दायर गरिएको अख्तियार प्रवक्ता प्रदीपकुमार कोइरालाले जानकारी दिए।"
धादिङ केन्द्र भएर भूकम्प,"काठमाडौं : शुक्रबार दिउँसो धादिङ केन्द्रबिन्दु भएर भूकम्प गएको छ। राष्ट्रिय भूकम्प मापन केन्द्रका अनुसार दिउँसो २ बजेर ८ मिनेटमा ५ म्याग्निच्यूडको भूकम्प गएको हो। भूकम्पको धक्का धादिङ, काठमाडौं र ललितपुरका केही क्षेत्रमा महसुस भएको छ। शुक्रबारको भूकम्प २०७२ वैशाख १२ गतेको शक्तिशाली भूकम्पकै परकम्प भएको केन्द्रले जनाएको छ। धादिङ केन्द्र भएर फेरि भूकम्प : बुधबार मात्रै तीन धक्का"
सालनाल सुत्केरीकै झोलामा,"बिर्तामोड : सुत्केरीले स्वास्थ्य केन्द्रबाट नवजात शिशुसँगै सालनाल पनि झोलामा बोकेर घरै फर्किनुपर्छ भन्ने सुन्दा अचम्म लाग्न सक्छ। तर, कनकाई नगरपालिकास्थित प्राथमिक स्वास्थ्य केन्द्र सुरुंगाले सुत्केरी र उनका परिवारका सदस्यलाई सालनाल जिम्मा लगाएर पठाउने गरेको छ। स्वास्थ्य केन्द्रमा सुत्केरी हुन गएकी थिएँ। हिँड्ने बेला प्लास्टिकमा हाल्दै घरमै लगेर पुर्नू भनेर सालनाल पनि दिए, कनकाई३ की टीका विश्वकर्माले भनिन्, सुरुमा त छक्क परें। स्वास्थ्य संस्थाको यो हालत देखेर दुःख पनि लाग्यो। केन्द्रमा महिनामा सरदर १० महिला सुत्केरी हुन्छन्। तर, फोहोर पदार्थ नष्ट गर्ने कन्टेनरको व्यवस्था छैन। त्यस्तो व्यवस्था गर्न नसक्दा सालनाल झोलामा हालेर घर पठाउने गरिएको केन्द्रकी प्रसूति विभागमा कार्यरत खुश्वु सिवाले बताइन्। फोहोरजन्य पदार्थ नष्ट गर्ने कन्टेनरको व्यवस्था स्वास्थ्य केन्द्र र केन्द्र आसपास गर्न सकेका छैनौं, उनले भनिन्, सालनाल गाँड्ने वा जलाउने स्थान पनि नभएकाले झोलामा हालेर पठाउनु हाम्रो बाध्यता हो। यो स्वास्थ्य केन्द्र सुविधासम्पन्न अस्पतालका रूपमा सञ्चालनको तयारी छ। तर, केन्द्रको व्यवस्थापन भद्रगोल छ। अस्पतालबाट सालनाल घरतर्फ लैजान अनुरोध गर्दा धेरैजसो रिसाउने गरेको स्वास्थ्यकर्मी बताउँछन्। स्वास्थ्य केन्द्रमा नष्ट गर्ने सुविधा छैन। उहाँहरूलाई दिनु हाम्रो पनि रहर होइन, बाध्यता हो, स्वास्थ्यकर्मी उषा सुवेदीले भनिन्, उचित व्यवस्थापनको विकल्प नहुँदा स्वास्थ्यकर्मी चुपचाप बस्नुपर्ने बाध्यता छ। यो काम ठीक होइन भन्ने लाग्दालाग्दै पनि हामीसँग उपाय केही छैन। उनका अनुसार पहिले थोरै महिला सुत्केरी हुन आउँदा केन्द्रकै डम्पिङ साइटमा जलाउने गरिएको थियो। त्यसको गन्ध गाउँघरमा पुग्दा स्थानीयले विरोध गरेपछि सुत्केरीलाई दिएर व्यवस्थापन गर्नुपर्ने बाध्यता रहेको स्टाफ नर्स सरस्वती मास्केले बताइन्। केन्द्रमा प्रसूति गराउने सुविधा दिए पनि त्यसको व्यवस्थापनमा जनप्रतिनिधिले चासो नदिएको स्वास्थ्यकर्मी बताउँछन्। स्वास्थ्य केन्द्रमा धेरै कुराको व्यवस्थापन गर्नुपर्ने आवश्यकता छ, केन्द्रकी इन्चार्ज डा सच्चु थापाले भनिन्, प्राथमिक स्वास्थ्य केन्द्र व्यवस्थापनको जिम्मा स्थानीय सरकारलाई दिइएको छ। स्थानीय सरकारले यस विषयमा नसुनेको र सालनालजस्ता फोहोरजन्य वस्तु व्यवस्थापनमा वास्ता नगरेको उनको भनाइ छ। सिरिन्ज डढाउने इन्टिनेटरका साथै सालनाल नष्ट गर्ने कन्टेनर अभाव हुँदा वातावरण दूषित बन्दै गएको स्वास्थ्यकर्मीको भनाइ छ। नगरपालिकाका स्वास्थ्य संयोजक पोषराज त्रितालले केन्द्रका विषयमा आफूलाई केही जानकारी नभएको बताए। पछि बुझौंला, उनले भने। सञ्चालक समितिको बैठक महिनामा एकपटक बस्छ। स्वास्थ्य केन्द्रका समस्याका विषयमा चिकित्सकसहित स्वास्थ्यकर्मीले राखेका विषय सुनुवाइ भए पनि कार्यान्वयन भएको छैन। केन्द्र व्यवस्थापन समिति अध्यक्षसमेत रहेका कनकाई३ का वडाध्यक्ष रुद्र चिमरियाले स्वास्थ्य केन्द्र नयाँ भवनमा सरेपछि मात्र सबै कुराको व्यवस्थापन हुने बताए।"
बारपाकका दलित बस्ती पालमुनि,"गोरखा : भूकम्पको केन्द्रविन्दु बारपाकको दलित बस्तीका बासिन्दा अझै पालमुनि छन्। भूकम्पपछिको पहिरोले घरबारी लगेपछि थातथलो छाडेर आरसीयूपीको भवन आसपास बस्न पुगेका ३२ घरमध्ये २७ घरका दलित समुदाय चार वर्षअघि बनाएको पालभित्र बसिरहेका छन्। पुरानो थलोमा फर्केर जान नसकिने र बस्दै आएको ठाउँको भोगाधिकार नपाउँदा लामो समयदेखि पालमुनि बस्न बाध्य भएको उनीहरू बताउँछन्। पुरानो ठाउँमा बस्न सक्ने भए त हामी चार वर्षअघि नै घर बनाइसक्थ्यौं, स्थानीय हस्तराम विकले भने, ज्यानको माया मारेर पुरानो ठाउँमा कोही पनि जान सक्दैनौं। बारपाकका दलित बस्तीका बासिन्दा भूकम्पका बेला राहतमा पाएको जस्ता र पालले बेरेको टहरोमा बस्दै आएका छन्। हावाहुरीले उडाएर जस्ता र पाल पनि झुत्रो भइसकेको उनीहरू बताउँछन्। भूकम्पले भत्किएको घरको काठ, जस्ता र पालले बेरेर बनाएको घर अहिले त थोत्रिसक्यो, स्थानीय सरिता विकले भनिन्, बर्सेनि उडाइरहन्छ। फेरि बटुल्यो ठोक्यो, गर्दागर्दै प्वालैप्वाल परेको छ। पानी चुहिन्छ। हिउँदमा हिउँ र बर्खामा झरीले भूकम्पपीडित बूढाबूढी, बालबालिका, बिरामी र सुत्केरीलाई समस्या परिरहेको उनले बताइन्। भूकम्प र पहिरोबाट लखेटिएर उनीहरू आरसीयूपीले निर्माण गरेको कृषि सेवा केन्द्र, पशुसेवा केन्द्र, रेन्जपोस्ट कार्यालय भएको ठाउँमा शरण लिन पुगेका थिए। उनीहरूलाई सोही ठाउँमा स्थापित गर्ने र पुरानो थातथलोमा भूकम्प स्मृति खुला संग्रहालय बनाउनेबारे तत्कालीन जिल्ला दैवीप्रकोप उद्धार समितिले निर्णय गरेको थियो। हाम्रो पुरानो बस्तीको जग्गा खुला संग्रहालयका लागि दिने र हामी यहाँको जग्गामा घर बनाएर बस्ने भन्ने निर्णय भएको थियो, बस्तीका दलित अगुवा सुकबहादुर विकले भने, तर जब स्थानीय चुनाव भयो अनि राजनीतिक प्रतिशोध लिन हामीलाई पुरानै जोखिम बस्तीमा फर्कनुपर्छ भनेर कर गरिरहेका छन्। समझदारीअनुसार यहाँ घर बनाउने अनुमति दिएनन्। गाउँलेले घर बनाउने पहिलो किस्ताबापतको ५० हजार रुपैयाँ मात्र लिएर टहरोमा बस्न बाध्य छन्। भूकम्पको केन्द्रविन्दु भनेर सरकार सधैं धेरै कुरा फलाक्छ तर हामी अहिलेसम्म पनि पालमुनि छौं, उनले भने, हामीले जग्गा मागेको पनि होइन, साटो दिन खोजेको हो। तर, भोट नहालेको भनेर जनप्रतिनिधिले कुरा बंग्याए। आरसीयूपीको भवन र सो क्षेत्रले ओगटेको १४ रोपनीमध्ये उनीहरूले सात रोपनी मात्र सट्टामा पाउनुपर्ने माग राखिरहेका छन्। यहाँको समस्या लिएर म ३७ पटकसम्म मन्त्रालय पुगेको छु, उनले भने, गत मंमिरमा मन्त्रालयले गाउँ कार्यपालिको सिफारिस लिएर आउनू भनेर पठायो। तर, गाउँपालिकाले कार्यपालिकाको बैठकमा हाम्रो समस्याबारे छलफल नै गरेको छैन।"
मिडिया काउन्सिल विद्येयक संशोधनको माग गर्दै रामेछापका पत्रकार सडकमा,"रामेछाप : सरकारले ल्याउन लागेको मिडिया काउन्सिल विद्येयक संशोधनको माग गर्दै रामेछापका पत्रकारहरु सडकमा उत्रेका छन्। पत्रकार महासंघ रामेछापको अगुवाइमा शुक्रबार बिहान करिब १ घण्टा मन्थली बजार देवकोटा चोकमा आआफ्ना सञ्चारका सामाग्रीहरु प्रदर्शन गर्दै विरोध गरेका हुन्। विद्येयकले तोकेका नीति नियमले स्वतन्त्र प्रेसलाई प्रवर्द्धन गर्नुभन्दा प्रतिबन्ध लगाउने भन्दै संशोधनको माग गरिएको नेपाल पत्रकार महासंघ रामेछापका अध्यक्ष रमेश ढुंगेलले बताए। महासंघले उठाएका प्रेस तथा अभिव्यक्ति स्वतन्त्रताविरोधी कानुन संशोधन वा फिर्ता गरी भविष्यमा सरोकारवाला पक्षसँग छलफल र सहमति गरेरमात्र मिडियासम्बन्धी कानुनहरु ल्याउने मागको सुनुवाई नगरेकाले महासंघ थप आन्दोलित हुनुपर्ने परिस्थिति निर्माण भएको अध्यक्ष ढुंगेलको भनाई छ। विद्येयकमा उल्लेखित व्यवस्थाले साना लगानीका मिडियाहरुलाई निरुत्साहित गर्नेगरी ल्याएको आन्दोलनमा उत्रेका पत्रकारहरुले आरोप लगाएका छन्। नेपाल मिडिया काउन्सिलको दफा १८ को व्यवस्थामा काउन्सिलबाट जारी भएको आचारसंहिता विपरित कुनै सामग्री प्रकाशन तथा प्रतिष्ठामा आँच पुर्याएमा सम्बन्धित व्यक्तिले दफा १६ बमोजिम दिएको उजुरी दफा १७ बमोजिम जाँचबुझ गर्दा कसैको मर्यादा वा प्रतिष्ठामा आँच पुगेको देखिए आमसंञ्चार माध्यम, प्रकाशन, सम्पादक, पत्रकार वा समाचारदातालाई २५ हजार रुपैयाँ देखि १० लाखसम्मको जरिवाना गर्ने विद्येयकमा उल्लेख छ। विधेयकमा काउन्सिलबाट जारी भएको आचारसंहिताविपरीत कुनै सामग्री प्रकाशन वा प्रसारण गरेको कारणबाट व्यक्ति वा संस्थालाई क्षति पुगेको भएमा काउन्सिलले त्यस्तो क्षति पुगेको व्यक्ति वा संस्थालाई मनासिव क्षतिपूर्ति भराइदिन सक्नेछ भनी उल्लेख गरिएको छ। विधेयकमा उल्लेखित बुदाँहरु संशोधन गर्न माग गर्दै लोकतन्त्र, मानवअधिकार, प्रेस तथा अभिव्यक्ति स्वतन्त्रताका पक्षधरहरुलाई पनि आन्दोलित हुन उनीहरुले माग गरेका छन्। पत्रकार महासंघको केन्द्रीय सर्कुलरअनुसार सबै जिल्ला शाखाको नेतृत्वमा पत्रकारहरु आन्दोलनमा उत्रिएका छन् ।"
असिनापानीले अगौटे मकै र तरकारीबाली नष्ट,"दमौली : बिहीबार दिउँसो हावाहुरीसहित आएको असिनापानीले तनहुँका धेरै भागमा क्षति पुर्याएको छ। असिनापानीका कारण खासगरी मकै बालीमा धेरै क्षति पुगेको छ। गोडमेल गरिएको तथा चमरा लागेको अगौटे मकैमा असिना पानीले नोक्सानी पुर्याएको छ। व्यास नगरपालिकाको साँगे, बैरेनी, चारकुने तथा आसपासका क्षेत्रमा मकै बालीमा बढी नोक्सानी पुर्याएको हो। यसैगरी तरकारी बालीलाई पनि असिनाले क्षति पुर्याएको छ। व्यास ६ का वडाध्यक्ष सूर्यभक्त भण्डारीले वडाको धेरै भागमा असिनापानीले मकै बालीमा क्षति पुर्याएको बताए । उनले असिनापानीका कारण बाह्रबिसेमा बढी क्षति पुगेको बताए। क्षतिको यकिन विवरण भने आइ नसकेको उनले बताए। उनले अगौटे मकै पूर्णतः काम नलाग्ने अवस्थामा पुगेको बताए। बाह्रबिसेका संखमान श्रेष्ठले असिनापानीले धेरै नोक्सानी गरेको बताए। व्यास ७ तथा व्यास ८ मा पनि असिनापानी परे पनि त्यस क्षेत्रमा उल्लेख्य क्षति भने भएको छैन। व्यास ७ का वडाध्यक्ष सतिशचन्द्र न्यौपानेले वडामा असिना पानी परे पनि ठूलो क्षतिको जानकारी नआएको बताए। सतिस्वाँराका बाबुराम खनालले असिना पानीको प्रभाव परे पनि ठूलो क्षति नभएको बताए। जिल्लाका धेरै भागमा असिनापानी परेपनि थप क्षतिको विवरण भने आइसकेको छैन। कृषि विज्ञ केन्द्र तनहुँले जिल्लाका विभिन्न भागबाट विवरण आउन केही समय लाग्ने जानकारी दिएको छ। विद्युत लाइनमा क्षति असिनापानी र हावाहुरीका कारण व्यास नगरपालिकाका विभिन्न भागमा विद्युतीय लाइनमा क्षति पुगेको छ। तनहुँसुरतर्फ गएको लाइनको पोलमा सिमलको रुख ढलेपछि त्यसतर्फको विद्युतीय सेवा प्रभावित भएको नेपाल विद्युत प्राधिकरण तनहुँ वितरण केन्द्रका प्रमुख शिवनारायण गोशलीले बताए। व्यास नगरपालिकाका फिडरका विभिन्न ठाउँमा क्षति पुगेका कारण हाल दमौलीमा मात्र लाइन सूचारु गरिएको छ। अन्त्रका भागमा मर्मतपश्चात लाइन नियमित गरिने उनले बताए।"
सीसी क्यामेरामार्फत ६ हजार चालक कारबाहीमा,"काठमाडौं : तपाईं ट्राफिकलाई छलेर सवारी नियम मिच्दै हुनुहुन्छ ? होसियार ! तपाईंको सवारीलाई सडकमा राखिएका सीसी क्यामेराले नियाली रहेका छन् । वैशाख १३ गते माइतीघरमा पानी परिरहेका बेला पहेँलो नम्बर प्लेटको मोटरसाइकल चालकले सडक लेन मिचे । ति सवारी चालकलाई महानगरीय ट्राफिक प्रहरी महाशाखाबाट फोन गयो । सुरुमा त उनले नियम मिचेको स्वीकारेनन् । ट्राफिकले नियम मिचेको दृश्य देखाएपछि उनी झस्किए । उनले पाँच सय जरिवाना तिरे र एक घण्टा कक्षा पनि लिए । एउटै अवधिमा उनीसहित २४ वटा मोटरसाइकल र स्कुटर चालकले लेन मिचेको कसुरमा कारबाहीमा परेका थिए । महाराजगञ्जस्थित नारायणगोपाल चोकमा पनि लेन मिच्ने थुप्रै मोटरसाइकल कारबाहीमा परेका छन् । वैशाख १३ मा ११ वटा मोटरसाइकल र स्कुटर कारबाहीमा परे । यी प्रतिनिधि घटना मात्रै हुन् । ट्राफिक महाशाखाले दैनिक डेढ सयदेखि साढे दुई सयको हाराहारीमा लेन मिचेका सवारी चालकलाई कारबाहीको दायरामा ल्याएको जानकारी महाशाखा प्रमुख एसएसपी वसन्तकुमार पन्तले दिए । माइतीघर, थापाथली, त्रिपुरेश्वर, दरबारमार्ग, रामशाह पथ, कोटेश्वर, गौशाला, चावहिल, महाराजगञ्ज, कलंकीमा लेन अनुुशासन पालन नगर्ने चालक कारबाहीमा परेका छन् । कारबाहीमा परेका अधिकांश चालक ट्राफिक महाशाखा पुगेर जरिवाना तिर्न आनाकानी गर्छन् । तर सीसी क्यामेराको फुटेज देखाएपछि जरिबाना तिर्न र एक घण्टे कक्षालाई स्वीकार्छन् । महाशाखाले २०७४ माघ २५ देखि हालसम्म ६ हजार ६१ वटा सवारीसाधनमाथि कारबाही गरिसकेको छ । महाशाखाको भवनमा सीसी क्यामेरा मनिटरिङ कक्ष छ । यसका अतिरिक्त महानगरीय प्रहरी कार्यालय रानीपोखरीमा करिब चार सयको हाराहारीमा उपत्यकामा रहेको सीसी क्यामेराको कन्ट्रोल कक्ष छ । महाशाखासँग जोडिएको सीसी क्यामेराले नभ्याए महानगरीय प्रहरी कार्यालयकै सीसी क्यामेरा कक्षको सहयोगमा निचम मिच्ने सवारी चालकलाई कारबाही गरिँदै आएको जानकारी एसएसपी पन्तले दिए । भोज भतेरमा जाँदा कोही हतारमा देखिनु हुँदैन । जब सडकमा सवारी लिएर कुद्यो, तब सबैलाई हतार हुन्छ, पन्तले भने, हतारले दुर्घटना त निम्त्याउँछ नै, नियम मिच्दा कारबाहीमा पर्ने सम्भावना उत्तिकै हुन्छ ।"
"माओवादी र सेनाको अन्तिम लडाइँ स्थल, जहाँ होमस्टे सञ्चालन भयो","कालिकोट : कालिकोटको खाँडाचक्र नगरपालिका७ पिलीसँगै माओवादी युद्धको लामो इतिहास समेटिन्छ । यही ऐतिहासिक ठाउँ अहिले यसरी फेरियो कि, यहाँका स्थानीयहरु बदलिँदो गाउँको मुहारदेखि दंग छन् । पिली त्यही ठाउँ हो, जहाँ तत्कालिन माओवादी युद्धको अन्तिम लडाइँ भएको थियो । सोही ठाउँमा पर्यटक भित्र्याउन अचेल सुन्दर होमस्टे सुरु भएको छ । कर्णाली सामुदायिक होमस्टे सञ्चालन भएपछि गाउँलेहरु पर्यटक बोलाउँदै आम्दानी बढाउने धन्धामा छन् । युद्ध पर्यटकीय स्थलका रुपमा चिनिँदै आएको पिलीमा स्थानीय युवाहरुको सक्रियतामा कर्णाली सामुदायिक होमस्टे सञ्चालन भएको हो । करिब १ सय ५ घरधुरी रहेको पिली गाउँका पाँच घरमा मात्रै होमस्टे सुरु गरिएको हो । सुरुमा नयाँ प्रयोगको रुपमा थोरै घरमा होमस्टे सुरु गरिएको गाउँलेहरु बताउँछन् । यद्यपि, गाउँको अर्गानिक उत्पादन, संस्कृति र युद्ध इतिहासलाई फैलाउने प्रभावकारी माध्यम होमस्टे बनेको उनीहरुको भनाइ छ । कर्णाली सामुदायिक होमस्टे व्यवस्थापन समितिका सचिव पुत्रबहादुर मल्ल भन्छन्, होमस्टे सञ्चालन भएपछि गाउँको पहिचान नै बदलिएको छ । २०६२ साल साउन २३ गते तत्कालिन बिद्रोही माओवादीले सडक निर्माणमा खटिएको नेपाली सेनाको अस्थायी क्याम्पमा आकर्मण गर्दा भिषण भिडन्त भएको थियो । जहाँ नेपाली सेनाका ६२ जना, माओवादीका २७ जना, एकजना स्थानीय ठेकेदार शक्ति मल्ल सहित ९० जनाले ज्यान गुमाएका थिए । यही इतिहासलाई पर्यटनको माध्यमबाट समेट्ने स्थानीय जनप्रतिनिधिहरु बताउँछन् । खाँडाचक्र नगरपालिका र कर्णाली प्रदेश सरकारले माओवादी युद्धको अन्तिम भिडान्त भएको ठाँउ भन्दै युद्ध पर्यटकीय स्थलका रुपमा विकास गर्न खोजेको बताइन्छ । हालका लागि पिलीमा स्थानीय पुत्रबहादर मल्ल, नरबहादुर कार्की, नरेन्द्रबहादुर मल्ल, हरिबहादुर मल्ल र कृष्णबहादुर मल्लको घरमा मात्रै होमस्टे सञ्चालन गरिएको छ । हामेस्टेमा भएको आम्दानीको ५ प्रतिशत कर संस्थालाई र ३ प्रतिशत कर वडा कार्यालयलाई उनीहरुले बुझाउनु पर्नेछ । होमस्टे सञ्चालक नरबहादुर कार्कीले धेरैजसो आन्तरिक पर्यटक र कहिले बाह्य पर्यटक पनि आउने गरेको बताए । जसबाट आफूहरुले मासिक रुपमा ३० देखि ४० हजार आम्दानी गर्ने पनि उनले बताए । उनका अनुसार पिलीमा स्थानीय अर्गानिक उत्पादन, कोदोको ढिँडो, रोटी, फापरको लगर, सिस्नोको राब्लो, आल्लोको राब्लो, लोकल कुखुरा र खसी, मकैको ढिँडो लगायत परिकार पाइन्छ । कर्णाली प्रदेशसभा सदस्य तथा कर्णाली होमस्टे व्यवस्थापन समितिका अध्यक्ष कुर्मराज शाहीले युद्ध पर्यटनका दृष्टिले पिली प्रचुर सम्भावनाले भरिएकाले यसलाई व्यवस्थित बनाइने बताए ।"
काभ्रेको भाङ्गेटारमा दुईजना मृत अवस्थामा भेटिए,"शिखर चिमौरीया काभ्रे : काभ्रेको रोशी गाउँपालिका१०, वाल्टिङस्थित भाङ्गेटारमा दुईजनाको शव जलेको अवस्थामा फेला परेको छ । काभ्रेको विकट भनिने डाँडापारी महाभारत गाउँपालिका टुनिबासका दुई व्यक्तिको शव शुक्रबार बिहान रोशी गाउँपालिका भाङ्गेटारमा फेल परेको स्थानीय सरोज सापकोटाले जानकारी दिए । ५० वर्षीय सन्चर सिंह लामा र ४० वर्षीय नरबहादुर लामाको शव भेटिएको बताइएको छ । घटनास्थलमा एउटा कुकुर पनि मरेको अवस्थामा भेटिएको छ । जेठ १ गते दिउसो खानेपानी मर्मतका लागि रोशी गाउँपालिका१०, वाल्टिङस्थित भाङ्गेटार आएका उनीहरुको आज ३ गते शव फेला परेको छ । रोशी गाउँपालिकाका१० का वडाध्यक्ष दुधराज तामाङका अनुसार घटनाको प्रकृति हेर्दा चट्याङ लागेर मृत्यु भएको हुनसक्ने स्थानीयले अनुमान लगाएका छन् । शरीरमा कतै चोटपटक नलागेको तर शरीर जलेको अवस्थामा शव भेटिएका कारण चट्याङ लागेर मृत्यु भएको हुनसक्ने तामाङ बताउँछन् । जिल्ला प्रहरी कार्यालय काभ्रेका प्रहरी नायव उपरीक्षक दीपक गिरीका अनुसार घटनास्थलमा इलाक प्रहरी कार्यालय मंगलटार र जिल्ला प्रहरी कार्यालय धुलिखेलबाट घटनास्थलमा प्रहरी पुगेको छ ।"
बाँदर आतंकले जग्गा बाँझै,"स्याङ्जा : गल्याङ नगरपालिका१० स्थित डुबिन्डाँडाको भुतिया गाउँ बाँदर आतंकले वर्षौंदेखि मारमा परेको छ। खेतबारी बाँझिएका छन्। सिंगो गाउँ लगभग रित्तो भएको छ। जे रोपे पनि बाँदरले सखाप पार्ने भएकाले स्थानीय बाध्य भएर जग्गा बाँझै छाड्न बाध्य छन्। गाउँ छाडेर धेरै हिँडेका छन्। बाँदर आतंकका कारण सो वडाका ३० घरपरिवार बसाइँसराइको सिफारिस लिन आएको वडा कार्यालयले जनाएको छ। सिँचाइ सुविधा भएका खेत पनि बाँझै छन्। खेती लगाए पनि खानेबेला नहुँदै बाँदरले सखाप पारिदिने सिमलसौराका राम शर्माले बताए। आफ्नो जग्गामा जे लगाए पनि राम्रो उत्पादन हुन्छ, माटो उर्वर छ। तर, बाँदरले केही राख्दैन, उनले भने। बाँदरकै कारण बाध्य भएर खेतबारी बाँझै राख्नुपरेको उनले सुनाए। गाउँका धेरैजसो जग्गा बाँझै छन्। एउटै व्यक्तिको १० देखि २० रोपनीसम्म जग्गा बाँझो छ। सो वडामा मात्र करिब हजार रोपनी जग्गा बाँदर आतंकका कारण बाँझै रहेकोे वडाध्यक्ष ध्रुवप्रसाद शर्मा पंगेनीले जानकारी दिए। वडाको सबभन्दा ठूलो समस्या बाँदर बनेको छ। सो क्षेत्रमा जताततै बाँदर आतंक छ। यसअघि गल्याङ नगरपालिकाले बाँदर नियन्त्रण गर्न केही प्रयास गरेको थियो। तर, प्रभावकारी हुन सकेन। समस्या समाधानका लागि केन्द्रबाटै विशेष कार्ययोजना आउनुपर्ने वडाध्यक्ष शर्माको भनाइ छ। हुलका हुल बाँदरले केही राख्दैन। खान मिल्ने खान्छ, खानै नमिल्ने पनि सत्यानास पार्छ। बारीमा खुर्सानीबाहेक केही बाँकी राख्दैन, पूर्व कृषि बागवानी अधिकृत ख्यामनारायण चापागाईंले भने। उनका अनुसार एक ठाउँबाट लेखेटेर अर्को ठाउँ पुयाए पनि समस्या समाधान हुन सकेको छैन। बाँदर नियन्त्रण गर्न राज्यले नीतिगत व्यवस्था बनाउन आवश्यक देखिएको छ, उनले भने, यस क्षेत्रका लागि यो ठूलो समस्या बनेको छ। बाँदरले घरभित्रै पसेर भण्डारण गरिएका खाद्यान्नसमेत खान थालेको छ। घरमा कोही नभएका बेला घरभित्र पसेर अन्नपात खान पल्केको छ, गल्याङ११ का माया भण्डारीले भनिन्, घरमा राखेका मकैका झुत्तासमेत बोकेर हिँड्न थालेको छ। गल्याङका साथै जिल्लाका अन्य भागमा पनि बाँदर आतंक छ। खेतबारीमा भएका फलफूल, अन्न, तरकारी मात्र होइन, आँगनमा सुकाएको बिस्कुनसमेत बाँदरले राख्दैन, भीरकोट नगरपालिका१ की सीता अर्यालले भनिन्। नगरपालिकाले भारतबाट बाँदर छोप्ने प्राविधिक ल्याए पनि समस्या समाधान हुन सकेको छैन। कति बाँदर छोपेर चितवन राष्ट्रिय निकुञ्ज लगिए पनि अन्य क्षेत्रका बाँदर आएर फेरि दुःख दिने गरेको स्थानीय मायापल्ली मगरले बताइन्।"
चित्लाङमा मदन भण्डारी विश्वविद्यालय,काठमाडौं : एसियाली विकास बैंक (एडीबी) ले करिब तीन वर्षसम्म अध्ययन गरी सरकारी सहयोग नपाकै कारण छाडेको मकवानपुरको चित्लाङमा सरकारले मदन भण्डारी विज्ञान तथा प्रविधि विश्वविद्यालय स्थापना गर्ने भएको छ। सूचना तथा प्रविधिको क्षेत्रमा विश्वस्तरको जनशक्ति उत्पादन गर्ने उद्देश्यले विश्वविद्यालय खोल्न लागिएको हो। तीन वर्षअघि यही स्थानमा एडीबीको लगानीमा नेपाल नेशनल इन्स्टिच्यूट अफ टेक्नोलाजी (एनएनआइटी) स्थापना गर्न लागिएको थियो। एडीबीको पूर्ण सहयोग रहने गरी त्यतिबेला सात अर्ब रुपैयाँको लागतमा एनएनआइटी स्थापना गर्ने प्रक्रिया अघि बढेको थियो। संस्था स्थापनासम्बन्धी विधेयकको मस्यौदा समेत तयार भइसकेको थियो। संस्था सञ्चालनमा सरकारी प्रतिनिधिको उपस्थिति हुन नहुने एडीबीको प्रस्ताव र संस्थामा संघीय वा प्रादेशिक सरकारका प्रतिनिधिको कुनै न कुनै रूपमा उपस्थिति हुनुपर्ने भन्ने सरकारी अडानका कारण योजना नै अलपत्र परेको हो। एडीबीले खुला प्रतिस्पर्धाबाट जनशक्ति भर्ति गर्नुपर्ने र काम चित्त बुझ्दो नभए त्यस्ता जनशक्तिलाई हटाउन सक्ने अधिकारसमेत व्यवस्थापकलाई हुनुपर्ने आशयको प्रस्ताव गरेको थियो। संस्था सञ्चालनमा सरकारी प्रतिनिधिको उपस्थिति हुँदा कर्मचारी जनशक्ति भर्तिदेखि कर्मचारीको संगठन खोल्नेलगायतका गतिविधि बढ्ने र उनीहरूको गतिविधिका कारण संस्था सञ्चालनमै कठिनाइ हुने त्रास एडीबीका प्रतिनिधिले सरकारी अधिकारीसँग गरेका थिए। तर करारमा कर्मचारी नियुक्त गरी संस्था सञ्चालन भए पनि कुनै पनि समयमा आर्थिक रूपमा धरासयी भए व्यवस्थापन गर्ने स्थायी संयन्त्र नहुँदा समस्या आउन सक्ने भन्दै सरकारी अधिकारीले एडीबीको प्रस्तावमा सहमति जनाएका थिएनन्। मस्यौदामा यो प्रावधान समेटिए पनि कानुन मन्त्रालयबाट अस्वीकृत भएपछि एडीबीले तीन वर्षसम्म गरेको मेहेनत त्यसै छाडेर हात झिकेको थियो। आफूले भने अनुसार संस्था स्थापना हुन नसक्ने भएपछि एडीबीले लगानी गर्न नमानेको शिक्षा मन्त्रालयका प्रतिनिधिले बताए। सोही स्थानमा अहिले सरकारले विश्वविद्यालय खोल्न लागेको हो। चित्लाङकै स्वच्छन्द माध्यमिक विद्यालय र त्यस वरपरको वन तथा पर्ति जग्गासमेत गरी सात सय ४० रोपनी जग्गामा विश्वविद्यालय खोल्न लागिएको मदन भण्डारी विज्ञान तथा प्रविधि विश्वविद्यालय पूर्वाधार निर्माण समिति गठन आदेशका अध्यक्ष प्राध्यापक डाराजेन्द्रध्वज जोशीले बताए। पूर्वाधार निर्माण समिति सरकारले तीन महिनाअघि गठन गरेको हो। उनका अनुसार विद्यालयको नाममा रहेको एक सय ८० रोपनी जग्गा यसअघि खोल्न लागिएको एनएनआइटीको नाममा समेत आइसकेको छ। अब यो जग्गा विश्वविद्यालयको नाममा सार्नुपर्ने शिक्षा मन्त्रालयका उपसचिव लक्ष्मी खड्काले बताए। नीति तथा कार्यक्रममार्फत सरकारले मदन भण्डारी प्राविधिक विश्वविद्यालय खोल्ने घोषणा गरेको छ। मदन भण्डारीको नाम भए पनि यसमा कुनै पनि राजनीतिक हस्तक्षेप नहुने गरी स्थापना गरिनेछ। विश्वविद्यालयबाट विज्ञान र प्रविधिमा उच्चस्तरको अनुसन्धान गरी विश्व बजारमै प्रतिस्पर्धा गर्नसक्ने जनशक्ति उत्पादन गर्ने सरकारी योजना छ। मुलुकभर अहिले ११ वटा विश्वविद्यालय सञ्चालनमा छन्।
आफ्नै भन्नेले एसिड छ्यापेपछि,"काठमाडौं : कीर्तिपुरस्थित फेक्ट अस्पतालका आईसीयू। विभिन्न कारणले जलेर घाइते भएकाहरू उपचाररत छन्। कोहीको करेन्ट लागेर हात जलेको छ त कोहीको आगोले पोलेर अनुहार सखाप भएको छ। कोही ग्यासले डढेका छन्। बुधबार राति १० बजेतिर हतारहतार एउटी युवतीलाई अस्पतालमा ल्याइयो। उनी थिइन् दोलखाकी जेनी खड्का। २० वर्षीया खड्कामाथि केही घन्टाअघि एसिड छ्यापिएको थियो। ढोकाछेउको बेडमा उनी मुढोजसरी पल्टिरहेकी छन्। चिउँडोदेखि घाँटीसम्म डढेको छ। टाउकोको पछाडि पनि जलेको छ। हातको केही भागमा घाउ छ। छाती र हातमा पट्टी बाँधिएको छ। उनलाई यस्तो अवस्थामा पुर्याउने अन्य कोही नभएर जीवनभर दुःखसुखमा साथ दिने बाचा गरेका पति विष्णु भुजेल हुन्। कालोपुलमा आमा र बहिनीसँग बसेर एक सहकारीमा काम गर्दे आएकी थिइन् जेनी। आमाले घरेलु श्रम गरेर परिवार चलाउँदै आएकी छन्। दुई वर्षअघि उनको बुवाको मृत्यु भएको थियो। ६ वर्षअघि काभ्रेका विष्णु भुजेलसँग भागेर विवाह गरेकी जेनीले बिहेपछि भने सोचेजस्तो खुसी पाइनन्। विष्णुले जेनीलाई झुक्याएर विवाह गरेका थिए। छोरा जन्मिएपछि उनी विष्णुको घरमा गइन्। त्यहाँ उनले विष्णुको अर्की पत्नी भएको थाहा पाइन्। त्यसपछि उनीहरूबीच असमझदारी बढ्न थालेको हो। अर्की पत्नी भएका कारण जेनीले विष्णुसँग नबस्ने निर्णय गरिन्। तर विष्णुले पछ्याइरहे। उनले जेनीलाई सँगै नबसे कहिले परिवारै सखाप पारिदिने धम्की दिन्थे त कहिले जेनीलाई मारिदिन्छु भन्दै फोन गर्थे। घटना भएको दिन पनि उनले जेनीलाई पटकपटक फोन गरेको प्रमाण भेटिएको छ। भुजेलले साँझ सात बजेतिर जेनी बस्ने कोठामा पुगेर एसिड छ्यापेर भागेका थिए। कोठामा बहिनीसँगै रहेकी जेनी अनुहारमा एसिड पर्नासाथ भुइँमा ढलिन्। तत्कालै छरछिमेकले उनलाई चाबहिलस्थित ओम अस्पताल पुर्याएका थिए। ओम अस्पतालमा उपचार सम्भव नभएपछि राति नै कीर्तिपुरस्थित फेक्ट अस्पतालमा भर्ना गरिएको थियो। के भन्छन् डाक्टर ? बर्न तथा प्लास्टिक सर्जरी विभागका सिनियर रजिस्ट्रार कृष्णकुमार नगरकोटीले जेनीलाई मेजर बर्न भएको बताए। उनका अनुसार जेनीको शरीरको १० देखि १२ प्रतिशत भाग जलेको छ। जलेर यति नै असर गरेको छ भनेर थाहा पाउन केही दिन घाउको अवस्था हेर्नुपर्ने उनले बताए। केमिकलले सुरुमा छालालाई मात्रै असर गर्छ। बिस्तारै भित्रपट्टिको भाग कुहिएर इन्फेक्सन हुने भएकाले यसको उपचार पनि जटिल हुन्छ। कुहिएको सबै भाग निकाल्नुपर्छ। सिनियर रेजिडेन्ट अपार लामिछानेका अनुसार एसिड प्रहारबाट घाइतेको उपचार दुई चरणमा गरिन्छ एक्युड फेज र क्रोनिक फेज। एक्युड फेज सुरुको अवस्था हो। यसमा घाउ सफा गर्ने र चिस्याउने गरिन्छ। यो दिनदेखि एक साता अवधिको हुन्छ। क्रोनिक फेजमा जलेका छाला शरीरबाट हटाउने र अन्यत्रको छाला ट्रान्सप्लान्ट गरिन्छ। अन्य बर्नको तुलनामा एसिड बर्न अलि जटिल हुन्छ। बाहिर हेर्दा सग्लै देखिए पनि भित्रका टिस्सुजसम्म एसिड पस्ने हुँदा बिस्तारै असर देखिन थाल्छ। एसिडले रगतमा पनि असर गर्न सक्छ। एसिड पर्नासाथ जतिसक्दो छिटो पानीमा भिजाउनुपर्छ। यसले गर्दा पीडा कम हुन सक्छ। जेनीको छाती, अनुहार र टाउको पछाडि गहिरो गरी एसिड परेको हुनाले जोखिम रहेको जानकारी उनले दिए। को हुन् भुजेल ? काभ्रेका विष्णु भुजेल बनेपाको मिथुन शाक्य मोटर ग्यारेजमा काम गर्थे। २७ वर्षीय भुजेल महानगरीय प्रहरी परिसर टेकुका प्रवक्ता डिएसपी होबिन्द्र बोगटीका अनुसार उनलाई काँडाघारी सनसिटी अपार्टमेन्टको छेउबाट पक्राउ गरिएको हो। बुधबार ७ बजेतिर मोटरसाइकलमा कालोपुल आएका भुजेलले ज्याकेटको खल्तीमा एसिड बोकेर ल्याएका थिए। उनले पत्नीलाई एसिड छ्याप्ने योजनाअनुसार एसिड बनेपाकै सुनपसलबाट रक्सीको बोतलमा हालेर ल्याएका हुन्। जेनीलाई एसिड छ्यापेर उनी मोटरसाइकलमै भागेर काँडाघारी पुगेका थिए।"
६ वर्षमा एसिड प्रहारका १५ घटना,"काठमाडौं : काठमाडौं झोछेंमा गत वर्ष ट्युसन पढ्न गएका किशोरी सीमा बस्नेत र संगीता मगरमाथि एसिड प्रहार भयो। एसिड प्रहार गरेका जीवन विकले फिल्मी शैली अपनाएको बयान प्रहरीलाई दिएका थिए। उनले न्युरोडस्थित एक ब्याट्री पसलबाट एसिड किनेर किशोरीमाथि प्रहार गरेका थिए। एसिडको खुलेआम बिक्रीमा निगरानी नगरिँदा आपराधिक मानसिकता भएका व्यक्तिले यसलाई हतियार बनाउँदै आएका छन्। घातक रसायन एसिडको खुलेआम बिक्री भइरहेको बुधबार साँझ भएको अर्को घटनाले पुष्टि गर्छ। कालोपुलमा जेनी खड्कालाई एसिड प्रहार गरेका विष्णु भुजेलले बनेपास्थित एक सुनपसलबाट खरिद गरेको बयान दिएका छन्। बस्नेत र मगरमाथि एसिड प्रहार गर्ने विक पक्राउ गर्न प्रहरीलाई हम्मेहम्मे परेको थियो। तत्कालीन प्रधानमन्त्री सुशील कोइरालाले जथाभाबी एसिड बिक्री गर्नेमाथि कडाइ गर्न गृह मन्त्रालयलाई निर्देशन दिएका थिए। प्रहरी प्रवक्ता डीआईजी विश्वराज पोखरेलका अनुसार विगत ६ वर्षयता देशभरमा १५ वटा एसिड प्रहारका घटना भएका छन्। २०७१ देखि २०७६ जेठसम्म आइपुग्दा एसिड प्रहारबाट १२ महिला र तीन पुरुष पीडित भएका छन्। तीमध्ये दुईको मृत्यु भएको छ। अन्य घाइते भएका छन्। प्रहरीले एसिड प्रहारमा संलग्न दुई जनाविरुद्ध कर्तव्य ज्यान मुद्दा चलाएको छ भने १२ जनाविरुद्ध ज्यान मार्ने उद्योग र एकजनाविरुद्ध केही सार्वजनिक अपराध सजाय ऐनअन्तर्गत मुद्दा चलाएको छ। ब्याट्री पसल, सुनचाँदी पसल, सवारीसाधनका वर्कसपलगायत स्थानमा एसिड खरिदबिक्री हुन्छ। एसिड प्रहारका घटना हुन नदिन यसको जथाभाबी बिक्रीवितरण रोकिनुपर्ने बताउँछन् विज्ञ। नेपाल प्रहरीका पूर्व डीआईजी हेमन्त मल्ल ठकुरी भन्छन्, रिसइबी साँध्ने सजिलो बस्तु बन्यो एसिड। जथाभाबी बिक्री गर्ने बाटो रोक्नुपर्ने देखियो। व्यवसायी हो भन्ने पुष्टि भएमा मात्रै बिक्री गर्ने गरी निर्देशिका जारी गर्न सकिन्छ। प्रहरी प्रवक्ता डिआईजी पोखरेलले एसिड धेरै काममा आवश्यक पर्ने भएकाले यसको बिक्रीवितरणमा कडाइ गर्न सहज नहुने बताए। उनले भने, एसिड धेरै उपयोगी र दुरुपयोग गर्नेका लागि खतरनाक हो। यसको बिक्रीवितरणमा रोक लगाउनुभन्दा पनि पीडक आफैं बढी सचेत हुनुपर्छ। प्रहरी नायब निरीक्षकले महिलालाई एसिड हाने एसिड आक्रमणकी घाइते सम्झनाको मृत्यु एसिड प्रहार प्रकरण : शाैचालय जान पनि डर ससुरालीमै पत्नीमाथि एसिड प्रहार पत्नीमाथि एसिड प्रहार आफ्नै भन्नेले एसिड छ्यापेपछि"
गौशालामा ५२ बिघा जग्गा अतिक्रमण,"महोत्तरी : महोत्तरीको गौशालामा ५२ बिघा जग्गा अतिक्रमण गरिएको छ। गाई संरक्षणका लागि छुट्ट्याइएको खर्बौंको जग्गामा पक्की घर बनेका छन्। जग्गा कब्जा गरेर कम्तीमा ६ वटा गाउँ बसेका छन्। चरण क्षेत्र मासिएको छ। १९८३ मा भारत विहार प्रान्तका दरभंगा महाराजले पन्ध्र सय गाई संरक्षण गर्न भनी दुई सय बिघा चरण क्षेत्र छुट्ट्याएर निगौल गाई गौशाला स्थापना गरेका थिए। दरभंगा महराजले ब्रह्मदेव ठाकुरमार्फत गाईको व्यवस्थापन गरेका थिए। त्यसपछि उनले जग्गा नेपाल सरकारलाई हस्तान्तरण गरे। सुरुमा गौशालाको व्यवस्थापन तत्कालीन बडाहाकिमले गर्थे। त्यसपछि अञ्चलाधीश हुँदै २०४७ सालमा सीडीओ मातहत आयो। मुलुकको सबैभन्दा पुरानो गौशाला केही वर्षसम्म अलपत्र रह्यो। २०६७ जेठ १९ गते मन्त्रिपरिषद्ले गौशालाको सञ्चालन, व्यवस्थापन तथा विकासको जिम्मा राष्ट्रिय सहकारी विकास बोर्डमार्फत गर्ने निर्णय गयो। गौशाला बडाहाकिम, अञ्चलाधीश र सीडीओ मातहत गएपछि जग्गा रेखदेख भएन, राष्ट्रिय सहकारी बोर्डका पूर्वसञ्चालक रामचन्द्र सिंह कुश्वाहाले भने, गौशालामा बजार लगाउन केही जग्गा बिटौरीमा दिइयो। त्यसपछि जग्गा अतिक्रमण हुन थाल्यो। जग्गामा बस्ती विकास भयो। २०२२ सालमा नापी भयो। त्यतिखेर गौशालाको जग्गामा बसेकाले लालपुर्जा बनाए। प्रशासनले ध्यानै दिएन। २०६७ भदौमा गृह मन्त्रालयले गौशालाको चलअचल सम्पत्तिसहित १ सय ५७ बिघा जग्गा कृषि मन्त्रालयलाई हस्तान्तरण गरेको पूर्वअध्यक्ष कुश्वाहाले बताए। तीमध्ये दुई कित्ता जग्गा सरकारको नाममा थियो। निगौल गाई गौशालाका निमित्त प्रमुख रामछविला रायका अनुसार एक सय ४८ बिघा १५ कठ्ठा २ धुरको लालपुर्जा छ। त्यसमध्ये साढे चार बिघा जग्गा अतिक्रमणमा परेको छ, उनले भने। स्थानीय बासिन्दा भने त्योभन्दा बढी जग्गा अतिक्रमणमा परेको बताउँछन्। निगौल गाई गौशालाका तत्कालीन म्यानेजर दीपनारायण राउतले १३ फागुण २०५९ बिरौटीका नाममा टुक्राटुक्रा जग्गा बाँडेका थिए। विभिन्न समयमा ८८ जना र ३२ जना गरी एक सय २० जनाले बिटौरीका नाममा लिएको जग्गा कब्जा गरी मनोमानी ढंगले पक्की मल ठड्याइएका छन्। नवराजपुरका रामेकवला साहले दुई पुस्तादेखि गौशालाको जग्गामा घर बनाएर बसिरहेको बताए। उनले नेताहरूकै कारण गौशाला अतिक्रमणमा परेको आरोप लगाए। जनकपुरमा १० हजार बिघा जग्गा अतिक्रमण खुलामञ्च अतिक्रमणमा अख्तियारको छानबिन : रुद्रसिंह तामाङ र ज्ञानेन्द्र कार्की अनुसन्धान घेरामा अतिक्रमित जग्गा खोज्न आयोग गठन बागमतीको जग्गा व्यक्तिको नाममा वन अतिक्रमणकारीलाई कडा कारबाही गुठीका जग्गा नम्बरी बनाइँदै पशुपतिनाथको २३१ रोपनी जग्गा कसले खायो ? सरकारी जग्गामा बनाइएका टहरा भत्किए पशुपतिनाथको जग्गा खै ? चौतारोमा सूचना टाँसेर जग्गा पास"
अनुदान लिएनन् ४ हजार भूकम्पपीडितले,"नुवाकोट : भूकम्पले घर भत्किएका हजारौं सेवाग्राही अझै बेखबर छन्। विदुर र बेलकोटगढी नगरपालिकाका साथै १० गाउँपालिका रहेको नुवाकोटमा भूकम्पका कारण एक हजार एक सय १२ जनाले अकालमै ज्यान गुमाउनुपरेको थियो भने ५ हजार जना घाइते भएका थिए। पहाडी संरचना रहेको नुवाकोटमा साढे ४ हजार भूकम्पपीडित अझै हराइरहेका छन्। राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ अनुदान व्यवस्थापन तथा स्थानीय पूर्वाधार कार्यालय नुवाकोटका अनुसार भूकम्पपीडित लाभग्राही सूचीमा सूचीकृत भएका छन्। उनीहरू चार वर्ष बित्दासमेत भूकम्प प्रभावित लाभग्राही अनुदान प्रक्रियामा सहभागी नभई अझै गुमनाम भएका हुन्। भूकम्पबाट घर भत्किएर पीडित ४ हजार पाँच सय ८८ घरपरिवार पहिलो किस्ता अनुदानसमेत नलिई सम्पर्कविहीन छन्। यति ठूलो संख्यामा रहेका भूकम्पपीडित लाभग्राही सूचीमा समावेश भएर पनि पुनर्निर्माण प्राधिकरणको सम्पर्कमा आएका छैनन्, प्राधिकरणका नुवाकोट प्रमुख विकी लाखाजुले भने। यसरी लाभग्राहीका रूपमा सम्पर्कमा नरहेकाहरू कहाँ होलान् ! उनले आश्चर्य व्यक्त गरे। भूकम्पमा परी घर नभत्किएका, बस्न योग्य एकभन्दा बढी घर भएका, एकाघरमै रहेर पनि भूकम्पपीडित लाभग्राहीको सूचीमा आफूलाई राखिएका र बस्नयोग्य घर भएर बनाउन आवश्यक नपरेकाहरू हुन सक्ने प्राधिकरण कार्यालयको अनुमान छ। सम्पर्कमा आएमा आवश्यक प्रक्रिया अगाडि बढाइने जनाइएको छ। भूकम्प गएको चार वर्ष बितिसक्दा पनि नुवाकोट जिल्लामा भूकम्पपीडितको घर पुनर्निर्माणको गति अझै पनि निराशाजनक छ। भूकम्पले जिल्लामा ध्वस्त हुन पुगेका ७६ हजार घरमध्ये ३२ हजारभन्दा बढी घर अझै निर्माण हुन बाँकी छन्। सरकारले अबको दुई महिना अर्थात् असार मसान्तसम्म पुनर्निर्माण गरिसक्नुपर्ने समयसीमा तोकिदिएको छ। तर, अहिलेसम्म ३९ प्रतिशत घर निर्माणले मात्रै पूर्णता पाएकाले बाँकी घर समयमै बनिसक्नेमा शंका थपिएको छ। नुवाकोटमा ७६ हजार पाँच सय ५१ घरधुरी भूकम्पबाट प्रत्यक्ष प्रभावित भएका थिए। जसमध्ये सरकारी मापदण्ड पूरा गरेका ३२ हजार चार सय घर निर्माण हुन बाँकी छ। हालसम्म ४४ हजार ८९ घर निर्माण सम्पन्न भइसकेको राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाइ जिल्ला आयोजना कार्यान्वयन इकाइ अनुदान व्यवस्थापन तथा स्थानीय पूर्वाधार कार्यालय नुवाकोटले जनाएको छ। नुवाकोटमा पहिलो किस्ता अनुदान रकम लिएकाहरू ७१ हजार नौ सय ६३ अर्थात् ९४ प्रतिशत परिवार छन्। यसैगरी, पहिलो र दोस्रो किस्ता अनुदान लिएका घरपरिवार ८९ प्रतिशत अर्थात् ६४ हजार एक सय ७६ छन्। यसैगरी, पहिलो किस्ता अनुदान लिएर दोस्रो किस्ताका लागि १२ हजार तीन सय ७५ परिवारले घर पुनर्निर्माणमा चासो देखाएका छैनन्। दोस्रो किस्ता लिएका तर तेस्रो किस्ता अनुदान पाउन बाँकी २० हजार ८७ लाभग्राही छन्। लाभग्राही सूचीमा सूचीकृत भएका भूकम्पपीडित परिवारलाई निर्माण सम्पन्न भएपछि अन्तिम तेस्रो किस्ता अनुदान ४ अर्ब ४० करोड ८९ लाख निकासा भइसकेको छ। बाँकी घरको निर्माणले गति लिइरहेको राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाइ जिल्ला आयोजना कार्यान्वयन इकाइ अनुदान व्यवस्थापन तथा स्थानीय पूर्वाधार कार्यालय नुवाकोटले जनाएको छ। यसअघि लामो समयसम्म निर्माण सामग्री अभाव, कामदार अभाव र स्वयं भूकम्पपीडित तथा पुनर्निर्माण प्राधिकरणको सुस्ततालगायत कारण पुनर्निर्माणमा ढिलाइ हुँदै आएको थियो। पछिल्लो ५६ महिनायता पुनर्निर्माणले द्रुतगति लिएको राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ अनुदान व्यवस्थापन तथा स्थानीय पूर्वाधार कार्यालय नुवाकोटका प्रमुख विकी लाखाजुले बताए। मंसिरसम्म पुनर्निर्माणको गति अत्यन्त्यै सुस्त थियो, प्रमुख लाखाजुले भने, घर निर्माणमा धेरै जटिलता थिए। सरकारले दिएको अन्तिम घर निर्माण समयसीमा यसै वर्षको असार मसान्तभित्र सम्पन्न गरिसक्नुपर्ने छ।"
करिब ३ लाख नगदसहित २० जना यार्सा चोर पक्राउ,"दुनै,डोल्पा : अबैधरुपमा यार्सागुम्बा चोरी गर्न पाटन छिरेका २० जना पक्राउ परेका छन्।शेफोक्सुन्डो राष्ट्रिय निकुञ्जको पुग्मो कुनासा क्षेत्रमा पर्ने दाढाचौरमा अवैधरुपमा यार्सागुम्बा चोरी गर्न गएकालाई यार्सापाटनबाट प्रहरीले पक्राउ गरिएको हो। निकुञ्जको सुम्दुहा चेकपोस्ट्बाट खटिएको निकुञ्जका कर्मचारी र नेपाली सेनाको संयुक्त गस्ती टोलीले १६ जना पुरुष र ४ जना महिलासहित २० जनालाई पक्राउ गरी निकुञ्जको कार्यालय सुलिगार्डमा ल्याएको निमित्त संरक्षण अधिकृत प्रमोदकुमार यादबले जानकारी दिए। उनीहरुको साथबाट १५० वटा यार्सागुम्बा,२ लाख ८१ हजार नगद, यार्सागुम्बा खन्नको लागि प्रयोग गरिएको १८ थान कुटो,हँसिया १ थान,७ थान मोबाइल सहित अन्य सामान बरामत गरिएको सहायक संरक्षण अधिकृत गोपाल खनालले जानकारी दिए। पक्राउ परेका सबै स्थानीय रहेको शेफोक्सुन्डो राष्ट्रिय निकुञ्जले जनाकारी दिएको छ।पक्राउपर्नेमा गोठिचौर गाउँपालिका २ बस्ने सूर्य बोहोरा,बलीबहादुर बोहोरा,एकराज बुढा,मुनवीर बुढा,खुम बोहोरा,मानबहादुर ऐडी,खड्क बोहोरा,कमल बुढा,दलबहादुर थापा, सुशिलादेवी बुढा,कर्ण बुढा, जुनबहादुर महतारा, कविता महतारा,सृजना ऐडी,शुसिला बस्नेत, काली बहादुर थापा, तप्तबहादुर थापा, जनक थापा,निसान थापा,पातारासी गाउँपालिका ५ का गोर्खबुढा रहेका छन्। यार्सापाटन खुलागर्ने समय अगावै अवैधरुपमा चोरी तस्करी गर्ने उद्देश्यले पाटनमा छिरेका उनीहरुलाई राष्ट्रिय निकुञ्ज तथा वन्यजन्तु संरक्षण ऐन २०२९ को दफा ५ को उपदफा १को खण्ड ङ अनुसार कारवाही हुने शेफोक्सुन्डो राष्ट्रिय निकुञ्जका सहायक संरक्षण अधिकृत गोपाल खनालले जानकारी दिए। वैशाख १९ गते जिल्लामा सरोकारवालाको बैठकले १३ जेठमा मात्रै डोल्पाका सम्पूर्ण यार्सागुम्बा पाटन खुला गर्ने निर्णय गरेकाले पाटन खुल्नु अगावै चोरी शिकारी गर्ने उद्देश्यले यार्सापाटन छिर्ने जोकोहीलाई पक्राउ गरेर कारवाही गरिने निकुञ्जका निमित्त संरक्षण अधिकृत प्रमोद यादवले बताए। वैशाखदेखि हालसम्म नेपाली सेना र निकुञ्जको टोलीले विभिन्न यार्सापाटनबाट ५२ जना यार्सागुम्बा तस्कर पक्राउ गरी केहीलाई पटके कारवाही गरेको र केहीलाई थप अनुसन्धान गरिरहेको निकुञ्जले जनाएको छ। यसअघि पनि नेपाली सेनाको गस्ती टोलीले निकुञ्ज क्षेत्रमा पर्ने फेरीगाँउबाट १० वटा पासो बेवारिसे रुपमा फेला पारेर निकुञ्जलाई बुझाएको निमित्त संरक्षण अधिकृत यादबले जानकारी दिए।"
सुन चोर्ने प्रधानाध्यापक पक्राउ,मेलम्ची : अभिभावकको घरमा गएर सुन र नगद चोरेको आरोपमा विद्यालयका एक प्रधानाध्यापकलाई प्रहरीले पक्राउ गरेको छ। सिन्धुपाल्चोकको मेलम्ची नगरपालिका११ खानीगाउँस्थित श्री भैरवीदेवी आधारभूत विद्यालयकी प्रधानाध्यापक कमला जोशीलाई स्थानीय माया घलेको घरमा पसेर सुन चोरेको अभियोगमा प्रहरीले पक्राउ गरेको हो। मादक पदार्थ सेवन गरी दुई तोलाभन्दा बढी सुन र तीन हजार चोरेको जोशीले स्वीकार गरेको इलाका प्रहरी कार्यालय मेलम्चीले जनाएको छ। लामो समयदेखि सोही स्कूलमा पढाउँदै आएकी जोशीले दिउँसो तीन बजेतिर माया घलेको घरमा पसेर दराजमा भएको सुन चोरेको पीडित घलेले बताइन्। सुन चोरेर भाग्ने क्रममा स्थानीयवासीको सहयोगमा बाटोबाटै नियन्त्रणमा लिएको घलेको भनाइ छ। आफ्नो औँठी लगाएको देखेपछि सुन चोरेको रहस्य खुलेको थियो। स्थानीयवासीको सहयोगमा उनलाई नियन्त्रणमा लिई प्रहरीलाई बुझाइएको थियो। अभियुक्त जोशी पटकपटक विभिन्न घटनामा संलग्न रहेको आरोप लाग्दै आएको मेलम्ची नगरपालिकाका शिक्षा शाखाका प्रमुख ज्ञानेन्द्र श्रेष्ठले बताए। जोशी कहिले स्कूल जाने त कहिले नजाने गरी काम गर्दै आएको र स्कूल जाँदा पनि मादक पदार्थ सेवन गरेर जाने गरेको स्थानीयवासी गोविन्द घलेको भनाइ छ। जोशीलाई थप अनुसन्धानका लागि इलाका प्रहरी कार्यलय मेलम्चीमा राखिएको प्रहरी निरीक्षक महेन्द्र दर्नालले जानकारी दिए।

शीर्षक,विवरण
छायाजस्तै छाया सरकार,"खराब सरकारी कामकारबाहीमा प्रश्न उठाउँदै शासनलाई जवाफदेही तुल्याउन नगारिकले नेपाली कांग्रेसलाई मतीय दायित्व सुम्पेका हुन् प्रमुख विपक्षी दलमा उभ्याउँदै। तर चुनावपछि नागरिकप्रदत्त दायित्व बहन गर्ने मामलामा कांग्रेस चुकिरहेको छ। लोकतन्त्रको हिमायती दल ठान्ने कांग्रेसले मतीय दायित्व नबुझेको हो या सत्तारुढ धङधङीबाट अझै मुक्त हुन नसकेको हो ? उसका क्रियाकलापले स्वाभाविक प्रश्न उब्जाएको छ। सरकारको कामको मूल्यांकन गर्ने स्थायी संयन्त्र निर्माण गर्न १५ महिना लगाउनुले प्रमाणित गर्छ कि त्यो पार्टीको नेतृत्वमा चरम सुस्तता छाएको छ। नत्र दुईतिहाइयुक्त सरकार निर्माणसँगै कांग्रेसले छाया सरकार गठन गर्ने निर्णय लिएको थियो। सरकारले १५ महिना पार गरिसक्दा पनि कांग्रेस छाया सरकार निर्माणसमेत गर्न नसक्ने अवस्थाबाट गुज्रिरह्यो कांग्रेस। प्रमुख विपक्षीको सुस्तता सत्तारुढ दललाई मनमस्ती निर्णय लिन सजिलो भयो। कतैबाट कुनै विरोधी आवाज नआएपछि सत्तारुढ दललाई जस्तोसुकै निर्णय लिन छुट हुने नै भयो। दोस्रो जनआन्दोलनपछि मुलुकमा पूर्ण विशेषतासहितको लोकतन्त्र छ। मुलुकले खुला, उदार र लोकतन्त्रका मूल्यमान्यता आत्मसात गर्ने नीति अपनाएको छ। तर सत्तारुढ दलद्वारा प्रस्तावित कानुन र व्यवहार हेर्दा नियन्त्रित पद्धति आमन्त्रण गरिँदै छ भन्ने आम अनुभूति बढ्दै छ। नागरिकका काम र आवाज निस्तेज गर्ने गरी कानुनी मस्यौदा प्रस्ताव हुँदै छ। यसबाट सत्तारुढ दलकै नेताहरू सकस मा परेको सार्वजनिक अभिव्यक्ति दिँदै छन्। तर प्रमुख विपक्षी न कठोर कानुनबारे जिम्मेवारी बोध गर्दै बोल्छ, न त सरकारका खराब निर्णयका सवालबारे प्रश्न उठाउँछ। सत्तारुढ दल नेताहरू सकस मा पर्ने र प्रमुख विपक्षी मौन रहने आफैंमा अनौठो र आश्चर्यजनक चरित्र देखा पर्दैछ। नागरिकलाई अनेक किसिमका करका भार बोकाइँदै छ। त्यसरी संकलित रकम विकास पूर्वाधार या सार्वजनिक भलाइ खर्च गरिएको भए प्रश्न उठ्ने थिएन। राज्य ढुकुटीलाई अनुत्पादक क्षेत्रमा प्रयोग गर्ने प्रवृत्ति अचाक्ली बढेको छ। बजेटजति प्रभावशाली नेताहरूको क्षेत्रमा सीमित पार्ने खेल सार्वजनिक भइरहेका छन्। अनावश्यक सरकारी संरचना निर्माण गरी सरकारी संयन्त्रमा सत्तारुढ कार्यकर्ता भर्ती गर्ने होड भित्रिएको छ विज्ञ, सल्लाहकार या कर्मचारीका रूपमा। एकातिर सरकारी कर्मचारीले काम नपाएको स्थिति छ भने अर्कोतिर राजनीतिक कार्यकर्ता भर्ती गरेर त्यस्ता संस्थाहरूलाई राजनीतीकरण गरिँदैछ। सरकारी ठेक्कापट्टामा कानुनविपरीत सत्तावृत्तका स्वार्थी समूहको जगजगी बढेको छ। यस्ता मुद्दामा प्रमुख विपक्षी कांग्रेस बेखबर देखिन्छ। १५ महिनापछि बल्लबल्ल होस् मा आएको हो कि भान पार्दै छ। सरकारका काममा निगरानी गरी खराब कामकारबाहीमा खबरदारी गर्न संयन्त्र बनाएको छ। विधानतः हरेक मन्त्रालय हेर्ने संयोजक र सदस्यसहितको समन्वय समिति घोषणा गरेको छ, जसलाई बोलीचालीको भाषामा छाया सरकार भन्ने गरिन्छ। सत्तारुढ दलका क्रियाकलाप निगरानी गर्ने उद्देश्यसहित संसदीय कालखण्डमै प्रयोगमा भएको थियो। यसको पहिलो प्रयोगकर्ता यतिखेरको सत्तारुढ दल नै हो। संसदीय कालखण्डमा छाया सरकार बहुचर्चित तुल्याएको थियो र तत्कालीन सत्तारुढ दल कांग्रेसलाई निरन्तर सकसमा पारिरहन्थ्यो। उतिबेला प्रमुख विपक्षी दलले सडकदेखि सदनसम्मै आफ्नो काबुमा लिएको थियो। संसदीय लोकतन्त्रमा विपक्षीहरूको धर्म हो, सरकारका खराब कामको चिरफार र रचनात्मक आलोचना गर्नु। सरकारका खराब क्रियाकर्मका आलोचना या विरोध स्वाभाविक मानिन्छ, तर त्यो रचनात्मक हुनुपर्छ। तिनकै खराब कर्मको पृष्ठभूमिमा विपक्षीले आफूलाई विकल्पका रूपमा उभ्याउने अभ्यास निरन्तर गरिरहन्छ। प्रतिपक्षीबाट तथ्यगत हिसाबका आलोचनाकै पृष्ठभूमिमा सत्तारुढ दम्भ, अहं, घमण्ड नियन्त्रित हुने गर्छ। कतैबाट विरोध या टिप्पणी नआउने परिस्थिति देखेमा सत्ताधारी दल स्वाभाविक रूपमै स्वार्थी निर्णय गरी अनुचित लाभको बाटो खोज्छन्। जब निर्णयको औचित्य खुलाउनुपर्छ भन्ने स्थिति पैदा हुन्छ, तब त्यस्ता स्वेच्छाचारी निर्णयमा बिर्काे लगाउनुपर्ने परिस्थिति उत्पन्न हुन्छ। सत्तारुढ दलको अनुचित र अराजनीतिक आकांक्षा नियन्त्रण गर्ने दायित्वमा प्रमुख विपक्षी दलले आफूलाई उभ्याउन सक्नुपर्छ।"
मागपत्र ल्याउँदा म्यानपार व्यवसायी नै ठगिए,"काठमाडौं : म्यानपावर व्यवसायी तथा एजेन्टले कामदार नठगेको दिनै हुँदैन। विभिन्न बहानामा एजेन्ट तथा व्यवसायीले कामदारको शोषण गर्दै आइरहेका छन्। तर पछिल्लो समयमा म्यानपावर व्यवसायी पनि ठगिएका छन्। वैदेशिक रोजगार विभागका अनुसार पहिलोपटक म्यानपावर कम्पनी ठगीमा परेको उजुरी परेको छ। विभागका अनुसार ललितपुरको सानेपास्थित खोजी रिक्र्युटमेन्ट सर्भिस प्रालि ठगीमा परेको उजुरी विभागमा परेको छ। कम्पनीका सञ्चालकले आफू ठगिएको भन्दै वैदेशिक रोजगार विभागमा उजुरी दिएका छन्। खोजी म्यानपावरले विभागमा दिएको उजुरीमा 'कतारको अल रसिद ट्रेडिङ एन्ड कन्ट्रास्टिङ कम्पनी (आरटीसीसी) कम्पनीबाट ठगिएको' उल्लेख छ। मागपत्र पाउने आशमा म्यानपावरले २५ हजार रियाल उक्त कम्पनीलाई बुझाएको उजुरीमा उल्लेख छ। उक्त रकम कम्पनीलाई बुझाए पनि कम्पनीले नक्कली डिमान्ड पठाएर ठगी गरेको उजुरीमा जनाइएको छ। म्यानपावरका सञ्चालक मोहम्बद जुनैदले एजेन्ट र कतारको कम्पनीले दुःख दिएको बताए। दुई सय कामदारको मागपत्रका लागि जुनैदले २५ हजार रियाल बुझाएको दावी गरे। रकम बुझाए पनि मागपत्र नै गलत भएको प्रमाणित भएपछि उनले उजुरी दिएका हुन्। कतारको आरटीसीसी कम्पनीका तर्फबाट रौटतहका अब्दुल सलायर र सेख अमान्डुला कामदारको छनोट गर्न अन्तर्वार्ता लिन काठमाडौं आएका थिए। पहिलो चरणमा ८० जना कामदार पठाउने भन्दै दुई सय कामदारको अन्तर्तवार्ता लिइएको थियो। तर कसैको पनि भिसा नआएपछि म्यानपावर नै ठगिएको सञ्चालक जुनैदले चाल पाएको बताए। म्यानपावरका सञ्चालक जुनैदले नक्कली मागपत्र बनाएर ठगी गरेको भन्दै कतारको कम्पनीविरुद्ध कतारस्थित नेपाली राजदूतावासमा उजुरी दिए। कतारको कम्पनीले आफूले नभई नेपालकै दुई एजेन्टले ठगी गरेको भन्दै राजदूतावासमा ती व्यक्तिलाई बुझायो। ठगीमा संलग्न हुने व्यक्ति प्रक्राउ पर्न थालेका छन्। वैदेशिक रोजगार विभागका निर्देशक राजेश्वर अर्यालले नयाँ प्रकृतिको ठगीको उजुरी परेको बताए। अनुसन्धान गरेर कारबाही हुन्छ, उनले भने, म्यानपावर ठग्ने व्यक्ति कारवाहीको दायरामा आउँछन्।"
किशोरीको सामूहिक बलात्कार,"वीरगन्ज : बाराको परवानीपुर गाउँपालिका१ बुनियाद टोलमा मानसिक सन्तुलन गुमाएकी १६ वर्षीया किशोरीलाई दुई युवकले सामूहिक बलात्कार गरेका छन्। सोमबार बेलुकी ८ बजे बुनियादमा पुगेकी युवतीलाई ३० वर्षीय रामअयोध्या मण्डल र उनका साथीले सामूहिक बलात्कार गरेका हुन्। बलात्कारमा संलग्नमध्येका मण्डल पक्राउ परिसकेका छन् भने उनका साथी फरार छन्। फरारको पहिचान खुलिसके पनि पक्राउ नपरेकाले उनको नाम सार्वजनिक नगरिएको बाराका प्रहरी नायब उपरीक्षक रन्जितसिंह राठौरले बताए। सोमबार बेलुकी बुनियाद गाउँमा रहेको नर्सरी नजिकैको सडकमा हिँडिरहेका बेला युवतीलाई प्रसौनी गाउँबाट साइकलमा घर फर्किरहेका मण्डल र उनका साथीले भेटेपछि साइकलमा चढाएर बाँसघारीमा लगेर बलात्कार गरेका थिए। मण्डललाई स्थानीयले पक्राउ गरेर प्रहरीलाई बुझाएको तर, उनका साथी भने भाग्न सफल भएको राठौरले बताए। पीडित युवती र पक्राउ परेका मण्डल दुवैको जिल्ला अस्पताल कलैयामा स्वास्थ्य परीक्षण गराइएको थियो। स्वास्थ्य परीक्षणपछि पीडित युुवतीलाई वीरगन्जस्थित मानव सेवा आ श्रममा राखिएको छ। प्रहरीका अनुसार पीडित युवती राम्रोसँग बोल्न नसक्ने र मानसिक सन्तुलन पनि ठिक नभएका कारण नाम र ठेगाना खुल्न सकेको छैन।"
बैतडीमा आत्महत्याका घटना बढ्दै,"बैतडी : जिल्लाको मेलौली नगरपालिका ७ बनाली १९ वर्षीया सावित्री चन्द जेठ १ गते झुण्डिएको अवस्थामा फेला परिन्। कक्षा १२ पढ्दै गरेकी सावित्रीले आत्महत्या गरेको एक हप्ता नबित्दै दशरथचन्द नगरपालिका १ मा अर्की एक महिलाले पनि आत्महत्या गरिन्। पछिल्लो समय आत्महत्याका घटना बढ्दै गइरहेका प्रहरीको तथ्यांकले देखाएको छ। जिल्ला प्रहरी कार्यालय बैतडीका अनुसार चालु आर्थिक वर्षको हालसम्म २१ जनाले आत्महत्या गरेका छन्। आत्महत्या गर्ने धेरैजसो महिला र ती मध्ये ४० वर्ष कम उमेरका रहेको जिल्ला प्रहरी कार्यालय बैतडीका प्रवक्ता एवं प्रहरी निरीक्षक रवीन्द्र चन्दले जानकारी दिए। उनले भने, पछिल्लो समयमा आत्महत्या गर्नेको संख्या बढ्दै गएको छ। आत्महत्या गर्नेको विवरण र पोस्टमार्टम रिपोर्टसहित आफन्तलाई शव नबुझाउँदै अर्को घटना आइहाल्छ। आर्थिक वर्ष २०७२७३ मा ३० जनाले आत्महत्या गरेका थिए। जसमा १२ पुरुष, १७ महिला र १ बालिका थिए। यसैगरी आर्थिक वर्ष २०७३७४ मा ३६ जनाले आत्महत्या गरेका थिए। जसमा १३ पुरुष, २२ महिला र १ बालक रहेका छन्। गत आर्थिक वर्षमा ३१ जनाले आत्महत्या गरेका थिए। जसमा १२ पुरुष, १३ महिला, ३ बालक र ३ बालिका रहेका छन्। आत्महत्या गर्ने पुरुषको तुलनामा महिला धेरै छन्। ती मध्ये पनि किशोरावस्थाकाले धेरै आत्महत्या गरेका छन्, प्रहरी निरीक्षक चन्दले भने। पहिला कसैले आत्महत्या गरे किन होला भनेर चर्चाको विषय बन्थ्यो। तर अहिले आत्महत्याका घटना समान्य हुन थालेका छन्', डिलाशैनी गाउँपालिका ६ गोकुलेश्वरका सुरेश श्रेष्ठले भने, आत्महत्या विकराल सामाजिक समस्याको रुपमा खडा भएको छ।' महिलामाथि हुने घरेलुहिंसा, मानसिक तनाव लगायतका कारणले आत्महत्या गर्नेको संख्या बढ्दै गएको प्रहरीको निष्कर्ष छ। गरिबी, बेरोजगारी लगायतका कारणले पनि आत्महत्या गर्नेको संख्या बढ्दै गएको जिल्ला प्रहरी कार्यालय बैतडीका प्रमुख प्रहरी नायव उपरीक्षक नेत्रमणि गिरीले बताए। आत्महत्या यही कारणले गरेको हो भन्न गाह्रो भएपनि धेरैजसो गरिबि, बेरोजगारी,पारिवारिक असमझदारीका कारण घटना भइरहेका छन्, उनी भन्छन्। जिल्ला अस्पताल बैतडीका मेडिकल अधिकृत डा बसन्तराज जोशी आत्महत्या मानसिक स्वास्थ्यको उपज भएको बताउँछन्। आत्महत्या मानसिक स्वास्थ्य समस्याको उपज हो। मानसिक स्वास्थ्यका कार्यक्रम अघि सारेर मात्रै यसको न्यूनीकरण गर्न सकिन्छ', उनी भन्छन्, 'आत्महत्या मानिसले किन गर्छ ? यो बिषयमा अध्ययन गरेर सचेतनामूलक कार्यक्रम अघि सार्नुपर्छ। बढ्दै गरेका आत्महत्याका घटनाले समाजमा विकराल विकृति ल्याउने जगन्नाथ बहुमुखी क्याम्पस गोठलापानीका क्याम्पस प्रमुख पृथ्वीराज अवस्थीले बताउँछन्। आत्महत्या गर्नेमा धेरै जसो किशोरावस्थाका रहेका छन्। देखासिकी पनि भइरहेको छ। रोकथामका लागि उचित कदम चाल्नु आवश्यक छ, उनी भन्छन्। आत्महत्या बढ्दै जानुमा पारिवारिक असमझदारी मुख्य कारण रहेको क्याम्पस प्रमुख अवस्थीको बुझाई छ। जिल्लामा आत्महत्याको बढ्दो संख्या न्यूनीकरण गर्न प्रहरीले अभियान समेत थालेको छ। सामुदायिक प्रहरी साझेदारी कार्यक्रम अन्तर्गत सामाजिक विकृति विसंगति अन्त्यका लागि जिल्लाभरी सचेतनामूलक कार्यक्रम भइरहेका प्रहरी नायव उपरीक्षक गिरीले बताउँछन्। मातहतका युनिटमार्फत गाउँगाउँमा कार्यक्रम गरिरहेका छौं। केही मात्रामा भएपनि आत्महत्याजस्ता घटना कमी आउने हाम्रो विश्वास छ, उनी भन्छन्।"
ओखलढुंगाका २२ बस्ती पहिरोको उच्च जोखिममा,"ओखलढुंगा : सिद्धिचरण नगरपालिका वडा नं ८ का सल्लेरीका रामबहादुर गुरुङ वर्षा सुरु भएपछि निदाउन सक्दैनन्। उनको घरैमुनिसम्म डरलाग्दो पहिरो आइसकेको छ। १० वर्ष पहिले सुरु भएको पहिरोले घरको करेसाबारी नै बगाइसकेको गुरुङले बताए। उनले भने, जब वर्ष सुरु हुन्छ, रातभरि निदाउन सकिँदैन, कतिबेला बगाउने हो भन्ने चिन्ता हुन्छ। उनको मात्रै होइन भीमबहादुर गुरुङ, गोविन्दप्रसाद पौडेल लगायत ४० परिवार र एक विद्यालय समेत तिलखोरिया पहिरोको जोखिममा छन्। स्थानीयको १ सय रोपनीभन्दा बढी खेतबारी पहिरोले बगाइसकेको छ। नियन्त्रणका लागि प्रयास भए पनि पहिरो डरलाग्दो भएकाले स्थानीय स्तरमा संभव नभएको वडा अध्यक्ष हेम तामाङले बताए। पहिरोले ४० परिवार विस्थापित हुने अवस्थामा पुगेका छन्। पहिरोले विद्यालयको खेलमैदान समेत बगाएको उनको भनाइ छ। मोलुङ गाउँपालिका २ वरुणेश्वरस्थित डाँडागाउँकी ६६ वर्षीय निम्पुटी शेर्पा पनि वर्षाद्मा रातभरि सुत्दिनन्। गाउँमै बाँस र खरको सानो झुप्रो बनाएर बसिरहेकी उनी ७ वर्षअघि नै पहिरोले गर्दा घर जोखिममा परेपछि विस्थापित भएकी थिइन्। निर्वाहमुखी खाद्यवाली र तरकारी लगाएर जीविका धान्ने जग्गा समेत पहिरोेले बगाइदिएपछि शेर्पा अहिले चिन्तित छिन्। जाऊँ भने कता जाऊँ, जाने ठाउँ छैन, उनी भन्छिन्, बसौं भने पहिरोले बसिखान दिएको छैन। ०५० सालभन्दा अघि लिपेखोलाको कटानका कारण चलेको डाँडागाउँको पहिरोले करिब ३ सय रोपनी जमिन बगाइसकेको छ। आधा दर्जनभन्दा बढी घर विस्थापित गराएको पहिरोका कारण सिंगो गाउँ नै धाँजा फाटेको छ। पहिरोले गर्दा डाँडागाउँ र धनेपुका ५६ घर परिवार जोखिममा छन्। तत्कालीन जिल्ला भूसंरक्षण कार्यालय ओखलढुंगाले तयार गरेको अभिलेख अनुसार जिल्लाभित्र रहेका १४६ वटा ठूला पहिरो मानव नियन्त्रण बाहिर छन्। ०७२ सालको भूकम्पपछि पहिरोको संख्या थपिएको छ। भूकम्पले मोलुङ गाउँपालिकाको हर्कपुर र प्राप्चा, लिखुको टारकेराबारी, खिजीदेम्वाको रगनी लगायतका गाउँ पहिरोको चपेटामा परेका छन्। बस्तीभन्दा तल र माथिको भूभागमा पहिरो गएपछि ती स्थानका बस्ती स्थानान्तरणको काम सुरु गरिएको पुनः निर्माण प्राधिकरणको जिल्ला आयोजना कार्यन्वयन इकाइका प्रमुख युवराज खरेलले बताए। पहिरोले विस्थापित ८४ परिवारको स्थानान्तरण प्रकृया सकिएको उनको भनाइ छ। भूकम्पपछिको पहिरोले विस्थापित भएका बस्ती स्थानान्तरणको काम थालिए पनि अन्य क्षेत्रमा पहिरो रोकथाम र नियन्त्रणका काम हुन सकेका छैनन्। पहिरोबाट सिद्धिचरण नगरपालिका, वरुणेश्वर, माम्खा, मोली, बेतिनी, वाक्सा, च्यानाम, बलखु, हर्कपुरलगायतका स्थानमा रहेका ठूला पहिरोले ५ सय भन्दा बढी हेक्टर जमिन बगाइसकेको छ। ओखलढुंगा जिल्लालाई भूक्षयका दृष्टिकोणले प्रदेश नं १ कै सबैभन्दा संवेदनशील जिल्ला मानिएपनि ठूला पहिरो नियन्त्रणका लागि हालसम्म कतैबाट पहल हुन सकेको छैन। जिल्ला विपद् व्यवस्थापन समितिको तथ्यांकअनुसार ओखलढुंगाका २२ वटा बस्ती बर्सेनि पहिरोको उच्च जोखिममा छन्। मध्यम जोखिममा १४ वटा र जोखिममा ३ वटा छन्। जिल्लाभित्र असंख्य मात्रामा रहेका साना पहिरो नियन्त्रणको प्रयास भइरहेपनि मानव नियन्त्रण बाहिर रहेका ठूला पहिरोले दर्जनौँ बस्ती जोखिममा पारेको छ। समितिका संयोजक प्रमुख जिल्ला अधिकारी गणेश आचार्यले समितिको बैठकबाट विपद्को अवस्थाको आंकलन गरेर उद्धार तथा राहतका लागि तयारी गरिएको बताए। उनले पहाडमा बाढी पहिरोको जोखिम भएपनि त्यसका लागि सरकारले बृहत योजना ल्याएर नियन्त्रणका काम गर्नु पर्ने बताए। स्थानीय स्तरमा स सना राहत तथा उद्धारका काम मात्र संभव हुने आचार्यको भनाइ छ।"
एचआईभी संक्रमित गोपालले गरे सगरमाथा आरोहण,"पोखरा : पोखराका गोपाल श्रेष्ठले विश्वको सर्वोच्च शिखर सगरमाथाको बुधवार बिहान आरोहण गरेका छन्। पोखराको रत्नचोकका ५६ वर्षीय श्रेष्ठ २५ वर्ष देखि एचआईभी संक्रमति हुन्। श्रेष्ठ सहित ६ जनाको टोली बुधवार बिहान ८ बजे तिर सगरमाथाको आरोहोण गरेको सम्पर्क अधिकृत (लियाजन अफिसर) ज्ञानेन्द्र श्रेष्ठले अन्नपूर्णलाई जानकारी दिए। सगरमाथा आरोहण गरेर श्रेष्ठ आधारशिविर तर्फ फर्कदै गरेको पनि उनले सुनाए। सन् २०१५ मा सगरमाथा आरोहणकालागि प्रयास गरेका श्रेष्ठ त्यति बेला भूकम्पका कारण आधाशिविरबाट फर्केका थिए। उनले आप्ना ५ जना सहयात्रीलाई त्यति बेला गुमाएका थिए। लक्ष्यबाट पछि हट्नु हुँदैन भन्दै उनि दोस्रो पटक एचआइभी संक्रमितहरुको प्रतिनिधित्व गर्दै सर्वोच्च शिखर सगरमाथा आरोहणका लागि गएका थिए। लक्ष्य हासिल गर्दै एचआइभी संक्रमित सगरमाथा चढ्ने उनि पहिलो भए। श्रेष्ठले सन् २००३ मा आफू एचआईभी संक्रमित भएको सार्वजनिक गरेका थिए। उनी पूर्व राष्ट्रिय फुटबल खेलाडी हुन्। श्रेष्ठले चैत २४ गते ड्रिमर्स डेस्टिनेसन ट्रेक्स एण्ड एक्सपिडिसन प्रालि एजेन्सी मार्फत सगरमाथा आरोहणको अनुमती पाएका थिए। हिमाल आरोहणका लागि उनी तीन दिन अघि आधारशिविरबाट सगरमाथा उक्लेको सम्पर्क अधिकृत ज्ञानेन्द्र श्रेष्ठले बताए। श्रेष्ठले सगरमाथा हिमाल आरोहण गर्नु अघि भर्जिन पिक, थोरङला पास, आइसल्याण्ड पिक लगायतका विभिन्न पिक र हिमालको आरोहण गरेका थिए।"
वडा कार्यालय पुग्नै तीन घण्टा !,"चुँजा (प्यूठान) : वडा कार्यालय टाढा हुँदा मल्लरानी गाउँपालिका वडा नम्वर १ का सर्वसाधरणले सास्ती पाएका छन्। दुर्गम क्षेत्रका स्थानीय वडा कार्यालय पुग्न घण्टौँ पैदल हिँड्नुपर्ने बाध्यता छ। कार्यालयसम्म सडक सुविधा नहुँदा उनीहरूले हैरानी खेप्नुपरेको गुनासो गरेका छन्। बुढाबुढीलाई वडा कार्यालय हिँडेर पुग्न तीन घण्टा बढी समय लाग्छ,मल्लरानी १ अल्कामाझका स्थानीय बृद्ध डोर बहादुर केसीले भने, अपायक ठाउँमा कार्यालय हुँदा जनताले दुःख पाए। सिफारिस लिनका लागि एक दिन छुट्टाएर घरबाट हिड्नुपर्ने बाध्यता रहेको उनको भनाइ छ। वडाका अल्कामाझ, ठूलाचौर सहित गैरालुक्का, सलिथुम, सिद्धारा, सोलहाल्ना, टोड्के, थाम, चुदरीखोला, अर्वाङ र सानीलेक क्षेत्रका स्थानीय कार्यालय टाढा हुँदा बढी मर्कामा परेका छन्। सदरमुकाम खलंगामा रहेको गाउँपालिका कार्यालयबाट नजिकै परेपनि वडाबासीका लागि कार्यालय टाढा रहेको छ। मल्लरानी १ र २ को सिमाक्षेत्र चुँजाको खौलेपोखरीको भाडाको घरमा वडा कार्यालय संचालनमा रहेको छ। वडाका कार्यालय सहयोगी अल्कामाझका रमेश केसी कार्यालय खोल्न दिनहुँ घरबाटै आउजाउ गर्छन्। उनी धेरैजसो कार्यालय समयभित्र कार्यालय खोल्न पुग्न सक्दैनन्। मल्लरानीकै दुर्गम क्षेत्रमा रहेका यस क्षेत्रका स्थानीयले वडा विभाजनपछि थप सास्ती खेप्नु परेको गुनासो गरेका छन्। १ र २ वटा वडा सचिवको जिम्मेवारी नायव सुव्वा सुदिप सुवेदीले पाएका छन्। गाउँपालिकाको प्रशासन र पञ्जीकरण शाखा प्रमुखको जिम्मेवारी समेत उनकै काँधमा छ। उनको पदस्थापन गाउँपालिका कार्यालयमा भएको छ। तर, सुवेदीलाइ कर्मचारी अभावले गर्दा वडा सचिवको जिम्मेवारी तोकिएको हो। गाउँपालिकाकै काममा भ्याइनभ्याइ भएकाले वडामा पुग्न नसकिएको सुवेदीले प्रतिक्रिया दिए। वडाका सामाजिक परिचालकहरूले लेखिदिएको सिफारिसमा हस्ताक्षर गर्न सेवाग्राही सचिव खोज्दै गाउँपालिका पुग्ने गर्छन्। विशेष काममा मात्र वडामा पुग्ने गरिएको सुवेदीले बताए। अपायकमा वडा कार्यालय भएपछि सवैलाइ सहज हुनेगरी अरवाङ देउरालीमा नयाँ भवन निर्माणको प्रक्रिया यसवर्ष अघि बढेको प्रमुख प्रशासकीय अधिकृत शोभाराम रिजालले जानकारी गराए। जिल्ला सम्वन्य समितिबाट प्राप्त ५० लाख र गाउँपालिकाबाट विनियोजित ३५ गरी कुल ८५ लाखमा भवन निर्माण गर्ने योजना रहेको उनले सुनाए। भवन निर्माण लागि स्थानीयले दुइ रोपनी क्षेत्रफल जग्गा निःशुल्क दिएका छन्। आउँदो आर्थिक वर्षभित्र भवन बनिसक्ने उनको भनाइ छ।"
रत्ननगर उद्योग वाणिज्य संघका अध्यक्ष राजाराम रेग्मी पक्राउ,चितवन : चितवनको रत्ननगर उद्योग वाणिज्य संघका अध्यक्ष राजाराम रेग्मी पक्राउ परेका छन्। जेठ ३ गते टिकौलीमा रहेको सडक बोर्डको दस्तुर संकलन केन्द्रमा हुलदंगा गर्दा प्रहरीमाथि अभद्र व्यवहार गरेको आरोपमा प्रहरीको फरार सूचीमा रहेका रेग्मी बुधबार पक्राउ परेका हुन्। हुलदंगा र आगजनीका क्रममा असई कल्पना खड्का घाइते भएकी थिइन। हुलदंगापछि प्रहरीमाथि अभद्र व्यवहार गरेको आरोपमा रेग्मीलाई बुधबार दिउँसो नियन्त्रणमा लिएको चितवनका प्रहरी प्रमुख सुशील सिंह राठौरले जानकारी दिए। उनलाई अहिले जिल्ला प्रहरी कार्यालयको हिरासतमा राखिएको छ। प्रहरीको फरार सूचीमा रहेका रेग्मी बुधबार दिउँसो आफूलाई पक्राउ नगर्न आग्रह गर्दै जिल्ला प्रशासन कार्यालय पुगेका थिए। प्रमुख जिल्ला अधिकारी जितेन्द्र बस्नेतले कानुन अनुसार प्रक्रिया अगाडि बढ्ने बताएपछि त्यहीबाट प्रहरीले उनलाई नियन्त्रणमा लिएको हाे।
पाँचथरमा फेरि एक युवा मृत भेटिए : जो एक महिनाअघि कोरियाबाट फर्किएका थिए,"फिदिम : मंगलबार नौ जनाको हत्या र एकजनाको आत्महत्याको शोकमा रहेको पाँचथरमा बुधबार फेरि अर्का युवाको शव भेटिएको छ। पाँचथर र इलामको सीमाको बजार घुर्बिसे पञ्चमीमा एक युवक मृत भेटिएका छन्। इलामको फाक्फोकथुम १ ठिङ्गेपुर घर भएका सुरेन्द्र थेगिम मृत अवस्थामा भेटिएको स्थानीय विनोद आङ्देम्बेले जानकारी दिए। थेगिम पञ्चमी बजारमा कृष्ण सम्बाहम्फेको घरमा डेरा गरेर बसेका थिए। थेगिमलाई कोठामै मृत अवस्थामा भेटिएको प्रहरीले जनाएको छ। थेगिम एक महिना अघिमात्रै कोरियाबाट घर आएका थिए। थेगिमकै श्रीमतीले केही समय अघि मात्रै अर्कैसँग विवाह गरेर गएपछि उनी तनावमा रहेको स्थानीयको भनाइ छ। थेगिमले बुधबार बिहान बैनी ज्वाइँ मणिचन्द्र चेम्जोङसँगै भात खाएका थिए। भात खाएपछि सम्पर्क बिहिन भएका थेगिमको खोजी गर्ने क्रममा कोठामै मृत अवस्थामा भेटिएको पाँचथरका प्रहरी निरीक्षक अनिलकुमार पौडेलले जानकारी दिए। युवकको हत्या भएको वा आत्महत्या गरेका हुन भन्ने विषयमा अनुसन्धान भइरहेको प्रहरीले जनाएको छ। बुधबार मिक्लाजुङ गाउँपालिका ३ मा दुई परिवारका नौ जनाको मध्यरातमा हत्या भएको थियो। चट्याङ लागेर गम्भीर घाइते पाँचथरको हिलिहाङ गाउँपालिका ५ सुभाङकी एक वृद्धा चट्याङ लागेर गम्भीर घाइते भएकी छन् । बुधबार दिउँसो चट्याङ लागेर ७५ वर्षीया सावित्रा भण्डारी घाइते भएको वडाध्यक्ष लक्ष्मी सुहाङले जानकारी दिए । घर नजिकै रहेको लप्सीको रुखमा चट्याङले हान्दा भण्डारी घाइते भएकी हुन् । पाँचथरमा एकै परिवारका ९ जनाको हत्या पाँचथर हत्याकाण्ड : डीआईजीसहितको टोली घटनास्थलतर्फ पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि पाँचथर हत्याकाण्ड : एउटी छोरी थिई मारिदिए, १५ घण्टासम्म शव देख्न पाएको छैन पाँचथर हत्याकाण्ड : १० जनाकै शवको धरानमा पोस्टमार्टम गरिँदै पाँचथर हत्याकाण्ड: घाइते बालिकाको उपचार प्रदेश१ सरकारले गर्ने पाँचथर हत्याकाण्डको गम्भीर छानबिन गर्न कांग्रेसको माग"
८० केजी चरेश बरामद,"वीरगन्ज : पर्साबाट ३० केजी चरेश र ५० केजी चरेशको धुलो बरामद भएको छ। पटेर्वासुगौली गाउँपालिका५ देउरिया गाउँमा बुधबार राति छापा मार्ने क्रममा प्रहरीले उक्त परिमाणको लागूऔषध बरामद गरेको हो। इलाका प्रहरी कार्यालय पटेर्वा सुगौलीका प्रहरी निरीक्षक आशीष अधिकारीको नेतृत्वमा खटिएको टोलीले बुधबार बिहान खानतलासी गर्ने क्रममा उक्त परिमाणको लागूऔषध बरामद गरेको हो। चार वटा बोरामा फालिएको अवस्थामा ३८ वटा पोकामा रहेको ३० केजी तयारी चरेश र १८ वटा पोकामा रहेको ५० केजी चरेशको धुलो बरामद गरिएको प्रहरी निरीक्षक अधिकारीले बताए। यसअघि मंगलबार पनि प्रहरीले देउरिया गाउँमै छापा मारेर करिब एक क्विन्टल चरेश र गाँजाका साथै गाँजा चरेश च्याप्ने फलामका दुईवटा औजार बरामद गरेको थियो। गत शुक्रबार पनि दिनभर प्रहरीले देउरिया गाउँमा रहेका एक सय पाँच घरमा छापा मारेर तीन सय ८५ केजी गाजा, १९ केजी चरेश तथा गाँजा र चरेश च्याप्ने फलामका एक दर्जन औजार बरामद गरेको थियो। देउरिया गाउँमा चरेश र गाँजा कारोबार व्यापक रुपमा भइरहेको सूचना आएपछि प्रहरीले निरन्तर खानतलासी र छापा मारेर गाँजा चरेश बरामद गरिरहेको प्रहरी निरीक्षक अधिकारीले बताए।"
शंकास्पद इरानीलाई नेपाल प्रवेशमा प्रतिबन्ध,काठमाडौं : सरकारले नक्कली राहदानीमा नेपाल प्रवेश गरेका दुई इरानीलाई निष्कासन गरेको छ। गृह मन्त्रालयले पाँच वर्ष नेपाल प्रवेशमा प्रतिबन्ध लगाइ उनीहरूलाई निष्कासन गर्ने निर्णय गरेको हो। अध्यागमन विभागको प्रस्तावमा सचिव स्तरीय निर्णय गर्दै गृह मन्त्रालयले शंकास्पद रूपमा नेपाल भित्रिएका दुई इरानीलाई निष्कासन गर्ने निर्णय गरेको हो। गृह मन्त्रालयले उनीहरूलाई निष्कासनगर्ने निर्णय गरेको हो। ती दुई इरानी स्पेन र डेनमार्कको नक्कली राहदानीमा नेपाल प्रवेश गरेका थिए। कमजोर अध्यागमन प्रणालीको फाइदा उठाउँदै इरानीलगायत शंकास्पद गतिविधिमा संलग्न विदेशी नेपाल भित्रिने गरेका छन्। अहिले नेपाल प्रवेश गरेका इरानी क्रमशः डेनमार्क र स्पेनको नक्कली राहदानी लिएर नेपाल छिरेका हुन्। बायोमेट्रिक्ससहितको सफ्टवयेर प्रणाली नहुँदा संदिग्ध विदेशी नेपाल आउजाउ गर्दै आएका छन्। गैरकानुनी ढंगले नेपाल प्रवेश गरेका विदेशीका गतिविधि अनुगमन नहुँदा राष्ट्रिय सुरक्षामा नै खतरा आउन सक्ने संभावता उत्तिकै छ। डेनमार्कको नक्कली राहदानीमा बाबाक फिरोजी र स्पेनको राहदानीमा सादेग नेपाल प्रवेश गरेका थिए। बयानका क्रममा युरोप छिर्न नेपाल आएको बताए पनि उनीहरूको अन्य कनेक्सनबारे केही खुलेन। टर्कीमा बसेका मानव तस्करले इरानीलाई नेपाल हुँदै युरोपेली मुलुक छिर्न सुझाउने गरेका छन्। नेपालको अध्यागमन प्रणाली कमजोर छ। अध्यागमनमा प्रयोग गरिएको इमी सफ्टवयेर प्रभावकारी छैन। इमीमा आगमन र प्रस्थानको रेडर्क मात्र बस्छ। अध्यागमन विभागले अहिले बायोमेट्रिक्स सफ्टवयेर प्रणाली निर्माण गरिरहेको छ। तर त्यसको प्रभावकारिताका बारेमा टीकाटिप्पणी हुँदै आएको छ। विभाग भने आफंैले बनाएको बायोमेट्रिक्स सफ्टवयेर लागू गरेरै छाड्ने अडानमा छ। प्रविधि बलियो नहुँदा विभिन्न देशका नक्कली राहदानी प्रयोग गर्ने विदेशी सहजै नेपाल ओहोरदोहोर गर्ने गरेका छन्। पछिल्लो पटक श्रीलंकामा भएको आतंकवादी आक्रमणपछि अन्य एसियाली मुलुकसमेत अध्यागमन सुरक्षामा संयमित भएका छन्। शंकास्पद गतिविधिमा संलग्न विदेशीमाथि अनुगमन गर्ने गृह मन्त्रालयले तयारी गरेपनि कार्यान्वयनमा ल्याएको छैन। गृह मन्त्रालयले निष्कासन गरेका दुई इरानीको गतिविधि शंकास्पद देखिएको छ। नक्कली राहदानीमा प्रवेश गरी केही दिनको नेपाल बसाइ पछि उनीहरू युरोपेली मुलुक छिर्न खोजेको देखिएको छ। इरानीको गैरकानुनी प्रवेशलाई रोक्न अध्यागमन विभागले इरानी नागरिकलाई दिँदै आएको अनअराइभल भिसा रद्द गर्ने तयारी गरेको छ। तर त्यसबारे कुनै निर्णय भएको छैन। कतारबाट इरानी राहदानीमा आएका महदिनले भिसा लिने क्रममा स्पेनको नक्कली राहदानी देखाएपछि अध्यागमनका कर्मचारीले शंका लागि पक्राउ गरेका थिए। भारतको दिल्ली अध्यागमनले डेनमार्कको राहदानी नक्कली भएको ठहर्याएपछि त्यहीँबाट इरानी नागरिक फिरोज फिर्ता (इन्ट्री रिफ्युज्ड) भएका थिए। फिरोजले प्रयोग गरेको डेनमार्कको नक्कली राहदानीमा त्रिवि अध्यागमनका कर्मचारीले आगमन र प्रस्थान अनुमति दिएका थिए। त्रिवि अध्यागमन कार्यालयले दुवैलाई पक्राउ गरी थप अनुसन्धानका लागि अध्यागमन विभाग पठाएको थियो। नक्कली पासपोर्टमा काठमाडौं पसेका तीन इरानी निष्काशित तीन संदिग्ध इरानी हिरासतमा इरानसँग युद्ध चाहँदैनौं : साउदी
कारुणिक नरसंहार,"मिक्लाजुङ : नौ जनामाथि एकै व्यक्तिद्वारा खुकुरी प्रहार गरी हत्या ! सुन्दा पनि कहालीलाग्दो यस्तो घटना सोमबार राति पाँचथरको मिक्लाजुङ गाउँपालिका३ आरूबोटेमा भएको छ। नकाब लगाएका व्यक्तिले सुतिरहेका बमबहादुर फियाक र धनराज शेर्माका परिवारको सामूहिक हत्या गरेका हुन्। प्रहरीले प्रत्यक्षदर्शीलाई उधृत गर्दै नवैजनाको एकजनाले हत्या गरेको बताए पनि हत्यारा को हुन् र उनले किन नौ जनाको सामूहिक संहार गरे भन्नेबारे केही पहिचान गर्न सकेको छैन। बमबहादुरको घरका चार जना र उनका ज्वाइँ धनराज शेर्माको घरका पाँच जनाको धारिलो हतियार प्रयोग गरी हत्या भएको छ। हत्या भएकामा बमबहादुरसहित पत्नी फुर्चीमाया फियाक, कान्छी छोरी मनकुमारी फियाक, नातिनी आसिका खजुम छन्। यस्तै धनराजसहित पत्नी जस्मिता फियाक (शेर्मा), छोरीहरू युहाना शेर्मा, मुना शेर्मा तथा भतिजी इक्सा शेर्माको हत्या भएको छ। बमबहादुरकै अर्की नातिनी सीता खजुमले भागेर ज्यान जोगाएकी छन्। उनलाई उपचारका लागि झापा पठाइएको पाँचथरका प्रमुख जिल्ला अधिकारी मुरारी वस्तीले बताए। उनले हत्या कसले किन गयो भन्नेबारे अनुसन्धान भइरहेको बताए। बमकुमार फियाक मानबहादुरका ससुरा हुन्। उनीहरूको घर १५ मिनेट पैदल दुरीमा छ। हत्यालगत्तै मानबहादुरको आत्महत्या नौ जनाको हत्या भएलगत्तै मानबहादुर माखिमले आत्महत्या गरेका छन्। उनको शव घरनजिकै झुन्डिएको अवस्थामा भेटिएको थियो। परिवारमा बेमेल भएपछि पत्नी मनकुमारी फियाक मानबहादुरलाई छाडेर माइतमा बस्दै आएकी थिइन्। मानबहादुर मलेसियाबाट दुई महिनाअघि फर्किएका थिए। वडाध्यक्ष हस्तराज फियाकका अनुसार मानबहादुर र मनकुमारी सम्बन्ध विच्छेदको तयारीमा थिए। घटनाबारे छानबिन भइरहेको छ, फियाकले भने, नौ जनाको हत्याले गाउँ शोकमा डुबेको छ। पाँचथरमा एकै परिवारका ९ जनाको हत्या पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि पाँचथर हत्याकाण्ड : एउटी छोरी थिई मारिदिए, १५ घण्टासम्म शव देख्न पाएको छैन मानबहादुर भने मिक्लाजुङ ७ को घरमा एक्लै बस्दै आएका थिए। पत्नीले छाडेपछि उनी मानसिक रूपमा विक्षिप्त थिए। नौ जनाको हत्यालगत्तै उनले आत्महत्या गरेपछि प्रहरीले परिवारको हत्यामा उनकै संलग्नता रहेको आशंका गरेको छ। अनुसन्धान उनीतर्फ मोडिएको प्रहरी अधिकारीको भनाइ छ। बच्न सफल बालिकाको भनाइ र उनको आत्महत्याले हत्यामा उनको संलग्नता रहेको अनुमान छ, अनुसन्धानमा सक्रिय एक प्रहरी अधिकारीले भने, अहिले यसै भन्न सक्ने अवस्था छैन। एकजनाले यति धेरैको हत्या कसरी गर्न सक्छ ? हामी पनि अन्योलमै छौं। घटना अनुसन्धानका लागि प्रदेश १ का प्रहरी प्रमुख डीआईजी केदार रिजाल र संघीय एकाइ प्रहरी कार्यालय धरानका प्रमुख एसएसपी शरद खत्री घटनास्थलतर्फ गएका छन्। प्रहरीले घटनास्थल नियन्त्रणमा लिई अनुसन्धान अगाडि बढाएको छ। नकावधारीले खुकुरी हाने : सीता बमबहादुरका चार छोरीमध्ये दुई छोरी, ज्वाइँ र नातिनीहरूको हत्या भएको छ। सबैलाई विभत्स रूपमा काटिएको अवस्थामा भेटिएको छ, प्रमुख जिल्ला अधिकारी वस्तीले भने, घटनाबारे अनुसन्धान भइरहेको छ। नकाव लगाएर आएका व्यक्तिले एकएक गरी खुकुरी प्रहार गरेको घाइते सीता खजुमले बताइन्। आफूले भागेर ज्यान बचाएको उनको भनाइ छ। नौ वटै शव पोस्टमार्टमका लागि धरानस्थित बिपी कोइराला स्वास्थ्य विज्ञान प्रतिष्ठान लगिएको छ। राति घटना भए पनि स्थानीयले मंगलबार बिहान मात्र थाहा पाएका थिए। स्थानीयले थाहा पाएपछि प्रहरी घटनास्थलमा पुगेको थियो। छोरी इक्साको हत्या भएको सुनेपछि मासिमप्रसाद शेर्मा विह्वल छन्। मेरी एउटी छोरी थिई। उसलाई पनि मारिदिए, मासिमले भने अघिल्लो साल पत्नीले छाडेर गई अहिले छोरीलाई मारिदिए। घटना भएको १५ घन्टा भइसक्यो, छोरीको शव देख्न पाएको छैन। करिब दुई साताअघि जस्मिताको घरमा थुक्पाको खाजा खाने आठ जना बिरामी परेका थिए। जस्मिताकै छोरीसहित ढाका बुनाई तालिममा सहभागी आठ जना बिरामी परेका थिए। तीमध्ये दुईजना गम्भीर थिए। उनीहरू सोमबार मात्र उपचारपछि फर्किएका थिए। खाजा खाइसकेपछि सबै बिरामी भएर खोजी गर्दा नुनमा सिसा मिसाएको पाइएको थियो। त्यतिखेरै सबै मार्ने षड्यन्त्र भएको स्थानीयको अनुमान छ। त्यसबखत असफल भएपछि सोमबार राति सबैको हत्या गरिएको स्थानीयले बताए। खानेकुमार सिसा मिसाएर खुवाएको घटना सार्वजनिक भए पनि प्रहरी र स्थानीय सरकारले चासो नदिँदा हत्या भएको भन्दै स्थानीय बासी आक्रोशित भएका छन्। प्रहरीले गम्भीर अनुसन्धान नगर्दा घटना हुन पुगेको स्थानीय वीरेन्द्र शेर्माले बताए। यस्तै एकै व्यक्तिले यति धेरैजनालाई खुकुरी प्रहार गर्न असम्भव रहेको भन्दै स्थानीय बासिन्दाले घटनाबारे निष्पक्ष छानबिन गर्न प्रशासनसमक्ष माग गरेका छन्। संसदमा ध्यानाकर्षण प्रमुख विपक्षी कांग्रेसले पाँचथरको मिक्लाजुङ गाउँपालिकामा भएको सामूहिक हत्याकाण्डबारे यथार्थ जानकारी दिन सरकारसँग माग गरेको छ। प्रतिनिधिसभाको मंगलबारको बैठकमा सांसद देवेन्द्रराज कँडेल र पुष्पा भुसालले घटनाको यथार्थ विवरण सार्वजनिक गर्न माग गरेका छन्। उनीहरूले घटनामा संलग्नलाई कारबाहीको दायरमा ल्याउन र घाइतेको उपचार गर्न माग गरेका थिए।"
१७ किलो चरेशसहित दुई पक्राउ,बिर्तामोड : झापाको मेचीनगर नगरपालिकामा १७ किलो लागूऔषध चरेशसहित प्रहरीले दुईजनालाई पक्राउ गरेको छ। मेचीनगर ८ टोकला बगानस्थित रमाइलो बस्तीबाट मंगलबार १७ किलो प्रतिबन्धित लागूऔषध चरेशसहित सोही नगरपालिका बस्ने संजय दर्जी र मनोज दर्जीलाई पक्राउ गरेको इलाका प्रहरी कार्यालय काँकडभिट्टाले जनाएको छ। मंगलबार दिउँसो संजय दर्जीको घरमा चरेश लुकाई छिपाई राखेको भन्ने गोप्य सूचनाको आधारमा लागूऔषध नियन्त्रण व्यूरो काँकडभिट्टाबाट खटिएको प्रहरी टोलीले दर्जीको घरमा खानतलासी गरेको थियो। सो क्रममा लागूऔषध बरामद गरेको इलाका प्रहरी कार्यालय काँकडभिट्टाका प्रहरी प्रमुख डिएसपी महेश थापाले बताए। बरामद लागूऔषधसहित दुबैजनालाई इलाका प्रहरी कार्यालय काँकडभिट्टामा राखी थप अनुसन्धान भइरहेको डिएसपी थापाले बताए।
प्रहरीको गोलीबाट घाइते विप्लव कार्यकर्ताको मृत्यु,"भोजपुर: मंगलबार दिउँसो प्रहरीसँगको मुठभेडमा घाइते भएका नेत्रविक्रम चन्द विप्लवका कार्यकर्ताको उपचारको क्रममा मंगलबार राति मृत्यु भएको छ। टेम्केमैयुङ गाउँपालिका१, तिम्माको धोद्रे जंगलमा प्रहरी र विप्लव कार्यकर्ताबीच भएको मुठभेटमा प्रहरीको गोली लागि षडानन्द नगरपालिका २ कुदाककाउलेका ३२ वर्षीय तिर्थराज घिमिरेको उपचारका क्रममा मृत्यु भएको हो। घाइते घिमिरेको उपचारका क्रममा बुधबार बिहान करिब साढे ३ बजेतिर धरानस्थित वीपी कोईराला स्वास्थ्य विज्ञान प्रतिष्ठानमा मृत्यु भएको प्रमुख जिल्ला अधिकारी नुरहरि खतिवडाले जानकारी दिए। उपचारका लागि एम्बुलेन्सबाट मंगलबार साँझ धरान लैजाने क्रममा भोजपुर नगरापालिका १० भैसीपंखाको भीरको सडकमा ढुङगा झरेर बाटो अवरोध भएपछि उनलाई समयमै धरान पुर्याउन समस्या भएको थियो। प्रजिअ खतिवडाले घिमिरेको धरानमा उपचारका क्रममा मृत्यु भएको जानकारी दिए।उनले भने, ' घटनास्थलबाट सडकसम्म घाइते घिमिरेलाई बोकेर ल्याउन प्रहरीलाई पाँच घण्टा लागेको थियो।अस्पताल पुर्याउन ढिला भएका कारण उनको मृत्यु भएको हुनसक्छ।' घिमिरेको साथमा हतियारसमेत फेला परेको प्रहरीको दाबी छ। सो ठाउँ छिनामखु र खोटाङ्गको केपलासगढी गाउँपालिकाको सीमा क्षेत्रमा पर्दछ।कार्यकर्ताले प्रहरीमाथि फायर खोलेको र जवाफी कारबाहीमा घिमिरेलाई गोली लागेको प्रजिअ खतिवडाको भनाई छ। दर्जनौंको समूहमा रहेका हतियारधारीले त्यहाँबाट जंगलको बाटो हुँदै भागेको बताइएको छ। विगत केहि दिनदेखि भोजपुर, खोटाङ्ग र सोलुखुम्बुको सीमा क्षेत्र मैयुङ्ग, दोभानेमा विप्लवका हतियारधारी लडाकु रहेको प्रहरीले सूचना पाएको जनाएको छ । सोहि सूचनाको आधारमा प्रहरी, सशस्त्र प्रहरीलगायतको टोलीले चारैतिरबाट घेरा हालिको थियो।"
आरुबोटे हत्याकाण्ड : घटनास्थल पुग्दा जे देखियो,"आरुबोटे : केही दिनअघि पारिवारिक कामले झापाको बिर्तामोड झरेको थिएँ। तीन दिनको बिर्तामोड बसाईपछि मंगलबार साँझसम्म फिदिम फर्कने योजना थियो। मंगलबार राति काठमाडौंमा रहेका सुरक्षा निकायका एक उच्च पदस्त व्यक्तिले फोन गर्नुभएको रहेछ। बिहान उठेर मोबाइल हेर्दा थाहा भयो। कार्यव्यस्तताले कल ब्याक गरिन्। बिहान आठ बजेपछि फिदिमबाट निरन्तर फोन आउन थाल्यो।आरुबोटेमा एकै परिवारका नौजनाको हत्या भएको छ भन्ने कुरा सुनिन्छ। तपाई कता हुनुहुन्छ ? खास कुरा के हो ? भन्दै एकपछि अर्को फोन आए। बिहानको आठ बजे जिल्लाबाट फोन आएपछि आरुबोटेका स्थानीय साथीलाई फोन गरेर वास्तविकता बुझ्ने कोशिस गरेँ।नौ जनाको हत्या भएको थाहा भएपनि एकीन विवरण पाउन निकै कठिन भयो। फोन गरेर अनलाइनमा समाचार अपडेट गराएँ। मलाई घटनास्थल कसरी पुग्ने भन्ने कुराले पिरोल्न थाल्यो। तीब्ररुपमा मोटरसाइकल हाक्दा पनि घटनास्थल पुग्न बिर्तामोडदेखि करिब छ घण्टा लाग्थ्यो। साढे नौ बजेपछि अन्नपूर्ण पोष्टका व्यूरो चिफ चिरजिवि ढुंगानाले फोन गरेर जहाँ र जस्तो अवस्थामा भएपनि घटनास्थलमा पुगेर रिपोर्टिङ गर्न निर्देशन दिनुभयो। एपीवान टेलीभिजनबाट पनि घटनाको बारेमा जानकारी मागिएको थियो । देशभरिबाट फोन आउनेक्रम बढ्दै गयो। ट्याक्सीमा विर्तामोडको नयाँ बसपार्क पुगेर गाडीको टिकट लिएँ।बुटाबारी पुग्न लागेपछि एपीवान टीभीका झापा व्युरोबाट सुब्रत न्यौपानेले घटनाको बारेमा जानकारी लिन फोन गर्नुभयो। मैले बिर्तामोड नै भएको र मोटरसाइकल भए सँगै जाउँ भन्ने प्रस्ताव राखेँ। उहाँले आफूसँग मोटरसाइकल नभएको र एपीवान टीभी झापाका क्यामरा पर्सन बिष्णु श्रेष्ठलाई फोन गरेर पाँच मिनेटमा आफूलाई कल गर्ने बताउनुभयो। मैले ट्याक्सीलाई पाँच मिनेट बुटाबारीमै रोकेँ। सुब्रत न्यौपानेले क्यामरा पर्सन घटनास्थलमा जाने भनी मलाई विर्तामोडको मुक्तिचोक फर्कन आग्रह गर्नुभयो । ट्याक्सी छाडेर म मुक्तिचोक गएँ। बिष्णु श्रेष्ठलाई एक घण्टा कुरेर मुक्तिचोकको पिपलको बोटमुनि बसेर फोन लगाउँदै घटनाको बारेमा अपडेट हुँदै गएँ। बिष्णु श्रेष्ठ मुक्तिचोक आइपुग्दा ११ बजिसकेको थियो। हामी तीब्र गतिमा दानबारीतर्फ हुँइकियौं। दानबारी, लारुम्बाहुँदै मिक्लाजुङ गाउँपालिकाको केन्द्र रबी बजारसम्म पुग्न हामीलाई निकै कठिन भयो। बाटो अप्ठ्यारो, हिलो र हामी दुवै जनका लागि नौलो भएकाले रबी पुग्न कठिन भएको थियो। मैले खाना खाएको थिइन। लारुम्बा पुगेर आधाआधा प्लेट चाउमिन र चिया खायौँ। घटनाको खबरले लारुम्बालाई आतंकित बनाइसकेको थियो।मलाई भने भोक लागेको भएपनि खानातिर मन गएको थिएन। कति खेर घटनास्थल पुगौं भन्ने मात्र लागेको थियो। तीब्र गतिमा हुँइकिँदा बाटोमा थुप्रै ठाउँ हिलोमा चिप्लिएर लड्यौं। कहिले बाइक भासिन्थ्यो।तानेर उठाउनुपर्थ्यो। बाइक घचेट्दै चार बजे रबि बजार पुग्यौँ। रबी बजार सुनसान थियो। बजारमा देखिएका मन्छेको मुहारमा त्रास भरिएको थियो। घटनाको बारेमा कसैले पनि बोल्न चाहेनन्। बाटोमा सोध्दै हामी आरुबोटेतर्फ लाग्यौँ। रबीदेखि आरुबोट पुग्न हामीलाई निकै समय लाग्यो। घटनास्थल पुग्ने बाटो सोध्दै हामी अघि बढ्यौं। बेलुकाको पाँच बज्न लाग्दा हामी आरुबोट पुग्यौँ। घटनास्थल भन्दा निकै माथिदेखि मान्छेको बाक्लो भीड थियो। सबै मौन र भावुक थिए। प्रहरीको बाक्लो उपस्थिति थियो। सबै डराएका देखिन्थे। स्थानीयसँग घटनाको बारेमा चासो राख्दा आफू टाढाबाट आएकाले थाहा नभएको भनेर पन्छिए। आरुबोट बजारनजिकै बाटोको छेउमा रहेछ बमबहादुर फियाकका ज्वाइँ धनराज शेर्माको घर। घर वारी पनि मान्छेको घुँइचो लागेको थियो। कोही सुकसुक गर्दै रोइरहेका थिए। कोही गम्भीर मुद्रामा थिए। प्रहरीले घरलाई घेरा हालेको थियो। कसैलाई पनि घरमा प्रवेश गर्न दिएको थिएन। यस घरभित्र धनराज शेर्मासहित पाँच जनाको हत्या भएको थियो।धनराजकी श्रीमती जस्मिता फियाक शेर्मा, छोरी युहाना र मुना शेर्मा र भतिजी इक्सा सेर्माको हत्या घरभित्रै भएको रहेछ। करिब पैदल १५ मिनेट ओरालो झरेपछि चारजनाको हत्या भएको बमबहादुर फियाकको घर पुगियो। मकैबारीको बीचमा रहेको घर मान्छेको भीडले छोपिएको थियो। भीड थिचोल्दै भित्र जाँदा प्रहरी घर घेरा हालेर बसेका थिए। त्योभन्दा भित्र जान जो कोहिलाई अनुमति थिएन। त्यहाँ प्रमुख जिल्ला अधिकारी मुरारी वस्ती, प्रहरीका हाकिम र जनप्रतिनिधि थिए। बमबहादुर फियाकसहित उनकी श्रीमती फुर्चीमाया फियाक, कान्छी छोरी मनकुमारी फियाक र आसिका खजुमको हत्या भएको थियो। उनीहरुको शव घरभित्र थियो। यही घरबाट बमबहादुरकी नातिनी सीता खजुम मृत्युको मुखबाट उम्कन सफल भएकी थिइन्। उनी घाइते अवस्थामा उम्कन सफल भएको प्रहरीले जानकारी दियो। हत्या भएको घरभित्र पसेर कसैलाई पनि फोटो खिच्न दिइएको थिएन। आफन्त र सर्वसाधारण आफ्नै तरिकाले घटनाको विश्लेषण गरिरहेका थिए। कोही रोइरहेका थिए। प्रहरी प्रशासनको बेवास्ताका कारण विभत्स हत्या भएको भनी केही स्थानीय आक्रोश पोख्दै थिए। करिब एक हप्ता अगाडी जस्मिताको घरमा बनाएको थुक्पा खाँदा आठजना बिरामी परेका थिए। नुनमा सिसाका टुक्रा मिसाइएकाले खाजा खाने सबै बिरामी परेका थिए। उनीहरू फिदिममा उपचारपछि सोमबार मात्रै घर फर्किका थिए। कसैले षडयन्त्र गरेर सबैलाई मार्न खोजेको भनी प्रहरीलाई खबर गर्दा पनि प्रहरीले अनुसन्धान नगरेकाले एकै परिवारका नौ जनाको हत्या भएको स्थानीयको भनाइ थियो। स्थानीयले बमबहादुरका कान्छा ज्वाई मनबहादुर माखिमले हत्या गरेको अनुमान गरेका छन्। मानबहादुरले बमबहादुरकै कान्छी छोरी मनकुमारी फियाकसँग विवाह गरेका थिए। माखिम केही महिनाअघि मात्र विदेशबाट घर फर्किएको स्थानीयले सुनाए। स्थानीयका अनुसार मानबहादुर र मनकुमारीको सम्बन्धमा खटपट आएको थियो। उनीहरु सम्बन्ध बिच्छेद गर्ने तयारीमा थिए। त्यसैको आक्रोशमा मानबहादुरले सबैको हत्या गरेर आफूले पनि आत्महत्या गरेको हुनसक्ने स्थानीयको अनुमान छ। हत्या भएको स्थानबाट दुई घण्टा पैदल हिँड्दा पुगिने मिक्लाजुङ गाउँपालिका ८ लुमाङदेनमा मानबहादुर झुण्डिएको अवस्थामा फेला परेका रहेछन्। यो घटनाले मिक्लाजुङका स्थानीय शोकमा मात्रै डुबेका छैनन् आतंकित पनि उत्तिकै छन्।"
प्रदेशसभामा विधेयकको विरोध,"हेटौंडा : प्रदेश ३ का सांसदले मिडिया काउन्सिलसम्बन्धी विधेयकको विरोध गरेका छन्। प्रदेशसभाको मंगलबार बसेको बैठकमा कांग्रेस सांसद पुकार महर्जनले यो विधेयकमार्फत सरकारले प्रेसलाई नियन्त्रण गर्न खोजेको बताए। स्वतन्त्र प्रेसलाई कुण्ठित गर्न ल्याइएको विधेयकको विरोध गर्छौं, उनले भने, संघीय सरकारले पत्रकारको मुख थुन्ने प्रयास गरेको छ तर हामी सफल हुन दिँदैनौं। आव २०७६७७ को विनियोजन विधेयकका सिद्धान्त र प्राथमिकताका विषयमा मंगलबार छलफलको कार्यक्रम थियो। विनियोजन विधेयकमा विचार राख्ने ११ सांसदमध्ये अधिकांशले बजेट कार्यान्वयनमा शंका व्यक्त गरेका थिए। बैठकमा प्रदेशस्तरमा जलचर संरक्षण र व्यवस्थापन गर्न बनेको विधेयकबारे सैद्धान्तिक छलफल भएको थियो। बैठकमा पूर्वमन्त्री शेरबहादुर तामाङ दर्शकका रूपमा उपस्थित थिए। अतिथि कक्षदीर्घा नहुँदा उनी दर्शकदीर्घामा बसे। संसदीय अभ्यास ठीक भए पनि हलको उचित व्यवस्था नभएको उनको भनाइ थियो।"
पाँचथर हत्याकाण्ड : १० जनाकै शवको धरानमा पोस्टमार्टम गरिँदै,"धरान : पाँचथरको मिक्लाजुङ गाउँपालिका ३ आरूबोटेमामा साेमबार राति मृत्यु भएका १० जनाको शवको पोस्टमार्टम प्रक्रिया अगाडि बढाइएको छ। नौ जनाको हत्या लगत्तै झुन्डिएको अवस्थामा भेटिएका अर्का एक जनाको शवको विपी कोइराला स्वास्थ्य प्रतिष्ठान धरानमा पोस्टमार्टम प्रक्रिया अगाडि बढाइएको इलाका प्रहरी कार्याल धरानका डीएपी ढुण्डीराज न्यौपानेले जानकारी दिए। शवलाई मर्चरी भवनमा राखिएको छ। परीक्षणपश्चात शवलाई परिवारको जिम्मा लगाइने विपी कोइराला स्वास्थ्य प्रतिष्ठान धरान सहायक निर्देशक डा विकास शाहले बताए। नकाब लगाएका व्यक्तिले सुतिरहेका बमबहादुर फियाक र धनराज शेर्माका परिवारको सोमबार राति सामूहिक हत्या गरेका हुन्। बमबहादुरको घरका चार जना र उनका ज्वाइँ धनराज शेर्माको घरका पाँच जनाको धारिलो हतियार प्रयोग गरी हत्या भएको छ। हत्या भएकामा बमबहादुरसहित पत्नी फुर्चीमाया फियाक, कान्छी छोरी मनकुमारी फियाक, नातिनी आसिका खजुम छन्। यस्तै धनराजसहित पत्नी जस्मिता फियाक (शेर्मा), छोरीहरू युहाना शेर्मा, मुना शेर्मा तथा भतिजी इक्सा शेर्माको हत्या भएको छ। बमबहादुरकै अर्की नातिनी सीता खजुमले भागेर ज्यान जोगाएकी छन्। नौ जनाको हत्या भएलगत्तै मानबहादुर माखिमले आत्महत्या गरेका थिए। उनको शव घरनजिकै झुन्डिएको अवस्थामा भेटिएको थियो। प्रहरीले घटनाको अनुसन्धान गरिरहेको छ। पाँचथरमा एकै परिवारका ९ जनाको हत्या पाँचथर हत्याकाण्ड : डीआईजीसहितको टोली घटनास्थलतर्फ पाँचथर हत्याकाण्ड : परिवारका नौ जनाको हत्या लगत्तै मानबहादुरले आत्महत्या गरेपछि वीभत्स हत्याको एक साताअघि : जब थुक्पामा सिसा भेटिएको थियो पाँचथर हत्याकाण्ड : एउटी छोरी थिई मारिदिए, १५ घण्टासम्म शव देख्न पाएको छैन कारुणिक नरसंहार"
नेपालले पहिलो पटक सगरमाथाको उचाइ नाप्यो,"काठमाडौं : नेपालको सर्वे टोलीले पहिलो पटक सगरमाथाको उचाइ नापेको छ । बुधबार बिहान ३ बजे सगरमाथा चुचुरोमा पुगेर टोलीले उचाइ नापेको हो । नापी अधिकृत खिमलाल गौतम, रविन कार्की र उनीहरुका गाइड नेपाल माउन्टेयरिङका प्रमुख छिरिङ जाङगु शेर्पा चुचुरोमा पुगेर सगरमाथाको नाप गरेको भूमी व्यवस्था, सहकारी तथा गरिबी निवारण मन्त्रालयका प्रवक्ता सहसचिव जनकराज जोशीले जानकारी दिए । नापी टोली नेपालतर्फको दक्षिण मोहोडाबाट चुचुरोमा पुगेको र टोली आजै फर्कने जोशीले बताए । सगरमाथाको उचाइ कति भन्ने ५ महिनापछि मात्रै थाहा हुने सहसचिव जाशीले बताए । सगरमाथाको उचाइ नाप्न नापी टोली यही चैत्र २७ गते काठमाडौंबाट हिडेको थियो । यसअघि सन् १९५४ मा भारतीय नापी विभागले सगरमाथाको उचाइ नापेको थियो। उनीहरुले सगरमाथाको उचाइ ८,८४८ मिटर मापन गरेका थिए। सन् १९९९ मा अमेरिकी टोलीले सगरमाथाको उचाइ मापन गरेका थियो। उक्त टोलीले सगरमाथाको उचाइ ८,८५० मिटर मापन गरेको थियो। दुई टोलीले सगरमाथाको उचाइ फरकफरक मापन गरेपछि नेपाल सरकारको टोलीले आफैँ उचाइ नाप्नेको हो ।"
जो भागेर बाँचिन्,"दमक : हत्याकाण्डमा बाँच्न सफल १२ वर्षीया सीता खजुमको दमकको लाइफ लाइन अस्पतालमा उपचार भइरहेको छ। उनलाई मंगलबार अपराह्न अस्पतालमा ल्याइएको थियो। सीताको हात भाँच्चिएको छ। प्रहरी निरीक्षक खगेन्द्र एक्तेनका अनुसार सीताले घटनाबाट बच्न भाग्ने क्रममा ठोक्किएर हात भाँच्चिएको बताएकी छन्। उनी मानसिक रुपमा विक्षिप्त छिन्। शरीरका अन्य कुनै पनि भागमा चोट नरहेको प्रहरीले जनाएको छ। चिकित्सक र सुरक्षाकर्मीले उनलाई भेट्न कडाइ गरेका छन्। उनी आत्तिएको अवस्थामा रहे पनि शारीरिक रुपमा भने खतरामुक्त रहेको अस्पताल स्रोतले जनाएको छ। पाँचथर हत्याकाण्डमा संलग्नको खोजीका लागि दमकमा प्रहरी परिचालन गरिएको छ। चपेटी, बाह्रकोठेलगायत क्षेत्रमा प्रहरीले निगरानी बढाएको छ। डिएसपी श्यामल सुब्बाका अनुसार प्रहरी अधिकृतसहितको टोली खटिएको छ। कारुणिक नरसंहार"
धादिङ कारागारका कैदी होटलको कोठामा मस्ती गर्दै (भिडियो),"धादिङ : अपराध गरेर प्रमाणित भएमा सजायका लागि अभियुक्तलाई कारागारमा थुनिन्छ। कैद सजाय भुक्तान नहुन्जेलसम्म अभियुक्त उपचारबाहेक कुनैपनि अवस्थामा कारागारबाट बाहिर निक्लिन नपाउने नियम छ । धादिङ कारागारका एक कैदी सदरमुकामका होटलमा मस्ती गरिरहेका भेटिए । जवरजस्ती करणी अपराधमा सजाय भुक्तान गरिरहेका उत्तरी धादिङ रुवीभ्याली गाउँपालिका४ सेर्तुङका प्रेम तामाङ जिल्ला सदरमुकामको होटलमा मस्ती गरिरहेको रोचक त के छ भने कारागारको कैदीलाई होटलको कोठाभित्र एक महिलासँग छाडिएको थियो । कोठामा बाहिरबाट ताल्चा लगाई कैदीलाइ होेटलमा पुर्याउने सादा पोशाकमा रहेका प्रहरी र कारागार सहनाइकेहरू बाहिर बसी रक्सी खाँदै पहरा दिइरहेका थिए । रक्सी खाँदै पहरा दिइरहेका सादा पोशाकका सुरक्षाकर्मीहरू । जवरजस्ती करणीको अभियोगमा २०७० जेठ २३ गते जिल्ला अदालत धादिङबाट ११ वर्षको जेल सजाय सुनाइएका प्रेम तामाङ धादिङ कारागारका सहायक नाइकेमध्ये एक हुन् । कारागारका चौकीदार र कारागार प्रशासनको मिलेमतोमा कैदी बाहिर भेटिएपछि कारागारको सुरक्षामा प्रश्न उठेको छ ? ठूलै रकमको चलखेल गरी कारागारभित्रको कैदीबन्दीहरूलाई सुरक्षाकर्मी र चौकीदारको मिलेमतोमा मोजमस्तीको लागि बाहिर लैजाने गरेको तथ्य खुलेको हो । धादिङ कारागारमा लिामो समयदेखि टोक बहादुर तामाङ चौकीदार थिए । अहिले रुपेश चापागाँई चौकीदार छन् । गम्भीर बिरामी भएको खण्डमा र कुनै विशेष परिस्थितिको लागि मात्रै कैदीबन्दी बाहिर पठाउने गरेको धादिङ कारागार कार्यलयका निमित्त प्रमुख मदनकुमार श्रेष्ठले बताए । हामीले चिठीपत्र बनाएर सुरक्षाकर्मीहरूको जिम्मा लगाएर मात्रै बाहिर पठाउछौँ, श्रेष्ठले भनेउपचारका लागि र विशेष कामको लागि गएका कैदीबन्दीहरू होटलमा भेटिए भने नैतिक जिम्मेवारी त कारागारको हुन्छ तर हामीले सबै जिम्मेवारी सुरक्षाकर्मीलाई दिएका हुन्छौँ । उनीहरूको मिलेमतो हुन सक्छ । भिडियो"
ब्राउन सुगरसहित पक्राउ,दाङ : दाङमा ब्राउन सुगरसहित एकजनालाई प्रहरीले पक्राउ गरेको छ। ७ ग्राम ४० मिलिग्राम ब्राउन सुगरसहित लमही नगरपालिका ५ निवासी ३० वर्षीय चुर्णसिंह ठकुरीलाई प्रक्राउ गरेको दाङ प्रहरीले जनाएको छ। नेपालगन्जबाट ब्राउन सुगर ल्याएर आउँदै गरोको सूचनाका आधारमा खोजतलास गर्दा वडा प्रहरी कार्यालय लमहीको टोलीले अर्जुनखोला नजिकबाट ठकुरीलाई पक्राउ गरेको दाङ प्रहरी प्रबक्ता विनोद विक्रम शाहले जानकारी दिए।ठकुरीलाई अदालतबाट अनुसन्धानका लागि पाँच दिनको म्याद थप गरिएको छ।
एघार वर्षमा पनि बनेन अछाम दरबार,"अछाम : पुनर्निमार्ण सुरु भएको एघार वर्ष भइसक्दा पनि अछाम दरबार सकिएको छैन। काठ अभावको कारण देखाउँदै निर्माण कम्पनीले दरबार निमार्णको काम रोकेको हो। यो दरबारलाई अछामकै पहिचानका रुपमा लिइने गरिन्छ। ०५८ फागुन ४ मा तत्कालीन माओवादीको आक्रमणमा दरबार ध्वस्त भएको थियो। दरबार पुनर्निर्माणको काम ०६५ मा सुरु भएको हो। ७ वर्ष अवरुद्ध भएको काम ०७५ भदौमा पुन सुरु गरिएको थियो। दरबार निर्माणको ढिलाइले स्थानीयलाई समेत चिन्तित बनाएको छ। स्थानीय रत्ना ढुंगानाले भनिन्, ऐतिहासिक महत्त्व बोकेको अछाम दरबार बनाउने काममा निकै लापरबाही भएको छ। दरबारसँग पुर्खाको इतिहास जोडिएको छ। निर्माण व्यवसायीको लापरवाही र सरोकारवालाले चासो नदेखाउँदा निमार्णमा मनपरी भएको छ। दरबार नजिकै घर भएका दिनेश स्वाँर दरबार निमार्णलाई तीब्र गतिमा अगाडि बढाउन आन्दोलन नै जरूरी भएको जिकिर गर्छन्। उनले भने, यत्रो वर्ष हुँदा पनि जस्ताको तस्तै छ। ठेकेदार काम गरे जस्तो मात्र गर्छन्, सबैको आँखा अगाडि रहेको दरबारको त यस्तो हालत छ, दुर दराजराजका विकास निमार्णको अवस्था झन् कस्तो होला ? जिल्ला समन्वय समितिका प्रमुख नरबहादुर कुँवरले ठेकेदारलाई काम सम्पन्न गर्न पटक पटक दबाब दिए पनि काम नसकिएको बताउँछन्। उनले भने, ठेकेदारले काठ अभाव भन्दै आएको छ। गत भदौमा आवश्यक काठ जहाँबाट पनि ल्याउन सकिने निर्णय प्रशासनले गरेको छ। तर काम सुरु भएको छैन। शहरी विकास डिभिजन धनगढी प्रमुख सुरेश वाग्लेले अब यो कामले गति नलिए विकल्प खोजिने बताए। काठ कहाबाट कसरी ल्याउन सकिन्छ त्यसमा सहजिकरण गर्न हामी तयार छौं। त्यति गर्दा पनि पुनर्निर्माण सुरु भएन भने अर्को प्रक्रियामा जान्छौं, उनले भने। दरबार पुनर्निर्माणको ठेक्का २ करोड २५ लाखमा लगाइएको हो। ठेकेदार जयबहादुर साउदले दरबार पुनर्निर्माणको ५० प्रतिशत भन्दा बढी काम सकिएको दाबी गर्छन। ठेकेदार कम्पनीले हालसम्म ९० लाख रकम निकासा लगिसकेको छ। उनले भने, आवश्यक निर्माण सामाग्री सहज उपलब्ध गराउन नसक्दा काम रोकिएको हो। पुनर्निर्माणलाई गति दिन सामग्री खोजी रहेको छु। ०६७ मा निर्माण सम्पन्न गर्ने गरी सम्झौता भए काठ अभावकै कारण एघार वर्षसम्म पुनर्निर्माण नसकिएको ठेकेदार साउदले स्वीकार गरे। झन्डै डेढ सय वर्षअघि मंगलसेनका तत्कालीन राजा टीकाभुक शाहको पालामा निर्माण सुरु भइ उनका भाइका पालामा अर्थात १९३५ सालमा अछाम दरबार निर्माण सकिएको हो। सरकारले ०२९ सालमा अछामी राजाका सन्तान योगेन्द्रबहादुर शाहसँग ९० हजारमा यो दरबार किनेको इतिहासका जानकार सुरतबहादुर शाह बताउँछन्। योगेन्द्रबहादुरका भाइ तपेन्द्रबहादुर शाह सेनाका जर्नेल रहेकाले उनैले सरकारसँग दरबार बिक्रीको व्यवस्था मिलाएको बताइन्छ। तीन तले दरबारमा ३० कोठा थिए। दरबारको गारो मासबाट निमार्ण गरिएको थियो। दरबारमा पहिले जिल्ला प्रशासन कार्यालय, तत्कालीन जिल्ला पञ्चायत, मालपोत, जिल्ला अदालतलगायत कार्यालय सञ्चालन भए पनि आक्रमणका बेला जिल्ला प्रशासन कार्यालय मात्र थियो। माओवादीको आक्रमणमा प्रमुख जिल्ला अधिकारी मोहनसिंह खत्री समेत मारिएका थिए। घटनामा क्याप्टेनसहित ५३ सेना, ५९ प्रहरी, २ निजामती कर्मचारी र ८ सर्वसाधारण गरी १ सय २२ जनाको ज्यान गएको थियो।"

शीर्षक,विवरण
चाहना जीवन्त गणतन्त्रको,"आज एघारौं गणतन्त्र दिवस। विनारक्तपात शान्तिपूर्णरूपमा राजतन्त्रको बिदाइको दिन। नेपाली जनताले २०६५ जेठ १५ मा जनप्रतिनिधिका मतद्वारा राजतन्त्र अन्त्य गरी विश्व इतिहासमा नयाँ गौरव रेकर्ड राखेका थिए। सडकमा उर्लेका आमनागरिकले दम्भी, हठी, अपारदर्शी, स्वेच्छाचारी ढंगबाट अघि बढेको राजतन्त्रको अन्त्य गर्ने रेखा कोरेका थिए ०६२६३ को आन्दोलनबाट। त्यही आन्दोलनपछि जननिर्वाचित संविधानसभाको पहिलो बैठकले औपचारिक रूपमा राजतन्त्रको अन्त्य र नागरिकको सर्वाेच्चता र सम्प्रभुता कायम गरेको हो। त्यसर्थ पनि जेठ १५ नेपालीका निम्ति ऐतिहासिक दिन हो। गणतन्त्र स्थापनापछि सहज रूपमा संविधान निर्माण हुने, मुलुकको समृद्धि, राजनीतिक स्थायित्व र नागरिकको सम्मानको अपेक्षा आम रूपमा गरिएको थियो। दुर्भाग्य, सोचेअनुरूप सरल र सहज ढंगले राजनीति अघि बढेन। संविधान निर्माणका लागि दुईपटक संविधानसभाको निर्वाचन गर्नुपर्यो। संविधानमा अनेक वाधाव्यवधान आइपरे। अर्थात्, झन्डै एक दशक नेपाल संक्रमणकालबाट गुज्रियो। यस्तै निर्वाचित सरकार र जनप्रतिनिधि दुवैको मूलभूत क्रियाकलाप नागरिकलाई सुविधा उपलब्ध गराउनेभन्दा सुविधाभोगी बन्ने र आफ्ना वृत्त पोस्ने खेल छताछुल्ल भए। सबैतिर खिन्नता र निराशा बढायो। शासकीय वृत्तका पात्रहरूको सुविधाभोगी चरित्र र दम्भी स्वरसँगै नागरिकमा टिप्पणी बढ्दै छ, कतै एउटा राजा फालेर धेरै राजा जन्मिएका त होइनन् ? राजतन्त्र र गणतन्त्रपछिका निर्वाचित शासनकर्तालाई दाँज्ने परिस्थिति उत्पन्न निश्चय सकारात्मक परिदृश्य होइन। संघीय लोकतान्त्रिक गणतन्त्रको एक दशक पूर्ण भएको छ। हामीसँग जनप्रतिनिधिप्रदत्त संविधान छ। त्यही संविधानअनुरूप संघीय संरचना र निर्वाचित प्रतिनिधि क्रियाशील छन्। राजनीतिक परिवर्तनका दृष्टिले गणतान्त्रिक युगको थालनी भएको छ। झन्डै अढाई सय वर्ष सक्रिय रहको शाहवंशीय राजतन्त्र अन्त्य हुने चानचुने विषय होइन। राजनीतिक, सामाजिक र सांस्कृतिक अभ्यास गणतन्त्रमा परिमार्जन भएको छ। गणतन्त्रको अभ्यास सहज पक्कै होइन त्यसमाथि पनि हाम्रोजस्तो भूराजनीतिक जटिलता रहेको मुलुकमा। यो परिवर्तन आत्मसात गर्न नचाहने परम्परावादी शक्ति नभएका पनि होइनन्। यसलाई किनारा त्यतिबेला मात्र लगाउन सकिन्छ, जतिबेला जनताको विश्वास जित्न सकिन्छ। तर राजनीतिक नेतृत्वका कारण जनतालाई दुःख दिने, असहजतातिर धकेल्ने, करको अवमूल्यन गर्ने, नचाहिँदा कर थोपर्ने, जनताका आय र करको तुलना नगर्नेजस्ता क्रियाकलापले निराशा फैलिँदो छ। आमनागरिकमा असन्तुष्टि चुलिँदो छ। यो स्वाभाविक होइन। अर्कोतिर पछिल्लो समयमा राज्यको नीति र कानुन निर्माणमा जनसहभागिता कटौती गर्ने, हरेक पेसाव्यवसायलाई कानुनतः नियन्त्रण गर्ने र शासन सञ्चालनमा अपारदर्शी शैलीलाई हाबी बनाउने प्रवृत्ति बढाइँदै छ। यसले नागरिकका चाहना र आवाजप्रति जवाफदेही तथा उत्तरदायी हुने विश्वास टुट्छ। त्यसकारण दुईतिहाइको बलशाली सरकार दम्भ, घमण्ड र अहं होइन, बढीभन्दा पारदर्शी र जवाफदेही बन्ने सवालमा घोत्लिनु पर्छ। शासकीय खराब दृश्य र दलीय नेताहरूको स्वार्थी चरित्र प्रदर्शन भइरह्यो भने गणतन्त्रले जीवन्तता पाउन कठिनाइ पर्छ। वर्तमान चरणमा आइपुग्न २००७ सालयता नेपाली जनताले पटकपटक राजनीतिक संघर्ष गर्नुपर्यो। यो कुरालाई तीनै तहका जनप्रतिनिधि र सरकारले मनन गरेर गणतन्त्र र लोकतन्त्रको मर्म, भावना र उद्देश्यअनुरूप अघि बढ्दा मुलुकले गति लिनेछ। राजनीतिक नेतृत्व र सरकारले लोकतन्त्रको जगलाई औपचारिक विषयमा सीमित नराखी एक दशककै गम्भीर समीक्षा गर्नुपर्छ। गणतन्त्र र मुलुकसामु उपस्थित चुनौतीका कुशलतापूर्वक सामना गर्न नेतृत्व सक्षम र चनाखो बन्नुपर्छ। संविधान स्वीकार्यको व्यापकता र कार्यान्वयनको हिसाबले अझै पनि संवेदनशील अवस्था छ। असन्तुष्टिहरूको सम्बोधन गर्दै अघि बढ्न सके मात्र लोकतान्त्रिक गणतन्त्र सुदृढ हुनेछ। लोकतन्त्र जीवन्त बन्नेछ। गणतन्त्र दिवसका अवसरमा सबैमा हाम्रो शुभकामना !"
तीनकुनेकोटेश्वर जामको सास्ती (फोटो),काठमाडौं : बुधबार साँझ उपत्यकामा भरी वर्षा भएको छ। भारी वर्षापछि तीनकुनेकोटेश्वर सडकखण्डमा साँझ ४ः३० देखि राति ९:३० सम्म पनि सवारी आवतजावत अस्तव्यस्त बनेको छ। कोटेश्वरको सवारी चापले हरेक दिन साँझ तीनकुनेमा जाम हुने गरेको छ । बुधबार राति अन्नपूर्णकी फोटो पत्रकार उमा विष्टले कैद गरेका तस्बिर :
"३६ वर्षदेखि आगोले लखेटिरहेकाे परिवारकाे पीडा, बसाइँ सर्दा पनि मिलेन मुक्ति !","विराटनगर : मोरङको बेलबारी नगरपालिका९ श्रीपुरका ८१ वर्षीय कृष्णप्रसाद भट्टराई वडा कार्यालयको टोली राहत रकम दिन आएको थाहा पाएपछि बुधबार लौरो टेकेर टहरोबाट बाहिर निस्किए । धरखराउँदै निस्किएका उनले १ लाखको चेक हातमा थापेर राहत बाँड्न आएकालाई धन्यवाद दिए । आगलागीबाट पीडित बनेको ८ जनाको उनको परिवार वडाध्यक्ष नगेन्द्र खड्काको सक्रियतामा स्थानीय बासिन्दाले बनाइदिएको सानो टहरोमा एक महिना अघिदेखि बसिरहेको छ । गत बैशाख ९ गते लागेको आगोले उनको घरसहित सबै सम्पत्ति खरानी बनाइदियो । उनको परिवार आगलागीबाट पीडित बनेको यो पहिलो घटना भने हैन । २०४० सालदेखि नै उनको परिवारले घरमा हुने आगलागीको पीडा खेप्दैआएको छ । अहिलेसम्म भट्टराई परिवार तीन पटक आगलागी पीडित बनिसक्यो । मोरङको साविकको हरैंचा गाविसको बेलेपुर हालको सुन्दरहरैंचा नगरपालिका९ मा बस्दैआएको भट्टराई परिवार पहिलो पटक २०४० सालमा घरमा आगलागी भएर सबै सम्पत्ति नष्ट भएपछि विरक्तिएर बसाइँ सर्याे। बेलबारी९ मा बसाइँ सरेको भट्टराई परिवारले दोस्रो पटक २०४६ सालमा आगोकै कारण घरसहितको सम्पत्ति गुमायो । सबैको सहयोगमा त्यही ठाउँमा नयाँ घर बनाएर परिवारका सदस्यसहित बसेका कृष्णप्रसादले बुढेसकालमा पछिल्लो पटक गत बैशाख ९ गते तेस्रो पटक आगलागीको सामना गर्नु पर्याे । आगलागीबाट ५० लाख मुल्य बराबरको क्षति भएको प्रहरीको भनाइ छ । आगलागीमा १५ तोला सुन, अन्नपात, नगद, लत्ताकपडा, महत्वपूर्ण कागजपत्र, काठपातसहित घर पूर्ण रुपमा जलेको प्रहरीले जनाएको छ । ग्यास लिक भएर भएको आगलागीपछि ८ जनाको परिवारको दैनिकी निक्कै कष्टकर बनेको छ । छिमेकीले गरेको सहयोगको भरमा एक महिना अघिदेखि टहरोमा जीवन निर्वाह गरिरहेको छ । भट्टराईले भने, निक्कै पहिलेदेखि नै मलाई आगोले खेद्दै आएको हो । घरमा पहिलो पटक आगो लागेपछि बसाइँ सर्दा पो हुन्छ कि भनेर ठाउँ नै छाडेर हिँडियो । तर यही ठाउँमा बनाएको घरमा दुईपटक आगलागी भइसक्यो । तेस्रोपटक मेरो घर सम्पत्ति आगोले खरानी बनायो । तीनै पटकको आगोमा शरीरमा लगाएको कपडा बाहेक घरबाट केही पनि निकाल्न नसकिएको उनको दुखेसो छ । आगोले पिरोल्दै गर्दा साथीभाई र छरछिमेकीले भने पटकपटक साथ दिएका छन् । भगवानले साथ नदिएका बेला सधैँ अरुसँग सहयोग माग्न पनि गाह्रो हुँदो रहेछ । आगलागी पीडित भट्राई परिवारलाई मेयर ज्ञानेन्द्र सुवेदीको पहलमा बेलबारी नगरपालिकाले बुधबार १ लाख रुपैयाँ नगद सहयोग गरेको छ । वडाध्यक्ष नगेन्द्र खड्काले भट्टराईलाई बैंकको चेक हस्तान्तरण गरे । आगलागी भएकै दिन नगरपालिकाले ग्यास सिलिन्डर, चुल्हो, चामल, लत्ताकपडा लगायत सामग्री सहयोग गरेको थियो । वडाध्यक्ष खड्काले वडा कार्यालयबाट पनि भट्टराई परिवारलाई १० हजार रुपैयाँ सहयोग गरिएको जनाए । उनले भने, एउटै घटनाबाट एउटा परिवार पटकपटक पीडित बनिरहनु दुःखद् र अचम्मको विषय हो । जनप्रतिनिधिका हिसाबले हामीले गर्नुपर्ने सहयोगमा कुनै कमी हुन दिएका छैनौँ । उनले तेस्रो पटकसम्म आगोबाटै घर खरानी भएर प्रताडित बनेको भट्टराई परिवारका लागि नयाँ घर बनाइदिन पनि पहल भइरहेको जानकारी दिए । खड्काले मानवीय र पशुपंक्षीको क्षति बाहेक तीनै पटकको आगोले भट्टराई परिवारको सबै सम्पत्ति ध्वस्त बनाइदिएको बताए ।"
"धादिङमा पर्यटकीय बस दुर्घटना, १ को मृत्यु, १९ घाइते, ८ गम्भीर",धादिङ : पृथ्वीराजमार्गअन्तर्गत धादिङको थाक्रे गाउँपालिका १ खयरघारीमा पर्यटकीय बस दुर्घटना भएको छ।उक्त दुर्घटनामा एकजनाको मृत्यु भएको प्रहरीले जनाएको छ। सुनौलीबाट काठमाडौंतर्फ जाँदै गरेको बा १ प १३६३ नम्बरको पर्यटक बस र काठमाडौंट केरुङतर्फ जाँदै गरेको ना ५ ख ८०६८ नम्बरको कन्टेनर आपसमा ठोकिँदा दुर्घटना भएको हो। कन्टेनरसँग ठक्कर खाएर खोलामा खसेको बसका चालक लम्जुङ घर भएका २९ वर्षीय हरि न्यौपानेको मृत्यु भएको जिल्ला प्रहरी कार्यलय धादिङका सूचना अधिकारी डिएसपी प्रकाश विष्टले जानकारी दिए। दुर्घटनामा १९ जना यात्रुहरु घाइते भएका छन्। ८ जनाको अवस्था गम्भीर रहेकाले उनीहरुलाई उपचारका लागि काठमाडौं पठाइएको छ।अन्य यात्रुहरुको स्थानीय स्वास्थ्य संस्थामा उपचार भइरहेको छ। मृतक चालकको शव पोष्टमार्टमका लागि प्राथमिक स्वास्थ्य केन्द्र गजुरीमा राखिएको छ।
शेयर बजार आठ अंकले बढ्यो,"काठमाडौं : शेयर बजारमा कारोवार मापक नेप्से परिसूचक आज ८३९ अङ्कले बढेको छ। नेपाल स्टक एक्सचेञ्जका अनुसार नेप्से परिसूचक आठ अङ्कले बढेर एक हजार ३१३८८ बिन्दुमा पुगेको छ। ठूला कम्पनीको शेयर कारोवार मापन गर्ने सेन्सेटिभ परिसूचक २११ बिन्दुले बढेर २७९९२ अङ्कमा पुगेको छ। स्टकका अनुसार कूल १७३ कम्पनीको २६ लाख २७८ हजार ४२० कित्ता शेयर ९० करोड आठ लाख पाँच हजार ९६० मूल्यमा खरीद बिक्री भए। कारोवार भएका कूल १२ उपसमूह मध्ये आज दुई उपसमूहको शेयर ओरालो लागेको छ भने दश उपसमूहको शेयरमा वृद्धि भएको छ। व्यापार २७९ र जीवन बीमा ६०२४ बिन्दुले घटेको छ। यस्तै बैंकिङ ७०७, होटल ५०२, विकास बैंक ७५९, जलविद्युत् २७५९, वित्त ७९१, निर्जीवन बीमा १०८३, उत्पादन १००४६, अन्य २४२, लघुवित्त ७४५ र सामूहिक लगानी कोष ००४ बिन्दुले बढेका छन्। स्टकका अनुसार शिवम् सिमेन्टको रु २० करोड ४० लाख ६८ हजार ४७१ मूल्यमा कारोवार भई शीर्ष स्थानमा रह्यो । यस्तै प्रभु बैंकको रु आठ करोड ४३ लाख ३३ हजार २६८, माथिल्लो तामाकोशी जलविद्युत् कम्पनी आठ करोड १५ लाख ६७ हजार २७, नेपाल बैंक लिमिटेड रु तीन करोड ७४ लाख ६० हजार १९१ मूल्यमा कारोवार भई शीर्ष स्थानमा रहे । स्टकका अनुसार हिमालयन डिस्टिलरी ९९६, स्पर्श लघुवित्त वित्तीय संस्था ९९४, हिमालयन ऊर्जा विकास कम्पनी ९७७, महिला सहयात्रा माइक्रोफाइनान्स वित्तीय संस्था ७६३ र माउण्टेन हाइड्रोका शेयरधनीले ७१४ प्रतिशतले कमाए । त्यस्तै जोशी हाइड्रोपावर ९६१, युनाइटेड मोदी ४८०, ज्योति विकास बैंक ४२४, लाइफ इन्स्योरेन्स कम्पनी ४२० र वल्र्ड मर्चेन्ट बैंकिङ एण्ड फाइनान्सका शेयरधनीले ३३३ प्रतिशतले गुमाए। रासस"
सहकारीलाई उत्पादनमा लगाइने,"काठमाडौं : सहकारीलाई उत्पादनतर्फ केन्द्रीत गरिने भएको छ। आर्थिक वर्ष २०७६७७ को बजेट प्रस्तुत गर्दै अर्थमन्त्री डा युवराज खतिवडाले सहकारीलाई उत्पादनतर्फ लगाउन बजेट विनियोजन गरिएको बताए। निजी र सहकारी क्षेत्रलाई प्रोत्साहित गरी जडिबुटी उत्पादन गरिने बजेटमा उल्लेख छ। सहकारीमार्फत प्रदेश र स्थानीय तहमा कृषि बजार संचालन गर्न अनुदानको व्यवस्था गरिएको अर्थमन्त्री खतिवडाले बताए। साना किसान लघुवित्त वित्तीय संस्थाबाट किसानलाई कृषि परियोजना धितोमै ऋण दिने बजेटमा उल्लेख छ। अर्थतन्त्रमा सहकारीको हिस्सा बढाउन सहकारीलाई यान्त्रिकिरण, बजारीकरण र कर्जामा सहज पहुँच स्थापना गरिने खतिवडाले बताए । उनले सहकारीलाई उद्योग, पर्यटन, शिक्षा, आवावस क्षेत्रमा सहकारीको भूमिका बढाइने उनको भनाइ छ। देशभर ३४ हजार पाँच सय १२ सहकारी छन्।अर्थमन्त्री खतिवडाले कर्जा सूचना केन्द्र र कर्जा सुरक्षण कोषको व्यवस्था गरिएको बताए।भूमि व्यवस्था, सहकारी तथा गरिबी निवारण मन्त्रालयका लागि सात अर्ब ६९ करोडको बजेट विनियोजन गरिएको छ ।"
अब उपत्यकामा रात्रिकालीन सम्पदा यात्रा : पशुपतिलाई ३५ करोड,"काठमाडौं : सरकारले काठमाडौं उपत्यकाभित्रका मौलिक संस्कृति, परम्परा र संगीतको अवलोकन गर्न रात्रिकालीन काठमाडौं उपत्यका सम्पदा यात्रा सुरु गर्ने भएको छ। संघीय संसद्मा आर्थिक वर्ष २०७६७७ को बजेट प्रस्तुत गर्दै अर्थमन्त्री डा युवराज खतिवडाले नेपालमा पहिलोपटक रात्रिकालीन उपत्यका सम्पदा यात्रा सुरु गर्ने घोषणा गरेका हुन्। काठमाडौं उपत्यकाभित्रको मौलिक संस्कृति, परम्परा, संगीतको अवलोकन गर्न रात्रिकालीन काठमाडौं उपत्यका सम्पदा यात्रा सञ्चालन गरिने छ, अर्थमन्त्री खतिवडाले बुधबार भने, मुलुकको विशिष्ट संस्कृतिको संरक्षणमा ध्यान दिँदै विश्व सम्पदा सूचीमा रहेका सम्पदाहरूको संरक्षण र विकासमा समेत विशेष जोड दिइने छ। लोपोन्मुख भाषा, कला र संस्कृतिको संरक्षण पनि गरिने उनको भनाइ छ। उनले साहित्यकार, कलाकार तथा संगीतकारको वृत्ति विकासमा ध्यान दिइनेमा जोड दिएका छन्। उनका अनुसार, कीर्तिपुरस्थित जातीय संग्रहालयलाई नेपालको परम्परा, भाषा, संस्कृति, रीतिरिवाज र रहनसहन झल्काउने गरी राष्ट्रिय सांस्कृतिक संग्रहालय बनाइने छ। जसको विकास गर्न पूर्वाधार निर्माणका लागि रकम छुट्याएको उनले जानकारी दिए। बजेटमा पशुपति क्षेत्र विकासका लागि ३५ करोड रुपैयाँ विनियोजन गरिएको छ। तिलौराकोट, लुम्बिनी, देवदह र रामग्राम क्षेत्रलाई समेटी बृहत लुम्बिनी एकीकृत विकास गुरुयोजना तर्जुमा गर्नेछौं, अर्थमन्त्री खतिवडाले भने, लुम्बिनी क्षेत्रको गुरुयोजना बमोजिमको निर्माण कार्यलाई निरन्तरता दिन एक अर्ब रुपैयाँ विनियोजन गरेको छु। यसैगरी, आगामी आर्थिक वर्षमा देवघाट, जनकपुरधाम, पाथिभरा, रुरुक्षेत्र, विराटक्षेत्र, बराहक्षेत्र, खप्तडक्षेत्र, काँक्रेबिहार, हलेसी र गौरीशंकर लगायतका थुप्रै धार्मिक स्थलको विकासका लागि पनि गुरुयोजना तर्जुमा गरी कार्यान्वयन गरिने भएको छ। नेपाल एकीकरणका सिलसिलामा प्रयोग भएका ऐतिहासिक गढी, किल्ला र बाटोहरू संरक्षण गरी आकर्षक पर्यटकीय गन्तव्यको रूपमा विकास गरिने भएको छ। अर्थमन्त्री खतिवडाले महाभारत क्षेत्रका सम्भाव्य पर्यटकीय स्थानहरूलाई बिदा मनाउन मिल्ने स्थान बनाउने बताए। विदाका लागि उपयुक्त शीतल आवास को रूपमा विकास गरिने उनको भनाइ छ। उनका अनुसार नेपालमा भएका मुख्य धार्मिक स्थलको आकृति झल्किने गरी धार्मिक पर्यटकीय स्थल निर्माण गरिने छ। सरकारले आदिवासी, जनजाति, अल्पसंख्यक तथा दलित समुदायको परम्परागत सीप र कलाको संरक्षण र सम्वर्द्धन गर्न पनि बजेट विनियोजन गरेको छ।"
"मेडिकलबाट लागुऔषध बरामद, सञ्चालक समातिए","इटहरी : लागुऔषध नियन्त्रण ब्युरो विराटनगरको टोलीले इटहरी२ मा रहेको दुर्गा मेडिकल हलबाट ठूलो परिमाणमा लागुऔषध बरामद गरेको छ । साथै मेडिकल सञ्चालक समेत रहेका हेल्थ असिस्टेन्टलाई पक्राउ गरेको छ । प्रहरीले मेडिकलका सञ्चालक देवानगञ्ज७ का विकास थानदारलाई पनि पक्राउ गरेको हो । प्रहरी टोलीले तीन हजार पिस नाइट्रोभेट, १९६ एम्फुल फेनार्गन, १९९ एम्फुल लुप्रिबेसिस र १९३ एम्फुल डाइजोल्याम्प बरामद गरेको बताएको छ । बरामद भएका सबै सामान प्रतिबन्धित लागुऔषध भएको प्रहरीको भनाइ छ । पक्राउ परेका थानदारलाई नियन्त्रणमा लिइ आवश्यक अनुसन्धान सुरु गरिएको प्रहरीले जनाएको छ ।"
सांसदलाई ६ करोड,काठमाडौं : आगामी आर्थिक वर्षको बजेटले सांसदलाई दिँदै आएको निर्वाचन क्षेत्र कार्यक्रमको बजेटमा २ करोडले वृद्धि गरेको छ। ४ करोड रूपैयाँबाट ६ करोड रूपैयाँ पुर्याएको छ। संसद्मा बजेट प्रस्तुत गर्दै अर्थमन्त्री डायुवराज खतिवडाले यस कार्यक्रमको लागि ९ अर्ब ९० करोड रूपैयाँ विनियोजन गरेको बताएका छन्।
"दुई शिक्षकमाथि बलात्कार आरोप : एकजना पक्राउ, अर्का शिक्षक फरार","शिखर चिमौरिया काभ्रे : बलात्कारको आरोपमा एक शिक्षक पक्राउ परेका छन् । सोही घटनाका अर्का अभियुक्त शिक्षक फरार छन् । महाभारत गाउँपालिका२ मा अवस्थित कालिदेवी प्राथमिक विद्यालयका शिक्षकद्वय रामेश्वर राम र रामजी दासले आफ्नै विद्यार्थीलाई बलात्कारको प्रयास गरेको उजुरी परेपछि जिल्ला प्रहरी कार्यालय काभ्रेले रामेश्वर रामलाई पक्राउ गरेको हो । अर्का शिक्षक रामजी दास फरार भएका हुन् । जेठ ९ गते माहाभारत गाउँपालिका८ घर्तिछापमा भएको अध्यक्ष रनिङ सिल्ड प्रतियोगितामा भाग लिन आएका विद्यार्थीहरुमाथि शिक्षकहरूले अनैतिक तथा अभद्र व्यवहार गरेको भन्दै पीडित विद्यार्थीहरूले जिल्ला प्रहरी कार्यालय काभ्रेमा उजुरी दिएका थिए । जिल्ला प्रहरी कार्यालय काभ्रेका प्रहरी निरीक्षक दीपक रायका अनुसार कार्यक्रम सम्पन्न गरी घर फर्कने क्रममा बास बसेकै ठाउँमा ती शिक्षकले ४ जना छात्रामध्ये एक छात्रालाई बलात्कारको प्रयास गरेको भन्दै उजुरी आइतबार पीडित विद्यार्थीसहित अविभावकले जाहेरी दिएका थिए । पक्राउ परेका शिक्षक रामेश्वर रामलाई बाल यौन दुरुपयोग आरोपमा ७ दिनको म्याद थप गरी थप अनुसन्धान भइरहेको रायले बताए । फरार शिक्षक रामजी दासको खोजी भइरहेको पनि उनले बताए । विदार्थीहरूलाई यौन दुव्र्यवहार गरेको भन्दै विद्यालय व्यवस्थापन समितिको बैठक बसी शिक्षकद्वय रामेश्वर राम र रामजी दासलाई बर्खास्त गरेको प्रधानाध्यापक सुनील सारुले बताएका छन् । पक्राउ परेका शिक्षक रामेश्वर राम चक्रघट गाउँपालिका७, सर्लाहीका हुन् ।"
"राजधानीमा घरेलु कामदारको शंकास्पद मृत्यु, परिवारले बुझेन शव","अस्मिता खड्का काठमाडौं : घरेलु कामदारका रुपमा राजधानीको एक घरमा काम गर्ने युवती शंकास्पद अवस्थामा मृत फेला परेकी छन्। उनको शव झुन्डिएको अवस्थामा फेला परेको हो। युवतीको परिवारले उनको आत्महत्या नभइ हत्या भएको दाबी गर्दै शव बुझ्न अस्वीकार गरेका छ। घटनाको निष्पक्ष छानबिन गदिदिन माग गर्दै मृतकका बाबुआमाले प्रहरी गुहारेका छन्। उनीहरूले बलात्कारपछि हत्या भएको दाबीसहित घरबेटीमाथि कारबाहीको माग गरेका छन्। के हो घटना ? दोलखा भिमेश्वर नगरपालिका १ कि २० वर्षीया सुनिता थामी काठमाडौंको धापासीस्थित आफू काम गरिरहेको घरमा शनिबार बिहान मृत अवस्थामा भेटिएकी थिइन्। होटल व्यवसायी सुमित मैनालीको घरमा घरेलु कामदारको रुपमा चार वर्षदेखि काम गर्दै आएकी उनी घरको छतमा राखिएको पानी ट्यांकीमुनी झुन्डिएको अवस्थामा फेला परेकी हुन्। शनिबार बिहान मैनालीकी ८८ वर्षीया आमा र उनका छोराछोरीमात्र घरमा थिए। मैनालीका छोराछोरीले मृत अवस्थामा सुनितालाई फेला पारेका थिए। हजुरआमाको सहयोगमा उनीहरूले छिमेकीलाई खबर गरेका र छिमेकीले प्रहरी बोलाएका थिए। युवतीको मृत शरीर भेटिएको दिन सुमित र उनकी श्रीमती भने घरमा थिएनन्। छिमेकीले खबर गरेपछि प्रहरी घटनास्थल पुगेर अनुसन्धान थालेको थियो। युवतीको शव सोही दिन पोस्टमार्टमका लागि त्रिवि शिक्षण अस्पताल लगिएको थियो। तर, घटना शंकास्पद भन्दै परिवारले शव बुझ्न अस्वीकार गरेका छन्। युवतीका बाबुआमाले घटनाको निष्पक्ष छानबिन गदिदिन भन्दै मंगलबार महानगरीय प्रहरी वृत्त महाराजगञ्जमा निवेदन दिएका छन्। महानगरीय प्रहरी वृत्त महाराजगञ्जका प्रहरी नायब उपरीक्षक फणिन्द्र प्रसाईँका अनुसार घटनाको अनुसन्धान जारी छ। परिवारले छानबिन गरिदिन माग गरेर निवेदन दिनुभएको छ। पोस्टमार्टम रिपोर्ट आएपछि अनुसन्धान थाल्छौँ, उनले भने। सुनिताका बुबा पुष्करबहादुर थामी र आमा बुद्धमाया थामीले छोरीको मृत्यु शंकास्पद रहेकाले दोषीलाई कारबाहीको माग गरे। घटना थाहा पाएलगत्तै श्रीमानसहित दोलखाबाट काठमाडौं आएकी सुनिताकी आमा बुद्धमायाले छोरीको मुखभरी निलडाम रहेको, नाक र शरीरको तल्लो भागमा रगत देखेको बताइन्। सूचना पाएलगत्तै घटनास्थल पुगेका प्रहरी नायब उपरीक्षक प्रसाईँले शव उठाउँदा रगत देखेको पुष्टि गरे। 'रगत देखिएको हो तर कुनै भेजिनल इन्जुरी (योनीमा चोट) नभएको चिकित्सकको रिपोर्ट छ', उनले भने, 'परिवारले शंका गर्नु स्वभाविक हो तर पोस्टमार्टम रिपोर्ट आएपछिमात्र केही भन्न सकिन्छ।' आफूले पटकपटक छोरीलाई घर पठाइदिन आग्रह गर्दापनि घरबेटीले नमानेको आमा बुद्धमायाको गुनासो छ। गरिबीका कारण चिनेको छिमेकीको भरमा छोरीलाई काम गर्न काठमाडौं पठाएँ। यस्तो देख्नु पर्यो, बरु केही बिगार गरेकी भए घरबाट निकालिदिएको भए हुन्थ्यो, मंगलबार महाराजगञ्ज प्रहरीमा भेटिएकी उनले भनिन्। अभियुक्त भन्छन् छोरीजस्तै मानेको थिएँ काठमाडौंको धापासी निवासी होटल व्यवसायी समेत रहेका सुमित मैनाली सुनितालाई आफूले छोरीसरह व्यवहार गरेको बताउँछन्। हामीले सुनितालाई आफ्नै छोरीसरह माया गरेर राखेका थियौँ, उनले भने, घटनाले हामी पनि दु:खी छौँ। सुमितका अनुसार सुनिता महिनावारी भएकी थिइन्। व्यवहार सामान्य व्यक्तिभन्दा फरक थियो। कान नसुन्ने, एक्लै बर्बराउने र डिप्रेस्ड थिई, उनले भने, यही कारण आत्महत्या गरेको हुन सक्छ। सुनितालाई काम लगाइदिन आफूले काठमाडौं ल्याएको दोलखा भिमेश्वर नगरपालीका २ कि कमला शिवाकोटी बताउँछिन्। उनले सुमितको घरमा काम लगाइदिएकी थिइन्। यसअघि पनि आफूले सुनिता जस्तै दोलखाका दुई बालिकालाई घरमा काम लगाइदिन काठमाडौँ ल्याएको उनले बताइन्। कमला दोलखामै किराना पसल चलाउँछिन्।"
महिला र पुरुषको बेवारिसे शव एकै ठाउँमा भेटियो,भैरहवा : रुपन्देहीको भैरहवा क्षेत्रमा दुईजनाको बेवारिसे शव फेला परेको छ । जिल्लाको मायादेवी गाउँपालिकाको वडा नम्बर ७ र ८ को सीमास्थित घाघरा खोलमा एक महिला र एक पुरुषको बेवारिसे अवस्थामा शव फेला परेको जिल्ला प्रहरी कार्यालय रुपन्देहीले जनाएको छ । प्रहरीका अनुसार मृतक दुवैजना करिब ३५ वर्ष उमेर समूहका छन् । शव पोस्टमार्टका लागि भैरहवा भीम अस्पतालका लागि पठाइएको र घटनाको अनुसन्धान भइरहेको प्रहरीले जनाएको छ ।
सबै नेपालीको बैंक खाता,काठमाडौं : सरकारले सबै नेपालीको बैंक खाता खोल्न प्रोत्साहन गर्ने भएको छ।बैंकमार्फत कारोबार गर्न प्रोत्साहन गर्नेगरी सबै नेपालीको बैंक खाता खोल्न प्राथमिकता दिइने बजेटमा उल्लेख छ। अर्थमन्त्री डा युवराज खतिवडाले बैंक तथा बित्तीय संस्था गाभ्न प्रोत्साहन गरिने बताए। उनले सबै स्थानीय तहमा बैंक शाखा पुर्याइने बताए। चालू आर्थिक वर्षमै नपुगेका स्थानीय तहमा बैंक सेवा पुर्याउने र शाखा विस्तारलाई थप प्रोत्साहन गरिने बजेटमा उल्लेख छ।सहुलियत कर्जा प्रभावकारी बनाइनेछ। त्यसका लागि पाँच प्रतिशत ब्याज अनुदान दिइनेछ।
काठमाडौंका लागि उडेका पाँच जहाज भैरहवामा आपतकालिन अवतरण भए,"भैरहवा : देशभरका विभिन्न स्थानबाट काठमाडौंका लागि उडान भरेका भरेका जहाजहरु भैरहवास्थित गौतम बुद्ध विमानस्थलमा अवतरण भएका छन् । काठमाडौंको मौसम खराबीका कारण ती जहाज भैरहवामा आपतकालिन अवतरण गरिएका हुन् । काठमाडाैंमा बुधबार दिउसाे अचानक भारी वर्षा भएकाे छ । काठमाडौंका लागि भैरहवा विमानस्थलबाट उडान भरेका दुई वटा, भद्रपुर विमानस्थलबाट उडेका दुई, र जनकपुरबाट एउटा गर पाँचवटा जहाज भैरहवा विमानस्थलमा अवतरण भएको प्रहरीले जनाएको छ । भैरहवा विमानस्थलका प्रमुखले भने विमानको आपतकालिन अवतरणबारे सूचना दिन मानेनन् । विमानको आपतकालिन अवतरणपछि यात्रुहरु विमानस्थल क्षेत्रमा यत्रतत्र छरिएर बसेका छन् । विमानस्थलले यात्रु व्यवस्थापन गर्न नसकेको यात्रुहरुको गुनासो छ ।"
गाउँपालिकालाई डेढ करोडको जग्गा दान,"टीकापुर : कैलालीको टीकापुर नगरपालिका१ का व्यवसायी कर्णप्रताप राणाले जानकी गाउँपालिकालाई झन्डैं डेढ करोड मूल्यको जग्गा दान गरेका छन्। गाउँपालिकाको कार्यालय भवन निर्माणका लागि ७४ वर्षीय राणाले जग्गा दान गरेका हुन्। जानकी गाउँपालिका१ को दुर्गौलीमा २०६० सालदेखि दीप इँट्टा टायल उद्योग सञ्चालन गर्दै आएका राणाले १ विघा १२ कठ्ठा १० धूर जग्गा गाउँपालिकालाई दान गरेको बताए। 'साँघुरो भाडाको भवनमा गाउँपालिकाको कार्यालय सञ्चालन भएको देखेपछि जग्गा दान गरेको हुँ,' राणाले भने, 'उमेरले उद्योग सञ्चालन गर्न नसकिने भो, भएको जग्गा गाउँपालिकालाई दान गर्दा राम्रै होला भनेर गरेको हुँ।' उनले जानकी गाउँपालिका१ दुर्गौलीमा रहेको १ विगाह १२ कठ्ठा १० धुर जमिन जेठ १२ गते गाउँपालिकाको नाममा नामसारी गरिदिएका हुन्। राणाले २०६० सालमा दीप इँट्टा उद्योग सञ्चालनका लागि साढे १५ विगाह जग्गा किनेका थिए।गाउँपालिकाले राणालाई कार्यपालिका बैठकमा सम्मानसहित धन्यवाद व्यक्त गरेको छ। गाउँपालिकाको भवन बनाउन जग्गा खोजिरहेका बेला जग्गा दान गर्ने राणाको सम्मानमा भव्य समारोह गर्ने गाउँपालिका अध्यक्ष प्रदिपकुमार चौधरीले बताए।'सार्वजनिक बाटोको लागि समेत एक धूर जग्गा छोड्न कोही तयार नहुने अवस्थामा उद्योगी राणाजीले जग्गा दान गर्नुभएको छ, 'अध्यक्ष चौधरीले भने, 'उहाँजस्ता दानवीरको सम्मानका लागि हामी भव्य समारोह गर्दैछौं।' गाउँपालिकाले कार्यालय भवन निर्माणका लागि विस्तृत गुरुयोजनाको काम थालेको छ।अध्य क्षचौधरीले एक महिनाभित्रै भवन निर्माणका लागि टेण्डर गर्ने बताए।"
पूर्वमा पेट्रोलियम पदार्थ सहज बन्दै,"बिर्तामोड : भारतको पश्चिम बङ्गालस्थित पानीट्यांकीमा रोकिएका तेलवाहक नेपाली ट्याङ्कर नेपाल भित्रिएका छन्। मंगलबार रातिदेखि पूर्वी नाका काँकडभिट्टाहुँदै ट्याङ्कर नेपाल भित्रिएका हुन्। भारतको भन्सारमा अनलाइन इन्ट्री सिस्टममा ढिलाई हुँदा पश्चिम बंगालको पानीट्याङ्की भन्सारमा गत शुक्रबारदेखि पेट्रोलियम पदार्थ बोकेका ७२ वटा ट्याङ्कर रोकिएका थिए। मेची भन्सार कार्यालयका प्रमुख टेकबहादुर अर्यालका अनुसार बुधबार बिहानसम्ममा सबै ट्याङ्कर नेपाल भित्रिएका छन्। शुक्रबारदेखि नै ट्याङ्कर भारतमा रोकिँदा पूर्वी नेपालमा तेलको अभाव सुरु भएको थियो। तेल पर्याप्त नहुँदा झापासहित इलाम, पाँचथर र ताप्लेजुङका ६० पेट्रोल तथा डिजलपम्पमध्ये केही बन्द भएपछि पेट्रोलियम पदार्थको अभाव देखिन सुरु भएको थियो। ट्याङ्कर नेपाल भित्रिएसँगै मंगलबार रातिनै तराईका जिल्लामा रहेका पम्पसम्म ट्याङ्कर पुर्याउने व्यवस्था मिलाइएकाले बुधबार बिहानदेखि पेट्रोलियम पदार्थ वितरणमा सहजता सुरु भएको नेपाल आयल निगम चारआली कार्यालयका सूचना अधिकृत लोकमणि पौडेलले बताए। उनका अनुसार बुधबार बेलुकासम्ममा पहाडी जिल्लामा समेत ट्याङ्कर पुग्ने भएकाले तेल वितरणमा समस्या देखिने छैन। प्रदेश १ का साविक मेची अञ्चलका चार जिल्लामा मात्र दैनिक एक लाख लिटर पेट्रोल र तीन लाख लिटर डिजेल खपत हुने गरेको नेपाल आयल निगम चारआलीले जनाएको छ। भारतले गत शुक्रबारदेखि नेपाल निर्यात गरिने वस्तुको अनलाइन माध्यमद्वारा तथ्याङ्क राख्न सुरु गरे पनि प्राविधिक सिस्टममा समस्या आएको भन्दै नेपाली ट्याङ्करलाई रोकेको थियो। भारतले अनलाइन सिस्टम लागू गर्दा पेट्रोलियम आयातमा समस्या"
चार वर्षपछि खुल्यो तातोपानी नाका,"तातोपानी : भूकम्पपछि पूर्णरुपमा बन्द रहेको नेपाल चीन जोड्ने तातोपानी नाका बुधबारबाट पुनः सञ्चालनमा आएको छ। भूकम्पले ध्वस्त बनाएका संरचनाको पुर्ननिर्माणसँगै नेपाल चीन जोड्ने पहिलो नाका बुधबारबाट पुनः सञ्चालनमा ल्याइएको हो । नेपालका उद्योग वाणिज्यमन्त्री मातृका यादव तथा चीन सरकारका वाणिज्य उपमन्त्री झाङ जिवेनको उपस्थिमा औपचारिक रुपमा नाका सञ्चालनमा आएको घोषणा गरिएको हो। नाका सञ्चालनको औपचारिक उद्घाटन गर्न हालै पुर्ननिर्माण गरिएको मितेरी पुलमा आयोजित कार्यक्रममा दुई मुलुकका वाणिज्य मन्त्रीसहित तिब्बत प्रदेशका अध्यक्ष झि हाला, जिल्लाका सांसदद्वय अग्नीप्रसाद सापकोटा र शेरबहादुर तामाङ, प्रदेश सरकारका उद्योगमन्त्री अरुण नेपाल, सामाजिक विकाकमन्त्री युवराज दुलाल, नेपालका लागि चिनिया राजदुत हाउयाङ छी लगायतले रिवन काटेर नाकाको उद्घाटन गरेका थिए। बुधबार खासाबाट अन लोड गरिएका चारवटा कन्टेनर नेपाल प्रवेश गरेका छन्। मितेरी पुलबाट कन्टेनर नेपालतर्फ प्रवेश गर्दा आतसबाजी गरेर स्वागत गरिएको थियो। नेपालबाट दुई कन्टेनर ह्यान्डी क्राफ्टका सामान निर्यात भएका छन्। तत्कालका लागि सामान आयात निर्यातका लागि मात्र नाका सञ्चालनमा ल्याइएकाले अन्य सर्वसाधारण आवतजावतका लागि केही समय पर्खनुपर्ने बताइएको छ। नाका सञ्चालनका क्रममा सीमामा आयोजित कार्यक्रममा मन्त्री यादवले नेपाल चीन सम्बन्ध व्यापारमा मात्र सीमित नभएर कुट्नीतिक, आर्थिक, सांस्कृतिक र सामाजिक रुपमा समेत स्थापित भएकाले यो नाका सञ्चालनले सम्बन्धमा थप आयाम विस्तार भएको धारणा राखे। उनले नेपाल एक चीन नीतिमा प्रतिबद्ध रहेको उल्लेख गर्दै नेपालका भूमीमा कुनै प्रकारका चीन बिरोधी गतिविधि हुन नदिने बताए। नाका बन्द भएसँगै नेपाली र सीमा क्षेत्रका बासिन्दाको हराएको खुसी नाका सञ्चालनसँगै फर्किएको उनले बताए। 'नाका सञ्चालनले दुई देशबीचका जनताको सम्बन्ध अझ मजबुत हुनेछ, 'मन्त्री यादवले भने, 'यो नाका ऐतिहासिक र सांस्कृतिक महत्व बोकेकाले नाका सञ्चालनले दुई देशका नागरिकको सम्बन्धमा समेत महत्व राख्नेछ।' चीन सरकारका वाणिज्य उपमन्त्री झाङ जिवेनले नाका सञ्चालनले दुई देशबीचको सम्बन्धलाई अझ सुदृढ बनाउने विश्वास व्यक्त गरे। उनले भूकम्पपछि चीन सरकारले नेपाललाई गरेको सहयोग स्मरण गर्दै आगामी दिनमा पनि नेपालको विकासका लागि चिनिया सरकारको सहयोग निरन्तर रहने प्रतिवद्धता जनाए। तातोपानी भन्सार प्रमुख कृष्ण बस्नेतका अनुसार पूरानो भन्सार कार्यालयको लिपिङमा कन्टेनर शिल गरी छ किलोमिटर तल लार्चामा नवनिर्मित सुख्खा बन्दरगाहमा सामान जाँच गरी पठाउने व्यवस्था मिलाइएको छ। चीन सरकारको सहयोगमा २० करोड रुपैयाँ (आठ दशमलव ६२ करोड युआन) को लागतमा सुविधासम्पन्न सुख्खा बन्दरगाहको निर्माण पनि हालै सम्पन्न भएको हो। भूकम्पपछि बन्दरगाहसँगै छ किलोमिटर सडक र मितेरी पुलको चिन सरकारले पुर्ननिर्माण गरेको थियो। बाह्रबिसेदेखि लार्चा सम्मको सडक सडक डिभिजन कार्यालय दोलखाले मर्मत गरेको हो। तातोपानी नाका सञ्चालनले व्यवसायीमा मात्र नभएर स्थानीयमा समेत खुसीयाली छाएको सिन्धुपाल्चोक उद्योग बाणिज्य संघका अध्यक्ष बेदबहादुर श्रेष्ठले बताए। नाका नियमित सञ्चालन हुनासाथ व्यवसाय सुरु गर्न व्यवसायी आतुर रहेको उनले बताए।'लामो समयको प्रतिक्षापछि नाका सञ्चालन भएको छ हामी व्यापार सुरु गर्छौं,'अध्यक्ष श्रेष्ठले भने।"
भलिबलको पोलले लागेर ७ वर्षीय बालकको मृत्यु,बागलुङ : जिल्लाको वडिगाड गाउँपालिका १ दगामा भलिबलको पोलले च्यापिएर एक बालकको ज्यान गएको छ। स्थानीय जंगबहादुर पुनका ७ वर्षीय छोरा निर्मल पुनको सोमबार साँझ स्थानीय युवाले बलको नेट तानिरहेको समयमा पोल ढल्दा टाउकोमा गम्भीर चोट लागेको थियो। उनको उपचारको क्रममा ज्यान गएको स्थानीयले बताएका छन्। पुन दगातुन्डाँडा प्राविको कक्षा २ का छात्र हुन्। घटनाबारे भलिबल खेलिरहेका युवालाई नियन्त्रणमा लिएर अनुसन्धान गरिरहेको प्रहरी चौकी खर्बाङले जनाएको छ।
धमाधम पुल बनाउँदै रामग्राम नगरपालिका,"परासी : पश्चिम नवलपरासीको रामग्राम नगरपालिकाले नगर क्षेत्रमा पर्ने विभिन्न खोलामा पक्की पुल निर्माण गर्न थालेको छ। यस आर्थिक वर्षमा मात्र चारवटा पुल निर्माण सम्पन्न गर्ने गरी काम अघि बढाइएको नगरप्रमुख नरेन्द्रकुमार गुप्ताले बताए। चारवटा पुलको लागत १० करोड बढी छ। निर्माण गर्न लागिएको पुल रावन खण्डा र भलुही खोलामा छन्। नगरप्रमुख गुप्ताले बुधबार नगरपालिकाको ४ र १० मा पर्ने लक्ष्मीपुरमा पुलको शिलन्यास गरेर निर्माण कार्य अघि बढाएका हुन्। पुलको लागत एक करोड ७३ लाख रहेको नगरपालिकाका इन्जिनियर सतिश जयसवालले बताए। त्यसैगरी सुनवल नगरपालिका र रामग्राम नगरपालिका जोड्ने पुल निर्माणको प्रक्रिया अघि बढेको छ। छोटो दूरीमा राजमार्गमा पुग्न सकिने गरी रामग्राम नगरपालिकाको काशिपुरमा पुल निर्माण हुन लागेको पुलको लागत २ करोड बढी छ। त्यस्तै, परासी र पोखरापाली जोड्ने पुलको पनि प्रक्रिया अघि बढेको नगरप्रमुख गुप्ताले बताए। पुलको लागत २ करोडको हाराहारीमा छ। उक्त तीनवटै पुल रावनखण्डा नदीमा निर्माण हुन लागेका हुन्। त्यस्तै, सरावल गाउँपालिका र रामग्राम नगरपालिका जोड्नका लागि नगरपालिकाको पाडाटीकडमा पुल निर्माण गर्न लागिएको छ।भलुही खोलामा निर्माण हुन लागेको पुलको लागत ५ करोड बढी छ। सबै पुलसम्बन्धित स्थानीय तहको लगानी र स्थानीय पूर्वाधार विकास कार्यक्रमको आर्थिक सहयोगमा निर्माण हुन लागेका हुन्।"
१५ दिनका लागि मुग्लिङ सडकखण्ड अवरुद्ध हुने,दमौली : निर्माण सम्पन्न भएको आर्क पुलका लागि बाटो तयार पार्न मुग्लिङ सडक खण्ड केही दिनका लागि अवरुद्ध हुने भएको छ। सडक विभागअन्र्तगतको मध्य सेक्टर नम्बर २ पुल योजनाले एक सूचना जारी गर्दै नयाँ पुलको दुवैतर्फ सडक कटिङ गरी तयार पार्नुपर्ने भएकाले जेठ १६ गते बिहीबारदेखि जेठ ३० गतेसम्म पुल अवरुद्ध हुने भएको हो।प्रत्येक दिन बिहान ११ बजेदेखि दिउँसो ३ बजे र राति ९ बजेदेखि २ बजेसम्म पुल बन्द हुने भएको छ। यसअघि वैशाखमै निर्माण सम्पन्न भएपनि पुल सञ्चालनमा आउन नसकेको समाचार अन्नपूर्ण अनलाइनमा प्रकाशन भएको थियो पुल तयार पार्ने ठेक्का पाएको इलाइट एड्भेन्चर लोहनी जेभीले तयार पारेको सडकको डिजाइनमा विभागबाट स्वीकृति नआइ सकेका कारण पुलका लागि सडक तयार हुन सकेको थिएन। तर मंगलबार मात्र विभागबाट ठेकेदारलाई सडक तयार पार्नका लागि अनुमति प्राप्त भएको थियो। सोही अनुसार ठेकेदार कम्पनीले तनहुँ र चितवन प्रशासन तथा स्थानीय सडक डिभिजनलाई पत्राचार गर्दै सडक विस्तार गरिने जानकारी गराएको छ । बिहीबार अघिसम्म डिजाइनको अन्तिमरुप प्राप्त भएपछि काम थाल्ने कम्पनीको तयारी छ। कम्पनीका सिनियर साइट इञ्चार्ज मोतिलाल शर्माले सकेसम्म यातायात कम प्रभावित हुने गरी काम गर्ने बताए। उनले तोकिएको समयभन्दा अगाडि नै सडक तयार पार्ने लक्ष्यका साथ काम थालिने बताए। सडक तयार भएमा जीर्ण मुग्लिङ पुल विस्थापित हुनेछ। सो पुलको ठाउँ पुलभन्दा वर तयार भएको आर्क पुलले लिनेछ। देशमै आर्क प्रविधिको यो लामो पुल हो। चिनियाँ प्रविधिको बढी भार बहन गर्न सक्ने पुलको निर्माण र डिजाइनिङ स्वदेशी प्राविधिकले नै गरेका हुन्। किन सञ्चालनमा आएन मुग्लिङको 'आर्क' पुल ?
विषादीयुक्त आँप बजारमा छ्यापछ्याप्ती,"वीरगन्ज : वीरगन्जको बजारमा विषादी प्रयोग गरेर पकाइएका भारतीय आँप बिक्री वितरण भइरहेको छ। नेपालमा लगाइएको आँप जेठको तेस्रो सातापछि मात्रै पाक्ने भएपनि वीरगन्जको बजारमा अहिले कर्वाइट नामक विषादी हालेर पकाइएका भारतीय आँप छ्यापछ्याप्ती बिक्री वितरण भइरहेको पाइएको छ। वीरगन्जका साथै पोखरीया, बाराको लकैया, जितपुर, सीमराका बजारमा समेत कर्वाइट हालेर पकाइएका भारतीय आँप बिक्री वितरण भइरहेको छ। वीरगन्ज तरकारी तथा फलफूल व्यवसायी संघका पूर्व अध्यक्ष विदर गुप्ताले भारतबाट आएका दशहरी, सबुजालगायतका जातका आँप बजारमा बिक्री भइरहेको बताए। उनका अनुसार,अहिले वीरगन्ज र यस आसपासाका बजारमा बिक्री भइरहेका आँप,भारतको गोवा, मद्रास, केरला, आन्ध्र प्रदेशबाट आयात गरिएका हुन्। भारतका ती स्थानमा तापक्रम बढी हुने भएका कारण त्यहा आँप छिट्टै पाक्ने गरेको भएपनि अहिले नेपाली बजारमा बिक्री भइरहेका भारतीय आँपमा भने विषादी राखेर पकाउने गरिएको गुप्ताले बताए। जिल्ला कृष ज्ञान केन्द्र पर्साको बागवानी शाखाका प्राविधिक श्याम किशोर कुर्मीका अनुसार नेपालमा आँप भर्खर बतिला बढ्ने क्रममा रहेको भएपनि भारतबाट चैतदेखि नै आँप ल्याएर बिक्री हुने गरेको छ। कुर्मीले भने, 'नेपालमा उत्पादित आँप जेठ तेस्रो साताबाट मात्र खानयोग्य हुन्छ।' अहिले बजारमा पाइने आँप, छिटो पकाउन कर्वाइट विषादी प्रयोग गरिएकाले ती आप नखाँदा नै उपयुक्त हुने सुझाव उनको छ। वीरगन्जको बजारमा अहिले भारतबाट आयातित दशहरी आँप प्रतिकिलो १ सय २० देखि १ सय ५० रुपैयाँमा बिक्री भइरहेको छ। विषादी राखेर पकाइएका आँप खाँदा टाउको दुख्ने, रिंगटा लाग्ने, मानसिक तथा नशासम्बन्धी समस्या देखापर्ने, स्मरणशक्ति कमजोर हुने, स्वास प्रश्वासमा समस्या हुने र झाडापखलालगायतका रोग देखा पर्ने नारायणी अस्पतालका चिकित्सक डाक्टर उदयनारायण सिंहले बताए। प्रचलित खाद्य ऐन २०२३ ले कृत्रिम रसायन कार्वाइट प्रयोग गरी आँप पकाउन प्रतिबन्धित गरेको छ।खाद्य ऐन अनुसार प्रतिबन्धित यस्ता रसायन प्रयोग गरी आँप बिक्री वितरण गर्ने व्यवसायीलाई १० हजारदेखि २५ हजार रुपैयाँसम्म जरिवाना वा तीन वर्ष कैद वा दुवै सजाय हुने व्यवस्था छ। तर भारतबाट व्यापारीले भन्सार तिरेर रसायनयुक्त आँप आयात गरिरहँदा पनि स्थानीय प्रशासन भने मौन छ।गत चैत १ गते देखि जेठ १२ गते सम्म भारतबाट वीरगन्ज नाकाहुँदै ४ हजार ६ सय ८६ केजी आँप नेपाल भित्रिएको वीरगन्ज भन्सार कार्यालयले जनाएको छ।यस बाहेक भन्सार राजश्व छलेर पनि वीरगन्ज नाकाहुँदै ठूलो परिमाणमा आँप नेपाल भित्रिने गरेको छ।"
डढेलो निभाउन गएकी महिलाको जलेर मृत्यु,"डोटी : डोटीको जोरायलगाउँपालिका क्षेत्रमा पर्ने वनमा लागेको आगो निभाउने क्रममा आगोले जलेर एक महिलाको मृत्यु भएको छ। गाउँपालिकाको३ सरस्वती नगरको सुनिखोलाका भीम साहुकी श्रीमती अन्दाजी ३५३६ वर्षीय दुर्गा साहुको सेती अञ्चल अस्पतालमा उपचारका क्रममा मृत्यु भएको जिल्ला प्रहरी कार्यालय डोटीका प्रहरी उपरीक्षक विद्यानन्द माझीले जानकारी दिए । घर नजिकै रहेको प्रस्ताबित सालगैरा सामुदायिक वनमा लागेको डढेलो निभाउन गएको बेला आगोमा परी सक्त घाइते भएकी साहुलाई उपचारका लागि अञ्चल अस्पताल कैलाली पुर्याइएको थियो।उपचारकै क्रममा उनको ज्यान गएको जोरायल गाउँपालिका ३ का वडा अध्यक्ष दिनेश मल्लले बताए। डोटीका अधिकांश वनमा डढेलो जोरायल गाउँपालिकाभित्र पर्ने अधिकांश वनमा डढेलो लागिरहेको अध्यक्ष मल्लले जानकारी दिए।'चुरोट, बिंडी खाएर ठुटाहरु जथाभावी जंगल फाल्दा आगलागी भइरहेको छ,' मल्लले भने, 'स्थानीय तहबाट डढेलो न्यूनिकरण सम्बन्धी जनचेतनामूलक कार्यक्रम हुने गरेपनि ढीलो गरी आयोजना हुने भएकाले पनि प्रभावकारी हुन सकिरहेको छैन।' अहिले डोटीका अधिकांश वनमा डढेलो लागिरहेको छ।जिल्लाको ६५ प्रतिशत भूभाग वन क्षेत्रले ओगटेको छ। तीन सय ९७ वटा सामुदायिक वन मध्य अधिकांश सामुदायिक वनमा डढेलो लागेको भए पनि जिल्ला डिभिजन वन कार्यालयमा भने अहिलेसम्म वास्तविक तथ्यांक आउन नसकेको वन कार्यालयले जानकारी दिएको छ। वनमा लागेको आगोबाट निस्केको धूवाँको मुस्लोले वातावरण प्रदूषित हुनुका साथै स्वास फेर्न समेत मुस्किल परिरहेको स्थानीय जीवन बोहराले बताए।"
हस्तक्षेप नगर्न जग्गा जाँचबुझ आयोग अध्यक्षको आग्रह,"काठमाडौं : सरकारी, सार्वजनिक तथा गुठी जग्गा संरक्षण सम्बन्धी जाँचबुझ गर्न बनेको आयोगका अध्यक्ष मोहनरमण भट्टराईले स्वतन्त्र भएर काम गर्ने वातावरण बनाइदिन आग्रह गरेका छन्। सरकार र राजनीतिक दलसँग उनले यस्तो आग्रह गरेका हुन्। आयोगका पदाधिकारीलाई शपथग्रहण गराउँदै अध्यक्ष भट्टराईले भने, स्वतन्त्र भएर काम गर्न चाहान्छौं, राजनीतिक दलका नेताले हस्तक्षेप नगरीदिनु होला। उनले भूमि र जग्गाको क्षेत्रमा विकृति र विसंगती भएको बताउँदै विकृतिलाई टुङ्गोमा पुर्याउने सरकार र जनपेक्षा अनुरुपमा काम गर्ने बताए। अध्यक्ष भट्टराईले आयोगको काम कारवाही गोप्य हुने बताए। हाम्रो कामकारवाही गोप्त हुन्छ, पत्रकार र दलको नेतालाई यसमा धेरै कोट्ने काम नगरिदिनु होला, उनले भने। आयोगका अध्यक्ष भट्राईले बुधबारै प्रधानन्यायाधीश चोलेन्द्रशम्शेर राणाबाट सपथ ग्रहण गरेको हुन्। अध्यक्ष भट्टराईले सदस्यहरु जानकी बल्लभ अधिकारी, जगतबहादुर देउजा र दुर्गा दाहाललाई भूमि व्यवस्था, सहकारी तथा गरिबी निवारण मन्त्रालयको कार्यकक्षमा सपथ ग्रहण गराए। सपथग्रहण समारोहमा मन्त्री पदमाकुमारी अर्याल, सचिव गोपीनाथ मैनाली लगायतको उपस्थिति गरेको थियो। सपथग्रहण समारोहमा बोल्दै मन्त्री अर्यालले लोभललचामा नपर्न आयोगका पदाधिकारीलाई निर्देशन दिएकी छन्। जटिल र चुनौतीपूर्ण विषय छानबिन गर्ने जिम्मा सरकारले तपाईहरुलाई सुम्पेको छ, उनले भने, यो चानुचुने कुरा होइन ,लोभलालचामा नपर्नु होला, राष्ट्रको गहन जिम्मेवारी दिएको छ। उनले आयोगले अतिक्रमित जग्गाको खोजविन गरी फिर्ता गराउने बताइन। मन्त्रालय सचिव मैनालीले आयोगको जिम्मेवारीको बारेमा प्रकाश परेका छन्। उनका अनुसार सरकारी, सार्वजनिक अतिक्रमणको खोजबिन गर्ने, गुठीको जग्गाको छानबिन, सरकारी, सार्वजनिक तथा गुठीको जग्गाको अभिलेख संरक्षण गर्न सुझाव दिने र जग्गा हिनामिनाको छानविन र कारवाहीको सिफारिस गर्ने छ।"
जेठ १६ गते राष्ट्रिय महिला अधिकार दिवस मनाइने,"काठमाडौं : महिला बालबालिका तथा ज्येष्ठ नागरिक मन्त्रालयले जेठ १६ गते राष्ट्रिय महिला अधिकार दिवस मनाउने भएको छ। मन्त्री परिषद्को जेठ ६ गतेको निर्णयअनुसार उक्त दिवस मनाउन लागिएको महिला मन्त्रालयले जानकारी दिएको छ। कार्यक्रममा देशभरका महिला प्रमुख तथा उपप्रमुख, गाउँपालिकाका महिला प्रमुख तथा उपप्रमुख, ७७ वटै जिल्ला समन्वय समितिका महिला प्रमुख र उपप्रमुख र एक महिला सदस्यले सहभागिता जनाउनेछन्। २०६३ साल जेठ १६ गते तत्कालिन प्रतिनिधिसभाका सांसद हालका राष्ट्रपति विद्यादेवी भण्डारीले प्रतिनिधिसभामा जरुरी सार्वजनिक महत्वको प्रस्ताव पेश गरेकोमा उक्त प्रस्ताव संसदको सर्वसम्मतिबाट पारित भएको थियो। आमाको नामबाट नागरिकता, समानुपातिक सहभागिता, राज्यका प्रत्येक तहमा महिला सहभागिता, विभेदकारी कानुनको खारेजी र महिला हिंसाको अन्त्यलगायत उक्त प्रस्तावमा समेटिएको थियो। नेपाली महिलाले प्राप्त गरेका अधिकार र उपलब्धीप्रति गर्व गर्दै भावी पुस्ताले पनि यसलाई सम्झिरहून भन्ने उद्देश्यका साथ यो दिवस मनाउन लागिएको महिला, बालबालिका तथा ज्येष्ठ नागरिकमन्त्री थममाया थापाले बताइन्। लैंगिक विभेदको अन्त्य सम्बृद्ध नेपालको गन्तव्य यस वर्षको नारा रहेको छ। यस वर्षलाई मन्त्रालयले लैंगिक हिंसा विरुद्धको अभियान वर्षका रुपमा पनि मनाउने भएको छ।"
कृषिमा ३४ अर्ब ८० करोड विनियोजन,"काठमाडौं : सरकारले आगामी आर्थिक वर्ष २०७६७७ मा कृषि क्षेत्रका लागि ३४ अर्ब ८० करोड रुपैयाँ विनियोजन गरेको छ। अर्थमन्त्री डा युवराज खतिवडाले बुधबार बजेट सार्वजनिक गर्दै यस्तो जानकारी दिएका हुन्। आगामी आर्थिक वर्षमा कृषिलाई आधुनिक, विशिष्टिकृत र व्यवासायीकरण बनाइने बताउँदै अर्थमन्त्री खतिवडाले प्रधानमन्त्री कृषि आधुनिकीकरण परियोजनाका लागि ८ अर्ब १० करोड विनियोजन गरेका छन्। आलु, प्याज, अण्डा, मासु, तरकारी, प्रमुख खाद्यान्नवालीमा मुलुकलाई आत्मनिर्भर बनाएर करार खेती, मलमा ५० प्रतिशत अनुदानलगायतको सुविधा प्रदान गरिने अर्थमन्त्री खतिवडाले घोषणा गरेका छन्।"
प्रदेश३ मा गणतन्त्रको उत्सव,"हेटौंडा : प्रदेश ३ को राजधानी हेटौडामा प्रभातफेरी गर्दै गणतन्त्र दिवस मनाइएको छ।३ नम्बर प्रदेश स्तरीय गणतन्त्र दिवस मुल समारोहको समितिको आयोजना प्रभातफेरी हेटौंडाको सिमाचोकबाट बुद्धचोकहुँदै मुख्यमन्त्री कार्यालयसम्म पुगेको थियो। सभामा मुख्यमन्त्री डोरमणि पौडेलले जनताले विस्तारै प्रदेश सरकारको अपनत्व गर्न थालेको बताए।'संघीयताले गणतन्त्रको अनुभूती गराएको छ,' उनले भने, 'अब राजनीतिक आन्दोलन सकिएको छ, देशले रगत होइन, श्रम र पसिना खोजेको छ।' प्रदेश सरकारले भ्रष्टाचारप्रतिको शून्य सहनशिलता, योजना कार्यान्वयमा चुस्तता, प्रशासनिक कार्यहरुमा हुने ढिलासुस्तीको अन्त्य, प्रविधिको उच्चतम उपयोग, उद्योग एवम् लगानी मैत्री वातावरणको निर्माण, वैज्ञानिक भूउपयोग नीतिलाई उच्चतम प्राथमिकता दिँदै अघि बढेको पौडेलले बताए। सभामुख सानुकुमार श्रेष्ठले राजनीतिक क्रान्ति सकिएकाले अब आर्थिक क्रान्तिको लागि सबैले काम गर्नुपर्ने बताए। प्रदेश प्रमुख अनुराधा कोइरालाको उपस्थितीमा भएको समारोहमा प्रदेशसभाका उपसभामुख राधिका तामाङ, प्रदेश सरकारका मन्त्रीहरु, प्रदेश सभाका सदस्य,प्रदेश सरकारका सचिव तथा कर्मचारी,स्थानीय तहका जनप्रतिनिधिको उपस्थिती थियो।"
"रामेछापमा माइक्रोबस दुर्घटना, १३ घाइते",रामेछाप : रामेछाप जिल्लाको मन्थली नगरपालिका वडा नं ६ सेलेघाटमा माइकोक्रो बस दुर्घटना भएको छ। दोलखाको मालुखोलाबाट काठमाण्डौ हिडेँको बा ४ ख २९८२ नम्बरको माइक्रो बस बुधबार बिहान ८ बजेतिर सेलेघाटको मोडमा ब्रेकफेल भएर दुर्घटना भएको हो। जिल्ला प्रहरी कार्यालय रामेछापका प्रवक्ता एवं प्रहरी निरीक्षक शेख अदालतकाअनुसार दुर्घटनामा चालकसहित १३ जना घाइते भएका छन्। प्रहरीकाअनुसार घाइतेमध्ये ५ जनाको शुभजिवन हस्पिटल र सामुदायिक हस्पिटल खुर्कोटमा उपचार भइरहेको छ। अन्य ८ जना सामान्य उपचारपछि घर फर्केका छन्।
करेन्ट लागेर बालकको मृत्यु,दैलेख : नारायण नगरपालिका१० भवानीमा बुधबार बिहान करेन्ट लागेर ७ वर्षीय समीर रावतको ज्यान गएको छ। बिहान करिब १० :३० बजे घरमै खेलिरहेका बेला एक्कासी बिजुलीको तार छुन पुग्दा उनको घटनास्थलमै मृत्यु भएको प्रहरीले जनाएको छ। मृतक बालकको शव पोस्टमार्टमका लागि जिल्ला अस्पतालमा ल्याउन लागिएको बुझिएको छ।
पहिलो सगरमाथा विजयका अन्तिम साक्षी,"विश्वको सर्वोच्च शिखरको फेदीमा बसेर ८६ बर्से कान्छा शेर्पाले पर्यटनबाट जीवनमा आएका परिवर्तन राम्ररी नियालेका छन्।  फ्रेडी विल्किन्सन नाम्चेबजार : एडमन्ड हिलारी र तेन्जिङ नोर्गेले गरेको सगरमाथा विजयको कथा किम्वदन्ती बनिसकेको छ। तर ६६ वर्षअघिको त्यो मादक आरोहण अभियानको रोमान्चकता र जोश तथा त्यसले सगरमाथा मुन्तिर बस्ने स्थानीय समुदायमा ल्याएको चामत्कारिक परिवर्तन एउटा मानिसको सम्झनामा अझै जीवन्त र ताजा छ। ती हुन् कान्छा शेर्पा, जो सन् १९५३ मा सगरमाथाको सफल आरोहण गर्ने बेलायती टोलीका जीवित रहेका अन्तिम शेर्पा। त्यसबेला अहिलेभन्दा कति फरक थियो, उनी भन्छन्। मुजैमुजा परेको अनुहार तर चम्किला आँखा भएका ८६ बर्से हजुरबा भइसकेका छन् कान्छा। त्यसबेलाका पोसाक, औजार अहिलेका जस्ता कहाँ थिए र ! पकाउन पनि मट्टितेल मात्रै पाइन्थ्यो, कान्छा एकैछिन टक्क अडिएर दुईटा औंलाले आफूले लगाएको फ्लिस ज्याकेट सुम्सुम्याउँछन्। ज्याकेटबाहिर उनले घाँटीमा प्रार्थना गर्ने माला पहिरिएका छन्। खुम्बू क्षेत्रको मुख्य व्यापारिक केन्द्र नाम्चे बजारमा नै कान्छाले आफ्नो पूरै जीवन बिताए। करिब १५ सय जतिको बसोबास भएको नाम्चेमा सय वर्षअघि जसोतसो कठिन जीवनयापन हुन्थ्यो भने अहिले शेर्पा जीवनशैलीको पर्याय बनेको नाम्चे बजार बयान गर्न लायक छ। ठेलमठेल साँघुरा ढुंगेगल्लीमा पर्यटकको घुइँचो, इन्टरनेट क्याफे, उपहार पसल र कफी हाउसतिर बराल्लिइरहेका पदयात्री अनि गल्लीछेउ चारतले भव्य लजहरू, यही हो नाम्चेको रमझम। बर्सेनि दशौं हजार अन्तर्राष्ट्रिय पर्यटक खुम्बू उपत्यका आउँछन् र कुल मिलाएर यसैले नै नाम्चेवासी समृद्ध भएका छन्। सन् १९५३ मा पहिलोपटक सगरमाथा आरोहण गरेको टोली। कान्छा अन्तिम लाइनमा दाहिनेबाट दोस्रोमा छन्। फोटोः अलफ्रेड ग्रेगोरीरोयल जियोग्राफिकल सोसाइटी कान्छा जन्मिँदा ताकाको निर्धन नाम्चेजीवन र अहिलेको नाम्चेमा आकाश पातालको अन्तर छ। हामी निर्धन थियौं र अन्न पनि थोरै हुन्थ्यो, निर्वाण होम लजको सबैभन्दा माथिल्लो तलाको आफ्नो सुत्नेकोठामा उनी शेर्पा, नेपाली र अंग्रेजी मिसिएका वाक्यमा सम्झन्छन्। यो लज नै पत्नीसँग मिलेर उनले थालेको पारिवारिक व्यवसाय हो। भित्ता उनको युवा वय सम्झाउने पुराना तस्बिर र निसानीहरूले सजिएको छ, अनि छ हिलारीको हस्तलिपीमा एउटा कागजको पाना पनि। हुनेहरू आलु खान्थे, नहुनेहरूसँग त आलु पनि हुँदैनथ्यो, कान्छा स्मरण गर्छन्, अधिकांश शेर्पा त खानेकुराका लागि वनजंगलमा च्याउ र गिठ्ठाभ्याकुर खोज्न जाने गरेको उनलाई हिजैजस्तो लाग्छ। नाम्चेको एउटा किशोर कान्छालाई भने खुम्बू उपत्यकाको शिरमा अवस्थित दैत्याकार चोमोलोङमा विश्वको सबैभन्दा अग्लो हिमाल हो भन्ने पनि थाहै थिएन। तर यो सबै फेरियो, जब सन् १९५२ मा स्विसहरूले पश्चिमाहरूले एभरेस्ट भनेर पुकार्ने चोमोलोङमा चढेरै छाड्ने अठोटसहित दुईपल्ट आरोहण अभियान गरे। त्यसबेला १९ बर्से लक्का जवान कान्छाले स्विसहरूको टोली नाम्चेबाट उकालो लागेको देखे अनि देखे उनीहरूसँग गइरहेका तेन्जिङ नोर्गेलाई, जो आरोहण अभियानमा सामेल उच्च पर्वतीय भरियाहरूका एक चामत्कारिक सरदार (अगुवा) थिए। कान्छा शेर्पा। बिना कुनै अनुभव उनले पहिलो टोलीसँग सगरमाथा आरोहण गरेका थिए।फोटोः फ्रेडी विल्किन्सननेसनल जियोग्राफिक तेन्जिङ हाम्रा लागि राजाजस्तै थिए, एक जना औधी महत्वपूर्ण मान्छे, अहिले कान्छा भन्छन्। त्यतिबेला तेन्जिङ भने उमेरको तेस्रो दशकको नेटोतिर थिए र उनको ख्याती हिमालका सर्वश्रेष्ठ रैथाने पथप्रदर्शकका रूपमा विश्वभरि नै फिँजिइसकेको थियो। तेन्जिङलाई त्यसरी स्विस दलसँग देखेकै वर्ष सामानले भरिएको एउटा गह्रौं डोको बोकेर नाम्चेतिर उक्लिरहेका कान्छाको जम्काभेट गोराहरूका जस्ता पहिरनमा ठाँटिएर ओरालो झर्दै गरेका तीन जना शेर्पासँग भयो। मैले उनीहरूसँग सोधें हैन, तिमीहरूले यस्ता ज्याकेट किन्ने पैसा कसरी पायौ ?, कान्छाले बताए, अनि उनीहरूले भने दार्जिलिङमा, तेन्जिङ नोर्गेसँग काम गरेर। त्यसपछि कान्छाले दार्जिलिङ भाग्ने निश्चय गरे। दुई जना साथीसँग कान्छा पूरा चार दिन हिँडेर बल्लतल्ल भारतीय सीमावर्ती सहर दार्जिलिङ पुगे र घर खोज्दै तेन्जिङकहाँ पुग्दा दार्जिलिङले अँध्यारोको बर्को गम्लङ्ग ओढिसकेको थियो। तेन्जिङ झ्यालबाट टाउको निकालेर हामीलाई सोध्छन् लौ आआफ्ना बाबुका नाम बताऊ त तिमीहरू। तेन्जिङले कान्छाका बाबुलाई राम्रैसँग चिन्थे, उनले कान्छालाई भित्र डाके। उनका दुई साथीलाई भने अन्यत्रै काम खोज्नु भन्दिए। तेन्जिङले कान्छालाई नयाँ लुगा किन्दिए अनि ३ महिनाजति कान्छा तेन्जिङको घरमा पानी ओसार्ने, लुगा धुने र भान्सामा सघाउनेजस्ता घरधन्दामा व्यस्त भए। त्यसपछि एक दिन तेन्जिङले एक्कासि भने कान्छा हामी अब काठमान्डू जाँदै छौं र त्यहाँबाट चोमोलोङमा। कान्छासँग पर्वतारोहणको कुनै अनुभव नभए पनि उनी काम पाइने भो भनेर रोमान्चित भए। ज्याला थियो, दिनको ५ रुपैयाँ, जुन उनले खुम्बू वरिपरि सामान बोक्दा पाउने ज्यालाको चौबर थियो। काठमान्डूमा बेलायतीहरूसँग उनीहरूको भेटघाट भयो। कान्छाले कुनै अंग्रेजसँग मुखामुख भेटेको यो नै पहिलो पटक थियो। अंग्रेजहरू, उनीहरूका गोला आँखा, कैलो कपाल थियो अनि हिलारी उनी साह्रै अग्ला थिए, कान्छाले सम्झँदै भने। चोमोलोङमा पुगेपछि अनुभवी शेर्पाहरूले कान्छालाई क्राम्पोन लगाएर हिउँमा कसरी हिँड्ने र आइस एक्स (हिउँबन्चरो) कसरी प्रयोग गर्ने देखाए, सिकाए। आइसफल डरमर्दो थियो, तर हामीले ती बडेमानका धाँजा (क्रेभास) पार गर्न आफूसँग मुढाहरू लगेका थियौं, मुसुक्क हाँसेर सुस्तरी शिर झुलाउँदै कान्छाले भने। अधिकांश शेर्पाजस्तै कान्छा पनि व्यक्तिगत सन्तुष्टिका लागि नभएर कमाउन सगरमाथा चढ्दै थिए। सन् १९५३ को शेर्पाको टोलीका लागिसबैभन्दा ठूलो पुरस्कार थियो ३ सय रुपैयाँको बोनस, जुन साउथ कोलसम्म भारी बोकेर सामान पुर्याएबापत अंग्रेजहरूले दिने बाचा गरेका थिए। आरोहण दलका नेता जोन हन्टको यो बाचा एउटा रणनीतिक कदम थियो, जसलाई साउथ कोलमा अक्सिजनका बोतल र अन्य आवश्यक सरसामान लगेर राख्नु आरोहण टोलीको सफलताका लागि कति महत्वपूर्ण छ भनेर राम्ररी थाहा थियो। मे २१ सन् १९५३ को साँझ, कान्छाले आफूलाई १३ जना अरू शेर्पा र ३ जना साहेबहरू (अंग्रेज) सहित कैयौं टेन्टमा कोच्चमकोच पाए। यो सगरमाथा आरोहणको सातौं शिविर थियो, जुन ल्होत्सेको पनि निकै उचाइमा थियो र साउथ कोल पुग्न त्यहाँबाट अझै ठ्याम्मै एक दिन उक्लन बाँकी नै थियो। तालिकाअनुसार शेर्पाहरूको एउटा टोली त्यस दिन साउथ कोल उक्लनुपर्ने थियो, तर बिहान उनीहरू यति धेरै डराएका थिए कि शिविरबाट निस्कनै मानेनन्। यसबाट आपत पर्ने बुझेर तेन्जिङ र हिलारी ती थकित शेर्पाहरूलाई फकाइफुल्याइ जोश भरेर माथि पठाउन तलबाट उक्लिए। सगरमाथा शिखरमा हिलारी र नोर्गे । फोटोः अलफ्रेड ग्रेगोरीरोयल जियोग्राफिकल सोसाइटी तेन्जिङको दृढ नेतृत्व अझै कान्छाको स्मृतिमा ताजा छ। उनले चिया पकाएर हामीलाई खुवाए, केही स्न्याक्स (खाजा) पनि दिए। केही शेर्पाको पैताला हिउँजस्तै चिसा भइसकेका थिए, त्यसैले उनले उनीहरूका पैताला तताउन मालिस गरेतेन्जिङ, उनी साह्रै बलिया र दृढ मानिस थिए, तर शेर्पाका लागि भने साह्रै दयालु पनि थिए। भोलिपल्ट कान्छाले हिलारी र तेन्जिङलाई पछ्याउँदै साउथ कोल उक्लिए र हावाले भुत्ल्याएको भञ्ज्याङमा ५० पाउन्डभन्दा बढी वजनका उपकरणहरूको भारी थान्को लगाए। हिलारी र तेन्जिङले शिखरमा पहिलो मानव पाइला टेक्दा कान्छा दोस्रो शिविरमा थिए। अहिलेजस्तो रेडियो थिएन, त्यसैले हामी खाली पर्खेर मात्र बसिरहेका थियौं। जब उनीहरू तल उत्रिए अनि खुसीयाली मनायौं, अँगालो मार्यौँ। उनलाई अहिले पनि एउटा कुराले मनमा चसक्क घोच्छ सगरमाथामा उनीहरूको टोलीले छाडेको खानेकुराको रास सम्झेर। हामीले दोस्रो शिविरमा खानेकुराको रास नै छाड्यौं बिस्किट, डिब्बाबन्द मासु, चिया र गुलिया खानेकुराहरू, उनले भने। पत्नीले सन् १९७३ मा ज्यानकै जोखिम हुने यस्तो काम छाड्नु भनेर नसम्झाउन्जेल कान्छाले उच्च हिमाली भेगको भरिया काम गरिरहे। केही वर्षयता भने उनी नाम्चेका सेलिब्रेटी बनेका छन्। उनी नाम्चेमा पर्यटकका लागि स्पिकिङ प्रोग्राम चलाउँछन्, उनलाई फिचर गरी निर्मित लघु फिल्म स्टोरी टाइम विद कान्छा को गुगलले प्रायोजन पनि गर्यो। उनले शेर्पा संस्कृति संरक्षण गर्न र शेर्पालाई शैक्षिक अवसर जुटाउन समर्पित उनकै नामको संस्था स्थापना गर्न सहयोग गरेका छन्। उनका ८ नातिनातिनामध्ये तेन्जिङ चोग्याल शेर्पाले ग्लेसियोलजी मा स्नातकोत्तर गरिसकेका छन्। उनी अहिले नेसनल ज्योग्राफिकको २०१९ एभरेस्ट एक्सपेडिसन को सदस्यका रूपमा जलवायु परिवर्तनबारे अध्ययन दलमा सामेल छन्। पर्यटन शेर्पाहरूका लागि त ठीक छ तर यो देउताका लागि भने ठीक छैन, बनावटी हाँसोसहित भन्छन् कान्छा। उनी कोठाको झ्यालबाट बाहिर देखिने दैत्याकार पर्वत र तल गल्लीमा देखिने असंख्य पर्यटकतिर संकेत गर्छन्। म केटाकेटी हुँदा जाडोमा कैयौं फिट हिउँ जम्थ्यो। अहिले सबै टाकुरा काला भइसके, यो राम्रो संकेत होइन, उनले भने। (नेसनल ज्योग्राफिकका लागि फ्रेडी विल्किन्सन यतिबेला सगरमाथाको आधार शिविर र त्यस वरिपरिका क्षेत्रबाट रिपोर्टिङ गरिरहेका छन्। अनुवाद : एसके पोखरेल डकुसी)"
उद्योगको क्षमता बढाइने,"काठमाडौं : सरकारले उद्योगको क्षमता विस्तार गर्ने भएको छ। आर्थिक वर्ष २०७६७७ को बजेट प्रस्तुत गर्दै अर्थमन्त्री डा युवराज खतिवडाले उद्योगको क्षमता विस्तार गर्न सरकारले विशेष सहयोग गर्ने प्रतिवद्वता व्यक्त गरे। कुल गार्हस्थ्य उत्पादनमा उद्योगको योगदान ५६ प्रतिशत छ। आर्थिक आउँदो वर्षमा उद्योगको योगदान बढाइने बजेटमा उल्लेख गरिएको छ। औद्योगिक उत्पादन बढाउन सरकारले नीतिगत, कानुनीगत र प्रक्रियागत कुरामा सहज बनाएको छ। एकल सेवाबिन्दुबाट उद्योगमा सेवा दिन सुरु गरेको छ। औद्योगिक क्षमता बढाउँदै उत्पादनमा जोड दिने बजेट बताइएको छ । अर्थमन्त्री खतिवडाले पछिल्लो समयमा उद्योगको क्षमता विस्तार हुँदै गएको बताए।"
"रिसिबी साध्न बालकको अपहरण गरी हत्या, गोली हानेर अपहरणकारी पक्राउ","वीरगन्ज : वीरगन्ज महानगरपालिका३ प्रगतिनगरबाट गत शुक्रबार अपहरित एक बालकको हत्या भएको छ।स्थानीय शम्भु साहका छोरा ८ वर्षीय करण साहको अपहरणपछि हत्या भएको हो। वीरगन्जबाट अपहरित बालक करणको शव, बाराको कलैया उपमहानगरपालिका२५ मा पर्ने खौरहीस्थित खोलामा हत्या गरी फालिएको अवस्थामा बुधबार बिहान २ बजे भेटिएको पर्साका प्रहरी उपरीक्षक रेवती ढकालले जानकारी दिए। करणको अपहरण र हत्यामा संलग्न रहेको आरोपमा प्रहरीले एक भारतीय नागरिकसहित तीनजनालाई पक्राउ गरेको छ। पक्राउ पर्नेमा भारतमा स्थायी घर भइ वीरगन्जको प्रगतिनगरमा डेरा गरी बस्दै आएका २० वर्षीय विकाश शर्मा, बाराको कलैया उपमहानगरपालिका ११ का २१ वर्षीय सिकेन्द्र साह तेली र बाराको खपरपाता निवासी २० वर्षीय रामविनेश महतो रहेका छन्। गत शुक्रबार बिहान आफ्नै घर अगाडी खेलिरहेका करण बेपत्ता भएका थिए।बालक बेपत्ता भएकै दिन बेलुकी ९ बजेर २१ मिनेटमा नचिनेको मान्छेले बालकका बुवा शम्भुलाई फोन गरी ३० लाख रुपैयाँ फिरौती मागेका थिए। प्रहरीका अनुसार, बालकको अपहरणपछि अपहरणकारीले सुरुमा ३० लाख फिरौती मागेको तर परिवारका सदस्यले त्यति रकम दिन नसक्ने भनेपछि ५ लाख दिने सहमत भएको थियो। तर, फिरौती रकम दिएपछि मात्रै बालक फिर्ता दिने अडान अपहरणरीले लिएपछि शम्भुले प्रहरीलाई खबर गरेका थिए। शम्भुले प्रहरीलाई खबर गरेपछि बालकको खोजीमा जुटेको जिल्ला प्रहरी कार्यालय पर्सा र बाराको संयुक्त टोलीले बालकको अपहरण र हत्यामा संलग्न तीनैजनालाई मङगलबार नियन्त्रणमा लिएको थियो। पक्राउ परेका तीनै जनासँग प्रहरीले प्रारम्भिक अनुसन्धान गर्दा उनीहरुले करणको कलैया उपमहानगरपालिका२५ को खौरहीस्थित खोलामा हत्या गरी शव फालेको बयान दिएका थिए। त्यसपछि तीनजनालाई लिएर प्रहरी घटनास्थल गएको थियो। बुधबार बिहान २ बजेतिर प्रहरी पुग्दा बालकको शव भेटिएको थियो। त्यसबेला प्रहरीलाई नै झुक्याई अपरहरणकारी मध्येका विकास र सिकेन्द्र भाग्न खोजेपछि प्रहरीले चार राउण्ड गोली हानेर दुवैलाई पुन: नियन्त्रणमा लिएको प्रहरी उपरीक्षक ढकालले जानकारी दिए। प्रहरीले चलाएको गोली विकास र सिकेन्द्र खुट्टामा लागेको छ। दुवैजनाको कलैया अस्पतालमा उपचारपछि थप उपचार वीरगन्जको नारायणी अस्पतालमा भइरहेको प्रहरी उपरीक्षक ढकालले जानकारी दिए। शम्भुको घर नजिकै डेरा गरी बस्दै आएका विकास अपहरण र हत्याको मुख्य योजनाकार रहेको प्रहरीले दावी गरेको छ। बालकका बुवा शम्भुसँग विकासको केही समय पहिले समान्य विवाद भएको र त्यही रिसबी साध्नका लागि बालकको अपहरण गरेर फिरौती असुल्न अपहरण गरी हत्या गरेको प्रहरी उपरीक्षक ढकालले जानकारी दिए। 'रिसिबी साध्न अहपरण गरेकै केही बेरमा उनीहरुले करणको हत्या गरिसकेको बुझिएको छ, प्रहरी उपरीक्षक ढकालले भने, 'अपहरण गरेकै बेला करणको रकर्ड गरेको भ्वाइस् फोनमार्फत बालकका बुवा शम्भुलाई सुनाएर ३० लाख रुपैयाँ फिरौती मागेको अनुसन्धानबाट खुलेको छ।"
"फिरौतीपछि बालकको हत्या, मृतकका बावु भन्छन् : प्रहरीले आलटाल गर्दा छोरा गुमाउनुपर्याे","वीरगन्ज : वीरगन्ज महानगरपालिका३ प्रगतीनगरबाट गत शुक्रबार अपहरित बालक करण साहको हत्या भएको भेटिएको छ । कबाडी सामान खरिद बिक्रीको कारोबार गर्दैआएका प्रगतीनगरका शम्भु साहका छोरा ८ वर्षीय करणको अपहरणपछि हत्या भएको हो । करणको शव बाराको कलैया उपमहानगरपालिका२५ मा पर्ने खौरहीस्थित खोलामा हत्या गरी फालिएको अवस्थामा बुधबार बिहान बजे भेटिएको पर्साका प्रहरी उपरीक्षक रेवती ढकालले जानकारी दिए । करणको अपहरण र हत्यामा संलग्न रहेको आरोपमा प्रहरीले एक भारतीय नागरिक सहित तीन जनालाई पक्राउ गरेको छ । पक्राउ पर्नेहरुमा भारत बिहारको बेतीया स्थायी घर भइ वीरगन्जको प्रगतिनगरमा डेरामा बस्दै आएका २० वर्षीय विकास शर्मा, बाराको कलैया उपमहानगरपालिका११ का २१ वर्षीय सिकेन्द्र साह तेली र बाराको खपरपाता निवासी २० वर्षीय रामविनेश महतो छन् । गत शुक्रबार बिहान विद्यालयबाट घर फर्किएका बालक करण अचानक बेपत्ता पारिएका थिए । उनी बेपत्ता भएकै दिन बेलुकी ९ बजेर २१ मिनेटमा नचिनेको मान्छेले बालकका बावु शम्भुलाई फोन गरी ३० लाख रुपैयाँ फिरौती मागेका थिए । प्रहरीका अनुसार, बालकको अपहरणपछि अपहरणकारीले शुरुमा ३० लाख फिरौती मागेको तर परिवारका सदस्यहरु त्यति पैसा नभएको भन्दै ५ लाख मात्रै दिन सहमत भएका थिए । फिरौती रकम दिएपछि मात्रै बालक फिर्ता दिने अडान अपहरण्कारीहरुले लिएपछि शम्भुले सोही दिन राति प्रहरीलाई खबर गरेका थिए । बालकका बावु शम्भुले प्रहरीलाई खबर गरेपछि बालकको खोजीमा जुटेको जिल्ला प्रहरी कार्यालय पर्सा र बाराको संयुक्त टोलीले बालकको अपहरण र हत्यामा संलग्न तीनैजनालाई मंगलबार नियन्त्रणमा लिएको थियो । पक्राउ परेका तीनैजनासँग प्रहरीले प्रारम्भिक अनुसन्धान गर्दा उनीहरुले अपहरित बालकको कलैया उपमहानगरपालिका२५ को खौरहीस्थित खोलामा हत्या गरी शव फालेको बयान दिएका थिए । प्रहरीलाई नै झुक्याइ भाग्न खोजेपछि प्रहरीले चार राउण्ड गोली प्रहार गरेरै अपरहरणकारीमध्येका विकास र सिकेन्द्र घाइते भएका छन् । उनीहरु दुबैलाई नियन्त्रणमा लिएको प्रहरीले बताएको छ । प्रहरीले चलाएको गोली विकास र सिकेन्द्रको खुट्टामा लागेको छ । दुवैजनाको कलैया अस्पतालमा प्रारम्भीक उपचारपछि वीरगन्जको नारायणी अस्पतालमा थप उपचारको लागि भर्ना गरिएको प्रहरी उपरीक्षक ढकालले जानकारी दिए । शम्भुको घरनजिकै डेरा गरी बस्दैआएका विकास अपहरण र हत्याको मूख्य योजनाकार रहेको प्रहरीको दावी छ । प्रहरीले आलटाल गर्दा छोरा गुमाएँ : मृतकका बावु शम्भु करणका बावु शम्भु साहले भने प्रहरीकै ढिलासुस्ती र लापरवाहीका कारण अपहरणमा परेका आफ्नो छोराको ज्यान जोगाउन नसकिएको गुनासो गरेका छन् । छोरा अपहरण भएको खबर पाएलगत्तै शुक्रबार राति नै मैले फोन गरेर जिल्ला प्रहरी कार्यालय पर्सामा जानकारी गराएको थिएँ । तर छोराको खोजतलाशका लागि प्रहरीले ढिलासुस्ती गरेको हो । प्रहरीको लापरवाहीबाटै अपहरणकारीले छोराको हत्या गरिदिए । अपहरणकारीहरुले नेपाली मोबाइल नम्बरबाटै पटक पटक आफूलाई फोन गरेर फिरौतीका लागि धम्की दिँदैआएको बारेमा प्रहरीलाई निरन्तर जानकारी गराए पनि प्रहरीले वास्ता नगरेको शम्भुको भनाइ छ । नेपाली नम्बरकै चारवटा मोबाइलबाट अपहरणकारीहरुले फिरौतीका लागि पटक पटक फोन गरेका थिए । यस बारेमा मैले निरन्तर प्रहरीलाई खरब गर्दै आएको थिएँ । नेपाली मोबाइलबाटै फोन आउँदा पनि प्रहरीले अपहरणकारीलाई बेलैमा पक्राउ गर्न सकेन । बुधबारको पत्रकार सम्मेलनमा पर्साका प्रहरी उपरीक्षक रेवती ढकालले शुक्रबार अपहरणमा परेका बालक करणको सोही दिन अपहरणकारीले हत्या गरेको हुनसक्ने बताएका छन् ।"
आरोहण असुरक्षाका मूल कारण,"बीबीसी । लन्डन : दुई दशकयता सगरमाथामा मृत्यु हुने आरोहीको औसत बर्सेनि ६ जना थियो। तर यसपालीको वशन्त याममा विश्वको सर्वोच्च शिखरमा कम्तीमा १० जनाको मृत्यु भएको वा हराएको समाचार बाहिर आएका छन्। यही याममा नै नेपाल सरकारले ३ सय ८१ जनालाई सगरमाथा आरोहणको अनुमति दियो। यसको अर्थ ती ३ सय ८१ आरोहीसँगै उनीहरूका करिब ६ सय जना आरोहण सहयोगी पनि सगरमाथा चढ्ने तयारीमा थिए। यस वर्ष सगरमाथामा बढेको मृतक संख्याको कारण पर्वतारोहीको अत्यधिक भीड भनिए पनि मृत्यु संख्या बढ्नुका अन्य चार कारण पनि थिए। कारण एक : मौसमी प्रतिकूलता अधिकांश पर्वतारोही मेको सुरुवातमा आधारशिविरमा भेला हुन थालेका थिए। जतिबेला सरकारी अधिकारीहरू भारत र बंगलादेशमा विध्वंश मच्चाइरहेको समुद्री आँधी फणीले पार्नसक्ने असरबारे चिन्तित थिए। फणी सकिएको केही दिनपछि मात्र नेपालको हिमाली क्षेत्रमा मौसम बिग्रियो। र सरकारले कम्तीमा २ दिन पर्वतारोहणसम्बन्धी सबै गतिविधि स्थगन गर्न बाध्य भयो। त्यसको संकेत आधारशिविरका करिब २० टेन्ट हुरीले उडाएर दियो। माथिल्ला शिविर उक्लिरहेका आरोहीहरू पनि आधारशिविर फर्कन बाध्य भए। खराब मौसम लम्बिनुको अर्थ डोरी टाँगेर शिखरसम्म आरोहण मार्ग तयार पार्न ढिलाइ भयो। यसबीच आधारशिविरमा आरोहीको भीड भने बढ्दै गयो। नेपाल र चीनको सीमामा स्थित सगरमाथाको चुचुरोमा दुवैतिरबाट उक्लिन सकिन्छ। तर चीनले थोरैलाई मात्र आरोहण अनुमति दिने र आरोहण नेपालतर्फबाट भन्दा सहज भएकाले पर्वतारोहीहरू उताबाट सगरमाथा चढ्न खासै रुची देखाउँदैनन्। मे आधाउधितिर डोरी टाँगिसकेपछिको आरोहण अनुकूल पहिलो वेदर विन्डो थियो १९ र २० मे। तर त्यो समयमा थोरै मात्र दल सगरमाथा आरोहणमा गए। धेरैजसो भने मे २२२४ को दोस्रो अनुकूल वेदर विन्डो कुरेर बसे। कारण दुई : आरोहीको अव्यवस्थित भीड पर्वतारोहण विशेषज्ञहरू यसपल्ट मृतक संख्या बढ्नुको एउटा कारण आरोही व्यवस्थापन गर्न नसक्नु पनि हो भन्छन्। २३ मे एकैदिन सगरमाथामा अढाइ सयभन्दा बढी आरोहीको ठेलमठेल थियो। चुचुरोभन्दा ठ्याक्कै मुन्तिर आरोहीहरूले उक्लन र ओर्लन घन्टौं पर्खिनु परेको थियो। पर्खनुपर्दा उनीहरूमध्ये धेरैजसो थाकिसकेका थिए र अक्सिजन पनि सकिँदै गयो। नेपालको पर्वतारोहण कानुनले हरेक आरोहण दलसँग एक जना सम्पर्क अधिकृत हुनै पर्ने व्यवस्था गरेको छ। यसपल्ट दलहरूसँग गएका ५९ जना सम्पर्क अधिकृतमध्ये आरोही शिखरमा पुगुन्जेल ५ जनामात्र आधारशिविरमा बसेका थिए। केही त आरोहण दलसँग जाँदै गएनन्, अधिकांश भने आधारशिविरमा एकदुई दिन बसेर घरतिर लागे। दलसँग जाने अधिकृत पर्वतारोहणको कुनै अनुभव नभएका सरकारी अधिकारी हुन्छन्, जसलाई त्यति धेरै उचाइ अनुकूल हुन कठिन हुन्छ। आरोहण दलले उनीहरूको सबै खर्च बेहोर्ने भएकाले उनीहरू घरमै बस्न रुचाउँछन्। यदि सबै सम्पर्क अधिकृत आधारशिविरमा बसेर आरोहीको भीड व्यवस्थित गरिदिएको भए यस्तो स्थिति नआउने आधारशिविरमा रहेका एक वरिष्ठ अधिकारीले बीबीसीसँग भने। हामीले दलहरूलाई अनुकूल मौसम विन्डो अनुसार पठाउन सक्थ्यौं र दोस्रो विन्डोमा आरोहीको चाप निकै कम हुन्थ्यो, उनीहरूले भने, एकदुई जना सम्पर्क अधिकृत मात्र यहाँ बसेकाले उनीहरूलाई त्यति धेरै आरोही व्यवस्थापन गर्न साह्रै कठिन भयो। सम्पर्क अधिकृतहरू आधारशिविरसम्म पनि नजाने र गए पनि नबस्ने प्रवृत्तिले नेपालको पर्वतारोहण उद्योग वर्षौंदेखि रुग्ण बनाएको छ। पर्यटन मन्त्रालयको पर्वतारोहण शाखाकी प्रमुख मीरा आचार्यले यसपल्ट ८० प्रतिशत सम्पर्क अधिकृत आधारशिविर गएको दाबी गरिन्। तर उनीहरू सबै त्यहाँ धेरै समय नबसेको म स्विकार्छु। हामी यो समस्या थाहा छ र सुल्झाउने प्रयास गरिरहेका छौं, उनले भनिन्, हामीले किलिमान्जरोमा पनि आरोहीको मृत्यु भएको सुनिरहेका छौं तर किन सगरमाथाको मात्र चर्चा गरिन्छ ? कारण तीन : अनुभवहीन आरोही पर्वतारोहण विशेषज्ञहरूका अनुसार सगरमाथा चढ्ने आरोहीको भीडमा अनुभवहीनको संख्या बढ्दै गएको छ। हिजोआज एउटा आरोहण दलले एक जनामात्र शेर्पा पथ प्रदर्शक लिएर जाने गरेको आधारशिविरमा रहेका एक अधिकारीले बताए। जब यस्ता जोखिमपूर्ण स्थिति आइपर्छन्, एक जना शेर्पाले आरोहीहरूलाई धेरै मद्दत गर्न सक्दैनन् किनभने उ आफू पनि सुरक्षित हुनुपर्छ। आरोहण गरी फर्कन सफल केही आरोहीले धेरै आरोही अक्सिजनको कमीले हिँड्न संघर्षरत रहेको र त्यसमाथि धेरै समय पर्खनुपरेको देखेको बताए। शिखर टेकेर घर फर्कन आतुर आरोहीको नयाँ पुस्तालाई सगरमाथा चढ्नु र मकालु चढ्नुमा के फरक छ भन्ने पनि थाहा छैन, अनुभवी पर्वतारोही तथा पर्वतारोहणसम्बन्धमा लेखिरहने एलन आर्नेटले भने, उनीहरू र्यान्डमली सीमित सुविधायुक्त एउटा दलमा सामेल हुन्छन् र स्वतन्त्र तवरबाट आरोहणमा उद्यत हुन्छन्। उनीहरू आरोहणका जोखिम मूल्यांकन गर्न सक्दैनन्। अनुभवी पर्वतारोहीहरूले नेपाल सरकारसँग सगरमाथा आरोहणका लागि केही निश्चित मापदण्ड तोक्न लामो समयदेखि आग्रह गर्दै आएका छन्। जसमा आरोहीले कम्तीमा पनि ६ हजार मिटरभन्दा अग्ला हिमाल आरोहण गरेको हुनुपर्ने उनीहरूले सुझाएका छन्। कारण चार : आयोजकबीच प्रतिस्पर्धा पुराना हुन् वा नयाँ आरोहण आयोजक कम्पनीहरूबीच थोरै खर्चमा आरोहण गराउने तीव्र प्रतिस्पर्धाले पनि आरोहीहरू धेरै रकम तिर्न चाहँदैनन्। अझ पर्वतारोहण गराउने नयाँ कम्पनीहरूले सस्तो अफर गर्ने भएकाले पुराना ख्यातीप्राप्त कम्पनी पनि शुल्क घटाउन बाध्य भएको बताउँछन् पर्वतारोहीहरू। परिणामस्वरुप कम्पनीहरूले अनुभवहीन व्यक्तिलाई पथप्रदर्शक छान्छन्, जसले अहिलेको जस्तो स्थिति आउँदा आरोहीलाई उचित मार्गदर्शन गर्न सक्दैनन्, नेपाल नेसनल माउन्टेन गाइड एसोसिएसनका उपाध्यक्ष छिरिङ पान्डे भोटे भन्छन्, दुर्भाग्यवश यस्तो प्रतिस्पर्धा आरोही संख्या बढाउनमा मात्र केन्द्रित छ, स्तरीय आरोहणका लागि होइन। आयोजक कम्पनीहरू पनि यस्ता समस्या रहेको स्विकार्छन् तर उनीहरू पर्वतारोहण उद्योग विस्तारका लागि संख्या बढाउन आवश्यक रहेको तर्क गर्छन्। उदाहरणका लागि अर्को वर्ष नेपाल भ्रमण वर्ष मनाइँदैछ, जसले २० लाख पर्यटक नेपाल भिœयाउने लक्ष्य लिएको छ, एक्सपेडिसन अपरेटर्स एसोसिएसन अफ नेपालका अध्यक्ष डम्बर पराजुली भन्छन्, त्यसैले हामीले पर्वतारोहीसहित सकेसम्म धेरै पर्यटक भिœयाउनै पर्छ तर हाम्रो मुख्य समस्या नै यसपल्टको जस्तो ट्राफिक जाम कसरी व्यवस्थापन गर्ने बनेको छ। (बीबीसी वल्र्ड सर्भिसका वातावरण सम्वाददाता नवीनसिंह खड्काले लेखेको समाचारको अनुवाद।) एक सातामा दुई पटक सगरमाथा आरोहण, आफ्नै कीर्तिमान तोडे कामीरिताले सगरमाथामा कामिरिताको अर्को विश्व रेकर्ड : २४औं पटक आरोहण नेपालले पहिलो पटक सगरमाथाको उचाइ नाप्यो नेपालले सगरमाथाको उचाइ नाप्यो, डिसेम्बरमा नतिजा : सामान ढुवानीमा सिम्रिक एयर एचआईभी संक्रमित गोपालले गरे सगरमाथा आरोहण सगरमाथाको उचाइ नापेर फर्किएका अधिकृत भन्छन्: रेस्क्यू नगरेको भए हामी के बाच्थ्यौं यो सिजन सगरमाथा आरोहण गर्ने १० को मृत्यु सगरमाथाबाट पाँच हजार किलो फोहोर उठाइयो (फोटो फिचर) पहिलो सगरमाथा विजयका अन्तिम साक्षी"
भन्सार एजेन्ट घुससहित नियन्त्रणमा,काठमाडौं : कैलालीस्थित भन्सार कार्यालय टीकापुरका एजेन्टका सहयोगी रामबहादुर साउद घुससहित पक्राउ परेका छन्। अख्तियार अनुसन्धान आयोगले साउदलाई १५ हजार घुससहित पक्राउ गरेको हो। भारतबाट सामान ल्याउने नेपाली व्यापारीको पूर्ण भन्सार महसुल काटी सोको रसिद उपलब्ध गराई सकेपछि पनि उनले भन्सार छुट गराइ दिएको भनी सेवाग्राहीसँग घुस लिएका थिए। उनलाई टीकापुर भन्सार कार्यालय खक्रौलाबाट नियन्त्रणमा लिइ अनुसन्धान भइरहेको अख्तियारका प्रवक्ता प्रदीपकुमार कोइरालाले जानकारी दिए।
टावर खोज्दै तीन घण्टा पैदल,"जाजरकोट : जुनीचाँदे गाउँपालिकाका स्थानीयलाई एक कल फोन गर्न टावर खोज्दै तीन घण्टा पैदल हिड्नुपर्ने बाध्यता छ। कुनै पनि फोनका नेटवर्कले काम नगर्ने भएपछि स्थानीय टावर खोज्दै तीन घण्टा हिँडेर डाँडामा पुग्ने गरेका हुन्। मजकोटको नेपाल टेलिकमको टावर एक वर्षदेखि बिग्रिएको छ । टावर नहुँदा गाउँपालिकाका ९ वटै वडा सञ्चारबिहीन छन्। फोन गर्नुपर्दा तीन घण्टा पैदल उकालो हिँडेर डाँडामा पुग्ने गरेको मैनापाखाका स्थानीय नरबहादुर बस्नेतले जानकारी दिए। स्थानीय जनप्रतिनिधिसहित सरोकारवाला निकायबीच बारम्बार छलफल भएपनि टावर मर्मत सुरु नभएको अर्का स्थानीय मनरुपा नेपालीले बताइन्। फोनको टावर बिग्रिएको ११ महिना भयो। फोन गर्नु पर्दा रातसाँझ नभनी डाँडामा पुग्नुपर्छ, उनले भनिन्। निर्वाचनका बेला उच्चस्तरको इन्टरनेट सुविधा पुयाउने प्रतिबद्धता गरेका जनप्रतिनिधिले एक वर्षदेखि बिग्रेको टावर बनाउन पहल नगरेको उनको गुनासो छ । जुनीचाँदे गाउँपालिका अध्यक्ष कृष्णबहादुर केसीले नेपाल टेलिकम र प्रशासनमा पटकपटक टावर मर्मतका लागि आग्रह गर्दा पनि सुनुवाइ नभएको बताए। गाउँसभा बैठकमै यो विषयलाई गम्भीर रूपमा उठाएको छु, उनले भने । जुनीचाँदे६ की तारादेवी शाहीले भनिन्, एक कल फोनका लागि आधा दिन बित्छ। धेरै सरकार हुँदा पनि हाम्रा दुःखको सुनुवाइ भएन् । नेपाल टेलिकम जाजरकोटले बिग्रिएको टावर मर्मत नहुने अवस्था रहेकोले जिएसएमको टावर राख्ने तयारी भइरहेको जनाएको छ। सबै सामग्री आइसकेको छ। छिट्टै जुनीचाँदेमा जिएसएम (नमस्ते) को टावर जोड्छौं टेलिकम जाजरकोटका प्रमुख लोकेन्द्र भण्डारीले भने ।"
गाउँलेका सञ्चार सेटमा निर्भर प्रहरी,"ओलाङचुङगोला : शान्ति सुरक्षा र अपराध अनुसन्धानमा चौबिसै घण्टा खटिनुपर्ने प्रहरी सञ्चारका लागि गाउँलेको भर पर्नुपर्छ भन्दा अचम्म लाग्न सक्छ ! तर चीनसँग सीमा जोडिएको ताप्लेजुङका दुई प्रहरी चौकीको अवस्था यस्तै छ। फक्ताङलुङ गाउँपालिका७ ओलाङचुङगोलास्थित सीमा प्रहरी चौकी र वडा नम्बर ६ घुन्सास्थित प्रहरी चौकी सञ्चारविहीन छन्। ३६ सय ४६ वर्ग किलोमिटर क्षेत्रफल रहेको ताप्लेजुङको आधा भूभागमा सुरक्षा दिने दुवै चौकीमा प्रहरीको सञ्चार सेटले काम गर्दैन। प्रहरीले सूचना र रिपोर्टिङका लागि गाउँलेको एनटी सेट फोनको सहायता लिनुपर्छ। फोनबाट सम्पर्क गर्न घाम लागुन्जेल पर्खनुपर्ने त्यहाँका प्रहरी बताउँछन्। उच्च हिमाली गाउँ भएकाले यहाँ घाम कम लाग्छ, एक प्रहरीले भने, गाउँलेको फोन पनि सोलारबाट मात्रै चल्ने हुँदा चाहेको समयमा सूचना लिन र दिन समस्या छ। तालुक निकायमा सम्पर्क गर्नुपरे वा कुनै सूचना लिनु परे प्रहरीहरू गाउँलेकहाँ फोन गर्न आउने स्थानीय टासी शेर्पाले सुनाए। प्रहरी चौकीमा सञ्चारको कुनै साधन छैन, उनले भने, सूचना पहिले हाम्रा फोनमा आउँछ, अनि चौकीमा सुनाउँछौं। चौकीसम्बन्धी जानकारी लिनु परे गाउँलेकहाँ फोन गरेर बोलाइमाग्नुपर्ने अवस्था रहेको जिल्ला प्रहरी कार्यालय ताप्लेजुङले जनाएको छ। ओलाङचुङगोलामा प्रहरी मुख्यालयसँग सीधा सम्पर्क हुने गरी भीएसएटी सञ्चार नेटवर्क जडान गरिएको भए पनि ९ महिनादेखि बिग्रिएको गाउँपालिकाका प्रवक्ता समेत रहेका स्थानीय छेतेन शेर्पाले बताए। घुन्सामा यस्तो प्रविधिसमेत छैन। इन्टरनेटसमेत चल्ने भीएसएटी बिग्रिएको लामो समय भए पनि मर्मत गर्न सम्बन्धित पक्षले चासो नदिएको वडासदस्यसमेत रहेका टासी बताउँछन्। सुरक्षा निकाय जस्तो संवेदनशील कार्यालय सञ्चारविहीन हुनु राम्रो होइन, उनले भने। हिउँदका ६ महिना हिउँ पर्ने र बर्खामा पनि धुम्म भएर घाम नलाग्ने भएकाले अधिकांश समय एनटी सेट फोनसमेत बन्द हुने गरेको छ। ओलाङचुङगोलामा ४ र घुन्सामा ४ वटा यस्ता फोन जडान गरिएको छ। ओलाङचुङगोलाको भीएसएटी बिग्रिएको विषयमा सूचना निर्देशनालयमा दुई पटक लेखेर पठाएको जिल्ला प्रहरी कार्यालयले जनाएको छ। सम्बन्धित कम्पनीले नेटवर्क मर्मतमा चासो देखाएको छैन। ओलाङचुङगोला चीनसँग व्यापार हुने पूर्वको प्रमुख व्यापारिक नाका हो। यहाँको तिप्तला भञ्ज्याङ हुँदै इलाम, पाँचथर, तेह्रथुम, संखुवासभा र ताप्लेजुङमा उत्पादित चिराइतोलगायत जडिबुटी तिब्बत निर्यात हुने गरेको छ। वडाध्यक्ष छेतेन शेर्पा (भोटे) का अनुसार सञ्चारको असुविधाले ती गतिविधि निगरानी गर्न प्रहरीलाई निकै समस्या छ। ३१ सय मिटरको उचाइस्थित घुन्सा पर्यटकीय गाउँ हो। कञ्चनजंघा हिमाल जाने पर्यटक घुन्सा हुँदै आधारशिविर प्रस्थान गर्छन्। नेपालको सबैभन्दा लामो हिमाली पदमार्ग द ग्रेट हिमालयन ट्रेल को प्रस्थान बिन्दु पनि घुन्सा नै हो। आन्तरिक तथा वाह्य पर्यटकको बाक्लै चहलपहल हुने ठाउँमा सुरक्षा संवेदनशीलता पनि बढी हुने हुँदा प्रहरीको पहिलो आवश्यकता सञ्चार रहेको कञ्चनजंघा संरक्षण क्षेत्र व्यवस्थापन परिषद्का पूर्वकार्यालय सचिव तेन्जिङ वालुङको भनाइ छ। संरक्षण क्षेत्रमा तिब्बतबाट शिकारी पसेर वन्यजन्तुको चोरी तस्करी गर्ने भएकाले सुरक्षा संयन्त्र बलियो बनाउनुपर्ने उनले बताए। जिल्ला प्रहरी कार्यालयका अनुसार १२१२ जनाको दरबन्दी रहेका यी दुई चौकीमा ६६ जना मात्रै कार्यरत छन्। टावर खोज्दै तीन घण्टा पैदल"

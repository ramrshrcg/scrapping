शीर्षक,विवरण
मौद्रिक नीतिको कार्यदिशा,"नेपाल राष्ट्र बैंकले ठूला बैंक तथा वित्तीय संस्थाहरूलाई दबाबमूलक शैलीमै मर्जर मा लैजान खोजेपछि वित्तीय क्षेत्रमा यो चर्चाले व्यापकता पाएको छ। विदेशी संस्थापकको बहुसंख्यक सेयर स्वामित्व रहेका स्ट्यान्डर्ड चार्टर्ड, नेपाल एसबीआई बैंकबाहेक सबै वाणिज्य बैंकहरूका लागिसमेत मर्जरको बाटो खुला रहेको भन्दै केन्द्रीय बैंकले दबाब सिर्जना गर्न खोजेको हो। स्वेच्छिक रूपमा पनि बैंक तथा वित्तीय संस्था गाभिने क्रम निरन्तर नै छ। मर्जर तथा मजबुत र ठूलो वित्तीय संस्थाले ससाना वित्तीय संस्था खरिद गर्ने (एक्विजिसन) ले विकास बैंक र वित्त कम्पनीको संख्या उल्लेख्य घटाएको पनि छ। ठूला बैंकहरूलाई दबाबमूलक ढंगले मर्जर गराउन खोज्नुको आशयप्रति भने प्रश्न गर्ने ठाउँ छ। बैंक तथा वित्तीय संस्था धेरै ठूलो हुने र भोलिका दिनमा नियामकले सुशासन कायम गराउन नसक्ने अवस्था नआउला भन्न सकिन्न। जब बैंक तथा वित्तीय संस्था ठूलो हुन्छ उसको प्रभाव क्षेत्र पनि बढ्दै जान्छ। यस्तो अवस्थामा नियमन र सुपरिवेक्षणको जिम्मा पाएको नेपाल राष्ट्र बैंक नै करकाप, दबाब र प्रभावमा बस्नुपर्ने अवस्था सिर्जना हुन सक्छ। अमेरिकामा सन् २००८ ताका लेह्म्यान ब्रदर्स टाट पल्टिँदा त्यसको असरले विश्वभर मन्दी सिर्जना गरेको थियो। धेरै ठूलो संस्था बनायो भने पनि टु बिग, टु फेल को अवस्था आउन सक्नेतर्फ केन्द्रीय बैंक सचेत रहन जरुरी छ। ठूला बैंक तथा वित्तीय संस्थामा सुशासनको प्रश्न यदाकदा उठिरहेको पनि छ। ठूला बैंकहरू मर्जर गराउँदा यसले दुईओटा बैंक सञ्चालन गर्दा हुने खर्चमा कमी आउने र बैंक तथा वित्तीय संस्थाको कार्यसम्पादन अभिवृद्धि भई विद्यमान उच्च ब्याजदर घट्ने कथनका आधारमा अर्थ मन्त्रालयले पनि मर्जरलाई प्रोत्साहित गरिरहेको छ। तर, उसले यसको नकारात्मक पाटोतर्फ भने खासै ध्यान पुर्याएको देखिँदैन। वित्तीय संस्थाको संख्या घटाउँदैमा कस्ट अफ फन्ड उल्लेख्य घटेर ब्याजदर सस्तो भइहाल्ने पनि होइन। बरु दबाबमूलक मर्जरले थप जटिलता सिर्जना भई वित्तीय स्थायित्वमा खलल पुग्न सक्छ। केन्द्रीय बैंकले यस्ता नीतिहरू ल्याउँदा दबाबमूलक ढंगले भन्दा स्वेच्छिक रूपमा बैंक तथा वित्तीय संस्थालाई प्रोत्साहित गर्नुपर्छ। अढाइ वर्षयता हाम्रो वित्तीय क्षेत्रमा उत्पन्न घर्षणका कारण कस्ट अफ फन्ड उच्च छ। लगानीयोग्य साधनका स्रोत सुकिरहेका छन्। कर्जाको मागमा बढोत्तरी भएअनुसार निक्षेप नबढ्नु वित्तीय क्षेत्रमा विद्यमान समस्याका जड हुन्। लगानीयोग्य साधनको अभावले निजी क्षेत्रको विस्तारमा असर पुगेको छ। अर्कोतर्फ कर्जाको ब्याजदर उच्च हुँदा व्यवसायको लागत अकासिएको छ। यस्ता विकराल समस्यालाई अन्देखा गर्न मिल्दैन। कर्जाको संकट अवस्थाबाट लाभ उठाउँदै ऋण अनुमोदन गर्दासमेत बैंक तथा वित्तीय संस्थाका जिम्मेवार अधिकारीहरूले मोलमलाइ गर्ने गरेका घटना पनि सार्वजनिक भएका छन्। यस्ता आर्थिक हिनामिना र भ्रष्टाचारजन्य गतिविधि नियन्त्रणमा नियामक निकाय नेपाल राष्ट्र बैंकको महत्त्वपूर्ण भूमिका रहन्छ। अर्कोतर्फ बैंक तथा वित्तीय संस्था सञ्चालनमा भइरहेको अनुत्पादक तथा विलासी खर्चको न्यूनीकरणमार्फत ऋणी र निक्षेपकर्ताको संरक्षण गर्नु केन्द्रीय बैंकको दायित्व हो। मुलुकभित्र उत्पादनमूलक क्षेत्रलाई सहयोग पुग्ने गरी मौद्रिक नीति जारी हुनुपर्छ। मुलुकले धान्नै नसक्ने गरी बढ्दै गरेको व्यापार घाटा, शोधनान्तर घाटा र विदेशी मुद्रा सञ्चितीमा बढ्दो चाप सरकारमा बस्ने, नीतिनिर्माण गर्नेहरूले उत्पादनमूलक क्षेत्रलाई सही ढंगले प्रोत्साहन गर्न नसक्दा सिर्जित परिणाम हुन्। अर्थतन्त्रमा विद्यमान चुनौतीहरूको सम्बोधन गरी सुधारतर्फ डोर्याउन मौद्रिक नीति केन्द्रित हुनुपर्छ।"
फेरीबाट स्वामीकार्तिकमा यातायात सञ्चालनको तयारी,"बाजुरा : बाजुराको उत्तरी क्षेत्रमा रहेको कर्णाली पारीको स्थानिय तह स्वामीकार्तिक खापर गाउँपालिकामा यातायात पहुँच पुयाउन कर्णाली नदीमा फेरी निर्माण गरिने भएको छ। गाउँपालिकाको आफ्नै लगातमा फेरि निर्माण गरिने अध्यक्ष चिरन्जीवी शाहीले बताए। ९ वटा स्थानीय तह रहेको बाजुरा जिल्लामा सडक सञ्जाल नजोडिएको एउटा मात्र स्थानिय तह स्वामीकार्तिक खापर गाउँपालिका हो। यो कर्णाली नदि पारी छ। स्वामीकार्तिक खापर गाउँपालिका ४ सुईजिउला र जगन्नाथ गाँउपालिका १ पिलिचौरको बिचमा फेरी बनाएर यातायातका साधान तार्ने काम गर्ने गरिने अध्यक्ष शाहीले बताए। फेरी सञ्चालनमा आएपछि वर्षातका ३ महिना असार, साउन, भदौ महिना बन्द हुने र बाँकी महिना भने सञ्चालन भइरहने गाउँपालिकाले जनाएको छ। कर्णाली नदीमा यातायात सञ्चालन हुने पुल निर्माणका लागि धेरै लगानी आवश्यक पर्ने र तत्काल सम्भावना नभएकाले अहिलेलाई फेरी निर्माण सुरु गरेको अध्यक्ष शाहीले बताए। १ करोड ७४ लाखमा निर्माण हुन लागेको फेरी ठेक्का सम्झौता भएर ६ महिनाभित्र काम सम्पन्न हुने निमित्त प्रशासकीय अधिकृत कुबेर शाहीले बताए। फेरी निर्माणको काम सुनन्नदा मष्टेश्वरी निर्माण सेवासँग सम्झौता भएको छ। निर्माण सेवाका प्रबन्धक विनोद शाहीले भने ६ महिनाभित्र काम गरिसक्ने सम्झौता रहेको छ। कर्णाली नदीमा फेरी निर्माण हुन लागेपछि स्थानीयबासी खुसी भएका छन्। 'गाडी चढ्न, सामान ढुवानी गर्न, बोक्न पनि कर्णाली तर्नु पर्ने रहेको छ', फेरी बनेपछि यो बाध्यता टर्ने आशा छन स्थानीय जयमैल ल्वार। फेरी निर्माण हुन लागेको स्वामिकार्तिक खापर गाँउपालिका ४ सुईजिउला र जगन्नाथ गाँउपालिका १ पिलिचौरमा रहेको कर्णाली नदी। फोटोः पदमबहादुर सिंहअन्नपूर्ण"
सर्लाही गोलीकाण्ड : मृत्युको विरोधमा मसाल जुलुस,"मलंगवा : प्रहरीको गाेली लागेर सरोज नारायण महतोको मृत्यु भएको विरोधमा ईश्वरपुर नगरपालिकामा मंगलबार साँझ मसाल जुलुस प्रदर्शन भएको छ । गत आइतवार सर्लाहीको बाँके जङ्गलमा प्रहरीको गोली लागेर मृत्यु भएका सरोज र श्रीनगरस्थित बाँकेको खोलको खाल्डोमा डुबेर १२ वर्षीय अमित रायको ज्यान गएपछि स्थानीय आन्दोलित भएका हुन् । प्रतिनिधिसभा सदस्य प्रमोद साह र प्रदेशसभा सदस्य उपेन्द्र महतोको उपस्थितमा स्थानीयले मसाल जुलुस प्रदर्शन गरेका हुन् । स्थानीयले मृतकलाई सहिद घोषण गर्नुपर्ने, खोलामा भैरहेको अवैध दोहन रोक्नुपर्ने, गिट्टी बालुवा निकाल्दा बनेको खाल्डो पुर्नुपर्ने, बस्ती नजिक सञ्चालित क्रसर उद्योग बन्द गर्नुपर्ने, गोली काण्डको निष्पक्ष छानबिन गरिनुपर्ने, मृतक परिवारका एकजनालाई रोजगारी दिनुपर्ने, बाल बच्चालाई शिक्षा स्वास्थ्यलगायतको उचित व्यवस्था गरिनुपर्ने, घाइतेको उपचारका लागि राज्यले औषधिखर्चको व्यवास्था गर्नुपर्ने लगायतको माग स्थानीयले अगाडि सारेका छन् ।"
अवैध रुपमा बस्दैआएका २१ विदेशी नागरिक पोखराबाट पक्राउ,"पोखरा : पर्यटकीय सहर पोखरामा अवैध रुपमा बस्दैआएका विभिन्न देशका २१ विदेशी नागरिक पक्राउ परेका छन् । २०७५ को साउन महिनादेखि २०७६ को असार १६ गतेसम्मको अवधिमा पर्यटक भिसामा आएर विभिन्न पेशा, व्यवसाय गरेर पोखरा बस्दैआएका र पासपोर्ट र भिसा विना नै पोखराका विभिन्न स्थानमा बस्दैआएका गरी २१ जना विदेशी नागरिकलाई पर्यटक प्रहरी कार्यालय पोखराले पक्राउ गरेको हो । पक्राउ पर्नेहरुमा सबैभन्दा धेरै ७ जना रुसका नागरिक छन् । रसियन पर्यटकहरुमध्ये ४ जना भिसाको म्याद सकिएर पनि अवैध रुपमा बस्दैआएको पाइएको हो । तीनजना रुसका नागरिक पासपोर्ट नै च्यातेर अवैध रुपमा बस्दैआएको सूचनाको आधारमा पक्राउ परेको पर्यटन प्रहरी कार्यालय पोखराका प्रहरी सायक निरीक्षक विधान सिंह क्षेत्रीले बताए । पक्राउ पर्नेमा तीनजना लेबननको नागरिक छन् । अली सेलेमन उनका दुई छोरी मेरियम रहमे र फटमे भिसाको म्याद सकिएपछि पनि अवैध रुपमा बस्दैआएको अवस्थामा प्रहरीले पक्राउ गरेको हो । दुई छोरीहरुले प्याराग्लाईडिङको कोष समेत गर्दै गरेका थिए । यसरी पक्राउ गर्नेमा नेदरल्याण्डका दुई नागरिक पनि छन् । उनीहरुमध्ये एक जना पासपोर्टको भिसा नै सकिएको अवस्थामा र अर्को एकजना पासपोर्ट विना नै पोखरामा बस्दैआएको अवस्थमा पक्राउ परेका हुन् । यस्तै यमन, तिब्बत, फिलिपिन्स, बेलायत, डेनमार्क, टर्की, फ्रान्स, जर्मन र केन्याका पर्यटक पनि अवैध रुपमा बसेको अवस्थामा प्रहरीले पक्राउ गरेको पर्यटक प्रहरी कार्यालय पोखराका प्रहरी नायब निरीक्षक टीकाराम पौडेलले जानकारी दिए । पोखराको लेकसाइडमा दश वर्षदेखि बस्दैआएका जर्मन नागरिक लुजीफर प्लेस गत चैत १३ गते स्थानीयसँग झगडा गरेपछि स्थानीयले प्रहरीलाई खवर गरे । घट्नाको छानवीनको क्रममा पासपोर्ट लगायत उनको परिचय खुल्ने केही कागजपत्र भेटिएन । प्रहरी अनुसन्धान पछि उनी दश वर्षदेखि पोखराको लेकसाइडमा गैरकानुनी रुपमा बस्दैआएका जर्मन नागरिक रहेको प्रहरीले पत्ता लगाएपछि पर्यटक प्रहरी कार्यालय पोखराले अध्यागमन कार्यालय हुँदै अध्यागमन विभाग काठमाण्डौमा बुझायो । उस्तै अवस्थमा भेटिएका थिए आफूलाई प्रेम ओझा भनेर चिनाउने नेदरल्यणडका पर्यटक । उनी पनि पोखराको लेकसाइडमा १० वर्ष देखि बस्दैआएका थिए । गत पुस १२ गते पक्राउ परेको उनीसँग पनि पासपोर्ट लगायत उनको परिचय खुल्ने कुनै कागजाज थिएन । प्रहरीले अनुसन्धान गर्दा उनी लेकसाइडका विभिन्न होटलमा गैरकानुनी रुपमा काम गरेर बसेको पत्तो पायो । पर्यटन भिसामा पोखरा घुम्न आएका फिलिपिन्सका अल्बर्ट क्याइसीप पोखरा २३ धारापानीमा १९ महिनादेखि व्यवसायीक रुपमा कुखुरा पाल्दैआएका थिए । पर्यटन भिसामा आएका उनीसँग व्यवसाय गर्ने अनुमति त थिएन नै उनको पर्यटन भिसाको म्याद पनि एक वर्षअघि नै सकिएको थियो । गत पुस ८ गते स्थानीयले दिएको सूचनाको आधारमा पर्यटक प्रहरीले उनलाई पक्राउ गयो । जग्गा भाडामा लिएर आफैँले फेवा तालको सिरानमा बाँसको खोर बनाएर कुखुरा पाल्दै गरेको अल्बर्टलाई प्रहरीले अध्यागमन कार्यालय पोखरामा बुझायो । अध्यागमन कार्यालय पोखराले अध्यागमन विभाग काठमाण्डौ । यस्तै रसियाका डिमिट्री खमोभ सन् २०१६ देखि श्रीमती र छोरा सहित नेपालमा बस्दैआएका थिए । उनले नेपालमै सन् २०१७ मा अर्को छोरा पनि जन्माए । अवैध रुपमा विदेशी बसेको सूचनाको आधारमा प्रहरीले अनुसन्धान गर्दा उनी र उनका परिवारको पासपोर्ट हेर्दा नेपाल बस्ने समय अवधि नै सकिसकेका थियो । बेलायतका ६६ वर्षीय नागरिक रोय वल्स्टनक्रफ्ट पोखरा १७ बिरौटामा फ्ल्याट लिएर बस्थे । उनले आफ्नो कोठामा चोरी भएको भन्दै गत फागुन १२ गते आफैँले प्रहरीलाई खवर गरे । पर्यटक प्रहरीले उनको पासपोर्ट चेकजाँच गर्दा उनी गैरकानुनी रुपमा ओभर स्टे बसेको फेलापरेपछि फागुन २६ गते पक्राउ गरी विभाग पठायो । पछिल्लो पटक भने अवैध रुपमा बस्दैआएका रसियन नागरिक यही असार १६ गते पक्राउ परेका हुन् । रसियन नागरिक निकोले ओलेगोभिच सोमबार पासपोर्ट र भिसाविना नै पोखराको लेकसाइडमा नशालु पदार्थ खाएर लट्ठ परेको अवस्थामा फेला पारेको हो । उनले क्युरियोका सामाग्री बिक्री गर्दैआएको पनि क्षेत्रीले बताए । यसरी पोखरामा पछिल्ले समयमा नागरिकले दिएको सूचनाको आधारमा अवैध रुपमा बस्ने र विभिन्न कारोवार गर्ने विदेशी नागरिक धमाधम पक्राउ पर्न थालेका हुन् ।"
गोली चलाएर रुपन्देहीमा साढे ४ लाख लुटियो,भैरहवा :रुपन्देहीको गैडहवा गाउँपालिकामा गोली चलाएर साढे ४ लाख रुपैयाँ लुटिएको छ। गैडहवा गाउँपालिका४ की रेशम कुमारी मल्लले कृषि विकास बैंकको लुम्बिनी शाखाबाट रकम निकालेर अटो रिक्सामा जादै गर्दा ४ लाख ६३ हजार रुपैयाँ लुटिएको रुपन्देहीका डिएसपी धर्मराज भण्डारीले जानकारी दिए। उनका मोटरसाइकलमा आएको अपरिचित दुई जना व्यक्तिले अटोरिक्साको टायरमा गोली हानेर रकम मल्लको साथमा रहेका रकम लुटेको बताए। उनका अनुसार गोली प्रहार गर्ने व्यक्ति पहिचान खुलेको छैन। उनीहरु फरार भएकाले खोजीकार्य सुरु भएको छ। लुटिएको रकम मध्ये गैडहवा गाउँपालिकाको पोखरी सरसफाई कार्यक्रमको २ लाख ४१ हजार रुपैयाँ र २ लाख २२ हजार रुपैयाँ आफ्नै रहेको मल्लले प्रहरीलाई बताएका छन्। गैडहवा गाउँपालिकाका अध्यक्ष बच्चुलाल केवटले पनि गोली चलेको पुष्टि गरे। उनका अनुसार घटनामा स्थलमा गोलीको एउटा खोका भेटिएको छ। उनले गाउँपालिका४ मा उपभोक्ता समिती मार्फत पोखरी सरसफाईको कार्यक्रम सम्पन्न भए बापत भुक्तानीका लागि दिइएको चेक रकम बैंकबाट सटही गरेर फर्किने क्रममा लुटिएको जानकारी दिए। घटनाबारे अनुसन्धान सुरु भएको जिल्ला प्रहरी कार्यालय रुपन्देहीले जनाएको छ।
हजार दिने आमालाई वडाको कोसेली,"बैतडी : जिल्लाको दशरथचन्द नगरपालिका १० को कार्यालयले वडाभरीका हजार दिने आमालाई वडाको कोसेली वितरण गरेको छ। हजार दिने आमा र बच्चाको स्वास्थ्य र पोषणमा सुधार ल्याउनका लागि आमालाई कोसेली वितरण गरिएको वडा सचिव गणेशदत्त भट्टले बताए। वडाभरीका ५० जना आमालाई कोसेली स्वरुप अण्डा, एक पाकेट आयोडिन युक्त नुन र सरसफाइका सामग्री वितरण गरिएको उनले बताए। उनले भने, वडा कार्यालयले हजार दिनका आमा र बच्चाको स्वास्थ्यका विषयमा परिवारका सदस्यले ध्यान दिउन भनेर हामीले यो कार्यक्रम राखेका हौं। सुनौलो हजार दिनका आमाको स्वास्थ्यका बारेमा सबैले ध्यान दिनु आवश्यक छ। वडा कार्यालयले पोषक तत्वसहितको कोसेली दिएपछि खुसी लागेको दशरथचन्द नगरपालिका १० की हजार दिने आमा राजमती विष्टले बताइन्। उनले भनिन्, वडा कार्यालयले दिएको कोसेलीले हाम्रो घरपरिवारका सदस्यले पनि हजार दिनको अवधिमा आमा र बच्चाको ख्याल गर्नुपर्ने रहेछ भन्ने कुरा थाहा पाउँछन्।"
सिरहामा ९ महिने बालिका बलात्कृत,सिरहा : सिरहाको लहान नगरपालिका२४ मा ९ महिने बालिका बलात्कृत भएको आरोपमा १४ वर्षे बालक पक्राउ परेका छन् । मंगलबार भएको उक्त घटनामा सोही गाउँका १४ वर्षीय बालकलाई प्रहरीले पक्राउ गरेको हो । बालिकालाई आमाले घरमा एक्लै छाडेर खेतमा काम गर्ने घरको सदस्यलाई खाजा पुयाउन जाँदा ती बालकले उनीमाथि यस्तो घटना घटाएको प्रहरीले जनाएको छ । खेतबाट फर्कँदा ती बालकलाई बालिकाकी आमाले घरमै भेटेपछि उजुरी दिएकी हुन् । स्थानीयले समेत सूचना दिएको आधारमा उनलाई प्रहरीले पक्राउ गरेको हो । बालिकाको यौनीबाट रक्तश्राव भएपछि प्रहरीले उनलाई स्वास्थ्य परिक्षणका लागि बाहिर पठाएको छ । इलाका प्रहरी कार्यालय लहानका प्रहरी निरीक्षक विजय यादवका अनुसार घटनाबारे थप अनुसन्धान भइरहेको उनले बताए ।
"स्कुटर दुर्घटनामा एकको मृत्यु, एक घाइते",स्याङ्जा : भीरकोट नगरपालिका १ लामाचौरमा स्कुटर दुर्घटना हुँदा २३ वर्षीया कोसिन्दर क्षेत्रीको मृत्यु भएको छ। वालिङबाट राङ्खोलातर्फ आइरहेको ग१६प ९१२४ नम्बरको स्कुटर अनियन्त्रित हुँदा सोमबार साँझ पुतलीबजार नगरपालिका १३ का २१ वर्षीय राजेश केसी र उनको पछाडी सवार क्षेत्री घाइते भएका थिए। घाइते दुबैको कालिका सामुदायिक हस्पिटल हेलुमा प्राथमिक उपचारपछि थप उपचारका लागि पोखरा पठाइएको थियो। गम्भीर घाइते क्षेत्रीको गण्डकी मेडिकल कलेज पोखरामा उपचारको क्रममा मंगलबार मृत्यु भएको प्रहरीले जनाएको छ। अर्का घाइते केसीको मणिपाल शिक्षण अस्पताल पोखरामा उपचार भइरहेको प्रहरी नायब उपरीक्षक नविनकृष्ण भण्डारीले जानकारी दिए।
सुरुङभित्र काम गर्दै गर्दा दुई कामदार घाइते,संखुवासभा : चिचिला गाउँपालिका३ केराबारी पुखुवामा निमार्णाधीन ९ सय मेगावाटको अरुण तेस्रो जलविद्युत् परियोजनाको विद्युत गृहको सुरुङमा काम गर्दै गरेका दुई कामदार घाइते भएका छन्। सुरुङ मार्गमा ढिस्कोले लाग्दा भारतको विहार प्रान्त राजपुर जिल्लाका विवेक सिंह र दार्चुला नगाड गाउँपालिका४ का अकवर सिंह ठगुन्ना घाइते भएको निर्माण कम्पनीका प्रबन्ध निर्देशक छिरिङ शेर्पाले जानकारी दिए। रोहित एण्ड छिरिङ कन्ट्रक्सनले निर्माण गर्दै गर्दा ढिस्को खस्दा उनीहरु घाइते भएका हुन्। सोमबार राति १२ बजे पुखुवाको सुरुङ मार्गमा विस्फोटक पदार्थ लोड गर्दै गरेको अवस्थामा डिस्कोले किचेको थियो। घाइते भएका अकवर ठगुन्नाको बाँया खुट्टा र शरीरका विभिन्न भागमा चोट लागेको छ। उनको जिल्ला अस्पताल खाँदबारीमा उपचार भइरहेको छ। दार्चुलाका ठगुन्नाको थप उपचारका लागि सुनसरीको धरानस्थित बिपी कोइराला स्वास्थ्य विज्ञान प्रतिष्ठानमा उपचार भइरहेको छ।
४ लाख घुससहित इन्जिनियर पक्राउ,पोखरा : खानेपानी तथा सरसफाई डिभिजन कार्यालयका ईन्जिनियर वसीअख्तर महोम्मद मियाँ ४ लाख ५५ हजार रकमसहित पक्राउ परेका छन्। अख्तियार दुरुपयोग अनुसन्धान कार्यालय पोखराबाट खटिएको टोलीले मंगलबार मियालाई पक्राउ गरेको हो। बिरुवा गाउँपालिका८ मा सञ्चालित छत्रे खानेपानी उपभोक्ता समितिको योजनाबाट रकम लिएका मियाँलाई रोशन खड्काको टोलीले पक्राउ गरेको हो। पक्राउ परेका मियाँलाई अनुसन्धानपछि कारबाही गरिने अख्तियार कार्यालयले जनाएको छ।रौतहट जिल्ला घर भएका मियाँ झण्डै डेढ दशकदेखि स्याङ्जाको खानेपानी कार्यालयमा कार्यारत छन् । पुतलीबजार नगरपालिका१ नारायणस्थान स्थित डेरामा रकम बुझ्दाबुझ्दै अख्तियारको टोलीले उनलाई पक्राउ गरेको हो ।
पौडी खेल्दा पोखरीमा डुबेर दाजुभाइको मृत्यु,दमौली : गर्मी छल्न पोखरीमा पौडी खेल्न गएका दुई दाजु भाइको मृत्यु भएको छ। म्याग्दे२ जामुनेस्थित माछापुच्छे ब्रिक फ्याक्ट्रीको पोखरीमा पौडी खेल्न गएका ७ वर्षीय सुन्दर शाही र ४ वर्षीय किस्मत शाहीको ज्यान गएको जिल्ला प्रहरी कार्यालय तनहुँले जनाएको छ। राधा माविमा अध्ययनरत दाजुभाइ स्थानीय कृष्णबहादुर शाहीका छोरा हुन्। उनीहरु परीक्षा विद्यालयबाट दिएर फर्केने क्रममा पौडी खेल्ने गएको प्रत्यक्षदर्शीको भनाई छ। फ्याक्ट्रीले माटो निकाल्न बनाएको खाडलमा पानी जमेर पोखरी बनेको थियो। पोखरीमा स्थानीय पाँच बालबालिका पौडी खेल्न गएका थिए। साथीहरु पौडी खेलेको देखेपछि ती बालबालिका पनि पौडी खेल्न गएको प्रत्यक्षदशीलाई उद्धृत गर्दै प्रहरीले जानकारी दिएको छ। डुबेका भाइ किस्मतलाई जोगाउन गएका दाजु सुन्दर पनि डुबेका थिए। डुबेको केहीबेरमा फ्याक्ट्रीका सुरक्षा गार्डले गरी उपचारका लागि दमौली अस्पतालमा ल्याउने क्रममा मृत्यु भएको प्रहरी नायब उपरीक्षक लिलाराज लामिछानेले बताए। पोखरीमा अन्य स्थानीय बालबालिका पनि पौडी खेल्न जाने गरेका थिए।
त्रिपुरासुन्दरी नगरपालिकाको मोबाइल एप्स सुरु,"दुनै डोल्पा : त्रिपुरासुन्दरी नगरपालिकाले आफ्नै मोबाइल एप्स संञ्चालनमा ल्याएको छ। जिल्लामा पहिलो पटक त्रिपूरा सुन्दरी नगरपालिकाले आफनै मोबाइल एप्स सुरु गरेको हो। नगरपालिकाले प्रदान गर्ने सबै सेवा सहज र प्रभावकारी बनाउन मोबाइल एप्स सञ्चालनमा ल्याएको नगरपालिकाले जनाएको छ। नगरबाट हुनै दैनिक सेवा प्रवाह, वार्षिक कार्यक्रम तथा योजना,सूचनासहित नगरपालिकाका सम्पूर्ण गतिविधिको जानकारी हातहातमा घरमै बसेर लिन सकिने व्यवस्था गरेको नगरपालिकाका निमित्त प्रमुख प्रशासकीय अधिकृत हिराचन्द्र धरालाले जानकारी दिए। उनले भने अब हरेक नागरिकले हातैमा एक क्लिक गरेर नगरपालिकाको सम्पूर्ण गतिविधि घरमै बसेर जान्न पाउने छन्। मोबाइलको सदुपयोग समेत सहीरुपमा हुने दावी धरालाले गरे। स्थानीय सरकारबाट सम्पादन हुने सम्पूर्ण गतिविधि एकैसाथ जनतामाझ पुर्याएर पारदर्शी सरकारको पहिचाहन दिन नगरपालिकाले आफ्नै मोबाइल एप्स संञ्चालन गरेको नगरप्रमुख ओमबहादुर बुढाले बताए। मोबाइल एप्समा सम्पूर्ण जनप्रतिनिधिको नाम र सम्पर्क नम्बर समेत राखिएको छ। एप्सलाई अझै प्रभावकारी बनाउनका लागि नागरिकले सुझाब दिन नगरप्रमुख बुढाले आग्रह गरेका छन्। त्यसका साथै सेवा प्रवाह चुस्त दुरुष्त पारी समृद्ध नगर निर्माणका लागि अझै थप परिमार्जन गर्नुपर्ने भएमा वा नगरपालिकालाई आवाश्यक सल्लाह सुझाब समेत एप्सबाटै दिने व्यवस्था मिलाइएको उपप्रमुख चन्दाकुमारी बुढाले जानकारी दिइन्। मोबाइल एप्स संञ्चालन गरेर डिजिटल नगरपालिका निर्माणतर्फ अग्रसर भएको भन्दै नागरिकले खुसी व्यक्त समेत गरेका छन् ।एप्स निर्माणको काम निकै राम्रो भएको तर सबै क्षेत्रमा इन्टरनेटको पहुँचमा ध्यान दिन स्थानीय योगेन्द्र बुढाले सचेत गराए । उनले भने,' मोबाइल एप्स सही प्रयोग गर्न र हरेक नागरिकले हेर्न अनि जान्न इन्टरनेटको पहुँच सबैमा हुनुपर्छ त्यसतर्फ नगरपालिकाले सोच्न जरुरी रहेको छ। त्रिपूरा सुन्दरी नगरपालिका आफ्नै मोबाइल एप्स संचालन गर्ने डोल्पाको पहिलो स्थानीय तह हो।"
प्रकाश दाहाल साहसिक सगरमाथा सम्मानबाट ५ सम्मानित,"काठमाडौं : प्रकाश दाहाल साहसिक सगरमाथा आरोहण सम्मान २०७६ बाट पाँचजना सम्मानित भएक छन्। मंगलबार राष्ट्रिय सभामा भएको कार्यक्रममा पूर्व प्रधानमन्त्री एवं नेकपा अध्यक्ष पुष्पकमल दाहालले आफ्ना छोरा प्रकाशको नाममा स्थापित उक्त सम्मानबाट पाँचजनालाई सम्मानित गरे। प्रकाश दाहाल प्रतिष्ठानका तर्फबाट प्रचण्डले उनीहरूलाई सम्मान गरेका हुन्। सम्मानित हुनेमा दक्षिण कोरियाका नागरिक आमहोम गिल, ज्ञानेन्द्रकुमार श्रेष्ठ, माया शेर्पा, आङसार्की शेर्पा र छिरिङ छुन्दो शेर्पा छन्। गिल लामो सयमदेखि हिमाल आरोहण संलग्न छन्। उनले विश्वका १४ ओटा अग्ला हिमाल चढेका छन् भने पर्वतारोहण सम्बन्धी स्कुल पनि चलाउँछन्। यस्तै श्रेष्ठ सरकारका शाखा अधिकृत हुन् र उनी सगरमाथा बेस क्याम्पमा आरोहीका कठिनाइ व्यवस्थानपको काम गर्छन्। माया शेर्पा पनि आरोही हुन् र उनले ८ हजारमाथिका ५ हिमाल आरोहण गरेकी छन्। आङसार्की शेर्पा हिमाल आरोहीहरूका लागि बाटो निर्माणका काम गर्छन्। छिरिङ छुन्दो दाहाल पुत्र प्रकाश हिमाल चढ्दा उक्त टोलीका प्रमुख हुन्।"
"मिडिया दर्ता, नवीकरण र नियमन अब प्रदेशबाटै","काठमाडौं : मिडियाको दर्ता, नवीकरण र नियमन अब प्रदेशबाटै हुने भएको छ। रेडियो, स्याटलाइटबाहेक टेलिभिजन र अनलाइन दर्ता तथा नवीकरण अब प्रदेश३ को सरकार अन्तर्गतको संचार रजिष्ट्रारको कार्यालयले गर्ने भएको हो। पत्रपत्रिकाको अभिलेख राख्ने, पत्रकारलाई प्रेस प्रतिनिधि प्रमाणपत्र वितरण र नविकरण पनि सञ्चार रजिष्ट्रार कार्यालयले गर्नेछ। प्रदेशको अधिकार तथा कार्य विस्तृतिकरणलाई पालना गर्दै बनेका प्रदेश संचार माध्यम व्यवस्थापन ऐन२०७५ र नियमावली २०७६ अनुसार प्रदेशमार्फत् काम हुन लागेको हो। असार ९ गते बसेको प्रदेश३ मन्त्रिपरिषद् बैठकले प्रदेश सञ्चार माध्यम नियमावली स्वीकृत गरेको थियो। मन्त्रिपरिषद् निर्णय अनुसार आमसञ्चार माध्यमको दर्ता, नवीकरण र अभिलेख राख्न बाटो खुलेको हो। प्रदेश३ ले बनाएको ऐन र नियमावलीमा संचार रजिष्ट्रारको कार्यालयले पुस्तकको अभिलेख राख्ने रजिष्ट्रार रेवती सापकोटाले जानकारी दिए। प्रदेशको अधिकार तथा कार्यविस्तृतिकरणमा प्रदेशस्तरका विद्युतीय सञ्चार माध्यम सञ्चालन, अनुमति, नविकरण र नियमन, छापासञ्चार माध्यमको दर्ता, अनुमति, अचारसंहिता निर्धारण, अभिलेखांकन, वर्गीकरण, सञ्चालन र नियमन, अनलाइन मिडिया र अन्य प्रविधिमा आधारित सञ्चार माध्यमको दर्ता, नविकरण, अभिलेख र अनुगमन र नियमन गर्ने अधिकार प्रदेशलाई दिइएको छ। प्रेस सूचना प्रवाह, सूचना सामग्रीको उत्पादन, प्रकाशन र वितरण, श्रमजीवी पत्रकारको न्युनतम पारिश्रमिक अनुगमन, प्रदेशस्तरीय रजिष्ट्रार र केवल वितरणको इजाजत, नविकरण र नियमन गर्ने अधिकार पनि कार्यविस्तृतिकरणमा प्रदेशको अधिकार क्षेत्र भित्र तोकिएको छ। सञ्चार रजिष्ट्रारको कार्यालयमा प्रदेश सरकारको सरकारी तथा सार्वजनिक नियकाबाट प्रकाशित सामग्री, सूचना तथा निर्णय संकलन गरी नागरिकलाई उपलब्ध गराउन सूचना बैंकको स्थापना हुनेछ। सञ्चार रजिष्ट्रारको कार्यालय अहिले प्रदेशको राजधानी हेटौंडामा रहेको छ। नियमावलीमा भएको व्यवस्था अनुसार ऐन प्रारम्भ हुनु भन्दा अघि प्रकाशन हुँदै आएका पत्रपत्रिका, प्रसारण हुँदै आएका एफएम रेडियो, टेलिभिजन, अनलाइन र पुस्तक प्रकाशनको अभिलेख सञ्चार रजिष्ट्रारको कार्यालयमा गराउनु पर्नेछ।"
मदिरा सेवनको आरोपमा प्रहरीको निर्घात कुटपिट !,"मुगु : खत्याड गाउँपालिकको एक काष्ठ उद्योगमा कार्यरत दुई मजदुरमाथि प्रहरीले निर्घात कुटपिट गरेको छ। खत्याड गाउँपालिका९ का ३० वर्षीय टक्क भण्डारी र सोही गाउँपालिका४ का २९ वर्षीय तिलक रोकायाले मदिरा सेवन गरेकै आरोप प्रहरीले निर्घात कुटपिट गरेको हो। गाउँपालिकाको अस्थाई सदरमुकाममा रहेको माथिचौर अस्थाई प्रहरी चौकीका प्रहरीले नियन्त्रणमा लिएर कुटपिट गरेको पीडितको भनाइ छ। काम सकेर साँझ मदिरा सेवनपछि सोमबार साँझ टक्क भण्डारी नजिकैको पसलमा चुरोट किन्न गएका थिए। उनको पसलमा चुरोट किन्न जाँदा स्थानीय युवासँग सामान्य विवाद भएको थियो। मदिरा पिएर विवाद गरेको नाममा प्रहरीले नियन्त्रणमा लिएर लाठी, बुट, मुक्काले हानेको पीडित भण्डारीले बताए। खत्याड गाउँपालिकाले आफनो सबै वडामा मदिरा निषेध गरेको छ। मदिरा सेवन गर्ने र विक्री वितरण गर्नेलाई गाउँपालिकाले चारचार हजार जरिवाना तोकेको छ। प्रहरीले नियन्त्रणमा लिएर नियम अनुसार जरिवाना गर्नुको साटो निर्घात कुटपिट गरेकोप्रति खत्याड गाउँपालिका ७ का वडा सदस्य अनन्तराज घोडासैनीले आपत्ति जनाए। यो प्रहरीको कारबाही प्रक्रिया आपत्तिजनक छ, उनले भने। प्रहरीले भण्डारीलाई १६ गते पक्राउ गरेको थियो। भने उनका साथी रोकायलाई १७ गते पक्राउ गरेको हो। दुवैजनालाई प्रहरीले निर्घात कुटपिट गरेको छ। निर्घात कुटपिटपछि प्रहरीले चारचार हजार जरिवाना गर्ने कागजपत्रसमेत गराएको पीडित भण्डारीले बताए। उपचार खर्च अभावमा पीडित दुवैजना घरमै बसेका छन्।"
"सिनामंगलमा दुई माइक्रो ठोक्किदा १७ घाइते, दुईको अवस्था गम्भीर",काठमाडौं : सिनामंगलमा सवारी दुर्घटना हुँदा १७ यात्रु घाइते भएका छन्। मंगलबार बिहान गौशालाबाट कोटेश्वर जाँदै गरेको बा५ख ५१०० नंको माइक्रोबस र कोटेश्वरबाट गौशाला जाँदै गरेको बा१ज ९७६६ नंको बस ठोक्किँदा १७ यात्रु घाइते भएका हुन्। घाइतेमध्ये दुई गम्भीर रहेको महानगरीय ट्राफिक प्रहरी महाशाखाका प्रवक्ता प्रहरी उपरीक्षक रविराज पौडेलले जानकारी दिएका छन्। घाइतेको सिनामंलस्थित काठमाडौं मेडिकल कलेजमा उपचार भइरहेको छ। घाइते हुनेमा १३ पुरुष र ४ महिला छन्। दुवै सवारीसाधनलाई नियन्त्रणमा लिएर अनुसन्धान भइरहेको महाशाखाले जनाएको छ।रासस
मुस्ताङमा पुल निर्माण ढिलाइले सवारीलाई सास्ती,"मुस्ताङ : मुस्ताङमा बन्दै गरेका पुलको काम ढिलाइले सवारी साधनलाई सास्ती बनेको छ।वर्षाको समयमा नदीनालामा पानीको बहाव उच्च हुँदा सवारी साधनलाई बाटो वारपारमा समस्या बनेको हो। म्याग्दी हुँदै मुस्ताङ प्रवेश गरेपछि उपल्लो मुस्ताङ पुग्न आधा दर्जन पुल तर्नुपर्छ। तर यी बन्दै गरेका पुलहरु सम्पन्नमा चरम ढिलाइ भइरहेको छ। कतिपय स्थानमा भर्खरै मात्र पुलको ठेक्का र काम गर्न थालिएको बेनीजोमसोमसडक आयोजनाले जनाएको छ। आयोजनाले सुरु गर्नु अगावै मुस्ताङमा केही पुलको काम डोलीडार ,पाल्पा करिडोर र सडक डिभिजन कार्यालय बाग्लुङले सुरु गरिसकेका थिए।कोरला सडक सुरुभएपछि ११ मिटर मापदण्ड अनुसार केही पुलका डिजाइन फेरिँदा पुल निर्माणमा प्राविधिक समस्या बन्यो। जोमसोमदेखि माथि करिब ३ किलोमिटर उत्तरतर्फ पक्की पुल ठिंग उभिएको छ। तर पुलको काम हात्ती छिर्यो पुच्छर अड्कियो भएको छ। पुलको काम सक्न ठेकेदार कम्पनीले पुरै वेवास्ता देखाएका छन्।तर ठेकेदारले भने खोलो बढ्नु अगावै काम सक्छु भन्ने दावी गरेका छन्। कोरला सडकअघि पाल्पा करिडोर सडकले लुप्रापान्डाखोला पुल बनाउन सुरु गर्यो। पुलको भौगालिक अध्ययन बिना पुलको डिजाइन गरियो।अहिले यस पुलको व्यवहारिक कार्यान्वयनपक्ष चुनौति बनेको छ। लुप्रापान्डा खोलामा पुल नहुँदा सदियौदेखि उपल्लो मुस्ताङ आउजाउ गर्ने र मुक्तिनाथ जाने स्थानीय र पर्यटकलाई सास्ती हुने गरेको छ। यहाँ ट्याक्टरको सहयोगमा महंगो शुल्क तिरेर खोलो वारपार गर्नुपर्ने बाध्यता अझैं छ।लुप्रापान्डा खोला पक्की पुलको काम ९० प्रतिशत सम्पन्न भएको करिडोरका इन्जिनियर अश्विनी कुमार यादवले बताए। तर, पुल बनेको स्थान नियाल्दा यहाँ निकै लामो पुल आवश्यक पर्छ। उपल्लो भेक जाने सवारीले खोलो तर्नुपर्ने अवस्था छ। छेवैको पुलले गिज्याइरहेको छ। कामको गति भने उही छ। लुप्रापान्डा पुल ०६९ सालमा सम्झौता भएको हो।सम्पन्न अवधि २०७३ सालको थियो। ३ करोड ९० लाखमा लोकप्रिय शंकरमाली जेभीले लिएको प्लको लम्बाई ५० मिटर र चौडाई ७५ मिटरको छ। पुलका प्रतिनिधि गणेश कार्कीले पुल अन्तिम चरणमा रहेको र असारमै सम्मपन्न हुने जनाएका छन्। तर, उनले भनेजस्तै पुलको सम्पन्न हुने कुनै छाटकाट देखिदैन। उनका अनुसार पुलमा इक्सपान्सन जोइन ,एप्रोज सडक र एप्रोज स्लाबको काम बाँकी छ। यस्तै यो पुलजस्तै मुस्ताङको स्याङ खोला पुल, कागबेनी खोला पुल र छुसाङ पुलको समस्या पनि उस्तै छ। जसका कारण वर्षायामको समयमा मुस्ताङ भित्रिने सवारी प्रभावित हुने गर्छन्।"
ट्याक्टर दुर्घटनामा चालक घाइते,भोजपुर : सदरमुकामबाट दक्षिणी हतुवागढी गाउँपालिकाको घोरेटारतिर जाँदै गरेको ट्याक्टर दुर्घटना हुँदा चालक घाइते भएका छन्। भोजपुर सदरमुकामबाट मंगलबार बिजुलीको पोल लिएर जाँदै गरेको को २ त ८८६६ नम्बरको ट्याक्टर रामप्रसाद राई गाउँपालिका ५ मानेभञ्ज्याङको डढुवामा दुर्घटना हुँदा टेम्के मैयुङ गाउँपालिका ३ अन्नपूर्णका २४ वर्षीय ट्याक्टर चालक मनोज विसुन्खे घाइते भएका हुन्। ट्याक्टर अनियन्त्रित भएपछि सडकबाट करिब २० मिटर तल खस्दा ट्याक्टर चालक मनोजको बाँया कानको माथिल्लो भागमा गहिरो चोट लागेको जिल्ला प्रहरी कार्यालय भोजपुरका इन्स्पेक्टर पाण्डव राजवंशीले बताए। उनको स्वास्थ्य चौकी मानेभञ्ज्याङमा उपचार भइरहेको प्रहरीले जनाएको छ।
घुस लिएको आरोपमा शिक्षाका सब इञ्जिनियर पक्राउ,काभ्रे: शिक्षा विकास तथा समन्वय इकाइ धुलिखेलका सब इञ्जिनियर घुस लिएको आरोपमा पक्राउ परेका छन्। १ लाख ५० हजार घुस लिएको आरोपमा सब इञ्जिनियर धनवीर भगवतलाई अख्तियार दुरुपयोग अनुसन्धान आयोगको टोलीले कार्यालयबाटै पक्राउ गरेको हो। घुस नलिइ कार्यसम्पन्न प्रतिवेदन नदिने भन्दै उनले विद्यालयबाट रकम उठाउँदै आएको गुनासो आएपछि अख्तियारको टोली काभ्रे आएको थियो। शिक्षा विभाग सानोठिमी दरबन्दी रहेका भगवत काजमा काभ्रेस्थित मण्डनदेउपुर नगरपालिका र महाभारत गाउँपालिकाका विद्यालय कार्यक्षेत्र बनाएर काम गर्दै आएका थिए। लेनदेनमा सहयोग गर्ने शिक्षाकै पूर्व कर्मचारी निरजकुमार चौधरीलाई पनि अख्तियारको टोलीले नियन्त्रणमा लिएको छ।
मस्जिदमा मृत्यु भएकाको परिवारलाई आर्थिक सहयोग,"विराटनगर : मस्जिदको सेफ्टी ट्यांकीमा निसास्सिएर मृत्यु भएका चारजनाको परिवारलाई मोरङको सुनवर्षी नगरपालिकाले आर्थिक सहयोग गर्ने भएको छ । सुनवर्षी९ मुस्लिम बस्तीस्थित मर्कज मस्जिदको सेफ्टी ट्यांकीको सेट्रिङ खोल्न एकपछि अर्को गर्दै भित्र छिरेका चारजनाको गत शनिबार मृत्यु भएको थियो । मृत्यु भएकाको परिवारलाई नगरपालिकाले राहत स्वरुप जनही ५०५० हजार रुपैयाँ सहयोग गर्ने भएको हो । मेयर कालिप्रसाद दासका अनुसार राहत रकम दिने निर्णय कार्यपालिकाको बैठकले गरेको हो । काजक्रिया खर्च वापत अहिले सबै गरेर २ लाख रुपैयाँ दिने निर्णय भएको छ, उनले भने, बाँकी सहयोगका विषयमा आवश्यक छलफलपछि निर्णय लिइने छ । चारजनाको मृत्यु भएपछि गत आइतबार नगरपालिकाले नगर क्षेत्रमा सार्वजनिक विदा दिएको थियो । मृत्यु हुनेमा मुस्लिम बस्तीका २० वर्षीय मोहम्मद फिरोज आलम, २५ वर्षीय सहनवाद आलम, २२ वर्षीय ओसिव आलम र ४५ वर्षीय कपिल आलम रहेका छन् । मृत्यु हुने मध्ये सहनवाद र कपिल बाबु छोरा हुन् । एक महिना अघि चारैतिर बन्द गरेर हावा पास हुन नसक्ने गरी मस्जिदको १२ फिट गहिरो ट्यांकीको ढलाई गरिएको थियो । त्यही ढलाईको सेट्रिङ खोल्नका लागि एकपछि अर्को गर्दै गएकाहरुको निसास्सिएर मृत्यु भएको हो । मानव स्वास्थ्यका लागि हानिकारक ग्यास लामो समयदेखि बन्द रहेको सेफ्टी ट्यांकी भित्र जम्मा भएर रहेको र एक्कासि खोलेर भित्र छिर्दा त्यसको असर एवं अक्सिजनको अभावले बेहोस भएर चारै जनाको मृत्यु भएको चिकित्सकले बताएका छन् ।"
बुढानिलकण्ठमा स्कुल बसको ठक्करबाट बालिकाको मृत्यु,काठमाडौं : स्कुल बसको ठक्करबाट एक बालिकाको ज्यान गएको छ। बुढानिलकण्ठको पासिकोटमा मंगलबार बिहान १० बजे नवज्ञानभूमि स्कुलको बसले तीन वर्षीया सुदिप्ती परियारलाई ठक्कर दिएर गम्भीर घाइते बनाएको थियो। उपचारका लागि बाँसबारीस्थित न्युरो अस्पताल लगिएकी सुदिप्तीको उपचारका क्रममा निधन भएको महानगरीय प्रहरी परिसरका प्रवक्ता डीएसपी होबिन्द्र बोगटीले जानकारी दिए। बालिकालाई ठक्कर दिएको स्कुल बसका चालक फरार छन्। उनको खोजी भइरहेको र घटनाको अनुसन्धान भइरहेको बोगटीले बताए। अहिले स्थानीयबासीले स्कुल अगाडि प्रदर्शन गरिरहेका छन्। बस प्रहरीको नियन्त्रणमा छ। घटनाबारे विस्तृत विवरण आउन बाँकी छ।
यातायात व्यवस्था कार्यालयमा बिचौलियाकै जगजगी,"काठमाडौं : गुर्जुधारा चोकबाट मातातीर्थतर्फ करिब पाँच सय मिटर भित्र छ यातायात व्यवस्था कार्यालय। मोटरसाइकलको मात्र काम हुने यो कार्यालयमा सेवाग्राहीको ज्यादै भीड हुन्छ। हामी आइतबार बिहान १० बजे गुर्जुधारा चोकमा पुग्नेबित्तिकै केही युवाले घेरेर सोध्न थाले, यातायातमा आउनुभाको ? के काम हो ? नवीकरण गर्नु कि नामसारी ? चोकदेखि यातायात कार्यालय पुग्दासम्म जोकोहीले पनि यस्ता प्रश्नको सामना गरिरहनुपर्छ। चाहे तपाईं त्यो बाटो भएर अरू काममा जानुस् या कार्यालयकै काममा, बिचौलिया बाट फुत्किन सजिलो छैन। मोटरसाइकल नामसारी गर्न आएका चाबहिलका एक सेवाग्राहीलाई पार्किङस्थलमै केही युवाले घेरे। उनीसँग कामबारे जानकारी लिए र डोयाउँदै यातायात कार्यालयको आडमै रहेको आफ्नो कार्यालयमा लगे। युवालाई त्यहीं बस्न भने र बिचौलिया मोटरसाइकल लगेर प्राविधिक जाँच गर्न गए। सबै काम बिचौलियाले गरिदिए। उनी आवश्यक पर्दा मात्र कार्यालय जान्थे। काम गरेबापत तीन सय रुपैयाँ थप लिनुभयो, ती युवाले भने, उनीहरूलाई जिम्मा लगाएपछि काम फटाफट हुन्छ। झन्झट हुँदैन। कार्यालय वरिपरि रहेका सबैजसो पसलअगाडि उभिएर सेवाग्राहीको यसरी नै तानातान हुन्छ। सेवाग्राही यता जाने कि उता जाने अलमलमा पर्छन्। के काम हो भन्नुहोस्, तपार्इंले दुख पाउनु पर्दैन, हामी सबै काम गरिदिन्छौं, अर्का सेवाग्राहीलाई बिचौलियाले पार्किङस्थलमै भन्दैथिए, तपार्इंको काम एकैछिनमा हुन्छ, यहाँ पसलमा बस्दै गर्नुस्। म गरिदिन्छु। कार्यालयबाहिरको दृश्य हेर्दा लाग्छ, यहाँ बिचौलियाको सम्पर्कमा नपुगी कामै हुँदैन। सेवाग्राहीभन्दा बिचौलियाको संख्या अत्यधिक देखिन्छ। लेखापढी, बिमा कम्पनीका नाममा दर्जनौं पसल छन्, तर त्यहाँ ती कार्यालयले आफ्नो सेवा दिनेभन्दा बिचौलियाकै बढी काम गरिरहेका हुन्छन्। मलाई ५६ जनाले फलो गरिसके, यहाँ आफैं काम गर्छु भन्दा पनि नपाइँदो रहेछ, सातदोबाटोबाट आएका सुनिल गुरुङले भने, पूरै उनीहरुको नियन्त्रणमा छ यातायात कार्यालय। सुधारको प्रयास यातायात कार्यालयको प्रमुख भवनबाहिर नागरिक बडापत्र राखिएको छ। त्यसमा कार्यालयबाट प्राप्त हुने सेवासुविधाबारे प्रस्ट लेखिएको छ। कति समय लाग्छ, कति पैसा लाग्छ र कुन फाँटमा जाने सबै जानकारी नागरिक बडापत्रमा उल्लेख छ। त्यसै कार्यालयका भित्ताभरि बिचौलियालाई निरुत्साहित हुने गरी फ्लेक्स टाँगिएका छन् भने गुनासो सुनुवाइको व्यवस्था पनि गरिएको छ। यति मात्र नभएर अडियो रेकर्डमार्फत कार्यालयबाट दिइने सेवाप्रवाहबारे बजाइन्छ। कार्यालय प्रमुखले आफ्नो कार्यकक्षबाटै सीसीटीभीमार्फत निगरानी गरिरहेका हुन्छन्। सेवाग्राही नै अल्छी आवश्यक कागजातमा साथमा भए आधा घण्टामै हुने कामका लागि पनि बिचौलियाको प्रयोग गरिन्छ, यातायात कार्यालयका सूचना अधिकारी सुरेश खनाल भन्छन्, रेस्टुरन्टमा घण्टौं गफ चुटेर बस्न सक्छन् तर कार्यालयमा गएर आफैं काम गर्न वा लाइन बसेर काम गर्न चाहँदैनन्। सेवाग्राहीको अल्छीपनले पनि बिचौलियाले काम पाइरहेका छन्। सेवाग्राही नै एउटा मान्छे बोकेर आउँछन्, हामीले के भन्नु ? सूचना अधिकारी खनाल भन्छन्, बिचौलियालाई निरुत्साहित गर्ने हाम्रो अभियान हो तर सेवाग्राहीसँगै आएपछि तपाईं को भनेर सोध्ने कुरा भएन। सेवाग्राहीलाई छिटोछरितो सेवा दिनु नै कार्यालयको उद्देश्य रहेको दाबी खनालको छ। बिचौलियाको बिगबिगी बिचौलियालाई पटकपटक कारबाही गरिए पनि नियन्त्रण गर्न नसकिएको सूचना अधिकारी खनाल बताउँछन्। यहाँ परिचयपत्र लिएका लेखापढी व्यवसायी पनि छन्, उनले भने, उनीहरूलाई लाइसेन्स दिएर नै काम गर्न दिइएको छ तर उनीहरूको कार्ड भिरेर बिचौलिया आइदिन्छन्। बिचौलिया चिन्नै गाह्रो। पछिल्लो दुई महिनामै दुईतीन पटक प्रहरीको सहयोगमा बिचौलियालाई लखेट्ने र पक्राउ गर्ने प्रयास यातायात कार्यालयले गरे पनि आइतबारको दृश्यले भने बिचौलियाको राज सहजै अन्त्य हुने संकेत देखिँदैनथ्यो। गुर्जुधारा चोकदेखि कार्यालय परिसरसम्म मात्र नभएर, यातायात कार्यालयका प्रत्येक फाँटसम्म बिचौलियाकै पहुँच देखिन्थ्यो। उनीहरू सरकारी ढड्डा बोकेर प्रत्येक फाँट चहारिरहेका थिए। प्राविधिक परीक्षणमा भीड बाइक नामसारी गर्दा प्राविधिक परीक्षण अनिवार्य गर्नुपर्छ। कार्यालय समय अगाडि नै बाइकको भीड लागिसकेको थियो। चर्को गर्मी थियो। यातायातका कर्मचारी प्रत्येक मोटरसाइकलको च्यासिस नम्बरको जाँच एकएक गरेर गरिरहेका थिए। पहुँचवाला र चिनेजानेकाको काम छिटो हुन्छ, नभए यसरी गर्मी सहेर लाइनमा बस्नुपर्छ, एक सेवाग्राहीले गुनासो गरे। लाइन बस्नुपर्ने झझन्ट हाम्रो देशमा कहिले अन्त्य हुन्छ होला ? पसिना पुछ्दै अर्का सेवाग्राहीले भने, नागरिकले कर तिर्न पनि यसरी लाइन लाग्नुपर्छ। राज्यले सुविधा नदिने, खाली कर मात्र उठाइराख्ने ? पैसा तिर्न पनि यति दुःख पाउनैपर्ने ! धन्य हाम्रो देश ! न्यून कर्मचारी मोटरसाइकलको सवारीचालक अनुमतिपत्रको कामबाहेक सबै काम यही कार्यालयबाट हुन्छ। मोटरसाइकलको सबैभन्दा बढी चाप काठमाडौं उपत्यकामा छ। यसका लागि यही कार्यालय पुग्नुपर्छ सेवाग्राही। मोटरसाइकल दर्ता, नामसारी र सरुवा सहमतिको काम हुने भएकाले सेवाग्राहीको धेरै हुनु स्वाभाविक हो। यति भीड हुन्छ कि हामीलाई त शौचालय जानसमेत समय पाइँदैन, एक कर्मचारीले भीड देखाउँदै भने, यहाँ तपाईंहरु कुरा गर्दागर्दै उहाँ फाइल थुप्रिसकेको छ। कार्यालयमा आठ अधिकृतसहित ५५ कर्मचारी कार्यरत छन्। यो दरबन्दी उपत्यकाका सेवाग्राहीको तुलनामा अत्यन्त न्यून रहेको कार्यालयको दाबी छ। सेवाग्राहीको भीड बढी हुने र कर्मचारी कम हुँदा काम भनेअनुसार छिटोछरितो हुने नसकेको कर्मचारी स्वीकार्छन्। चार ठाउँमा कार्यालय चारतिर छरिएका छन् कार्यालयका भवन। पहिलोपटक यातायात कार्यालय पुगेका सेवाग्राहीलाई कार्यालय भेट्टाउनै मुस्किल पर्छ। बाइकको लटअनुसार कार्यालय छुट्याइएको छ। सबै कार्यालय एकै ठाउँमा छैनन्। कार्यालय खोज्दै जानुपर्छ सेवाग्राहीले। लटअनुसार कार्यालय भवनहरु फरकफरक ठाउँमा छन्। बाइक नवीकरण, राजस्व तिर्ने, नामसारी लगायत काम फरकफरक भवनमा हुँदा सेवाग्राही मर्कामा परेको बताउँछन् कार्यालयका सूचना अधिकारी खनाल। चार ठाउँमा कार्यालय छ। सेवाग्राहीलाई अप्ठ्यारो परेको छ, उनले भने, भाडामा लिएर कार्यालय सञ्चालन गर्नुपरेको छ। उनका अनुसार कार्यालयको भवन निर्माणका लागि भौतिक तथा पूर्वाधार मन्त्रालयले ३४ रोपनी जग्गा दिएको छ। यातायात कार्यालयसँगै रहेको उक्त जग्गा छ। तर मुलुक संघीयतामा गएसँगै यातायात कार्यालय अहिले प्रदेश सरकारअन्तर्गत परेको छ। जग्गा भने संघकै नाममा छ। संघले प्रदेश सरकारलाई जग्गा हस्तान्तरण नगरेसम्म कार्यालयको आफ्नै भवनमा सर्ने कुरा पनि सजिलो छैन। उक्त जग्गा यातायात कार्यालयकै भवन निर्माणका लागि लिइएको हो।"
बैंक खोज्दै ७ दिन पैदल,"गोरखा : गाउँगाउँमा सिंहदरबार भन्ने अवधारणा अनुसार सरकारले हरेक गाउँपालिकामा कम्तीमा एउटा बैंकको शाखा स्थापना गर्ने र आर्थिक कारोबारको सुविधा दिने नीति लियो। तर गोरखाको चुमनुब्री र धार्चे गाउँपालिकाले गाउँकै बैंकबाट आर्थिक कारोबार गर्न पाएका छैनन्। आर्थिक वर्ष सकिनै लाग्दा अहिले दुई गाउँपालिकाका उपभोक्ता समितिका पदाधिकारी र कर्मचारी योजना तथा कार्यक्रमको हिसाब फरफारकका लागि सदरमुकाममा झरेका छन्। चुमनुब्री गाउँपालिकाको केन्द्र फिलिमबाट सदरमुकाम झर्न ३ दिन लाग्छ भने धार्चेबाट सदरमुकाम पुग्न १ दिन हिँड्नुपर्ने बाध्यता छ। फिलिममा कुमारी बैंकले शाखा सञ्चालन गरेको छ तर गाउँपालिकालाई सेवा नदिएको गाउँपालिकाका प्रमुख धनबहादुर गुरुङले जानकारी दिए। गाउँपालिकालाई सेवा दिन पर्याप्त रकम छैन भन्छ, गुरुङले भने, त्यसैले सबै आर्थिक काम गर्न तीनदिन पैदल हिँडेर सदरमुकाम झर्नुपर्ने बाध्यता छ। वैंकले ठूलो परिमाणमा पैसा ओसार्न नसक्ने बताउँदै आएको उनले जानकारी दिए। चालु आर्थिक वर्ष धार्चेले ३३ करोड रुपैयाँको र चुमनुब्री गाउँपालिकाले २३ करोड रुपैयाँको योजना तथा कार्यक्रम सञ्चालन गरेको जनाएका छन्। गाउँपालिकामै आर्थिक कारोबार गर्न नपाएपछि चुमनुब्री गाउँपालिका वडा नं १ सामागाउँबाट सात दिन र वडा नं ६ र ७ चुम्चेत, छेकम्पारबाट पाँचदिन पैदल हिँडेर उपभोक्ता समितिका पदाधिकारी कर्मचारी सदरमुकाम आइपुगेका स्थानीय सेराप गुरुङले जानकारी दिए। बर्खाको बाटो बुढीगण्डकीको किनारकिनारै भेल, बाढी, पहिरो छल्दै आउन साह्रै समस्या छ, उनले भने, आउन जान १५ दिन लाग्छ। बाटो खर्च, सदरमुकाममा चारपाँच दिन बस्नुपर्दा होटल खर्च उत्तिकै हुन्छ। कहिलेकहीँ काम गरेको डोरहाजिरी लगायत कागजात मिल्दैन साह्रै दुख पाइन्छ। योजना सम्झौता गर्न र फस्र्यौट गर्न सदरमुकाम आउनु पर्दाको सास्तीका कारण उपभोक्ता समितिमा बसेर काम गर्न कोही नमान्ने गरेको उनले गुनासो गरे। धार्चे गाउँपालिकामा पनि गत चैत महिनामा सिभिल बैंकको शाखा स्थापना भएको छ। तर गाउँपालिकालाई सेवा नदिँदा ७ वटै वडाका उपभोक्ता समितिका पदाधिकारी योजना फस्र्यौट गरी भुक्तानी लिन सदरमुकाममा आउन बाध्य छन्। बैंकले सेवा नदिँदा सातै वटा वडाका समितिका पदाधिकारी, कर्मचारीहरु सदरमुकाममा आउन बाध्य छन्, गाउँपालिकाका प्रमुख सन्तोष गुरुङ भन्छन्, खेतीपाती गर्ने सिजनमा गाउँले सदरमुकाममा थुप्रिनु परेको छ।"
सडकमै सुत्केरी,"विराटनगर : ३५ वर्षीया सालु सरदारले सोमबार बिहान मोरङको विराटनगरथित सडकमै बच्चा जन्माएकी छन्। सुनसरीको इटहरी उपमहानगरपालिका७ गैसारकी उनी कपडा किन्न सीमावर्ती भारतीय बजार जोगबनीतर्फ जाँदै थिइन्। उनलाई शिशु जन्मिएका बेला चाहिने कपडा आवश्यक थियो। आर्थिक अवस्था कमजोर रहेकाले चाँडै कपडा जोहो गर्न नसकेको उनले सुनाइन्। विराटनगर बसपार्क आइपुगेपछि उनलाई असहज महसुस भएको थियो। तत्काल गाडीबाट ओर्लिइन्। गर्भवती भएपछि स्वास्थ्य जाँच नगराएकी उनलाई कहिले सुत्केरी हुन्छ भन्ने तिथिमिति पत्तै भएन। अस्पताल जानुपर्छ भन्ने ज्ञान भएन। पहिलेको छोरा पनि अस्पताल नगईकन जन्मियो, उनले भनिन्, अस्पताल गएर जाँच गर्न पैसा पनि थिएन। आज त सडकमै सुत्केरी भएँ। विराटनगर११ जनपथकी सन्तोषी श्रेष्ठले बिहान ६ बजे छटपटाइरहेको अवस्थामा उनलाई देखिन्। त्यसबारे सोधीखोजी हुँदाहुँदै सालुले छोरा जन्माएकी हुन्। शिशु र सुत्केरीलाई श्रेष्ठले उद्धार गरी कोसी अस्पताल पुर्याएकी थिइन्। सुत्केरी महिलाको उपचार सुरु गरिएको उनले बताइन्। भुइँमा जन्मिए पनि शिशुलाई चोटपटक लागेको छैन। बसपार्कमा बच्चा जन्मिएपछि एक महिलाले तत्काल तन्ना दिइन्, उनले भनिन्, एक जनाले चाउचाउ पकाएर आमालाई खुवाइन्। त्यहाँ भेला भएकाहरूले १ हजार ५ सय रुपैयाँ सहयोग गरेका थिए। सालुका श्रीमान् ४० वर्षीय राजकुमारको दुई महिनाअघि निधन भएको थियो। घरमा उनी र १२ वर्षीय छोरा अमित छन्। श्रीमान्ले ट्रक चलाएर परिवार पाल्दै थियो, उनले भनिन्, उहाँ बितेपछि मैले बिहानबेलुकाको खानेकुरा पनि जुटाउन सकिरहेकी छैन। सम्पत्तिका नाममा एउटा झुप्रो घरबाहेक केही नरहेको उनले सुनाइन्। सुत्केरी अवस्थामा अस्पतालबाट पाउने सेवासुविधा दिलाउन सहयोग गरिएको मोरङ प्रहरी प्रमुख एसपी विश्व अधिकारीले बताए। भने, यस्तो बेला सहयोग र हेरचाह गर्ने संरक्षक वा कुनै संघसंस्था छन् कि भनेर खोजी गर्ने काम भइरहेको छ। अस्पतालका सूचना अधिकारी विष्णुबहादुर बुढाथोकीले सुत्केरी आमा र शिशुको स्वास्थ्य अवस्था सामान्य रहेको बताए। उनका अनुसार शिशुको तौल २७ किलो छ। सामान्य तरिकाले बच्चा जन्मिएको भए पनि २४ घण्टासम्म चिकित्सककै निगरानी राखिने उनले सुनाए।"
डेंगुले थलिँद पूर्वी तराई,"विराटनगर : मोरङ मंगलबारेका एक किशोरको डेंगु संक्रमणबाट झापामा मृत्यु भएको छ। झापा कमल गाउँपालिका४ स्थित मामाघरमा बस्दै आएका १४ बर्से रिजेन राईको डेंगुबाटै मृत्यु भएको कमल गाउँपालिकाका स्वास्थ्य शाखा प्रमुख रामचन्द्र मि श्रले पुष्टि गरेका छन्। राई मामाघरमै बसेर स्थानीय फिनिक्स अंग्रेजी विद्यालयको कक्षा ९ मा अध्ययनरत थिए। बुधबार बिरामी परेका उनलाई तत्काल उपचारका लागि दमक अस्पताल लगिएको थियो। त्यहाँ सम्भव नभएपछि थप उपचारका लागि शुक्रबार धरानस्थित बीपी कोइराला स्वास्थ्य विज्ञान प्रतिष्ठान लगिएको थियो। त्यहाँ पनि उपचारका लागि सघन उपचार कक्ष खाली नभएपछि विराट नर्सिङ अस्पताल विराटनगर ल्याउने क्रममाा बाटैमा उनको मृत्यु भएको स्वास्थ्य शाखा प्रमुख मि श्रले बताएका छन्। बालकमा डेंगुको संक्रमण देखिएको थियो, हामीले उपचार गर्न नसकेपछि धरान पठाएका थियौ, त्यहाँबाट विराटनगर लैजाँदा मृत्यु भएछ, उनले भने। झापा, मोरङ र सुनसरी तीनै जिल्लामा डेंगुको संक्रमण फैलिएकाले उनी घर आउँदा वा मामाघरमा नै संक्रमण भयो रिपोर्ट आएपछि मात्र भन्न सकिने मि श्रले बताए। उनका जिल्ला स्वास्थ्य कार्यालय झापाका अनुसार यतिन्जेल जिल्लामा २७ बिरामीमा डेंगु संक्रमण पुष्टि भएको छ। डेंगु फैलिन नदिन झापाका १५ वटै स्थानीय तहमा औषधि छर्नेदेखि जनचेतनामूलक कार्यक्रम हुँदै आए पनि नियन्त्रणमा नआएको जिल्ला जनस्वास्थ्य कार्यालय झापाका फोकल पर्सन जीवन चम्लागाईँले बताए। सन् २०१२ मा काँकडभिट्टामा देखा परेको डेंगुबाट यसअघि ३ जनाको मृत्यु भएको थियो। नियन्त्रणमा आएन जेठदेखि धरानबाट सुरू भएको डेंगु पूर्वी तराईका ३ जिल्लामा फैलँदै गएको छ। अझै यो नियन्त्रण हुन सकेको छैन। झापा र मोरङमा दैनिक डेंगुका बिरामीको संख्या बढ्दै गएको छ भने धरानमा क्रमश; घट्दै गएको छ। जिल्ला जनस्वास्थ्य कार्यालय मोरङका प्रमुख ज्ञानबहादुर बस्नेतका अनुसार नियन्त्रणमा नआए पनि न्यूनीकरणको प्रयास जारी छ। मोरङमा सोमबारसम्म डेंगु देखिएका ३५ जनाको उपचार भइरहेको उनले बताए। यहाँ उपचाररतको संख्या ३९ हो, ३५ जना मोरङ्का हुन्, बाँकी सुनसरी र उदयपुरका छन्, उनले भने। मोरङको विराटनगर, सुन्दरहरैंचा, ग्रामथान, उर्लाबारी, केराबारीलगायत स्थानीय तहमा डेंगुका बिरामी भेटिएका छन्। नियन्त्रणका लागि जिल्ला जनस्वास्थ्य कार्यालयले यसअघि नै सबै स्थानीय तहलाई सचेतना र सर्च एन्ड डिस्ट्रोय अभियान गर्न पत्र पठाइएको उनले बताए। मोरङमा डेंगु प्रकोप नै नबने पनि सहरी क्षेत्रमा भवन निर्माणको क्रम तीव्र रहेकाले ड्रममा पानी राख्दा त्यसमा लामखुट्टेका लार्भा हुर्किन सक्ने भएकाले सचेत रहनुपर्ने उनले बताए। डेंगु सार्ने लामखुट्टे भाँडामा राखेको, ड्रममा जम्मा गरेको, पुराना टायर, फालिएका बोतललगायतमा जमेको पानीमा हुर्कने भएकाले घर वरपर पानी जम्ने त्यस्ता वस्तुमा डढेको मोबिल हाल्न र जमेको पानी पोख्न उनले आग्रह गरेका छन्। विराटनगर महानगरपालिकाले डेंगु नियन्त्रण गर्न सर्च एन्ड डिस्ट्रोय अभियान सञ्चालन गरेको छ। डेंगु संक्रमितको उपचारका लागि कोसी अञ्चल अस्पताल र निजी अस्पताललाई तयारी राखिएको जनस्वास्थ्य प्रमुख बस्नेतले बताए। धरानलाई डेंगु प्रभावित क्षेत्र घोषणा गरेर प्रदेश सरकारले विशेष कार्ययोजनासहित नियन्त्रण गर्न कार्यरत छ। धरानमा बिरामीको संख्या घट्न थालेको धरान उपमहानगरपालिकाकी कार्यवाहक मेयर मञ्जु भण्डारी सुवेदीले बताइन्। आफैंले पनि विभिन्न वडा र टोल पुगेर बेलाबेला अभियानको अनुगमन पनि गरेकी छु तर डेंगुलाई शून्यमा झार्न भने सकिएको छैन, अभियान जारी छ, उनले भनिन्। बीपी कोइराला स्वास्थ्य विज्ञान प्रतिष्ठान धरानमा पनि एक सातायता बिरामीको संख्यामा कमी आएको छ। बिस्तारै प्रकोप कम हुँदै गएको चिकित्सक बताउँछन्। तर प्रतिष्ठानमा झापा र सुनसरीबाट भने डेंगु संक्रमित आइरहेको प्रतिष्ठानका सहायक अस्पताल निर्देशक डा विकास साहले बताए।"
मृगौला पीडितलाई सघाउन नेपाल आइडल२ रवि ओड नेपालगन्ज आउँदै,"नेपालगन्ज : नेपाल आइडल २ का विजेता रवि ओड नेपालगन्ज आउने भएका छन्।दुबै मृगौला फेलियर भएका हेमन्त सिंह ठकुरीको सहयोगार्थमा आयोजना गर्न लागिएको सांस्कृतिक कार्यक्रममा सहभागी हुन २० असारमा गायक ओड नेपालगन्जमा आउन लागेका हुन्। उनले कार्यक्रममा कम्तीमा पनि ५ वटा गीत गाउनेछन्। 'उनले गीत गाएवापत कुनै शुल्क लिने छैनन्। मृगौला पीडितको लागि निःशुल्क गाउन आउन लागेका हुन्,' हेमन्त बचाउ अभियानका संयोजक आशिष मल्ल ठकुरीले मंगलबार नेपालगन्जमा आयोजित पत्रकार सम्मेलनमा भने, 'हामीले काठमाडौंबाट नेपालगन्ज आउने र जाने टिकट र होटलको व्यवस्था गरेका छौं । सहयोग जुटाउने अभियानमा उहाँ निःशुल्क गीत गाएर सहयोग गर्नुहुनेछ।' कार्यक्रममा ओडका साथै लोक गायिका निर्मला थापा मगर, पप गायकगायिक विशाल निरौला र उमा गुरुङ भट्टराई, डान्सर मेघना मगरको प्रस्तुती रहनेछ। सल्यान जिल्लाको बानगाड कुपुण्डे नगरपालिका ७ घर भएका हेमन्त सिंह ठकुरीको विगत ८ महिनादेखि दुबै मृगौलाले काम गर्न छोडेको छ। घरको आर्थिक अवस्था कमजोर ठकुरी अहिले कोहलपुर१ कौशिलानगरमा दिदीको घरमा बसेर डायलोसिस गरिरहेका छन्।"
सुन तस्करी प्रकरणमा न्यायाधीश सिंह बर्खास्त,"काठमाडौं : सुन तस्करी प्रकरणमा मुछिएका उच्च अदालत विराटनगरका न्यायाधीश उमेश सिंह सेवाबाट बर्खास्त भएका छन्। न्याय परिषद्ले उच्च अदालत विराटनगरकै अर्का न्यायाधीश थीरबहादुर कार्की र साधुराम सापकोटाको कार्यसम्पादन प्रक्रियालाई लिएर गम्भीर रूपमा सचेत गराई दुई वर्षसम्म बढुवा रोक्काको निर्णय गरेको छ। प्रधानन्यायाधीश चोलेन्द्रशमशेर राणाको अध्यक्षतामा सोमबार साँझ बसेको परिषद् बैठकले सिंहलाई बर्खास्त गर्ने निर्णय लिएको हो। सिंह सोमबारदेखि पदमुक्त भएका छन्। परिषद् प्रवक्ता मानबहादुर कार्कीले बर्खास्त र गम्भीर रूपमा सचेत गराइएको जानकारी गराए। यी न्यायाधीशलाई यसअघि सात दिनभित्र स्पष्टीकरण पेस गर्न भनिएको थियो। न्याय परिषद् ऐनअनुसार गम्भीर सचेत गराएपछि स्वतः बढुवा रोकिने व्यवस्था छ। यसअघि छानबिनमा परेका उच्च अदालत विराटनगरका मुख्य न्यायाधीश डा कुलरत्न भूर्तेल, न्यायाधीशहरु सारंगा सुवेदी र जनक पाण्डेलाई आइन्दा अदालत र न्यायाधीशको मर्यादा राख्न थप सावधानी अपनाउन सचेत गरिएको थियो। साढे ३३ केजी सुन तस्करीका अभियुक्त र सनम शाक्य हत्या प्रकरणसम्बन्धी मुद्दामा न्यायिक कारबाहीमा सन्देह उत्पन्न भएपछि परिषद्ले छानबिन गरेको थियो। सर्वोच्चका न्यायाधीश केदारप्रसाद चालिसेको अध्यक्षतामा न्यायाधीश मीरा खड्का र विश्वम्भरप्रसाद श्रेष्ठ सदस्य रहेको समितिले दुई महिना लामो छानबिनपछि गत साता प्रतिवेदन बुझाएको थियो। प्रतिवेदनका आधारमा बर्खास्त र बढुवा रोक्ने निर्णय भएको हो। न्यायाधीश सिंहको स्पष्टीकरण चित्तबुझ्दो देखिएन। उजुरी पनि जटिल खालकै थियो, परिषद्का एक पदाधिकारीले अन्नपूर्णसँग भने, सर्वसम्मत निर्णयका आधारमा परिषद् ऐनअनुसार बर्खास्त गर्ने निर्णय भयो। अन्यका हकमा एकपल्टलाई सच्चिने मौका छ। विवादमा परेका यी न्यायाधीशलाई जिम्मेवारीमुक्त गर्दै परिषद्मा तानिएको थियो।"
विप्लवका कार्यकर्ता पक्राउ,नुवाकोट : एक वर्ष अगाडि नुवाकोटको शिवपुरीमा मिनिट्रक जलाएको घटनामा संलग्न भएको आरोपमा नेकपा विप्लवका एकजना कार्यकर्तालाई प्रहरीले पक्राउ गरेको छ। सदरमुकाम विदुरदेखि ५० किलोमिटर पूर्वमा रहेको शिवपुरी गाउँपालिका८ बोहोरे खोलामा गत २०७५ साल साउन २९ गते बेलुकी बा ४ख ८५१६ नं को मिनिट्रक जलाएको आरोपमा ४२ वर्षीय सागर तिमल्सिनालाई प्रहरीले पक्राउ गरेको हो। काठमाडौंको तारकेश्वर नगरपालिका ६ का ४२ वर्षीय तिमल्सिनालाई पक्राउ गरिएको जिल्ला प्रहरी कार्यालय नुवाकोटका प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। तिमिल्सिनालाई काठमाडौंको बालाजुस्थित अष्टनारायण चलचित्र मन्दिर नजिक महानगरिय प्रहरी वृत्त बालाजुले पक्राउ गरी नुवाकोट प्रहरीलाई बुझाएको पल्लिमगरले बताए। उनलाई अनुसन्धानको लागि नुवाकोट ल्याइएको छ।
भ्रष्टाचार मुद्दामा चार पूर्वआईजीपीलाई सफाइ,"काठमाडौं : सशस्त्र प्रहरीका पूर्वप्रमुखहरू कोषराज वन्त, शैलेन्द्रकुमार श्रेष्ठ, वासुदेव वली र सनतकुमार बस्नेतले भ्रष्टाचार अभियोगबाट सफाइ पाएका छन्। विशेष अदालतका अध्यक्ष बाबुराम रेग्मी, सदस्यहरू द्वारिकामान जोशी र प्रमोदकुमार श्रेष्ठ वैद्यको इजलासले सोमबार उनीहरूलाई सफाइ दिएको हो। सशस्त्रका प्रहरी बलका लागि गरिएको सामान खरिदप्रक्रियामा भ्रष्टाचार भएको दाबीसहित अख्तियार दुरुपयोग अनुसन्धान आयोगले वन्तसहित आठजना, श्रेष्ठसहित चारजना, वलीसहित तीनजना र बस्नेतसहित सातजना गरी २२ जनाविरुद्ध भिन्नाभिन्नै चारवटा मुद्दा चलाएको थियो। बदनियतका साथ रकम हिनामिना गरेको भन्ने पुष्टि हुन नसकेको आधारमा इजलासबाट सबै प्रतिवादीले सफाइ पाउने ठहर भएको छ, विशेषका प्रवक्ता पुष्पराज पाण्डेले अन्नपूर्णसँग भने, मुद्दा अनुसन्धान र तहकिकातको सिलसिलामा अनिवार्य रूपमा पालना गर्नुपर्ने स्वच्छ सुनुवाइका आधारभूत सिद्धान्त अवलम्बन नगरिएको, खरिद प्रक्रिया र खरिद भएका सामानको परिमाणबारे समस्या भएको नदेखाइएको र खरिद भएका सामान स्टोरमा रहेको वा अन्यथा गरिएको भन्ने कुरा स्थापित हुन नसकेको जस्ता आधारमा सफाइ पाउने निर्णय भएको छ। अख्तियारबाट स्वच्छ सुनुवाइ अभाव रहेको ठहरसमेत अदालतको छ। अख्तियारले छानबिनका क्रममा सशस्त्र प्रहरी बलको सुरक्षा संवेदनशीलतामा ध्यान नदिएको निर्क्योल अदालतले गरेको छ। अदालतले झिकाएका कागजातबाट सामान ढुवानीका सबै सामान सम्बन्धित स्थानसम्म ढुवानी भई प्राप्त भएको देखिएको छ। अख्तियारले तत्कालीन सशस्त्र प्रमुख वन्तसहितका प्रतिवादीले करिब ६ करोड रुपैयाँ, श्रेष्ठसहितका प्रतिवादीले ८० लाख, वलीसहितका प्रतिवादीले एक करोड र बस्नेतसहितका प्रतिवादीले ९ करोड रुपैयाँ भ्रष्टाचार गरेको दाबीसहित जेल सजाय र जरिबाना माग गर्दै २०७२ सालमा मुद्दा चलाएको थियो। अदालतबाट सफाइ पाएपछि सशस्त्रका तत्कालीन प्रमुख वन्तले न्यायको अनुभूति भएको बताए। ढिलै भए पनि अदालतको ढोकाबाट न्याय मिल्यो। न्यायको अनुभूति भएको छ, वन्तले भने, अदालतले सबै मूल्यांकन गरेर निर्णय गरेको छ। अख्तियारको निर्णय पूर्वाग्रही रहेको पुष्टि भयो। अख्तियारले भने अदालतबाट पूर्ण फैसला आएपछि अध्ययन गरेर सर्वोच्चमा पुनरावेदन गर्ने विषयमा उपयुक्त निर्णय लिने भएको छ। पहिले फैसला आउनुपर्यो। त्यसपछि अध्ययन गर्छौं र थप के गर्ने भनेर अख्तियारले निर्णय लिनेछ, अख्तियार प्रवक्ता प्रदीपकुमार कोइरालाले भने। अन्नपूर्ण पोस्ट दैनिकमा मंगलबार पृष्ठ ३ मा प्रकाशित यो समाचारमा पूर्व आईजीपी शैलेन्द्रकुमार श्रेष्ठको नाममा भूलबस फोटो गलत पर्न गएकोले क्षमायाचनासहित अनलाइनमा सच्याएका छौँ। सम्पादक"
विद्यार्थीलाई डुंगाकै भर,"टीकापुर : कैलालीको जोशीपुर गाउँपालिका३ बञ्जरिया गाउँ, काँडा नदी पारीको बस्ती हो। नदी पारी बञ्जरिया, भगैंया, र झण्डै ५ सय मुक्त कमैयाको बसोबास भएको रामनगर शिविर छ। यहाँ कक्षा ८ सम्म पढाई हुने जनजागृति आधारभूत विद्यालय र ५ कक्षासम्म पढाई हुने मुक्त कमैया प्राथमिक विद्यालय छन्। माध्यमिक र उच्च शिक्षा अध्ययनका लागि यहाँका विद्यार्थी वर्षा भरि डुंगाकै भर पर्छन्। नदीमा ठूलो बाढी आउँदा उनीहरु विद्यालय जान पाउँदैनन्। विद्यालय आउजाउ गर्न डुंगाकै सहारा लिनुपर्छ। स्थानीय धर्मेन्द्र विष्टले प्राथमिक तहभन्दा माथिको शिक्षा आर्जन गर्न गाउँका बालबालिकालाई नदीपारिको जोशीपुर र बौनियाँसम्म जानुपर्ने बाध्यता रहेको बताए । वर्षायाममा काँडा नदीमा पानी बढेर वारपार गर्न निकै समस्या हुन्छ, उनले भने, डुंगा नभए आवतजावत नै बन्द हुन्छ। जोशीपुरको मोहन्याल माध्यमिक विद्यालयमा कक्षा ९ मा अध्ययनरत प्रकाश चौधरी डुंगा तरेर विद्यालय जानुपर्दा सधैं डर लाग्ने गरेको बताउँछन् । वर्षामा विद्यालयमा गएका बेला बाढी आए घर फर्किन निकै समस्या हुने गरेको छ, उनले भने, कतिपय बेला आफन्त खोज्दै जोशीपुरमै बस्ने गरेका छौं। बञ्जरियाको जनजागृति माध्यमिक विद्यालयका प्रधानाध्यापक कालिराम चौधरीले वर्षायाममा विद्यार्थी मात्र नभई शिक्षक र स्थानीयलाई समेत समस्या हुने गरेको बताए। हामी आफै पनि बाढी आउँदा घर फिर्ता हुन पाउँदैनौं उनले भने, विद्यार्थीलाई माध्यमिक तहको शिक्षा दिन जोखिम मोल्दै पठाउनु पर्ने बाध्यता छ। ती गाउँबाट दैनिक ५ सय बढी विद्यार्थी जोशीपुर, बौनियाँ र मुद्दीमा अध्ययन गर्न आउजाउ गर्छन्। जोशीपुर गाउँपालिकाले विद्यार्थीलाई ओहोरदोहोर गराउन विद्यालयलाई सानो डुंगा दिएको छ। डुंगा तरेर आउनुपर्दा विद्यार्थीहरु समयमा नपुग्ने, छिटो घर जाने जस्ता समस्याहरु हुने गरेको शिक्षक चौधरीले बताए। स्थानीय रामसेवक चौधरीले बेलाबखत डुंगा पल्टेर दुर्घटना समेत हुने गरेको बताए। यहाँभन्दा अगाडि कतिपटक त डुंगा पल्टिएको छ, उनले, सामान्य दुर्घटना हुने गरेको भए पनि ठूलो दुर्घटना भने भएको थाहा छैन। त्यहाँको मुख्य समस्या नै काँडा नदी रहेको वडाअध्यक्ष किशोर कठरियाले बताए। अध्यक्ष कठरियाले भने, काडाँ नदीमा पुल निर्माणका लागि लामो समयदेखि माग गर्दै आएका थियौं। पुल बन्ने क्रममा रहेको छ। अर्को वर्षासम्म डुंगा तर्नुपर्दैन। दैनिक उपभोग्य सामाग्री लिन समेत जोखिमपूर्ण डुंगा तर्नुपर्ने बाध्यता रहँदै आएको स्थानीय बताउँछन्।"
अछामको मद्रेमा एक घर एक धारा,"अछामः चौरपाटी गाउँपालिका४ पायलको मद्नेमा 'एक घर एक खानेपानीका धारा' निर्माण गरिएको छ। वर्षौदेखि खानेपानी समस्या भोग्दै आएका मद्ने गाउँका ४८ घरधुरीमा खानेपानीको धारा निमार्ण गरिएको हो।गाउँपालिकाले उक्त गाउँमा रहेको पुस्तौ देखिको खानेपानी समस्याको समाधान गरिदिएको छ। विगतमा आधा घण्टा लगाएर बुढीगंगा नदीको दुषित पानी खाने मद्नेवासीको समस्या हटेको स्थानीय ७२ वर्षीया जलु बोहराले बताइन्। उनले भनिन्,' सबैभन्दा दु:ख महिला र बालबालिकालाई थियो। स्कुल जानु अगाडि र आइसकेपछि घरका केटाकेटीको पहिलो काम नै नदीबाट पानी ल्याउनु हुन्थ्यो।' घरमा धारा आएपछि उनी खुशी भएकी छन्। मद्नेमा यसअघि गैरसकारी संस्थाबाट निर्माण भएका खानेपानी योजनाको काम प्रभावकारी हुन सकेको थिएन। स्थानीय सरकार आएसँगै पानीको समस्या हटेको शिक्षक लोगबहादुर बोहराको भनाई छ। 'बालबालिकाको पढाइमा समेत असर गरेको थियो, बोहराले भने,' कहिलेकाही त बालबालिकाको विद्यालय समेत छुट्ने गर्छ, गाउँपालिकाले सहजरुपमा घरमै खानोपानीको व्यवस्था गरिदिएको छ। पानीको दु:ख सधैंका लागि अन्त्य भएको भन्दै बोहराले खुशी व्यक्त गरे। 'पानीको चिन्ताले राति निद्रा समेत लाग्दैथ्यो, स्थानीय रबिना बोहराले भनिन्, 'वर्षामा नदीको धमिलो पानी खानुपर्ने वाध्यता थियो।' मद्नेवासी खानेपानीका धारा निर्माण भएसँगै अब भाँडा सुकाउने चाङ निर्माण गर्ने तयारीमा गाउँपालिका रहेको छ। चौरपाटी गाउँपालिकाले चालु आर्थिक वर्षको २८ लाख र स्थानीय बासिन्दाको ४ लाखको जनश्रमदानबाट खानेपानीका धारा निर्माण गरिएका हुन्। गाउँपालिका अध्यक्ष हर्कबहादुर साउँदले चुनावको बेला जनतासँग गरेका बाँचा पूरा भएको बताए। उनले भने, 'मैले चुनाबको बेला भोट माग्न जादा मद्नेबासीको पहिलो माग पानी थियो, हो, त्यही बाचा पूरा गर्ने हाम्रो कर्तव्य हो।गाउँमा सफा र सुरक्षित खानेपानी घरघरमै पुर्याउने लक्ष्य गाउँपालिकाको छ।' साँफेबगर नगरपालिकाले पनि पानीको चरम समस्या रहेको र पानीको मुहान नभएको गाउँमा डिपबोरिङ्गमार्फत खानेपानी वितरण गरेको छ। नगरपालिका १ बैद्यनाथ, ३ सिद्धेश्वरको हाटबजार, ४ को जनकल्याण, र ७ को ककडसातको कालिमाटीमा डिपबोरिङ्गमार्फत पानी वितरण गरेको नगर प्रमुख कुलबहादुर कुँवरले बताए।"
"मिनिट्रक दुर्घटना हुँदा एकको मृत्यु, दुई घाइते",काभ्रे : काभ्रेको धुलिखेल नगरपालिका१० पाल्लेखेतस्थित वीपी राजमार्गमा दुर्घटना हुँदा एकको मृत्यु भएको छ भने अन्य दुईजना घाइते भएका छन्। रापेछापबाट काठमाडौं भइरहेको बा ५ ख ३६८५ नम्बरको मिनिट्रक धुलिखेल१० स्थित पल्लेखेतमा दुर्घटना हुँदा एकको मृत्यु र दुईजना घाइते भएको जिल्ला प्रहरी कार्यालय काभ्रेका सूचना अधिकृत एवं प्रहरी नायव उपरीक्षक दिपक गिरीले जानकारी दिए। सोमबार राति करीब ११ बजे भएको दुर्घटनामा परी दोलखा घर भएकी ४० वर्षीय जुनमाया तामाङको मृत्यु भएको डीएसपी गिरीले जानकारी दिए। मिनिट्रक सडकबाट करीब ४० मिटर तल खसेको थियो। दुर्घटनालगतै काभ्रेभञ्याङ प्रहरी चौकी र जिल्ला प्रहरी कार्यालय धुलिखेलबाट गएको टोलिले उद्धार गरी तीनजना घाइतेलाई धुलिखेल अस्पताल लगियो थियो। उपचारका क्रममा जुनमाया तामाङको धुलिखेल अस्पतालमा मृत्यु भएको र अन्य दुईजना मन्थली नगरपालिका १३ का राजन कार्की र चालक सुमन लामा घाइते भएको डीएसपी गिरीले जानकारी दिए। घाइतेमध्ये राजन कार्कीलाई नर्भिक अस्पताल काठमाडौ रिफर गरिएको छ भने चालक सुमन लामाको धुलिखेल अस्पतालमा उपचार भइरहेको छ।
६० किलो चाँदीसहित विराटनगरमा भारतीय पक्राउ,विराटनगर : विराटनगर महानगरपालिकाबाट करिब ६० किलो चाँदीसहित एक भारतीय पक्राउ परेका छन्। सोमबार साँझ महानगरको वडा नम्बर ९ रोडशेष चोकबाट भारत जोगबनी घर भएका २३ वर्षीय गौरव साहलाई पक्राउ गरेको मोरङ प्रहरीको प्रवक्ता डीएसपी घनश्याम श्रेष्ठले पुष्टि गरे। घटनाबारे आवश्यक अनुसन्धान भइरहेको उनले बताए। प्रहरी स्रोतका अनुसार नेपालबाट भारततर्फ गाडीमा राखेर लैजाँदै गर्दा प्रहरीको विशेष टोलीले चाँदीसहित साहलाई पक्राउ गरेको हो। भारतीय नम्बर प्लेट (बीआर ११ एके १७९१) को कारमा हालेर उक्त परिमाणको चाँदी लगिँदै थियो। प्रहरी कन्ट्रोल रुमको १०० मा निलो रङको कारमा चाँदी लगिँदै गरेको सूचना आएपछि प्रहरीले चेकजाँच कडा बनाइ कारलाई 'फलो' गरेको थियो। स्रोतका अनुसार पक्राउ परेका साह गाडीका चालकमात्र हुन्।
मुक्त भएको ६ वर्षपछि परिचयपत्र,"धनगढी : मुक्त भएको ६ वर्षपछि कमलरीले परिचयपत्र पाएका छन्। असार १ गतेदेखि भूमिसुधार तथा मालपोत कार्यालयले परिचय पत्र वितरण गर्न सुरु गरेको हो। परिचयपत्र साउन १० गतेसम्म वितरण गरिने छ। मुक्त घोषणा गरेको ६ वर्षपछि उनीहरुले परिचय पत्र पाएका हुन्। पश्चिम तराईका कैलाली, कञ्चनपुर, बाँके, बर्दिया र दाङ जिल्लाका कमलरीलाई २०७० असार १३ गते मन्त्रिपरिषद्को बैठकले मुक्त घोषणा गर्ने निर्णय गरेको थियो। साउनमा उनीहरू मुक्त भएका थिए। तर उनीहरुले परिचय पत्र पाउन सकेका थिएनन्। परिचयपत्र वितरण थालिए पनि सेवा सुविधाका बारेमा अझै नीति बनेको छैन्। पूर्व कमलरी तराईको चर्को घाममा काखमा बच्चा च्यापेर परिचयपत्र लिन भूमिसुधार तथा जिल्ला मालपोत कार्यालय धनगढीमा दिनभरी लाइनमा बस्ने गरेका छन्। कार्यालयमा उनीहरुको भीड लाग्ने गरेको छ। कैलालीको जानकी गाउँपालिका९ दुर्गौलीकी मोनिका चौधरीले परिचयपत्र पाउँदा खुशी लागेको बताइन्। २ वर्ष जमिनदारको घरमा कमलरी बसेको बताउँदै उनले परिचयपत्रले आफ्नो पहिचान खुल्ने र राज्यको सेवा सुविधा हाँसिल गर्नमा सहज हुने भन्दै खुशी व्यक्त गरिन्। काखमा बच्चा च्यापेर मालपोत कार्यालय पुगेकी दुर्गौलीकै दिपु चौधरीले पनि परिचयपत्रले आफ्नो मात्रै नभई सन्तानको भविष्य निर्माणमा सहयोग पुग्ने विश्वास व्यक्त गरिन्। जिल्ला भूमिसुधार तथा मालपोत कार्यालय धनगढीका मुक्तकमैया फाँटका प्रमुख अमर चौधरीले असार १ गतेदेखि परिचयपत्र वितरण गर्न थालेको बताए। लगत संकलनमा नाम भएका पूर्वकमलरी परिचयपत्र वितरण गरिरहेको उनले जानकारी दिए। कैलालीमा मात्रै २ हजार ७ सय ६७ जना पूर्वकमलरी रहेका छन्। ती मध्ये स्थानीय तहले पहिचान गरेको २ हजार ३ सय २५ जना हुन्। आइतबारसम्म ७ सय ७६ जनाले परिचय पत्र लिइसकेको छन्। कञ्चनपुर, बर्दिया, बाँके र दाङ जिल्लास्थित मालपोत कार्यालयबाट पनि परिचयपत्र वितरण भइरहेको जनाइएको छ। मुक्तकमलरी विकास मञ्च कैलालीकी अध्यक्ष विष्णा चौधरीले ५ जिल्लाका १२ हजार ७ सय मुक्तकमलरीलाई परिचयपत्र वितरण भइरहेको जानकारी दिइन््। परिचयपत्रको आधारमा पूर्वकमलरी भएको पहिचान खुल्ने भएकोले परिचयपत्रको आधारमा पनि उनीहरू हरेक सेवा सुविधामा अग्रअधिकार पाउने छन्। अध्ययन छात्रवृत्ति, सरकारी सेवा सुविधामा प्राथमिकता, क्षमता अभिवृद्धि र सशक्तिकरणको कार्यक्रम लगायतमा कमलरी परिचयपत्रको आधारमा प्राथमिकतामा राखेर सहभागिता गराइने भएकोले परिचयपत्र महत्वपूर्ण रहेको कमैया फाँटका प्रमुख चौधरीले बताए। केही वर्ष अगाडिसम्म तराईका ५ जिल्लास्थित थारू समुदायका बालिकाहरूलाई अर्काको घरमा बँधुवा बाल मजदूर राख्ने गरिन्थ्यो। सो प्रचलनलाई कमलरी प्रथा भनिन्थ्यो। सो क्रममा कमलरी बालिका यौन तथा श्रम शोषणको सिकार भएका थिए। सो प्रथाको अन्त्य गर्दै राज्यले कमलरी मुक्तिको घोषणा गरेको हो।"
राति हराएकी बालिका बिहान मृत फेला,रौतहट : रौतहटको मौलापुरमा एक बालिका पोखरीमा मृत अवस्थामा फेला परेकी छन्। घटना शंकास्पद रहेको भन्दै प्रहरीले अनुशन्धान थालेको छ। मौलापुर ६ का रामकिशोर यादवको ४ वर्षीया छोरी लक्ष्मी यादव पोखरीमा मृत फेला परेकी हुन्।सोमबार राति करिब १२ बजेतिर हराएकी बालिका मंगलबार बिहान गाउँ नजिकैको पोखरीमा मृत अवस्थामा फेला परेको जिल्ला प्रहरी कार्यालय रौतहटका डीएसपी नविन कार्कीले जानकारी दिए।
युवती झुण्डिएको अवस्थामा मृत फेला,दार्चुला : जिल्ला सदरमुकाम खलंगामा १५ वर्षीया युवती आफ्नै घरमा झुण्डिएको अवस्थामा मृत फेला परेकी छन्। महाकाली नगरपालिका ४ खलंगाको तिंकर खेडामा घरमै उनको शव झुण्डिएको अवस्थामा भेटिएको हो। व्यास गाउँपालिका १ का दानसिंह तिंकरीकी १५ वर्षिया छोरी विधि तिंकरी घरमै झुण्डिएको अवस्थामा फेला परेकी थिइन्। सोमबार साँझ कोठमै झुण्डिएको अवस्थामा फेला परेकाले आत्महत्याकै घट्ना हुनसक्ने जिल्ला प्रहरी कार्यालय दार्चुलाका प्रहरी निरीक्षक हिक्मत बहादुर बोहराले बताए। मृतकको शव पोस्टमार्टमका लागि जिल्ला अस्पताल लगिएको छ। दार्चुला जिल्लामा ६ महिनाको अवधिमा आत्महत्याका १७ घटना भएका छन्।
विपन्न परिवारलाई सोलार,"गीता कुँवर जगदीस रोकाया अछाम : चौरपाटी गाउँपालिका १ सिउडीकी ११ वर्षीया सिर्जना परियार २ घण्टाको पैदल बाटो हिँडेर गाउँपालिकाको केन्द्रमा पुगिन्। उनी आइतबार विद्यालय छोडेर साथीसँग सोलार लिन गाउँपालिकाको कार्यालयमा पुगेकी हुन्। सिर्जना सिउडीको जनता प्रावि कक्षा ३ मा पढ्छिन्।घरमा बत्ती छैन। त्यसैले साँझ पर्योकी गृहकार्य गर्न उनलाई मन लाग्दैनथ्यो।तर, सोलार पाएपछि टर्चको भरमा पढ्नुपर्ने दिनको अन्त्य भएको उनले बताइन्। सोलार लिन गाउँपालिका आइपुगेका जनता प्रावि कक्षा ५ मा अध्ययनरत १५ वर्षीय रोशन परियार उज्यालोमा पढ्न पाइने र समयमै विद्यालयको होमवर्क गर्न पाइने भन्दै खुशी देखिन्थे। चौरपाटी गाउँपालिकाका १ सय ४२ दलित परिवारलाई (सौर्य बत्ती) सोलार सेट वितरण गरिएको छ। गाउँपालिकाको छरिएर रहेको बस्तीमा विद्युत सेवा विस्तार गर्न कठिनाई भएकाले ग्रामीण क्षेत्रका दलित घर परिवारका लागि सोलार सेट वितरण गरिएको गाउँपालिकाका अध्यक्ष हर्कबहादुर साउँदले जानकारी दिए। गाउँपालिकाका ७ वडामध्ये ५ वटा वडामा विद्युत सञ्चालन भएपनि छरिएर रहेका घर परिवार उज्यालोबाट बञ्चित थिए। यस्तै, बझाङको बित्थड चीर गाउँपालिकाले गाउँपालिकाभित्र रहेका विपन्न गरिब परिवारलाई सोलार सेट वितरण गरेको छ। पुस्तौ देखि अँध्यारोमा बस्न बाध्य भएका विपन्न परिवारले निशुल्क रुपमा गाउँपालिकाबाट सोलार पाएपछि खुशी भएका छन्। गाउँपालिका भित्रका असहाय विपन्न परिवारमा सोलार जडान गरिएको गाउँपालिका अध्यक्ष प्रेमबहादुर बोहराले बताए । गाउँपालिका र बैकल्पिक उर्जा प्रबर्धन केन्द्र खुमलटार ललितपुरको साँझेदारीमा गाउँपालिका भित्रका २ सय ७० घरधुरिलाई सोलार वितरण गरेको छ। गाउँपालिकाभित्र रहेका एकदेखि ९ सम्मका प्रत्येक वडका २८ २८ विपन्न परिवारलाई सोलार सोट दिएको हो। सोलार वितरणका लागि गाउँपालिकाबाट १२ लाख रुपयाँ खर्च भएको छ।"

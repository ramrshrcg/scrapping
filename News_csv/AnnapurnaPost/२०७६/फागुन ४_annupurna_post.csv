शीर्षक,विवरण
वुहानबाट १७५ नेपालीको उद्धार,"काठमाडौं : तीन साताको दबाबपछि सरकारले चीनको हुपेई प्रान्तबाट नेपालीको उद्धार गरेको छ। कोरोना भाइरस (कोभिड१९) को उद्गमस्थल हुपईको वुहानसहित ६ सहरमा रहेका १७५ नेपाली शनिबार राति सबा १० बजे नेपाल वायुसेवा निगमको चार्टर्ड विमानबाट काठमाडौं उडेको हो । उक्त विमान आइतबार बिहान त्रिभुवन विमानस्थलमा अवतरण भएको छ। यसअघि १८५ नेपालीले स्वदेश फर्कन बेइजिङस्थित नेपाली दूतावासमा आवेदन दिएका थिए। तीमध्ये शरीरमा तापक्रम उच्च देखिएपछि ६ जनालाई उतै राखिएको छ। उनीहरूको रगत परीक्षणको रिपोर्ट आएपछि उपचार प्रक्रिया अघि बढाइनेछ। आवेदन दिएका चारजना भने नेपाल नफर्कने भनेर उतै बसेका छन्। वुहानको विमानस्थलबाट १७५ जना नेपाली निगमको जहाजमा काठमाडौंतर्फ उडेको बेइजिङस्थित नेपाली दूतावासका उपप्रमुख सुशील लम्सालले अन्नपूर्णलाई टेलिफोनमा बताए। कोरोना भाइरसबाट सबैभन्दा प्रभावित हुपई प्रान्तको उहानसहित चिङचौ, चिङमन, अनसी, सयान र यिछाङ सहरका विभिन्न विश्वविद्यालयमा अध्ययनरत, भ्रमणका लागि पुगेका दुई र एक कामदारसहित १ सय ८५ जनाले फर्कन आवेदन दिएका थिए। नेपालीको उद्धारका लागि काठमाडौंबाट उडेको नेपाल एयरलाइन्सको चार्टर्ड विमान साँझ आठ बजे वुहान विमानस्थलमा अवतरण गरेको विद्यार्थी प्रमिला देवकोटाले जानकारी दिइन्। बच्चा र पतिसहित फर्कन लागेकी देवकोटाले टेलिफोनमा भनिन्, ढिलै भए पनि सरकारले हाम्रो पीडा सुनेर राज्य भएको अनुभूति गराएको छ। विद्यार्थी लिन नेपाली सेनाको चिकित्सक टोली गएको छ। चीनबाट फर्किएका नेपालीलाई राख्न भक्तपुर खरिपाटीस्थित नेपाल विद्युत् प्राधिकरणको तालिम केन्द्रमा क्वारेन्टाइन स्थल तयार पारिएको छ। त्यहाँ उनीहरूलाई दुई साता राखिनेछ। त्रिभुवन विमानस्थलमा स्वास्थ्य परीक्षण गरेर उनीहरूलाई सीधै खरिपाटी लगिनेछ। यसअघि कतिपय नेपाली १२ घण्टा बसयात्रापछि वुहान सहरमा भेला भएका थिए। विद्यार्थीलाई ६ वटा बसमा विमानस्थल पुर्याइएको थियो। ढिलो भए पनि सरकारले आफ्नो कुरा सुनिदिएको भन्दै नेपालीहरू खुसीसाथ फर्केका छन्। फर्किएकामध्ये गुरुकुमार यादवले वुहानबाट टेलिफोनमा भने, हामीलाई सरकारले ढिलै भए पनि सुनिदिएको छ। यसमा सञ्चारमाध्यमको भूमिका सकारात्मक रह्यो। सबैलाई धन्यवाद ! वुहानमा दूतावासका अधिकारी कोही नपुगे पनि दूतावासबाट राम्रो सहयोग पाएको विद्यार्थीले बताए। दूतावासका अधिकारीहरूले बेइजिङबाटै सबै व्यवस्थापन मिलाउनुभयो। जसरी पनि हामी फर्कन पाएका छौं, एक विद्यार्थीले भने। १५ वर्षदेखि चीनमा रहेका न्युरो सर्जन डा गौरव पोखरेलले नेपालीहरू डिप्रेसनमा जान सक्ने भन्दै सरकारलाई पटकपटक पत्र पठाएका थिए। वुहान विमानस्थलमा पहिलो चरणको परीक्षणपछि नेपालको ध्वजावाहक विमान देख्दा विद्यार्थी हर्षित भएका थिए। उनीहरूले आफ्नो साथममा अत्यावश्यकबाहेक थप सामान ल्याएका छैनन्। बेइजिङस्थित नेपाली दूतावासले चिनियाँ विदेश मन्त्रालय र वुहानस्थित अधिकारीहरूलाई नेपालीको रेखदेख र फर्कनका लागि गरेको सहजीकरणका लागि विशेष धन्यवाद दिएको छ। लिने जाने पनि क्वारेन्टाइनमै चीनमा रहेका नेपालीलाई लिन त्यहाँ पुगेका विमानका ककपिट क्रु लाई पनि एक साता आइसोलेसनमा राखिनेछ। क्याबिन क्रु लाई भने दुई साता नै क्वारेन्टाइनमा राखिनेछ। वुहान पुगेको विमानमा एक विदेशी र एक नेपाली गरी दुई जना पाइलट, ६ जना क्याबिन क्रु, अन्य प्राविधिक तीन जना छन्। त्यसमा नेपाली सेनाका चार जना चिकित्सक पनि छन्। उनीहरू सबै क्वारेन्टाइनमा बस्नुपर्नेछ। कोरोना प्रभावित अझै बढ्दो कोरोना भाइरसका कारण चीनमा शुक्रबार मात्रै १४१ जनाको मृत्यु भएको छ। चीनको राष्ट्रिय स्वास्थ्य आयोगका अनुसार भाइरसको उद्गमस्थल हुपईमा शुक्रबार ११६ जनाले ज्यान गुमाएका थिए। शनिबार त्यो संख्या बढेको छ। शनिबार बिहानसम्म कोरोना भाइरसका कारण मृत्यु हुनेको संख्या एक हजार ५ सय ३७ पुगेको छ। जापान, फिलिपिन्स र हङकङमा एकएक जनाको मृत्यु भइसकेको छ। यस्तै शनिबार युरोपमा भाइरस संक्रमणमा पहिलोपल्ट एक जनाको मृत्यु भएको छ। जनवरीमा हुपेईबाट फर्किएका ८० वर्षीय व्यक्तिको फ्रान्समा मृत्यु भएको हो। चीनमा मृत्यु हुनेमध्ये एक हजार एक सय २७ हुपईका छन्। शुक्रबार चीनमा थप २ हजार सात सयमा संक्रमण देखिएको छ। शनिबार बिहानसम्म कोरोना भाइरसबाट संक्रमित हुनेको संख्या विश्वभर ६७ हजार नाघेको छ। तीमध्ये साढे ६६ हजार चीनकै छन्। कोरोना भाइरस संक्रमण रोक्न सक्दो प्रयास गरिरहेको चिनियाँ अधिकारीहरूले बताएका छन्। राजधानी बेइजिङमा कोरोना भाइरस फैलन नदिन चीनले थप सतर्कता अपनाएको छ। अन्य भागबाट बेइजिङ फर्किएकालाई १४ दिन क्वारेन्टाइनमा राख्ने गरिएको छ। यसैबीच हङकङस्थित नेपाली महावाणिज्य दूतावासले त्यहाँ रहेका नेपालीलाई सचेत हुन र आवश्यक परेर सेवा लिन आग्रह गरिरहेको छ।"
भिन्न संरचनामा मदन भण्डारी विश्वविद्यालय,"काठमाडौं : हाल सञ्चालनमा रहेकाभन्दा भिन्न संरचनामा सरकारले मदन भण्डारी विज्ञान तथा प्रविधि विश्वविद्यालय स्थापना गर्ने भएको छ। संगठन संरचनादेखि पदाधिकारी नियुक्ति प्रक्रियासम्म फरक हुने विश्वविद्यालय स्थापनासम्बन्धी विधेयकमा उल्लेख छ। यो विधेयक प्रतिनिधिसभाको शिक्षा तथा स्वास्थ्य समितिमा छलफलका क्रममा छ। मुलुकभर ११ वटा विश्वविद्यालय सञ्चालनमा छन्। विश्वविद्यालयकै हैसियत पाएका तर क्याम्पसलाई सम्बन्धन दिन नपाउने अध्ययन प्रतिष्ठान पनि छन्। यी विश्वविद्यालय तथा शैक्षिक प्रतिष्ठानमा प्रमुख कार्यकारीका रूपमा उपकुलपति रहन्छन्। प्रधानमन्त्री कुलपति तथा शिक्षामन्त्री सहकुलपति रहने प्रावधान छ। मदन भण्डारी विश्वविद्यालयमा भने उपकुलपतिको सट्टा अध्यक्ष रहनेछन्। विश्वविद्यालयको दैनिक शैक्षिक, प्रशासनिक तथा आर्थिक व्यवस्थापनदेखि दीर्घकालीन तथा अल्पकालीन योजना बनाउने भूमिकामा अध्यक्ष जिम्मेवार रहनेछन्। सर्वोच्च निकायका रूपमा संरक्षक समिति रहनेछ। अध्यक्षले यही समितिको निर्देशनअनुसार काम गर्नेछन्। अन्य विश्वविद्यालयमा सर्वोच्च निकायका रूपमा विश्वविद्यालयको सभा रहने व्यवस्था छ। सभाको अध्यक्षता कुलपतिसमेत रहेका प्रधानमन्त्री वा उनको निर्देशनमा सहकुलपति तथा शिक्षामन्त्रीले गर्छन्। मदन भण्डारीमा भने सभा रहनेछैन। आफ्नो वार्षिक प्रतिवेदन विश्वविद्यालय अनुदान आयोगमार्फत सरकारलाई पेस गर्ने शिक्षा, विज्ञान तथा प्रविधिमन्त्री गिरिराजमणि पोखरेलले बताए। विधेयकअनुसार यो विश्वविद्यालयले विज्ञान तथा प्रविधिका साथै कानुन तथा न्याय, मानविकी तथा सामाजिक शास्त्र र व्यवस्थापनको पढाइसमेत सञ्चालन गर्नेछ। तर, विज्ञान तथा प्रविधिको क्षेत्रलाई विशेष जोड दिइनेछ। लगानी पनि सोहीअनुसार गरिनेछ, मन्त्री पोखरेलले भने, यसले विज्ञान र प्रविधिको क्षेत्रमा नवीन खोज तथा अनुसन्धान गर्ने, विश्व बजारमा बिक्ने उच्चस्तरीय जनशक्ति उत्पादन गर्ने तथा नेपालको आफ्नै स्वामित्व रहने गरी बौद्धिक सम्पत्ति (प्याटेन्ट राइट) को पनि उत्पादन गर्ने लक्ष्य छ। संरक्षक समितिमा २० सदस्य रहनेछन्। शिक्षा मन्त्रालयबाट कम्तीमा राजपत्रांकित प्रथम श्रेणाीका कर्मचारी र अनुदान आयोगका प्रतिनिधि एक जना सदस्य रहनेछन्। विज्ञान तथा प्रविधिको क्षेत्रमा ख्यातिप्राप्त बहाल वा पूर्वप्राध्यापकबाट दुई र त्यसबाहेक क्षेत्रबाट एक जना प्राध्यापक सदस्य रहनेछन्। विश्वस्तरीय विश्वविद्यालयका संरक्षकका रूपमा कार्य अनुभवसहितका ख्यातिप्राप्त व्यक्ति दुई, विज्ञान तथा प्रविधिसँग सम्बन्धित संस्थामा १५ वर्षको अनुभव भएका व्यक्ति एक, मदन भण्डारी फाउन्डेसनका अध्यक्ष तथा उनले तोकेका अन्य दुई जना सदस्य रहनेछन्। विश्वविद्यालयका अध्यक्ष पनि सदस्य रहनेछन्। विश्वविद्यालयका अध्यक्ष नियुक्तिका लागि संरक्षकमध्ये एक जनाको संयोजकत्वमा तीन सदस्यीय समिति गठन हुनेछ। उक्त समितिले अध्यक्ष पदका लागि सार्वजनिक सूचना आह्वान गरी नियुक्ति प्रक्रिया अघि बढाउनेछ। अध्यक्षको पदावधि चार वर्षको हुनेछ। उनी दोस्रो कार्यकालका लागि पनि नियुक्तिका लागि योग्य हुने विधेयकमा छ। संरक्षक समितिपछि विश्वविद्यालयमा जिम्मेवार निकायका रूपमा प्राज्ञिक र कार्यकारी परिषद् रहनेछ। विश्वविद्यालयले उल्लेखनीय योगदान पुर्याउन सक्ने विदेशी नागरिक वा गैरआवासीय नेपालीलाई संरक्षक, संरक्षक समितिको सिफारिस समिति सदस्य, अध्यक्ष, उपाध्यक्ष, प्राज्ञिक परिषद्, विश्वविद्यालयका पदाधिकारी, अध्यापक वा अनुसन्धानकर्ताका रूपमा नियुक्ति वा मनोनयन गर्न सक्ने व्यवस्था विधेयकले गरेको छ। विश्वविद्यालयमा स्थायी प्राध्यापक नरहने मन्त्री पोखरेलले बताए।"
एकै दिनमा रोम पनि बनेन,"काठमाडौं : प्रधानमन्त्री केपी ओलीले समृद्ध नेपाल र सुखी नेपालका लागि सरकारले बिरुवा रोपेको तर फल प्राप्त हुन समय लाग्ने बताएका छन्। सरकारको दुई वर्षको उपलब्धि विवरण शनिबार संसद्मा प्रस्तुत गर्दै प्रधानमन्त्री ओलीले भने, सरकारले सुरु गरेका काम अहिल्यै फुलिसकेफलिसके भन्ने होइन। बिरुवा रोप्ने काम भएको छ। कतै उम्रिँदै छन्, कतै टुसाउँदै छन्, कतै हुर्किंदै पनि छन्। प्रधानमन्त्री ओलीले भने, रोम वाज नट बिल्ट इन वान् डे (एकै दिनमा त रोम पनि बनेको थिएन)। उनले जनतामा अनूभूति हुने गरी सरकारले दुई वर्षमा केही काम गरेको दाबी गरे। सरकारले प्रगतिका आँकडा प्रस्तुत गर्दा जनताको इम्प्रेसनको कुरा उठाउने गरिएको भन्दै प्रधानमन्त्री ओलीले भने, यस्ता तर्क सुन्दा बेलाबेलामा म विस्मित हुने गर्छु। भनौं कि जस्तो पनि लाग्छ ठिकै छ। अंकमा होइन, अनुभूति नै सही इन्डेक्स होइन, इम्प्रेसनकै कुरा गरौं न त ! प्रगतिका अंक र आँकडामाथि प्रश्न गर्ने गरिएको भन्दै प्रधानमन्त्री ओलीले असन्तुष्टि जनाए। उनले भने, पहिले सरकारका प्रतिबद्धता र उद्देश्यबारे चर्चा गर्दा गफ गरेर हुन्छ, गर्छु होइन, गरें भन्नुपर्यो, काम गरेको देखिनुपर्यो नि तथ्य खोइ ? भन्ने सुन्थें। अहिले परिवेश अलि भिन्न छ। यो एक वर्षदेखि एउटा थेगोजस्तै अंक र आँकडाबाट हुन्छ ? ग्लोबल इन्डेक्समा होइन, जनतामा इम्प्रेसन के छ बुझ भन्ने जस्ता कुरा सुनिन थालेको छ। विगतमा ७८ महिनामा सरकार फेरिरहने अवस्थामा २४ महिना एउटै सरकारले पार गर्नु पनि महत्त्वपूर्ण उपलब्धिका रूपमा लिनुपर्ने ओलीले बताए। उनले पहिलो वर्ष आधार वर्ष र दोस्रो वर्षलाई विकासको आरम्भ वर्षका रूपमा लिएको बताए। वित्तीय संघीयता कार्यान्वयनमा आएको, कर्मचारी समायोजन सम्पन्न भएको र संघीयताले कार्यारम्भ गरेको ओलीले बताए। उनले मुलुक अहिले उच्च आर्थिक वृद्धिदर हासिल गरिरहेका विश्वका १० प्रमुख मुलुकको पंक्तिमा समावेश भएको जानकारी दिए। तीन वर्षयता लगातार ६५ प्रतिशतभन्दा माथिको आर्थिक वृद्धि रहेको, प्रतिव्यक्ति कुल राष्ट्रिय आम्दानी १८ प्रतिशतभन्दा बढेको, प्रत्येक वर्ष गरिबीको रेखामुनि रहने प्रतिशत, जनसंख्याको १५ बिन्दुले घटेको र गरिबी निवारण मात्रै होइन, उन्मूलन नै गर्ने गरी सरकार अघि बढेको ओलीले बताए। प्रदेशको आर्थिक वृद्धि समान स्तरको रहेको, जनता आवास तथा सुरक्षित बस्ती विकास कार्यक्रम, श्रमिक वर्गको न्यूनतम ज्याला वृद्धि, स्वास्थ्य बिमा र सामाजिक सुरक्षा कार्यक्रम विस्तारले न्यून आय भएका जनतालाई थप राहत पुगेको प्रधानमन्त्रीले दाबी गरे। गरिबी घटाउन सहयोग पुगेको छ। रोजगारीको अवसर बढेको छ, उनले भने, यसबाट उत्पादकत्व वृद्धिमा मात्रै मद्दत पुगेको होइन, समग्रमा आर्थिक असमानता घटेको छ। सरकारले करको दर होइन, दायरा बढाउने सोच अघि बढाएको जानकारी दिँदै प्रधानमन्त्रीले २ वर्षमा ३० प्रतिशतले व्यावसायिक करप्रमाणपत्र लिनेको संख्या बढेको विवरण पेस गरे। गेम चेन्जर रेलमार्ग प्राथमिकता प्रधानमन्त्री ओलीले आगामी तीन वर्षमा गेम चेन्जरका रूपमा रेलमार्ग निर्माणलाई प्राथमिकता दिइने बताए। केरुङकाठमाडौंपोखरालुम्बिनी रेलमार्ग, रक्सौलकाठमाडौं र पूर्वपश्चिम विद्युतीय रेलमार्ग सरकारका ड्रिम प्रोजेक्ट भएको ओलीले बताए। यसै आर्थिक वर्षभित्र जयनगरदेखि बिजलपुरासम्म नेपालको आफ्नै रेल सञ्चालन हुने गरी काम भइरहेको उनको भनाइ छ। उनले भने, पूर्वपश्चिम रेलमार्गको विस्तृत परियोजना प्रतिवेदन तयारी अवस्थामा छ। काँकडभिट्टाइनरुवा खण्ड यसै आर्थिक वर्षभित्र निर्माण सुरु गर्न आवश्यक रकम सुनिश्चित भइसकेको छ। यो रेलमार्ग सञ्चालनमा आएपछि नेपालको अवस्था गुणात्मक रूपले भिन्न र नयाँ हुनेछ। उत्तरतर्फको रेलमार्ग निर्माणलाई सहज तुल्याउन टोखाछहरे र बेत्रावतीस्याफ्रुबेसी सुरुङ मार्ग प्राथमिकताको शीर्ष स्थानमा रहेको उनले बताए। नागढुंगानौबिसे सुरुङमार्ग निर्माण प्रारम्भसँगै नेपाल सुरुङमार्ग निर्माणको युगमा प्रवेश गरेको ओलीले बताए। थानकोटचित्लाङ, खुर्कोटचियाबारी र फेदीखोलानयाँपुलमा सुरुङमार्ग अध्ययन सुरु गरिएको र सिद्धबाबामा १० अर्ब रुपैयाँ बजेट विनियोजन गरिएको प्रधानमन्त्रीले जानकारी दिए। कतिपय मानिसलाई सुरुङमार्ग निर्माणको कुरा सुन्दा अचम्म नै लाग्छ, ओलीले भने, आफ्नै जीवनकालमा यस्तो देख्न पाउने स्थिति सिर्जना गरिँदा आश्चर्यचकित हुनु स्वाभाविकै होला। पूर्वपश्चिम राजमार्गलाई एसियाली राजमार्गको स्तरमा ४ देखि ६ लेनमा स्तरोन्नति गर्ने कार्य अघि बढेको, उत्तरदक्षिण जोड्ने विभिन्न कोरिडर निर्माणका लागि स्रोत सुनिश्चित गर्ने कार्य अघि बढाइएको, राष्ट्रिय गौरवका आयोजना समयमै सक्न काम अघि बढाइएको, मेलम्ची र माथिल्लो तामाकोसी यसै आर्थिक वर्षमा सक्ने गरी नै अघि बढेको ओलीले बताए। भारतको आन्तरिक जलमार्गको प्रयोग गरी समुद्रसम्म पुग्न राष्ट्रिय ध्वजावाहक पानीजहाज सञ्चालन गर्ने गरी भारतसँग सहमति भइसकेको र नारायणी नदीमा क्रुज सञ्चालनको सफल परीक्षण भइसकेको ओलीले बताए। सभामुखले कार्यसूचीमा राखे एमसीसी पारित प्रधानमन्त्री ओलीले अमेरिकी मिलेनियम च्यालेन्ज (एमसीसी) सम्झौता संसद्बाट अनुमोदन गराइने बताए। सभामुखले कार्यसूचीमा अघि बढाए पारित हुने उनको भनाइ छ। सरकारले अनुमोदनका लागि संसद्मा पठाएको छ, ओलीले भने, सभामुखले निर्णयार्थ पेस गर्नेबित्तिकै पारित हुन्छ। एमसीसी कम्प्याक्टअन्तर्गत लप्सेफेदीरातामाटेदमौलीहेटौंडापाल्पाबुटवल र गोरखपुरसम्म अन्तरदेशीय विद्युत् प्रसारण लाइन र आवश्यक सबस्टेसन निर्माण सम्पन्न गर्न लागिएको ओलीले बताए। एमसीसी परियोजनाले आगामी पाँच वर्षभित्र नेपालको अर्थतन्त्र, वैदेशिक व्यापार, भुक्तानी सन्तुलन र ऊर्जा उपयोगको तस्बिर बदलिने दाबी उनको छ। तत्कालीन अर्थमन्त्री एवं एमसीसीमा नेपालका तर्फबाट हस्ताक्षरकर्ता ज्ञानेन्द्रबहादुर कार्कीले एमसीसी संसद्बाट अनुमोदन गर्ने मिति तोक्न प्रधानमन्त्रीसँग आग्रह गरेका थिए। तर कांग्रेसकै अर्का नेता प्रदीप गिरिले भने आफू एमसीसीका पक्षमा नरहेको र त्यसबारे संसदमा बोल्ने बताए। संशोधन माग्नेले संविधान मान्दिन भन्नु नाजायज प्रधानमन्त्री केपी ओलीले संविधान स्विकारेर संसद्मा आएका दलले संविधान मान्दिन भन्नु नाजायज तर्क भएको बताए। मधेस केन्द्रित दलले संविधान संशोधनको प्रश्न गरेपछि प्रधानमन्त्री ओलीले भने, संविधान संशोधन गर्नुपर्छ भन्ने तर स्विकार्दिनँ भन्नु बिल्कुलै नाजायज हो। संविधान मानेर हामी यहाँ आएका हौं। प्रधानमन्त्री ओलीले संविधान सर्वस्वीकार्य भइसकेको अभिव्यक्ति दिएपछि राजपाका महेन्द्र रायलगायतका सांसदले संविधान संशोधनबारे प्रधानमन्त्रीसँग प्रश्न गरेका थिए। संविधान मान्दिन भन्नु जनताको बलिदान र उपलब्धि अस्वीकार गर्नु हो, ओलीले भने, संविधान सबैले मानेकै हो। त्यही भएर संशोधन भनेको हो। दुनियाँमा संविधान संशोधन हुने गरेको तर्क गर्दै ओलीले भने, म पनि संशोधनका पक्षमा छु। उपयुक्त समयमा आवश्यकता र औचित्यका आधारमा संशोधन हुन्छ। तराईमा छुट्टै राज्यको मुद्दा बोकेका सिकै राउतलाई मूलधारमा ल्याउनुले संविधानको स्वीकार्यतामा अब प्रश्न नरहेको प्रधानमन्त्री ओलीले बताए। संविधानको स्वीकार्यतामा पनि कुनै समस्या रहेको म देख्दिनँ, ओलीले भने,संघीयता कार्यान्वयन गराउने र संविधानको स्वीकार्यता विस्तार गर्ने काम सरकारको पहिलो जिम्मेवारी थियो। भूभाग नै फिर्ता ल्याउँछौं लिम्पियाधुरा, कालापानी, लिपुलेकलगायत भारतले कब्जा गरेका भूमि फिर्ता लिने विषयमा कूटनीतिक प्रयास भइरहेको प्रधानमन्त्री ओलीले बताए। दुईतर्फी सहमतिमा नेपालको भूभाग फिर्ता लिन्छौं। नक्साको कुरा के भयो र ? ओलीले भने। कांग्रेसका दिलेन्द्र बडुलगायतका सांसदहरूले लिम्पियाधुरा, लिपुलेक र कालापानीलगायतका क्षेत्र समेटेर नेपालको नक्सा सार्वजनिक गर्न ढिलाइ भएकोतर्फ प्रधानमन्त्रीको ध्यानाकर्षण गरेका थिए। शिवपुरी र मातातीर्थको जग्गा छानबिन गराउँछु प्रधानमन्त्री ओलीले मातातीर्थस्थित नेपाल ट्रस्टको जग्गा व्यक्तिगत लाभ हुने गरी दिइएको भन्दै त्यसबारे आफूले छानबिन गर्ने बताए। उनले शिवपुरी राष्ट्रिय निकुञ्जको जमिन लिजबारे पनि छानबिन हुने बताए। सरकारी सम्पत्ति फिर्ता ल्याउने अभियान सञ्चालन गरिएको र त्यसअनुसार विभिन्न जिल्लामा सरकारी जमिन फिर्ता ल्याइएको प्रधानमन्त्री ओलीले बताए। जसरी ललिता निवासको जग्गा प्रकरणमा राज्यको सम्पत्तिमा भएको अवाञ्छित दोहनको छानबिन गरी जग्गा फिर्ता लिइयो, त्यसैगरी अन्यत्रको पनि छानबिन हुन्छ, ओलीले भने। ललिता निवास जग्गाबारे आफैंले छानबिन गरी जग्गा फिर्ता लिन लगाए पनि गलत प्रचार गरिएको ओलीले बताए। उनले भने, बालुवाटारस्थित बहुचर्चित ललिता निवासको १ सय ३६ रोपनी जग्गामाथि गरिएको जालसाजीविरुद्ध मैले नै छानबिन समिति बनाएँ। समिति बन्नुअघि र त्यसको प्रतिवेदन सरकारले सार्वजनिक गर्नुअघि सर्वत्र शान्ति देखिन्थ्यो। तर त्यसपछिको प्रतिक्रिया भने रमाइला देखिए, सुनिए। सरकारको काममा नियत किन हेरिन्छ ? प्रधानमन्त्री ओलीले सञ्चारमाध्मयहरू तथ्यमा आधारित हुनुपर्ने बताए। उनले भने, केही दिनअघि केही सम्पादकले मलाई प्रश्न गर्नुभयो, हामी त चौथो अंग हौं क्रिटिकल हुन्छौं। सरकारको खबरदारी गर्छौं। हाम्रो खबरमा नियत किन हेरिन्छ ? हेरिन्न। त्यत्तिकै नियतमा किन शंका गर्ने ? चौथो अंग क्रिटिकल हुन पाउँछ, तथ्यमा आधारित सक्दो क्रिटिकल होओस्। भनिन्छ नि लेखाइको लाइन स्पष्ट भए विट्विन द लाइन पढिँदैन। सरोकारवालासँग आफ्ना पनि प्रश्न रहेको प्रधानमन्त्रीले बताए। उनले भने, मेरो नेतृत्वमा रहेको सरकारले सुरु गरेको काम र गर्न लागेको राष्ट्रिय अभियानमा चाँहि नियत किन हेरिन्छ ? विनम्र प्रश्न गर्छु, के यो वैचारिक पूर्वाग्रहका कारणले हो ? चीनबाट ल्याउनेलाई मेरै जिल्लामा प्रधानमन्त्री ओलीले छिमेकी चीनबाट फिर्ता ल्याइएका नेपालीलाई आफ्नै गृहजिल्ला भक्तपुरमा राखिने जानकारी दिए। चीनबाट ल्याइनेलाई कोरोना भाइरस संक्रमण हुन सक्ने भन्दै नेमकिपाका सांसद प्रेम सुवालले उनीहरूलाई भक्तपुरमा राख्न नहुने माग गरेका थिए। भक्तपुर मेरो पनि जिल्ला हो, प्रधानमन्त्री ओलीले भने, अन्त विवाद होला भनेर मैले मेरै जिल्लामा पठाएँ। चीनबाट ल्याइएका नेपालीहरू भाइरल संक्रमित नभएको तर आशंकामा मात्र १४ दिने क्वारेन्टाइन का लागि राख्न लागिएको प्रधानमन्त्री ओलीले बताए। यसरी लोकतन्त्र बलियो होला र ? प्रधानमन्त्री ओलीले विधेयक निर्माणका क्रममा उठेका र बहस गरिएका विषयलाई अभिव्यक्ति स्वतन्त्रता धरापमा पर्यो भन्दै अन्तर्राष्ट्रियकरण गर्ने खेलले मुलुकको लोकतन्त्र बलियो नहुने बताए। संसद्, संसदीय अभ्यास, विधेयकको मस्यौदा र त्यसमाथिको छलफल, संशोधन, परिमार्जन, स्वीकृति वा अस्वीकृतिको विषय एउटा सरकारको पक्ष वा विपक्षको कुरा नभएर, प्रक्रिया र प्रणालीको कुरा होइन र ? ओलीले भने। भ्रष्टाचार नियन्त्रण गर्दा खप्की प्रधानमन्त्री ओलीले सार्वजनिक जग्गा हडप्नेका विरुद्ध कारबाही सुरु गर्दा र राजस्व अपचलनका कसुरमा लाग्नेका विरुद्ध कार्य अघि बढाउँदा आफूले पटकपटक खप्की खाएको बताए। दूराचारी र दूराचार, भ्रष्ट र भ्रष्टचारका सन्दर्भमा मुखमा पानी हालेर बोल्ने मेरो बानी छैन, ओलीले भने, जो जतिसुकै उच्च ओहोदावाल होस् या कथित पहुँचवाला, तिनको मुख हेरेर सजाय तोकिन्न। कारबाही गर्नेनगर्ने फैसला लिइन्न। लोकतन्त्र दलको नाम होइन प्रधानमन्त्री ओलीले लोकतन्त्र दलको नाम नभई व्यवहार र आचरण भएको बताए। अमुक झन्डा र नाम भएकाले कोही सर्टिफाइडक्लासिफाइड लोकतान्त्रिक हुने, कसैले वाइ बर्थ डेमोक्र्याट, अझ यसो भनौं गर्भे लोकतान्त्रिक को दज्र्यानी पाउने, कसैले भने पाइलैपिच्छे आफू लोकतान्त्रिक भएको सर्टिफिकेट नवीकरण गर्न टोपी हातमा लिएर कुदिरहनुपर्ने जस्तो कुरा हुँदैन, ओलीले भने। सरकारका उपलब्धि प्रधानमन्त्री ओलीले कोलकतामा नेपालले आफ्नै कन्टेनर टेड स्टेसन निर्माण गरेको, लार्चाको सुख्खा बन्दरगाह सञ्चालनमा ल्याएको र तातोपानी नाकाबाट व्यापारिक वस्तु आयातनिर्यात हुन थालेको बताए। उनका अनुसार अण्डा तथा माछामासुको उत्पादनमा देश आत्मनिर्भर भएको छ। यस्तै ३ हजार ६ सय ३६ किलोमिटर सडक कालोपत्रे भएको छ भने विद्युत्को कुल जडित क्षमता १ हजार २८६६१ मेगावाट पुगेको छ। ओलीले गल्छीरसुवागढीकेरुङ ४ सय केभी क्षमताको अन्तरदेशीय विद्युत् प्रसारण लाइन निर्माणका लागि अध्ययन सुरु गरिएको, मुजफ्फरपुरढल्केबर अन्तरदेशीय विद्युत् प्रसारण लाइन सञ्चालनमा आएको र त्रिभुवन विमानस्थलको धावनमार्ग तोकिएको समयभित्रै पुनर्निर्माण गरिएको जानकारी दिए। उनले मोतीहारीअमलेखगन्ज पेट्रोलियम पाइपलाइन निर्माण सम्पन्न भएको, भूकम्प पुनर्निर्माणअन्तर्गत ३ लाख ७४ हजार निजी घर निर्माण सम्पन्न भएको र ३२५ पुराताŒिवक सम्पदाको पुनर्निर्माण सम्पन्न भएको पनि बताए। यस्तै धरहरा र रानीपोखरी पुनर्निर्माण तीव्र गतिमा भइरहेको उनले जानकारी दिए। प्रधानमन्त्री ओलीका अनुसार जनता आवास कार्यक्रमअन्तर्गत ८ हजार आवास एकाइ निर्माण गरिएका छन्। यस्तै २०७५ चैत १७ गतेको हावाहुरी र चक्रवातका कारण बारा र पर्सा जिल्लामा क्षति भएका ८ सय ६९ घर निर्माण कार्य सम्पन्न भएको छ। प्रधानमन्त्री ओलीले स्वास्थ्य बिमा ४९ जिल्लामा लागू गरिएको, दक्षिण एसियामा नेपाल पहिलो खुला दिसामुक्त मुलुक घोषणा भएको र संघीय संसद् भवन ३ वर्षमा सक्नेगरी निर्माण आरम्भ गरिएको जानकारी दिए।"
छुट्टाछुट्टै दुर्घटनामा चारजनाको मृत्यु,विराटनगर : मोरङका अलगअलग स्थानमा आइतबार र शनिबार राती भएका सवारी दुर्घटनामा परेर चारजनाको मृत्यु भएको छ । एकजना घाइते भएका छन् । कोशी राजमार्गअन्तर्गत विराटनगर महानगरपालिका ३ तिरुपति पेट्रोल पम्पअगाडि आइतबार दिउँसो को ३७ प ९५७२ नम्बरको मोटरसाइकलले ठक्कर दिँदा एक वृद्धको मृत्यु भएको छ । मोरङ ट्राफिक प्रमुख प्रहरी निरीक्षक राकेश पोदारका अनुसार साधुको भेषमा पैदल यात्रा गरिरहेका बेला उत्तरबाट दक्षिणतर्फ जाँदै गरेको मोटरसाइकलले अन्दाजी ६०६५ वर्षीय वृद्धलाई ठक्कर दिएर घाइते बनाएको थियो । पहिचान नखुलेका वृद्धको उपचारका क्रममा नोबेल शिक्षण अस्पतालमा मृत्यु भएको पोदारले बताए । मोटरसाइकल चालक सुनसरीको दुहवी नगरपालिका१ का २८ वर्षीय दीपेन्द्र चौधरी घाइते भएका छन् । चौधरीको विराट टिचिङ अस्पतालमा उपचार भइरहेको प्रहरीले जनाएको छ। त्यस्तै ग्रामथान गाउँपालिका३ स्थित भित्री सडक खण्डमा को ६ प ७९६९ नम्बरको मोटरसाइकलले आइतबार बिहान ठक्कर दिँदा पैदल यात्रु ५३ वर्षीय हरिलाल माझीको मृत्यु भएको छ । दुर्घटनामा परेर घाइते भएका ग्रामथान ३ का माझीको उपचारका क्रममा नोबेल शिक्षण अस्पतालमा मृत्यु भएको प्रहरी निरीक्षक पोदारले बताए । चालक २० वर्षीय चन्द्र मिर्गा फरार रहेको जानकारी उनले दिए । यता जहदा गाउँपालिका ५ स्थित भित्री सडक खण्डमा दुईवटा मोटरसाइकल ठोक्किँदा एकजनाको मृत्यु भएको छ । को ३७ प ९७४३ र को १२ प ६२२ नम्बरको मोटरसाइकल एकआपसमा ठोक्किँदा ९७४३ का चालक जहदा५ का २५ वर्षीय वीरेन्द्र मण्डलको मृत्यु भएको हो । दुर्घटनापछि घाइते भएका उनको उपचारका क्रममा आइतबार बिहान ११ बजे विराटनगरको गोल्डेन अस्पतालमा मृत्यु भएको प्रहरीले जनाएको छ । दुर्घटनापछि को १२ प ६२२ नम्बरको मोटरसाइकलका चालक सोही ठाउँका २२ वर्षीय अभिषेक मण्डललाई नियन्त्रणमा लिएर घटनाको अनुसन्धान सुरु गरिएको प्रहरीको भनाइ छ । यसै गरी मोरङको रतुवामाई नगरपालिका१ स्थित भित्री सडक खण्डमा शनिबारराति रोकेर राखेको ट्याक्टरमा मोटरसाइकल ठोक्किँदा एकजनाको मृत्यु भएको छ । प्रहरी निरीक्षक पोदारका अनुसार सडकमा रोकेर राखेको को २ त २८०० नम्बरको ट्याक्टरमा को २७ प ४६५० नम्बरको मोटरसाइकल पछाडिबाट आएर ठोक्किएको थियो । दुर्घटनामा घाइते भएका मोटरसाइकल चालक २२ वर्षीय अवित मियाँको उपचारका क्रममा राति ११ बजे रंगेली अस्पतालमा मृत्यु भएको प्रहरीले जनाएको छ ।
भैरहवामा स्ट्रबेरीको व्यवसायिक खेती सुरु,"भैरहवा : भैरहवामै स्ट्रबेरी ! सुन्दा अच्चम लाग्न सक्छ । तर, अच्चम नमान्नुस्। चिसो भेगमा हुने बेरी प्रजाती स्ट्रबेरी अब तराईको भैरहवामा पनि यसको व्यवसायिक उत्पादन सुरु भएको छ । यहाँको कृषि फर्ममा अहिले लटरम्म स्ट्रबेरी फलेको छ । भैरहवाका युवा व्यवसायी आशा गुरुङले तराईमा पनि स्ट्रबेरीको व्यवसायिक खेती सुरु गरेर सर्वसाधरणलाई चखाउन सुरु गरेका छन् । दुई वर्षको परीक्षणपछि तराईमा पनि स्ट्रबेरी खेती सम्भव हुने देखेपछि उनले आफ्नो लुम्बिनी एग्रो फर्म तथा रिसर्च सेन्टरमा अन्य फलफूल र तरकारीसँगै यसको व्यवसायिक खेती सुरु गरेका हुन् । भारतबाट चार हजार पाँच सय विरुवा रोपेर स्ट्रबेरीको खेती सुरु गरेका उनले हाल आफ्नो उत्पादन बजारमा समेत पठाउन थालेका छन् ।'दुई वर्षको परीक्षणमा स्ट्रबेरीको उत्पादन सन्तोषजनक पाइएपछि यसको व्यवसायिक खेती सुरु गरेको हुँ, फर्मका संचालक गुरुङले भने, 'अहिले फल्ने मात्रै होइन बजारमा बिक्रीका लागि समेत पठाउन थालिसकेका छौँ ।' उत्पादित स्ट्रबेरी भैरहवाका विभिन्न पसल (डिपाट्मेन्टस्टोर, फलफूल पसल तथा सुपरमार्केट) हरुमा पनि बिक्रीका लागि पठाउने गरिएको छ । विस्तारै अन्य सहरमा पठाउने योजना छ । बिरुवा रोपेको २ महिनापछि फल दिन सुरु गर्ने यस फलले ५ महिनासम्म निरन्तर फल दिइरहन्छ । स्ट्रबेरीलाई दैनिक ८ घण्टा घाम र १८ डिग्री सेल्सियस तापमान आवश्यक पर्छ । यो तापमान भए जुनसुकै क्षेत्रमा राम्रोसँग फैलाउन सकिने फर्मका संचालक गुरुङ बताउँछन् । फर्ममा फलेको स्ट्रबेरीको देखाउँदै व्यवसायी गुरुङ। तस्बिर : सलमान खान यही तापमानमा तराईमा यो खेती सफल भएको हो र यहाँ कार्तिकदेखि फागुनसम्म उत्पादन राम्रो हुन्छ । एउटा बोटबाट करिब दुई किलो स्ट्रबेरी फल्ने उनको भनाइ छ।यो सिजनमा उत्पादन राम्रो भए ८ टन (८ हजार किलो) फल फल्ने उनको दावी छ । यस क्षेत्रमा पहिलो पटक स्ट्रबेरीको उत्पादन गरिएकोले यसको माग बढ्दै गएको छ ।'सुरुवाती चरण भएकोले माग अनुसारको पूर्ति गर्न सकिएको छैन, उनले भने, 'ठूला स्टोरले धेरै माग गरेका छन् भने व्यक्तिगत रुपमा पनि स्ट्रबेरीको माग बढ्दै गएको छ ।' बायो मलको मात्र प्रयोग भएकोले पूर्ण अर्यग्यानिक हुँदै माग बढ्दै गएको उनी बताउँछन् । उनका अनुसार अर्गयानिक फल भएकोले बजारमा ८ सय रुपैयाँ प्रति केजीमा बिक्री भैरहेको छ। दैनिक ४५ किलो बढी स्ट्रबेरीको उत्पादन भइरहेको छ । अब फागुनमा उत्पादन हुने स्ट्रबेरीको यहाँको मौसमका कारण झनै स्वादिलो हुनेछ । आगामी वर्ष दश हजार बढी विरुवा रोप्ने उनको योजना छ । उनले स्ट्रबेरीको उत्पादन सुरु भएपछि फर्ममा उच्चस्तरीय सरकारी अधिकारी, विदेशी नियोग लगायत सर्वसाधरणहरु अवलोकन गर्न आउने गरेको र साथी, भाइ, नाता, सम्बन्धका व्यक्तिलाई कोसेलीको रुपमा समेत स्ट्रबेरी दिने थालिएको उनी बताउँछन् । उनले अब विदेशबाट आयत हुने यो फलको लागि अब थोरै रकम भएपनि विदेशीनबाट रोकिने बताए ।गत वर्ष तरकारी र फलफूल खेतीमा थोपा सिचाँइका लागि प्रदेश र स्थानीय सरकारबाट केही अनुदान पाएपनि हाल यो वर्ष सरकारबाट कुनै किसिमको सहयोग प्राप्त नभएको उनले गुनासो पोखे । साढे ६ विघामा तरकारी र फलफुलको व्यवसायिक खेती गरिरहेको गुरुङले सरकारले 'सिड हाउस' बनाउनमा सहयोग गरे अत्याधिक मात्रामा यही स्ट्रबेरी उत्पादन गर्न सकिने बताए ।फर्ममा अहिले स्ट्रबेरीको बिरुवा भारतको पुनाबाट ल्याउने गरिएको छ । 'सिड हाउस' भएमा भारतबाट ल्याउँदा १६ रुपैयाँ भारु पर्ने स्ट्रबेरीको विरुवा यहाँ उत्पादन गरेर १० रुपैयाँ नेरुमै बिक्री गर्न सकिने उनी बताउँछन् । 'सरकारको साथ सहयोग पाएका छैनौँ, उनले अन्नपूर्ण पोस्ट्सँग भने, 'साथ सहयोग पाउने हो भने बेरोजगारलाई रोजगारी दिनुका साथै स्थानीय उत्पादन विदेशीमा समेत निर्यात गर्न सक्छौँ।' स्ट्रबेरीलाई विश्वको दोश्रो सर्वाधिक लोकप्रिय बेरी फलको रुपमा लिइन्छ । पहिलो लोकप्रिय बेरी फल अंगुर हो । स्ट्रबेरीमा कोलेस्ट्रोल घटाउने, एण्टी अक्सिडेण्ट, भिटामिन र अन्य खनिज पदार्थ प्रचुर मात्रामा पाइने गरेकोले स्वास्थ्यका लागि अत्यन्तै लाभदायक फल मानिन्छ। विदेशमा फल्ने स्ट्रबेरीको रंग, आकार, स्वाद र यहाँ उत्पादन हुने स्ट्रबेरीबीच कुनै फरक नरहेको उनले बताए । विदेशीबाट आउने स्ट्रबेरी भन्दा यहाँ उत्पादित स्ट्रबेरीको स्वाद र गुणस्तर पूर्ण अर्गयानिक राम्रो रहेको उनले बताए । स्ट्रबेरीको माउ विरुवाको लहराबाट नर्सरी राखेर प्रत्येक वर्ष नयाँ विरुवा रोपेर खेती गर्न सकिने उनको भनाई छ । यस महिनामा नर्सरी विरुवा तयार हुने र उक्त विरुवा चिसो वा पहाडी क्षेत्रमा रोपेर फल उत्पादन गर्न सकिने उनी बताउँछन् । जसका लागि उनले चिसो भेगमा विरुवा विक्री गर्ने योजनामा पनि रहेको बताए ।"
प्राविधिक शिक्षामा पहुँच बढ्दै,"बैतडी : जिल्लाको सुर्नया गाउँपालिका ४ का स्थानीय युवकको प्राविधिक शिक्षा पढ्ने सपना भीमदत्त पोलिटेक्निक इन्स्टिच्यूटले पूरा गर्न थालेको छ। सीटीइभीटीबाट मान्यता प्राप्त सो शिक्षालयमा तीन वर्षे बाली विज्ञानमा पढ्न पाउँदा तेजराज भट्ट अहिले निकै खुसी भएका छन्। सुर्नया ४ कै देवकी महरा पाटनस्थित भीमदत्त पोलिटेक्निक इन्स्टिच्यूटमा तीन वर्षे सिभिल इन्जिनियरिङ पढ्दै छन्। सिभिल इन्जिनियरङ पढेपछि केही न केही काम गर्न सकिन्छ भन्ने विश्वास जागेको छ, उनले भनिन्, बैतडीको पाटनमा गत वर्षदेखि सरकारको पूर्ण लगानीमा इन्जिनियरिङ शिक्षा सुरु भएको हो। पाटनमा प्राविधिक शिक्षालय सञ्चालनमा आएपछि दुर्गम क्षेत्रका विद्यार्थीको पनि प्राविधिक शिक्षामा पहुँच बढेको शिक्षालय प्रमुख हरिशसिंह थापाले बताए । कतिपय विद्यार्थीको आर्थिक अवस्था कमजोर हुँदा टाढा गएर प्राविधिक शिक्षा हासिल गर्न सकिरहेका थिएनन्, उनले भने, जिल्लामै प्राविधिक शिक्षा पढ्न पाउँदा उनीहरुको प्राविधिक शिक्षामा पहुँच बढेको छ । गत वर्षदेखि सञ्चालनमा आएको शिक्षालयमा तीन वर्षे बाली विज्ञान र सिभिल इन्जिनियरङको पढाई भइरहेको छ। बाली विज्ञान गतवर्ष र सिभिल इन्जिनियरिङ यो वर्षबाट सुरु भएको हो।"
धनगढीमा थारुको अनसन : लक्ष्मण चौधरीको स्वास्थ्यमा समस्या,"धनगढी : २०७२ साल भदौ ७ गते भएको टीकापुर घटनापछि सेलाएको थारु आन्दोलन फेरि सुरु भएको छ। संविधान जारी हुनुअघि २०७२ साल भदौमा उत्कर्षमा पुगेको थारु आन्दोलन टीकापुर घटनापछि सेलाएको थियो । टीकापुर घटनामा एसएसपी लक्ष्मण न्यौपानेसहित ८ सुरक्षाकर्मी र एक दुधे बालकको ज्यान गएको थियो । टीकापुर घटनापछि, त्यसका योजनाकारको आरोप लागेका रेशम चौधरी फरार भए भने नेपालमा फेला परेका नेता लक्ष्मण चौधरी सहितका २६ जनालाई कारागार पठाइएको थियो । त्यसपछि भएको संसदीय निर्वाचनमा टीकापुर क्षेत्रबाट चुनाव जितेका रेशम चौधरी काठमाडौंको डिल्लीबजार कारागारमा छन् भने टीकापुर घटनामा पक्राउ परी जेल चालान भएका २६ जनामध्ये ११ जना अझै छुटेका छैनन्। पक्राउ परेकामध्ये छुटेका लक्ष्मण चौधरीसहितका १५ जनाले फेरी थारुको आन्दोलनको नेतृत्व लिएका छन् । जेलबाट छुटे लगत्तै, थारुहरुको भेला, अन्तक्रियमा सक्रिय भएका लक्ष्मण थारुले थरुहट थारुवान राष्ट्रिय मोर्चा गठन गरेर आन्दोलनको सुरुवात गरेका हुन् । पश्चिमको थारु आन्दोलनका दुईजना नेता रेशम र लक्ष्मण जेल गएपछि तीन वर्षभन्दा बढी थारु आन्दोलन शून्यजस्तै भएको थियो । पश्चिम नेपालका थारु समुदाय अहिलको ७ प्रदेशको संरचना अमान्य भएको बताउँदै आएका छन्। उनीहरुले तराईको थारु बाहुल्य क्षेत्रको छ्ट्टै थरुहट थारुवान क्षेत्र घोषणा गरी अलग्गै प्रदेशको माग गरेका छन्। संविधान जारी हुनुभन्दा अघि पनि सुदूरपश्चिमका दुई जिल्ला कैलाली र कञ्चनपुरलाई पहाडि ७ जिल्लासँग नजोडनुपर्ने भन्दै थारुहरु आन्दोलनमा उत्रिएका थिए । त्यो आन्दोलन फेरी सुरु भएको छ । 'नेताहरु तितरवितर भए, कसैलाई जेल हालियो, सरकार दमनको नीतिमा उत्रियो, अब आन्दोलन नयाँ उचाइमा जान्छ,' थारुवान थरुहट राष्ट्रिय मोर्चाका केन्द्रिय सल्लाहकार भानुराम थारुले भने। अहिलेको थारु आन्दोलनमा पूर्वसंविधानसभा सदस्य कृष्ण कुमार चौधरी, भानुराम थारु, थारु कल्याणकारिणी सभासहितका नेताहरुको सहभागिता छ। अनिश्चितकालिन आमरण अनसन लक्ष्मण थारुले आन्दोलनको सुरुवातमै रेशम चौधरी र कैलाली कारागारमा रहेका ११ जना टीकापुरका जेलबन्दीको रिहाइको माग गर्दै धनगढीमा आमरण अनसन सुरु गरेका छन् । उनले, टीकापुरको घटनामा पक्राउ परेका सबै थारुको निसर्त रिहाइको माग गर्दै कडा आन्दोलन रोजेका हुन् । आइतबार उनको आमरण अनसनको चौथो दिन हो। सेती प्रादेशीक अस्पतालका डाक्टर निराजन शर्माले उनको स्वास्थ्य कमजोर हुँदै गएको बताएका छन् । 'उनको शरीरमा पानीको मात्रा कम देखिएको छ, उनको ब्लडप्रेसर पनि तलमाथि भइरहेको छ,' डाक्टर निराजनले भने । उनले, थारुलाई प्रादेशीक अस्पतालमा भर्ना हुन आग्रह गरिएको बताए । 'तीन दिनदेखि अन्न पानी केही नखाएकाले स्वास्थ्य अवस्था कमजोर भएको छ, अस्पताल भर्ना हुन भनेका छौँ, तर उनले मानिरहेका छैनन्,' डाक्टर निराजनले भने । क्याम्पस चोकमा दिनदिनै प्रदर्शन थारु समुदायले धनगढीको क्याम्पस चोकमा लक्ष्मण थारुका लागि अनसनस्थल बनाएका छन् भने त्यहाँ दिनभरी प्रदर्शन, नाराबाजी र कोणसभा भइरहेका छन्। शनिबार उनीहरुले अनसनस्थलमै तीन घण्टा चक्काजाम गरे भने दिनभरी कोणसभाको आयोजना गरे । अनसनस्थलमा रातभरी थारु भाषाका गीत, धुमार गाउने र बाजागाजा बजाइने गरिएको छ । 'सरकारले आन्दोलनको सम्बोधन गरेन भने हामी यो भन्दा पनि कडा आन्दोलनमा जान्छौं,' अनसन बसेका लक्ष्मण थारुले भने । उनले सरकारले आफ्ना माग सम्बोधन नगर्दासम्म आफ्नो आमरण अनसन जारी रहने बताए ।"
"पशुपतिमा दुई करोडको फूल : भारत, अस्ट्रेलिया, कोरिया र थाइल्याण्डबाट ल्याइने","काठमाडौं : शिवरात्रीका अवसरमा दुई भक्तजनले पशुपतिनाथ मन्दिर र आसपासमा फूलले सजाउने भएका छन् । भारतबाट आएका ग्लेजटेड्रिङ इन्डिया प्रालिका निर्देशक सञ्जीव छिब्बर र चेतन हन्डाका निर्देशक केके शर्माले यस्तो काम गर्न लागेका हुन् । पशुपति क्षेत्रमा यति भव्य ढंगले फूलले सजाउन लागिएको यो पहिलो हो । मन्दिरका मूलभट्ट गणेश भट्टलाई भेट्न आएका उनीहरुले प्रस्ताव राखेपछि कोषले स्वीकृति दिएको हो । उनीहरुले सातवटा फूलका गेट र अन्य विभिन्न आकार प्रयोग गरी पाशुपत क्षेत्रलाई झकिझकाउ बनाउने भएका हुन् । यो सजावटले भिजिट नेपाल २०२० लाई पनि सहयोग पुग्ने विश्वास पशुपति क्षेत्र विकास कोषको छ । यसपटक शिवरात्री ९ गते छ । कोषका कोषाध्यक्ष डा मिलनकुमार थापाका अनुसार करिब झन्डै दुई करोड रुपैयाँको फूलले पाशुपत क्षेत्र झिलिमिली बनाउन लागिएको हो । मन्दिरका मूलभट्ट गणेश भट्टले भने, यो केवल पशुपतिनाथप्रतिको आस्था र निष्ठाका लागि भक्तजनले गरेको प्रयास हो । थापाका अनुसार, छिब्बर र शर्माले अस्ट्रेलिया, कोरिया, थाइल्याण्ड र भारतबाट फूल ल्याउने जानकारी दिएका छन् । अर्किड, जरबरा, कन्वारी, सयपत्री, गुलाब, गोदावरी, लिली, क्यामेसन, एसिया टिक, देल्ही, जेप्सी र अलिको निया आदि नाम गरेका फूलले सजाइने भएको उनको भनाइ छ । यसका लागि भारतबाट दुई सय जनशक्ति आइतबार काठमाडौं आइपुग्दैछ । उनीहरुले सोमबारदेखि बिहीबारसम्म विभिन्न फूल विभिन्न आकारमा सजाउनेछन् । सजाइएका फूल तीन दिनसम्म रहनेछन् । शोभा यात्रा मंगलबार शिवरात्रीको अवसरमा कोषले मंगलबार बिहान शोभा यात्रा गर्ने भएको छ । पशुपतिनाथ मन्दिरको पश्चिम गेटमा संस्कृति, पर्यटन तथा नागरिक उड्यनमन्त्री योगेश भट्टराईले यात्राको शुभारम्भ गर्नेछन् । यात्रा वनकाली, तिलगंगा, तीनकुने, नयाँ बानेश्वर, पुरानो बानेश्वर, गौशाला हुँदै हंसमण्डपमा पुगेर टुंगिने छ । शोभा यात्रामा साधुसन्त, महन्त, नेपाली सेना, सशस्त्र प्रहरी र नेपाल प्रहरीको ब्याण्ड टोली, कोषका पदाधिकारी र कर्मचारी, नेपाल वेद विद्याश्रमका शिक्षक र विद्यार्थी, महाशिवरात्री मूल समारोह समिति र उपसमितिका सदस्य लगायत दर्जनभन्दा बढी संघसंस्थाबाट प्रतिनिधित्व हुनेछ ।"
शिक्षक सरुवाबढुवामा नेता नगुहारौं : मन्त्री बाँस्कोटा,"काठमाडौं : सञ्चार तथा सूचना प्रविधिमन्त्री गोकुलप्रसाद बाँस्कोटाले शिक्षकलाई सरुवाबढुवामा घरपायक बनाउन नेता तथा जनप्रतिनिधि नगुहार्न आग्रह गरेका छन् । उनले आइतबार बनेपा नगरपालिका३ सुमारास्थित प्रभात आधारभूत विद्यालयको ३८ औँ वार्षिकोत्सव कार्यक्रममा सम्बोधन गर्दै शिक्षक सुरुवाबढुवामा नेता तथा जनप्रतिनिधि र आफूलाईसमेत नगुहार्न आग्रह गरेका हुन् । मन्त्री बाँस्कोटाले भने, 'अब शिक्षकको समायोजनको बेला आएको छ, आफू र आफ्ना मान्छे शिक्षक भए सरुवाबढुवामा कसैलाई भेटेर हैरान पार्ने हैन, जहाँ विद्यार्थी त्यहाँ शिक्षक हुनुपर्छ ।' उनले आफ्नो मान्छे कहाँ पर्यो भनेर निगरानी गरेर नहिँड्न पनि शिक्षक युनियन, सङ्घ र सङ्गठनलाई सुझाव दिए । मन्त्री बाँस्कोटाले स्थानीय तहका जनप्रतिनिधिलाई शिक्षकको सरुवाबढुवामा चासो नदिन समेत आग्रह गरे । 'शिक्षकलाई सरकारले सुविधासहित पारिश्रमिक दिएपछि समायोजनका आधारमा अभावको स्थानमा जाने र विद्यालयमा शिक्षाको स्तर बढाइ असल नागरिक जन्माउनुपर्छ, यो उहाँहरुको कर्तव्य पनि हो', उनले भने । घरपायक मात्रै भनेर सङ्घसङ्गठनको नाममा आन्दोलन गरेर नहुने उनको तर्क छ। मन्त्री बाँस्कोटाले दुर्गम जिल्लाका विद्यार्थीले कठिनाइपूर्वक अध्ययन गरिरहेको स्मरण गर्दै सङ्घसङ्गठन मिलेर शिक्षकलाई शहरकेन्द्रित नबनाउन आग्रह गरे । उनले भने, 'अन्यभन्दा शिक्षण सुखी पेशा हो, अविभावकको विश्वास जित्ने गरी राम्रो, ज्ञानी, असल र मेहनती जनशक्ति उत्पादन गर्नुपर्छ ।' नयाँ शिक्षा नीति आउने तर्खरमा रहेको उल्लेख गर्दै विद्यालयलाई संसार चलाउने दिमागको सर्वश्रेष्ठ प्रयोगशाला बनाउनुपर्ने उनको धारणा थियो ।"
उपत्यकाको सवारी सहज बनाउन तीन सदस्यीय समिति गठन,"काठमाडौं : उपत्यकाको सवारी आवागमन थप सहज बनाउन महानगरीय ट्राफिक प्रहरी महाशाखाले समिति गठन गरेको छ। उपत्यकाको ट्राफिक व्यवस्थापन चुस्त पार्न महाशाखाले आइतबार तीन सदस्यीय समिति गठन गरेको हो। अहिले भइरहेको सुधारलाई अझ प्रभावकारी बनाउन र थप सुधारका लागि सुझाव पेश गर्न महाशाखाका प्रहरी उपरीक्षक जीवनकुमार श्रेष्ठको संयोजकत्वमा समिति गठन गरेको हो। समितिमा प्रहरी निरीक्षक दामोदर सिलवाल र अवकाशप्राप्त पूर्वप्रहरी निरीक्षक सिताराम हाछेथु सदस्य छन्। समितिले सवारीको प्रेसर बढी हुने विभिन्न स्थानको अध्ययन गरी सुझाव दिनेछ। महाशाखाका प्रमुख एसएसपी भीम ढकालका अनुसार समितिले सुझाव दिए लगत्तै कार्यान्वयन हुनेछ। उपत्यकामा अहिले सवारी आगमन सहज बनाउन विभिन्न प्रयास भइरहेका छन्, ढकालले भने, थप सुधार आवश्यक भएका ठाउँमा उहाँहरुको सुझाव तत्काल कार्यान्वयन हुनेछ। आवश्यक सुधार गरिसकेपछि समितिले काम नगर्ने ढकालले बताए।"
लडेर मजदुरको मृत्यु,विराटनगर : मोरङको उर्लाबारी नगरपालिका ३ स्थित टीवीटी इँटा उद्योगका एकजना मजदुरको मृत्यु भएको छ।मृत्यु हुनेमा भारतीय नागरिक रहेको जनाइएको छ। उद्योगमा काम गर्ने क्रममा लडेर भारत बर्जनपुरुवा घर भएका ५५ वर्षीय पहलाद वर्माको मृत्यु भएको मोरङ प्रहरीका प्रवक्ता डीएसपी लोकदर्शन थापाले बताए । थापाका अनुसार वर्मा उद्योगको क्वाटर अगाडि लडेका थिए ।उनको घटनास्थलमा मृत्यु भएको प्रहरीले जनाएको छ । शव पोस्टमार्टमका लागि मंगलबारे अस्पतालमा लगेको छ।घटनाको अनुसन्धान भइरहेको प्रहरीको भनाइ छ ।
मोहीविरुद्ध जग्गाधनीको मुद्दा,"परासी : आफ्नो स्वामित्वमा रहेको जग्गा आफैलाई भोगचलन गर्न नदिएको भन्दै पश्चिम नवलपरासीमा मोहीविरुद्ध उजुरी पर्न थालेको छ । वर्षौदेखि जग्गा भोगचलन गर्दै आएका मोहीले जग्गाको उब्जनी र जग्गासमेत बाँडफाड गर्न नमानेको भन्दै जग्गाधनी (जमिनदार)ले उजुरी दिन थालेका हुन् । जग्गा भोगचलन गरेबापत मोहीले आधा हिस्सा जग्गाधनीलाई दिँदै आएका थिए । तर पछिल्लो पटक भने पाएको आधा पनि मोहीले दिन छाडेपछि जग्गाधनीले मोहीविरुद्ध उजुरी दिन थालेको भूमिसुधार तथा मालापोत कार्यालयले जनाएको छ । ३४ जना जग्गाधनीले मोहीविरुद्ध उजुरी दर्ता गराएको भूमिसुधार तथा मालपोत कार्यालयका प्रमुख पुष्पराज पाण्डेले जानकारी दिए । उजुरीमा एकजना मोहीले १ देखि डेढ बिघासम्म जग्गा जोतभोग गरेको उल्लेख छ । 'पहिला जग्गामा उब्जनी भएको खेती आधा दिने गरेका थिए । अहिले उब्जनी भएको खेती र जग्गा माग्दा समेत नदिएको भन्दै जग्गाधनीले नै उजुरी दिएका छन्,'पाण्डेले भने। उजुरी दिने जग्गाधनीले मोहीलाई आधा जग्गा दिन मञ्जुर छन् । तर सबै जग्गा जोतभोग गरेर उब्जनी आफैं लिएकाले मोहीले जग्गा दिन नमान्दा उजुरी आउनेको संख्या बढेको पाण्डेको भनाइ छ । उजुरी परेका जग्गाधनी र मोहीलाई तारेख दिएर पठाइएको छ । केहीले तारेख नै गुजारेर बसेकाले उक्त मुद्दा तामेलीमा राखिएको पाण्डेले बताए । अहिलेसम्म मोहियानी जग्गा विवादमा करिब ३ सय जनाले मुद्दा दर्ता गराएका छन् । मुद्दा दर्ता भएकामा मोही कायम १, मोही नामसारी १ सय १९, मोही बेदखली २, लगत कट्टा १ र निर्णय बदरविरुद्ध ३ वटा छन् । मोही बाँडफाँडमा मुद्दा परेका १ सय ६९ मध्ये १० वटा मात्र फछ्यौट भएका छन् । दाबी गर्न नआउँदा मोही विवादमा झनै समस्या जिल्लामा जमिनदारको जग्गा भोगचलन गर्ने मोहीको संख्या २ हजार १ सय ४९ छ । जिल्लामा मोहियानी जग्गाको क्षेत्रफल करिब ५ सय बिघा रहेको कार्यालयले जनाएको छ ।कुल मोहीको संख्या मध्ये २७ जनाले मात्र मोहियानी जग्गा पाएका छन् । उनीहरुले मोहियानीबापतको ४ बिघा ८ कठ्ठा जग्गा पाएका हुन् । अझ पनि करिब १९ सय जना मोहीले जग्गाको दाबी नै गर्न नआएको कार्यालयले जनाएको छ। केही मोहीले जग्गाको सबै उब्जनी आफैले लिँदै आउने गरेका कारण निवदेन नआएको हुनसक्ने भूमिसुधार तथा मालपोत कार्यालयमा प्रमुख पुष्पराज पाण्डेले बताए । निवदेन आउन नसक्नुमा जग्गाधनी र मोहीबीच लेनदेनमा कुरा नमिलेको पनि हुन सक्ने पाण्डेको बुझाई छ । मोहियानी जग्गा पाउनका लागि निवेदन दिनेमा भोगचलन गरेका व्यक्तिका नातीदेखि पलातीसम्म छन् । पाल्हीनन्दन गाउँपालिका६ सनईका मगरु तेलीले बाजेले भोगचलन गर्दै आएको जग्गाको मोही कायम गर्न निवदेन दिन आएको बताए । ' बाजेले वर्षौदेखि ३ कठ्ठा जग्गा भोगचलन गर्दै आउनु भएको थियो । पूर्जा अर्कोसँग हुने र जोतभोग आफूले गर्नु परेकाले नियमानुसार पाउनु पर्ने जग्गाका लागि निवदेन दिन आएको हुँ,' तेलीले भने । जोतभोग गरेको आधा जग्गा मोहीले पाउने प्रावधान छ । मोहियानी जग्गाको हकदाबी गर्न पटक पटक स्थानीय तहका वडा कार्यालय मार्फत सूचना पठाईपनि दाबीका लागि निवेदन दिन नआएको कार्यालय प्रमुख पाण्डेले बताए । लामो समयसम्म जग्गाधनीका सबै जग्गा जोतभोग गरिरहेका कारण मोहीले जग्गा दाबी गर्न नआएको हुन सक्ने पाण्डेको बुझाई छ । 'वर्षौदेखि ८१० बिघा जग्गा जोतभोग गर्दै आएका छन् । त्यसबाट उब्जिनी हुने अन्नपात आफैले लिने गरेको र मोही बाँडफाँड भए कम जग्गामा खेती लगाउनु पर्ने भएकाले पनि मोही आफैं जग्गाको दाबी गर्न नआएका होलान्,' कार्यालय प्रमुख पाण्डेले भने । मोहियानी हकको प्रमाण पाएका मोहीले जग्गा दाबी गर्नका लागि जुनसुकै समयमा पनि निवदेन दिन सक्ने छन् । बाँडफाँड भने मन्त्रालयको परिपत्र पछि हुने छ । उक्त समयमा मोहीले बाँडफाँडको निवदेन दिन सक्ने कार्यालयले जनाएको छ । जग्गा लुकाएको भन्दै उजुरी हदबन्दीभन्दा जग्गा लुकाएर राखेको भन्दै भूमिसुधार तथा मालपोत कार्यालयमा १६ जनाविरुद्ध उजुरी परेको छ । जसमध्ये पश्चिम नवलपरासीमा १४ जना र पूर्वी नवलपरासीमा २ जनाले जग्गा लुकाएको भन्दै निवदेन परेको कार्यालयले जनाएको छ । त्यसरी उजुरी दिने मोही नभई अन्य व्यक्ति छन् । निवदेनमा एक व्यक्तिले ३० बिघासम्म जग्गा लुकाएर राखेको भन्ने उजुरी परेको कार्यालयले जनाएको छ । जसमध्ये २ जनाको हदबन्दी छानविन गर्न जग्गा रोक्का राखिएको छ । जग्गा रोक्का राखिएकामा रामग्राम नगरपालिका १० सुक्रौलीकी भगवतीदेवि मल्ल र साविक गेर्मी ९ का सुकदेव खत्रीको छ । मल्लको २९ र खत्रीको २८ बिघा जग्गा लुकाएर राखेको भन्ने उजुरी परेको छ । उनीहरुको हदबन्दीभन्दा बढी जग्गा देखिएकाले आवश्यक छानविनका लागि रोक्का राखिएको कार्यालय प्रमुख पाण्डेले बताए ।'हदबन्दीभन्दा बढी जग्गा देखियो । उनीहरुले बिक्री गरे वा अशं बण्डा गरे त्यसबारे बुझ्न जग्गा रोक्का राखिएको हो,' पाण्डेले भने । भूमिसुधार ऐन २०२१ लागु भएपछि तराई क्षेत्रका अधिकांश किसानले जोतभोग गरेको जग्गामा मोहियानी हक कायम गरेका थिए । ऐन लागुहुँदा एक परिवारको नाउँमा २८ बिघा राख्न पाइने प्रावधान थियो । अहिले एक परिवारले १ बिघा घरबारी र १० बिघा खेत गरी कुल ११ बिघासम्म राख्न पाउने प्रावधान रहेको कार्यालय प्रमुख पाण्डेले बताए ।"
पूर्वसभामुख महराको मुद्दाको निर्णय सोमबार,"काठमाडौं : आफ्नै कार्यालयकी कर्मचारीमाथि बलात्कार प्रयासको आरोप लागेका पूर्वसभामुख कृष्णबहादुर महराको मुद्दाको निर्णय सोमबार हुने भएको छ। काठमाडौं जिल्ला अदालतले आइतबार बहस सकिए पनि फैसला लेख्न समय अभावको कारण देखाउँदै सोमबारका लागि सारिएको हो । निर्णय साेमबा सुनाउने निर्णय भएको जिल्ला अदालतका अधिकृत टीकासिंह खत्रीले जानकारी दिए । जिल्ला अदालत काठमाडौंका न्यायाधीश अम्बरराज पौडेलको एकल इजलाशमा बहस भएको हो । आइतबार बिहानैदेखि महरामाथि लागेको अभियोगमाथि वकिलले बहस गरेका थिए। सरकारी पक्षका वकिलको बहस सकिएपछि महरा पक्षका वकिलले बहस गरेका थिए। महरा पक्षका वकिलको बहस सकिए लगत्तै सरकारी वकिलले जवाफ दिएका थिए। यसअघि पुस ३ गते महरालाई थुनामा राख्ने जिल्ला अदालतको आदेश उच्च अदालतले सदर गरेको थियो । तर, उच्च अदालतले एक महिनाभित्र मुद्दाको टुंगो लगाउन जिल्लालाई निर्देशनात्मक आदेशसमेत दिएको थियो। संसद सचिवालयकै कर्मचारीलाई बलात्कार प्रयास गरेको आरोपमा १९ असोजमा पक्राउ परेका महरालाई जिल्ला अदालत काठमाडौंले पुर्पक्षका लागि थुनामा पठाएको हो। महरालाई १८ कात्तिकमा डिल्लीबजार कारागार चलान गरिएको थियो । पुर्पक्षका लागि थुनामा राख्ने जिल्लाको आदेशविरुद्ध महरा ५ मंसिरमा उच्च अदालत गएका थिए। जिल्ला अदालतबाट पुर्पक्षका लागि थुनामा राख्नेगरी भएको आदेश कानुन विपरित भन्दै महराले उच्च अदालत पाटनमा निवेदन दिएका थिए। पछि उच्च अदालतले जिल्ला अदालतले थुनामा राख्नेगरी भएको आदेशलाई सदर गरेको थियो। निवर्तमान सभामुख महरा पक्राउ, कसूर प्रमाणित भए के हुन्छ सजाय ? महरा प्रकरणमा रोशनीको नयाँ खुलासा : उजुरी मेरो होइन (भिडियोसहित) महरा प्रकरणमा रोशनीको नयाँ खुलासा : उजुरी मेरो होइन महरा पुर्पक्षमा फरक व्यवहार महरा प्रकरण : अकल्पनीय पटाक्षेप महराको मुद्दा : रक्सीको बोतल, जुत्ताको तलुवा, चश्मा र प्लेट सबुत महराको मुद्दामा अन्तिम फैसलाको बाटो खुल्यो मुलुकी फौजदारी कार्यविधि संहिता, २०७४ मा १८ वर्ष वा १८ वर्षभन्दा बढी उमेरकी महिलालाई बलात्कार गरेमा सात वर्षदेखि १० वर्षसम्म कैद हुने व्यवस्था छ।"
ललितपुरमा सोमबार सार्वजनिक बिदा,काठमाडौं : ललितपुर महानगरपालिकाले सोमबार सार्वजनिक बिदा दिएको छ । ललितपुरका पूर्वमेयर बेखारत्न शाक्यको शोकमा महानगरपालिकाले सोमबार सार्वजनिक बिदा दिने निर्णय गरेको हो । महानगरपालिकाले विज्ञप्ति सार्वजनिक गर्दै सार्वजनिक बिदा दिने निर्णय भएको जानकारी गराएको छ । उनको शोकमा महानगरपालिका कार्यालय र यस अन्तर्गतका २९ वडा कार्यालयमा सार्वजनिक बिदा दिइने विज्ञप्तिमा उल्लेख छ ।
वुहानबाट ल्याइएका १७५ नेपाली खरिपाटी क्वारेन्टाइनमा,"काठमाडौं : चीनको वुहानबाट फर्काएर नेपाल ल्याइएका १७५ जनालाई भक्तपुरको खरिपाटीस्थित नेपाल विद्युत् प्राधिकरणको तालीम केन्द्रमा निर्माण भएको क्वारेन्टाइनमा राखिएको छ। आइतबार बिहान उनीहरुलाई विमानस्थलबाट बसमा सल्लाघारी, जगाती, च्यामासिंह, कमलविनायक हुँदै खरिपाटीस्थित क्वारेन्टाइनमा लगिएको हो। उनीहरुलाई एक एम्बुलेन्स, नेपाली सेना, नेपाल प्रहरी र सशस्त्र प्रहरीको सुरक्षा भ्यानले स्कटिङ गरिएको थियो। चार वटा बसमा १७५ जनालाई खरिपाटीको क्वारेन्टाइन र लिन गएको विमानका पाइलट, कोपाइलट, परिचारिका तथा स्वीपरसहित १७ जनालाई एउटा बसमा प्रहरीको स्कटिङसहित बिहान चाँगुनारायण नगरपालिका६ नगरकोटस्थित खानेपानी तालीम केन्द्रमा बनाइएको क्वारेन्टाइनमा पुर्याइएको थियो। खरिपाटीको क्वारेन्टाइनमा नेपाली सेनाका डा नवीन फुयाँलको नेतृत्वमा नर्ससमेत रहने स्वास्थ्य टोली प्रवेश गरेको छ। सो टोलीले क्वारेन्टाइनमा आइतबार बिहान उनीहरुको शरीरको तामक्रम नापेको बताइएको छ। आज नै फर्काइएका ती १७५ को रगत संकलन गरी परीक्षणका लागि पठाइने बताइएको छ। नेपाल एयरलाइन्सको ए ३३० वाइडबडी विमान दुई चिकित्सक, दुई नर्स, तीन पाइलट, सात क्रुमेकर, एक इञ्जिनीयर, एक प्राविधिक, एक डिस्पास्चर गरी १७ जनासहितको टोली शनिबार चीनको वुहान गएको थियो। सो स्थानबाट १७० विद्यार्थी, दुई बालबालिका, दुई पर्यटक र एक कामदारसहित १७५ जनालाई लिएर विमान आज बिहान ३ बजेर ३६ मिनेटमा त्रिभुवन विमानस्थलमा अवतरण भएको थियो। नेपाल आउन तयारी अवस्थानमा चीनको वुहान एयरपोर्टमा आएकामध्ये ६ जनाको शरीरमा ३७३ डिग्री सेल्सियसभन्दा माथि तापक्रम देखिएपछि चीन सरकारले नै नेपाल फिर्ता नपठाएको र चारजनाले त्यही बस्ने इच्छा देखाएर नेपाल नआएको जनाइएको छ। वुहान ५५ , झिङझाओ ४८, सियन २९ , इन्सी २६ , जिङमेन ९ र यिचाङबाट ८ जना गरी १३४ पुरुष र ४१ महिलासहित १७५ लाई नेपाल ल्याइएको हो। चीनबाट विमान चढ्नु अघि र काठमाडौँको अन्तर्राष्ट्रिय त्रिभुवन विमानस्थलमा अवतरण भएपछि पुनः स्वास्थ्य जाँच गर्दा स्वास्थ्यमा समस्या नदेखिएपछि सबै जनालाई भक्तपुरको खरिपाटीमा रहेको क्वारेन्टाइनमा पुर्याइएको हो।कोरोना भाइरस सङ्क्रमति क्षेत्रबाट ल्याउन लागिएका नेपालीलाई खरिपाटी र नगरकोटमा राख्नु हुँदैन भन्दै दैनिक आन्दोलन भए पनि आज कसैले अवरोध गरेनन्। सरकारले विश्व स्वास्थ्य सङ्गठनको मापदण्डअनुसार क्वारेन्टाइन निर्माण गरेको छ। क्वारेन्टाइनमा ब्लक, ए, बी र सी गरी विभाजन गरिएको छ। ठूला दुई भवनमा पुरुष, परिवारसहित आउने टोली, रातो भवनमा महिला र अर्को सानो क्वार्टर भवनमा चिकित्सकसहितको स्वास्थ्यकर्मीलाई राखिएको छ। क्वारेन्टाइनको सबै भवनमा गरी १८ वटा सीसी क्यामरा, आठ वटा टेलिभिजन, सबै ब्लकमा स्पिकर जडान गर्नुका साथै तीनवटा वासिङ मेशिन, ओछ्यान, तावेल, चप्पल, साबुन, मन्जन, ब्रश, माक्स, औषधिलगायत दैनिक रुपमा आवश्यक सबै सामग्री प्रत्येक बेडमा पुर्याइएको छ। एक कोठामा कम्तीमा एक मिटरको फरकमा दुईदेखि तीनवटा बेड रहने गरी कोठाको व्यवस्थापन गरिएको छ। शौचालय मर्मत, तातोपानी, खानका लागि शुद्ध पानी, कोठामा इन्टरकम टेलिफोन राखिएको छ। मनोरञ्जनका लागि दुईवटा ब्याडमिन्टन कोड निर्माण गरिएको छ भने, क्यारेमबोर्ड, लूडो, बच्चाका लागि बललगायतको खेल खेल्ने व्यवस्था गरिएको छ। कोठाभित्रै बस्ने नभई कोठाबाट बाहिर क्वारेन्टाइनभित्रको निश्चित क्षेत्रमा हिँडडुल गर्न पाइनेछ। क्वारेन्टाइनमा १४ दिनमा पनि स्वास्थ्य जाँच एवं रगत सङ्कलन गरिनेछ भने अरू दिन व्यक्ति स्वयम्ले स्वजाँच गर्न मिल्ने थर्मामिटरको माध्यमबाट प्रत्येक व्यक्तिले दिनको दुई पटक तापक्रम जाँचगरी तोकिएको ढाँचामा अभिलेख राख्नु पर्नेछ। कुनै कुराको आवश्यक परेमा कन्ट्रोल रुम र रोगको लक्षण देखिएमा सिधै डाक्टरलाई फोन सम्पर्क गरी स्वास्थ्य जाँच गरिनेछ। जाँचमा शङ्कास्पद देखिए क्वारेन्टाइन अगाडि तयारी अवस्थामा रहेको एम्बुलेन्सले शुक्रराज ट्रपिकल तथा सरुवा रोग अस्पताल वा पाटन अस्पताल वा शसस्त्र प्रहरी अस्पतालमा अविलम्ब स्थानान्तरण गरिनेछ। सरकारले विभिन्न अस्पतालमा १४७ वटा आइसोलेसन वार्ड तयार पारेको छ। क्वारेन्टाइनमा रहँदा अभिभावकहरुसँग प्रत्यक्षरुपमा भेटघाट गर्न पाइने छैन भने क्वारेनटाइन अगाडि आगन्तुक कक्षमा यहाँको अवस्थाबारे जानकारी गराइनेछ। प्रत्येक दिन बिहान बिहानी खाजा, ११ बजे खाना, ३ बजे खाजा र साँझ ७ बजे खानाको व्यवस्था गरिएको छ। पत्रकारका लागि क्वारेन्टाइन बाहिर सञ्चारकर्मी कक्षको व्यवस्था गरिएको छ। क्वारेन्टाइनमा उनीहरुले प्रयोग गर्ने शौचालयको सेफ्टी ट्याङ्कीदेखि बढी भएको खाना व्यवस्थापन गर्ने जमिनमुनि छुट्टै संरचना बनाइएको छ। चौबिसै घण्टा संयुक्त सुरक्षा फौजले सुरक्षा प्रदान गर्नेछ। क्वारेन्टाइन बाहिर रहेको कन्ट्रोल रुमबाट २४ सै घण्टा अनुगमन गरिनेछ। स्थानीय बासिन्दामा त्रास नहोस् भनेर नेपाली सेना वीरदल गणका गणपति कर्नेल शिव पौडेल, महानगरीय प्रहरी परिसर भक्तपुरका प्रमुख सविन प्रधान, सशस्त्र प्रहरीको संयुक्त नेतृत्वमा सुरक्षा व्यवस्था एवं टोली जनचेतना अभिवृद्धि गर्ने कार्य गरिएको छ। स्थानीय बासिन्दाका लागि संयुक्त सुरक्षा निकायका चिकित्सकसहितको स्वास्थकर्मी टोलीले प्रत्येक दिन खरिपाटी घुमाउनेस्थित सामुदायिक भवनमा निःशुल्क स्वास्थ्य शिविर र औषधि वितरणसमेत गर्ने भएको छ।"
वैदेशिक हस्तक्षेपविरुद्ध कारागारभित्रै नाराजुलुश,"बाजुरा : बाजुरा कारागारका कैदीबन्दीले कारागारभित्रै नाराजुलुश गरेका छन्। वैदेशिक हस्तक्षेपविरुद्ध जेलभित्रै नारा जुलुस गरेको बन्दी नेकपा (विप्लव) समूहका केन्द्रीय सदस्य चुडामणी ओली आर्दशले जानकारी दिए । आइतबार बिहान जेलभित्रका कैदी र बन्दी गरी सबै ५१ जनाले नारा जुलुस गरेका हुन् । भारतीय विस्तारवाद मुर्दावाद, एमसीसी मुर्दावाद, दलाल संसदीय व्यवस्था मुर्दावाद, नेपाल कम्युनिस्ट पार्टी जिन्दावाद, एकीकृत जनक्रान्ति जिन्दावाद, दार्चुलामा गरेको सडक कटिङ बन्द गर, वैज्ञानिक समाजवाद जिन्दावाद, महान सहिद लालसलामजस्ता नारा बन्दीहरुले लगाएका थिए। नारा जुलुसपछि कोणसभा गर्दै नेकपाका (विप्लव) समूहका केन्द्रीय सदस्य चुडामणी ओली आदर्शले सम्बोधन गर्दै बैदेशिक हस्तक्षेपविरुद्ध सारा नेपालीहरु जुट्नुपर्ने बेला आएको बताए । हाम्रो भूमी लिपुलेख, कालापानी, लिम्पियाधुरा, दार्चुलावारी सडक खनिरहेको र देशका विभिन्न भागमा भारतीयद्वारा अतिक्रमण भैरहँदा केपी ओलीको सरकार लाज पचाएर चुपचाप बसिरहेकाले कैदीबन्दीले जेलभित्रबाट राष्ट्रिय स्वाधिनताका आवाज बुलन्द गर्नु परेको उनले बताए। दार्चुलामा केहि दिनदेखि भारतले एक पक्षीय ढंगले सडक निर्माण गरिरहेको छ। उक्त विषय हाम्रो राष्ट्रियता माथिको ठाडो हस्तक्षेप भएको भन्दै आदर्शले जेलभित्रै नेपाली शासकप्रति आक्रोश पोखेको बताए। गृहमन्त्रालयमार्फत सरकारलाई ध्यानाकार्षण गराएको बन्दीले बताए। बाहिर जस्तोसुकै देखाए पनि केपी सरकार दलाल भएरै वैदेशिक हस्तक्षेप बढेको उनीहरुको दाबी छ । राष्ट्रियताको रक्षार्थ भन्दै जेलभित्र रहेका सबै ५१ जना बन्दीले विरोधसहितको नारा जुलुसलाई एक्याबद्धता जनाएका छन्।"
होलेरी शान्ति र पर्यटनतर्फ,"(होलेरी) रोल्पा : दशवर्षे जनयुद्धको पर्याय मानिएको रोल्पाको होलेरी अहिले पर्यटन र शान्ति प्रवद्र्धनको केन्द्र बन्दै गएको छ। होलेरीलाई आधार बनाएर रुन्टीगढी गाउँपालिकाले पर्यटकीय गन्तव्यको अवधारण अघि सारेको छ। होलेरीलाई युद्ध, धार्मिक, पर्यापर्यटन, योग र हिल स्टेसनका रूपमा विकास गर्ने गृहकार्य भएको गाउँपालिकाका पर्यटन फोकल पर्सन दीपक डीसीले बताए। युद्ध पर्यटनलाई सघाउन २०५२ साल फागुन १ गते तत्कालीन माओवादीले पहिलो आक्रमण गरेको इलाका प्रहरी चौकीको भग्नावशेषमाथि शान्ति स्मारक निर्माण गरिएको छ, उनले भने। सो आक्रमणमा विरगती प्राप्त गरेका प्रहरी र माओवादीका तर्फबाट मारिएकाको नामावली सहितको शान्ति स्तम्भ ठड्र्याईएको छ। होलेरी आउने अध्येयता र आन्तरिक पर्यटकलाई तत्कालिन युद्धस्थलको अवलोकन र शान्तिको सन्देश दिने उद्देश्यले स्मारक बनाईएको गाउँपालिका अध्यक्ष बालाराम बुढामगर बताउँछन्। करिब १० लाख लागतमा स्मारक निर्माण गरिएको छ। यसले विगतको युद्ध मात्रै स्मरण गराउँदैन, शान्तिको सन्देश पनि दिनेछ। होलेरीको पहिलो र दोस्रो आक्रमणका तत्कालिन कमान्डर एवं वर्तमान उर्जा मन्त्री वर्षमान पुनले स्मारक उद्घाटन गरे। विगतमा युद्ध अपरिहार्य थियो, अब त्यो इतिहास भइसक्यो। अब देश समृद्धि र शान्तितर्प अघि बढेको छ, उनले भने। पत्रकारले ल्याए होलेरीमा रौनक शान्ति र पर्यटन प्रवद्र्धनकै लागि रुन्टीगढी गाउँपालिकाले जनयुद्ध को सन्दर्भ पारेर वर्षेनी होलेरीमा राष्ट्रियस्तरको सम्मेलनको आयोजना गर्दै आएको छ। यसपटक पनि गत बिहीबार र शुक्रबार राष्ट्रिय मिडिया सम्मेलन गरियो। सो गाउँपालिका र नेपाल पत्रकार महासंघ रोल्पाको सहकार्यमा आयोजित सम्मेलनमा राष्ट्रियस्तरका सञ्चारमाध्यमका सम्पादकसहितका पत्रकार होलेरी आए। एपीवान टेलिभिजनका समाचार सम्पादक टिकाराम यात्रीले उर्जामन्त्री पुनसँग होलेरी आक्रमणको कथा सेसन नै चलाए। पुनले होलेरी आक्रमण गर्दा आफू २४ वर्षको रहेको स्मरण मात्रै गरेनन्, युद्धमा अनेक कठिनाइलाई चिर्दै बाँचेको अनुभूति समेत सुनाए। उनले भने, अब विकास र समृद्धिसहित शान्तिको स्थापना गर्ने हो। संघीयता, समृद्धि र सञ्चार सम्पादक यात्री, कान्तिपुरका पूर्व सम्पादक एवं लेखक नारायण वाग्ले, हिमाल खबर पत्रिकाका सम्पादक किरण नेपाल, नागरिक दैनिकका सम्पादक गुणराज लूईटेल, नेपाल लाईभ अनलाईनका सम्पादक नारायण अमृत, कान्तिपुर टिभीका सम्पादक प्रशान्त अर्याल र नेपाल पत्रकार महासंघ रोल्पाका संस्थापक सभापति काशीराम डाँगीले बहस गरे।"
स्वतन्त्र सेनानी बेखारत्न शाक्यको निधन,"काठमाडौं : स्वतन्त्रता सेनानी बेखारत्न शाक्यको निधन भएको छ। ८९ वर्षीय शाक्यको आइतबार काठमाडौंको मेडीसिटी अस्पतालमा उपचारका क्रममा निधन भएको हो। स्वर्गीय शाक्य ललितपुर उपमहानगरपालिकाको पूर्वप्रमुख, नगरपालिका संघको पूर्वकेन्द्रीय अध्यक्ष र नेपाल प्रजातन्त्र सेनानी संघको पूर्वजिल्ला सभापतिसमेत भएर काम गरेका थिए। शाक्यले नेपालको प्रजातान्त्रिकलोकतान्त्रिक आन्दोलन तथा पार्टीको संगठनमा सक्रिय भूमिका निर्वाह गरेका थिए। नेपाली कांग्रेसका सभापति शेरबहादुर देउवाले शाक्यको निधनप्रति गहिरो दुःख व्यक्त गरेका छन्। नेपाली कांग्रेसका नेता, प्रजातान्त्रिक आन्दोलनका अथक योद्धा, ललितपुरका पूर्वमेयर बेखारत्न शाक्यको निधनको खबरले मलाई अत्यन्तै दुःख लागेको छ, कांग्रेस सभाप िदेउवाले भनेका छन्, कठिन परिस्थिति, प्रजातन्त्र पुनस्र्थापनाको आन्दोलन र नेपाली कांग्रेसको संगठन निर्माणमा उहाँले पुर्याउनु भएको योगदानको म उच्च सम्मान व्यक्त गर्न चाहन्छु। ओलीले मुख्य सचिव कृष्णप्रसाद पौडेलको नाममा विज्ञप्ति सार्वजनिक गर्दै दुःखको घडीमा बेखाजप्रति भावपूर्ण श्रद्धाञ्जली अर्पण गर्दै शोकाकूल परिवारजनमा गहिरो समवेदना प्रकट गरेका छन्।"
रोशी र पुण्यवती खोला सरसफाइ ५० औं हप्तामा,"काभ्रे : पनौतीका महिलाको सक्रियतामा क्लिन पनौती, ग्रिन पनौती अभियान ५०औं हप्तामा पुगेको छ। रोशी खोला र पुण्यवती खोला सरसफाइ अभियान एक वर्ष पुग्नै लाग्दा ५०औं हप्तामा प्रवेश गरेको हो। ०७५ चैत १८ गतेबाट सुरु गरिएको अभियान खोला सरसफाइ हरेक शनिबार निरन्तर चलिरहेको छ। पनौतीलाई क्लिन र ग्रिन बनाउने अभियान ५०आंै हप्तामा प्रवेश गरेसँगै विभिन्न समुदायले प्रतिबद्धतासमेत व्यक्त गर्न थालेका छन्। पनौती त्रिवेणी सरसफाइ नागरिक अभियानकी अध्यक्ष सुमित्रा बञ्जाराले १२ वर्षमा लाग्ने मकर मेलालाई लक्ष्य गरेर नदी तथा बजार सफाइ अभियानलाई अगाडि बढाएको बताइन्। हामीले सफाइ सुरु गरेको ५० हप्ता पुगेको छ, उनले भनिन्, महिला चुलोचौकामा मात्र सीमित हुँदैनन्, अवसर पाए जस्तोसुकै काम पनि गर्न सक्छन् भन्ने देखाउन पनि अभियानलाई निरन्तरता दिइरहेका छौं। पनौतीका स्थानीय हेमा मानन्धरले पनौती त्रिवेणी नागरिक सरसफाइ अभियान सफल बन्दै गएको बताइन्। हामी महिलादिदीबहिनी मात्र मिलेर सुरु गरेको अभियान सबैको साथ पाएसँगै सफल बन्दै गएको छ, जनसहभागिता पनि बढ्दै गएको छ, उनले भनिन्। ५० औँ हप्ता पुगेको अवसरमा शनिबार पनौतीमा सरसफाइ प्रतिबद्धता कार्यक्रम आयोजना गरिएको थियो। त्यस अवसरमा अधिकार सम्पन्न बागमती समितिका अध्यक्ष नरेन्द्रराज बस्नेत, पाँचखाल नगर प्रमुख महेश खरेल, उपप्रमुख लक्ष्मी दनुवार, सहायक प्रमुख जिल्ला अधिकारी लक्ष्मीदेवी हुमागाईं, समाजसेवी मधुप्रसाद आचार्य, बागमती सफाइ अभियानका अभियान्ता किशोर शाही, ओम बस्नेत, पनौती नगरपालिका७ का वडा सदस्य पुरुषोत्तम कर्माचार्य, पनौती उद्योग वाणिज्य संघका अध्यक्ष भोला थापालगायतले महिलाले सुरु गरेको अभियानमा आफूले सक्दो सहयोग गर्ने प्रतिबद्धता जनाए। ऐतिहासिक, धार्मिक, सांस्कृतिक एवं पर्यटकीय महत्व बोकेको तथा विश्व सम्पदाका लागि सूचीकृत हुने तयारीमा रहेको पनौती नगरपालिकाभित्र जिल्लाकै सबैभन्दा बढी मठमन्दिर छन्। पनौतीलाई वासुकी नागले सुरक्षित गरेको जनविश्वास छ। लिलावती, पुण्यवती र रुद्रवती नदीको संगमस्थल त्रिवेणी धाममा जोडिएका गौतम ऋषी, अहिल्या, इन्द्र र सचिका रहेको पौराणिक तथा किंवदन्ती रहेको स्थानीय बताउँछन्। सरसफाइ कार्यक्रममा सरसफाइसम्बन्धी प्लेकार्ड बोकेर जनचेतनाका लागि पनौती बजार परिक्रममा समेत गरिएको थियो।"
"खरिपाटीबासीको प्रश्न, राति बिरामी भए कहाँ जाने ?","भक्तपुर : भक्तपुरको चाँगुनारायण नगरपालिका ७ खरिपाटीका स्थानीयले आफ्नो क्षेत्रमा २४ सै घन्टा स्वास्थ्य जाँचको व्यवस्था गर्न माग गरेका छन्। कोरोना भाइरसको उद्गम मानिएको चीनको वुहानबाट उद्धार गरेर ल्याइएका १७५ जना नेपालीलाई क्वारेन्टाइन गरिएको खरिपाटी स्थानीयले उक्त माग गरेका हुन्। सरकारले उद्धार गरेर ल्याइएका १७५ जना नेपालीलाई खरिपाटीस्थित नेपाल विद्युत प्राधिकरणको तालिम केन्द्रका तीन भवनमा राखिएका छन्। उनीहरुको स्वास्थ्य जाँचको लागि एक चिकित्सक, एक पारामेडिक्स, एक नर्स र एक चालकसहितको एम्बुलेन्स २४ सै घन्टा तयारी अवस्थामा रहने व्यवस्था गरिएको छ। त्यसैगरी खरिपाटी वरिपरि बसेका सर्वसाधारणहरुको नियमित स्वास्थ्य जाँचको लागि २४ सै घन्टा चिकित्सक तथा एउटा एम्बुलेन्स तयारी अवस्थामा राख्न उनीहरुले माग गरेका हुन्। सरकारले क्वारेन्टाइनमा राखिएका नेपाली स्वास्थ्य रहेको स्पष्ट पारे पनि खरिपाटीवासीका स्थानीय विश्वस्त हुन सकेका छैनन्। उनीहरु क्वारेन्टाइन क्षेत्रबाट कोरोना भाइरस तालिम केन्द्रका पर्खाल नाघेर सर्वसाधारणलाई संक्रमित गर्ने त्रासमा अझै छन्। जसको आक्रोश उनीहरुले आइतबार भक्तपुर अस्पतालबाट गएका चिकित्सकसहितको स्वास्थ्य टोलीले पोखेका छन्। भक्तपुर अस्पतालले खरिपाटीस्थित सामुदायिक भवनमा आइतबारदेखि स्वास्थ्य परीक्षण क्लिनिक सञ्चालनमा ल्याएको थियो। क्लिनिकमा अस्पतालकी वरिष्ठ चिकित्सक डा मञ्जु बज्राचार्यको नेतृत्वमा स्वास्थ्य टोली परिचालित भएको थियो। दिउँसो ३ बजेसम्म बस्ने उक्त क्लिनिकमा पुगेका चिकित्सकहरुलाई खरिपाटीवासीहरुले २४ सै घन्टा स्वास्थ्य परीक्षणको व्यवस्था गर्न माग राखेको भक्तपुर अस्पतालकी मेडिकल सुपरिटेन्डेन्ट डा सुमित्रा गौतमले बताइन्। स्थानीयले आफूहरु राती पनि बिरामी हुन सक्ने भएकाले अस्पतालको स्वास्थ्य टोलीलाई रातभरि सेवा दिन माग गरेको उनको भनाइ थियो। दिउँसोमात्रै स्वास्थ्य जाँच गरेर हुन्छ ?, स्थानीयको आक्रोशलाई उद्धृत गर्दै मेसु डा गौतमले भनिन्, हामी राति बिरामी भयौं भने कसले हेर्ने ? कहाँ पुर्याउने ? त्यसैले तपाईहरु रातभरि पनि बस्नुपर्छ। स्थानीयले स्वास्थ्य क्लिनिक सञ्चालनमा ल्याउन तथा कोरोना भाइरसबारे परामर्श गर्न ढिलो गरेको भन्दै आक्रोश पोख्ने र थर्काउने गरेको स्वास्थ्यकर्मीले गुनासो गरे। भक्तपुर अस्पतालले खरिपाटीमा परिचालन गरेको स्वास्थ्य टोलीलाई टाढैबाट कोरोना भाइरस पहिचान हुने इन्फ्रारेड थर्मामिटर एकथान उपलब्ध गराएको छ। आइतबार सोही थर्मामिटरको प्रयोग गरी सर्वसाधारणको शरीरको तापक्रम जाँच गरिएको मेसु डा गौतमले बताइन्। त्यस्तै आवश्यक मेडिकल टुल्स तथा किट्ससहित निःशुल्क रुपमा वितरण गर्न विभिन्न औषधि टोलीले बोकेको थियो। उपचार भक्तपुर अस्पतालमै हुन्छ डा गौतमले कोही कोरोना भाइरसका शंकास्पद बिरामी फेला परे उनको उपचार भक्तपुर अस्पतालमै गर्ने व्यवस्था मिलाइसकिएको र भक्तपुर अस्पतालमै नियन्त्रण उपचार सम्भव भएको जानकारी दिइन्। अस्पतालमा दुई शय्याको आइसोलेसन वार्ड तयार गरिसकिएको उनको भनाइ थियो। आवश्यक परे उक्त वार्डलाई ६ शय्या पुर्याउन सक्छौं, उनले भनिन्, कोरोना भाइरसको लक्षणका आधारमा सम्पूर्ण उपचार भक्तपुर अस्पतालमै सम्भव छ। उनले कोही अरु अस्पतालमा रिफर हुन चाहन्छन् भने सोहीअनुसारको व्यवस्था अस्पतालले गर्ने स्पष्ट पारिन्। उनका अनुसार अस्पतालमा थप दुइटा इन्फ्रारेड थर्मामिटरको व्यवस्था छ। एउटा इमर्जेन्सीमा र अर्को वार्डमा राखिएको छ। घर छाड्ने कोही छैनन् : प्रहरी यसैबीच प्रहरीले खरिपाटीमा घर छाडेर जाने कोही नभएको दावी गरेको छ। चीनको वुहानबाट नेपालीलाई उद्धार गरी खरिपाटीमा क्वारेन्टाइन बनाई राख्ने सरकारले निर्णय गरेपछि स्थानीयले आफू घर छोड्न बाध्य हुने चेतावनी दिँदै आएका थिए। कतिले घर छाड्ने सुरसार कसेकोसमेत बताएका थिए। महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले आइतबार बिहानसम्म खरिपाटीबाट कोरोना भाइरसको त्रासका कारण घर छोड्ने कसैको जानकारी नआएको बताए। हामीले आइतबार बिहानसम्म पनि सर्वसाधारणहरुलाई परामर्श गर्दै आएका छौं, उनले भने, यसबीचमा कसैले घर छोडेको जानकारी आएन।तर डेरा गरी बस्ने केही व्यक्तिले भने कोठा छाडेको जानकारी आएको प्रहरी उपरीक्षक प्रधानले बताए।"
व्यक्तिले हडपेको जग्गामा सरकारी बोर्ड (भिडियाे),"काठमाडौं : सरकारले अतिक्रिमित जग्गा फिर्ता गराउन थालेको छ । काठमाडौंको तीन प्रमुख स्थानमा व्यक्तिले हडपेको १५ रोपनी ६ आना २ दाम जग्गामा भूमि व्यवस्था, सहकारी तथा गरिबी निवारण मन्त्री पद्मादेवी अर्यालले सरकारी बोर्ड गाडेकी छन् । काठमाडौं महानगरपालिका ३१ को वागमती किनाराको १० रोपनी ८ आना, महानगरपालिकाको १० वडा कार्यालयसँगै जोडिएको ४ रोपनी र वडा न३२ अनामनगरको १४ आना २ दाम जग्गामा मन्त्री अर्यालले बोर्ड गाडेकी हुन् । आइतबार दिउँसो तीनै स्थानमा पुगेर उनले जग्गामा बोर्ड गाडेकी हुन् । बोर्ड गाड्दै उनले देशभर २६४ विघा अतिक्रमित जग्गा फिर्ता गरिसकेको जानकारी गराइन्। अतिक्रमित जग्गा फर्ता गर्ने अभियान तीब्रताका साथ अघि बढाउने उनले बताइन् ।'यो थालनी मात्र हो, देशभरको अतिक्रमित जग्गा फिर्ता गर्छौं, 'उनले भनिन्, 'अहिलेसम्म २६४ विघा फिर्ता गरिसकेका छौं।' वागमती किरानाको अतिक्रमित जग्गामा घर बनाएर भाडा लगाइएको, जुत्ता कारखाना र रेस्टुरेन्ट संचालनमा छन्। वडा नम्बर १० र अनामनगरको जग्गा भने पार्किङका रुपमा प्रयोगमा छ। बोर्ड गड्न मन्त्री गएकै समयमा आफ्नो जग्गामा सरकारी बोर्ड टाँगेको भन्दै केही व्यक्तिले विरोध जनाएका थिए। उनीहरुले मन्त्रीले गाडेको बोर्डसमेत ढाल्न खोज्दा प्रहरीले रोकेको थियो । उनीहरुले त्यो जग्गा आफ्नो भएको दाबी गरेका छन्।"
पृथ्वीनारायणकालीन बिर्ता जीवितै,"काठमाडौं : बिर्ता उन्मुलन ६ दशकअघि २०१६ सालमै भएको हो। तर बिर्ता अझै कायमै छ। भूमिव्यवस्था, सहकारी तथा गरिबी निवारण मन्त्रालयले गरेको अध्ययनमा बिर्ता जग्गाको समस्या अझै उस्तै रहेको पाइएको छ। नुवाकोट र रसुवामा मात्रै ६ हजार चारसय २६ रोपनी जग्गा बिर्ता अन्र्तगत रहेको पाइएको छ। प्रतिवेदन अनुसार नुवाकोटमा एकहजार पाँचसय परिवारले जोतभोग गरेको चार हजार नौंसय ५७ रोपनी र रसुवामा सातसय १८ परिवारले जोतभोग गरेको एकहजार चारसय ६९ रोपनी जग्गा बिर्ता अन्र्तगत नै छ। यस्तै गुनासो बढेपछि दुवै जिल्लाको समस्या पहिचानका लागि मन्त्रालयले अध्ययन टोली बनाएको थियो। बिर्तावालाले कानुनी प्रक्रिया नपुर्याइ जग्गा दर्ता गराएको, अन्यजग्गा जोताहा किसान र बिर्तावालले दर्ता नगराएको गुनासो बढेपछि मन्त्रालयले समिति गठन गरेको थियो। भिर पाखोलाई खेतियोग्य बनाई खनजोत गर्दै आएका किसान र उनका सन्तानले खेतीपाती गरिरहेको जग्गामध्ये बिर्ता उन्मुलनपछि बारी र पाखो जग्गा किसानकै नाममा नापी भइ दर्ता भएको पाइएको समितिले जनाएको छ। त्यसैगरी उब्जाउ जग्गा र खेत बिर्तावालले एकलौटी दर्तागरी बिक्रीवितरण गरिरहेको पाइएको छ। बिर्तासम्बन्धी अभिलेख अद्यावधिक नरहेको, मालपोतका नयाँ कर्मचारीलाई बिर्ता र बिर्ता दर्ताबारे जानकारी नरहेको प्रतिवेदनमा उल्लेख छ। क र ख बिर्ताबारे कर्मचारी अनविभज्ञ रहेको, दुबै कार्यालयमा बिर्तावालले बिर्ता प्राप्त गरेको सनद सवाल पन्जापत्र आदी उपलब्ध छैन। उपलब्ध दर्ता फायल हेर्दा सामान्य छुट दर्ता प्रक्रियाबाट जग्गा दर्ता गरिएको देखिएको छ। बिर्तावालले जग्गा दर्ता गरी बिक्री गरिसकेका छन् तर खेती कमाईगर्दै आएकाले त्यस्तो जग्गा कमाइरहेका छन्। प्रथम जननिर्वाचित प्रधानमन्त्री बीपी कोइरालाले बिर्ता उन्मुलन घोषणा गरेका थिए। २०४९ पछि बिर्ता जग्गा दर्ता नहुने प्रावधान छ। तर स्थानीय निकायको सिफारिसविना केही जग्गाधनीले तत्कालिन मालपोत प्रमुखसँगको मिलेमतोमा २०६३मा पनि एकलौटीरूपमा जग्गा दर्ता गरेको पाइएको छ। बिर्ता जग्गा दर्ता खुलेका बखत जोताहाले प्रमाणसहित निवेदन दिएमा प्रक्रिया पुर्याई दर्ता गर्न सकिने नुवाकोट मालपोत कार्यालयले जनाएको छ। यसबारेमा निर्णय समेत भइसकेकाले किसान सम्पर्कमा आउने वित्तिकै जग्गाधनी पुर्जा वितरण गरिने सो कार्यालयले प्रष्ट्याएको छ। किसानको नाममा बनेका पुर्जा भूमिव्यवस्था मन्त्रालयमार्फत सम्बन्धित जिल्लालाई वितरणका लागि पत्राचार गर्न र सोको जानकारी स्थानीय तहलाई समेत जानकारी गराउन समितिले सुझाएको छ। रसुवा, नुवाकोट र अन्य जिल्लाका सन्दर्भमा समेत बिर्तावालले दर्ता नगरेको जग्गा दर्ताका लागि बिर्ता उन्मुलन ऐन २०१६ को दफा ७ क बमोजिम समयावधी तोक्न पनि सरकारको ध्यानाकर्षण गराइएको छ। स्थानीय तहसँगको सहकार्यमा जग्गाको पुनः नापीगरी जोतभोगको आधारमा सँधियार सर्जमिन र वडाको सिफारिस लिई दर्ता गर्न सकिने दोस्रो विकल्प पनि प्रतिवेदनमा छ। नुवाकोटका कालिका, उत्तरगया र नौकुण्ड गाउँपालिकामा बिर्ता अझै कायम रहेको कालिका गाउँपालिका उपाध्यक्ष भवानीप्रसाद न्यौपानेले बताए। जग्गा काठमाडौंका राणा, पौडेल, भण्डारीको नामको नाम छ, कमाउने किसान यहाँ छन्, उनले भने, जग्गाको लालपुर्जा बिर्तावालको नाममा छ। बिर्ता उन्मुलन ऐनविपरित २०३४ देखि २०३६को नापीमा उहीहरूले यस्तो जग्गा आफ्नो नाम दर्ता गराएका न्यौपाने बताउँछन्। रसुवाको करिब एकहजार पाँच सय रोपनी जग्गाको राजस्व समेत उठ्न नसकेको बताउँदै उनले भने, लालपुर्जावाल कहाँ छन् कहाँ, तिरो तिर्दैनन्, कमाउनेको अझ के कुरा, यस्तो जग्गाको कर नै राज्यले पाउन सकेको छैन। भूमि अधिकारकर्मी जगतबहादुर देउजाले अझै बिर्ता समस्या समाधान हुन नसकेको बताए। कानुन परिमार्जन गरेर भएपनि बिर्तावालाको नाममाको जग्गा किसान र जोताहालाई उपलब्ध गराइनुपर्ने उनको तर्क छ। रसुवा, नुवाकोटका अतिरिक्त धादिङ, ललितपुर, सिन्धुपाल्चोक, रूपन्देही र सप्तरीमा पनि बिर्ता जग्गाको समस्या छ। बिर्ताको इतिहास काठमाडौं उपत्यका आक्रमणमा पराजित भएपछि गायत्री पुरश्चरण महायज्ञका लागि वनारस पुगेका पृथ्वीनारायण शाहलाई एक सिद्दले रामचन्द्र र कालिकाको मन्दिर बनाएमा शक्ति बढने सुझाए। तत्कालै उनले रसुवाको लहरेपौवा, बेत्रवतीमा रामचन्द्रको र धैंबुङ कालिकास्थानमा कालिका मन्दिर बनाउन जग्गा छुट्याए। तत्कालिन प्रधानमन्त्री रंगनाथ शर्मा पौडेलका भाइ जयमंगल शर्मालाई करिब १७१८ हजार रोपनी जग्गा दिएर त्यसको आयस्ताबाट मन्दिर सञ्चालन गर्न पृथ्वीनारायणले आदेश दिए। यसरी राजाको हुकुमप्रमाङगीमा वितरण भएको जग्गा कुशविर्ता नामले चिनिन्थ्यो। मन्दिरको व्यवस्थापन र सञ्चालनका लागि छुट्याइएको जग्गा कालान्तरमा जयमंगलका भाइ भतिजा र सन्ततिले किसानलाई चारदाम ठेकी लिएर वितरण गरे। भिर, पाखो, जंगल, चरनचौर, वगर मात्र भएको र उब्जाउ नभएको जमिनलाई किसानले उब्जाउ जमिनका रूपमा बदलेको किम्वदन्ती छ। यससँगै तत्कालिन राजा गोसाईकुण्ड तीर्थयात्रा जाँदा नुवाकोट राज्यमा (हालको रसुवाको धैबुङ, भोर्ले, लहरेपौवा) आँखाले देखेजति र अन्य जग्गा आफ्ना सहयोगी र पुरोहितलाई छुट्याएको प्रतिवेदनमा उल्लेख छ।"
"गण्डकीमा पहिलो प्रदेश विश्वविद्यालय, गुरुङ कुलपति नियुक्त",काठमाडौं : गण्डकी पहिलो प्रादेशिक विश्वविद्यालय खोल्ने प्रदेश बनेको छ । यो प्रदेशले गण्डकी विश्वविद्यालय स्थापना गरेर कुलपतिसमेत नियुक्त गरेको छ । मुलुक संघीय संरचनामा गएसँगै खोलिएको गण्डकी पहिलो प्रादेशिक श्वविद्यालय हो । यस प्रदेशले आइतबार प्राध्यापक डा गणेशमान गुरुङलाई कुलपतिमा नियुक्त गरेको छ । गुरुङ तत्कालीन एमालेको तर्फबाट संविधान सभाका सदस्य थिए । उनी विश्वविद्यालय अनुदान आयोगका पूर्व अध्यक्ष पनि हुन् । उनले लामो समय त्रिभुवन विश्वविद्यालयमा समाजशास्त्र विषयमा प्राध्यापन गरेका थिए । उनी नेपाल समाजशास्त्र संघका अध्यक्ष पनि हुन् । कुलपतिको कार्यकाल ५ वर्षको हुनेछ । पाँच वर्षको अवधिमा यस विश्वविद्यालयलको शैक्षिक विकासमा प्रतिवद्ध भएर लाग्ने नव नियुक्त कुलपति गुरुङले बताए ।
काठ कारोबारमा मालिक र चालक पक्राउ,"नुवाकोट : अवैध रूपमा ल्याइएको एक गाडी काठसहित नुवाकोटमा गाडी मालिक र त्यसका चालक पक्राउ परेका छन्। विदुरस्थित डिभिजन वन कार्यालय नुवाकोटले अवैध रूपमा लैजान लागेको एक गाडी काठसहित मालिक र चालकलाई नियन्त्रणमा लिएको हो। विदुर नगरपालिका१३ कल्याणपुरको आमथाङबाट विदुर८ राईसिंहतर्फ अवैध रूपमा ल्याउँदै गरेको ४६ थान गोलिया काठ बोकेको बा५ख १५६७ को मिनीट्रकसहित चालक र गाडीधनीलाई प्रहरीको सहयोगमा वन कार्यालयले पक्राउ गरेको हो। पक्राउ परेका ट्रक मालिक विदुर१२ गौरीवेशीका २५ वर्षीय अमृत थापा र चालक सोही स्थानका २३ वर्षीय शुक्रमान तामाङ रहेको डिभिजन वन कार्यालयले जनाएको छ। पक्राउ परेका दुवैलाई आवश्यक कारबाहीका लागि अनुसन्धान गर्न जिल्ला वन कार्यालय नुवाकोटले वन ऐन अनुसार जिल्ला अदालतबाट तीन दिनको म्याद लिएर हिरासतमा राखी अनुसन्धान अघि बढाएको वन कार्यालयका प्रमुख जयमंगल प्रसादले जानकारी दिए। डिभिजन वन कार्यालय नुवाकोटले गाडीसहित बरामद भएका ४१ थन गोलिया सालको काठ र पाँच गोलिया चिलाउनेको काठको परिमाण निकाल्न बाँकी रहेको जनाएको छ। बरामद काठ १ सय थान क्यूफिट रहेको अनुमान गरिएको र ल्याउन बाँकी काठको समेत खोजी भइरहेकाले परिमाण यकिन भन्न नसकिने कार्यालयले जनाएको छ। काठको व्यावसायिक कटान, संकलन, ओसारपसारका लागि वन कार्यालयको अनुमति अनिवार्य भए पनि त्यसको उल्लंघन गरेकाले ओसारपसार भएको काठ अवैध मानिएको छ। कटान भएर ल्याउन बाँकी काठ र संलग्नको वन कार्यालय र प्रहरीले खोजी गरिरहेको छ। राईसिङबाट विदुरतर्फ गाडीमा अवैध रूपमा सालको काठ ओसारपसार भइरहेको छ भन्ने विशेष सूचनाको आधारमा प्रहरी टोली खटिई जाँच गर्ने क्रममा अवैध काठसहितको गाडीमा मालिक र चालकलाई पक्राउ गरी जिल्ला प्रहरी कार्यालय नुवाकोट ल्याइएकोमा आवश्यक कारबाहीका लागि डिभिजन वन कार्यालय नुवाकोटमा पठाइएको जिल्ला प्रहरी कार्यालय नुवाकोटका प्रहरी नायव उपरीक्षक राजेश थापाले जानकारी दिए।"
वुहानबाट १७५ नेपालीको उद्धार,"काठमाडौं : तीन साताको दबाबपछि सरकारले चीनको हुपेई प्रान्तबाट नेपालीको उद्धार गरेको छ। कोरोना भाइरस (कोभिड१९) को उद्गमस्थल हुपईको वुहानसहित ६ सहरमा रहेका १७५ नेपाली शनिबार राति सबा १० बजे नेपाल वायुसेवा निगमको चार्टर्ड विमानबाट काठमाडौं उडेको हो । उक्त विमान आइतबार बिहान त्रिभुवन विमानस्थलमा अवतरण भएको छ। यसअघि १८५ नेपालीले स्वदेश फर्कन बेइजिङस्थित नेपाली दूतावासमा आवेदन दिएका थिए। तीमध्ये शरीरमा तापक्रम उच्च देखिएपछि ६ जनालाई उतै राखिएको छ। उनीहरूको रगत परीक्षणको रिपोर्ट आएपछि उपचार प्रक्रिया अघि बढाइनेछ। आवेदन दिएका चारजना भने नेपाल नफर्कने भनेर उतै बसेका छन्। वुहानको विमानस्थलबाट १७५ जना नेपाली निगमको जहाजमा काठमाडौंतर्फ उडेको बेइजिङस्थित नेपाली दूतावासका उपप्रमुख सुशील लम्सालले अन्नपूर्णलाई टेलिफोनमा बताए। कोरोना भाइरसबाट सबैभन्दा प्रभावित हुपई प्रान्तको उहानसहित चिङचौ, चिङमन, अनसी, सयान र यिछाङ सहरका विभिन्न विश्वविद्यालयमा अध्ययनरत, भ्रमणका लागि पुगेका दुई र एक कामदारसहित १ सय ८५ जनाले फर्कन आवेदन दिएका थिए। नेपालीको उद्धारका लागि काठमाडौंबाट उडेको नेपाल एयरलाइन्सको चार्टर्ड विमान साँझ आठ बजे वुहान विमानस्थलमा अवतरण गरेको विद्यार्थी प्रमिला देवकोटाले जानकारी दिइन्। बच्चा र पतिसहित फर्कन लागेकी देवकोटाले टेलिफोनमा भनिन्, ढिलै भए पनि सरकारले हाम्रो पीडा सुनेर राज्य भएको अनुभूति गराएको छ। विद्यार्थी लिन नेपाली सेनाको चिकित्सक टोली गएको छ। चीनबाट फर्किएका नेपालीलाई राख्न भक्तपुर खरिपाटीस्थित नेपाल विद्युत् प्राधिकरणको तालिम केन्द्रमा क्वारेन्टाइन स्थल तयार पारिएको छ। त्यहाँ उनीहरूलाई दुई साता राखिनेछ। त्रिभुवन विमानस्थलमा स्वास्थ्य परीक्षण गरेर उनीहरूलाई सीधै खरिपाटी लगिनेछ। यसअघि कतिपय नेपाली १२ घण्टा बसयात्रापछि वुहान सहरमा भेला भएका थिए। विद्यार्थीलाई ६ वटा बसमा विमानस्थल पुर्याइएको थियो। ढिलो भए पनि सरकारले आफ्नो कुरा सुनिदिएको भन्दै नेपालीहरू खुसीसाथ फर्केका छन्। फर्किएकामध्ये गुरुकुमार यादवले वुहानबाट टेलिफोनमा भने, हामीलाई सरकारले ढिलै भए पनि सुनिदिएको छ। यसमा सञ्चारमाध्यमको भूमिका सकारात्मक रह्यो। सबैलाई धन्यवाद ! वुहानमा दूतावासका अधिकारी कोही नपुगे पनि दूतावासबाट राम्रो सहयोग पाएको विद्यार्थीले बताए। दूतावासका अधिकारीहरूले बेइजिङबाटै सबै व्यवस्थापन मिलाउनुभयो। जसरी पनि हामी फर्कन पाएका छौं, एक विद्यार्थीले भने। १५ वर्षदेखि चीनमा रहेका न्युरो सर्जन डा गौरव पोखरेलले नेपालीहरू डिप्रेसनमा जान सक्ने भन्दै सरकारलाई पटकपटक पत्र पठाएका थिए। वुहान विमानस्थलमा पहिलो चरणको परीक्षणपछि नेपालको ध्वजावाहक विमान देख्दा विद्यार्थी हर्षित भएका थिए। उनीहरूले आफ्नो साथममा अत्यावश्यकबाहेक थप सामान ल्याएका छैनन्। बेइजिङस्थित नेपाली दूतावासले चिनियाँ विदेश मन्त्रालय र वुहानस्थित अधिकारीहरूलाई नेपालीको रेखदेख र फर्कनका लागि गरेको सहजीकरणका लागि विशेष धन्यवाद दिएको छ। लिने जाने पनि क्वारेन्टाइनमै चीनमा रहेका नेपालीलाई लिन त्यहाँ पुगेका विमानका ककपिट क्रु लाई पनि एक साता आइसोलेसनमा राखिनेछ। क्याबिन क्रु लाई भने दुई साता नै क्वारेन्टाइनमा राखिनेछ। वुहान पुगेको विमानमा एक विदेशी र एक नेपाली गरी दुई जना पाइलट, ६ जना क्याबिन क्रु, अन्य प्राविधिक तीन जना छन्। त्यसमा नेपाली सेनाका चार जना चिकित्सक पनि छन्। उनीहरू सबै क्वारेन्टाइनमा बस्नुपर्नेछ। कोरोना प्रभावित अझै बढ्दो कोरोना भाइरसका कारण चीनमा शुक्रबार मात्रै १४१ जनाको मृत्यु भएको छ। चीनको राष्ट्रिय स्वास्थ्य आयोगका अनुसार भाइरसको उद्गमस्थल हुपईमा शुक्रबार ११६ जनाले ज्यान गुमाएका थिए। शनिबार त्यो संख्या बढेको छ। शनिबार बिहानसम्म कोरोना भाइरसका कारण मृत्यु हुनेको संख्या एक हजार ५ सय ३७ पुगेको छ। जापान, फिलिपिन्स र हङकङमा एकएक जनाको मृत्यु भइसकेको छ। यस्तै शनिबार युरोपमा भाइरस संक्रमणमा पहिलोपल्ट एक जनाको मृत्यु भएको छ। जनवरीमा हुपेईबाट फर्किएका ८० वर्षीय व्यक्तिको फ्रान्समा मृत्यु भएको हो। चीनमा मृत्यु हुनेमध्ये एक हजार एक सय २७ हुपईका छन्। शुक्रबार चीनमा थप २ हजार सात सयमा संक्रमण देखिएको छ। शनिबार बिहानसम्म कोरोना भाइरसबाट संक्रमित हुनेको संख्या विश्वभर ६७ हजार नाघेको छ। तीमध्ये साढे ६६ हजार चीनकै छन्। कोरोना भाइरस संक्रमण रोक्न सक्दो प्रयास गरिरहेको चिनियाँ अधिकारीहरूले बताएका छन्। राजधानी बेइजिङमा कोरोना भाइरस फैलन नदिन चीनले थप सतर्कता अपनाएको छ। अन्य भागबाट बेइजिङ फर्किएकालाई १४ दिन क्वारेन्टाइनमा राख्ने गरिएको छ। यसैबीच हङकङस्थित नेपाली महावाणिज्य दूतावासले त्यहाँ रहेका नेपालीलाई सचेत हुन र आवश्यक परेर सेवा लिन आग्रह गरिरहेको छ।"
सिस्नुले दिलायो प्रदेश रत्न : सडक व्यापारमा चित्रकली,"बुटवल : प्युठानकी चित्रकली बुढालाई प्रदेश रत्न पदकबाट विभूषित गर्यो। उनले प्रदेश ५ प्रमुखको हातबाट पदक लिइन्। पदकले उनको गर्जाै टर्दैन। प्रदेश सरकारले स्थापना दिवस मनाइरहेको बुटवल बहुमुखी क्याम्पसको चौरमा बसिन् र अल्लोका कपडा फिँजारिन्। अल्लो सिस्नु प्रजातिको वनस्पति हो। जसबाट धागो बनाइन्छ। धागोबाट विभिन्न कपडा। चित्रकली त्यही सिस्नोबाट बनेका कपडा व्यवसायी हुन्। उनी अल्लोबाटै परिचित छिन्। पदकले त खान दिन्न नि, उनले भनिन्, दुईचारवटा टोपी बिक्री भए त गर्जाे टर्छ। उनलाई सम्मान पाएकोमा भने हर्ष छ। चित्रकलीले पदक र प्रमाणपत्र सँगै राखेकी थिइन्। व्यापारमा उनका पतिले सघाइरहेका थिए। उनका उत्पादन किन्नेको चहलपहल थियो। चित्रकलीले १८ वर्षअघि १० हजार रुपैयाँ लगानीबाट व्यवसाय थालेकी थिइन्। अहिले उनी वार्षिक करिब ५० लाख कारोबार गर्छिन्। गाउँमा खेर जाने सिस्नो उपयोग गरेर धागो कात्न थाल्दा उनले यसको व्यावसायिक महत्त्व बुझेकी थिइनन्। काम गर्दै गएपछि सामानको माग बढ्दै गयो। अल्लोको अन्तर्राष्ट्रिय बजार हुँदो रहेछ भन्ने उनले पछि मात्रै थाहा पाइन्। अल्लो त महत्त्वपूर्ण रहेछ। सिस्नोले पैसा फलाएको छ, उनले भनिन्, पदक पनि त्यसैले दिलायो। उनले परम्परागत रूपमै कपडा बुन्न थालेकी हुन्। अहिले अल्लोका पोसाकको माग बढेको छ। चित्रकली अल्लो चिनाउन मेला महोत्सवसमेत धाइन्। उनी अल्लोको कोट, टोपी, जुत्ता, पछ्यौरा, झोला, पर्स बनाउँछिन्। चित्रकलीको कोठी हिमाल अल्लो उद्योगमा डेढ दर्जनले रोजगारी पाएका छन्। प्युठान मात्रै होइन, छिमेकी रोल्पा, रुकुम, बागलुङका महिलालाई समेत उनले अल्लोको सामान उत्पादनमा संलग्न गराइन्। तालिम दिइन्। अल्लोका उत्पादन स्वदेशमा मात्रै सीमित छैनन्। चित्रकली निर्यात प्रवद्र्धनमा सरकारले सहयोग गर्नुपर्ने बताउँछिन्। उनका अनुसार नेपालमा उत्पादित अल्लोका उत्पादन साउदी, कतार, अस्ट्रेलिया, मलेसिया, थाइल्यान्ड, इजरायल, सिंगापुर निर्यात हुन्छन्। प्रदेशलाई समृद्ध बनाउने नारामा अल्लोको पनि योगदान हुन्छ, उनले भनिन्। अल्लो कपडा उद्योग महासंघको नेतृत्वमा पुगेकी चित्रकली सरकारले सहुलियत कर्जा र बजारीकरणमा सहयोग गरे उत्पादन बढाउन सकिने बताउँछिन्।"
दश लाख नहुँदा कतारमा बन्धक,"सिन्धुली : दुर्घटनामा साथीको मृत्यु भएपछि दोषी ठहर सिन्धुलीका कमल थिङलाई कतारमा बन्धक भएपछि चिनीमायाँ वाइबाले श्रीमान् बचाइदिन आग्रह गरेकी छन्। मरिण गाउँपालिका २ का थिङलाई साथीको मृत्यु भएको घटनामा कतार प्रहरीले दोषी ठहर गर्दै ६ महिना जेल र २ लाख कतारी रियल (नेपालको ६० लाख) तिर्नु पर्ने फैसला गरेपछि उनले सहयोगको याचना गरेकी हुन्। वैदेशिक रोजगारका लागि कतार पुगेका थिङलाई ८ सेप्टेम्बर २०१८ मा धनुषाको घोडाघोडी ३ बस्ने शिवरजन राउतको एकापसमा जिस्कने क्रममा अचानक दुर्घटना परी मृत्यु भएपछि कतार प्रहरीले दोषी ठहर गरेको थियो। अनुसन्धानको क्रममा २८ नोभेम्बर २०१८ मा थिङलाई ३ वर्ष जेल र २ लाख कतारी रियल ब्लडमनी (नेपालको ६० लाख) तिर्नुपर्ने अन्यथा मृत्यु दण्ड हुने फैसला गरेको थियो। तर, थिङले उक्त फैसलाविरुद्ध पुनरावेदन गरेपछि ४ मार्च २०१९ मा कतारको कानुनले ६ महिना जेल र ब्लडमनी भने यथावत राख्ने फैसला गरेको थियो। थिङ कतारमा ६ महिनादेखि जेल जीवन कटाइरहेका छन्। उनले जेल सजाय भुक्तान गरे पनि ब्लडमनी नबुझाए मृत्युदण्ड हुन सक्ने भएपछि श्रीमान्लाई बचाइदिन आग्रह गरेकी हुन्। उनी आर्थिक सहयोग संकलनमा लागेकी हुन्। समयसीमाभित्र मृतकका परिवारलाई ब्लडमनी नदिए अबको एक महिनापछि मृत्युदण्ड हुने उनले बताइन्। मृतकका परिवारले ६० लाख रुपैयाँमा १० लाख मात्र ब्लडमनी दिए सहमति गर्ने बताएका छन्। १० लाख रुपैयाँ जुटाउन मुस्किल भएको भन्दै सबैसँग आर्थिक सहयोग गरिदिन उनको आग्रह छ। दुई वर्षे छोरी बोकेर जिल्ला सदरमुकाम र काठमाडौंमा पैसा संकलनका लागि हारगुहार गर्दै हिँडेकी चिनीमायाँले आर्थिक अवस्था दयनीय भएका कारण १० लाख जुटाउन मुस्किल भएको भन्दै आर्थिक सहयोग गरी श्रीमान्लाई मृत्युदण्डबाट बचाइदिन आग्रह गरिन्। उनले भनिन्, घरमा साना दुईवटा बालबच्चा छन्। पैसा कमाउन गएका श्रीमान् जेलमा छन्। भएको सबै जायजेथा बेच्दा पनि १० लाख रुपैयाँ पैसा जम्मा गर्न सकिँदैन। म एक्लीले के गर्ने ? १० लाख रुपैयाँ दिन पाए श्रीमान्को ज्यान बचाउन सकिन्छ। श्रीमान् जेल परेपछि आर्थिक संकलनमा हिँडेकी चिनीमायाँले हालसम्म चार लाख रुपैयाँ पैसा संकलन भए पनि अझै ६ लाख रुपैयाँ संकलन गर्नुपर्ने बताइन्। पाँच महिनादेखि हात थापेर हिँड्दा जम्मा चार लाख जम्मा भएको बाँकी एक महिनामा ६ लाख रुपैयाँ कहाँबाट जम्मा गर्ने ? कोही सहयोगी मन भए श्रीमान् बचाउन सकिन्थ्यो, उनले भनिन्। अबको एक महिनाभित्र पैसा नबुझाए कमललाई कतारमा मृत्युदण्ड दिन सक्ने भएपछि उनको होस समेत ठिकमा छैन। श्रीमान् बचाइदिन सरकार, वैदेशिक रोजगार तथा उद्धार नेपाल लगायतका संघसंस्थासँग हारगुहार गरे पनि आर्थिक सहयोग नपाएको उनको गुनासो छ। थिङ डिसेम्बर २०१८ मा नेपाल फर्कने तयारीमा थिए। तर प्रहरीले नियन्त्रणमा लिएपछि परिवारको सबै खुसी आँसुमा परिणत भएको छ। वैदेशिक रोजगार उद्धार नेपालको पहलमा मृतक राउतको परिवारसँग ६० लाख रुपैयाँमा १० लाख मात्र दिएर कमललाई नेपाल फर्काउन पहल गरिदिएको हो। वैदेशिक रोजगार उद्धार नेपालका अध्यक्ष इन्द्रलाल गोलेको पहलमा कमल बचाउ अभियान नै सुरु गरेर पैसा संकलन थालिएको छ। अभियानले मुठ्ठीदानसमेत संकलन गरिरहेको भए पनि १० लाख पुर्याउन मुस्किल छ। अध्यक्ष गोलेले भने, कमललाई बचाउन चिनीमायाँले पाँच वर्षका छोरा आफन्तको जिम्मा लगाएर हारगुहार गर्दै हिँडेकी छन्। हामी पनि अभियानमा छौं। सबैले सहयोग गर्न सके कमलको ज्यान बच्ने थियो। कमल बचाउन सहयोग गर्न चाहनेले चिनीमायाँको नाममा रहेको सिभिल बैंकको खाता नम्बर ०४११०३२७०७१०११ मा पैसा जम्मा गरेर या फोन नम्बर ९८८०५३५३४८ मा सम्पर्क गरेर पनि सहयोग गर्न सकिने उनको भनाइ छ।"
भिन्न संरचनामा मदन भण्डारी विश्वविद्यालय,"काठमाडौं : हाल सञ्चालनमा रहेकाभन्दा भिन्न संरचनामा सरकारले मदन भण्डारी विज्ञान तथा प्रविधि विश्वविद्यालय स्थापना गर्ने भएको छ। संगठन संरचनादेखि पदाधिकारी नियुक्ति प्रक्रियासम्म फरक हुने विश्वविद्यालय स्थापनासम्बन्धी विधेयकमा उल्लेख छ। यो विधेयक प्रतिनिधिसभाको शिक्षा तथा स्वास्थ्य समितिमा छलफलका क्रममा छ। मुलुकभर ११ वटा विश्वविद्यालय सञ्चालनमा छन्। विश्वविद्यालयकै हैसियत पाएका तर क्याम्पसलाई सम्बन्धन दिन नपाउने अध्ययन प्रतिष्ठान पनि छन्। यी विश्वविद्यालय तथा शैक्षिक प्रतिष्ठानमा प्रमुख कार्यकारीका रूपमा उपकुलपति रहन्छन्। प्रधानमन्त्री कुलपति तथा शिक्षामन्त्री सहकुलपति रहने प्रावधान छ। मदन भण्डारी विश्वविद्यालयमा भने उपकुलपतिको सट्टा अध्यक्ष रहनेछन्। विश्वविद्यालयको दैनिक शैक्षिक, प्रशासनिक तथा आर्थिक व्यवस्थापनदेखि दीर्घकालीन तथा अल्पकालीन योजना बनाउने भूमिकामा अध्यक्ष जिम्मेवार रहनेछन्। सर्वोच्च निकायका रूपमा संरक्षक समिति रहनेछ। अध्यक्षले यही समितिको निर्देशनअनुसार काम गर्नेछन्। अन्य विश्वविद्यालयमा सर्वोच्च निकायका रूपमा विश्वविद्यालयको सभा रहने व्यवस्था छ। सभाको अध्यक्षता कुलपतिसमेत रहेका प्रधानमन्त्री वा उनको निर्देशनमा सहकुलपति तथा शिक्षामन्त्रीले गर्छन्। मदन भण्डारीमा भने सभा रहनेछैन। आफ्नो वार्षिक प्रतिवेदन विश्वविद्यालय अनुदान आयोगमार्फत सरकारलाई पेस गर्ने शिक्षा, विज्ञान तथा प्रविधिमन्त्री गिरिराजमणि पोखरेलले बताए। विधेयकअनुसार यो विश्वविद्यालयले विज्ञान तथा प्रविधिका साथै कानुन तथा न्याय, मानविकी तथा सामाजिक शास्त्र र व्यवस्थापनको पढाइसमेत सञ्चालन गर्नेछ। तर, विज्ञान तथा प्रविधिको क्षेत्रलाई विशेष जोड दिइनेछ। लगानी पनि सोहीअनुसार गरिनेछ, मन्त्री पोखरेलले भने, यसले विज्ञान र प्रविधिको क्षेत्रमा नवीन खोज तथा अनुसन्धान गर्ने, विश्व बजारमा बिक्ने उच्चस्तरीय जनशक्ति उत्पादन गर्ने तथा नेपालको आफ्नै स्वामित्व रहने गरी बौद्धिक सम्पत्ति (प्याटेन्ट राइट) को पनि उत्पादन गर्ने लक्ष्य छ। संरक्षक समितिमा २० सदस्य रहनेछन्। शिक्षा मन्त्रालयबाट कम्तीमा राजपत्रांकित प्रथम श्रेणाीका कर्मचारी र अनुदान आयोगका प्रतिनिधि एक जना सदस्य रहनेछन्। विज्ञान तथा प्रविधिको क्षेत्रमा ख्यातिप्राप्त बहाल वा पूर्वप्राध्यापकबाट दुई र त्यसबाहेक क्षेत्रबाट एक जना प्राध्यापक सदस्य रहनेछन्। विश्वस्तरीय विश्वविद्यालयका संरक्षकका रूपमा कार्य अनुभवसहितका ख्यातिप्राप्त व्यक्ति दुई, विज्ञान तथा प्रविधिसँग सम्बन्धित संस्थामा १५ वर्षको अनुभव भएका व्यक्ति एक, मदन भण्डारी फाउन्डेसनका अध्यक्ष तथा उनले तोकेका अन्य दुई जना सदस्य रहनेछन्। विश्वविद्यालयका अध्यक्ष पनि सदस्य रहनेछन्। विश्वविद्यालयका अध्यक्ष नियुक्तिका लागि संरक्षकमध्ये एक जनाको संयोजकत्वमा तीन सदस्यीय समिति गठन हुनेछ। उक्त समितिले अध्यक्ष पदका लागि सार्वजनिक सूचना आह्वान गरी नियुक्ति प्रक्रिया अघि बढाउनेछ। अध्यक्षको पदावधि चार वर्षको हुनेछ। उनी दोस्रो कार्यकालका लागि पनि नियुक्तिका लागि योग्य हुने विधेयकमा छ। संरक्षक समितिपछि विश्वविद्यालयमा जिम्मेवार निकायका रूपमा प्राज्ञिक र कार्यकारी परिषद् रहनेछ। विश्वविद्यालयले उल्लेखनीय योगदान पुर्याउन सक्ने विदेशी नागरिक वा गैरआवासीय नेपालीलाई संरक्षक, संरक्षक समितिको सिफारिस समिति सदस्य, अध्यक्ष, उपाध्यक्ष, प्राज्ञिक परिषद्, विश्वविद्यालयका पदाधिकारी, अध्यापक वा अनुसन्धानकर्ताका रूपमा नियुक्ति वा मनोनयन गर्न सक्ने व्यवस्था विधेयकले गरेको छ। विश्वविद्यालयमा स्थायी प्राध्यापक नरहने मन्त्री पोखरेलले बताए। चित्लाङमा मदन भण्डारी विश्वविद्यालय मदन भण्डारी विश्वविद्यालयमा चिनियाँ चासो"

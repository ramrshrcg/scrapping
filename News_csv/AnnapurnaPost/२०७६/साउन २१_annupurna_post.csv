शीर्षक,विवरण
जेलजस्तो अस्पताल,"प्रसूति सेवा लिन कर्णाली स्वास्थ्य विज्ञान प्रतिष्ठान पुर्याइएकी अप्सरा गिरीलाई त्यहाँका चिकित्सक र स्वास्थ्यकर्मीले उपचारपछि पनि फर्किन दिएनन्। अनावश्यक र पेसागत मर्यादाविपरीतका बखेडा झिकेर बन्दी बनाइराखे। जुम्लाको तिला गाउँपालिकाकी २५ वर्षीया अप्सरालाई हेपाटाइटिस बी रोग थियो। त्यही अस्पतालमा केहीअघि त्यसको उपचार गरिएको थियो। अस्पताल उपचारको थलो हो। त्यहाँ जुनसुकै रोगका बिरामी पुग्छन्। सेवा लिन पाउँछन्। यो सामान्य हो। कर्णालीको दुर्गम गाउँकी निरक्षर अप्सरालाई हेपाटाइटिस बी सरुवा रोग हो भन्ने थाहा थिएन। खासमा आफूलाई लागेको रोगबारे नै उनी अनभिज्ञ थिइन्। चिकित्सकले प्रस्ट अवगत गराएका थिएनन्, ताकि उनले अरूलाई सर्न दिनबाट सावधानी अपनाउन सकून्। प्रसूति सेवामा खटेका चिकित्सक र स्वास्थ्यकर्मीले उनको पुरानो रोगबारे जब थाहा पाए, आफूहरूलाई सर्न सक्ने भन्दै त्यसको निरोधक सुई लगाइदिन धम्की दिए। अपशब्द प्रयोग गरेर तथानाम गाली गरे। अझ भन्नुपर्दा श्रापसम्म दिए। अस्पताल प्रशासनले पनि उनीहरूलाई नै साथ दियो। प्रतिव्यक्ति १८ हजार रुपैयाँका दरले तीनजनालाई ५४ हजार रुपैयाँको सुई लगाइदिने व्यवस्था नमिलाएसम्म नछाड्ने अडान राखे। डिस्चार्ज गर्ने अवस्थामा पनि चार दिन थुनेर राखे। बीचमा उपचारसम्म गरेनन्। यो अमानवीयताको पराकाष्ठा हो। अस्पताल बिरामीलाई निको पार्ने निकाय मात्र होइन, मनोबल बढाउने थलो पनि हो। एउटा सुईले रोकथाम गर्न सकिने रोगबारे भयावह प्रस्तुति गर्दा बिरामीको मानसिकतामा असर पर्छ। बिरामीको रोग सम्बन्धमा सार्वजनिक स्थलमा चर्चा गर्नु मेडिकल आचारसंहिताविपरीत मानिन्छ। त्यसविपरीत त्यहाँ जुन व्यवहार भयो, बिरामी विक्षिप्त भइन्। रोइन्। उनको मानसिकतामा कति नकारात्मक असर पर्यो होला ? त्यसको क्षतिपूर्तिचाहिँ कसले दिने ? हेपाटाइटिस बी मानिसमा मात्र लाग्ने हेपड्ना समूहको डीएनए भाइरसबाट सर्ने रोग हो। पहिलापहिला यो रोग सुन्नेबित्तिकै आत्तिने अवस्था थियो। तर, अहिले त्यस्तो छैन। बृहत् खोप कार्यक्रमले नयाँ बिरामीको संख्या घट्दै गएको छ। सन् १९८० को सुरुबाट प्रभावकारी खोप कार्यक्रम थालेपछि महामारीमा कमी आएको छ। प्रतिष्ठानकै मेडिकल डाइरेक्टरले भनेका छन्, हेपाटाइटिस बी हल्ला गरेजस्तो भयंकर रोग होइन, भ्याक्सिन लगाउँदा निको हुन्छ। तर जानकारी नदिएको हुँदा उपचारमा संलग्न चिकित्सक रिसाएका हुन्। के अस्पतालमा एउटा रोग लागेको बिरामीले अर्को उपचार गराउन जान मिल्दैन ? बिरामीले आफैं इतिहास बताउने कि चिकित्सकले सोध्ने ? आफ्नो कमजोरीलाई लिएर बिरामीको मनोबल गिर्ने गरी, सार्वजनिक बेइज्जती हुने गरी र मेडिकल नैतिकता उल्लंघन हुने गरी गालीगलौज गर्नु शोभनीय काम होइन। यो दण्डनीय अपराध हो। चिकित्सक पढेर, शिक्षित भएर बन्ने पेसा हो। कर्णालीजस्तो विकट एवं शिक्षा र स्वास्थ्यका अवसरबाट वञ्चित समुदाय भए ठाउँ जाने स्वास्थ्यकर्मीको थप दायित्व जनचेतना अभिवृद्धिसमेत हो। कुन रोगबाट कसरी जोगिने भनेर सिकाउने जिम्मेवारी उनीहरूकै हो। उनीहरूले अप्सराजस्ता बिरामीलाई थप सावधानीका उपाय सिकाएर पो पठाउनुपर्ने हो। उल्टो आफ्नो बौद्धिकताको आफैं उपहास गरे। अफ्रिकामा कुनै बेला महामारी रूप लिएको इबोलाको समेत चिकित्सकले उपचार गरेका थिए। इबोला निकटताबाटै सर्ने प्राणघातक रोग हो। उपचारमा संलग्न धेरै स्वास्थ्यकर्मीको निधन भए पनि उनीहरूले पेसागत धर्म भुलेनन्। बरु सावधानीका उच्चतम उपाय अपनाए। कुन रोगको बिरामीलाई कसरी उपचार गर्ने, केकस्ता सुरक्षाका उपाय अपनाउनेजस्ता विषयका विज्ञ सम्बन्धित बिरामी होइनन्, स्वयं चिकित्सक हुन्। अप्सराको घटनामा भएको दुर्व्यवहार निन्दनीय हो। त्यही अस्पतालमा उपचार गराएकी उनको स्वास्थ्यपृष्ठभूमि पक्कै उनको कागजमा लेखिएको हुन्छ। नत्र अस्पतालले आफ्नो रेकर्डमा राखेको हुनुपर्छराख्नुपर्छ। उपचारका क्रममा त्यो आवश्यक पर्छ। उनको रोगबारे आफैं अवगत भएर सावधानी र सम्मानसाथ उपचार गरी निको पार्नु चिकित्साकर्मीको दायित्य हो। आफ्नो कमजोरीमा बिरामीमाथि जाइलाग्नु, दुर्व्यवहार गर्नु र बन्दीसम्म बनाउनु आपराधिक क्रियाकलाप हो। यसमा संलग्न चिकित्सक मोना दाहाल, उनको टिम र अस्पताल प्रशासनलाई कारबाहीको दायरामा ल्याउनुपर्छ। तब मात्र भविष्यमा यस्ता घटना दोहोरिने छैनन्।"
विप्लवका सिन्धुपाल्चोक जिल्ला इन्चार्ज पक्राउ,"चौतारा : नेपाल कम्युनिष्ट पार्टी विप्लव समुहका सिन्धुपाल्चोक जिल्ला इन्चार्ज गोपाल श्रेष्ठ प्रयास लाई प्रहरीले पक्राउ गरेको छ। विप्लवका सिन्धुपाल्चोक जिल्ला इन्चार्ज श्रेष्ठ मंगलबार भक्तपुरको सल्लाघारीबाट पक्राउ परेका हुन्। श्रेष्ठलाई जिल्ला प्रहरी कार्यालय सिन्धुपाल्चोकबाट गएका सादा पोशाकका प्रहरीले महानगरीय प्रहरी परिसर सल्लाघारीको सहयोगमा मंगलबार दिउँसो पक्राउ गरेका थिए। पक्राउ परेका श्रेष्ठलाई मगलबार साँझ नै सदरमुकाम चौतारा ल्याइएको छ। श्रेष्ठ भक्तपुरमा रहेको सुराकीको आधारमा सादा पोसाकका प्रहरी त्यहाँ पुगेका थिए। प्रहरीका अनुसार श्रेष्ठ सल्लाघारीमा रहेको पुष्टि भएपछि महानगरीय प्रहरी परिसर सल्लाघारीको सहयोग लिइएको थियो। श्रेष्ठलाई सल्लाघारीस्थित आफ्नो निवास नजिक हिंड्दै गरेको अवस्थामा दिउँसो करिब १२ बजे पक्राउ गरिएको जिल्ला प्रहरी प्रमुख एसपी मुकुन्द मराशिनीले बताए। सिन्धुपाल्चोकको जुगल गाउँपालिका४, पाङ्ताङका श्रेष्ठ विगत केही समयदेखि विप्लव समुहको जिल्ला इन्चार्जका रुपमा कार्यरत थिए। उनलाई पक्राउ गरी अनुसन्धान सुरु गरिएका प्रहरीले जानकारी दिएको छ।"
"बिपी उपकुलपतिः १ करोड २८ लाख विगो, ४८ लाख धरौटीमा रिहा","काठमाडौं : बीपी कोइराला स्वास्थ्य विज्ञान प्रतिष्ठान धरान उपकुलपति प्रा डा राजकुमार रौनियार धरौटीमा रिहा भएका छन्। मंगलबार विशेष अदालतका न्यायाधीयश बाबुराम रेग्मी, द्वारिकामान जोशी र प्रमोदकुमार श्रेष्ठको संयुक्त इजलासले रौनियारलाई धरौटीमा छोड्न आदेश दिएको हो। विशेषले रौनियारलाई ४८ लाख धरौटीमा रिहा गरेको हो। रौनियारविरुद्ध आइतबार विशेष अदालतमा १ करोड २८ लाख विगो दाबीसहित अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको थियो। उनले होस्टेल तथा फार्मेसी भवन निर्माणको ठेक्का लिने श्याम सुन्दर निर्माण सेवा प्रालिको सब कन्ट्रयाक्टर गिना कन्स्ट्रक्सन कम्पनी प्रालीका प्रबन्ध निर्देशक सुशिलकुमार झाससँग घुस लिएका थिए। उनले भवन निर्माण मोविलाइजेसन रकम भुक्तानी दिँदा विभिन्न विल भुक्तानी गर्दा घुस लिएको अख्तिायरको दाबी छ। उपकुलपति रौनियार र उनका भतिजा डा रामहरी रौनियारले निवासमै बोलाएर झासँग घुस लिँदालिँदै अख्तियारले पक्राउ गरेको थियो।"
पासोमा परेर चितुवा मर्यो,"जाजरकोट : चोरीसिकारीले थापेको पासोमा परेको चितुवा मरेको छ। घाँटीमा लागेको पासो चुटालेर घाइते अवस्थामा भेटिएको चितुवा भेरी नगरपालिकाको सीमानामा पर्ने झुप्राखोलामा आइतबार फेला परेको हो। घाइते चितुवा फेला परेको स्थानीयबासीले खबर गरेपछि चितुवाको उद्धार गर्न डिभिजन वन कार्यालयका कर्मचारी, प्रहरी, वन्यजन्तु अनुसन्धानकर्ता तथा खोजकर्ताको टोली झुप्राखोला पुगेको थियो। उद्धारमा गएको टोलीले चितुवालाई नियन्त्रणमा लिँदालिँदै मृत्यु भएको डिभिजन वन कार्यालय, जाजरकोटमा कार्यरत रेन्जर पूर्णबहादुर चन्दले बताए।भेरी नगरपालिकाको पशुपन्छी विकास शाखाले चितुवालाई खाल्डो खनेर गाडेको हो।"
मदिरा पसल बन्द गरी रेस्टुरेन्ट दर्ता,"परासी : पश्चिम जिल्लामा मदिरा बिक्री गर्दै आएका व्यवसायीले धमाधम पसल बन्द गर्न थालेका छन्। पसल बन्द गरेका व्यवसायीहरुले नयाँ नामको पसल दर्ता गरेका छन्। मदिरा पसलहरु बन्द गर्न अहिले घरेलु तथा साना उद्योग कार्यालयमा व्यवसायीको भिड लाग्ने गरेको छ। साउन महिनादेखि मदिरा बिक्री गर्ने पसल अनिवार्य भ्याटमा जानु पर्ने प्रावधान राखेपछि व्यवसायीहरु पसल बन्द गरेर अर्को उद्देश्यको नयाँ पसल दर्ता गर्न आउन थालेको घरेलु तथा साना उद्योग कार्यालका उद्योग अधिकृत नेत्रप्रसाद भुसालले बताए। एक पटक दर्ता भइसकेको पसलको उद्देश्य परिवर्तन गर्न नमिल्ने भएकाले व्यवसायीहरुले पहिलाको पसल बन्द गराएर नयाँ दर्ता गर्न थालेको भुसालको भनाइ छ। मदिरा पसल बन्द गरी होटल तथा रेष्टुरेण्ट सञ्चालनको अनुमति लिएका छन्। होटल तथा रेष्टुरेण्टको उद्देश्यमा खाजा, नास्ता बिक्री गर्ने जनाइएको छ। तर अधिकांशले भने मदिरा बिक्री भने छाडेका छैनन्। अधिकांश होटल तथा रेष्टुरेण्टमा मदिरा नै बिक्री हुने गर्दछ। भ्याटको झण्झटमा मदिरा पसल बन्द गरेर नयाँ नामको पसल दर्ता गराएको हुन सक्ने उद्योग अधिकृत भुसालले बताए। मदिरालाई व्यापारर होटल तथा रेष्टुरेण्टलाई उद्योगमा राखिएको भुसालले जानकारी दिए। साउनदेखि व्यापार गर्ने सबै भ्याटमा जानु पर्ने प्रावधान राखेपछि दैनिक लेजर मेण्टेन गर्न झण्झटिलो हुने भएकाले मदिरा पसल बन्द गरेर अर्को पसल दर्ता गर्न आउनेको संख्या बढेको कार्यालयले जनाएको छ। होटल तथा रेष्टुरेण्टले पानमा मात्र कारोबार गर्न सक्ने प्रावधान छ। सोमबारसम्म ३० जना मदिरा पसल सञ्चालन गर्ने व्यवसायीले पसल बन्द गरेका छन्। ती मध्ये २० जनालाई होटल तथा रेष्टुरेण्ट सञ्चालनको अनुमति दिइ सकिएको उद्योग अधिकृत भुसालले जानकारी दिए। साना व्यवसायीले भ्याट कारोबारको हिसाब राख्न नसक्ने भएकाले अर्को प्रकृतिको पसल दर्ता गरेको पाल्हीनन्द गाउँपालिकाका अर्जुक कहाँरले बताए। नगरपालिका क्षेत्रका मदिरा पसलले वार्षिक ७ हजार र गाउँपालिकाका पसले ६ हजार कर बुझाउँदै आएका छन्।"
वीरगन्जमा गोली चल्यो,वीरगन्ज : वीरगन्ज महानगरपालिका१८ भवानीपुरमा मङ्गलबार पर्खाल निर्माणको विषयमा विवाद हुँदा गोली चलेको छ। भवानीपुरमा स्थानीय मोहन साहले टयाक्टर राख्ने पक्की टहरा बनाउने क्रममा छिमेकी वृजेशकुमार पटेलले सडकमै टहरा बनाउन लागेको भन्दै अवरोध गर्न खोजेपछि विवाद भएको हो । विवाद चर्केपछि मोहन साहका छोरा कुन्दन साहले गोली चलाएका हुन्। प्रहरीले गोली चलाउने कुन्दन र उनका बुबा मोहन साहलाई पक्राउ गरेको छ। पटेल र साहबीच झगडा हुँदा साहका छोरा कुन्दनलले घरमा राखेको इजाजत प्राप्त १२ बोरको बन्दुक निकालेर गोली चलाएको पर्साका प्रहरी उपरीक्षक सोमेन्द्र सिंह राठौरले जानकारी दिए। गोली चले पनि मानवीय क्षति भने नभएको प्रहरी उपरीक्षक राठौरले बताए। घटनाको विषयमा अनुसन्धान भइरहेको उनको भनाइ छ । वडा प्रहरी कार्यालय श्रीपुरबाट खटिएको टोलीले गोली चलाउने कुन्दन र उनका बुबालाई हिरासतमा राखेर अनुसन्धान गरिरहेको प्रहरी उपरीक्षक रोठौरले जानकारी दिए। घटनास्थलबाट प्रहरीले फायर भएको १ राउण्ड कार्टिज (गोलीको खोका ) फेला पारेको छ। गोली चलेको खबर पाएलगत्तै घटनास्थलमा वडा प्रहरी कार्यालय श्रीपुरबाट प्रहरी निरीक्षक चक्रबहादुर मल्ल नेतृत्वको प्रहरी टोली पुगेको थियो। प्रहरीले मोहन साहको घरमा खानतलासी गर्दा एउटा १२ बोर बन्दुक र त्यसमा लाग्ने ४ राउण्ड गोली पनि बरामद गरेको प्रहरी उपरीक्षक राठौरले जानकारी दिए। वडा अध्यक्ष ब्रह्मदेव राउत कुर्मीका अनुसार सडक छेउको आफ्नो जग्गामा साहले टयाक्टर राख्ने टहरा बनाउने क्रममा सडक मिचेर पर्खाल उठाएको भन्दै छिमेकी पटेलले विरोध गरेपछि केहि दिन यता विवाद हुँदै आएको थियो। त्यहि विषयमा मङ्गलबार दुवैजना बीच विवाद हुँदा साहका छोराले घरमा रहेको बन्दुकले हानेको वडा अध्यक्ष कुर्मीले बताए।
गर्भवती बुहारीको हत्या आरोपित सासूससुरा पक्राउ,राजविराज : गर्भवती बुहारीको हत्या आरोपमा मंगलबार सप्तरीमा सासूससुरा पक्राउ परेका छन् । सप्तरीको अग्नीसाइर कृष्णसवरण गाउँपालिका३ की १९ वर्षीया गर्भवती रञ्जुदेवी यादवको हत्या आरोपमा सप्तरी प्रहरीले उनकी सासु ४५ वर्षीया लीलादेवी यादव र ससुरा ५५ वर्षीय महेन्द्र यादवलाई पक्राउ गरेको छ । दुई साताको अनुसन्धानपछि आरोपितलाई पक्राउ गरी कर्तव्य ज्यानको उजुरी दर्ता गरिएको जिल्ला प्रहरी कार्यालय सप्तरीका प्रहरी उपरीक्षक मनोजकुमार यादवले बताए । रञ्जुका पति दिनेश यादव बजार गएका बेला राति साढे आठबजे घटना भएको थियो । गजेन्द्रनारायण सिंह अस्पताल राजविराजमा साउन ५ गते राति ल्याउनु अगावै निधन भइसकेकी रञ्जुको घाँटीमा डोरीको निलडाम र शरीरमा चोटपटक लागेको देखेपछि मृतकका दाजु रामसेवक यादवले जिल्ला प्रहरी कार्यालय सप्तरीमा उजुरी दिएका थिए । सप्तरी प्रहरीका अनुसार रञ्जुको शवको धरानस्थित बीपी कोइराला स्वास्थ्य विज्ञान प्रतिष्ठानमा साउन ७ गते पोष्टमार्टम भएको छ । तीन महिनाकी गर्भवती रहेकी मृतकको १० महिनाकी छोरी छन् ।
"दार्चुलामा जताततै पहिरो : दर्जनौं घर जोखिममा, महाकाली लोकमार्ग अवरुद्ध","दार्चुला : अबिरल वर्षाका कारण दार्चुलाका विभिन्न स्थानमा बाढी पहिरोले वितण्डा मच्चाएको छ। अविरल वर्षाका कारण खोला तथा नदीमा पानीको सतह बढेको छ।जिल्लाका विभिन्न स्थानमा पहिरो खसेको छ। यस्तै वर्षाका कारण महाकाली नगरपालिकाको बडाली गाउँमा पहिरोका कारण १३ घरधुरी जोखिममा परेका छन्। बस्तीभन्दा तल पहिरो खसेको र पहिरो खस्ने क्रम नरोकिएकाले बडालीगाउँका १३ घरधुरी उच्च जोखिममा रहेको सशस्त्र प्रहरी बल ५० नम्बर गुल्मका गुल्मपति डम्बरबहादुर बिष्टले जानकारी दिए। पहिरोको उच्च जोखिममा परेका १३ घरधुरीबाट सामान सुरक्षित स्थानमा सार्ने काम भइरहेको छ। पहिरो खस्ने क्रम नरोकिएपछि स्थानीय त्रसित भएका छन्। वर्षा भइरहेकाले सामान सार्न समेत समस्या भएको छ। सशस्त्र प्रहरीका डिएसपी डम्बरबहादुर विष्टको नेतृत्वको २५ जनाको सशस्त्र प्रहरीको टोली तथा जिल्ला प्रहरी कार्यालय दार्चुलाका प्रहरी निरीक्षक रबिन्द्र कठायतको टोली उद्धारका लागि खटिएको छ। यस्तै लास्कु खोलाले बंगाबगडको तल्लो सडक बगाएको स्थानीय चक्रबहादुर बमले बताए। उनले भने,' दार्चुला तिंकर सडकसम्म जोडिएको बंगाबगड दल्लेख सडकखण्ड लास्कु खोलाले कटान गरेपछि यातायात सेवा ठप्प भएको छ।' यस्तै, श्रीबगडस्थितको अपिनाम्पा संरक्षण क्षेत्र कार्यालय दार्चुलाको पोष्ट नजिककैको अस्थायी काठेपुल बगाएको छ भने पोष्ट समेत जोखिममा परेको छ। अपिनाम्पा संरक्षण क्षेत्र कार्यालयको श्रीबगड पोष्ट जोखिममा परेपछि उक्त पोष्टमा कार्यरत कर्मचारी पोष्ट छाडेर सदरमुकाम झरेको कर्मचारी गोकर्ण अवस्थीले बताए। महाकाली नगरपालिका२ बुढीचौराका बिरादत्त बडुको खेत बाढी र पहिरोले बगाएको उनले बताए। महाकाली लोकमार्ग अवरुद्ध महाकाली लोकमार्गअन्तरगत पर्ने बैतडी दार्चुला सडक पूर्णरुपमा अवरुद्ध भएको छ। अबिरल वर्षाका कारण विभिन्न स्थानमा खसेको पहिरोका कारण महाकाली लोकमार्ग अवरुद्ध भएको हो। महाकाली लोकमार्गको गोकुलेश्वरखलंगा सडकखण्डका विभिन्न स्थानमा खसेको पहिरोका कारण सवारी साधन चल्न नसकेको स्थानीय अकबरसिंह धामीले बताए। मंगलबार बिहान खसेको पहिरोले बैतडी जिल्लामा पर्ने बंगाबगड क्षेत्रमा ठूलो पहिरो खस्दा दार्चुला तथा बैतडी जिल्लाका सवारी साधन बीच बाटोमा रोकिएका छन्। बिहान ६ बजेतिर बैतडीको बंगाबगडमा खसेको पहिरो कारण महाकाली लोकमार्ग अवरुद्ध हुँदा दार्चुलाबाट काठमाडौं महेन्द्रनगर तथा धनगढीका लागि छुट्ने तथा जिल्ला भित्रिने सवारी साधन चल्न सकेका छैनन्। बंगाबगडमा ठूलो पहिरो खस्दा दार्चुलाको खलंगा तथा बैतडीको गन्ना बसपार्कबाट छुट्ने तथा महेन्द्रनगर, धनगढी तथा काठमाडौंबाट भित्रिने सवारी साधन चल्न नसकेको पहिरोस्थलमा रोकिएका यात्रु नबिन जोशीले बताए। गाडीहरु चल्न नसकेपछि यात्रु बीचबाटोमा अलपत्रमा परेको जोशीले बताए। बिहान ६ बजेदेखि आएको पहिरो अहिलेसम्म पन्छ्याउने सकेको छैन। यस्तै गोकुलेश्वरखलंगा सडकखण्डका विभिन्न स्थानमा खसेको पहिरो पन्छ्याउन गोकुलेश्वरबाट जेसिबी लगाई पहिरो हटाउने कार्य भइरहेको इलाका प्रहरी कार्यालय गोकुलेश्वले जानकारी दिएको छ।"
एम्बुलेन्स दुर्घटनामा गर्भवतीसहित ११ घाइते,"उदयपुर : उदयपुरका बिरामी बोकेका दुई एम्बुलेन्स मंगलबार फरकफरक ठाउँमा दुर्घटना हुँदा गर्भवतीसहित ११ जना घाइते भएका छन्। उदयपुरगढी गाउँपालिका १ बाट गर्भवती लिएर बिराटनगरतर्फ जाँदै गरेको स१झ५२६ नम्बरको एम्बुलेन्स सुनसरीको गढी गाउँपालिका २ को थलाहा पुलमा बिहान ३:१० बजे ठोक्किएर दुर्घटना हुँदा ३२ वर्षीया सबिना बास्तोला (सुत्केरी व्याथा लागेकी बिरामी) सहित चारजना घाइते भएका हुन्। दुर्घटनामा सबिना बास्तोला, उनका श्रीमान् ३६ वर्षीय खेमबहादुर बास्तोला, ३६ वर्षीय सिताराम बास्तोला र २८ वर्षीय नीरबहादुर पुलामी घाइते भएको जिल्ला प्रहरी कार्यालय उदयपुरका प्रहरी प्रमुख एसपी बिरबहादुर बुढामगरले जानकारी दिए। घाइते बास्तोला परिवारको बिराटनगरस्थित बिराट टिचिङ अस्पताल र चालक उदयपुरगढीका २८ वर्षीय नीरबहादुर पुलामी मगरको गोल्डेन अस्पताल बिराटनगरमा उपचार भइरहेको प्रहरीले जनाएको छ। त्यसैगरी झापाबाट उदयपुरतर्फ आउँदै गरेको मे१च६६१ नम्बरको एम्बुलेन्स मंगलबार बिहान साँढे ३ बजे उदयपुरको त्रियुगा नगरपालिका ६ चुरेमा दुर्घटना हुँदा ७ जना घाइते भएका छन्। झापामा उपचार गरी घर फर्कने क्रममा चुरेमा अनियन्त्रित हुँदा दुर्घटना भएको एसपी मगरले बताए। दुर्घटनामा एम्बुलेन्समा सवारत त्रियुगा नगरपालिका ६ का सदरुल मिँया, छोरी २८ वर्षीया सहिजा मिँया, ३५ वर्षीय मोहमद हमिद, ४० वर्षीय सहिपुन खातुन, ७५ वर्षीया हजरा खातुन, त्रियुगा नगरपालिका १२ की ३२ वर्षीया अम्बिका बिक र उनका छोरा ११ वर्षीय अशोक बिक घाइते भएको एसपी मगरले बताए। घाइते सबैजनाको जिल्ला अस्पताल उदयपुरमा उपचार भइरहेको छ भने चालक र एम्बुलेन्स इलाका प्रहरी कार्यालय जलजलेको नियन्त्रणमा रहेको प्रहरीले जनाएको छ।"
ओझेलमा कालिकोटको पचाल झरना,"बिस्नप्रसाद न्यौपाने कालिकोट : जिल्लाकोे पचाल झरना गाउँपालिका ३ खाद्रुमा पर्ने नेपालकै अग्लो दाबी गरिएको पचाल झरना ओझेलमा परेको छ । लामो समयदेखि चर्चामा रहेको उक्त झरना गाउँपालिकाले उचाई नापनक्सा गरेर पर्यटन मन्त्रालयमा पेश गर्दा पनि नेपालको अग्लो झरनाको रुपमा घोषणा भएको छैन् । तत्कालीन पर्यटन तथा नागरिक उड्यानमन्त्री रवीन्द्र अधिकारीले कालिकोटको पचाल झरनालाई नेपालकै अग्लो झरनाका रुपमा घोषणा गर्ने प्रतिबद्धता जनाएपछि उहाँको दुर्घटना भएपछि हालसम्म पनि उक्त झरना ओझेलमा परेको हो । सरकारका एक सय गन्तव्यको ६४ औँ स्थानमा परेको यो झरना ३ सय ८१ मिटर अग्लो रहेको पचाल झरना गाउँपालिका अध्यक्ष खड्गराज सेजुवालले बताए । उनले गाउँपालिकाको नेतृत्वमा निर्वाचित भएपछि तत्काल प्राविधिक टोलीसहित स्थगल रुपमा नाप गरिएको बताए । उनले भने, हामीले झरनाको नाप नक्सा गरी पर्यटन मन्त्रालयमा पेश गरेका छौँ । स्वर्गीय पर्यटनमन्त्री रवीन्द्र अधिकारीले सरकारबाट औपचारिक घोषणा गर्ने प्रतिबद्धता जनाएका थिए । अब नयाँ पर्यटनमन्त्री योगेश भट्टराईसँग पनि पहल गर्छौँ । ३ सय ८१ मिटर उचाई रहेको उक्त झरना नेपालकै अग्लो दाबी गरिएको भएपनि नेपाल पर्यटन बोर्डने घोषणा गरी वैधानिकता नदिँदा अहिलेसम्म ओझेलमा परेको थियो । नेपालकै अग्लो ३ सय ६५ मिटर उचाई रहेको ह्याप्तुङ झरना भन्दा पनि १६ मिटर अग्लो पचाल झरना छ । तर नेपालकै अग्लो झरनाका रुपमा मान्यता पाएको छैन् । झनाको फेदमा गाउँसभाको आयोजना पचाल झरना गाउँपालिकाले पचाल झरनाको फेदमा विशेष गाउँसभा आयोजना गरेको छ । गाउँपालिका अध्यक्ष सेजुवालका अनुसार कर्णाली प्रदेशका मुख्यमन्त्री महेन्द्रबहादुर शाहीको उपस्थितिमा साउन २९ गते पाँचौ गाउँसभा झरनाकै फेदमा आयोजना गरेको हो । उक्त गाउँसभाले पचाल झरनाको विकास निर्माणका साथै नेपालकै अग्लो झरनाका रुपमा घोषणाका लागि पहल गर्ने र प्रचार प्रसारमा व्यापकता दिने गाउँपालिका अध्यक्ष सेजुवालले बताए । सेजुवालका अनुसार साउन २९ गते मुख्यमन्त्री शाहीले गाउँपालिकाको विशेष गाउँसभा उद्घाटन, पचाल झरनाको लाफा गाडमा निर्माणाधिन लाफागाड साना जलविद्युत आयोजनाको पनि उद्घाटन गरिने छ । यस्तै पचाल झरना अवलोकन गर्न जाने पर्यटकको सुविधाका लागिबीच बाटोमा संचालन गरिएको होमस्टे र सहिद पार्कको पनि उद्घाटन गर्ने कार्यक्रम रहेको छ ।"
सिंचाइ डिभिजन प्रमुखसहित ४ जनाविरुद्ध मुद्दा,"काठमाडौं : सिंचाइ विकास डिभिजन कार्यालय, गौर, रौतहटका डिभिजन प्रमुख अजित श्रीवास्तवसहित ४ जनाविरुद्ध मुद्दा दायर गरिएको छ। अख्तियार दुरुपयोग अनुसन्धान आयोगले आव २०७४०७५ मा बाढीपीडित कार्यक्रम अन्तर्गत १६ वटा योजनामा कुनै पनि प्रकारको कामै नगरी फर्जी बिल बनाएर भ्रष्टाचार गरेको आरोपमा उनीहरुविरुद्ध मुद्दा दायर गरेको हो। तत्कालिन डिभिजन प्रमुख श्रीवास्तव, तत्कालीन इन्जिनियर नविनकुमार यादव, तत्कालिन सवइन्जिनियर संजय साह र उपभोक्ता समितिका अध्यक्ष कलाम अक्तरविरुद्ध मुद्दा दायर गरिएको अख्तियार प्रवक्ता प्रदीपकुमार कोइरालाले जानकारी दिए। उनीहरुविरुद्ध ३ लाख ७२ हजार विगो कायम गरिएको छ। 'निर्माणस्थलमा भए गरेको कार्यभन्दा बढी तथा साईटमा नगरे नगराएको कामको परिमाणको नापी चढाई झुट्टा बिल तयार गरी पेश गरी, पेश भएको झुठा बिल स्वीकृत गरेको प्रमाणित भएको छ,'अख्तियारको दाबी छ।"
धनगढी विष्फोटका घाइते डिस्चार्ज लगत्तै पक्राउ,"धनगढी : धनगढीमा भएको बम विष्फोटका घाइते कञ्चनपुर बेलडाँडी गाउँपालिका ५ झिलमिला घर भएका लक्ष्मण सेरेलालाई प्रहरीले पक्राउ गरेको छ। २० दिनसम्म प्रहरी निगरानीमै धनगढी माया मेट्रो अस्पतालमा उपचार गराइरहेका सेरेला अस्पतालबाट डिस्चार्ज भएलगत्तै पक्राउ परेका हुन्। बम विष्फोटमा सेरेलाको संलग्ता देखिएको छ, जिल्ला प्रहरी कार्यालयका प्रहरी नायव उरीक्षक दक्षकुमार बस्नेतले भने, घट्नाको थप सोधपुछ गरिने छ। घाइते सेरेलालाई पक्राउ गर्दै प्रहरी। फोटोः अन्नपूर्ण साउन २ गते धनगढी सहिद गेट नजिक मिलन होटलमा भएको बम विष्फोटमा सेरेला घाइते भएका थिए। उनी बझाङ जयपृथ्वी नगरपालिका १४ का रामबहादुर सिंहले बोकेको बम विष्फोट हुँदा घाइते भएका थिए। राम सिंहको साउन २ गते राति उपचारका क्रममा मृत्यु भइसकेको छ। सेरेला र सिंह सरकारद्वारा प्रतिबन्धित विप्लव समूहका कार्यकर्ता रहेको प्रहरीले जनाएको छ। यसअघि बम बिस्फोटमा घाइते भएका भारतीय नागरिक मोविन खानलाई अस्पतालले डिस्चार्ज गरिसकेको छ। वम बिस्फोटमा धनगढी उपमहानगरपालिका ४ का स्थानीय अण्डा तथा कुखुरा व्यवसायी संघ कैलाली अध्यक्ष जितेन्द्र यादव र होटल सञ्चालक केशवराज पाण्डे पनि घाइते भएका थिए।"
खोलामा नुहाउन गएका वृद्धको डुबेर मृत्यु,उदयपुर: उदयपुरको त्रियुगा खोलामा मंगलबार बिहान डुबेर एक वृद्धको ज्यान गएको छ। अत्याधिक गर्मीका कारण खोलामा नुहाउन गएका त्रियुगा नगरपालिका ६ का ६४ वर्षीय नीरबहादुर श्रेष्ठको डुबेर मृत्यु भएको हो। जिल्ला प्रहरी कार्यालयका प्रहरी प्रमुख एसपी वीरबहादुर बुढामगरकाअनुसार जलजलेशुकौरा सडकखण्डअन्र्तगत त्रियुगा खोलाको २ नम्बर पुल नजिक नुहाउने क्रममा पानीमा डुबेर श्रेष्ठको ज्यान गएको हो।
खलंगापाँचकाटिया सडक अवरुद्ध,"जाजरकोट : जाजरकोटडोल्पा सडक अन्र्तगत खलंगापाँचकाटियापैक सडक अवरुद्ध भएको छ। वर्षाका कारण ठाउँठाउमा पहिरो गएपछि सडक अवरुद्ध भएको हो। बाटो अवरुद्ध भएपछि आवतजातका साथै दुर्गम गाउँमा दैनिक उपभोग्य सामान आपूर्तीमा समस्या भएको छ। विरामीलाई स्वास्थ्य संस्था लान समस्या भएको छ। सडक खनेको १२ वर्ष वितिसक्दा पनि स्तरोन्नती हुन नसक्दा हरेक वर्ष सडक अवरुद्ध हुने गरेको हो। बाटो बिग्रिएपछि पैदलै हिड्नुको विकल्प नभएको कुशे ५ की निर्मला थापाले बताइन। उनले ठाँउठाँउमा बाटो बिग्रिएकाले तत्काल मर्मत गरेर बाटो संचालनमा ल्याउन अवसम्भव जस्तै भएको बताइन्। सडक डिभिजनले गत वर्षदेखि यो सडकको स्तरोन्नती गर्ने कार्य गरिरहेको छ। तर सडक स्तरोन्नतिको काममा ढिलाई हुँदा यातायात संचालनमा समस्या भएको हो। सम्बन्धित निकायको लापरवाही र उदासिनताले सडक निर्माणमा ढिलाई हुँदा यातायात अवरुद्ध हुने गरेको कुशेगाउँपालिका ८ का कालीप्रसाद थापाले बताए। जाजरकोट जुम्ला सडकको खलंगापाँचकाटिया सडकखण्ड २२ किलोमिटर मात्र छ खन्न थालेको १२ वर्ष बढी भैसक्यो बजेट ७० करोड खर्च भैसक्यो तर अहिलेसम्म गाडी गुड्न लायक सडक निर्माण भएको छैन। सम्बन्धित निकायको लापरवाहीले सडक संचालनमा आउन नसकेको थापाको भनाइ छ। बर्षा लाग्ने बित्तिकै यो सडक बर्षेनी अवरुद्ध हुने गरेको छ। साना जिप, ट्याक्टर चल्ने यो सडक अवरुद्ध भएसँगै कुशे र बारेकोट गाउँपालिकाको सदरमुकाम सँगको सम्पर्क टुटेको छ। स्थानीय बासिन्दा पैदल हिड्न बाध्य छन्। धेरै ठाउँमा सडक बिग्रिएकोले तत्काल मर्मत गर्न समस्या भएको सडक डिभिजन कार्यालय चौरजहारीले जनाएको छ।"
पेशी निस्केपछि मोबाइल बन्द गर्नू,"काठमाडौं : उच्च अदालत पाटनका मुख्य न्यायाधीश नहकुल सुवेदीले मुद्दा सुनुवाइका लागि पेशी सूची प्रकाशित भएपछि न्यायाधीश तथा कर्मचारीलाई मोबाइल बन्द गर्न निर्देशन दिएका छन्। अदालतमा विचौलियालाई नियन्त्रण गर्न गेटबाटै प्रवेशमा निगरानी गरी व्यवस्थापन गर्न भनिएको छ। न्यायाधीश एवम् कर्मचारीले आचारसंहितामा गम्भीर हुन पनि मुख्य न्यायाधीश सुवेदीले निर्देशन दिएका छन्। पेशी सूची प्रकाशित भएपछि आवश्यक कर्मचारी बाहेक न्यायाधीशको चेम्बरमा समेत नजान निर्देशन भएको छ। उच्च अदालत पाटनमा पेशी सूचीमा मुख्य न्यायाधीशलाई प्रभाव पार्ने गरिएको गुनासो उठिरहेका बेला उक्त निर्देशन भएको छ। उक्त निर्देशन उच्च अदालत पाटनसहित क्षेत्राधिकारभित्र पर्ने काठमाडौं, ललितपुर, भक्तपुर, रसुवा, काभे्र, धादिङ, सिन्धुपाल्चोक, दोलखा र रामेछापलाई लगू हुने छ। निर्देशनमा पुरा समय कार्यसम्पादन गरेपछि मात्र बाहिर निस्कनसमेत भनिएको छ। यसैगरी फैसला लेखनमा तिब्रता, समयको पालना तथा कार्य सम्पादनमा प्रभावकारिता ल्याउन पनि भनिएको छ। पूर्वाधार अभावले इजलास बस्न नसक्ने अवस्था भएपनि पुरा समय अदालतमा बस्नसमेत निर्देशन भएको छ। पुराना मुद्दा घटाउने विषयमा प्रभावकारी कदम चाल्न पनि निर्देश भएको छ।"
लोकसेवा विज्ञानपविरुद्ध मौन जुलुस (तस्बिर),काठमाडौं : आरक्षणा बचाऔं अभियानले मंगलबार राजधानीमा मौन जुलुस गरेको छ। लोकसेवा विज्ञानमा आरक्षणको व्यवस्था नगरेको भन्दै मुखमा कालोपट्टी बाँधेर कालोझन्डासहित मौन जुलुस प्रदर्शन भएको हो। राजधानीसहित अभियानले देशभर प्रदर्शन गरेको थियो। तस्बिर : सुनिता डंगोल
छोरामाथि बावुको छुरा प्रहार : छुट्याउन गएका अन्य छोराछोरी घाइते,नुवाकोट : बुवाको छुरा प्रहारबाट छोरा घाइते भएका छन्। विदुर नगरपालिका२ वट्टारबजारका इद्रिश मियाले आफ्नै कान्छो छोरा समीर खानमाथि घरायसी विवाद हुँदा छुरा प्रहार गरेको जिल्ला प्रहरी कार्यालय नुवाकोटले जनाएको छ।छुट्याउन जाँदा अन्य दुईजना पनि घाइते भएका छन्। ५० वर्षीय इद्रिशलाई प्रहरीले पक्राउ गरेको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। समीर लामो समयदेखि वैदेशिक रोजगारीका क्रममा दुवइमा थिए।उनी केही समयअघि मात्र घर फर्केका थिए। घरमा बुवासँग इद्रिशले अंश चाहियो भन्दै विवाद गरेपछि पेटमा छुरा हानेर गम्भीर घाइते बनाएको स्थानीयले बताए।३२ वर्षीय छोरा समीरमाथि जिउँदै आगो लगाउने उद्देश्यले इद्रिशले पेट्रोलसमेत छर्किएका थिए। बावुछोराको झगडा छुट्टाउन गएका समीरका दाजु सफी खान र उनकी दीदीसमेत घाइते भएका छन्।गत वर्ष मात्र इद्रिशकी पत्नीको मृत्यु भएको थियो। उनले केही साताअघि मात्र दोस्रो विवाह गरेका थिए।विवाहका कारण उनका छोरा सफी र सन्नी बुवा इद्रिशसँग असन्तुष्ट थिए। बुवाले दोस्रो विवाह गरेपछि समीरले घरपसलको अधिकार बुवालाई नदिने भन्दै आएका थिए। सोही विषय लिएर विवाद हुँदा इद्रिशले घरमै कान्छा छोरा सन्नीमाथि छुरा प्रहार गरेका थिए। प्रहरीले इद्रिशलाई तत्काल पक्राउ गरी जिल्ला प्रहरी कार्यालयको हिरासतमा राखेको छ।छुरा प्रहारबाट घाइते सन्नीलाई घटनालगत्तै हेलिकप्टरमार्फत काठमाडौ लगिएको छ। आफ्नै छोरामाथि छुरा प्रहार गर्ने इद्रिश लामो समय मानव अपहरण मुद्धामा नुवाकोट जिल्ला कारागारमा जेल सजाय भुक्तान गरेका थिए।
"सिन्धुलीमा अटो दुर्घटना : तीन घाइते, दुई गम्भीर","सिन्धुली : सिन्धुलीको दुधौली नगरपालिका१० लखिमा अटो दुर्घटना हुँदा तीनजना घाइते भएका छन्। घाइतेमध्ये दुई जनाको अवस्था गम्भीर रहेको प्रहरीले जनाएको छ। मंगलबार सिन्धुलीको डकाहाबाट दुधौलीतर्फ जाँदै गरेको अटो मोटरसाइकललाई साइड दिने क्रममा पल्टिएर दुर्घटना हुँदा दुधौली नगरपालिका ९ का ६४ वर्षीय रेवन्त श्रेष्ठ, सोही ठाउँका ४९ वर्षीय राज भट्टराई र ५१ वर्षीय वेते सार्की घाइते भएका हुन्। घाइतेमध्ये श्रेष्ठ र भट्टराईको अवस्था गम्भीर रहेको जिल्ला प्रहरी कार्यालय सिन्धुलीका प्रमुख (प्रहरी उपरिक्षक) चक्रबहादुर सिंहले जानकारी दिए। श्रेष्ठको दुबै हात भाँचिएको र शरीरमा गम्भीर चोट लागेको छ भने भट्टराईको एउटा हात भाँचिनुका साथै टाउकोमा गहिरो चोट लागेको छ। घाइतेलाई स्थानीय र प्रहरीले उद्धार गरी हेन्स अस्पतालमा सामान्य उपचार गराई थप उपचारका लागि काठमाडौं पठाइएको सिंहको भनाई छ। अटो र चालकलाई प्रहरी नियन्त्रणमा लिएको छ।"
"रित्ता कुर्सी, कर्मचारी फुटसलमा मस्त","काठमाडौं : आइतबार नेपाल विद्युत् प्राधिकरणको केन्द्रीय कार्यालय रत्नपार्क पुग्दा ११ बजिसकेको थियो। रत्नपार्क वितरण केन्द्रमा सेवाग्राहीको भीड लाग्न थालिसकेको थियो। महसुल काउन्टर भरिभराउ थियो। सर्वसाधारणले टोकन प्रणालीबाट व्यवस्थित रूपमा महसुल बुझाइरहेका थिए। सेवाग्राहीलाई बस्ने पर्याप्त कुर्सी राखिएको थियो। दिउँसोसम्मै भीड थियो। कार्यालयको एउटा कुनामा क्यान्टिन रहेछ। सरकारी पोसाकमा तीन जना कर्मचारी कुनै विषयमा डिलिङ गरिरहेका थिए। हामीले मिडियाबारे कुरा गर्न थालेपछि उनीहरू जर्याकजुरुक उठेर हिँडे। हामी नोलाइट शाखामा जाँदा पहिला जस्तो छिनछिनमै बत्ति जाने समस्या नरहेको उपभोक्ताको प्रतिक्रिया पायौं। एकजना वृद्ध घरमा विद्युत्को लाइन काटिएको समस्या लिएर भौंतारिइरहेका थिए। एक फन्को कार्यालय घुमेपछि बल्ल गुनासो राख्ने ठाउँमा पुगे। र समस्या राखे। कर्मचारीले उनलाई एउटा फारम भर्न लगाए, अनि वृद्ध फर्किए। मिटर जल्ने समस्या धेरै कार्यालयमा मिटर जलेर आउने सेवाग्राही धेरै भेटिए। मिटर जलेको समस्या लिएर आएका गणेश श्रेष्ठले जरिवाना तिरेर पनि मिटर नपाएको गुनासो पोखे। उनले जलेको मिटरबापत् २१ हजार रुपैयाँ तिरिसकेका थिए। बिहानदेखि आएको। यता जान्छु, उता जान्छु कर्मचारी छैन मात्र भन्छन्, उनले भने, कसलाई के भन्ने। दुईतीन दिनपछि आउ भन्छन्। उनले मिटर जलेर ३ दिनदेखि अन्धकारमा बस्नु परेको पीडा सुनाए। मारमा सेवाग्राही विद्युत्सम्बन्धी कुनै काम गर्न घरमा कर्मचारी बोलाउनुभयो भने सेवाग्राही आफैंले ती कर्मचारीलाई ल्याउने लैजाने व्यवस्था गर्नुपर्छ। यस्ता गुनासा धेरै सेवाग्राहीले हामीसँग व्यक्त गरे। केही समस्या भए कर्मचारीलाई बोलाउँदा हामीलाई लिन आउनुस् भन्छन्, अनि हामीले नै कार्यालयसम्म पुर्याइदिनुपर्छ, मिटर जलेको समस्या लिएर नक्सालबाट आएका अर्का सेवाग्राही शम्भु भुजेलले भने, प्राधिकरणको परिसरभरी गाडी राख्ने ठाउँ पनि छैन तर हामीले उनीहरूलाई ल्याउने लैजाने गर्नुपर्छ। शुक्रबारदेखि नै मिटर परिवर्तनको लागि रत्नपार्क कार्यालय धाइरहेका उनी आइतबार पनि काम हुनेमा ढुक्क थिएनन्। शुक्रबार बिहान सवा ८ बजे नारायण चौर नागपोखरीस्थित घरमा मिटर जलेको थियो। त्यही दिनदेखि आइरहेको छु, उनले भने, पैसा पनि बुझाइसकें तर मिटर जोड्ने मान्छे जाँदैनन्। मिटर जल्ने, सर्ट हुने समस्या पछिल्लो समय विकराल रहेको स्वयं विद्युत्का कर्मचारीहरू नै बताउँछन्। रित्ता कुर्सी, कर्मचारी फुटसल खेल्दै प्राधिकरणको वार्षिकोत्सव रहेछ। प्राधिकरणले विभिन्न अतिरिक्त क्रियाकलाप गरिरहेकोले सेवाग्राहीको काम गर्न छाडेर कर्मचारी त्यतातिर व्यस्त रहेछन्। हामी पुग्दा थोरै मात्र कर्मचारी भेटिए। केही फुटसल खेल्न गएका, कोही हेर्न। उता कर्मचारी नभेटेपछि सेवाग्राहीको बिजोग। जनकपुरको मिथिलानगर नगरपालिकाबाट विद्युत् मिटर प्रोग्रामिङ गर्न आएका दुई युवा निकै आक्रोशित मुद्रामा हामीसँग आए। साँझ नै फर्किने गरी हवाईजहाजको टिकट लिइसकेका उनीहरू कर्मचारी नभेटेपछि आक्रोशित बनेका रहेछन्। कति पटक फोन गरिसकेँ, आज काम हुँदैन, भोलि आउनुस् भन्छन्, नगरपालिकाका कर्मचारी जितेन्द्रकुमार महतोले भने, आज काम हुँदैन, भोलि आऊ, म फुटसल खेलिरहेको छु भनेर फोन काटे। दुई वटा बोरिङबाट तीन गाउँमा सिँचाइ गर्नुपर्ने उनले बताए। गाउँमा खडेरी छ, पानी नभएर खेत रोपिएको छैन, यहाँ बोरिङको मिटर प्रोग्रामिङ गर्न आउँदा कर्मचारी फुटसलमा व्यस्त छन्, उनले प्रश्न गरे, गेम त बिदाको दिन या बिहान बेलुका खेले हुँदैन ? कीर्तिपुर अमृतनगरबाट आएकी एक महिला भेटिइन्। कार्यालय प्रमुख थिरकुमार खत्रीले उनलाई आफ्नो कार्यकक्षमा बोलाए। बिग्रिएको कनेक्टर बोकेर आएकी शारदा पाण्डेले पटक पटक कनेक्टर बिग्रिने गरेको समस्या सुनाइन्। मैले त्यो समान कति किन्ने, साह्रै दु :ख दियो, ४ पटक भइसक्यो किनेको, बिग्रेको बिग्य्रै गर्छ, उनले भनिन्, प्रत्येक पटक कर्मचारीले भनेकै ठाउँबाट कनेक्टर किन्छु महिना दिन नपुग्दै बिग्रन्छ, फेरि नयाँ किन्न लगाउँछन्। किन्यो फेरि बिग्रन्छ। यो त अति नै भयो। विद्युतको कर्मचारीले एउटा कनेक्टरको ४ सयसम्म लिने गरेको उनले बताइन्। पहिला आफूले १ सय ७५ रुपैयाँमा कनेक्टर किनेको उनले कार्यालय प्रमुखसँग गुनासो गरिन्। कार्यालय परिसरभरी गाडी नै गाडी विद्युत् प्राधिकरणको प्रधान कार्यालय गाडी नै गाडीले भरिएको थियो। महँगा गाडीले भरिएको प्राधिकरणको दृश्यले विद्युत्का कर्मचारीको गाडी मोह प्रष्ट हुन्छ। प्राधिकरणको केन्द्रीय कार्यालय अगाडिपट्टी नै झन्डै सयको संख्यामा गाडी पार्किङ गरिएका थिए। कार्यालयको पछाडि पनि उत्तिकै संख्यामा गाडी थिए। यहाँका सबै कर्मचारी गाडी चढ्छन् कि क्या हो, गाडी देखेर अचम्भित हुँदै एक सेवाग्राहीले भने, कर्मचारीभन्दा बढी गाडी देखिन्छन्। सुधारको प्रयास रत्नपार्कस्थित वितरण केन्द्र प्रमुख थिरकुमार खत्रीले पुराना मिटर भएका कारण बिग्रिने गरेको बताए। उनले मिटर अभावमा ग्राहकलाई पुर्याउन नसकिएको बताए। उनले पहिला जस्तो लोडसेडिङको समस्या नरहेको बताउँदै मिटर अभाव रहेको स्वीकार गरे। स्टोरमा छैन, पुरानै दिएर भए पनि काम चलाइरहेका छौं, उनले भने। उनले मागअनुसार मिटर पुर्याउन नसकिएको बताए। उनले रत्नपार्क देशभरीकै विद्युत बेच्ने पहिलो कार्यालय भएको बताए। उनले गुनासोका लागि कार्यालयबाहिर आफू लगायतका कर्मचारीको फोन नम्बर नै राखिदिएका छन्। ग्राहकले मलाई सीधै फोन गर्न सक्नु हुन्छ, मैले सार्वजनिक रूपमा मेरो नम्बर राखेको छु, उनले भने, समस्या परेमा मलाई डाइरेक्ट फोन गर्नुहोला, मबाट हुने समस्या समाधान गर्छु। उनले कर्मचारीले मिटर छैन भनेर अल्झाइराखेका एक ग्राहकलाई हाम्रै अगाडि पुरानो मिटर दिए। तपाईंहरू भएर दिएको होइन नि, केही समयका लागि भए पनि अन्धकारमा नबस्नुहोस् भनेर राहतका लागि दिएको हुँ, उनले प्रष्टीकरण दिए, सेवाग्राहीलाई दु :ख दिने नियत हाम्रो छैन। कुनै कर्मचारीले त्यस्तो गरे तत्काल कारवाही हुन्छ। ढुक्क हुनुस्। कार्यालय प्रमुख खत्रीले विद्युत्कै कर्मचारीले दु :ख दिएकी शारदा पाण्डेको समस्या कीर्तिपुरका शाखा प्रमुखलाई अवगत गराए। त्यहाँ गएर हाकिमलाई भेट्नुहोला, तपाईंलाई दु :ख दिने कर्मचारीलाई उनले ठीक पार्छन्, कीर्तिपुर शाखा प्रमुखको फोन नम्बर र नाम लेखेर एउटा कागज दिँदै खत्रीले भने, अब तपाईंको समस्या समाधान हुन्छ। छिट्टै स्मार्ट फेज ल्याउँदै गरेको उनले जानकारी दिए। उनले रत्नपार्क र महाराजगन्जमा स्मार्ट सेवा लागू हुने बताए। स्मार्टमा गएपछि सबै मिटरको रिडिङ यहीँबाट हुन्छ, उनले भने। ठूलो परिमाणमा नभए पनि फाटफुट मिटर जल्ने समस्या आइरहने गरेको प्राधिकरणका वितरण विभाग प्रमुख हरेराज न्यौपानेले बताए। उनका अनुसार ४०५० वर्ष पुराना मिटर भएकाले जल्ने गरेको छ। नयाँ मिटर कहिलेकाहीँ प्राविधिक कारणले जल्छन्। ग्राहकले बढी लोड लिएको अवस्थामा पनि मिटर जल्ने गरेको उनको भनाइ छ। दुईचार केस आइरहन्छन्, यत्रो ठूलो परिमाणमा आएको जस्तो मलाई लाग्दैन, उनले भने। प्राधिकरणकी सूचना अधिकारी लीला अर्यालले कति जलेका छन् भन्ने यथार्थ विवरण नरहेको बताइन्। जल्यो भने हामी परिवर्तन गरिदिन्छौं, उनले भनिन्, कति जलेका छन् भन्ने तथ्यांक चाहीँ हामीसँग छैन। किन जल्छन् मिटर प्राधिकरणका पूर्वकार्यकारी निर्देशक मुकेशराज काफ्ले प्रमुख रूपमा तीन कारणले मिटर जल्ने गरेको बताउँछन्। प्राविधिक कारण जसमा भोल्टेज घटबढ हुँदा मिटर जल्छ। अर्को, पुराना मिटर धेरै भएकाले ति बिग्रिएर आगो लाग्छन्। साथै ग्राहक स्वयंले पनि नियतवश मिटर जलाउने गरेका छन्। गुणस्तरहीन मिटर पछिल्लो दिन विद्युत प्राधिकरणले गुणस्तर कमजोर भएको चाइनिज मिटर प्रयोग गरिरहेको छ। अहिले ९० प्रतिशत विद्युत् मिटर चाइनिज प्रयोग हुने गरेका छन्। नेपालमा ल्याएका चाइनिज मिटरको गुणस्तर कमजोर रहेको विद्युत् प्राधिकरण स्रोत बताउँछ। गुणस्तर कमजोर भएका मिटरको प्रयोगले जल्ने, आगलागी हुने समस्या देखिएको छ। कर्मचारी स्वयंको मिलेमतोमा मिटर जलाइएका उदाहरण सुनिने गरेका छन्। ठुल्ठूला कम्पनी, व्यापारिक प्रतिष्ठान मिटर जलाउन कर्मचारीले सिकाइदिने गरेका छन्।"
छानेर लिन पाइन्छ,"चितवन : कपडाको बैंक त्यो पनि पैसा नभएकाका लागि। झट्ट सुन्दा अचम्म लाग्छ। पूर्वी चितवनको सौराहा चोकमा राखिएको बैंकमा साँझपख कपडा लिनेको भीड लाग्छ। दिउँसो कपडा खोजेर झुण्डाइन्छ। आफूलाई मिल्ने र मन परेको कपडा छानेर लैजान पाइन्छ। आर्थिक अभावले नयाँ लुगा किन्न नसक्ने कपडा बैंकमा पुगेर आवश्यक परेको कपडा लैजाने गर्छन्। पूर्र्वी चितवनमा युवाको सक्रियतामा सौराहा चोकमा ठेलामा कपडा बैंक राखिएको हो। लगाउन मिल्ने कपडालाई धोएर सफा बनाएपछि यहाँ राखिन्छ। कपडा किन्न नसक्नेका लागी यो बैंक उपयोगी बन्दै गएको छ। पिठुवाका नेत्र गुरुङलाई पुराना लुगा खोज्ने चटारो हुन्छ। लगाउन मिल्ने सफा कपडा खोज्नु उनको दैनिकी जस्तै हो। आर्थिक अभावले नयाँ लुगा किन्न नसक्नेका लागी लुगाको ब्यवस्थाको अभियान सुरु गरेको अभियानका संयोजक गुरुङले बताए। पैसा नभएकै कारण कपडा किन्न नसक्ने देखेपछि हामीले अभियान सुरु गरेका हौ, उनले भने, अहिले हामीले पुरानै भए पनि सफा लगाउन मिल्ने लुगा राखेका छौं, यसपछि बिक्री नभएको लुगाका लागी फेन्सी ब्यवसायीसँग सम्पर्क गरेका छौ। पुरानो लगाउन मिल्ने लुगा भएकाले बैंकमा पुर्याउँछन्। युवाले टोली नै बनाएर अभियान सञ्चालन गरेका छन्। पुराना भएर पनि लगाउन मिल्ने तर आफूले लगाउन छाडेको कपडा निःशुल्क उपलब्ध गराउने उद्देश्यले सामाजिक जागरण युवा संस्था मार्फत युवाले कपडा बैंक सुरू गरेका हुन्। केही समय लगाएर लगाउन मन नलागेका कपडा छन् भने यहाँ राख्न सकिन्छ, संस्थाकी संयोजक रिजा जोशीले भनिन्, कपडा बैंकबाट आवश्यक परेका जोकसैले पनि आफूलाई मन परेको कपडा रोजेर लैजान्छन्। दैनिक १० जोर भन्दा बढी कपडा बैंकबाट लैजाने गरेका छन्। बिहान खोजेर राखेको लुगा साँझ सकिन्छ। एक जनाले बढीमा दुई जोर मात्रै लैजान पाउने ब्यवस्था गरेका छौं, संयोजक जोशीले भनिन्।"
"सुन अहिलेसम्मकै महंगो, यस्तो छ आजको मूल्य",काठमाडौं : नेपाली बजारमा सुनको भाउ अहिलेसम्मकै उच्च भएको छ।मंगलबार सुन तोलामा २ सयले बढेको छ। सोमबार सुन तोलामा १५ सय रुपैयाँले बढेर ६७ हजार ८ सय रुपैयाँमा कारोबार भएको थियो।मंगलबार सुन तोलामा ६८ हजार रुपैयाँमा कारोबार भइरहेको सुन चाँदी व्यवसायी महासंघले जनाएको छ। चाँदीको मूल्य भने स्थिर रहेको छ। सोमबार ७९५ रुपैयाँमा कारोबार भएको चाँदी मंगलबार पनि सोही मूल्यमा कारोबार भइरहेको छ।
मोटरसाइकलको ठक्करबाट पैदलयात्रुको मृत्यु,दाङ : दाङमा मोटरसाइकलको ठक्करबाट एकजनाको मृत्यु भएको छ। गढवा कालाकाटे दामोदर सडकखण्ड अन्तर्गत गढवा गाउपालिका ५ बाकी चोकमा लु ५ प ९७११ नम्बरको मोटरसाइकलको ठक्करबाट ६५ वर्षिय गंगाराम यादको मृत्यु भएको हो। राति मोटरसाइकलको ठक्करबाट गम्भीर घाइते भएका यादवको लमही अस्पतालमा उपचारको क्रममा निधन भएको प्रहरीले जनाएको छ। ठक्कर दिने मोटरसाइकल र चालकलाई प्रहरीले नियन्त्रणमा लिएको जिल्ला प्रहरी कार्यालय दाङका प्रवक्ता विनोदविक्रम शाहले जानकारी दिए।
भूमि समस्या समाधान गर्न नापी टोली मुस्ताङ आउने,"मुस्ताङ : मुस्ताङको कूल क्षेत्रफल ३५५२१ वर्ग किलोमिटर छ। यहाँको कूल क्षेत्रफलको जम्मा ९३ प्रतिशत जग्गामात्र नापी भएको छ। अरु जग्गा नापनक्सा भएका छैनन्। सरकारले २०३२ सालमा मुस्ताङमा पहिलो पटक जग्गा नापजाच गरेको थियो। त्यसबेला मुस्ताङ आएका नापी टोलीले स्थानीय भाषिक समस्याका कारण व्यक्तिले भोगचलन गरेका जग्गा नापनक्सा गर्न चुके। जग्गा मात्र होइन, नागरिकता बनाउने काममा समेत त्रुटि देखियो। उपल्लो मुस्ताङमा त धेरैजसोले भोगचलन गरेका निजी जग्गा धनीले अहिलेसम्म लालपूर्जा पाएका छैनन्। नागरिक समाजका अगुवा चन्द्रबहादुर थकालीले भाषिक समस्या र शैक्षिक अज्ञानताका कारण २०३२ सालमा जग्गा नापी कतिपयले भोगचलन गर्दै आईरहेको जग्गा नापी हुन नसकेको जानकारी दिए। उनले स्थानीयको उपयोग गरेको जग्गा नापी गर्न छुट्दा त्यसबाट प्राप्त गर्ने सेवा सुविधाबाट वञ्चित रहनु परेको बताए। मुस्ताङको भूमि सम्वन्धि समस्या छिटो सुल्झाउन सरकारले पहल गर्नुपर्ने उनले सुझाए। मुस्ताङको भूमि सम्बन्धि जटिल समस्या निराकरण गर्न सांसद प्रेमप्रसाद तुलाचनले पहल गरेका छन्। सांसद तुलाचनले भूमि समस्या तथा सरकारी भूमि समस्या र त्यसको निराकरण गरिदिन भूमिसुधार तथा गरिवी निवारण मन्त्रालयमा धाए। पत्रचार गरे। सांसद तुलाचनकै पहलमा सोमबार मन्त्रालयमा मन्त्री पद्मा अर्यालसहित मन्त्रालयका अधिकारीबीच भएको छलफलले आउँदो असोजमा नापी टोली मुस्ताङ पठाउने प्रतिवद्धता भएको सांसद तुलाचनले जानकारी दिए। मुस्ताङका प्रमुख जिल्ला अधिकारी गंगाबहादुर क्षेत्रीले मुस्ताङको भूगोल नापजाँच तथा भूमि समस्या निराकरण गर्न नापी टोली मुस्ताङ आउने जानकारी दिए। मन्त्रालयले यसपटक मुस्ताङको पुरै भूगोलको विस्तृत नापनक्सा गर्ने सांसद तुलाचनले सुनाए। 'मुस्ताङको खेर गएका खाली जग्गा सरकारको नापमा नापजाँच भएको खण्डमा विदेशी लगानी भित्रिन्छ। औधोगिक विकासमा टेवा पुग्छ, उनले भने। जिल्ला स्थित मालपोत तथा नापी कार्यालयले पनि सीघ्र जग्गा नापनक्सा हुने जनाएका छन्।"
गोठबाट फर्किदै गर्दा पहिरोमा परेर मृत्यु,टिकाराम खनाल रुकुम : रुकुम (पूर्व) मा पहिरोले बगाउँदा एकजनाको मृत्यु भएको छ। जिल्लाको भूमे गाउँपालिका६ महतकी ८० वर्षीया बलसरी सुनारको मृत्यु भएको प्रहरीले जानकारी दिएको छ। गोठबाट घर फर्किदै गर्दा सोही वडाको सहिदमार्ग सडकखण्डको सितलीपानीमा आएको पहिरोले उनलाई बगाएको थियो। पहिरोले बगाउँदा गम्भीर घाइते भएकी सुनारको स्वास्थ्य चौकी महतमा प्राथमिक उपचारपछि रुकुमकोट ल्याउँदै गर्दा बाटोमा मृत्यु भएको जिल्ला प्रहरी कार्यालय रुकुम (पूर्व)का प्रहरी निरीक्षक वीरबहादुर सुनारले जानकारी दिए। मंगलबार रुकुम (पश्चिम)मा रहेको जिल्ला अस्पतालमा पोष्टमार्टम गरी शव आफन्तको जिम्मा लगाइएको छ।
डोरी टाँगेर खोला वारपार,"ललितपुर : गतवर्ष असारमा लगातार पानी परेपछि लुभूलामाटार सडकखण्डमा पर्ने गोदावरी खोलाले एउटा कार बगाएको थियो। कारधनीलाई सुरक्षित बाहिर निकालियो। तर कार निकाल्न सकिएन। महालक्ष्मी नगरपालिकाका मेयर रामेश्वर श्रेष्ठका अनुसार डोजरको सहायताले कार बाहिर ल्याउने प्रयास गरिएको थियो। गत वर्ष जस्तै यस वर्ष पनि समस्या दोहोरियो। असार अन्तिम साता लगातार पानी परेपछि खोला वारपार गर्न सक्ने अवस्था भएन। डोरीको सहायताले बटुवालाई खोला तार्नुपरेको गुनासो श्रेष्ठले गरे। तारन्तार पुल बनाउनुपर्ने आवाज उठाउँदै आए पनि कसैले ध्यान नदिएको उनको आरोप छ। जोखिम मोलेर आउजाउ गर्नुपर्ने बाध्यता छ, उनले भने, जेठमै बनिसक्नुपथ्र्यो तर अझै बन्ने सुरसार छैन। त्यस ठाउँमा बाढी आएपछि गतवर्ष डोजरमा राखेर खोला तारिएको दृष्टान्त उनले सुनाए। पुल बनाउनुपर्ने ठाउँमा एउटा ह्युमपाइप राखेर त्यसैमाथि सडक बनाइएको छ। यतिबेला सवारी आवागमन एकतर्फी छ। डोरी लगाएर, एकतर्फी सडक खुलाएर लुभू, लामाटार, ढुंङीन, काभ्रेबाट आउने सवारी आउजाउ गरिरहेको बताए। पूर्व जाने सवारी पनि यताबाट चल्ने गर्छन्। उक्त पुल बनाउने ठेक्का सडक डिभिजन कार्यालय ललितपुरले लगाएको थियो। शान्ति निर्माण सेवाका विनोद महर्जनले पुल बनाउने ठेक्का पारेका थिए। डिभिजन सडक कार्यालय ललितपुरका प्रमुख अमृतमणि रिमालका अनुसार १४ करोड रुपैयाँको लागतमा पुल निर्माणको ठेक्का दिइएको हो। यसै वर्ष पुल बनिसक्नुपर्ने थियो। तर म्याद थप्ने र अर्को वर्षसम्म निर्माण गरिसक्ने भनाइ रिमालको छ। ६० प्रतिशत काम भइसकेको छ, उनले भने, पुल बनाउनु सडक जस्तो सजिलो छैन, झन्झटिलो हुन्छ। रिमाल भन्छन्, बर्खामा काम गर्न नमिल्ने समस्या भएकाले मुश्किलले ७८ महिना मात्र काम हुन्छ। डिभिजन प्रमुख भएर आएपछि काममा धेरै प्रगति भएको बताउँदै उनले भने, करिब २५ मिटर तलबाट दुवैतिर ३२३२ फिटको पिलर बनाइसकेका छौं र फाउन्डेसनको काम सकिएको छ। काम थाल्ने बेलामा स्थानीयको विरोधले केही महिना काम हुन नपाएको उनले बताए। पुल बनाउने ठाउँ मन्दिर र दाहसंस्कार गर्ने ठाउँ भएकाले विवाद मिलाउन समय लागेको पनि उनले बताए। सडक एक मिटर माथि उचालेर ढलान गर्न पनि स्थानीयले विरोध गरेको बताए। कन्ट्रयाक्टरलाई निर्माणस्थलमा स्ट्यान्डबाई राखेको र ग्राभेल लगाएर बाटो बनाउँदै आएको उनको भनाइ छ। डिभिजन प्रमुख रिमालको कुरामा कुनै सत्यता नभएको मेयर श्रेष्ठको दाबी छ। डीजी पुलमा आएर बस्नु पर्यो, उनले भने, अनि पो कस्तो समस्या छ थाहा हुन्छ। प्रहरी राखेर काम गर्ने वातावरण मिलाएको र स्थानीयले विरोध नगरेको उनले बताए। स्थानीयले काममा अवरोध नगरेको तर सडक डिभिजन कार्यालयले ठेकेदारलाई बचाउ गरेको मेयरको आरोप छ। लुभूमा जस्तै ललितपुरमा कम्तीमा ६ वटा पुल बन्न बाँकी रहेका र सबै पुल अर्को वर्षसम्म बनिसक्ने डिभिजन प्रमुख रिमालले दाबी गरे।"
बच्चालाई बाबुभन्दा आमाले सिकाउँदा प्रभावकारी,"काठमाडौं : स्कुले बालबालिकालाई घरमा बाबुभन्दा आमाले सिकाउँदा प्रभावकारी देखिएको छ। विद्यार्थीको सिकाइ उपलब्धि जान्न शिक्षा मन्त्रालयअन्तर्गतको शैक्षिक गुणस्तर परीक्षण केन्द्र (ईआरओ)ले अध्ययन गरेको हो। परिवारका सदस्यमध्ये आमाले सिकाएको विषयवस्तु प्रभावकारी हुने अध्ययनले देखाएको छ। कक्षा ५ का गणित र नेपाली विषयमा विद्यार्थीको उपलब्धि गत वर्ष परीक्षण गरेको थियो। उनीहरूको क्षमतालाई माइनस २ देखि प्लस २ सम्मका ऋणात्मक र धनात्मक संख्यामा विकास गरिएको थियो। बीचको अंक शून्यलाई ५ सय मानेर शून्यभन्दा तलका क्षमतालाई ५ सयभन्दा न्यून र शून्यभन्दा माथिका क्षमतालाई ५ सयभन्दा माथि मानी औसत निकालिएको केन्द्रका महानिर्देशक टेकनारायण पाण्डेले बताए। विद्यार्थी आफैंले पढ्दा नजानेको विषयवस्तुमा कसले सहयोग गर्छ भनी सोधिएको थियो। नेपालीमा बुवाले पढाउँदा सिकिन्छ भन्ने विद्यार्थी औसतभन्दा कम देखिएको छ। बुवाले नेपाली सिकाउँदा राम्रोसँग जानिन्छ भन्ने विद्यार्थी ४ सय ९७ मात्र देखियो। आमाले सिकाउँदा राम्रोसँग बुझिन्छ भन्नेहरू औसतभन्दा माथि अर्थात् ५ सय २ छन्। गणित विषय आमाले सिकाउँदा राम्रो हुन्छ भन्नेहरू औसत अर्थात् ५ सय देखिएका छन्। बाबुले सिकाउँदा गणित सिकिन्छ भन्ने विद्यार्थी औसतभन्दा माथि अर्थात् ५ सय १ छन्। परिवारका सबै सदस्यले सिकाएभन्दा पनि ट्युसन पढे धेरै प्रभावकारी हुने अध्ययनले देखाएको छ। ट्युसन पढेकाको उपलब्धि नेपाली र गणितमा क्रमश ः ५ सय १० र ५ सय ११ छ। साथीहरूले सिकाउँदा नेपाली र गणितको सिकाइ उपलब्धि क्रमश ः ४ सय ९७ र ४ सय ९५ छ। दाजु वा दिदीले सिकाउँदा नेपालीमा औसत अर्थात् ५ सय र गणितमा औसतभन्दा थोरै मात्र कम अर्थात् ४ सय ९९ रहेको केन्द्रका अधिकृत श्यामप्रसाद आचार्यले बताए। अध्ययनमा नेपालीका लागि १४ हजार २ सय ७ र गणितमा १४ हजार १ सय ७४ जनालाई समावेश गरिएको थियो। दुवै विषयको अध्ययन गर्न ७७ सय विद्यालय छनोट गरिएको थियो। सामुदायिक र संस्थागत गरी १ हजार ४ सय विद्यालयका २८ हजार ३ सय ८१ विद्यार्थी, १ हजार ४ सय शिक्षक र १ हजार ४ सय प्रधानाध्यापकलाई अध्ययनमा समावेश गरिएको थियो। अध्ययनअनुसार प्रदेश ३ का विद्यार्थीको उपलब्धि सबैभन्दा उच्च छ। नेपालीमा कर्णाली, प्रदेश २ र सुदूरपश्चिम प्रदेश कमजोर देखिएका छन्। गणितमा प्रदेश १, ५ र कर्णालीका विद्यार्थी कमजोर छन्। गणितमा छात्रको उपलब्धि राम्रो छ। नेपालीमा छात्रा अब्बल देखिएका छन्।"
पत्रकार पुडासैनीले गरे चितवन पुगेर आत्महत्या,चितवन : नुवाकोटका पत्रकार शालिकराम पुडासैनीले आत्महत्या गरेका छन् । नारायणगढको पोखरा बसपार्क स्थित होटल कङ्गारुमा पुडासैनी पंखामा झुन्डिएको अवस्थामा परेका छन् । उनी सोमबार दिउँसो चितवन आएर उक्त होटलमा बसेका थिए ।होटलका कर्मचारीले साँझ खाना खान बोलाउन जाँदा नउठेपछि प्रहरीलाई खबर गरेका थिए। प्रहरीले ढोका फोडेर हेर्दा उनी झुन्डिएको अवस्थामा भेटिएको जिल्ला प्रहरी कार्यालय चितवनका प्रवक्ता डीएसपी एकनारायण कोइरालाले जानकारी दिए । प्रहरीले घटस्थलको मुचुल्का उठाएर अनुसन्धान थालेको छ । घटनाको प्रकृति हेर्दा आत्महत्या नै देखिएको र वास्तविक तथ्य अनुसन्धानपछि खुल्ने डीएसपी कोइरालाले बताए। होटल कर्मचारीका अनुसार पुडासैनी सोमबार साढे ३ बजे होटल पुगेका थिए । त्यसपछि उनी दुई पटक होटलबाट बाहिर गएर होटल फर्किएका थिए। नुवाकोट कुमारी घर भएका पुडासैनी काठमाडौंमा रहेर माउण्टेन टेलिभिजनमा काम गर्थे ।
चट्याङ पर्ने सम्भावना देखाउँदै मौसम विभागले भन्यो सतर्क रहनू,काठमाडौं : देशको पश्चिमका थोरै स्थानमा हल्का वर्षा भइरहे पनि पुर्वी तराइसहित देशका अन्य भागमा मौसम सफा रहेको छ।जल तथा मौसम विज्ञान विभागको मौसम पूर्वानुमान महाशाखाले आउँदो तीन दिनको मौसम पूर्वानुमान बुलेटिनमा मंगलबार कतिपय स्थानमा मेघ गर्जनचट्याङ्ग पर्ने सम्भावना रहेकोले सतर्क रहन आग्रह गरेको छ। विभागका अनुसार मनसुनको न्यून चापीय रेखा औसत स्थानभन्दा उत्तर नेपालतर्फ सरेको छ। मंगलबार दिउँसो देशको पश्चिमी भागमा सामान्य बदली हुने विभागले जनाएको छ। पूर्वी तथा मध्य भागमा आंशिक देखी सामान्य बदली रहनेछ। देशको केही स्थानमा मेघ गर्जनचट्याङ्गसहित मध्यम वर्षा हुने सम्भावना रहेको विभागले जनाएको छ। पश्चिमी पहाडको एक दुई स्थानमा भारी वर्षाको समेत सम्भावना रहेको छ। यस्तै मंगलबार राति देशभर सामान्यतया बदली रही केही स्थानमा हल्कादेखि मध्यम वर्षा हुने सम्भावना छ। पूर्वी क्षेत्रका एक दुई स्थानमा भारी वर्षाको समेत सम्भावना रहेको छ। बुधबार दिउँसो देशभर आंशिकदेखि सामान्य बदली रही केही स्थानमा मेघ गर्जनचट्याङ्गसहित हल्कादेखि मध्यम वर्षा हुने सम्भावना छ। रातमा पनि केही स्थानमा वर्षा हुने सम्भावना छ। बिहीबार देशभर सामान्य बदली रही केही स्थानमा मेघ गर्जनसहित वर्षा हुने सम्भावना छ। रातमा पनि केही स्थानमा वर्षाको सम्भावना छ। देशको केही स्थानमा मेघ गर्जनचट्याङ्ग पर्ने सम्भावना रहेकोले सतर्क रहन विभागले आग्रह गरेको छ। यस्तै बाढी पूर्वानुमान महाशाखाले देशभरका खोलामा पानीको बहाव घट्ने क्रममा रहेको जनाएको छ।
महाकालीमा पानीको बहाव बढ्यो : वनबासा पुलमा सवारी चलाउन रोक,"महेन्द्रनगर : सोमबार रातिदेखि परेको अविरल वर्षाले महाकाली नदीमा पानीको बहाव बढेपछि वनबासा पुलमा चार पाङग्रे सवारी आवागमनमा रोक लगाइएको छ। नेपालभारत जोड्ने वनबासा पुलमा भारतीय पक्षले मंगलबार बिहानैदेखि चार पाङग्रे सवारी साधनलाई आवतजावतमा रोक लगाएको इलाका प्रहरी कार्यालय गड्डाचौकीले जनाएको छ। प्रहरीका अनुसार महाकाली नदीमा पानीको बहाव १ लाख १३ हजार क्युसेक पुगेको छ। पुलमा ठूला सवारीसाधन आवागमनमा रोक लगाइएपछि यात्रुहरु समस्यामा परेका छन्।पहाडी जिल्लामा वर्षा नरोकिएकाले अझै नदीमा पानीको बहाव बढ्न सक्ने प्रहरीको अनुमान छ। त्यसैगरी, वर्षाका कारण भीमदत्त नगरपालिकाका ऐठपुर, वनखेत, सालघारी र बजार क्षेत्रको केही भाग डुबानमा परेको छ। उत्तरबाट आउने खहरे खोलाको पानीको निकास नहुनाका साथै बजार क्षेत्रमा ढलको निकास नहुँदा केही भाग डुबानमा परेको हो। भीमदत्त नगरपालिका क्षेत्रका कतिपय वडा जलमग्न भएका छन्। पानीको निकास हुन नसक्दा भीमदत्तनगरका ४,१८,१७,२,६ का कतिपय बस्तीमा २३ फिटसम्म पानी जमेको छ। यस्तै ४ नम्बर वडाकझ बजार क्षेत्र बढी प्रभावित भएको छ।"
"आगलागीमा तीन घर जले, ५० लाखको क्षति","विराटनगर : मोरङको लेटाङ नगरपालिका६ घुम्ती भन्ने ठाउँमा मंगलबार बिहान आगलागी हुँदा तीन घर जलेर ध्वस्त भएका छन्। आगलागीमा ५० हजार मूल्य बराबरको क्षति भएको प्रहरीले जनाएको छ। मोरङ प्रहरीका प्रवक्ता डीएसपी राजकुमार खिउजुका अनुसार मेषबहादुर विकको भान्छा कोठाबाट बिहान ५ बजे विद्युत सर्ट भएर आगलागी सुरु भएको हो। आगलागीमा परेर विकको भान्छा घर, डोलप्रसाद मगर र भक्त राईको दुईदुई तले काठको कच्ची घर जलेर पूर्ण रुपमा ध्वस्त भएको जानकारी उनले दिए। आगलागी पीडित मध्ये भक्त राई पत्रकार पनि हुन्। आगलागीमा अन्नपात, काठपात, भाँडावर्तन, महत्वपूर्ण कागज, सुन र चाँदीका गरगहना, नगद लगायत जलेको खिउजुको भनाइ छ। आगोमा परेर सबै जलेका कारण केही पनि सामान निकाल्न नसकिएको उनले बताए। नेपाली सेना, नेपाल प्रहरी, दमकल र स्थानीयको सहयोगमा आगो एक घण्टापछि नियन्त्रणमा लिइएको थियो। चाँडो गरेर नियन्त्रणमा लिन सकेकै कारण आगो अन्यत्र फैलन नपाएको प्रहरीले जनाएको छ। आगलागी भएको स्थान वरपर बाक्लै घरहरु रहेका थिए।"
"फुट्यो ताल, टुट्यो सपना","बागलुङ : चट्टानसहितको पहिरोले गत वर्ष बडिगाड खोला थुनिर ताल बन्यो। ढोरपाटन२ का गंगाबहादुर थापाको २५ मुरी धान फल्ने खेत डुब्यो। ताल फुटाएर निकास दिन अढाई महिनाजति उनले प्रयास गरे। केही उपाय लागेन। बरु बडीगाड गाउँपालिका र ढोरपाटन नगरपालिकाका जनप्रतिनिधि ताललाई पर्यटकीय गन्तव्य बनाउन लागे। हिउँद लाग्दा तालमा डुंगा चल्न थाल्यो। थापासहित २७ कुमाल परिवारले डुंगा चलाएर आयआर्जन गरे। आन्तरिक पर्यटकको आवागमन बाक्लिँदै थियो। अन्य किराना, चनाचटपटको व्यापार बढ्दो थियो। तर, पर्यटक भित्र्याएर आम्दानी गर्ने स्थानीयको सपना ताल फुटेपछि चकनाचुर भएको छ। स्थानीयवासी सुरुमा ताल सुकाउन लागेका थिए। जनप्रतिनिधि र अरूको कुरा सुनेपछि उनीहरूको सोच परिवर्तन भएको थियो। तत्काल फुटाउने सम्भावना नदेखिएपछि यसलाई आम्दानीको स्रोत बनाउने सोच बनायौं, स्थानीय चूडाबहादुर कुमालले भने, अब त केही हुन्छ कि भन्ने आशा र सपना पलाउँदै थियो। तर, प्रकृतिले हामीमाथि पटकपटक अन्याय गर्यो। नगरपालिकाले डुबानप्रभावितको आयआर्जनमा टेवा पुगोस् भनेर डुंगा किनिदिएको थियो। डुंगा चलाउन खर्चिएको श्रम, सीप, समय र पैसा बालुवामा पानीजस्तो भएको ताल संरक्षण तथा जलयात्रा सञ्चालन समिति अध्यक्ष दिलबहादुर कुमालको भनाइ छ। डुबानप्रभावित सबैलाई आयआर्जनको माध्यम हुने गरी विकल्प बनाउने प्रयासमै थियौं, अध्यक्ष कुमालले भने, यहाँ पर्यटक बढाउने, त्यसबाटै आत्मनिर्भर बन्ने सपना वर्षदिनमै टुट्यो। अब के गर्ने भनेर अन्योल र चिन्तामा छौं। अविरल वर्षापछिको बाढीले सोमबार बिहान ताल फुटेको हो। तटीय क्षेत्रमा कुनै क्षति भने भएन। ताल बनेर रहेको ७५ प्रतिशत पानी बगेको बडिगाड गाउँपालिकाका प्रमुख प्रशासकीय अधिकृत प्रदीपचन्द्र सुवेदीले बताए। ताल एक्कासि फुट्छ कि भन्ने ठूलो त्रास थियो, उनले भने, ठूलो बाढी आए पनि बिस्तारै खोलिँदै ताल बगेकाले तटीय क्षेत्रका बस्तीमा क्षति गरेन। ताल फुट्ने सम्भावना बढेपछि राति नै प्रहरीले बागलुङ र गुल्मीका तटीय क्षेत्रका बासिन्दालाई सुरक्षित स्थानमा जान आग्रह गरेको थियो। गत वर्ष भदौ २९ गते राति चट्टानी पहिरोले खोला थुनिएर ढोरपाटन र बडिगाडको सिमाना तुरतुरेमा ताल बनेको थियो। १ हजार २ सय मिटर लामो र १ सय मिटरभन्दा गहिरो ताल आकर्षक देखिन्थ्यो। ढोरपाटन र बडिगाडले केन्द्र, प्रदेश सरकारसँगको समन्वयमा यसलाई जिल्लाकै पर्यटकीय गन्तव्यस्थल बनाउने तयारी गरेका थिए। विपत्ति दुखद् भए पनि त्यसले सिर्जना गरेको ताललाई यस क्षेत्रकै सम्भावनाका रूपमा विकास गर्ने योजना बनाए पनि प्रयास विफल भएको बडिगाडका अध्यक्ष मेहरसिंह पाइजाले बताए। ढोरपाटनका मेयर देवकुमार नेपालीले प्रकृतिले विपत्ति ल्याए पनि त्यसलाई सम्पत्ति बनाउने प्रयास असफल भएको बताए। तालको सदुपयोग गर्नुपर्छ भन्ने हेतुले वरिपरि होमस्टे सञ्चालन गर्न प्रदेश सरकारसँग समन्वय गरेका थियौं, उनले भने, तालमा डुंगा चलाएर मात्र हुँदैन भनेर स्थानीयलाई माछापालनका साथै अन्य व्यावसायिक काममा अनुदान दिने योजना बनाएका थियौं। मध्यपहाडी लोकमार्ग बग्यो तुरतुरे ताल फुटेपछि नजिकैको करिब २ सय मिटर मध्यपहाडी लोकमार्ग बगेको छ। बागलुङबुर्तिबाङ खण्डमा यातायात सञ्चालन अवरुद्ध भएको छ। बडिगाड, ढोरपाटन, निसीखोला, तमानखोला गाउँपालिकालगायत ठाउँ आउजाउ ठप्प भएको छ। अत्यावश्यक कार्यले यात्रा गर्नुपर्ने यात्रु लोकमार्गपारि मालारानीको घुमाउरो बाटो पैदल जान बाध्य छन्। सडक नखुले ढोरपाटन, तमानखोला र निसीखोला गाउँपालिकामा खाद्यान्नलगायत अत्यावश्यक सामग्री अभाव खड्किनेछ। वैकल्पिक मार्ग प्रयोगका विषयमा छलफल भइरहेको बागलुङका प्रमुख जिल्ला अधिकारी लुकबहादुर क्षत्रीले बताए। उनका अनुसार यसका लागि स्थानीय तहसँग समन्वय भइरहेको छ।"
उदयपुर कारागारमा एकैपटक ठूलो संख्यामा कैदीबन्दी बिरामी,"उदयपुर : दुषित पानीका कारण जिल्ला कारागार उदयपुरमा ठूलो संख्यामा कैदीबन्दी बिरामी परेका छन्। १७३ कैदीबन्दी रहेको कारागारमा ११६ जना बिरामी परेका हुन्। उनीहरूमा भाइरल ज्वरो, रुघाखोकी र पखाला देखिएको जेलर कुमारबहादुर खड्काले बताए। एकैसाथ धेरै कैदीबन्दीमा यसप्रकारको विमार देखिएपछि प्रमुख जिल्ला अधिकारी धु्रबबहादुर खड्कासहितको पहलमा जिल्ला अस्पताल उदयपुरबाट ३ चिकित्सकसहित १५ जनाको टोलीले स्वास्थ्य जाँच तथा उपचार गरेको उनले बताए। शनिबार २३ जनालाई ज्वरो आएपछि एकै ठाउँमा रहेका अन्य बिरामीमा पनि फैलिएको उनले बताए। अन्य कोठा छैन। बिरामी र सामान्य अवस्थाका सबैलाई एउटै कोठामा राख्नु परेको छ', उनले भने। बिरामी सबैलाई परीक्षणपछि औषधि सेवन गराइएको छ। वर्षा मौसममा खोलाबाट आउने खानेपानी धमिलो र दुषित आउने गरेपछि कैदीबन्दीमा भाइरल प्रकोप ज्वरो देखापरेको हो। बिरामी परेसँगै अहिले कारागारले सबै कैदीबन्दीलाई पानी तताएर पिउने व्यवस्था गरिएको कारागार प्रशासनले जनाएको छ। ५० जना क्षमता रहेको कारागारमा तेब्बर बढी कैदीबन्दी छन्। कारागारमा आमासँग आश्रित ४ नाबालिका रहेका छन्। २०३६ सालमा निर्मित कारागारको भौतिक संरचना पनि जीर्ण अवस्थामा छ।"
"शिक्षक सरुवामा कमिसन : माविको ५ लाख, प्राविको ३ लाख","बुटवल : केही महिनाअघि रुपन्देहीको तिलोत्तमा ढिकुलीगढमा रहेको नमुना महिला आधारभूत विद्यालयमा प्रावि तहको एउटा दरबन्दी खाली भयो। दरबन्दी खालीभएसंगै नयाँ शिक्षक सरुवाका खेल भए। दुईचार शिक्षकका आवेदन पनि परे। त्यहा सरुवाका लागि कम्तिमा दुई लाख बुझाउनै पर्ने भयो। विद्यालय व्यवस्थापन समितिका अध्यक्ष होमशंकर भट्टराईले दुई लाख विद्यालयको खातामा राखिदिनेलाई मात्रै यहाँ सरुवा सहमति दिइने खुलेरै भने। अन्ततः दुई लाख बुझाउने सर्तमा स्याङजाबाट एक शिक्षक सरुवाका लागि प्रक्रियामा छन्। विद्यालय कमजोर छ, केही सहयोग गरेर आउनुपर्छ भनेको छु, अध्यक्ष भट्टराईले भने,हुन्छ भन्नु भएको छ। तिलोत्तमामा गत शैक्षिक सत्रमा खाली दरबन्दीको भागवण्डा गरिएको थियो। पार्टी निकट शिक्षक संघसंगठनहरुले दरबन्दी भागवण्डा गरेर शिक्षक सरुवा गरेका हुन्। त्यसमा राजनीतिक शक्तिमा परेर आएका शिक्षक बाहेक प्राबि तहका अधिकांशले कम्तिमा दुई लाख बुझाएका छन्। यो रकम शिक्षक नेता र विद्यालयका नाममा व्यवस्थापन समितिका पदाधिकारीलाई दिने हो। पछिल्लो समय वडाध्यक्षसहित जनप्रतिनिधिहरु पनि खुलेरै शिक्षकसंग कमिसन माग्छन्। विद्यालयलाई सहयोग गर्नुपर्छ भन्दै कमिसन माग्ने गरिएको छ। एक शिक्षकका अनुसार सरुवामा कमिसनको दररेट निर्धारण गरिएको छ। माध्यमिक तहका लागि ५ लाख तोकिए पनि कम्तिमा चार लाख बुझाउनै पर्छ। आधारभूत तहमा तीन लाख बुझाएर आउने धेरै छन्। पैसा नदिएसम्म विद्यालयको सहमति समेत पाइदैन, सरुवा गराउने निकायमा बुझाउने कमिसन त अझै थप हुन्छ, ति शिक्षकले भने। साविक लुम्बिनी अञ्चलका ६ जिल्लाबाट रुपन्देही सरुवा हुने शिक्षकको संख्या धेरै छ। गुल्मी, अर्घाखाची, पाल्पाका शिक्षकहरु घरपाई मिलाउन भन्दै रुपन्देही, नवलपरासी र कपिलवस्तुमा सरुवा हुने गरेका छन्। रुपन्देहीमा यसै शैक्षिक सत्रको तीन महिनामा मात्रै ५० जना शिक्षक सरुवा भएर आएका छन्। गत शैक्षिक सत्रमा जिल्ला बाहिरबाट ४२ जना मात्रै सरुवा भएका थिए। शिक्षक सेवा आयोगले नयाँ विज्ञापन गरी शिक्षक पोष्टिङ गर्दा समेत रुपन्देही, कपिलवस्तु र नवलपरासीमा आउने शिक्षकको संख्या रोकिएको छैन। जिल्ला शिक्षा समन्वय इकाईका कर्मचारीहरुले मोटो रकम घुस लिएर शिक्षक सरुवा गर्ने गरेका छन्। शिक्षकहरुले विद्यालय प्रशासनका कर्मचारीमार्फत हाकिमलाई घुस दिने गरिएको बताउछन्। केही महिना अघिमात्रै गुल्मीबाट रुपन्देहीमा सरुवा भएका शिक्षकले घुस बिना कामै नहुने बताए। आज, भोली भन्दाभन्दै महिना दिनसम्म काम गरिदिदैनन्, न त कागाजात नपुगेको भनिन्छ, न त सरुवा गर्न मिल्दैन भनिन्छ, उनले भने१५ दिन जति फाइल रोकेपछि घुसको बार्गेनिङ शुरु हुन्छ। रुपन्देही सरुवा हुने अधिकांश शिक्षकहरु गुल्मी र अर्घाखाचीका छन्। स्याङजा, पाल्पाबाट समेत सरुवा भएका छन्। १५ महिनामा रुपन्देहीमा ९२ शिक्षक रुपन्देहीमा सरुवा भएका छन्। सरुवामा घुस र कमिसन अनिवार्य भएपछि सस्तो सरुवा गर्ने कसरत हुने गरेको छ। जिल्ला शिक्षा समन्वय इकाई रुपन्देहीका प्रमुख दीपेन्द्र ढकालले विद्यालयमा हुने लेनदेनको विषयमा खोजतलास नगरिएको बताउछन्। हामीले क्लाइन्टलाई गुनासो गर्नुस् भनेका छौं, त्यस्तो आएको छैन, उनले भनेयो खोजविनको विषय हो, कतै प्रमाण भेटिए सार्वजनिक गर्नुपर्छ। उनले शिक्षक सरुवा त्यति सहज नभएको बताउछन्। दुई जिल्लाको सहमति र पालिकाको समेत समन्वय हुनुपर्ने भएकाले शिक्षक सरुवा जटिल रहेको उनको भनाई छ। गुल्मीबाट गत शैक्षिक सत्रमा करिव ७५ शिक्षक सरुवा भएका छन्। यो वर्षको तीन महिनामा पनि शिक्षक सरुवाको अवस्था उस्तै छ। अर्घाखाचीबाट ७४ जना शिक्षक सरुवा भए। शिक्षा समन्वय इकाईका सुचना अधिकारी नारायण पन्थीका अनुसार बाहिरबाट अर्घाखाची जाने शिक्षकको संख्या भने जग्गा ८ रहेको छ। पाल्पाबाट गत वर्ष करिव १७ जनाको सरुवा भएको सूचना अधिकारी महेन्द्र सुबेदीले जानकारी थियो। बैशाखयता ४ जनाको सरुवा भएको छ। सरुवाको सहमति लिने शिक्षकको संख्या अत्याधिक रहेको छ। नवलपरासीमा मावि ३, निमावी ७ र प्राबि १८ गरी २८ जना सरुवा भएको जिल्ला शिक्षा समन्वय प्रमुख डोलराज पाण्डेले बताए। बाहिरबाट आउने शिक्षकको संख्या तराईका जिल्लामा अत्याधिक भएपछि शिक्षक सेवा पास गरेर नयाँ पोष्टिङ भएका शिक्षकहरु फर्किनु परेको छ। नवलपरासीबाट प्राबि तहका ८६ जना र मावि तहका एक जना शिक्षक विभागमै फर्किएका छन्। माग भन्दा बढी शिक्षक पठाइएका कारण फर्काउनु परेको हो, प्रमुख पाण्डेले भने। रुपन्देहीमा अहिले कुनै पनि शिक्षकको दरबन्दी खाली नभएको समन्वय प्रमुख ढकालले बताए। परिवारभन्दा टाढा भएका शिक्षक सरुवा हुनु मनासिव नै हुने बताउछन्। नया पोष्टिङ हुने शिक्षक जहा खाली छ त्यही जानुपर्छ, उनले भने। तर टिकुलीगढ माबी सहित धेरै विद्यालयमा अहिले पनि दरबन्दी खाली छ। त्यहा शिक्षक सरुवा गर्नका लागि समन्वय इकाईमा फाइल राखिएको छ। रुपन्देही, कपिलवस्तु र नवलपरासीका शिक्षा समन्वय कार्यालयहरुले दरबन्दी छैन भन्दै धमाधम शिक्षक सरुवा गर्दै आएका छन्। दरबन्दी लुकाउने अनि पैसा दिनेलाई मात्रै सरुवा गर्ने प्रचलन छ, एक शिक्षकले भने। अखिल नेपाल शिक्षक संगठन रुपन्देहीका अध्यक्ष मोतिलाल सुवेदीले पैसा लेनदेनको हल्ला र गुनासाहरु आउने गरेको बताए। तर उनले शिक्षक संगठनहरुले सरुवामा भागवण्डा गरेको भने अस्विकार गरे। कतिपय शिक्षक साथीहरुले पैसा मागेको जस्ता गुनासा गर्नुहुन्छ, बजारमा त्यो विकृतिको हल्ला पनि छ, उनले भने। उनले पैसा दिएर सरुवा नहुन शिक्षकहरुलाई समेत आग्रह गर्छन्।"
मापसे गरेर कुदाउँछन् एम्बुलेन्स,"विराटनगर : विराटनगर महानगरपालिका४ स्थित नोबेल शिक्षण अस्पतालबाट निस्किएको को २ च ३१२१ एम्बुलेन्सलाई शंका लागेपछि प्रहरीले शनिबार राति कन्चनवारीमा रोक्यो। लापरबाही तरिकाले कुदाइएको भेटेपछि प्रहरीले रोकेर चालक मोरङको सुनवर्सी नगरपालिका६ का ३५ वर्षीय पूर्ण तामाङले मादक पदार्थ सेवन (मापसे) गरेनगरेको चेकजाँच पनि गर्यो।तामाङले मापसे गरेको पाइएपछि प्रहरीले एम्बुलेन्ससहित उनलाई नियन्त्रणमा लियो। त्यत्तिकैमा अस्पतालतिरबाटै अर्को को १ च ४०७१ नम्बरको एम्बुलेन्स पनि हुइँकिदै आइपुग्यो । बिरामी नबोकेको र चर्को स्वरमा हर्न बजाउँदै जथाभावी चलाइरहेको पाइएपछि उक्त एम्बुलेन्सलाई पनि प्रहरीले नियन्त्रणमा लिएर चालकको मापसे चेकजाँच गर्यो। चालक विराटनगर५ का २७ वर्षीय मुकेश चौहानले मापसे गरेर एम्बुलेन्स चलाएको पाइयो। उनीसहित एम्बुलेन्सलाई प्रहरीले नियन्त्रणमा लिएर हिरासतमा राख्यो। तामाङ र चौहानविरुद्ध अभद्र व्यवहारको मुद्दा चलाउन प्रहरीले म्याद थप गरेर अनुसन्धान अघि बढाएको छ। खाली रहेका दुवै एम्बुलेन्स अस्पतालमा बिरामी छाडेर बाहिरिएका थिए। चालक तामाङ र चौहान एकै पटक पक्राउ परेपछि मापसे गरेर चालकले एम्बुलेन्स कुदाउने गरेको पाइएको हो । बिरामीलाई अस्पतालमा पुर्याएर समयमै उपचार पाउने व्यवस्था मिलाउन मद्धत गर्नुपर्ने एम्बुलेन्स जस्तो संवेदनशील साधन मापसे गरेर चालकले कुदाउने गरेको पाइएको मोरङ प्रहरीका प्रवक्ता डीएसपी राजकुमार खिउजुले बताए। 'बिरामीको ज्यान बचाउन महत्वपूर्ण भूमिका खेल्नुपर्ने चालकले मापसे गरेर लापरबाही तरिकाले एम्बुलेन्स चलाउने गरेको पाइयो,' उनले भने, 'जसका कारण बिरामी बोकेर हिँडेको एम्बुलेन्स आफै दुर्घटनामा परेर अर्को क्षति हुनसक्ने जोखिम पनि उत्तिकै देखियो।' खिउजुले चालकले मापसे गर्दा बिरामीलाई अस्पतालसम्म पुर्याउन गाह्रो हुने बताए। बिरामीको ज्यान सुरक्षित गर्न सहयोग गर्नुपर्नेमा बिरामी बोक्ने गाडीनै मापसे गरेर लापरबाहीपूर्ण तरिकाले चलाउँदा आफै असुरक्षित हुने उनले बताए। डीएसपी खिउजुले मापसेका कारण जुन ठाउँमा जतिसक्दो पुग्नुपर्ने हो त्यो अनुसार पुग्न नसक्दा ढिलो भएर बिरामीको ज्यान नै पनि जान सक्ने बताए। 'एम्बुलेन्सका चालकले मापसे गर्ने गरेको गुनासो आएपछि एम्बुलेन्समाथि निगरानी बढाएर कडाई गर्न थालिएको छ,' उनले भने, 'एम्बुलेन्सले बिरामीलाई उपचारका लागि अस्पतालसम्म लैजान निर्वाह गर्नुपर्ने दायित्व तथा चालकले गर्ने लापरबाहीपूर्ण व्यवहारलाई ध्यानमा राखेर चेकजाँचकै लागि प्रहरीको विशेष टोली परिचालन गरिएको छ।' खिउजुले मापसे गरेर चलाउने तथा अन्य खालका गलत गतिविधि गर्ने एम्बुलेन्स चालकलाई तत्काल नियन्त्रणमा लिएर कारबाही अघि बढाइने बताए। मोरङमा एक सय ३८ वटा एम्बुलेन्स दर्ता भएर सञ्चालनमा रहेको रेकर्ड जिल्ला जनस्वास्थ्य कार्यालय मोरङसँग छ। जनस्वास्थ्य प्रमुख ज्ञानबहादुर बस्नेतले एम्बुलेन्स चालकको लापरबाही बढेर गएको जनगुनासो कार्यालयमा आउने गरेको बताए । उनले छानबिनका क्रममा गलत गरेको पुष्टि भए चालकलाई एम्बुलेन्स चलाउन पनि रोक लगाइने बताए।"
दिदीबहिनीलाई घाइते बनाइ गहना लुटियो,बझाङ : थलारा गाउँपालिका ५ हाट घर भएकी विमला खातीलाई अज्ञात समूहले मरणासन्न हुनेगरी कुटपिट गरी गरगहना लुटेको छ। सोमबार साँझ माइती घर झोताबाट घर आउँदै गर्दा थलारा गाउँपालिका३ कुच र सडिल गाउँ बीचको खोलामा ४५ जनाको समूहका केटाहरुले बाटोमै कुटपिट गरी गहना लुटेर भागेको प्रहरीले जनाएको छ। कुटपिटबाट विमलाको घाँटी टाउको र अन्य शरीरमा गम्भीर चोट लागेको छ। विमलालाई पुर्याउन साथमा आएकी उनकी १३ वर्षीया बहिनी सुलोचनालालाई पनि लुटेराले कुटपिट गरी घाइते बनाएको छ। राति नै जिल्ला अस्पताल ल्याइएका दिदी बहिनीको थप उपचारका लागि नेपालगञ्ज रिफर गरिएको प्रहरी नायक उपरीक्षक सूर्यबहादुर केसीले बताए।लुटेराको खोजी भइरहेको प्रहरीले बताएको छ।
"वर्षौँ बिते तर बनेन पुल, डराईडराई गर्नुपर्छ वारपार","प्युठान : झोलुंगे पुल जीर्ण बनेको वर्षौं बितिसक्दा पनि नयाँ पुल निर्माणमा सम्बन्धित निकायले चासो देखाएका छैनन्। स्थानीयबासीले पटक पटक नयाँ पुल निर्माणको माग गरे पनि सुनुवाइ भएको छैन। झिमरुक गाउँपालिका४ चुँधारा नजिकैको पुल जीर्ण छ। यही पुलबाटै स्थानीय वर्षौंदेखि आउजाउ गर्दै आएका छन्। ओखरकोट सयमुरेदेखि खहरे जोड्ने गर्तडखोलास्थित पुल जीर्ण बनेको नौ वर्ष भइसकेको स्थानीयले बताएका छन्। खेतीपाती गर्दा वारपार गर्ने यही पुल हो, स्थानीय दण्डपाडी पोखरेलले भने, खाली हिँड्न समेत गाह्रो छ। भारी बोकेर कसरी जानु ? गाउँपालिकाले गाउँलेको माग सुनेन। जीर्ण झोलुंगे पुलबाट यस क्षेत्रमा पर्ने चुँधारा, खहरे, हुराना, बासटारी, जाइखोर लगायत गाउँका सर्वसाधारण ओहोरदोहोर गर्दै आएका छन्। गाउँपालिका कार्यालय मच्छीसहित बजार गर्न र विद्यालय पुग्न बालबालिकालाई हम्मेहम्मे हुने गरेको छ। हजारौं सर्वसाधरण यसबाट प्रत्यक्ष प्रभावित छन्। सिद्धेश्वरी प्रावि चुँधारा, बालशिक्षा मावि, गौमुखी इंग्लिस बोर्डिड स्कुलमा पढ्न जाने सयौँ विद्यार्थी जोखिम मोलेरै वारपार गर्दै आएका छन्। स्थानीयका अनुसार पुलबाट लडेर थुप्रै विद्यार्थी घाइते भए। खेतवारीमा काम गर्न र उब्जिएको अन्नपात घरसम्म पुर्याउन कठिन भएको स्थानीय दुर्गाप्रसाद पोख्रेलले सुनाए। पुल मर्मत गर्न धेरैलाई आग्रह गर्यौँ, उनले भने, जति कराए पनि हाम्रो कुरा सुनेनन्। पोहोर साल नापजाँच गर्न आए पनि हिजोआज कसैले वास्ता नगरेको उनले सुनाए। दुईवटा वडा र हजारौं सर्वसाधरणलाई लक्ष्य गरी निर्माण गरिएको झोलुंगे पुल मर्मत गर्न गाउँपालिकाले चासो नदेखाएको स्थानीयको गुनासो छ। पुलमा बिच्छाइएका काठ जीर्ण भएका छन्। तार चुडिएको र पुलको पूरै भाग बांगिएको छ। पहुँचवालाको क्षेत्रमा सय मिटरको दुरीमा पुल निर्माण भएको र हजारौँ जनसंख्या प्रभावित हुने स्थानमा पुरानो पुलको मर्मतसमेत नगरिँदा स्थानीय आक्रोशित छन्। नजिकै खहरेका स्थानीयले पटकपटक राज्यसँग पुल निर्माणका लागि माग गर्दा सुनुवाई नभएपछि आफ्नै लगानीमा गाउँमा पक्कीपुल निर्माण गरेका थिए। यसअघि विकास माग्न सदरमुकाम खलंगा पुग्नुपरेको गुनासो गर्दै आएका यस क्षेत्रका स्थानीयले गाउँमै सरकार आए पनि विकासको अनुभूति गर्न नपाएको प्रतिक्रिया दिए। जथाभावी सडक निर्माणभन्दा जनतालाई राहत पुग्ने विकासमा लगानी बढाउन उनीहरूले जनप्रतिनिधिसँग माग गरे।"

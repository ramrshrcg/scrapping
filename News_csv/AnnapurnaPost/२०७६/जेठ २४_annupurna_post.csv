शीर्षक,विवरण
पशुपतिको सुन कहाँ गयो ?,"पशुपतिनाथको जग्गा हराएको शृंखलाबद्ध समाचार नटुंगिँदै सुन गायब भएको खबर आएको छ। एकातिर पाशुपत क्षेत्रका जात्रापर्व र पूजा आर्थिक अभावमा बन्द हुनु अर्कोतिर भएको जायजेथा हराउँदै र मासिँदै जानुले जनमानसमा गलत सन्देश प्रवाह भइरहेको छ। पशुपतिनाथ मन्दिर सञ्चालन सुरु भएको सयौं वर्षपछि ०४३ सालमा स्थापित पशुपति क्षेत्र विकास कोषले ३२ वर्षसम्म पशुपतिनाथको नाममा केकति जग्गाजमिन, सम्पत्ति र सुनचाँदी छ भनेर खोजेन। जुन विश्वकै करोडौं हिन्दू धर्मावलम्बीका लागि दुःखद विषय हो। छानबिन समिति बनाए पनि राजनीतिक दबाब र समितिकै पदाधिकारीको स्वार्थका कारण कुनै प्रतिवेदन बाहिर आउन सकेन। ढिलै भए पनि संस्कृति, पर्यटन तथा नागरिक उड्डयन मन्त्रालयले पशुपति क्षेत्र विकास कोषका कोषाध्यक्ष डा मिलनकुमार थापाको संयोजकत्वमा ११ सदस्यीय समिति गठन गर्यो। वर्ष दिनमा यो समितिले ६२४ पृष्ठको प्रतिवेदन तयार पारेर सार्वजनिकसमेत गरेको छ। प्रभाव र दबाबका बाबजुद पनि जनसमक्ष ल्याइएको प्रतिवेदनमा ५६ वर्षको अवधिमा ९ किलो २७६६४ ग्राम सुन रहेको तथ्य छ। यसैगरी, चाँदी ३१६ किलो ५८६ ग्राम रहेको पाइएको छ। प्रतिवेदन सार्वजनिक भएसँगै प्रश्न पनि उब्जेको छ, २०१९ सालयता पशुपतिनाथमा चढाइएको सुन यति मात्रै हो त ? त्यसअघिको अभिलेख किन राखिएन ? यसबीच किन आठदस वर्षकै अभिलेखमा सुनको मात्रा उल्लेख छैन ? धर्म कमाउन नेपाल र भारतबाट पशुपतिनाथमा सुन चढाउन चाहने धेरै हुन्छन्। दुई देशभन्दा बाहिरी मुलुकबाट पनि आउँछन्, चढाउँछन् पनि। तर, त्यही सुन अभिलेखमा नराखी गायब पार्ने भेटिएपछि भक्तजन अचम्भित बनेका छन्। चढाइएको सुन अभिलेख राखेर मूल ढुकुटीमा जम्मा गरिन्छ। तर, २०४५ देखि ०५२ सम्म चढाइएको सुनको विवरणसम्म अभिलेखमा नदेखिएको प्रतिवेदनमा उल्लेख छ। मिति उल्लेख छ तर सुनको विवरण खुलाइएको छैन, एक कर्मचारीले भनेका छन्, यो सुन ढुकुटीमा नराखी गायब बनाइएको अनुमान सहजै गर्न सकिन्छ। मुचुल्का देखियो, लगत प्राप्त भयो तर सुनको मात्रा खुलाइएको छैन। अभिलेखमा जति सुन छ भनेर तथ्यांक प्राप्त भयो, मूल ढुकुटीमा त्यति छ वा अझै धेरै छ त्यो खोजीकै विषय हो। तर, सर्वोच्च अदालतको ०६६ पुस २७ को परमादेशका कारण यसलाई खोलेर हेर्न मिल्दैन। पशुपतिनाथको सम्पत्ति संरक्षण तथा गुठी जग्गा अध्ययन एवं छानबिन समितिले बुधबार पशुपति क्षेत्र विकास कोषका सदस्यसचिव डा प्रदीप ढकाललाई बुझाइएको प्रतिवेदनमा सुन, चाँदी, रकम, जमिन आदि सम्पत्तिबारे स्पष्ट छ। एकवर्षे अवधिमा गरिएको अध्ययनले पशुपतिको सुनलगायत चलअचल सम्पत्ति ठूलो मात्रामा यताउता पारिएको देखाइएको छ। विगतमा पशुपतिनाथको वार्षिक आम्दानीबाट सुन किन्ने तर अभिलेख नराख्ने प्रवृत्ति पनि देखियो। स्वायत्त निकाय भएकाले कोषले यसरी हराएका सुन, चाँदी र जमिनको खोजी गर्नुपर्छ। शक्तिशाली समिति बनाएर छानबिन गर्नै पर्छ। अन्यथा भक्तजनले कुन विश्वास र आधारले पशुपतिनाथमा भेटी र सुन आदि चढाउने ? २०१९ सालअघि सुन चढाए पनि दर्ता गराइहाल्ने चलन देखिएन। अध्यक्ष संस्कृतिमन्त्री हुने व्यवस्थाले कोषले गर्न नसके मन्त्रालयले हस्तक्षेप गर्नुपर्ने देखिन्छ। लोकतन्त्र आए पनि आयव्ययमा पशुपतिनाथमा अझै पनि सबै विषयमा पारदर्शी देखिएको छैन। पछिल्ला वर्ष विकास निर्माण, संस्कृति र सम्पदा संरक्षणका साथै भ्रष्टाचारमुक्त पशुपति बनाउने पहलकदमी देखिएको छ। तर, यसले सार्थक रूप पाउन नसक्दा समस्या झन् जटिल बन्दै गएका छन्। मन्त्रालयले पनि यो प्रतिवेदनले दिएको परिणामअनुसार पशुपतिनाथका जग्गा र सुन आदि खोजेन भने संरक्षक भएका नाताले प्रधानमन्त्रीले प्रधानमन्त्री तथा मन्त्रिपरिषद्को कार्यालयमार्फत खोजी गर्नुपर्छ। सरकारले नागरिकको सम्पत्ति कसैको पेवा बनाउन दिनु हुँदैन।"
दुईवर्षे बालिकाको हत्या प्रयास गर्ने पक्राउ,सिमरा : अभिभावकसँगको रिसइबी साँध्न दुई वर्षीया बालिकाको हत्या प्रयास गरेको आरोपमा प्रहरीले एक महिलालाई पक्राउ गरेको छ । महागढीमाई नगरपालिका१ सेमरा तेगछिया टोलकी ४० वर्षीया कलावती देवी गिरीलाई प्रहरीले पक्राउ गरेको हो । कलावतीले दुई वर्षीया बालिकाको मुख र योनीमा कपडा कोचेर फालेको आरोपमा पक्राउ गरेको प्रहरी प्रवक्ता प्रहरी नायब उपरीक्षक रञ्जितसिंह राठौरले जानकारी दिए । घर अगाडि खेलिरहेकी बालिकालाई एकान्तमा लगी हातखुट्टा बाँधेर महिलाले मुख र योनीमा कपडा कोचेर फालेको सूचना पाएपछि उनलाई पक्राउ गरिएको राठौरले बताए । महिलालाई जबर्जस्ती करणी तथा ज्यान मार्ने उद्योग मुद्दामा जिल्ला अदालतबाट पाँच दिनको म्याद थप गरी अनुसन्धान थालिएको राठौरले जानकारी दिए ।
इन्जिनियर एक लाख घुससहित पक्राउ,"काठमाडौं : अख्तियार दुरुपयोग अनुसन्धान आयोगले माडीलुङ्ग्रीकरिडोर सिंचाई आयोजना, रोल्पाका सबइन्जिनियर तारा श्रेष्ठ १ लाख घुससहित पक्राउ गरेको छ। उनले योजनाको अन्तिम बिल भुक्तानी गर्दा घुस सेवाग्राहीसँग घुस लिएको अख्तियारले जनाएको छ। अख्तियारको टोलीले घुसलिइरहेको अवस्थामा कार्यालय परिसरबाट रङ्गेहात नियन्त्रणमा लिई अनुसन्धान भरहेको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए।"
भरुवा बन्दुकसहित बाजुराबाट दुई पक्राउ,"बाजुरा : हिमाली गाउँपालिका १ देबीडाँडामा दुई थान भरुवा बन्दुक एक झोला,बन्दुकमा प्रयोग हुने बारुद, गोली,कटुकी नामक जडीबुटी १५ किलोसहित दुईजनालाई प्रकाउ परेका छन्। उनीहरुको साथबाट घोरलको काँचो मासु १ किलो ५ सय ग्राम पनि बरामद गरेको प्रहरीले जनाएको छ। पक्राउ पर्नेमा हिमाली गाउँपालिका १ का २४ वर्षीय रबीलाल बोहोरा र २१ वर्षीय राजेश बोहोरा रहेको जिल्ला प्रहरी कार्यालय बाजुराका प्रहरी प्रमुख उद्धबसिंह भाटले जानकार दिए। गोप्पे सूचनाका आधारमा प्रहरी चौकी बिच्छियाबाट जेठ १९ गते गएको गस्ती टोलीले करिब १३ घण्टा लगाएर उक्त जंगलको बाटो भएर अबैध सिरकार गरिरहेको अवस्थामा उनीहरुलाई पक्राउ गरेको प्रहरीले जानकारी दिएको छ। बरामद गरेको सामान र उनीहरुलाई जिल्ला प्रहरी कार्यालयमा राखिएको छ।बरामत गरेको मासु र जडीबुटी डिभिजन वन कार्यालय कर्माडी बाजुरामा बुझाएको जिल्ला प्रहरी कार्यालयले जानकारी दिएको छ। घटनाबारे थप अनुसन्धान भइरहेको छ।"
"हिमालय होटलमा कार्यक्रम, शीतल निवासमा उद्घाटन","काठमाडौं : त्रिभुवन विश्वविद्यालय (त्रिवि)ले कुपण्डोलस्थित हिमालय होटलमा आयोजना गर्न लागेको एक कार्यक्रम राष्ट्रपति विद्यादेवी भण्डारीले शीतल निवासबाट उद्घाटन गर्ने भएकी छन्। विश्वविद्यालय शिक्षाको अन्तर्राष्ट्रियकरण शीर्षकमा आइतबार (जेठ २६ गते) त्रिविले आयोजना गर्न लागेको कार्यक्रम भण्डारीले शीतल निवासबाट उद्घाटन गर्न लागेकी हुन्। कार्यक्रमबारे जानकारी दिन त्रिविले शुक्रबार आयोजना गरेको पत्रकार सम्मेलनमा यसबारे जानकारी गराएको हो। विश्वविद्यालयका उपकुलपति प्राध्यापक डा तीर्थराज खनियाले पत्रकार सम्मेलनमा भने, 'आइतबार भोटो देखाउने जात्रा पनि परेका कारण राष्ट्रपति सो स्थानमा जानुपर्ने कार्यक्रम रहेछ। सोही दिन हाम्रो कार्यक्रममा पनि प्रमुख अतिथि बनेर आउँदा सडक जाम हुने भएकाले शीतल निवासबाट उद्घाटन गर्न लागिएको हो।' भोटो देखाउने जात्रामा सहभागी भएर सोही रुट हुँदै त्रिविको कार्यक्रममा सहभागी हुन राष्ट्रपति कार्यालयलाई अनुरोध गरिएको भएपनि सुरक्षाको कारण देखाउँदै सुरक्षाकर्मीले नमानेको त्रिविको भनाइ छ।'भोटो देखाएर फर्कदा अनुकुल हुने हो भने हामीले बिहानको कार्यक्रम दिउँसोलाई सार्न सकिने जानकारी पनि राष्ट्रपति कार्यालयलाई गराएका थियौं, खनियाले भने, 'तर भोटो देखाउने कार्यक्रम सकिएपछि राष्ट्रपतिलाई सिधै शीतल निवास पुर्याउनुपर्ने भएका कारण सफल हुन सकेन।' सोही दिन बिहान राष्ट्रपति कार्यालयबाट कार्यक्रम उद्घाटन गर्ने समय तय भएको खनियाले बताए। सुरुमा राष्ट्रपति कार्यालय अनुमति माग्दा आइतबार दिउँसो कार्यक्रम उद्घाटन गर्ने समय तय भएको थियो। तर सोही दिन भोटो देखाउने जात्रामा पनि जानुपरेका कारण समय सारिएको हो।एकै दिन दुईवटा कार्यक्रमका लागि आवातजावात गर्दा सडक पुरै बन्द गर्नुपर्ने र जनताले सास्ती भोग्नुपर्ने भएका कारण शीतल निवासबाटै भएपनि कार्यक्रम उद्घाटन गर्ने तय भएको हो।"
जलेका पाँच घाइतेलाई काठमाडौं लगियो,"सिमरा : बाराको डुमरवानामा सिलिण्डरबाट ग्यास लिक भई आगलागी हुँदा जलेर घाइते भएका एकै परिवारका तीनसहित पाँच गम्भीर घाइतेलाई थप उपचारका लागि काठमाडौं लगिएको छ। शरीरको अधिकांश भाग जलेका उनीहरुको अवस्था गम्भिर बन्दै गएपछि नेपाली सेनाको हेलिकप्टर र बुद्ध एयरको विमानबाट काठमाडौं लगिएको हो। डुमरवानास्थित स्याउली बजारमा शुक्रबार बिहान ग्यास लिक भई आगलागी हुँदा एकै परिवारका चारसहित सातजना घाइते भएका थिए। घाइतेमध्ये सेनाको हेलिकप्टरमा लगिएकाको वीरगन्जस्थित नेशनल मेडिकल कलेज र विमानमा लगिएकाको सिमरास्थित अल्पाइन अस्पतालमा उपचार भइरहेको थियो। हेलिकप्टरमा ५२ वर्षीया दिलमाया स्याङतान, २८ वर्षीया ज्ञानीमाया मोक्तान र २८ वर्षीया सुकुमाया थिङलाई वीरगन्जबाट काठमाडौं लगिएको हो भने ६७ वर्षीय नजरमान थिङ र ३२ वर्षीया बहुतमान थिङलाई बुद्ध एयरबाट काठमाडौं लगिएको छ। काठमाडौं लगिएको घाइतेमा एकै परिवारका तीनजना छन्। नजरमानसहित उनका साइलो छोरा बहुतमान र काइली बुहारी सुकुमायालाई कीर्तिपुर बर्न सेन्टरमा लगिएको छ। घाइते सुकुमाया चार महिनाकी गर्भवती हुन्। घटनामा घाइते भएकी नजरमानकै साइली बुहारी २८ वर्षीया अनिता थिङ र २६ वर्षीया कमलीमाया थिङको सिमरास्थित अल्पाइन अस्पतालमा उपचार भइरहेको छ। उनीहरुको अवस्था सामान्य रहेको आईसियुमा राखेर उपचार भइरहेको अस्पतालका चिकित्सकले जनाएका छन्। प्रहरीका अनुसार नजरमानकी बुहारी सुकुमायाले बिहान खाजा बनाउने क्रममा सिलिण्डरबाट ग्यास लिक भई आगलागी भएको थियो। सिलिण्डरमा रेगुलेटर जोड्ने क्रममा ग्यास लिक भएको र चुलो बाल्ने क्रममा भान्सामा आगो फैलिएको इलाका प्रहरी कार्यालय सिमराका प्रहरी नायब निरीक्षक कलमबहादुर शाहीले जानकारी दिए। भान्सामा आगो फैलिएपछि सुकुमाया चिच्याएको र उनलाई बचाउन जाने क्रममा अन्य ६ जना जलेर घाइते भएको प्रहरीको भनाइ छ। घटनालगत्तै घाइतेलाई स्थानीयले उद्धार गरी अस्पताल पुर्याएका थिए। आगलागी हुँदा घरको भान्सा कोठामा समेत क्षति पुगेको छ।"
चार वर्षपछि बन्यो समुन्द्रटारको प्रहरी चौकी,नुवाकोट : दुप्चेश्वर गाउँपालिका ६ समुन्द्रटारको प्रहरी चौकी चार वर्षपछि बनेको छ। नयाँ भवन बनेपछि लामो समयसम्म पाल र टेन्टमा बसेर सेवा गर्दै आएका प्रहरीलाई कार्यसम्पादन गर्न सजिलो भएको छ । सरकारले भूकम्प पुनःनिर्माण कोष अन्र्तगत ९० लाख लागतमा भवन निर्माण गरेको हो। भवनको प्रदेश ३ प्रहरी कार्यालय हेटौंडाका प्रमुख प्रहरी नायव महानिरीक्षक (डीआईजी) दीपकुमार थापाले उद्घाटन गरे। सदरमुकाम विदुरबाट ३० किलोमिटर उत्तरपूर्वमा रहेको समुन्द्रटारको प्रहरी चौकी २०७२ वैशाख १२ को भूकम्पले भत्काएको थियो। २०२२ सालकै दरबन्दी ११ जना रहे पनि अहिले हवल्दारको नेतृत्वमा पाँचजना मात्र कार्यरत छन्।
देश अब गरिब रहँदैन : प्रधानमन्त्री,"भक्तपुर : भक्तपुरमा प्रधानमन्त्री रोजगार कार्यक्रम सुरु भएको छ। प्रधानमन्त्री केपी शर्मा ओलीले शुक्रबार एक कार्यक्रमबीच सूर्यविनायक नगरपालिकामा उक्त कार्यक्रम सुरु गरेका हुन्। भक्तपुरका चारवटा नगरपालिकाको संयुक्त आयोजनामा भएको प्रधानमन्त्री रोजगार कार्यक्रम सुभारम्भ गर्दै प्रधानमन्त्री ओलीले भक्तपुरबाट सुरु भएको अभियानलाई देशव्यापी बनाइने बताए। उनले कसरी युवालाई रोजगार बनाउन सकिन्छ भन्नेबारे सरकार सचेत रहेको सुनाए।शिशुको जन्मदेखि वृद्ध भई नमरेसम्म सरकारले हेर्ने बताउँदै प्रधानमन्त्री ओलीले भने, 'कुनै नेपाली सरकारको वेवास्तामा पर्दैन। खान, लाउन र बास पाउने अधिकार सुनिश्चित गरिन्छ।' देश अब गरिब रहँदैन प्रधानमन्त्री ओलीले नेपाल सधैं गरिब देश रहन नसक्ने जिकिर गरेका छन्।कोही नेपाली भोकै नरहने र कोही भीख मंगा नहुने उनको दावी थियो। 'नेपाल सधैं गरिब रहन सक्दैन। कुनै नेपाली भोकै रहनु स्वाभाविक होइन,' उनले भने, 'कसैले भोकले मर्नुपर्दैन। कोही बेरोजगार बस्नुपर्दैन। सरकार भीख मंगा होइन र भीख माग्नेलाई सरकारले हेर्छ।' प्रधानमन्त्री रोजगार कार्यक्रमको समुद्घाटन समारोहलाई सम्बाधेन गर्दै श्रममन्त्री गोकर्ण विष्ट । प्रधानमन्त्री ओलीले आफ्नै पालामा ४० औं लाख युवा विदेसिएको जसरी कुरा गर्नेहरुसमेत कम नभएको सुनाए। युवाहरु विदेसिंदा पनि सरकारले के हेरेर बसेको भनेर प्रश्न गर्नेहरुलाई उनले जवाफ दिए, 'सरकार हेरेर बसेको छैन। सरकारकै कारण देश विकास र समृद्धितर्फ जाँदैछ।'उनले दुनियाँ धेरै अगाडि बढिसकेको हुँदा नेपालमात्रै पछाडि नपर्ने स्पष्ट पारे। क्रान्तिको नाउँमा लुटपाट सफल हुन्न प्रधानमन्त्री ओलीले क्रान्तिको नाउँमा हुने लुटपाट सफल नहुने उद्घोष गरे। नेत्रविक्रम चन्द विप्लव नेतृत्वको नेकपाको नाउँ नलिइकनै उनले हिंसा भड्काएर पैसा उठाउने, चन्दाको नाउँमा लुटपाट गर्ने कार्य सफल नहुने बताए। विप्लवको क्रियाकलापलाई उनले असान्दर्भिक र अनुचितको संज्ञा दिए। त्यस्तै प्रमुख प्रतिपक्ष नेपाली कांग्रेस र हिन्दु राष्ट्रको माग अघि सारिरहेको राप्रपाको नाउँ नलिइकन प्रतिक्रियावादी तत्वहरु मुलुकलाई प्रतिगमनतर्फ लाने निरर्थक प्रयास गरिरहेको प्रतिक्रिया दिए। 'प्रतिक्रियावादी तत्वहरु मुलुकलाई प्रतिगमातर्फ लाने निरर्थक प्रयास गरिरहेका छन्। त्यसैले जनतालाई भड्काउने, धम्काउने र अलमल्याइरहेका छन्, प्रम ओलीले भने, 'तर बाटो बिराएका, हिंसातर्फ लागेका, प्रतिगमनतर्फ लागेका, कुनै कुरा पुगेन, पाइएन भनेर देशलाई अन्धकारतर्फ फर्काउने तत्वहरु सफल हुँदैनन्।' प्रधानमन्त्री रोजगार कार्यक्रमअन्तर्गत सूर्यविनायक नपा ५ मा बाटो फराकिलो पार्ने काम गर्दै बेरोजगार सूचीकृत बेरोजगार। उनले मुलुकलाई दुई सय चार वर्षसम्म अन्धकारमा राख्ने राणाशासन र राजतन्त्र फेरि नफर्कने दावी गरे। तर त्यहीं राणाशासन र राजतन्त्र फेरि चाहियो भनी दुईचार जनाको सानो संकीर्ण मान्छेहरु जनतालाई अलमल्याउन लागिपरेको उनको भनाइ थियो। कार्यक्रममा श्रम, रोजगार तथा सामाजिक सुरक्षामन्त्री गोकर्ण विष्टले काममा आधारित सामाजिक सुरक्षा प्रदान गर्ने उद्देश्यले प्रधानमन्त्री रोजगार कार्यक्रम अघि बढाइएको जानकारी दिए। आगामी आर्थिक वर्षमा कम्तीमा पाँच लाख बेरोजगारलाई कार्यक्रमअन्तर्गत रोजगारी दिइने उनको भनाइ थियो। 'शिक्षित र अशिक्षित, दक्ष र अदक्ष सबै बेरोजगारलाई प्रधानमन्त्री रोजगार कार्यक्रमले समेट्छ,' श्रममन्त्री विष्टले भने, 'नेपालमै रोजगार छ र जीवन बदल्न सम्भव छ। त्यसैले यस कार्यक्रममार्फत मर्यादित र नियमित रोजगार प्रदान गरिनेछ ।' श्रममन्त्री विष्टले समाए साबेल भक्तपुरमा प्रधानमन्त्री रोजगार कार्यक्रम सुरु भएलगत्तै श्रममन्त्री विष्टको नेतृत्वमा सूर्यविनायक नगरपालिका ५ कटुञ्जेस्थित सुवर्ण चोकबाट तीनधारा जाने सडक फराकिलो गर्ने कार्य गरिएको छ। श्रममन्त्री विष्टले साबेल समाएर बाटो फराकिलो पार्न माटो फालेका थिए। उनीसँगै भक्तपुर क्षेत्र नं २ का प्रतिनिधिसभा सदस्य महेश बस्नेत, सूर्यविनायक नपाका प्रमुख वासुदेव थापालगायत जनप्रतिनिधि र बेरोजगार सूचीकृतहरुले बाटो फराकिलो पारेका थिए। प्रधानमन्त्री रोजगार कार्यक्रमअन्तर्गत बाटो फराकिलो पार्न साबेलसहित सहभागी बेरोजगार सूचीकृत एक बेरोजगार। सूर्यविनायक नपामा चार सय ४७ जना नागरिक बेरोजगारको सूचीमा सूचीकृत भएका छन् । भक्तपुरका चार नपामा भने करिब एक हजार तीन सय व्यक्ति बेरोजगारको सूचीमा सूचीकृत छन्। १८ देखि ५९ वर्षभित्रका बेरोजगार नागरिकलाई कम्तीमा एकसय दिनको रोजगार दिने गरी सरकारले प्रधानमन्त्री रोजगार कार्यक्रम अघि सारेको हो। उक्त कार्यक्रममा सहभागी हुने बेरोजगार व्यक्तिले स्थानीय गाउँपालिका वा नगरपालिकामा निवेदन दिनुपर्छ। उक्त निवेदनको आधारमा स्थानीय सरकारले उनीहरुलाई बेरोजगारको सूचीमा सूचीकृत गर्छ।यसरी सूचीकृत बेरोजगारलाई स्थानीय सरकारले सामुदायिक, सामाजिक एवं सरकारी विकास निर्माणका कार्यमा कम्तीमा एकसय दिनको रोजगारी दिनेछ। कार्यक्रमअन्तर्गत रोजगारी पाएका बेरोजगारले दैनिक न्यूनतम सात सय रुपैयाँ ज्याला पाउनेछन्। नेमकिपा र कांग्रेस अनुपस्थित कार्यक्रममा नेपाल मजदुर किसान पार्टी र नेपाली कांग्रेस भने सहभागी भएनन्। भक्तपुरका चारवटै नपाको संयोजनमा कार्यक्रम गरिएको भनिए पनि भक्तपुर नपाका कुनै पनि जनप्रतिनिधि कार्यक्रममा सहभागी भएनन्। भक्तपुर नपामा नेमकिपाले सतप्रतिशत नतिजा निकालेको थियो।त्यस्तै भक्तपुर क्षेत्र नं १ मा नेमकिपाको तर्फबाट विजयी प्रतिनिधिसभा सदस्य प्रेम सुवालसमेत कार्यक्रममा सहभागी भएनन् । त्यस्तै प्रदेश नं ३ मा निर्वाचन नेमकिपाका प्रदेश सांसदहरु बाटो फराकिलो पार्न साबेलसहित सहभागी । कांग्रेसका प्रदेश सांसद रजनी जोन्छे र नपामा निर्वाचित जनप्रतिनिधिहरु सहभागी भए पनि जिल्लास्तरीय नेताहरु सहभागी भएनन् । कार्यक्रममा भक्तपुरमा क्रियाशील सम्पूर्ण जिल्ला नेतृत्वलाई मञ्च आशनको लागि निम्त्याइएको थियो। जसमा सत्तारुढ नेकपाबाहेक नेपाली कांग्रेस, नेमकिपा, राप्रपा, समाजवादी पार्टी कुनै पनि दलका नेता कार्यक्रममा उपस्थित भएनन् ।"
"भीरबाट लडेका भनिएकाको चम्पादेवीमा शव फेला, हत्याको आशंका",ओखलढुंगा: चम्पादेवी गाउँपालिका२ स्थित ओदेखोलामा शव फेला परेको छ। भीरमुनीको खोल्सामा फेला परेको शव हत्या गरेर फालिएको हुनसक्ने प्रहरीले अनुमान गरेको छ। जिल्ला प्रहरी कार्यालय ओखलढुंगाका अनुसार उक्त शव चम्पादेवी गाउँपालिका७ का ४६ वर्षीय रुद्धबहादुर थापाको हो। उनको बुधबार राति भीरबाट लडेर उनको मृत्यु भएको बताइए पनि घटनाको प्रकृति हेर्दा शंकास्पद रहेको र यसबारे थप अनुसन्धान भइरहेको जिल्ला प्रहरी कार्यालय ओखलढुंगाका डिएस्पी पुष्पराज मल्ले बताए। उनीसँगै हिँडेका चम्पादेवी गाउँपालिका३ का २८ वर्षीय दीपक बुढाथोकी भने घाइते अवस्थामा भेटिएका छन्। उनलाई सोधपुछका लागि प्रहरीले नियन्त्रणमा लिएको छ।भीरबाट दुवैजना लडेको भनिएपनि एउटाको मृत्यु हुनु र अर्को सामान्य घाइते मात्र हुनुले घटना शंकास्पद रहेको स्थानीयको दावी छ। मृतक रुद्धबहादुर थापा र घाइते दिपक बुढाथोकी नाताले मामा भान्जा हुन्। उनीहरु दुबैजना खसी व्यापारी हुन्।। रातको समयमा नदी किनारबाट टर्च बालेर केही मानिसले लखेटेपछि भाग्ने क्रममा चम्पादेवी२ स्थित ओदेखोला भीरबाट दुवैजना लडेको घाइते दीपक बुढाथोकीले बताए। लडेकामध्ये रुद्रबहादुरको मृत्यु भएको उनको भनाइ छ। गाउँपालिका अध्यक्ष नवराज केसीले घटनाको प्रकृतिले भीरबाट लडेको जस्तो नदेखिएकाले घटना सुनियोजित रहेको दावी गरे।
लेक लागेर यार्सासंकलको मृत्यु,मुगु : यार्सा संकलनमा गएका पातारासि गाउँपालिका५ का एक युवकको लेख लागेर मृत्यु भएको छ। मुगुम कार्मारोङ्ग गाउँपालिका२ मुगु गाउँको रिमार पाटन क्षेत्रमा यार्सा संकलनमा गएका पातारासी गाउँपालिका५ का ३२ वर्षीय नन्दबहादुर बुढालाई लेख लागेर बिरामी भएपछि उपचारका लागि पाटनबाट ल्याउँदै गर्दा बाटोमा मृत्यु भएको हो। लेख लागेपछि उनीसँगै गएका उनका साथीहरुले उपचारका लागि सदरमुकाम गमगढी ल्याउँदै गर्दा मुगुम कार्मारोङ्ग गाउँपालिका२ मुगु गाउँ र शिरानी चौरको बीचमा पर्ने जंगलमा मृत्यु भएको नेपाल सशस्त्र प्रहरी गुल्म ४५ का डिएसपी बसन्तबहादुर सिंहले जानकारी दिए। मुगुम कार्मारोङ्ग गाउँपालिका२ मुगुका आधा दर्जनभन्दा बढी पाटन क्षेत्रमा पाइने यार्सागुम्बु संकलनका लागि उक्त गाउँपालिकाले जेठ १८ गतेबाट ४० दिनका लागि सर्बसाधरणलाई खुल्ला गरेको थियो। गाउँपालिकाले दिएको जानकारीअनुसार यार्सा पाइने पाटन क्षेत्रमा ४ हजारभन्दा बढी संकलनकर्ता उक्त क्षेत्रमा प्रवेश गरेका छन्।
आइतबार उपत्यकामा सार्वजनिक बिदा,काठमाडौं : सरकारले आइतबार उपत्यकामा सार्वजनिक बिदा दिएको छ।मच्छिन्द्रनाथको भोटो देखाउने जात्राको अवसरमा सरकारले सार्वजनिक बिदा दिएको हो। उपत्यकाबाहेक अन्य जिल्लामा भने बिदा नहुने गृह मन्त्रालयका शाखा अधिकृत अशोककुमार राईले जारी गरेको विज्ञप्तिमा उल्लेख छ।
हात्तीबाट जोगिन पोस्टर !,"झापा : जङ्गली हात्तीहरु दिउँसै गाउँ पस्न थालेपछि जानकारी मूलक पोस्टरहरु टाँस्न थालिएको छ। स्थानीयलाई सावधानी र सचेत रहनका लागि डिभिजन वन कार्यालय झापा लेसचेतना मूलक पोस्टरहरु टाँस्न थालेको हो। कार्यालयले वडा, सामुदायीक भवन, जंगल पस्ने द्वार र खेतिपाती बढी हुने क्षेत्रहरुमा पोस्टर टाँस्न थालेको हो। डिभिजन कार्यालयले सुरुवाती चरणमा अर्जुनधारा, भद्रपुर, मेचीनगर र हल्दिबारी, कचनकवल, र बुद्यशान्ति गाउँपालिकाका विभिन्न स्कूल तथा सार्वजनिक स्थानमा हात्तीसँग सावधानीपूर्वक सहयात्रा भन्ने नारासहितका पोस्टर टाँस्ने कार्यको थालनी गरेको छ। पोस्टरमा सानो बच्चासँगै रहेको हात्ती, र उक्त हात्ती सँग जम्काभेट भएमा के हुन्छ ? भन्ने कुरा उल्लेख छन्। धुनमा रहेको हात्तिलाई जिस्काउँदा, आगो बालिदिँदा उसले गर्ने हानीको बारेमा पनि पोस्टरमा उल्लेख छ।"
लेक लागेर युवकको मृत्यु,मुगु : यार्सा संकलनका लागि गएका जुम्ला जिल्ला पातारासि गाँउपालिका५ का एक युवकको लेक लागेर मृत्यु भएको छ । लेक लागेर बिरामी भएपछि उपचारका लागि लेकबाट ल्याउँदै गर्दा बीच बाटोमै मृत्यु भएको हो । मुगुम कार्मारोङ्ग गाँउपालिका२ मुगु गाँउको रिमार भन्ने पाटन क्षेत्रमा यार्सा संकलनमा गएका जुम्ला जिल्ला पातारासी गाउँपालिका५ का ३२ वर्षीय नन्दबहादुर बुढाको मृत्यु भएको हो । बिहान लेक लागेपछि उनीसँगै गएका उनका साथीहरुले उपचारका लागि सदरमुकाम गमगढी ल्याउदै गर्दा मुगुम कार्मारोङ्ग गाँउपालिका२ मुगु गाँउ र शिरानी चौरको बीचमा पर्ने जङ्गलमा बिहान ११ बजे मृत्यु भएको नेपाल सशस्त्र प्रहरी गुल्म ४५ का डिएसपी बसन्त बहादुर सिंहले जानकारी दिएका हुन् । मुगुम कार्मारोङ्ग गाँउपालिका२ मुगु गाँउका आधा दर्जन भन्दा बढी पाटन क्षेत्रमा पाइने यार्सागुम्बु संकलनका लागि उक्त गाँउपालिकाले जेठ १८ गतेबाट ४० दिनका लागि सर्वसाधारणलाई संकलन गर्न खुल्ला गरेको थियो ।
यसरी बन्दै छ क्रंकिटमान्डू (तस्बिर),काठमाडौं : सरकारले मापदण्डको कार्यान्वयनमा कडाई नगर्दा राजधानी सहर काठमाडौं क्रंकिटमान्डूमा परिणत भइरहेको छ। काठमाडौंको आरुबारीबाट देखिएको माकलबारी र अत्तरखेलको बस्ती विकासको तस्बिर एउटा उदाहरण मात्र हो। उपत्यकामा अव्यवस्थित रुपमा घर निर्माण हुँदा वातावरणमा प्रभाव परेको छ। पछिल्लो समय जंगल मासेर प्लटिङ गर्ने र बस्ती विकास गर्ने क्रम तिब्र भएको छ। संघीयताले समेत राजधानीको आकर्षणलाई कम गर्न सकेको छैन। कसरी बन्दै छ काठमाडौं क्रंकिटमान्डू उमा विष्टले कैद गरेका तस्बिरमा हेर्नुहोस्।
"तालको जग्गामा राजनीति : चुनावमा लालपूर्जाको आश्वासन, पछि फिर्ता माग्दै","परासी : ऐतिहासिक नन्दन तालको जग्गा फिर्ता गराउन स्थानीय तहलाई मुस्किल भएको छ । वर्षौंदेखि स्थानीयले अतिक्रमण गरी खेती नै गर्दैआएको तालको जग्गा फिर्ता गराउन सम्भव भएको छैन । पश्चिम नवलपरासीको पाल्हीनन्दन गाउँपालिका र रामग्राम नगरपालिका क्षेत्रमा फैलिएको तालको क्षेत्रफल कुल ९२ बिघा छ । स्थानीयले जग्गा अतिक्रमण गरेपछि तालको जग्गा ५ कट्ठाको हाराहारीमा सीमीत बन्न पुगेको छ । विश्व सम्पदा सूचीमा सूचीकृत गर्न पहल गरेको भन्दै गाउँपालिकाले स्थानीयसँग जग्गा फिर्ता लिन आग्रह गर्दा पनि स्थानीय तयार भएका छैनन् । तर हरेक चुनावका बेला तालको जग्गाको पुर्जा बनाइदिने भन्दै स्थानीयलाई आश्वासन दिने गरेकाले राजनीतिक दलले पनि अतिक्रमित जग्गा छाड्नु पर्छ भनेर खुलेर भन्न सकेका छैनन् । जसका कारण अतिक्रमित जग्गा स्थानीयबाट छुटाउन गाउँपालिकालाई सकस देखिएको हो । सरकारले यो ताललाई राष्ट्रिय गौरवको आयोजनाभित्र राखेर संरक्षणका लागि यस वर्ष ४१ लाख रुपैयाँ पठाएको छ । तर स्थानीयको अवरोधका कारण कार्यक्रम गर्न नसकिएको अध्यक्ष गुप्ताले बताए । यसअघि पनि स्थानीय सरकारी निकायबाट ताल संरक्षणका लागि बजेट विनियोजन हुने गरेको थियो । स्थानीयको विवादका कारण उक्त रकम फ्रिजहुँदै आएको छ । स्थानीयले अतिक्रमण गरेर जग्गा जोतभोग गरेपछि अहिले तालको अस्तित्व नै संकटमा परेको छ । स्थानीयले खेती गर्न थालेपछि ताल सबै खेतमा परिणत भएको हो । सीमसार क्षेत्रभित्र पर्ने ताल वर्षायाममा पानी जमेपछि मात्र ताल देखिने गरेको छ । पछिल्लो पटक केन्द्रबाटै रकम रकम पठाएपछि गाउँपालिकाले गुरुयोजना बनाएर तालको वास्तविक जग्गा खोजी गर्न थालेको छ । ९२ बिघामध्ये पहिलो चरणमा नापी कार्यालय मार्फत् निकालिएको जग्गामा ५१ बिघा जग्गा देखिएको छ । जसमा गाउँपालिका क्षेत्रमा ३४ बिघा ११ कठ्ठा छ भने रामग्राम नगरपालिका क्षेत्रमा १७ बिघा बढी देखिएको गाउँपालिका अध्यक्ष गुप्ताले बताए । पहिलो चरणमा छुट्टाइएको जग्गामा पर्ने तालको संरक्षणका लागि काम अघि बढाइए पनि स्थानीयले अवरोध गरेको गुप्ताको भनाइ छ । बाँकी जग्गा क्रमशः नाप नक्सा गरी छुट्टाउन लागिएको उनको भनाई छ । गाउँका ७५ घर बढीले तालको जग्गा अतिक्रमण गरेर जोतभोग गर्दै आएका छन् । गाउँपालिकाको मात्र नभइ देशकै पहिचानको रुपमा रहेको ताललाई संरक्षण गरेर पर्यटकीय संरचना निर्माणमा हर संभव प्रयासरत रहने अध्यक्ष गुप्ताको भनाइ छ । रामग्राम नगरपालिकाका प्रमुख नरेन्द्रकुमार गुप्ताले तालको जग्गामध्ये नापीबाट निकालेको तथ्यांकअनुसार अझै ४१ बिघा अपुग देखिएको बताए । अपुग भएको जग्गा स्थानीयले दर्ता नै गराएको सुनिन आएकोले दोस्रो चरणमा अपुग जग्गाको पुन खोजी गरिने गुप्ताको भनाई छ । ताल संरक्षणका लागि आगामी वर्ष नगरपालिकाले बजेट विनियोजन गरेर काम अघि बढाइने नगरप्रमुख गुप्ताको भनाइ छ । ताल निर्माणपछि वरपरका खेतीयोग्य जमिन डुबानमा पर्ने भएकाले पहिला त्यसको व्यवस्थापन गर्नुपर्ने स्थानीय राजेन्द्र केवटले बताए । उनले २०२४ सालअघि स्थानीयले जग्गाको तिरो बुझाउँदै आएको बताए । ताल व्यवस्थित नभए त्यस क्षेत्रको २ सय बिघा जग्गा डुबानमा पर्ने भएकाले पहिला त्यसतर्फ ध्यान दिनुपर्ने अर्का स्थानीय चन्द्रमणी चौधरीले बताए । स्थानीयले उक्त जग्गा पूर्व नम्बरी भएको बताएका छन् । २०२४ सालअघि जोतभोग प्रमाणका रुपमा अड्सठ्ठा (तत्कालीन गाउँ पञ्चायतले दिएको जोतभोग गरेको लिखित कागज) दिइएकोले उक्त जग्गा पूर्व नम्बरी भएको तर्क स्थानीयको छ । सोही कागजको आधारमा स्थानीयले जोतभोग गरेको जग्गाको पुर्जा पाउने पर्ने मागसहित सर्वोच्च अदालतमा मुद्दा दायर गरेका थिए । तर अदालतले पुर्जा दिन नमिल्ने भनी फैसला गरिदिएको छ । स्थानीय बुद्धिजीवीहरुले तालको जग्गा जोतभोग गर्दै आएका स्थानीयलाई अन्यत्र व्यवस्थापन गरेर भए पनि ऐतिहासिक स्थान संरक्षण गर्नुपर्ने बताएका छन् । तालमा राजनीति स्थानीय स्तरका राजनीतिक दलहरुबीच नै सहमति हुन नसक्दा ताल संरक्षणमा समस्या देखिएको छ । चुनाव आउने समयमा राजनीतिक दलका नेताहरुले तालको जग्गा जोतभोग गर्दै आएका स्थानीयलाई पुर्जा बनाइदिने आश्वासन दिए पनि पछि जग्गा फिर्ताको लागि पहल गर्न थालेपछि दलहरुबीच नै मतभेद् भएको हो । स्थानीय रामलाल गुप्ता भन्छन् ,जब चुनाव आउँछ तब नेताहरुले पुर्जाको सबै काम भइसक्यो, हस्ताक्षर गर्न मात्र बाँकी छ भन्दै भ्रममा पार्ने गरेका छन् । तालको समस्या समाधान भए राजनीति गर्ने मुद्दा नै समाप्त हुने भएकाले नेताहरुकै कारण स्थानीयबीच सहमति हुन नसकेको उनको भनाइ छ । समाजवादी पार्टी नेपालका जिल्ला अध्यक्ष धरेन्द्र यादवले ताललाई राजनीतिको विषय बनाउन नहुने बताउँछन् । हिन्दु देवता कृष्णले आफ्नो नारायणी सेना लगाएर उक्त ताल खनेको पौराणिक किंवदन्ती अनुसार स्थानीयले यस ताललाई धार्मिक महत्वका साथ पनि लिन्छन् । गौतम बुद्धका अग्रश्रावक समेत रहेको र बुद्धका भाई भिक्षु आनन्दको नामसँग समेत जोडिएकाले तालको ऐतिहासिक महत्व रहेको किंवदन्ती छ ।"
"एक्साभेटरले सडक खन्दा पहिरोले पुरिएर युवकको मृत्यु, चालक प्रहरी नियन्त्रणमा",बेनी : म्याग्दीको धवलागिरी गाउँपालिका४ मुदीमा सडक खन्दा खसेको पहिरोले पुरिएर एक युवकको ज्यान गएको छ । गाउँपालिकाको केन्द्र मुनादेखि मुदी गाउँ जोड्ने सडक निर्माणका क्रममा सिम्बाङको भीरमा पहिरो खस्दा मुदीका ३१ वर्षीय सुविन पुन शुक्रबार पुरिएको अवस्थामा भेटिएको प्रहरीले जनाएको छ । बिहीबार दिउसो पहिरो खसेपछि बेपत्ता भएका पुनको प्रहरी र स्थानीयबासीले एक दिनपछि पुरिएको अवस्थामा शव फेला पारेका हुन् । मृतक पुन उपभोक्ता समितिले भाडामा लिएको स्थानीय विजय घर्तीमगरको एक्साभेटरका सहयोगी पनि थिए । पहिरो खस्दा एक्साभेटरमा सामान्य क्षति पुगेको छ । चालकलाई प्रहरीले नियन्त्रणमा लिएको छ ।
खानेपानीको संकट देखाउन अतिथिलाई रित्तो कलश उपहार,"ओखलढुंगा : मानेभन्ज्याङ गाउँपालिका ५ र ९ वडाको सीमाना बालेथाम गाउँमा खानेपानी योजना उद्घाटनमा सहभागी अतिथिलाई रित्तो कलश उपहार दिइएको छ। खानेपानीको चरम् संकट देखाउनका लागि स्थानीयले अतितिलाई व्यङयात्मक रुपमा रित्तो कलश थमाएका हुन्। गुराँसका फुल राखिएका कलश प्राप्त भएपछि रित्तो देख्दा अतिथिहरु पनि एकछिन छक्क परे। गाउँपालिकाका जनप्रतिनिधिहरु अतिथि रहेकोमा मुहान बिनाको आयोजना उद्घाटन भएको भन्दै स्थानीयले रित्तो कलश उपहार दिएका हुन्। शुक्रबार गाउँपालिका र दुईवटै वडाको ९ लाख ८० हजार र जन श्रमदानसहित ११ लाख ४४ हजार दुईसय ७३ रुपैयाँमा निर्मित आयोजनाको उद्घाटनमा यस्तो दृश्य देखिएको हो। दश हजार लिटरको प्लाष्टिक ट्यांकीमा ट्यांकरबाट बोकेर पानी भर्ने र सो पानी ४३ घरलाई वितरण गर्ने योजना सुरु गरिएको छ। खानेपानीको मुहान कतै नभपछि यस्तो योजना सञ्चालनमा ल्याइएको स्थानीयले बताए। कार्यक्रममा गाउँपालिका अध्यक्ष मोतिराज राईले भने, मुहान बिनाको खानेपानी योजनाको उद्घाटनमा रित्तो कलश उपहार पाइयो, यो व्यंग्यको प्रतिक रहेछ। आफ्नो कार्यकालमा कतैबाट यहाँ नियमित रुपमा पानीको व्यवस्था गर्न सकेदेखि यही कलशमा पानी भरेर कलश फिर्ता गर्ने उनले बताए। पानीको समस्याकै कारण पदबाटै राजीनामा दिनुपर्ने अवस्था आएको भन्दै उनले गाउँपालिकाभरी खानेपानीको संकट रहेको प्रष्ट पारे। बालेथामबासीले सदियौंदेखि मुहानकै अभावमा पानी बोकेर पिउँदै आएका थिए। एक गाग्री पानीका लागि दैनिक पाँच घण्टा लगाएर पानी ल्याउनुपथ्र्यो। भएको एउटा मुहान पनि सुकेपछि विकल्पको रुपमा ट्यांकरमार्फत पानी बोकेर वितरणको काम सुरु गरेका हुन्। एक घण्टाको दुरीमा जयरामघाट नजिक पुगेर ट्यांकरमा पानी ल्याउनु पर्ने उपभोक्ता समितिका अध्यक्ष शिवकुमार श्रेष्ठले बताए। उनले भने, महंगो पर्न जान्छ, हामीले प्रत्येक घरको धारा मार्फत मिटर जोडेर त्यहीबाट महशुल संकलन गरि तत्काललाई समस्या टार्न यो योजना सुरुवात गरेका हौँ। जिल्लाको आठवटा स्थानीय तहमध्ये सबैभन्दा पानीको चरम अभाव भएको मानेभन्ज्याङ गाउँपालिका पर्छ। गाउँपालिकाले लिफ्टिङ र डिप बोरिङ दुवैका लागि सम्भाव्यता अध्ययन गरिरहेको छ। तर त्यो पनि स्थायी समाधान भने हुन नसक्ने जनप्रतिनिधिको भनाइ छ। कतै मुहान पाइहालेपनि सोलुखुम्बु र आसपासबाट ल्याउनुपर्ने हुँदा अर्बौं बजेट आवश्यक पर्ने भएकाले सम्भव नभएको उपप्रमूख सविता राईले बताइन्। ट्यांकरमा पानी बोकेर भरेपछि वितरणका लागि राखिएको ट्यांकी। तस्बिर : शिवप्रसाद ढुंगाना"
हराएका १० थान मोबाइल भेटिए,"धरान : धरानबाट विभिन्न मितिमा हराएका १२ थान मोबाइल भेटिएका छन्। इलाका प्रहरी कार्यालय धरानको सक्रियतामा हराएका मोबाइल फेला पारी शुक्रबार सम्बन्धित व्यक्तिलाई बुझाइएको छ। मोबाइल हराएपछि पीडितले इलाका प्रहरी कार्यालय धरानमा निवेदन दिएका थिए। निवेदनको आधारमा मोबाइलको आइएमइआई नम्बरको ट्रेस गरी मोबाइल खोजी गर्दा फेला पारिएको इलाका प्रहरी कार्यालय धरानका डीएसपी ढुण्डिराज न्यौपानेले बताए। उनले धरानका सन्तोषी राई, आब्दा सदा, सन्तोष रुचाल बालकुमार राई, रमा राई, रोशन मगर, सुदिप राई, सरोज श्रेष्ठ, विकास राईभिम केदेम, रुद्रकला लिम्बू र सन्तोष तामाङलाई मोबाइल बुझाइएको बताए।प्रहरीले हराएका विभिन्न कम्पनीका करिब ३ लाख रुपैयाँ बराबरको मोबाइल फेला पारी सम्बन्धित व्यक्तिलाई बुझाएको छ ।"
भैरहवा भन्सारमा ट्रक काण्ड : अख्तियारले थाल्यो अनुसन्धान,"भैरहवा : भैरहवा भन्सार नाकाबाट प्रज्ञापन पत्र (भन्सार) विना नै छिराइएको मालवाहक गाडी प्रकरणमा अख्तियार दुरुपयोग अनुसन्धान आयोगको सम्पर्क कार्यालय बुटवलले अनुसन्धान थालेको छ । अख्तियारले सम्बन्धित निकायहरुमा आधिकारिक पत्र पठाएर घटनाको विवरण माग गरेको हो । घटना राजश्व चुहावटको भए पनि घटनामा कर्मचारीको संग्लनताको विषयमा प्राराम्भिक अनुसन्धान थालिएको अख्तियारको बुटवल कार्यालय प्रमुख तारानाथ अधिकारीले बताए । घटना राजश्व चुहावटसगँ जोडिएको छ उनले भने तर यस घटनामा कर्मचारीको संग्लनता छ कि छैन भन्ने विषयमा हामीले प्रराम्भिक अनुसन्धान थालेका छौँ । अधिकारीले भने । उनले अनुसन्धानमा कर्मचारीको संग्लनता देखिए आफूहरुले प्रक्रिया अगाडि बढाउने र राजश्वले अनुसन्धानले आफ्नो कारवाही अगाडि बढाउने बताए । जेठ ६ गते विना भन्सार छिराइएको जिजे ०६ एजेड ६३५९ नम्बरको उक्त मालवाहक गाडी रुपन्देही प्रहरीले नियन्त्रणमा लिएर राजश्व अनुसन्धान कार्यालय बुटवललाई बुझाएको थियो । जुन गाडी मुख्य बाटो हुदै कर्मचारीकै अगाडीबाट गएको सिसिटिभी फुटेजमा देखिएको छ । प्रहरीका अनुसार उक्त गाडीबाट ३८ लाख मूल्य बराबरको बच्चाको डायपर र सेनेटरी प्याड बरामद भएको थियो । घटनाको अनुसन्धान राजश्व अनुसन्धान कार्यालय बुटवलले गरिरहेको छ । राजश्व अनुसन्धानको छानबिन प्रतिवेदन अख्तियारले कुरिरहेको छ । हालसम्मको अनुसन्धानमा घटनामा चालकको लापरवाहीका कारण घटना भएको देखाउन खोजिएको स्रोतको दावी छ । अख्तियार प्रमुख अधिकारीले अन्नपूर्ण पोस्ट्सँग भने, राजश्वले गरिरहेको अनुसन्धानको प्रतिवेदन हामीले कुरिरहेका छौँ । राजश्वको अनुसन्धानमा पनि बदमासी हुन सक्ने भएकोले उसले गरिरहेको अनुसन्धान पनि नजिकबाट नियालिरहेको छौँ । यस्तै अन्नपूर्ण पोस्ट्ले अड्डामा अन्नपूर्ण अभियान अन्र्तगत भैरहवा भन्सारमा हुने बेथिती र खुल्लमखुल्ला हुने घुसको कारोबारको विषयमा प्रकाशित समाचारको विषयमा पनि अनुसन्धान भइरहेको अख्तियारले जनाएको छ । समाचार प्रकाशित भएपछि अख्तियार भन्सारमा अनुगमन गरेर स्रोत नखुलेको रकम समेत कर्मचारीबाट बरामद गरेको थियो । भन्सारसँग सम्बन्धित यी दुवै घटनालाई एकीकरण गरेर अनुसन्धान भइरहेको प्रमुख अधिकारीले बताए । भैरहवा भन्सारमा अझै पनि साम्रगीको न्युन मुल्यांकन गर्ने, बढी सामग्रीलाई कम देखाएर प्रज्ञापन पत्र तयार पार्ने जस्ता कामहरु भइरहेको सरोकारावालाहरु बताउँछन् ।"
कुवा छोएको निहुँमा कुटपिट,"बैतडी : बैतडीको दोगडाकेदार गाउँपालिका ८ सैनीमा कुवाको पानी खाएको निहुँमा तुलसी सार्कीमाथि कुटपिट भएको छ। तुलसीमाथि स्थानीय सीता पार्कीले कुटपिट गरेकी हुन्। खेतमा काम गर्दै गरेको बेला तुलसीका छोरा नवीन सार्कीले नजिकै रहेको कुवाबाट पानी लिएकै कारण कुटपिट गरेको तुलसीका देवर शंकर सार्कीले बताए। हामीलाई दलितभित्र पनि तल्लो जाति भनेर हेप्ने गरेकै कारण कुटपिट भएको हो। अघिपछि हामीले पानी खाने कुवा अर्कै छ। खेतमा काम गरिरहेका बेला तिर्खा लागेपछि बच्चा कुवामा गएको रहेछ। त्यसैको निहुँमा भाउजूमाथि कुटपिट भएको हो। बिहीबार दिउँसो घटना भएको भएपनि शुक्रबार खोचलेक प्रहरीमा आएपछि घटना सार्वजनिक भएको हो। प्रहरीले भने कुटपिट भएको भन्ने निवेदन आएको तर जातीय विभेदको कुरा निवेदनमा उल्लेख नभएको जनाएको छ। तुलसीको पाखुरा र आँखाको नजिक चोट रहेको तुलसीका देवर शंकरले बताए। भाउजूलाई हसियाले प्रहार गरेको रहेछ। पाखुरा र आँखाको नजिक घाऊ भएको छ, उनले भने, अहिले उपचार गर्ने सहमति भएको छ। उपचारका लागि धनगढीतिर जाँदैछौँ। पहिला उपचार गरेर त्यसपछि मिलापत्र गर्ने सहमति भएको शंकर सार्कीले बताए। हुन त जातीय विभेद भएको हो, उनले भने, तर, एकै गाउँमा बस्नुपर्ने र कुटपिट गर्नेले पनि माफी मागिसकेकाले मिलापत्र गर्ने सहमति गरेका छौँ।"
सेना आधुनिकीकरणमा अग्रसर : प्रधानसेनापति,"काठमाडौं : प्रधानसेनापति पूर्णचन्द्र थापाले सेनाको आधुनिकीकरण तथा आत्मनिर्भरता अभिवृद्धि गर्न लागि परेको बताएका छन्। उनले आफ्ना सकलदर्जा (सीपाही) बीच प्रत्यक्ष रुपमा अन्तरक्रिया गर्ने क्रममा यस्तो धारणा राखेका हुन्। नेपाली सेनाले सुरु गरेको परिवर्तनको संगठन भित्र र बाहिर दुवैतर्फ सकारात्मक प्रभाव पर्दै गएको जानकारी दिंदै उनले भने, नेपाली सेनाको आधुनिकीकरण तथा आत्मनिर्भरता अभिवृद्धि गर्न नेपाली सेनाको दीर्घकालीन सोच२०३० तयार गर्ने कार्य अन्तिम चरणमा पुगेको छ। प्रधानसेनापति भएपछि सिपाहीका साथ प्रधानसेनापति सञ्चालन गरी सकलदर्जाका समस्या, गुनासो र त्यस क्षेत्रको अवस्थाबारे जानकारी लिने काम थालेका हुन्। प्रत्येक ३ महिनामा यो कार्यक्रम हुने गरेको छ। यहाँ भएकालाई सभाहलमा प्रतिनिधिको रुपमा निम्त्याउने र बाहिर रहेका हरेक पृतना बाहिनीमा सिपाहीलाई राखेर प्रविधिको प्रयोगबाट अन्तरक्रिया गर्ने गरेको छ। यो तेस्रो कार्यक्रम हो। जंगी अड्डास्थित त्रिभुवन आर्मी अफिसर्स क्लबको सभामण्डप हलमा तेस्रो त्रैमासिक रोलकल सम्पन्न भएको नेपाली सेनाको जनसम्पर्क तथा सूचना निर्देशनालयले जनाएको छ। सकलदर्जाको सकरात्मक सोच र प्रयासबाट संगठनका प्रक्रिया, पद्धति र प्रणालीमा सुधारात्मक प्रवृति देखिने बताए। सकलदर्जाले प्रत्यक्ष र अप्रत्यक्ष रुपमा विभिन्न विषयमा राखेका रायसुझाव तथा जिज्ञासालाई सम्बोधन गर्ने बताए। प्रधानसेनापति थापाले नेपाली सेनाको कमाण्ड सम्हालेको एक वर्ष पूरा हुने अवसरमा २०७६ भाद्र २४ गते वार्षिक समीक्षासहित उपस्थित हुने बताए।"
१३ किलो चाँदीसहित एक पक्राउ,"जनकपुरधाम : जनकपुरधामबाट झण्डै १३ किलो चाँदीसहित एक जना पक्राउ परेका छन्। धनुषाको जनकपुरधाम उपमहानगरपालिका २३ बिन्धी एरियाबाट सशस्त्र प्रहरीको टोलीले चेकजाँच गर्ने क्रममा १२७ किलो चाँदीसहित एक जनालाई पक्राउ गरेको हो। पक्राउ पर्नेमा महोत्तरीको जलेश्वर नगरपालिका ४ पिगौना बस्ने ३४ वर्षीया बालबोधप्रसाद साहलाई पक्राउ गरिएको सशस्त्र प्रहरी नायव उपरीक्षक सुशीलप्रसाद पराजुलीले जानकारी दिए। नेपालबाट अवैद्य रुपमा भारततर्फ चोरी पैठारी गरी लग्दै गरेको अवस्थामा साहलाई पक्राउ गरिएको हो। पक्राउ परेका साहको साथबाट १२७ केजी चाँदी बुनिया, ज ३ प ६२८९ नम्बरको बजाज डिस्कभर मोटरसाइकल, नेपाली तथा भारु नोट गरी नगद ३ हजार ५ सय ३० नियन्त्रणमा लिई जनकपुर भन्सार कार्यालयमा बुझाइएको प्रहरी नायव उपरीक्षक पराजुलीले जानकारी दिए। बरामद भएको चाँदीको मुल्य ८ लाख ४९ हजार ३ सय ५ पर्छ।"
चट्याङ लागेर दुईजना घाइते,बैतडी : बैतडीमा चट्याङ लागेर २ जना घाइते भएका छन्। घाइते हुनेमा दशरथचन्द नगरपालिका ५ सिमायलका ३५ वर्षीया पुष्पा कोली र २० वर्षीया राधिका महर रहेका जिल्ला प्रहरी कार्यालयले जनाएको छ। बिहीबार राति वर्षा हावाहुरीसँगै आएको चट्याङले लागेर घरमै बसिरहेका उनीहरु घाइते भएको जिल्ला प्रहरी प्रमुख प्रहरी नायव उपरीक्षक नेत्रमणी गिरीले जानकारी दिए। घाइतेको जिल्ला अस्पतालमा उपचार भइरहेको छ।
"ग्यास सिलिण्डर पड्किँदा सात जना घाइते, दुई गम्भीर","सिमरा : बाराको डुमरवानामा खाना पकाउने ग्यास सिलिण्डर पड्किँदा एकै परिवारका दुईसहित सात जना घाइते भएका छन् । घाइतेमध्ये दुईको अवस्था गम्भीर रहेको छ । जीतपुरसिमरा उपमहानगरपालिका१४ स्थित स्याउली बजारमा नरजमान थिङको घरमा सिडिन्डर पड्किएको हो । घटनामा ६७ वर्षीय नजरमान थिङसहित उनकी बुहारी ३२ वर्षीया ज्ञानीमाया थिङ, ३२ वर्षीय बौद्धमान थिङ, ३२ वर्षीय अनिता थिङ रहेका छन् । त्यसैगरी ४८ वर्षीया दिलमाया वाइबा, ५५ वर्षीया साईमाया वाइबा, ३२ वर्षीया दिलमाया वाइबा पनि सिलिण्डर पड्किएर घाइते भएका छन् । घाइतेहरुको सिमरास्थित अल्पाइन अस्पतालमा उपचार भइरहेको छ । घाइते सबैको शरीरको विभिन्न भाग र कपाल जलेको छ । घाइतेमध्ये नजरमानकी बुहारी ज्ञानीमाया र अनिताको अवस्था गम्भीर रहेको इलाका प्रहरी कार्यालय सिमराका प्रहरी नायब निरीक्षक कलमबहादुर शाहीले जानकारी दिएका छन् । प्रनानि शाहीकाअनुसार रेगुलेटर जोड्ने क्रममा ग्यास लिक भएको र आगो बाल्दा ग्यास पड्किएको हो । नजरमानकी बुहारी ज्ञानीमायाले चिया पकाउनका लागि सिलिण्डरमा रेगुलेटर जोड्न लागेकी थिइन् । उनको घरमा छलफल गर्नका लागि छिमेकी आएका थिए । रेगुलेटर जोड्न नसकेपछि ज्ञानीमायाले सबैलाई जानकारी गराइन् । घरमा उपस्थित सबै भान्सामा पुगे । त्यतिबेलासम्म भान्सामा ग्यास लिक भइसकेको थियो । रेगुलेटर जोडेर ग्यास बाल्ने क्रममा आगो लागेको र ग्यास पड्किएको प्रनानि शाहीले बताए । ग्यास पड्किएलगत्तै स्थानीय र प्रहरीले उद्धार गरी घाइतेलाई अस्पताल पुयाएका थिए । घाइते सबैको अहिले अल्पाइन अस्पतामा उपचार भइरहेको छ ।"
व्यापारीले बुझाए वडाकार्यालयमा मदिरा बिक्रीको लाइसेन्स,"बैतडी : जिल्लाको मेलौली नगरपालिका १ का व्यापारी शरद नेगीले मदिरा बिक्रीका लागि लिएको लाइसेन्स वडा कार्यालयलाई बुझाएका छन्।वडाले मदिरा नियन्त्रण अभियान थालेपछि सो अभियानमा सहयोग पुर्याउन लाइसेन्स वडामा बुझाएको नेगीले बताए। 'समाजलाई सत्मार्गतिर डोर्याउन वडाले पहल थालेको छ। मदिराको कारोबारले समाजमा समस्या विभिन्न समस्या आउन थालेपछि वडामा लाइसेन्स बुझाएको हुँ।' व्यापारी नेगीले वडा नं १ को कार्यालयमा लाइसेन्स बुझाएको मेलौली नगरपालिका १ का वडा अध्यक्ष सुरतसिंह नेगीले पुष्टी गरे। उनले भने, 'हामीले वडालाई मदिरा निषेधित घोषणा गर्ने अभियान सञ्चालन गरिरहेका छौं। व्यावसायी शरद नेगीले आफैंले वडामा लाइसेन्स बुझाएर वडाको अभियानमा साथ दिने बचन दिनुभएको छ। यसले हामीलाई अभियान सञ्चालनमा सहज भएको छ।' मदिराकै कारण महिला तथा बालबालिकामाथि हिंसा हुने भएकाले आफूहरुले वडा कार्यालयको समन्वयमा मदिरा नियन्त्रण अभियान सञ्चालन गरिरहेको महिला सञ्जालकी अध्यक्ष रुबी नायकले बताइन्। उनले भनिन्, 'हामीले थालेको अभियानमा एकजना व्यापारीले ठूलो सहयोग गर्नु भएको छ। यसबाट अरुले पनि पाठ सिकेर हिंसारहित समाज बनाउन मदिराको कारोबार बन्द गर्नुपर्छ।'"
घरमै सुत्केरी हुँदा आमा र शिशुको मृत्यु,"बागलुङ : जिल्लाको बडिगाड गाउँपालिकामा घरमै सुत्केरी हुँदा आमा र नवजात शिशु दुवैको ज्यान गएको छ। बडिगाड गाउँपालिका ६ सुरकुडेकी २३ वर्षीया जिसु बुढाको अत्यधिक रक्तश्रावका कारण ज्यान गएको हो।गत सोमबार दिउँसो घरमै सुत्केरी भएकी जिसुले जन्माएकी नवजात शिशुको पनि दुई घण्टामै ज्यान गएको थियो। अधिक रक्तश्राव र नवजात शिशुको मृत्युपछि विक्षिप्त भएकी जिसुलाई सुरकुडेबाट राति अवेर मात्र स्वास्थ्य चौकी पुर्याइएको थियो। अत्यधिक रक्तश्राव भएकाले बडिगाडमा रहेको पोलिक्लिनिकले करिब एक घण्टाको सामान्य उपचारपछि पाल्पा लैजान रेफर गरेको थियो। मंगलबार बिहान सासूआमासहित पाल्पा पुर्याइएकी जिसुलाई चार पोका रगत चढाइएको थियो। उनका श्रीमान रवि भने ऋणको जोहो गर्न गाउँमै फर्किएका थिए। पाल्पाको प्रवास मेडिकल कलेजमा सुरुवाति उपचारपश्चात सामान्य अवस्थामा फर्किएपछि जिसुले साथमा रहेकी सासूआमा लालमाया बुढालाई तत्काल घर फर्किन प्रस्ताव गरेकी थिइन्। तर लालमायाले अस्पताल आएको बेला पूरा उपचार गरेर ठिक भए पछि मात्र फर्किने जवाफ दिएपछि अस्पतालमै बसे। तर साँझपख जिसु पुनःगम्भीर समस्या देखियो। समस्या बल्झिएपछि उनलाई आइसीयुमा राखियो। रातको दुई बजे डाक्टरले जिसुलाई बचाउने सम्भावना नरहेको बताएपछि लालमाया भाव बिह्वल बनिन्। बुहारीलाई उपचार गरेर घर ल्याउन गएकी लालमाया अन्ततः बुहारीको शव लिएर फर्कन विवश भइन्। उनका श्रीमान् रवि बुढाका अनुसार चार पटक गर्भको जाँच पनि गरिएको थियो। गत सोमबार बिहान १० बजे तिरबाट जिसुलाई सुत्केरी व्यथा लागेको र दिउँसो ३ बजे घरमा बच्चा जन्मिएको थियो। दोश्रो बच्चा भएकाले आफूहरुले स्वास्थ्य चौकी जाने र यस्तो घटना होला भनेर कल्पना समेत नभएको रविले बताए। बच्चा जन्मिएपछि जिसुसहित परिवारका सबै सदस्य उत्साहित थिए। तर बच्चाले अफ्ठेरो गरी श्वास फेर्न थालेपछि सबैमा चिन्ता छायो। स्वास्थ्य चौकी लैजाने चर्चा चले पनि नजिक स्वास्थ्य चौकी नभएको र तत्कालै सवारी साधन बोलाउन पनि सम्भव नभएकाले यस्तो घटना आइलागेको स्थानीय बताउँछन्।'श्रीमतीको रक्तश्राव रोकिएको थिएन, पेटको दुखाई अधिक थियो,' जिसुका श्रीमान रविले घटनाको फेहरिस्त सुनाउदै भने, 'सुत्केरी भएको दुई घण्टामै बच्चाले श्वास छोड्यो, त्यस क्रममै उनले मलाई बोलाएर अब म बाँच्दिन होला, बच्चालाई राम्रोसँग पाल्नु है भनेर रुँदै भनेकी थिइन्।' जिसुको यही बाक्य नै अन्तिम भएको रविले सुनाए। बडिगाड गाउँपालिकाका स्वास्थ्य प्रमुख निरञ्जन यादवले पाठेघर च्यातिएका कारण अत्याधिक दुखाइ सुत्केरी आमाको ज्यान जाने खतरा हुने बताए। १७ वर्षको उमेरमा बिहे गरेकी जिसुले १९ वर्षमा पहिलो शिशुलाई जन्म दिएकी थिइन्।उनको यो दोस्रो शिशु हो। मातृशिशु मृत्युदर घटिरहेको अवस्थामा आमा र बच्चाकै ज्यान जाने गरी भएको घटनाले जिल्लाभर तरंग ल्याएको छ । गण्डकी प्रदेश स्वास्थ्य कार्यालय बागलुङका बरिष्ठ जनस्वास्थ्य प्रशासक दिपकप्रसाद तिवारीले अहिलेको समयमा पनि रक्तश्रावका कारण ज्यान गएको घटना दु:खद र बिडम्बनापूर्ण भएको बताए। 'गर्भवती भएपछि अनिवार्य रुपमा नियमित स्वास्थ्य परीक्षण र स्वास्थ्य संस्थामै सुत्केरी गराउने अभियानलाई जोड दिँदै आएका छौं,' तिवारीले भने, 'दोस्रो गर्भ हो भनेर गर्भवती र परिवारका सदस्यले यस घटनामा केही बेवास्ता गरेको पाइयो, यसकारण यस्तो अप्रिय घटना हुनपुग्यो।' बडिगाडमा भएको घटनाले आफूहरुलाई पुनः झस्काएको उनको भनाई छ। 'हाम्रो भूगोल पनि अमिल्दो छ। भनेको समयमा स्वास्थ्य संस्थामा सहज पहुँच छैन,' बरिष्ठ जनस्वास्थ्य प्रशासक तिवारीले थपे, 'अर्कोतर्फ परिवारका सदस्य पनि समयमै संवेदनशील गम्भीर नदेखिँदा यस्ता घटना अझै पनि भइरहेका छन्।' अब फेरी टोल टोल र घर घरमै पुगेर अनिवार्य रुपमा स्वास्थ्य संस्थामै पुगेर सुत्केरी गराउन थप सचेतना फैलाउनले उनले प्रतिवद्धता जनाए। हजार दिनका महिलालाई समेत यसका बारे अभिमुखिकरण गराउनुपर्ने उनको भनाई छ।"
फोहोर व्यवस्थापनमा लापरवाही,"स्याङ्जा : जिल्ला अस्पताल स्याङ्जाले फोहोरमैला व्यवस्थापनमा लापरबाही गरेको छ। जसका कारण अस्पताल र त्यस वरपरको वातावरण दुर्गन्धित बन्दै गएको छ। अस्पतालबाट निस्कने फोहोरमैला खुल्ला रुपमा फ्याक्ने गरिएको छ। अस्पतालका फोहोरजन्य पदार्थ र कर्मचारी आवासगृहबाट निस्कने फोहोरमैला अस्पताल नजिकै पाखोमा फालिएको छ। अस्पतालमा आउने सेवाग्राही, स्वास्थ्यकर्मी, कर्मचारी तथा अस्पतालले फोहोरको उचित व्यवस्थापन गर्न नसक्दा अस्पताल क्षेत्रका स्थानीयले आक्रोश पोखेका छन्। पुतलीबजार नगरपालिका ३ कुमाल गाउँको केही उचाइ भएको भूभागमा अस्पताल छ। अस्पताल भन्दा तल स्याङ्जाको पुरानो बजार पुतली खेतमा छ। अस्पतालमा जथाभावी फ्याकिएका फोहोर र दुर्घन्ध सोही पुतलीखेतसम्म पुग्ने गर्दछ। फोहोर जलाउनका लागि प्रयोग गरिँदै आएको इन्सुलेटरको उपयोग भएको देखिँदैन। इन्सुलेटर भरी फोहोरमैला भरिएका छन्। त्यसको सफाइमासमेत अस्पतालले चासो देखाएको छैन। इन्सुलेटर भन्दा करिब २० हात पर अस्पतालबाट निस्कने जति सबै फोहोर खुला रुपमा थुपारिएको छ। फोहोरको दुर्गन्धले अस्पताल लगायत नजिकै रहेको बस्ती, आयुर्वेद अस्पताल र माध्यमिक विद्यालयमासमेत प्रभाव पारेको छ। अस्पतालबाट निस्कने सुइ, शिशा, रगतजन्य बस्तुहरु, प्याड, औषधीका पत्ता, एक्सरे रिपोर्ट, प्लास्टिकका सामग्री, कपास, कपडा, झोल पदार्थ लगायतका सामग्री एकै ठाउँमा थुपारिएका छन्। दैनिक निस्कने फोहोरको व्यवस्थान गर्ने तयारी भइरहेको असप्ताल व्यवस्थापन समितिका अध्यक्ष लोकराज शर्माले जानकारी दिए। बिरामीका लागि छुट्टै छुट्टै (कुहिने र नकुहिने) फोहोर राख्न डस्टबिन राखिएका छन्। तर अस्पतालले बाहिर ल्याउँदा एकै ठाउँमा फाल्ने गरिएको अस्पताल सहयोगी मंगली कुमालले बताइन्। फोहोरलाई वर्गीकरण गर्ने, पखाल्ने, कुहिने उपयोग गर्ने, नकुहिनेको पनि व्यवस्थापन गर्नुपर्नेमा अस्पतालले झनै फोहोर गरेको आँधीखोला गाउँपालिकाकी संगीता पौडेलले बताइन्। अस्पतालमा दैनिक औसतमा ३० देखि ५० किलो फोहोर उत्पादन हुन्छ। जसमध्ये एक चौथाइ जति फोहोर मात्र जोखिमयुक्त अर्थात् संक्रमण हुनसक्ने खालका हुन्छन्। अन्य भने अस्पतालले व्यवस्थापन गर्न सक्ने हुन्छ। वातावरण संरक्षण ऐन अनुरुप वातावरणीय मापदण्ड पालना नगर्ने निकायलाई जरिवानासहितको कानुनी कारबाही तोकिएको छ।"
कुपोषण घटाउन गाउँपालिकाको गीत,"कालिकोट : कालिकोटको पलाँता गाउँपालिकाले कुपोषण घटाउन भन्दै चेतनामुलक गीत निकालेको छ । गाउँपालिकामा रहेको कुपोषणको समस्यालाई न्यूनिकरण गर्न जनचेतना जोगाउने उद्देश्यले गीत तयार पारेको गाउँपालिकाले जनाएको छ । सब मिली कुपोषण घटाउँ, स्वास्थ्यकर्मी सबै खटौँ, बालमृत्यु दर घटाउँ भन्ने बोलको गीत भिडियोसहित सार्वजनिक गरिएको हो । पलाँता गाउँपालिकाका स्वस्थ्य सहसंयोजक तथा गायक विनोदकुमार न्यौपानको लय तथा शब्द सिर्जना रहेको उक्त गीतमा विनोदकुमार न्यौपाने र कल्पना बिसीको स्वर रहेको छ । गीतको निर्देशन तथा छायाँकन खकेन्द्र न्यौपाने र लोक गायक छत्र शाहीले गरेका छन् । उक्त म्युजिक भिडियोलाई केपी देवकोटाले सम्पादन गरेका छन् । गीतले पलाँताको कुपोषणको समस्यालाई उजागर गरेको छ र यसले कुपोषण हुन नदिनका लागि के गर्ने ? भन्ने विषयमा चेतना दिने गाउँपालिका अध्यक्ष लक्ष्मणबहादुर बमले बताए । गाउँमा हुने सार्वजनिक समारोहमा तथा स्थानीय रेडियोबाट गीत बजाएर प्रचारप्रसार गरिने अध्यक्ष जानकारी दिए । 'पलाँतामा कुपोषणको समस्या व्यापक छ' बमले भने'सुनौला हजार दिनका आमाहरूले हरेक बार खाना चार, नियमित स्वास्थ्य परीक्षणजस्ता सवालहरूलाई गीतले उजागर गरिएको छ' गाउँपालिकाका निमित्त प्रमुख प्रशासकीय अधिकृत राजबहादुर बमले शीघ्र कुपोषणको समस्या भएका बालबालिकाको परिवारलाई बहुक्षेत्रीय पोषण योजनाबाट विभिन्न सहयोग गर्न सुरु गरिएको जानकारी दिए । भिडियो"
कैलालीमा हावाहुरीको वितन्डा : मृत्यु हुनेको संख्या २ पुग्यो,"टीकापुर : गएराति आएको भिषण हावाहुरीका कारण कैलालीको टीकापुरमा एकजनाको मृत्यु भएको छ भने कयौं घरका छाना उडाएका छन्। हावाहुरीका कारण टीकापुर नगरपालिका वडा नं २ राजीपुरका ५१ वर्षीय लहानु चौधरीको मृत्यु भएको हो। मृतकका आफन्त दीपक चौधरीले दिएको जानकारीअनुसार कुखुराको खोरमा बसेका चौधरीको हावाहुरीले खोरको भित्ता भत्किँदा घाइते भएका थिए। घाइते चौधरीलाई उपचारका लागी नेपालगञ्ज लैजाँदै गर्दा बाटोमै मृत्यु भएको हो। मृतक चौधरीको शव टीकापुर अस्पतालमा राखिएको छ। बिहीबार साझँ हावाहुरीमा परी घाइते भएका गोदावरी नगरपालिका माझगाउँका वीरबहादुर चौधरीको उपचारका क्रममा मृत्यु भएको थियो। कैलालीका एसपी सुदीप गिरीकाअनुसार हावाहुरी चलेका बेला चौधरी सवार मोटरसाइकल टिपरमा ठोक्किएपछि उनी गम्भीर घाइते भएका थिए। हावाहुरीमा परी घाइते भएका ४० जना भन्दा बढीको स्थानीय विभिन्न अस्पतालमा उपचार भइरहेको छ। हावाहुरीले टीकापुर नगरपालिकाको विजयनगर, शक्तिनगर, एकतापुर लगायतका सुकुम्बासी बस्तीका सयौं घरको छाना उडाएको इलाका प्रहरी कार्यालय टीकापुरले जनाएको छ। कैलालीमा हावाहुरीको वितन्डा : एकको मृत्यु, ३२ घाइते"
"कैलालीमा भीषण हावाहुरी, १२ तस्बिर","कैलाली : बिहीबार बेलुका कैलालीमा भीषण हावाहुरी आयो । हावाहुरीका कारण दुईजनाको मत्यु भएको छ । थुप्रै घरका छाना उडाएका छन् । हावाहुरीका कारण टीकापुर नगरपालिका२ राजीपुरका ५१ वर्षीय लहानु चौधरी र गोदावरी नगरपालिका माझगाउँका वीरबहादुर चौधरीको मृत्यु भएको हो । हावाहुरीमा परी १०० भन्दा बढी घाइते भएका छन्। उनीहरूको विभिन्न स्थानीय अस्पताल तथा स्वास्थ्य संस्थामा उपचार भइरहेको छ। हावाहुरीले टीकापुर नगरपालिकाको विजयनगर, शक्तिनगर, एकतापुरलगायतका सुकुम्बासी बस्तीका सयौं घरको छाना उडाएको इलाका प्रहरी कार्यालय टीकापुरले जनाएको छ।"
खोलामा डुबेर मृत्यु,"संखुवासभा : संखुवासभाको पाँचखपन नगरपालिका१, ओक्तेनमा खोलामा डुबेर एकजनाको ज्यान गएको छ। स्थानीय प्रेम लिम्बुकी श्रीमती २१ वर्षीया सर्मिला लिम्बूको बिहीबार डुबेर ज्यान गएको वडाअध्यक्ष टेकबहादुर बुढाथोकीले बताए। कुसुवा खोलामा नुहाउने क्रममा खोलामा डुबेर उनको मृत्यु भएको वडाअध्यक्ष बुढाथोकीले जनाएका छन्। लिम्बूको शव पोष्टमार्टका प्राथमिक स्वास्थ्य केन्द्र चैनपुर लाने तयारी भएको जनाइएको छ।आजै मृतकका माइतीपक्ष आइपुगेका छन्। शव पोष्टमार्टमका लागि चैनपुर लैजान तयारी गरेको वडाअध्यक्ष बुढाथोकीले जानकारी दिए।"
जोमसोम विमानस्थल १५ दिन बन्द,"बागलुङ : मुस्ताङको जोमसोम विमानस्थल (भोली) शनिबारदेखि १५ दिनका लागि बन्द हुने भएको छ। विमानस्थलको धावनमार्गमा कालोपत्र थप (ओभरले) गर्नुपर्ने भएकाले उडान बन्द गरिएको जोमसोम नागरिक उड्डयन कार्यालयले जनाएको छ। 'असार ७ गतेसम्म विमानस्थल बन्द रहन्छ', कार्यालयप्रमुख भानु कोइरालाले भने, 'त्यतिञ्जेल धावनमार्ग सुधारको काम सकिन्छ।' जोमसोममा हावाहुरी चल्ने र मौसम पनि फेरबदल भइरहने हुँदा उडान नै रोकेर काम गर्नु परेको उनको भनाइ छ। विमानस्थल स्तरोन्नति योजनाअनुसार धावनमार्गको तह मिलाउने (ग्रेड सुधार), कालोपत्र थपलगायत मर्मतको काम भइरहेको छ।तीन सेन्टिमिटर रहेको कालोपत्रमा चार सेन्टिमिटर थप गर्न लागिएको हो।२० वर्षअघि गरिएको कालोपत्रको म्याद गुज्रन लागेको थियो। विमानस्थल स्तरोन्नतिका लागि नागरिक उड्डयन प्राधिकरणले एपेक्स निर्माण कम्पनीलाई जिम्मा दिएको छ। गत असोजमा  करोडमा सम्झौता भई माघदेखि निर्माण कम्पनीले काम सुरु भएको थियो। हिमपातका कारण मर्मतको काममा केही ढिलाइ भएको थियो। असारभित्र सबै काम सकिने कम्पनीका इञ्जिनीयर लालध्वज लामाले बताए। धावनमार्ग सुधारसँगै विमानस्थलमा कालीगण्डकी नदीको कटान नियन्त्रण र घेराबारको काम पनि भइरहेको छ। पोखराजोमसोम हवाई मार्गमा तारा, यती, समिट र नेपाल एयरलाइन्सले दैनिक १८ उडान भर्दै आएका छन्। मुस्ताङ घुम्ने पर्यटकको चापले वैशाखठमा विमानस्थल बढी व्यस्त हुन्छ।पोखरादेखि १७ मिनेटको उडानमा जोमसोम पुगिन्छ।रासस"
बेपत्ता भएको ७० वर्षपछि काजकिरिया,"दाङ : हराएको ७० वर्षपछि काजकिरिया गरिएको छ। तुलसीपुर उपमहानगरपालिका१८ का गेहेन्द्रबहादुर बस्नेत र उनकी श्रीमती रेवती बस्नेतले ७० वर्षपछि बुवाको किरिया गरेका हुन्। मोतीलाल बस्नेत ३० वर्षको हुँदा (२००६ सालमा) घरबाट भारत जान भनी निस्केका थिए। उनी अझैसम्म घर फर्केका छैनन्। 'बुवा ३० वर्षको हुँदा घरबाट हराउनुभएको हो, त्यतिबेला म तीन वर्षको थिएँ रे, अहिले म ७३ वर्ष भइसकेँ, उनले भने,' बुवा हराएको ७० वर्ष भइसक्यो, अहिलेसम्म नफर्केकाले काजकिरिया गर्न लागेका हौँ।' पुरोहितसँग सल्लाह गरेर यही जेठ २१ गतेदेखि हिन्दु संस्कारअनुसार किरिया सुरु गरेको हो।बुवाको उमेर १०३ वर्ष पुगिसकेको र अहिलेसम्म जीवित भएको थाहा नभएपछि पुरोहितसँग सल्लाह गरेर काजकिरिया गर्न थालेको उनले बताए।रासस"
पढ्न आउँदा अवाञ्छित गतिविधि,"काठमाडौं : विद्यार्थी प्रवेशाज्ञा (भिसा) मा नेपाल बसेका विदेशीका गतिविधि शंकास्पद देखिएको छ। विश्वभाषा क्याम्पस, काठमाडौं विश्वविद्यालयलगायतका शैक्षिक संस्थामा भर्ना भएका विदेशीले भिसा दुरुपयोग गरी अवाञ्छित गतिविधिमा संलग्न हुने गरेका छन्। विश्वभाषा क्याम्पसमा नेपालीलगायतका भाषा र काठमाडौं विश्वविद्यालय अन्तर्गतको कला तथा संगीत पढ्न विदेशीहरू भर्ना भएका छन्। केही विदेशी उपत्यका बाहिरका क्याम्पसमा समेत भर्ना भएका छन्। सन् २०१७ मा विश्व भाषालगायतका विभिन्न शैक्षिक संस्थामा १ हजार २ सय जना विद्यार्थी भर्ना भएको पाइएको छ। शिक्षा मन्त्रालयको तथ्याङ अनुसार, सन् २०१८ मा त्यो संख्या बढेर २ हजार पुग्यो। विद्यार्थी भिसामा नेपाल आउने विदेशीको संख्या प्रत्येक वर्ष बढ्दो छ। अध्यागमन नियमावलीमा स्पष्ट भनिएको छ, जुन उद्देश्यले भिसा प्रदान गरिएको हो, अनिवार्य रूपमा सोही अनुरुपको कार्य गर्नुपर्नेछ। तर विद्यार्थी भिसामा बसेका अधिकांश विदेशीले अध्यागमन कानुन मानेका छैनन। विद्यार्थी भिसालाई उनीहरूले दुरुपयोग गर्दे आएका छन्। विद्यार्थी भिसाको आवरणमा उनीहरू अवाञ्छित गतिविधिमा संलग्न हुने गरेको सुरक्षासम्वद्ध स्रोतले बताएको छ। चावहिलको पशुपति क्याम्पसमा भर्ना भएकी अस्ट्रेलियन युवती धर्म प्रचार गर्ने क्रममा बर्दियाबाट पक्राउ परिन्। त्यस्तै पोखराको शिवशक्ति क्याम्पसमा भर्ना भएका दुई जापानी युवतीसमेत धर्मप्रचार गर्दा रूपन्देहीबाट पक्राउ परे। सम्बन्धित क्याम्पसले उनीहरूको नियमित हाजिरी गरेको थिएन। क्याम्पसले कडाइ गरेको भए विद्यार्थी भिसामा रहेका विदेशी गाउँगाउँ पस्न पाउँदैन थिए। उनीहरू तीनै जनालाई गृह मन्त्रालयले निष्काशन गरिसकेको छ। उनीहरू मात्र होइन विद्यार्थी भिसा लिएका विदेशी गाउँ गाउँमा पुगेर धर्म प्रचार गर्न थालेका छन्। केही दिनअघि दाङबाट एक अमेरिकी युवती धर्म प्रचारका सामाग्रीसहित पक्राउ परिन्। पढ्न बसेका विदेशीले भिसा दुरुपयोग गर्न थालेपछि अध्यागमन विभागले उनीहरूमाथि निगरानी बढाएको छ। अध्यागमन विभागले विद्यार्थी भिसा लिएका र लिन आउने विदेशी नागरिकको चालचलन बुझने प्रक्रिया थालेको छ। विद्यार्थी भिसामा बसेका विदेशी धर्म प्रचारमा लागेको भेटिएपछि विभागले भिसा जारी गर्ने प्रक्रियामा कडाइ गरेको छ। अध्यागमन विभागका निर्देशक जनार्दन गौतमले भिसा जारी गर्नु पुर्व सम्बन्धित विद्यार्थीको चालचलन बुझने गरेको बताए। कतिपय शंका लागेका विद्यार्थीहरू माथि छानबिन गर्न थालेका छौं, निर्देशक गौतमले अन्नपूर्णसँग भने, नेपाल बस्नकै लागि मात्र पटक पटक भिसा परिवर्तन गर्ने विद्यार्थीका गतिविधिबारे अनुसन्धान गर्दैछौं। अध्यागमन विभागले विश्व भाषा क्याम्पसलाई पत्र लेखेर विदेशी विद्यार्थी नियमित उपस्थित हुनेनहुनेबारे अभिलेख राख्न आग्रह गरेको छ। विभागले शिक्षा मन्त्रालयका अधिकारीसँग समेत छलफल गरेको छ। विदेशी विद्यार्थी भर्ना गरेपछि सम्बन्धित क्याम्पसले उनीहरू नियमित उपस्थिति भएनभएको बुझ्दैन्न। भर्ना भएपछि सम्बन्धित क्याम्पसले विदेशी विद्यार्थीको शैक्षिक प्रगतिमा खासै चासो दिँदैन। शिक्षा मन्त्रालयले समेत विगतका शैक्षिक प्रगति नहेरिकन हचुवाको भरमा विदेशी विद्यार्थीको भिसा सिफारिस गर्दै आएको छ। गृह मन्त्रालयले विदेशी नागरिकमाथि अनुगमन गर्ने उद्देश्यले विदेशी नागरिक अनुगमन निर्देशिका जारी गरेको छ। तर कार्यान्वयन पक्ष प्रभावकारी छैन। विदेशी विद्यार्थी भर्ना भएपछि सम्बन्धित कलेजहरूले समेत सोधीखोजी गर्र्दैनन्। नेपाल बस्ने बहानामा अधिकांश विदेशीले पर्यटक भिसा सकिएपछि पुनः विद्यार्थी भिसा लिने गरेका छन्। विद्यार्थी भिसा लिने तर धर्म प्रचारलगायत राष्ट्रिय हित र संविधानविरुद्धका अवाञ्छित गतिविधिमा विदेशी संलग्न हुँदै आएका छन्। विदेशी अध्ययन गर्न भर्ना त हुन्छन्। तर मुस्किलले क्याम्पस जान्छन्। कलेज प्रशासनले समेत उनीहरूको हाजिरीमा कडाइ गरेको छैन। शिक्षा मन्त्रालयले भिसा सिफारिस गर्दा समेत लापरवाही गरेको देखिएको छ। मन्त्रालयले उनीहरूको अभिलेख नहेरी भिसा सिफारिस गर्दै आएको छ। जापान, दक्षिण कोरिया, अमेरिकालगायत विकसित मुलुकका नागरिक नै धर्मप्रचारमा संलग्न भएका छन्। नेपालको संविधानले धर्म प्रचार गर्नुलाई गम्भीर अपराधका रूपमा लिएको छ।"

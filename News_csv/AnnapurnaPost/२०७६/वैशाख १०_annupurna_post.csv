शीर्षक,विवरण
आतंकको झिल्को नफैलियोस्,"श्रीलंकाली सरकार र नागरिकका निम्ति आतंकवादी हमला, हत्या र हिंसाको शृंखला १० वर्षअघिसम्म अनौठो थिएन। एक दशकयता श्रीलंकाली जनताले शान्तिसँग सास फेर्दै थिए। आतंकवाद बिर्संदै गएका थिए। राजनीतिक खिचातानी रहे पनि शान्ति कायमै थियो। तर श्रीलंकाली नागरिकमाथि आइतबार अपत्यारिलो बज्रपात आइलाग्यो। शृंखलाबद्ध विस्फोटले श्रीलंकाली जनतामा छुट्टै प्रकारको डर र त्रासले डेरा जमाएको छ। चर्च र पश्चिमा रहेका होटेललक्ष्यित विस्फोटलाई त्यहाँ धार्मिक सहिष्णुता भड्काउने प्रयास ठानिएको छ। तीसभन्दा बढी विदेशीसहित करिब तीन सयजनाको ज्यान गइसकेको उक्त घटनामा अन्य क्षतिको आकलन गरिएको छैन। घटना कसले र किन गरायो ? अहिले विश्वकै ध्यान श्रीलंकामा केन्द्रित छ। राष्ट्रपति मैथ्रिपाला सिरिसेनाले प्रधानमन्त्री रणिल विक्रमासिंघेलाई ६ महिनाअघि अपदस्थ गरी पूर्वराष्ट्रपति महिन्दा राजपाक्षेलाई प्रधानमन्त्री घोषणा गरे। अचानक सिर्जित उक्त घटनाले श्रीलंकामा संवैधानिक संकट आयो। त्यसको दुई महिनापछि श्रीलंकाको सर्वोच्च अदालतले विक्रमासिंघेको पक्षमा फैसला गर्यो। पुनः राजनीति ट्र्याकमा आयो। तर राष्ट्रपति र प्रधानमन्त्रीबीचमा हार्दिकता रहेन। यही पृष्ठभूमिमा दुखद घटना भएको छ। यस्तो संकटलाई विपरीत ध्रुव झैं रहेका राष्ट्र र सरकार प्रमुखले उपयोगप्रयोग गरेमा श्रीलंकाली नागरिकका लागि अर्को दुर्भाग्य हुनेछ। आतंककारी घटनाको पूर्वसूचना पाएको निकायबाट प्रधानमन्त्री र मन्त्रिपरिषद् बेखबर हुनुलाई विक्रमासिंघेले असन्तुष्टि व्यक्त गर्दै संशय देखाएका छन्। त्यो सत्य ठहर भएमा श्रीलंका नयाँ द्वन्द्वको चक्रव्यूहमा फस्ने देखिन्छ। श्रीलंकाको राष्ट्रपतिमा केही अधिकार रहेकै कारण त्यहाँको शासन पद्धति राष्ट्रपति र प्रधानमन्त्रीमिश्रित मोडल झैं छ। यस्तो अवस्थामा संकटको सामना गर्न सिंगो श्रीलंका एक हुनुपर्छ। सार्कको संस्थापक सदस्य र बिम्स्टेकको अध्यक्ष राष्ट्र श्रीलंका अशान्त हुँदा यस क्षेत्र प्रभावित हुनेछ। यसको झिल्को अन्यत्र प्रवेश नहोस् भन्नेतर्फ पनि सचेतना अपनाउन आवश्यक छ। नेपालका राष्ट्रपति र प्रधानमन्त्रीद्वयले घटनाको निन्दा गर्दै मानवताविरुद्धको हर्कत भन्दै घोर भत्र्सना गरेका छन्। प्रधानमन्त्री केपी ओलीले श्रीलंकाली समकक्षी विक्रमासिंघेलाई टेलिफोनमार्फत समवेदनासमेत प्रकट गरे, आतंकवादविरुद्ध साथ रहेको भन्दै ढाडस दिए। नेपालमा शान्तिप्रक्रियाबाट सशस्त्र द्वन्द्वको अन्त्य भएसँगै ठीक उल्टो लय अर्थात् सैन्य दमनबाट श्रीलंकामा शान्तिको पुनः बहाली भएको थियो। झन्डै दस वर्षअघि श्रीलंकामा तमिल टाइगर्स (एलटीटीई) को हिंसात्मक विद्रोहलाई सैन्य दमनबाटै अन्त्य गरिएको थियो। अनि मुलुक आर्थिक गतिविधिमा अग्रसर हुँदै लोकतन्त्र बलियो हुँदै थियो। तर, यही अवस्थामा शृंखलाबद्ध विस्फोटका घटना हुँदा राजधानी मात्र होइन, सिंगो मुलुक त्रसित छ। घटनामा संलग्न भएको आशंकामा ३० बढी श्रीलंकालीलाई पक्राउ गरिएको छ। तर घटनाको जिम्मेवारी कुनै निकायले नलिनु आश्चर्यजनक छ। विस्फोटपछि राजधानीमा कफ्र्यु र सामाजिक सञ्जालमा रोक लगाई संलग्न पत्ता लगाउने प्रयासमा सरकार छ। सैन्य दमनलाई मानवताविरुद्धको अपराध भनिए छिमेकको साथले पश्चिमाको आवाज मधुरो बनेको थियो। तिनै पश्चिमालाई लक्ष्यित गरी आतंकको नयाँ शृंखला आरम्भ हुनुलाई संयोग मात्र होइन, धमिलो पानीमा माछा मार्ने प्रयास भए झैं देखिन्छ। राष्ट्र र सरकार प्रमुखको मनमुटाव, पश्चिमाप्रति लक्ष्यित विस्फोट पक्कै सामान्य तानाबुना होइन। मानव सभ्यता र समाजविरुद्ध देखिएको घटना इसाई समुदायको पर्व इस्टरको अवसरमा चर्च पुगेकामाथि लक्ष्यित छ। यसलाई कतिले पुरातनवादी तथा कट्टरपन्थीहरूको संलग्नता अनुमान गरेका छन्। समाज त्रसित छ। घटना नदोहोरियोस्। नेपाली र श्रीलंकाली जनता द्वन्द्वको भुक्तभोगी हुन्। अहिलेको आतंकवाद निस्तेजमा नेपाली जनताको पनि साथ रहनेछ। आतंकको भिल्कोमा सबै मिलेर पानी हालौं। यस्ता आततायी घटना विश्वले कहिल्यै सामना गर्नु नपरोस्।"
नक्कली प्रहरी बनेर लुटपाट गर्ने पक्राउ,"विराटनगर : नक्कली प्रहरी बनेर एउटा समूहले विराटनगर महानगरपालिका८ भलुवाइका सिंहेश्वर यादवको घरमा सोमबार राति लुटपाट मच्चाएको छ । जिल्ला प्रहरी कार्यालय मोरङबाट खटिएका सादा पोशाकका प्रहरी हौँ, घर खानतलासी गर्नु पर्नेछ भन्दै जबरजस्ती छिरेका चारजनाले ६५ हजार रुपैयाँ लुटेको मोरङ प्रहरीका प्रवक्ता डिएसपी घनश्याम श्रेष्ठले जानकारी दिए । घटनामा संलग्न मोरङको जहदा गाउँपालिका६ का २४ वर्षीय सिमान्त करदार (मण्डल) लाई लुटपाटमा प्रयोग भएको को ३७ प ४४७२ नम्बरको मोटरसाइकलसहित सोमबार राति पक्राउ गरेको छ । घटनामा संलग्न अन्यको खोजी गर्ने क्रममा लुटपाटका मुख्य योजनाकार तथा घटनामा संलग्न विराटनगर८ का २५ वर्षीय समिर कामतलाई मंगलबार दिउसो बुढीगंगा गाउँपालिका४ नेमुवाबाट पक्राउ गरिएको डीएसपी श्रेष्ठको भनाइ छ । उनका अनुसार घटनामा संलग्न अन्य दुईजना फरार रहेका कारण खोजी तिव्र पारिएको छ । पक्राउ परेकाहरु विरुद्ध भने मुलुकी अपराध कार्यविधि संहिता ऐन २०७४ बमोजिम म्याद थप गरेर अनुसन्धान सुरु गरिएको प्रहरीको भनाइ छ । २०७५ कात्तिक १४ गते मोरङको कटहरी गाउँपालिका१ का निरज भनिने दर्पण श्रेष्ठको मोबाइल तथा कात्तिक २७ गते विराटनगर७ की चन्द्रकला बस्नेतको ब्याग भित्र रहेको ६० हजार रुपैयाँ, मोबाइल र एटिएम कार्ड लगायतका वस्तु लुटपाटको घटनामा पक्राउ परेका मध्ये समिरको संलग्नता रहेको प्रहरीले जनाएको छ । प्रहरीले मंसिर १ गते पनि पक्राउ गरेर उनी विरुद्ध मुद्दा दर्ता गरेको थियो । जिल्ला अदालत मोरङले २० हजार रुपैयाँ धरौटीमा छाड्न मंसिर २८ गते आदेश दिएको थियो । अदालतको आदेशबाट छुटेर पनि समिर लुटपाटका घटनामा संलग्न रहेको प्रहरीको भनाइ छ ।"
करेन्ट लागेर मृत्यु,गोरखा : गोरखाको गण्डकी गाउँपालिका ३ फुजेल एक युवकको करेन्ट लागेर मृत्यु भएको छ। विद्युत सम्बन्धी काम गर्दै आएका सोही ठाउँका ३१ वर्षीय भुवन अधिकारीको मंगलबार करेन्ट लागेर मृत्यु भएको हो। कुखुरा फार्ममा लाइन जोड्ने क्रममा बिजुली सर्ट भएर उनको घटनास्थलमै मृत्यु भएको स्थानीय कृष्ण पन्तले जानकारी दिए। विद्युत प्राधिकरणका प्राविधिकको लापरबाहीले उनलाई करेन्ट लागेको स्थानीय बासिन्दाले आरोप लगाएका छन्। यता प्राधिकरणले भने स्थानीयकै दबाबमा काम गर्दा उनलाई करेन्ट लागेको बताएको छ। दबाबमा काम गर्दा दुर्घटना भएको नेपाल विद्युत प्राधिकरण गोरखा वितरण केन्द्रका प्रमुख माधव न्यौपानेको भनाइ छ। उनको शव पोस्टमार्टमका लागि सदरमुकामतर्फ ल्याइएको प्रहरी प्रमुख एसपी भोला रावलले जानकारी दिए।
ढुंगाले हानेर श्रीमान्को हत्या,तानसेन : रैनादेवी छहरा गाउँपालिका३ भुवनपोखरी छचुवाकी एक महिलाले आफ्नै श्रीमान्को हत्या गरेकी छन्।श्रीमती मंगली कुमालले ४२ वर्षीय श्रीमान लोकबहादुर कुमाललाई ढुंगाले हानेर घाइते बनाएकी थिइन्। श्रीमान् कुमालको तानसेन मिसन अस्पतालमा उपचारको क्रममा मृत्यु भएको हो।ससुराली गएको समयमा श्रीमती मंगलीले लोकबहादुरलाई ढुंगाले हानेर गम्भीर घाइते बनाएकी थिइन्।प्रहरीले मंगलीलाई नियन्त्रणमा लिइ अनुसन्धान सुरु गरेको जनाएको छ।मंगली सुस्त मनस्थितिको रहेको पाल्पा प्रहरीले जनाएको छ। यसैगरी रैनादेवी छहरा गाउँपालिका८ ढुङ्गेखोला सडकमा मोटरसाइकलको पछाडी सवार यात्रुले खुकुरी प्रहार गर्दा मोटरसाइकल चालक गम्भीर घाइते भएका छन्। लु २१ प ७३२ नम्बरको मोरसाइकलमा सवार पछाडी बसेका अर्घाखाची छत्रदेव गाउँपालिका४ बस्ने २७ वर्षीय सुवास भुसालले सोही स्थान निवासी ३० वर्षीय कैलाश भुसाललाई खुकुरी प्रहार गरी गम्भीर घाइते बनाएका थिए। घटनामा संलग्न सुवासलाई प्रहरीले नियन्त्रणमा लिइ अनुसन्धान सुरु गरेको पाल्पा प्रहरीले जनाएको छ। घाइतेको लुम्बिनी अञ्चल अस्पताल बुटवलमा उपचार भइरहेको छ।
निकुञ्जलाई सिङको भारी,"गुलरिया : बर्दिया राष्ट्रिय निकुञ्जले मध्यवर्ती क्षेत्रमा स्थानीयले घरमा सजाएर राखेका वन्यजन्तुका अंगहरु (ओखेटोपहार) सचेतना दिँदै स्वस्फूर्तरुपमा निकुञ्जलाई बुझाउन सर्कुलर जारी गरेको छ।चोरी शिकार नियन्त्रण युवा परिचालन अभियानका युवामार्फत मध्यवर्ती क्षेत्रबाट वन्यजन्तुका ओखेटोपहार संकलन गरी निकुञ्जमा बुझाइएको छ। अभियानका युवाहरुले संकलन गरेका वन्यजन्तुका अंगमध्ये सबैभन्दा बढी चित्तलको सिङ संकलन भएका छन्। विभागले निकुञ्जलाई वन्यजन्तुका अंगहरु व्यवस्थापन गर्न निर्देशन नदिँदा निकुञ्जलाई सिङको भारी भएको हो। युवामार्फत मध्यवर्ती क्षेत्रबाट संकलन गरिएका वन्यजन्तुका अंगहरु निकुञ्जमा सुरक्षितसाथ थन्क्याएर राख्ने बर्दिया राष्ट्रिय निकुञ्जका प्रमुख संरक्षण अधिकृत अणनाथ बरालले बताए। उनले भने, 'अभियानमार्फत चित्तल, जरायोको सिङ, हड्डी, कछुवाका खप्परलगायतका वन्यजन्तुका अंगलगायत हतियार पनि संकलन भएका छन्।करिब एक मिनीट्रक ओखेटोपहार संकलन भएको छ।उनले थपे,' विभागको निर्णय पछि मात्र हामीले त्यसको व्यवस्थापन गर्न मिल्छ।राष्ट्रिय निकुञ्ज तथा वन्यजन्तु संरक्षण ऐन २०२९ विपरित राखिएका अंग निकुञ्जले जफत गरेको हो। निकुञ्जले मध्यवर्ती क्षेत्रका उपभोक्ताको घरमा कुनैपनि वन्यजन्तु पालन,ओखेटोपहार राख्न, वन्यजन्तु मार्न वा घाइते बनाउन प्रयोग हुने सामाग्री संग्रह नगर्न अभियान सुरु गरेको उनले प्रष्ट्याए। कानुनी प्रावधानबारे समुदायलाई थप सचेत पार्दै मध्यवर्तीक्षेत्रबाट वन्यजन्तुका ओखेटोपहारलगायत वन्यजन्तुलाई हानी नोक्सानी पुग्ने सामग्रीमा निकुञ्जले प्रतिबन्ध लगाएको छ। राष्ट्रिय निकुञ्ज तथा वन्यजन्तु संरक्षण ऐन २०२९ को दफा १७, १८, १९ र २० मा ओखेटोपहारसम्बन्धी कानुनी प्रावधान छ।ऐनको दफा १८ को (२) नम्बर बुँदामा उपदफा (१) वमोजिम वा दफा १७ को उपदफा (२) वमोजिम निस्सा प्राप्त नगरी राखिएको ओखेटोपहार नेपाल सरकारले जफत गर्न सक्ने व्यवस्थाअनुसार निकुञ्जले कदम चालेको अधिकृत बरालले बताए। कतिपय व्यक्तिहरुले थाहा नपाएर पनि वन्यजन्तुका अंग घरमा राख्ने गरेको पाइन्छ।बरालले थपे कानुन विपरित वन्यजन्तुका अंगप्रत्यंग घरमा राखेको पाइए कैद वा जरिवाना दुवै सजाय हुनसक्ने प्रावधान छ।अझैपनि गाउँघरमा कसैले वन्यजन्तुका अंगहरु राखेको भए निकुञ्जमा बुझाउन उनको आग्रह छ। निकुञ्जले युवामार्फत समुदायलाई सचेत पार्दै ऐन विपरित राखिएका ओखेटोपहार संकलन गर्ने जिम्मेवारी दिएसँगै अभियानका युवाले ठूलो परिमाणमा वन्यजन्तुका अंगहरु संकलन गर्न सफल भएको चोरी शिकार नियन्त्रण युवा परिचालन अभियानका अध्यक्ष हेमन्त आचार्यले बताए। उनले भने,' पहिलो चरणमा हामीले समुदायलाई सचेत पार्दै ओखेटोपहारलगायतका अबैध सामग्री स्वतःस्फूर्त रुपमा बुझाउन प्रेरित गरेका हौं।' उनले थपे,' बर्दियाको मध्यवर्ती क्षेत्रबाट सुरु गरिएको अभियानलाई जिल्ला हुँदै विस्तारै देश व्यापीरुपमा लैजाने तयारी हाम्रो छ।'"
मालपोत कर्मचारीको मिलेमतोमा मृतकको जग्गा किर्ते गरी नामसारी !,"काठमाडौं : मालपोतका कर्मचारीको मिलोमतोमा मृतकको जग्गा किर्ते गरेर नामसारी भएको छ। अख्तियार दुरुपयोग अनुसन्धान आयोगले मृतकको नामको जग्गा नामासरी गरेको खुलेको हो। मृतकको नामको जग्गा किर्ते गरेर नामसारी गरेको खुलेपछि अख्तियारले मालपोत कार्यालय धरानका तत्कालीन मालपोत अधिकृत फडिन्द्र भट्टराईसहित पाँचविरुद्ध विशेष अदालतमा मुद्दा दायर गरेको छ। धरान नगरपालिका ११ को कित्ता नम्बर ३५ र ३६ का जग्गा धनी खगेन्द्रकुमारी गिरीको मृत्युपछि किर्ते गरी नामसारी गरिएको हो। उनको मृत्युपछि धरान १४ का कर्णबहादुर राईले खगेन्द्रकुमारी गिरीलाई खगेन्द्रकुमारी राई बनाई आफ्नो नाममा नामसारी गरी बिक्री वितरण गरेको अनुसन्धानबाट खुलेको छ। हामी हकदारका नाममा नामसारी गर्न बाँकी रहेको भन्दै कर्णबहादुर राईको नाममा नामसारी गर्ने कार्यमा मालपोत कार्यालय, धरानका अधिकृत भट्टराईको संलग्नता रहेको अख्तियारको आरोप छ। किर्ते नामसारीमा मालपोत कार्यालयका तत्कालीन सुब्बा डिल्लीराम कोइराला, नापी कार्यालय धरानका तत्कालीन सर्वेक्षक योगेन्द्रप्रसाद यादव, खरिदार श्यामप्रसाद लोहार र किर्ते गर्ने कर्णबहादुर राई संलग्न भएको पाइएको छ। सरकारी कागजात सच्याई भ्रष्टाचार गरेको आरोपमा मुद्दा दायर भएको अख्तियार प्रवक्ता प्रदीपकुमार कोइरालाले जानकारी दिए।"
सामाजिक सञ्जालबाट ठगी गर्ने तीन विदेशी पक्राउ,"काठमाडौं : सामाजिक सञ्जाल फेसबुक, ह्वाट्सएप, भाइबर र इमोमा तपाइँलाई चिठ्ठा पर्यो भन्दै ठगी गर्ने तीन विदेशी पक्राउ परेका छन् । सात नेपालीलाई नाइजेरियन, चिनियाँ र भारतीय नागरिकले ४० लाख ३९ हाजर चार सय १९ रुपैंया ठगी गरेको प्रहरीले जनाएको छ। पीडित केन्द्रीय अनुसन्धान ब्यूरो (सीआईबी) मा पुगेर आफू ठगीएको उजुरी गरेपछि सीआईबीले विस्तृत अनुसन्धान गरेको थियो। अनुसन्धानका क्रममा ठगीमा नाइजेरियन, चिनियाँ र भारतीय नागरिक रहेको खुलेको हो । भारत मद्रासी कोलोनी सेक्टर २१ पंञ्जकुला हरियाना भारत घर भई काठमाडांैको अनमोल गेष्ट हाउसमा काम गर्ने अमितकुमार सुरुमा पक्राउ परेका थिए। अमितकै बयानमा ठमेल सातघुम्तीस्थित सिएसफसी चाईनिज रेष्टुरेन्टमा काम गर्ने चिनियाँ नागरिक वाङ होङजियालाई सीआईबीले पक्राउ गरेको हो। सीआइबीका प्रवक्ता एसपी सुदिप गिरीका अनुसार यो गिरोहले पीडितलाई चिठ्ठाका नाममा एनआईसी एसिया, हिमालयन र विओकेएल बैंकमा पैसा जम्मा गर्न लगाएका थिए। पीडितहरुले भारतीय नागरिक अमितको खातामा पैसा जम्मा गर्दै आएका थिए। अमितको खातामा पैसा जम्मा भएपछि उनीहरुले बाँडफाड गरेर लिँदै आएको प्रहरी अनुसन्धानबाट खुलेको छ। पीडितहरुलाई भने नाइजेरियन नागरिकले म्यासेजमा चिठ्ठा परेको सन्देश पठाउँथे। पैसा जम्मा गर्न अमितको खातानम्बर समेत नाइजेरियनले पठाउँदै आएको सीआईबीको अनुसन्धानबाट खुलेको छ। हामीलाई अहिलेसम्म साता नेपालीले ठगिएको उजुरी दिनुभएको छ। हामी थप अनुसन्धान गर्दैर्छौं, एसपी गिरीले भने, नाइजेरियन फरार छन्। हामीले खोजी गरिरहेका छौं। गिरीले चिठ्ठाका नाममा विभिन्न ठगका गिरोहले सन्देश पठाउने भएकाले त्यसमा लोभिएर पैसा जम्मा नगर्न गिरीले सर्वसाधरणसँग अनुरोध गरेका छन्।"
आईजीपी खनालको एक वर्ष,"काठमाडौं : प्रहरी महानिरीक्षक सर्वेन्द्र खनालले आफू अझै संगठन सुधार्न लागिपरेको बताएका छन्। प्रहरी मुख्यालयमा पत्रकार सम्मेलन गर्दै उनले एक वर्षमा गरेको प्रगतिको विवरण सुनाए । विगत एक वर्षमा खनालले लामो समयदेखि रोकिएको सरुवा र बढुवा खोलेर कर्मचारीको वृत्तिविकासको ढोका खोले। उनले एक वर्षको अवधिमा विभिन्न दर्जाका सात हजार पाँच सय ६८ जना प्रहरीको बढुवा गराए। जसअनुसार प्रहरी जवानबाट हवल्दार पदमा ३५ पटकसम्म बढुवागरी पाँच हजार दुई सय २६ जना जवानको बढुवा गरेँ। जवानसँगै एक हजार ८३ जना हवल्दार, सात सय ३५ जना असई, दुई सय २९ जना सई, एक सय ५९ जना प्रहरी निरिक्षक, ६१ जना डिएसपी, ४२ जना एसपी, २९ जना एसएसपी र चार जना डीआईजीको एक तह बढुवा गरेको उनले सुनाए । त्यसैगरी एक वर्षमा २९ हजार नौ सय ५० जना विभिन्न दर्जाका प्रहरी कर्मचारीको सरुवा तथा पदस्थापना गरेको उनको भनाइ छ । एक वर्षमा प्रहरी संगठनले मात्रै राज्यलाई एक अर्ब ९३ करोड ९६ लाख ६० हजार एक सय ६५ रुपैंया राजश्व संकलन गरेको छ। ट्राफिक कारबाहीबाट सबै भन्दाबढी राजश्व संकलन भएको छ। ट्राफिकले मात्रै एक वर्षमा एक अर्ब ६ करोड ६८ लाख ९१ हजार रुपैंया राजश्व संकलन गरेको छ। प्रहरीले एक वर्षमा ७८ किलो आठ सय ७६ ग्राम सुन बरामद गरेको छ। सुन तस्करीमा संलग्न एक सय ३७ जनाबाट बरामद भएको यो परिमाणको सुनको मूल्य ४५ करोड चार लाख ६० हजार ६५ रुपैंया हुन आउँछ। त्यसैगरी ४२ करोड २३ लाख नौ हजार एक सय रुपैंया बराबरको भन्सार छलीको सामान प्रहरीले बरामद गरेको छ। गत वैशाख एकदेखि चैतसम्ममा कुल ३७ हजार ६ सय ८९ जना विभिन्न अपराधमा संलग्न अभियुक्त प्रहरीले पक्राउ गरेको छ। जसमा २० हजार ७५ जना सार्वजनिक अपराधमा संलग्न थिए। सार्वजनिक अपराधपछि लागूऔषध घटनामा बढी अभियुक्त पक्राउ परेका थिए। लागूऔषध तस्करीमा संलग्न भएको आरोपमा एक वर्षमा चार हजार आठ सय १८ जना अभियुक्त पक्राउ परेका थिए। गएको एक वर्षमा प्रहरी प्रधान कार्यालयको इन्टरपोल शाखाले २५ विरुद्ध डिफ्यूजन र १६ विरुद्ध रेड नोटिस जारी गरेको छ। नेपालमा अपराधगरी भागेका पाँच नेपालीलाई विदेशबाट पक्राउ गरि ल्याइएको थियो। प्रहरीले सुरु गरेको समुदायसाझेदारी कार्यक्रम अन्तर्गत सात सय ५३ स्थानीय तहमध्ये सात सय ५१ वटा स्थानीय तहसँग समझदारी गरिसकेको छ। सामुदायीक सचेतनातर्फ प्रहरीले दुई हजार आठ सय ५१ कार्यक्रम गरिसकेको छ। यो कार्यक्रमपछि प्रहरीले दुई हजार दुई सय २३ जना फरार अभियुक्त पक्राउ गरिसकेको छ भने दुई हजार ५९ किलो गाँजा, साढे चार किलो हेरोइन बरामद गरेको छ। समुदायकै सूचनापछि एक वर्षमा १५ लाख २१ हजार ६ सय ६० लिटर घरेलु मदिरा र कच्चा पदार्थ बरामदपछि नष्ट गरेको छ। एक वर्षको अवधिमा प्रहरी चौकीसहित सात सय ५० वटा नयाँ प्रहरी कार्यालयको माग भएको जानकारी महानिरीक्षक खनालले दिए। चार सय ४२ वटा प्रहरी कार्यालयको स्तर वृद्धि, नयाँ स्थापना भएका कार्यालयमा २२ हजार चार सय १८ जना विभिन्न दर्जाका प्रहरी कर्मचारी आवश्यक रहेको जानकारी उनले दिए। एक प्रहरी एक खाट अभियान अन्तर्गत पहिलो चरणमा १२ हजार खाट निर्माण गर्न लागिएको मुख्यालयले जनाएको छ। निर्मला, सुन र बमजनमा प्रश्नै प्रश्न प्रहरी महानिरीक्षक खनालले कञ्चनपुर भीमदत्त नगरपालिकाकी १३ वर्षीया बालिका निर्मला पन्तको बलात्कारपछि हत्या घटनाका मुख्य अभियुक्त पक्राउ ढिलाईबारे घुमाउरो जवाफ दिए। अधिकांश सञ्चारकर्मीले पन्त हत्या, साढे ३३ किलो सुन तस्करी र रामबहादुर बमजम पक्राउ घटनालाई लिएर खनालमाथि प्रश्नमाथि प्रश्न तेस्र्याएका थिए। खनालले निर्मला हत्याका मुख्य अभियुक्तलाई प्रहरीले खोजी गरिरहेको र यही हो भन्ने अवस्था नरहेको बताए। यो घटनाको अनुसन्धानमा लापरबाही गर्ने प्रहरी कर्मचारीमाथि विभागीय कारबाही भइसकेको छ, उनले भने, अब कसले मार्यो भन्ने कुरा खोजी भइरहेको छ। अहिल्यै पत्ता लाग्छ भन्ने अवस्था छैन। खनालले साढे ३३ किलो सुन गायब प्रकरणमा सरकारी तहबाटै छानविन समिति गठन भइसकेको र अहिले पनि प्रहरीले तस्करी भएका सुन बरामद गरिरहेकाले प्रहरीको भूमिकाप्रति शंकास्पद नबन्न आग्रह गरे। उनले प्रमाणले सिद्द भए प्रहरीले रामबहादुर बमजनलाई पक्राउ गरेर कारबाहीको दायरमा ल्याउने बताए। खनालले प्रहरीको कामकारबाही प्रति शंका नगर्न आग्रह गरे। भने,अहिले प्रहरी धेरै व्यावसायिक भइसकेको छ। भ्रष्टाचार शून्य सहनशीलता मुख्य नीति हो। प्रहरीको कामकारबाहीलाई शंका नगरिदिनुस्, बरु अपराध नियन्त्रणमा प्रहरीलाई सहयोग गर्नोस्। खनालले केही सञ्चारकर्मीले आफूसँग केही माग्न एसएमएस पठाएको र नदिएपछि आफूविरुद्ध समाचार प्रकाशन गरेको आरोप लगाए। तर उनले ति सञ्चारकर्मीको नाम भने खुलाएनन्।"
डडेल्धुरामा जन्ती बोकेको जिप दुर्घटना : ९ घाइते,डडेल्धुरा : डडेल्धुराको अजयमेरु गाउँपालिका ६ मा जन्ती बोकेको जिप दुर्घटना हुँदा नौजना घाइते भएका छन्। महेन्द्रनगरबाट जन्ती बोकेर अजयमेरु गाउँपालिका६ बलाना आइरहेको म १ ज ६४४ नम्बरको बलेरो जिप बलनामा दुर्घटना भएको हो। घाइते नौ मध्ये तीनजनाको अवस्था गम्भीर रहेको जिल्ला प्रहरी कार्यालय डडेल्धुराले जानकारी दिएको छ। प्रहरीका अनुसार मोडमा जिप ब्याक गर्ने बेला सडकबाट करिब ५० मिटर तल खसेको थियो। दुघर्टनाका घाइतेको डडेल्धुरा अस्पतालमा उपचार भइरहेको छ। दुलाहा दुलही भने अर्को वाडीमा सवार थिए।
प्रहरीका सुब्बा १० हजार घुससहित पक्राउ,काठमाडौं : प्रहरी कितावखाना लैनचौर काठमाडौंमा कार्यरत कम्प्युटर अपेटर (नायव सुब्बा) सुरज केसी घुससहित पक्राउ परेका छन्। अख्तियारको टोलीले निवृत्तिभरणको अधिकार पत्र बनाउने प्रयोजनको लागि सेवाग्राहीसँग घुस लिँदै गर्दा केसीलाई पक्राउ गरेको हो। उनले सेवाग्राहीसँग १० हजार घुस लिएका थिए। घुससहित पक्राउ भएका सुब्बा केसीमार्थी अनुसन्धान कार्य भइरहेका अख्तियारका प्रवक्ता प्रदीपकुमार कोइरालाले जानकारी दिए।
वीरगन्जमा २० वर्षीयाले जन्माइन् एकै पटक चार सन्तान,"वीरगन्ज : वीरगन्जमा मंगलबार एक महिलाले एकै पटक चारजना शिशुलाई जन्म दिएकी छिन्।पर्साको छिपहरमाइ गाउँपालिका ४ जयमंगलापुरका सलीम गद्धीकी श्रीमती २० वर्षीया नजमा खातुनले ३ छोरी र १ छोरा गरी चारजना शिशुलाई जन्म दिएकी हुन्। वीरगन्ज हेल्थ केयर हस्पिटलमा दिउँसो १२ बजेर ४० मिनेटमा खातुनले ४ शिशु जन्माएकी हुन्। अस्पतालकी मेट्रोन भूमिका अधिकारीका अनुसार खातुनले जन्माएका चारैजना शीशुको स्वास्थ्य अवस्था सामान्य रहेको छ। खातुनले जन्म दिएका तीन छोरीको तौल क्रमश १ किलो ५ सय ग्राम, १ किलो र ८ सय ग्राम तथा छोराको तौल १ किलो २ सय ५० ग्राम रहेको मेट्रोन अधिकारीले जानकारी दिइन्। उनका अनुसार चारैजना शिशुको अवस्था सामान्य रहेपनि तौल कम भएकाले सबैलाई अस्पतालको एनआइसीयु कक्षमा राखिएको छ। 'खातुनलाई वीरगन्ज हेल्थ केयर अस्पतालमा मङगलबार बिहान सात बजे भर्ना गरिएको थियो, अधिकारीले भनिन्, '१२ बजेर ४० मिनेटमा चार शिशु जन्मिएका हुन्, सबैको स्वास्थ्य अवस्था सामान्य छ तर तौल कम भएकाले एनआइसीयु कक्षमा राखिएको हो।' सामान्यता गर्भ रहेको ९ महिनामा शिशु जन्मिने गरेको भएपनि खातुनले सात महिना पनि नपुग्दै शिशु जन्मिएकाले उनीहरुको तौल कम रहेको अस्पतालको प्रसूति विभागकी चिकित्सक डा स्वेता चौधरीले जानकारी दिइन्। 'बच्चाको तौल कम भएकाले इन्फेक्सनको जोखिम हुने भएकाले सबैलाई एनआइसीयु कक्षमा राखिएको हो, डाक्टर चौधरीले भनिन्, 'एनआइसीयुमा राखेपछि तौल पनि विस्तारै बढ्दै जान्छ।' डाक्टर चौधरीका अनुसार आमा खातुनको स्वास्थ्य अवस्था सामान्य रहेको छ।खातुनका श्रीमान् सलिमका अनुसार सोमबार राति अचानक सुत्केरी बेथा लागेपछि खातुनलाई गाउँ नजिककैको पोखरीया अस्पतालमा लगिएको थियो। त्यहाँबाट उनलाई भारत रक्सौलको डंकन हस्पिटलमा लगेर भर्ना गर्दा चिकित्सकले सुत्केरी गराउन नमानेपछि खातुनलाई मंगलबार बिहानै वीरगन्जको नेसनल मेडिकल कजलेजमा लगिएको थियो। तर नेसनल मेडिकल कलेजमा पनि चिकित्सकले भर्ना गर्न नमानेपछि मंगलबार बिहान सात बजे खातुनलाई वीरगन्ज हेल्थ केयर हस्पिटलमा भर्ना गरिएको सलिमले बताए। वीरगन्ज हेल्थ केयर हस्पिटलमा सुत्केरी गराउने क्रममा डाक्टर रमतुल्लाह साह,डाक्टर स्वेता चौधरी, मेट्रोन भूमिका अधिकारी, नर्स समिता आलेको टोली संलग्न रहेको हस्पिटलका कार्यकारी अध्यक्ष डाक्टर अबुल हयश अन्सारीले जानकारी दिए। 'खातुनको डिलेभरी नर्मल भएको हो, उनले भने, 'शल्यक्रिया गर्नु परेन।'"
निर्मला हत्याप्रकरण : जिल्ला प्रशासनमा २ घण्टा धर्ना,"महेन्द्रनगर : कञ्चनपुरकी १३ वर्षीया बालिका निर्मला पन्तको बलात्कारपछि हत्या गरिएको ९ महिना पुगेको छ।तर अहिलेसम्म पनि उनका हत्यारा पक्राउ पर्न सकेका छैनन्। मंगलबार उनको हत्या भएको ९ महिना पुगेको छ।निर्मला पन्तको न्यायका लागि आन्दोलनरत नागरिक संघर्ष समितिले मंगलबार निर्मलाका हत्यारा सार्वजनिक गरेर न्याय दिनुपर्ने माग राखेर जिल्ला प्रशासन कार्यालयमा धर्ना दिएको छ। अधिकारकर्मी शारदा चन्दका अनुसार समितिको नेतृत्वमा जिल्ला प्रशासन कार्यालयमा २ घण्टा धर्ना दिइएको हो। मंगलबार बिहान साढे १० बजेदेखि साढे १२ बजेसम्म धर्ना दिइएको उनले जानकारी दिइन्।धर्ना पश्चात समितिले प्रमुख जिल्ला अधिकारीमार्फत प्रधानमन्त्रीलाई ज्ञापनपत्र समेत बुझाएको छ।प्रधानमन्त्रीलाई बुझाइएको ज्ञापन पत्रमा ९ महिना बितिसक्दा समेत हत्यारा पक्राउ गर्ने तर्फ सरकारले ध्यान नदिएको भन्दै पुनः चरणबद्ध आन्दोलनमा उत्रिन वाध्य हुने चेतावनी समेत दिइएको छ। उच्चस्तरीय छानविन समितिको प्रतिवेदनले औल्याएका विषयमा रहेर पुनः सुक्ष्म अनुसन्धान हुनुपर्ने ज्ञापन पत्रमा भनिएको छ ।धर्नामा निर्मला पन्तका बुवा यज्ञराज पन्त, कान्छी आमा लक्ष्मीदेवी पन्तसहित अधिकारकर्मीको सहभागिता रहेको थियो। साउन १० गते बलात्कारपछि हत्या गरिएकी कञ्चनपुरको भीमदत्त नगरपालिका २ उल्टाखामकी १३ वर्षीया बालिका निर्मला पन्तका हत्यारा अहिलेसम्म पक्राउ पर्न सकेका छैनन्।निर्मला प्रकरणको अनुसन्धानमा थुप्रै प्रहरीका टोली खटिए पनि अहिलेसम्म वास्तविकता बाहिर आउन सकेको छैन्।"
किताब साटेर मनाइयो पोखरामा पुस्तक दिवस,"तस्बिर : ध्रुव केसी पोखरा : हातहातमा किताब बोकेर आएकाहरुको नाम टिपाइयो। आएका जतिको संख्याअनुसारका नम्बर लेखेर गोला बनाई कचौरामा राखियो। अघिल्तिर डाकिए पाकापुराना पवित्रमणि पौडेल जसले सुरुमै उनले गोला थुते। नम्बर निस्कियो २८। २८ नम्बरका पुराना पत्रकार तथा उपन्यासकार बद्रीविनोद प्रतीक डाकिए। उनले गोला थुत्दा आयोजक संस्था र्यान्डम रिडर्स सोसाइटीका अध्यक्ष केशवशरण लामिछानेको नाम पर्यो। प्रतीकले पत्रकारसमेत रहेका अध्यक्ष लामिछानेलाई फ्याक्ट्स अफ नेपाल किताब उपहार दिए। लामिछानेले पनि गोला थुते। नाम निस्कियो पत्रकारै अमृत सुवेदीको। सुवेदीलाई लामिछानेले आफूलाई औधी मन परेको उपन्यास घामका पाइला उपहार दिए। अमृतले शिव संकल्पलाई छुटेका अनुहार उपहार थमाए। संकल्पले पत्रकार विकास रोकामगरलाई रमेश विकलको उपन्यास सागर उर्लन्छ सगरमाथा छुन दिए। विश्व पुस्तक दिवसको दिन २३ अप्रिलका अवसरमा मंगलबार र्यान्डम रिडर्स सोसाइटीले किताब उपहार साटासाट कार्यक्रम आयोजना गरेको थियो। यो मौकामा ४० जनाले किताब साटासाट गरे। न आसन ग्रहण, न भाषण। औपचारिकताका अनेक ढर्रा नगरी किताब साटासाट मात्रै गरेर दिवस मनाइयो। सोसाइटीले हरेक महिनाको अन्तिम शनिबार कुनै किताब वा कलासाहित्यका विषयमाथि लेखक वा विज्ञसँग अन्तरसंवाद चलाउँदै आएको छ। त्यसका अलावा पुस्तक दिवस र पुस्तकालय दिवस पनि सोसाइटीका नियमित कार्यक्रम हुन्। फोटोग्राफर ध्रुव केसीले पोखरेली युवा सांस्कृतिक परिवारका अध्यक्ष प्रकाश ज्ञवालीलाई अन्नपूर्ण पोस्ट्का सम्पादक अखण्ड भण्डारीको उपन्यास मलाया एक्सप्रेस उपहार दिए। ज्ञवालीले गुरुङ साहित्य प्रतिष्ठानकी गौरी तमुलाई अल्झिएको प्रेम पुस्तक दिए। उपन्यासकार तीर्थ गुरुङले सरोज केसीलाई ग्राबियल ग्रासिया मार्खेजको किताब दिए। तीर्थले विकास रोकामगरबाट भुइयाँ पाइसकेका थिए। केसीले अरु पाठकलाई नै उपहार दिन भनेर जुनेली उपन्यास ल्याएका थिए। तर गोलाप्रथामा निस्केको नम्बर अनुसार उनले उपहार दिनुपर्ने व्यक्ति अरु कोही नभएर जुनेलीकै लेखक ब्रजेशको नाम पर्यो। ब्रजेशले फ्याट्ट भने, 'कतै यो सुनियोजित त होइन रु अनि हिमालयन रिडर्स कर्नरमा हाँसोको फोहोरा छुट्यो। सहभागीहरुको हाँसो रोकिएकै थिएन, ब्रजेशले गोला झिके, उनकै साथमा काठमाडौंबाट सँगै आएका दिनेश कार्कीको नाम भएको नम्बर निस्कियो, फेरि हाँसो उर्लियो। ब्रजेशले पोखरेली लेखक तीर्थ गुरुङको उपन्यास पाठशाला दिनेशलाई दिए। दिनेशले चाहिँ ब्रजेशको अर्को किताब साइड हिरो ध्रुव कार्कीलाई सुम्पिए। ध्रुवले त्रिवेणीलाई हृदयचन्द्रसिंह प्रधानको स्वास्नी मान्छे दिए, सहभागीबाट प्रतिक्रिया आइहाल्योबहुत् राम्रो किताब। किताब साटासाट गर्दा धेरैजसोले दार्जिलिङे लेखक छुदेन काविमोको ताजा उपन्यास फातसुङ उपहार दिए। र्यान्डमका पूर्वअध्यक्ष उपेन्द्र पौडेलले बद्रीविनोद प्रतीकलाई, विष्णु सुवेदीले खिम लामिछानेलाई, पत्रकार सन्तोष सुवेदीले रामचन्द्र अधिकारीलाई र गौरी तमुले गनेस पौडेललाई फातसुङ उपन्यास उपहार दिए। आफूसहित धेरैजसोले फातसुङ उपहार दिएपछि पौडेल बोले, 'आज फातसुङ हिट भयो।' किताब उपहार साटासाटमा आउन नपाए पनि लेखक मीरा ढकालले अर्का लेखक गनेस पौडेलमार्फत उपहार पठाएकी थिइन्। पोखरा महानगरपालिकाका कर्मचारी लक्षमण तिमिल्सिनाले समेत रवीन्द्र अधिकारीको किताब समृद्ध नेपाल पठाएका थिए। उनका प्रतिनिधिले लेखक निर्मला न्यौपानेबाट नाटक हेमलेट उपहार पाए। कवि सुदर्शन पौडेलले पत्रकार सन्तोष सुवेदीलाई पनि हेमलेट जो दिएका थिए। फोटोग्राफरद्वय ध्रुव केसी र खिम लामिछानेको नाम पोहोरको कार्यक्रममा एकअर्कालाई किताब दिने पालोमा परेका थिए। यसपालि पनि त्यही संयोग दोहोरियो। हेरौं न कार्यक्रम कस्तो हुँदो रहेछ भनेर आएका राजनीतिकर्मी गोविन्द केसी सौगात पोखरेलसँग सोध्दै थिएम पनि एउटा किताब उपहार दिन्छु कुन दिऊँ रु सौगातले पारितजातको अनिदो पहाडसँगै सुझाए। गोलाप्रथामा संयोग कस्तो पर्यो भने केसीले उपहार दिनुपर्ने व्यक्ति उनै सौगात निस्किए। गोविन्द र सौगात मुसुक्क मुस्कुराए। मोती भुजेलले चाहिँ उपहार दिन ल्याएका किताब थिए भोजराज न्यौपानेको कविता संग्रह छुटेको जुत्ता र रमेश सायनको संस्मरण छुटेका अनुहार। उस्तै उस्तै नामका किताब देखेरै सहभागी एकछिन हाँसे। किताब दिनेलिने क्रम सकिएपछि सोसाइटीका परिकल्पनाकार तथा लेखक गनेस पौडेलले भने, 'अब रोजेका साथीले रोजेका किताब दिऊँ है।' त्यसपछि पनि केहीबेर किताब साटासाट चलिरह्यो।"
पोखराबाट २ जना बिरामी पर्यटकको उद्दार,पोखरा : पोखरामा दुई बिरामी पर्यटकको उद्दार गरिएको छ। पोखराको विभिन्न स्थानमा बिरामी परेका पर्यटकको पर्यटन प्रहरी कार्यालय पोखराले उद्दार गरी आफन्तलाई जिम्मा लगाएको हो। इरानबाट पोखरा घुम्न आएकी २९ वर्षिय जाहारा रसिद्धि सोमवार दिउँसो फेवाताल किनारको फुटट्याक हुँदै सेदीतर्फ नग्न हिडिरहेको अवस्थामा उद्दार गरिएको हो। स्थानीयले सूचना दिएपछि पर्यटन प्रहरीले महिला प्रहरीको सहयोगमा लुगा लगाई दिएको थियो। नाग्गै हिड्नु पर्ने कारण बुझने क्रममा अनुसन्धान गर्दा उनि १० वर्षअघि बिरामी भएर ठिक भएको र गत दुई तीन दिनदेखि विमार फरि दोहोरिएको पर्यटन प्रहरी कार्यालय पोखराका प्रहरी सहायक निरिक्षक विधान सिह क्षेत्रीले जानकारी दिए। यसैगरी पर्यटक प्रहरीले पोखराको लेकसाइडस्थित एक होटलमा बिरामी परेर थुनिएको अवस्थामा बेलायती पर्यटकलाई उद्दार गरेको छ। ६५ वर्षिय बेलायती नागरिक गोर्डन पीटर ब्ल्याट २४ दिनदेखि लेकसाइडको बटरफ्लाई लजमा बस्दै आएका थिए। तीन दिनअघि उनी अचानक बिरामी भएका थिए।
स्याउको कन्टेनरमा लुकाएको सात किलो सुन बरामद,नुवाकोट : रसुवागढी नाकाबाट सात किलो सुन बरामद भएको छ। मंगलबार दिउँसो ना छ ख ९०६८ नम्बरको स्याउ बोकेको कन्टेनरमा लुकाएर राखेको अवस्थामा प्रहरीले सुनका सातवटा विस्कुट बरामद गरेको हो। नेपाल प्रहरी र सशस्त्र प्रहरीको टोलीले चेकजाँचका क्रममा सुन बरामद गरेको रसुवाका प्रमुख जिल्ला अधिकारी अर्जुन भण्डारीले जानकारी दिए। कन्टेनर रसुवाबाट स्याउ बोकेर काठमाडौं जान लागेको थियो। कन्टेनरको क्याबिनको बायातर्फ लुकाएर राखेको अवस्थामा सुन बरामद भएको डीएसपी सन्तोष तामाङले जानकारी दिए। सात किलो सुन बरामद भएपछि रसुवागढी नाकाको चेकजाँचमा कडाई गरिएको छ। सुन बरामद भएको ठाउँ काठमाडौंबाट १५२ किलोमिटर उत्तरमा पर्छ। रसुवाको गोसाइकुण्ड गाउँपकिाल २ टिमुरे घट्टेखेलाबाट सुन बरामद भएको हो। प्रहरीले सुन बरामद भएपछि कन्टेनर र चालकलाई नियन्त्रणमा लिएको छ। चालक रसुवा नौकुण्ड ठाउँपालिका १ का शेरबहादुर ग्याल्बोलाई नियन्त्रणमा लिएर प्रहरीले अनुसन्धान सुरु गरेको छ। भूकम्प र पहिरोपछि तातोपानी नाका बन्द भएपछि रसुवागढी नाका खुला भएको हो। सुन तस्करले यो नाकालाई ट्रान्जिट बनाएका छन्।
जीपको ठक्करबाट वृद्धाको मृत्यु,तानसेन : जीपको ठक्करबाट पाल्पा रामपुरमा एक वृद्धाको मृत्यु भएको छ। रामपुर नगरपालिका ४ स्थित इस्लामपुरमा ग २ च ३०९४ नम्बरको बोलेरो जीपले ठक्कर दिँदा सोही स्थानका ७५ वर्षीया सकिना मियाँको मंगलबार मृत्यु भएको इलाका प्रहरी कार्यालय रामपुरले जनाएको छ। मियाँको उपचारका क्रममा रामपुर अस्पतालमा मृत्यु भएको हो।ठक्कर दिने चालक र जीप प्रहरी नियन्त्रणमा छन्। इस्लामपुरको मुख्य सडकबाट भित्री सडकमा जाने क्रममा सडक छेउमा उभिएकी मियाँलाई जीपले ठक्कर दिएको थियो।
ज्यान मुद्दाका आरोपित ३३ वर्षपछि पक्राउ,स्याङ्जा : कर्तब्य ज्यान मुद्धाका आरोपी ३३ बर्षपछि पक्राउ परेका छन्। हरिनाश गाउँपालिका३ का ८४ बर्षे मनबहादुर गुरुङ् मंगलबार पक्राउ परेका हुन्। ज्यान मुद्धाका आरोपी गुरुङ्लाई पश्चिमाञ्चल क्षेत्रिय अदालत पोखराले २०४२ असोजमा ९ बर्ष ५ महिनाको सजाय तोकेपछि उनी फरार रहेको प्रहरी नायब उपरीक्षक नबिनकृष्ण भण्डारीले जानकारी दिए। गाउँमा लुकिछिपी बसेको अवस्थामा प्रहरीले पक्राउ गरेको जनाइएको छ। गुरुङ्लाई जेल चलान गरिएको छ।
चार दलित बालबालिकाका अभिभावक बने नगर प्रमुख,"जाजरकोट : भेरीनगरपालिकाका प्रमुख चन्द्रप्रकास घर्तीले ४ जना दलित बालबालिकाको अध्यापन खर्च जुटाउने गरी अभिभावकत्व ग्रहण गरेका छन्। भेरी नगरपालिका ६ का मुसे कामी र गंगा विक कक्षा २ तथा सोही ठाउँका अमर विक र कल्पना विकलाई कक्षा ६ मा भर्ना गर्दै अभिभावकत्व ग्रहण गरेका हुन्। स्थानीय लक्ष्मी माध्यमिक विद्यालयमा ती बालबालिकालाई नगरप्रमुख घर्तीले पढ्न लाग्ने सम्पूर्ण खर्च व्यहोर्ने गरी अभिभावकत्व लिएका हुन्। ० कक्षासम्म पढ्दा लाग्ने शुल्क, कापी, किताब, पोशाकलगायतका स्टेसनरी सबै आफूले निजी खर्चबाट व्यहोर्ने नगरप्रमुख घर्तीले बताए। 'घरको आर्थिक अवस्था अत्यन्तै नाजुक रहेका दलित परिवारका ती बालबालिकाको उज्वल भविश्यका लागि पढाइ खर्च व्यहोरेको हुँ, नगरप्रमुख घर्तीले भने, 'आर्थिक समस्याका कारण पढाइ खर्च जुटाउन समस्या भएको जानकारी पाएपछि मैले अभिभावकत्व ग्रहण गर्ने निर्णय गरेको हुँ।' पढाउने जिम्मा लिएपछि ती बालबालिकाका अभिभावकले समेत खुसी व्यक्त गर्दै नगरप्रमुखलाई धन्यवाद दिएका छन्।"
लागुऔषधसहित पक्राउ,"सिरहा : सिरहाको सीमावर्ती बरियारपट्टि गाउँपालिका ३ बाट लागुऔषधसहित एकजनालाई प्रहरीले पक्राउ गरेको छ। पक्राउ पर्नेमा सिन्धुली नगरपालिका दुधौली ८ बस्ने २४ वर्षीय रमेश महतो रहेको जिल्ला प्रहरी कार्यालय सिरहाका प्रवक्ता तथा डिएसपी माधवराज खरेलले जानकारी गराए। महतोको साथबाट प्रहरीले नोफिन ८० बोतल, डाइजेल्याब ७९ बोतल र फेनारगन ८० बोतल लागुऔषध बरामद गरेका छन्। महतो भारतीय बजारबाट लागुऔषध खरिद गरी नेपालतर्फ पैदल आउँदै गर्दा उनी पक्राउ परेका हुन्। महतोलाई लागुऔषध ओसारपसार मुद्दामा जिल्ला अदालतबाट म्याद थप अनुसन्धान गरिरहेको डिएसपी खरेलले बताए।"
रत्नराज्यका प्रधानाध्यापकमाथि हातपात,"काठमाडौं : प्रधानाध्यापक नियुक्तिको विषयमा मध्यबानेश्वरस्थित रत्नराज्य माध्यमिक विद्यालयमा दुई पक्षबीच विवाद भएको छ। असन्तुष्ट समूहले निमित्त प्रधानाध्यापक जीवनप्रकाश रेग्मीलाई सोमबार कार्यकक्षमै हातपात गरेका छन्। विद्यार्थी पढाइरहेको समयमा विद्यालयकै शिक्षक कृपासुर खड्काको नेतृत्वमा गएको अपरिचित समूहले आफूमाथि हातपात गरेको रेग्मीको आरोप छ। तत्कालीन प्रधानाध्यापक डा गीता खरेलले अवकाश पाएपछि रेग्मीलाई वैशाख ५ गतेदेखि निमित्तको जिम्मेवारी दिइएको थियो। खरेलकै प्रस्तावमा रेग्मीलाई विद्यालय व्यवस्थापन समितिले जिम्मेवारी दिएको थियो। तर आफूभन्दा कनिष्ठलाई प्रधानाध्यापकको जिम्मेवारी दिइएको भन्दै खड्काले असन्तुष्टि जनाउँदै आएका थिए। असन्तुष्टिकै क्रममा सोमबार रेग्मीलाई हातपात गरिएको हो। विद्यालयसँग सम्बन्ध नै नभएका २०२५ जनाको समूह अकस्मात् मेरो कक्षमा पसेर लछारपछार गरे। उनीहरूले तत्कालै म बसेको कुर्सी तान्ने तथा कागजपत्र फ्याँक्न थाले रेग्मीले भने, त्यहाँ आएकामध्ये मैले चिनेको भनेका मेरै सहकर्मी कृपाशुर खड्का मात्र थिए। उनैले नेतृत्व गरेर उक्त समूहले ममाथि आक्रमण गर्यो। हातपात गर्ने समूहमा काभ्रेको पाँचखालका मेयर महेश खरेल पनि आएको रेग्मीले बताए। खरेल बानेश्वरकै बासिन्दा हुन्। तर अहिले उनी उक्त विद्यालयका अभिभावक छैनन्। उनी विद्यालय सञ्चालन तथा व्यवस्थापनसँग सम्बन्धित कुनै पनि समितिमा आबद्ध पनि नरहेको रेग्मीले बताए। हातपात हुन लागेपछि स्कुल प्रशासनले प्रहरीलाई खबर गरेको थियो। प्रहरी आएपछि विवाद साम्य भएको रेग्मीको भनाइ छ। खड्का रेग्मीभन्दा वरिष्ठ पनि हुन्। तर विगतमा विद्यालय सुधारसँग सम्बन्धित हरेक क्रियाकलापमा रचनात्मक भूमिका निर्वाह गर्दै आएका र प्रधानाध्यापकको अनुपस्थितिमा जिम्मेवारी पनि सम्हालेका कारण रेग्मीलाई निमित्त दिइएको हो। यसबारे खड्कासँग सम्पर्क प्रयास गर्दा सम्भव भएन। धेरै पटकको प्रयासपछि उनको मोबाइल फोनमा सम्पर्क भए पनि आवाज सुनिएन। त्यसपछि फोन अफ भयो। विगतमा दुई पक्षबीचको टकरावका कारण विद्यालयको नयाँ भवन निर्माण पनि प्रभावित बनेको थियो। काठमाडौंमा विद्यार्थी आकर्षण भएको सामुदायिक विद्यालयमध्ये पर्छ, रत्नराज्य। यहाँ करिब २ हजार ४ सय विद्यार्थी पढ्छन्। ६५ जना शिक्षक कार्यरत छन्। स्थानीय पनि प्रधानाध्यापक नियुक्तिमा दुई खेमामा बाँडिएका छन्। प्रधानाध्यापकमा खड्कालाई नियुक्त गर्नुपर्ने भन्ने एकथरी र विगतमा पनि राम्रो काम गरेका कारण रेग्मीलाई नै नेतृत्व दिनुपर्छ भन्ने अर्कोथरी समूहका कारण विवाद आएको हो। रेग्मी नेकपासँग नजिक छन् भने खड्का कांग्रेस।"
पशुपतिनगरमा पानीको हाहाकार,"(बर्दिबास)महोत्तरी : महोत्तरीको बर्दिबासस्थित पशुपतिनगरमा खानेपानीको हाहाकार भएको छ। दुई वर्षअघि निर्माण भएको खानेपानी योजना अझै संचालनमा आएको छैन। एक लाख लिटरको ओभरहेड ट्यांकी निर्माण भइसकेको छ।उपभोक्ता समिति भित्रको विवादका कारण स्थानीयले खानेपानी पाउन सकेका नसकेको खानेपानी तथा सरसफाई उपभोक्ता संस्थाका उपाध्यक्ष सञ्जय महतोले जनाए। चैत्रवैशाखको सुख्खा याम सुरु भएसँगै पानीका मुहान सुकिसकेका छन्। इनारमा पानी आउँदैन। पानी अभावले सबैभन्दा गृहिणी पिरोलिएका छन्।खानेपानी योजना अलपत्र परेपछि पशुपतिनगरका ५ सय ८७ घरधुरीका करिब २ हजार ९ सय ६८ जनसंख्या प्रभावित भएका छन्। उपभोक्ता समितिको आन्तरिक विवादको कारण खानेपानी योजनाको काम पुरा हुन सकेको छैन। डिप बोरिङ्ग, ओभरहेड ट्यांक, ट्रास्फर्म, मुख्य पाइपलाइनको काम भइसकेको छ। शाखा पाइपलाइन विस्तार, बोरिङ्गमा मोटर जडान र विद्युतको मिटर जडानको पुरा हुन नसकेको खानेपानी तथा सरसफाई जिभिजन कार्यालय डिभिजन नं २ जलेश्वर महोत्तरीका इन्जिनियर सुरेन्द्र शर्माले जनाए। उनका अनुसार, समितिले काम गर्न नसक्दा २५ लाख रुपैयाँ कार्यालयको खातामा थन्किएको छ। काम गरेर विलभपाई पेश गरे तुरुन्त भुक्तानी हुनेछ।तर, समितिले न काम गरेको छ न त कार्यालयलाई काम गराउन उपभोक्ता समितिले लिखित निर्णय गरेर दिएको छ। बर्दिबास नगरपालिका९ पशुपतिनगरका वडाअध्यक्ष टेकवीर रखालले उपभोक्ता समिति भित्रको विवाद मिलाउन छलफल चलाइएको बताए।'विवाद सामस्य पारेर स्थानीयको घरघरमा धाराको पानी पुर्याउन कुनै कसर बाँकी राखादैंनौं, 'उनले भने । खानेपानी योजना निर्माणका लागि स्थानीय जगदेव महतोले आठ वर्षअघि २१ लाख पर्ने तीन कठ्ठा जग्गा दान गरेका थिए। पिउने पानी पिलाएर पुण्य प्राप्ति हुने भन्दै उनले आफ्नो घडेरी नै दान गरेका थिए। खानेपानी योजना विवादमा परेपछि ८० वर्षीय जग्गादाता वृद्ध जगदेव चिन्तित बनेका छन्।'वर्षौदेखि पशुपतिनगरमा खानेपानीको समस्याले पिरोलिएका स्थानीयलाई पानी खान पाउलान् भन्ने उद्देश्यले खानेपानीका लागि जग्गा दान गरे तर खानेपानी आएको छैन।उनले भने, 'म पाकेको फलझैं भइसके कतिखेर झर्छु थाहा छैन्।पशुपतिनगरवासीले मेरो आँखा अगाडी स्वच्छ खानेपानी पिएको देख्ने सपना छ।' स्थानीय अकिना खातुन भन्छिन्, 'हामी गाउँदेखि टाढाको क्रसरबाट पानी ल्याएर खान्छौं। पशुपतिनगरको इनार सुक्ने क्रम सुरु भइसक्यो। इनारबाट आएको दुषित पानी खान बाध्य भएका छौं।' ससाना बालबालिकालाई सफा पोशाकमा विद्यालय पठाउन नसकेको बताउँदै खातुनले भनिन्, 'इनारमा पानी भर्न घण्टौं लाम बस्नु पर्छ अनि बल्ल पालो आउँछ।' इनार सुकेर माटो मिसिएको दूषित पानी आएको उनले गुनासो गरिन्। 'हामीले गत वर्ष नै ५ सयको दरले श्रमदान गरेका थियौं, तर वर्षदिन बितिसक्दा पनि धाराको पानी खान पाएका छैनौं।एकातिर इनार सुख्दै जानु, अर्कातिर हिलो मिसिएको पानी खानुपर्ने बाध्यताले आफूहरु ४ महिनासम्म खोकीबाट जुध्नुपरेको अर्का स्थानीय मंगल रामले बताए। पशुपतिनगरकै अर्का स्थानीयवासी मोहन महतोले दुखेसो पोख्दै भने, 'धाराको पानी खान पाउँछौं कि पाउँदैनौं भनेर बिरामी बुवाले मसँग प्रश्न गरे। ७ वर्षदेखि खानेपानी आउँछ भनेको सुन्दैछु बाबु कहिले धाराको पानी खान पाउँछौं त हामीले? बुवाको यस्तो प्रश्न सुनेर म जवाफ दिन सकिन त्यति खेर।उनले भने,'बुवा संसार छोडेर गए।आफ्नै गाउँमा धाराबाट आएको पानी खान्छु भन्ने उनको सपना अपूरै रहयो।'"
लाप्राकमा फ्रान्सेली साथी,"लाप्राक : फ्रान्सेली संस्था लाप्राकका साथी (लेजामी डी लाप्राक)ले यहाँको शिक्षा क्षेत्रमा २० वर्षदेखि सहयोग गर्दै आएको छ । संस्थामा ७ सय फ्रान्सेली आबद्ध छन् । उनीहरूकै सहयोगमा गोरखाका धार्चे र बारपाक सुलिकोट गाउँपालिकामा एक दर्जन विद्यालय बनेका छन् । अन्तर्राष्ट्रिय पर्वतारोहण पथप्रदर्शक सुनार गुरुङले सन् १९९८ मा फ्रान्सेली पर्यटक टोलीलाई लाप्राक (धार्चे४) भ्रमणमा ल्याएका थिए । टोली नेता क्रिस्चियाेंले लाप्राकका बालबालिका शिक्षाबाट वञ्चित भएको देखेका थिए । म पहिलो पटक सन् १९९८ मा लाप्राक आएको थिएँ, उनले भने, पहाडको काखमा रहेको सुन्दर गाउँ र यहाँका हसिला केटाकेटीमा मेरो मन बस्यो । उनीहरू स्कुल नियमित जाँदैनथे । त्यसपछि संस्था दर्ता गरी गरिब १५ बालबालिकालाई स्कुल पठाउन सहयोग गरेको उनले सुनाए । लाप्राकको मणिकामदेवी प्रावि (हाल मावि)को भवन निर्माण गरी सहयोग कार्यक्रम सुरु गरिएको थियो । स्थानीयस्तरमा गणेशहिमाल एसोसिएसनले साझेदारी गरिरहेको छ । उनीहरूले फ्रान्समा नेपाली खाना बनाएर च्यारिटीका कार्यक्रम गरी संकलित रकम गणेशहिमालमार्फत पठाउँदै आएका छन् । संस्थाले विद्यालय भवन, प्रयोगशाला, छात्रावास निर्माणदेखि शिक्षकलाई तलब, विद्यार्थीलाई स्टेसनरी, पोसाकमा सहयोग गर्दै आएको छ । लाप्राक, गुम्दा, लप्सीबोट, उहिया, बालुवा, मान्द्रे, बारपाक, केरौजा, रुन्चेत, माछाखोला, थला र खोर्लामा संस्थाले विद्यालय भवन निर्माण गरेको थियो । सन् २०१५ सम्ममा ५ करोड ९३ लाख रुपैयाँबराबरको काम भएको थियो । स्थानीयमा परनिर्भरता बढ्दै जाने भएकाले संस्था बन्द गरी आफ्ना कार्यक्रम स्थानीय निकायलाई जिम्मा लगाउने योजना बनाउँदा भूकम्प गयो । उनीहरूले सहयोग गरेका सबै संरचना तहसनहस भए । फेरि संस्थाले उपलब्ध गराएको ५० लाख ७० हजार रुपैयाँबराबरको सहयोगले स्थानीयलाई राहत वितरणलगायत काम गरिएको गणेशहिमालका अध्यक्ष गुरुङले बताए । लाप्राकको मणिकामदेवी मावि, गण्डकी मावि आर्खेत, पार्वती प्राविलगायत विद्यालयमा टहरा तथा फर्निचरको व्यवस्था गरियो । हिमालय मावि बारपाकमा छात्रावासमर्मत गरिएको उनले सुनाए । संस्थाको आर्थिक सहयोगमा धार्चे गाउँपालिकामा चार विद्यालय भवन निर्माणाधीन छन् । मणिकामदेवी, सूर्योदय मावि, जनजागृति आधारभूत र सातकन्यादेवी माविमा ३३ कोठाका ११ वटा भवन निर्माण भइरहेको उनले बताए । फ्रान्सेली दाता हरेक वर्ष नेपाल आउनुुहुन्छ, उनले भने, उहाँहरूले सहयोग गरेको विद्यालय अवलोकन गर्नुहुन्छ । स्थानीयसँगको छलफलमार्फत योजना छनोट गरी सहयोग घोषणा गर्नुहुन्छ । अब पाँच वर्षमा विघटन गर्ने निर्णय गरिएको संस्थापक क्रिस्चियाेंले बताए । हाम्रो उद्देश्य सन् २०२४ मा पूरा हुन्छ, उनले भने, लामो समय सहयोग गरिरहँदा स्थानीयमा परनिर्भरता बढ्छ । उनीहरूले हाम्रो अनुपस्थितिमा विद्यालय राम्रोसँग व्यवस्थापन गर्न सक्नुपर्छ । संस्थाले सहयोग गरेको २० वर्ष पुगेको अवसरमा मणिकामदेवी माविमा शनिबार कार्यक्रम गरियो । स्थानीयले २२ फ्रान्सेलीलाई सम्मान गरे । मैले स्पोन्सर गरेको धनबहादुर गुरुङ प्रधानाध्यापक भएको थाहा पाउँदा धेरै खुसी छु, उनले भने, शिक्षा अत्यन्त जरुरी छ । यहाँका बच्चाहरू लाप्राकका भविष्य हुन् ।"
बैतडीमा भाइरलका बिरामी बढे,"बैतडी : मौसममा आएको परिवर्तनसँगै बैतडीका विभिन्न स्वास्थ्य संस्थामा बिरामीको चाप बढ्न थालेको छ। जिल्ला अस्पताल बैतडीमा दैनिक बिरामीको चाप बढ्दै गएको अस्पतालका हेल्थ असिष्टेन्ट खेमराज भट्टले जानकारी दिए। मौसमी ज्वरो, रुघाखोकी, झाडापखालालगायतका बिरामीको संख्या बढेको उनले बताए।यी रोगबाट अन्यको तुलनामा बालबालिका बढी प्रभावित भएका छन्। उनले भने, 'मौसममा आएको परिवर्तनसँगै अस्पतालमा दैनिक १ सयको हाराहारीमा बिरामी आउने गरेका छन्। पाखला,ज्वरोका बिरामी बढी छन्।' यस्तै जिल्लाको मेलौलीस्थित केशरपुर प्राथमिक स्वास्थ्य केन्द्र मेलौलीमा पनि दैनिक ७० को हाराहारीमा बिरामी आउने गरेको हेल्थ असिष्टेन्ट मुकेशकान्त दयालले जानकारी दिए। पहिलाको तुलनामा आजभोली ज्वरो, झाडापाखालालगायतका बिरामी बढेको तर प्राथमिक स्वास्थ्य केन्द्रमा औषधिको अभाव रहेको उनले बताए। उनले भने, 'बिरामीको संख्या बढ्दै गएको छ। तर प्राथमिक स्वास्थ्य केन्द्रमा औषधिको अभाव छ। औषधिको अभाव हुँदा बिरामीलाई सेवा दिन गाह्रो भएको छ।' सरकारले प्राथमिक स्वास्थ्य केन्द्रबाट ५८ प्रकारका औषधि निशुल्क प्रदान गर्ने भनेको भएपनि निशुल्क औषधि अभाव भएको हेल्थ असिष्टेन्ट दयालले बताए।उनले भने, '५८ प्रकारका औषधि कहिले पनि पूर्ति हुन सकेको छैन्। पछिल्लो समयमा मेलौली नगरपालिकाले खरिद गर्ने औषधि समेत खरिद नहुँदा समस्या भएको छ।' तर मेलौली नगरपालिकाले भने औषधि खरीदका लागि टेण्डर आह्वान गरिसकेको जनाएको छ।स्वास्थ्य संयोजक नारायण चन्दले औषधि खरीदका लागि टेण्डर आह्वान गरिसकेको बताए।"
गहना सफा गरिदिने बाहनामा सुन चोर्ने दुई भारतीय प्रहरीको फन्दामा,स्याङ्जा : सफा गरिदिने निहुँमा सुन चोरी गर्ने दुई भारतीयलाई प्रहरीले पक्राउ गरेको छ। भारत झारखण्ड प्रदेश गोठ्ठा जिल्ला मागहमा थाना ४ घर बताउने ३८वर्षीय तेवारी शाह र ३३ वर्षीय असर्फी शाहलाई पक्राउ गरिएको हो। उनीहरुले चापाकोट नगरपालिका ५ आमडाँडा निवासी इन्द्रकुमारी मानन्धरको सुनको सिक्री सफा गरिदिन्छु भन्दै २ तोलाको सुनको सिक्रीबाट केही मात्रा सुन चोरी गरेको प्रहरीले जनाएको छ। प्रहरीले ठगी गरेको सुनको मात्रासहित प्रहरीले पक्राउ गरेको हो। उनीहरु विरुद्ध ठगी मुद्धा दर्तागरी ३ दिनको म्याद थपगरी अनुसन्धान भैरहेको प्रहरी नायब उपरीक्षक नविनकृष्ण भण्डारीले जानकारी दिए। सुन सफा गर्ने बहानामा सुन ठगी गरेको भन्दै प्रहरीमा खबर हुनासाथ प्रहरीको टोलीले खोजतलास गर्दा उनीहरु पक्राउ परेका हुन्।
प्रविधिसँगै जोडिदै ठुलीभेरी नगरपालिका,"डोल्पा : पहिलो पटक गाउँका ३ हजार नागरिक सञ्चारको पहुँचमा जोडिएका छन्।डोल्पाको साविक माझफाल गाविस हालको ठुलीभेरी नगरपालिका ५ र ६का तीन हजार नागरिक पहिलो पटक मोबाइल सेवामा जोडिएका हुन्। वडा नम्बर ६ मा पर्ने रिनपुले डाँडामा नेपाल टेलिकमको नमस्ते मोबाइल सेवाको बिटिएस स्थापना गरी त्यस क्षेत्रका नागरिकलाई नमस्ते मोबाइल सेवा प्रदान गरिएको दूरसञ्चार कार्यालय डोल्पाले जानकारी दिएको छ। भौगोलिक रुपमा ठूलो क्षेत्रफलमा फैलिएको डोल्पा जिल्लाका विभिन्न गाउँबस्ती सञ्चारसँग जोडिने क्रम जारी छ। एक वर्ष पहिलादेखि नै कामको थालनी गरिएको उक्त बिटिएसको काम सोमबारबाटै सूचारु भएको प्राविधिक राजकुमार गजुरेलले जानकारी दिए। हुवावे कम्पनीले जिम्मा पाएको बिटिएसको काम सोमबार सम्पन्न गरी ३ हजार नागरिक सञ्चारको पहुँचमा पुर्याउने सपना पूरा गरिएको भन्दै विद्यार्थी नेता योगेन्द्र बुढाले खुसी व्यक्त गरे। उनले भने,' गाउँमा सञ्चारसँग जोडिन पाउँदा त्यति बेलाका सबै दु:ख भुलियो।आज गाउँमै बसेर सहरमा कुरा गर्ने सपना सबैको पूरा भएको छ।' स्थानीय सरकारले समन्वयमा माझफाल ५ र ६ का नागरिलाई सञ्चारमा जोड्न सफल हुँदा निकै खुसी लागेको वडा नम्बर ६ का अध्यक्ष धर्मलाल बुढाले बताए । सोमबारबाटै सञ्चालनमा आएको नमस्ते मोबाइल टावर माइक्रोवेभ रेडियो लिंकमा जोडिएको छ। यसबाट फोन र टुजी इन्टरनेटसमेत चलाउन पाउने दूरसञ्चार कार्यालय डोल्पाका प्राविधिक नवराज भट्टराईले जानकारी दिए। नमस्ते मोबाइलको सेवा सूचारु भएसँगै गाउँमा खुसियाली मनाउन थालिएको स्थानीय राजकुमारी बुढाले जानकारी दिइन्। उनले भनिन्,' युवा पंक्तिमा त खुसी छँदैछ वृद्धा पनि अचम्मित भएका छन्, घरबाटै आफन्तसँग कुरा गर्न पाउँदा।' नेपाल टेलिकम केन्द्रीय कार्यालयले पहिलो प्राथमिकतामा राखेर माझफालको टावर स्थापना गर्यो। हालसम्म डोल्पा कुल जनसंख्यामध्य झण्डै २६ हजार जनसंख्या मोबाइल सेवाको पहुँचमा जोडिएका छन् भने माथिल्लो डोल्पाको धो बाहेक अन्य सबै क्षेत्र सञ्चारको पहुँचभन्दा बाहिर नै रहेको छ।"
सडकमा हिँडदै गरेकी वृद्धाको भ्यानको ठक्करबाट मृत्यु,"राजविराज : सप्तरीको शम्भुनाथ नगरपालिकामा दुर्घटनामा परी सोमबार राति एक पैदलयात्रीको मृत्यु भएको छ।शम्भुनाथ ४ स्थित पूर्वपश्चिम राजमार्गमा भएको दुर्घटनामा शम्भुनाथ नगरपालिका३ की ७० वर्षीया मखनीदेवी थरुनीको मृत्यु भएको जिल्ला प्रहरी कार्यालय, सप्तरीले जनाएको छ। पूर्वबाट पश्चिमतर्फ जाँदै गरेको को१च ८४०० नम्बरको पिकअप भ्यानले पैदल यात्री थरुनीलाई राति १० बजे ठक्कर दिएको थियो। घाइते थरुनीलाई उपचारका लागि रुपनी गाउँपालिकास्थित युनिक अस्पताल लैजाँदै गर्दा बाटैमा मृत्यु भएको इन्स्पेक्टर गुरुप्रसाद तिमिल्सिनाले बताए।जिल्ला प्रहरी कार्यालय सप्तरीका अनुसार सवारी साधन र चालक प्रहरीको नियन्त्रणमा छन्।"
कष्टपूर्ण टेन्टबास,"वीरगन्ज : दिनभर टन्टलापुर घाम। रात परेपछि लामखुट्टेको टोकाइ। पानी पर्दा सर्पको डर। बारापर्साका हुरीपीडित विगत तीन सातादेखि यस्तै समस्यामा गुजारा चलाइरहेका छन्।सुरक्षित बसोबास नहुँदा बालबालिका, बूढाबूढी र कमजोर अवस्थामा व्यक्ति बढी मर्कामा छन्। टेन्टमा सुत्दा डरले राति निद्रा पर्दैन। हल्का हावा चल्यो कि सातो जान्छ, मध्याह्नको टन्टलापुर घाममा टेन्टभित्र सुतेका बारा पुरैनियाका क्यामुदिन अन्सारीले भने, राति अलि चिसो हुँदा राहत हुन्छ। तर दिउँसो घाम लागेका बेला भने यो टेन्टमा बसिसक्नु हुँदैन। टेन्टमा बसेको २०२१ दिन भइसक्दा पनि घर बनाउने सुरसार नभएको अन्सारीको भनाइ छ। चैत १७ गतेको विनाशकारी हुरीले घरबाहरविहीन बासिन्दा सेनाले बनाइदिएको अस्थायी टेन्टमै छन्। टेन्ट सामान्य हावाहुरी र घामपानी थेग्न सक्ने अवस्थाको छैन। त्यसमाथि चर्काे गर्मीले समस्यामा पारेको छ। राति टेन्टमै सुते पनि दिउँसो चर्को घाम लागेका बेला भने प्रभावित परिवार रूखको छहारी खोजी हिँड्छन्। दिउँसो घामले तातेर टेन्ट नै आगो जस्तो हुन्छ। अनि कसरी बस्नु त्यसमा ? , भरवलियाका वृद्ध रामाशीष मुखिया बिनले भने, घामले टेन्ट यति धेरै तात्छ कि एक मिनेट पनि बस्न सकिँदैन, बालबच्चालाई लिएर दिनभर छहारीमा बस्ने गरेको छु। टेन्टभित्र पंखा चलाउन असहज हुने भएकाले राति लामखुट्टेले उस्तै सताउँछ पीडितलाई। यस्तै खुला ठाउँमा बस्नुपर्दा रातसाँझ सर्पले डस्ने भय त्यत्तिकै छ। एक साताअघि वर्षासँगै आएको हुरीले गाउँका एक दर्जनभन्दा बढी टेन्ट उडाइदिएपछि भिजेरै रात गुजारेको उनले बताए। सरकारले घर बनाइदिन्छौं भनेको २० दिन बित्योे, उनले भने, तर अहिलेसम्म कुनै सुरसार छैन, मन्त्री र नेता पनि फर्किआएका छैनन्। हुरीले बारापर्साका दर्जनभन्दा बढी गाउँ ध्वस्त पारेपछि चैत २१ गते संघीय सरकारले प्रभावितका लागि पक्की घर बनाइदिने घोषणा गर्यो। यस्तै घर निर्माणको जिम्मा नेपाली सेनालाई दियो भने प्रदेश २ का प्रमुख सचिव दीपक सुवेदीको संयोजकत्वमा तीन सदस्यीय पुनःस्थापना तथा घर पुनर्निर्माण सहजीकरण र समन्वय समिति गठन गर्यो। त्यसको तीन दिनपछि प्रधानसेनापति पूर्णचन्द्र थापाले हुरीले क्षतिग्रस्त बारा र पर्साका प्रभावित गाउँको स्थलगत अवलोकन गरे। संघीय सरकारले चैत २१ को घोषणामा जनता आवास कार्यक्रमअन्तर्गत बनिरहेका घरकै डिजाइनमा ३ लाख ५० हजारको लागतमा प्रत्येक परिवारलाई घर निर्माण गरिदिने उल्लेख गरेको थियो। प्रभावित परिवारका लागि प्रदेश २ को सरकारले स्थापना गरेको मुख्यमन्त्री राहत कोषमा आइतबारसम्म विभिन्न दाताबाट १२ करोड चार लाख ६७ हजार चार सय ५० रुपैयाँ रकम जम्मा भइसकेको छ। तर घरबारविहीन परिवारका लागि घर निर्माणको सुरसार छैन। सरकारले बनाउन सक्दैन भने त्यो पनि भन्देओस्, अन्सारीले भने, कर्जापैचा गरेर यही टुटेफुटेको बाँस र खरले जेनतेन टहरा बनाएर बालबच्चालाई वर्षामा ओत लगाउँछौं। भुमरीसहितको हुरीले बारामा १ हजार ८ सय ९५ र पर्सामा ५ सय ९ वटा घरमा क्षति पुर्याएको गृह मन्त्रालयअन्तगर्तको राष्ट्रिय आपत्कालीन कार्य सञ्चालन केन्द्रको तथ्यांक छ। सेनाको १० टोली परिचालन बाराका प्रमुख जिल्ला अधिकारी राजेश पौडेलका अनुसार सरकारले बारा जिल्लामा एक हजार दुई सय ६३ र पर्सामा ९१ वटा घर निर्माण गर्ने भएको छ। पौैडेलले घर निर्माण प्रक्रिया थाल्न नेपाली सेनालाई निर्देशन दिइसकेको जानकारी दिए। उनले भने, सेनाले प्रक्रिया सुरु गरिसकेको छ। नेपाली सेनाका प्रवक्ता सहायक रथी तथा प्रवक्ता विज्ञानदेव पाण्डेले कुन ढाँचा र कति लागतमा घर बनाउने भन्नेबारे दुईवटा प्रस्ताव रक्षा मन्त्रालयमार्फत सरकारसमक्ष पेस गरिसकेको जानकारी गराए। घर निर्माणका लागि सेनाले १० वटा टोली परिचालन गर्दैछ। बेखबर प्रदेश सरकार प्रदेश सरकारले भने हुरीपीडितको घर बनाउन संघीय सरकारले समन्वय नगरेको बताएको छ। प्रदेश सरकारका भौतिक पूर्वाधार विकासमन्त्री जितेन्द्र सोनलले भने, हुरीपीडितको घर बनाउने कुरा अलपत्र छ। केन्द्र सरकारले हामीसँग समन्वय गरेको छैन। उनले समन्वय नहुँदा काम प्रभावकारी हुन नसक्ने बताए। उनले भने, संघीय सरकारले घर निर्माणका लागि गठन गरेको समिति कत्तिको प्रभावकारी हुने हो हामी पनि अन्योलमा छौं।"
भागबण्डा नमिलाएको भन्दै विद्यार्थीले क्याम्पस प्रमुखलाई कार्यकक्षमै थुने,"दाङ : राजनीतिक भागबण्डा नमिलाएको भन्दै दाङको एक सामुदायिक क्याम्पसका क्याम्पस प्रमुख कार्यकक्षमै थुनिएका छन् । सत्तासिन दल नेपाल कम्युनिस्ट पार्टी निकट विद्यार्थी संगठन अनेरास्ववियु र अनेरास्ववियु क्रान्तिकारीले कार्यकक्षभित्र थुनेका हुन्। दाङको तुलसीपुरमा रहेको राप्ती बबई क्याम्पसका क्याम्पस प्रमुख युवराज रावतलाई कार्यकक्षभित्रै ताला लगाएर मंगलबार थुनेको क्याम्पस प्रशासनले जनाएको छ।९ गते दिउँसो क्याम्पस प्रमुखलाई ज्ञापनपत्र बुझाउँदै १० बुँदे माग राखिएको थियो।क्याम्पसमा सहायक क्याम्पस प्रमुख नियुक्त भएपछि अनेरास्ववियुले राजनीतिक सहमति अनुसार नेकपा निकटको व्यक्तिलाई सहायक क्याम्पस प्रमुख नियुक्त गर्नु पर्ने र त्यसो नभएको भन्दै विरोध गर्दै आएको थियो। सहायक क्याम्पस प्रमुखको नियुक्तिमा हेरफेर गर्ने दबाब दिँदै २४ घण्टे अल्टिमेटम दिइ ज्ञापन बुझाइएको क्याम्पस प्रमुख रावतले बताए। ज्ञापनपत्रमा ९ बुँदामा अलिहेको प्रशासनसँग राजनीतिक सहमति र सहकार्यअनुसार अघि बढने सहमति भएपनि सहमति विपरित एकलौटी ढंगले अगाडी बढेकाले तत्काल त्यस्ता कार्य सच्याई सहमति कार्यान्वयन गर्नुपर्ने उल्लेख गरिएको छ। अनेरास्वीयुका १० वटा मागहरुको बारेमा मंगलबार दिउँसो क्याम्पस प्रशासनले विद्यार्थी संगठनसँग छलफल गर्ने तयारी भइरहेका बेला एकाएक वडा सदस्य, गैर विद्यार्थीलगायतकाको झुण्ड आएर तालाबन्दी गरेको क्याम्पस प्रमुख रावतले बताए । क्याम्पसलाई विधि ऐन र सिस्टममा सञ्चालन गर्ने हो, क्याम्पस प्रमुख रावतले भने, 'राजनीतिक दबाबले क्याम्पसका गतिविधि हुँदैनन्। मैले जेष्ठता, क्षमता र योग्यताको आधारमा नियुक्ति गरेको हुँ, कुनै दलसँग राजनीतिक सहमति भएको छैन। विद्यार्थीले राखेका मागलाई कार्यान्वयन गर्न केहि दिनदेखि नै काम थालिरहेका छौं,' उनले भने। तालाबन्दी गर्ने र क्याम्पस प्रमुखलाई कार्यकक्षमा थुन्ने कार्यमा तुलसीपुर उपमहानगरपालिका ६का वडा सदस्य दुजमान भण्डारी (वर्षात) पनि सहभागी भएको बताइएको छ। उनी क्याम्सका पूर्व विद्यार्थी पनि हुन्।अनेरास्ववियु दाङका अध्यक्ष विरबल खड्काले मागको सुनुवाई नभएको हुँदा क्याम्पस प्रमुखलाई कार्यकक्षभित्रै थुन्नु परेको बताए। अनेरास्ववियुका जिल्ला अध्यक्ष खड्काले वडा सदस्य आन्दोलनमा सहभागी भएको बताए। वडा सदस्य भण्डारीले ताला लगाउने समयमा आफू क्याम्पस गएको तर त्यो कार्यमा प्रत्यक्ष संलग्न नभएको दावी गरे। उनले क्याम्पस गएको हुँ हिजो पनि र आज पनि तर मेरा अगुवाईमा ताला लगाउने काममा नभएको भएपनि मेरो ऐक्यबद्धता उक्त कार्यमा रहेको बताए। भण्डारी ज्ञापनपत्र बुझाउँदा पनि सँगै गएको क्याम्पसले जनाएको छ।विद्यार्थी संगठनको शैक्षिक सुधारको माग छ। उनीहरुको मागमा राजनीतिक सहमति पूरा गर्नुपर्ने भन्ने पनि छ। त्यसको अर्थ सहायक क्याम्पस प्रमुख नेकपाको हुनुपर्ने भन्ने माग उनीहरुले गरेको क्याम्पस प्रमुख रावतले बताए।क्याम्पस प्रमुख रावतले ताला लगाउँदैमा र थुन्दैमा आफू विचलित नहुने दृढता व्यक्त गरे। क्याम्पस सञ्चालक समितिका कोषाध्यक्ष विनिल केसीले क्याम्पसको समस्या समाधानका लागि सञ्चालक समिति तयार भएको भन्दै वार्ता र संवादमार्फत समस्या समाधान गर्नुपर्ने बताए। उनले ताल लगाएर क्याम्पस प्रमुखलाई थुनेर कुनै काम नहुने बताए। 'क्याम्पस प्रमुखसँग केही सहमति भएको भए त्यो हामीलाई जानकारी छैन, केसीले भने, 'तर सञ्चालक समितिसँगै कुनैपनि लिखित र मौखिकरुपमा राजनीतिक सहमति भएको छैन।' उनले क्याम्पसमा तालाबन्दी गरेर पढ्न पाउने विद्यार्थीको अधिकारमाथि खेलवाड नगर्न आग्रह गरे।"
"मनमुटाव भएपछि खुर्पाले हानेर श्रीमतीको हत्या, भाग्दै गरेका श्रीमान् पक्राउ",ललितपुर : गोदावरी नगरपालिका१ बिशंखुनारायणको इँटा भट्टामा काम गर्ने ४२ वर्षीया जयबहादुर वाइवाले श्रीमतीको टाउको छिनाएका छन्। उनले ४१ वर्षीया श्रीमती सुनमाया वाइवालाई मंगलबार बिहान खुर्पाले हानेर हत्या गरेको प्रहरीले जनाएको छ। महानगरीय प्रहरी वृत्त सातदोबाटोका डीएसपी गौतम मिश्रका अनुसार घटना मंगलबार बिहान करिब ५:३० बजे तिर भएको हो। घट्नाबारे स्थानीयले प्रहरीलाई जानकारी गराएपछि प्रहरी घटनास्थल पुगेका थिए। मिश्रका अनुसार घर छेउको खोल्सामा भाग्दै गरेको अवस्थामा वाइवालाई पक्राउ गरेको हो।वाइवा सिन्धुली घर भइ हाल ललितपुरको इँटा भट्टामा काम गर्दै आएका थिए।सुनमाया वाइवा पनि सोही भट्टाको छाप्रोमा बस्दै आएका थिइन्।जेठी श्रीमती पोइल गएपछि वाइवाले कान्छी श्रीमती सुनामायालाई भित्र्याएको डीएसपी मिश्रले जानकारी दिए। उनीहरूका ५ र २ वर्षका दुईवटा नानी छन्। वाइवाले प्रहरीलाई दिएको बयानअनुसार श्रीमतीसँग मनमुटाव भएपछि रिस थाम्न नसकेर श्रीमतीको हत्या गरेका हुन्।उनले श्रीमतीको घाँटीमा खुर्पाले हानेर छिनाएको प्रहरीले जनाएको छ। सुनमायाको शव पोस्टमार्टमका लागि पाटन अस्पताल लगिएको छ भने वाइवा सातदोबाटो प्रहरी वृत्तमा छन्।
"रिना मृत्यु प्रकरण : पथरी तनावग्रस्त, नगरपालिका र प्रहरी कार्यालय घेराउ","विराटनगर : मोरङको पथरीशनिश्चरे नगरपालिका१ मा बस्ने रिना बस्नेतको मृत्यु प्रकरणको विषयमा पथरी बजार थप तनावग्रस्त बनेको छ। घटनाको विरोधमा आफन्त र स्थानीयलेसुरु गरेको आन्दोलनले मंगलबार थप उग्ररुप लिएको हो। प्रहरीलाई भीड नियन्त्रणमा लिन हम्मेहम्मे परिरहेको छ। बजार, पसल र पूर्वपश्चिम राजमार्ग ठप्प पार्दै स्थानीय बासिन्दाले आन्दोलन चर्काएपछि स्थिति असामान्य बनेको हो। संघर्ष समिति नै गठन गरेर आन्दोलनमा होमिएका स्थानीय बासिन्दाले आज बिहानैबाट टायर बालेर प्रदर्शन गरिरहेका छन्। प्रदर्शन र आन्दोलनका कारण राजमार्गमा कुनै पनि सवारी साधन चलेका छैनन् भने बजार र पसल पूर्णरुपमा बन्द छन्। प्रहरीले डेरा बसेको घरको तीन तलामाथि खसेर रिनाको मृत्यु भएको प्रारम्भिक अनुसन्धानले देखाएको बताइरहँदा आफन्त र स्थानीय बासिन्दा भने हत्या नै भएको दावीसहित आन्दोलित बनेका छन्। प्रहरी प्रशासनविरुद्ध नारावाजी गर्दै प्रदर्शनमा उत्रिएका स्थानीय बासिन्दाले घटनालाई मोड्ने प्रयास गरेको प्रहरीले आरोप लगाएका छ। घटना भएको चार दिनसम्म पनि सत्य तथ्य पत्ता नलगाएको र दोषीलाई पक्राउ नगरेको भन्दै घटनाको विरोधमा स्थानीयले सोमबारबाट आन्दोलन थालेका हुन्। घटनाको सत्यतथ्य पत्ता लगाउनु पर्ने, दोषीलाई कारवाही हुनु पर्ने लगायतका माग राखेर आक्रोसित बन्दै आन्दोलनमा होमिएका स्थानीयले मंगलबार इलाका प्रहरी कार्यालय पथरी र पथरीशनिश्चरे नगरपालिकाको कार्यालय घेराउ गरेका छन्। घेराउका क्रममा आन्दोलनमा उत्रिएकाहरु नगरपालिकाको कार्यालयको गेट तोडफोड गरेका छन् । उनीहरुले पथरीशनिश्चरे १ को कार्यालय र पथरी उद्योग वाणिज्य संघको कार्यालयमा समेत तालावन्दी गर्दै नगरपालिका घेउरा गरेका छन्। नगरपालिकाको गेट तोडफोड गरिएको छ। आन्दोलनकारीले इलाका प्रहरी कार्यालयमा ढुंगामुडा गरेका छन्। घेराउ गर्दै ढुंगामुडा गर्न थालेपछि आन्दोलनमा उत्रिएका र प्रहरीबीच दोहोरो झडप भएको थियो । झडपका क्रममा केही आन्दोलनकारी र प्रहरी सामान्य घाइते भए पनि यकिन विवरण प्राप्त हुन सकेको छैन। घाइतेहरुको स्थानीय स्वास्थ्य संस्थामा उपचार भइहेको प्रहरीले जनाएको छ।"
वीरगन्जमा रोकेर राखेको दुई बसमा आगजनी,"वीरगन्ज : वीरगन्जको बाइपास सडकमा सोमबार राति अज्ञात समुहले दुईवटा बसमा आगजनी गरेको छ। बाइपासमा रहेको भिस्वा होटल जाने चोक नजिकै सडक छेउमा रोकेर राखिएका ना ५ ख ३६१४ र ना ५ ख ३६१५ नम्बरका दुई बसमा सोमबार राति साढे ९ बजेतिर अज्ञात समुहले आगजनी गरेका हुन्। आगजनीबाट दुवै बस जलेर ध्वस्त भएका छन्। बसमा लगाइएको आगो वीरगन्ज महानगरपालिकाको वारुण यन्त्रको सहयोगमा स्थानीय र प्रहरीले निभाएका थिए। दुवै बस, सर्लाहीको मलंगवा निवासी मनमोहन साहको रहेको प्रहरीले जनाएको छ। बसमा आगजनी गर्नेहरुको पहिचान हुन नसकेको वडा प्रहरी कार्यालय श्रीपुरका प्रहरी निरीक्षक चक्रबहादुर मल्लले बताए । उनले आजगनीको घटनाका बारेमा अनुसन्धान भइरहेको जानकारी दिए। प्रहरीका अनुसार, बसधनी साहले बाराको परवानीपुरका श्रवणकुमार साहलाई दुवै बस भाडा चलाउन दिएका थिए। तर श्रवण कुमारले बसको भाडा लामो समयदेखि नदिएपछि बस धनी साहले दुई महिना पहिले दुवै बस खोसेर बाइपास सडक छेउमा राखेका थिए । यस बारेमा दुवैजना बीच पर्सा जिल्ला अदालतमा मुद्धा पनि चलिरहेको प्रहरी निरीक्षक मल्लले जानकारी दिए ।"
"१४ वर्षमा बिहे, २४ मा सम्बन्धविच्छेद !","जाजरकोट : नलगाड नगरपालिका६ सिर्केकी विष्णु सिंह स्थानीय एक विद्यालयमा ९ कक्षामा पढ्दै थिइन्। त्यहीबेला नलगाड८ का सुनिल सिंहसँग भेट भयो। चिनजान हुँदै जाँदा मायापिरती नै झाँगियो। केही समयको अन्तरालमै दुवैले सँगै मर्ने सँगै बाँच्ने कसम खाँदै लगनगाँठो कसे। यो १० वर्षअघिको कुरा हो, जतिबेला विष्णु १४ वर्षकी किशोरी थिइन्। १४ वर्षकै उमेरमा आमाबुवाकोे मन्जुरीबिनै प्रेमविवाह गरेका उनीहरूको दाम्पत्यजीवन केही वर्ष राम्रैसँग अघि बढ्यो। दुई छोरा पनि भए। तर एक दशकभन्दा बढी टिक्न सकेन उनीहरूको सम्बन्ध र प्रेम। सुनिलसँग सम्बन्धविच्छेद गरेर विष्णु अहिले माइतीमै बस्दै आएकी छन्। दुई छोराको लालनपालनको जिम्मा पनि आफैंले लिएकी छन्। केही वर्ष हाम्रो सम्बन्ध राम्रै चलेको थियो तर बिस्तारै दिनहुँ रक्सीले मातेर आएर कुटपिट गर्न थाल्यो, उनले भनिन्, सम्झाउन धेरै कोसिस गरें तर अर्कीे केटीसँग लहसिएको र बानी नसुधारेकाले मैले डिभोर्स दिने निर्णय गरेकी हुँ। केही थाहा नपाउने उमेरमा बिहे गरेकोमा यतिबेला पछुताएकी छन् उनी। बिहेसँगै पढाइ पनि छुट्यो। न हातमा सिप छ। न जवानी नै अब के गरुँ ? , उनले पीडा पोखिन्, सानैमा बिहे गरेर ठूलो गल्ती गरेंछु। क्षतिपूर्ति र सम्पत्ति केही नमागेर सुनिलबाट जसरी भए पनि मुक्ति पाउन खोज्दा अझै दुःख पाएको उनको अनुभव छ। छोराहरूले पनि आमा (म) सँगै बस्ने भनेपछि उनीहरूको लालनपालनको जिम्मेवारी पनि मेरै काँधमा छ। आयस्रोत छैन। छोरा कसरी पढाउने ? कहिलेसम्म माइतीको भर पर्ने ? , उनको दुखेसो छ। जिल्ला अदालत जाजरकोटमा यस वर्ष उनीजस्तै सम्बन्धविच्छेदका लागि १ सय ८ जनाले मुद्दा दर्ता गरेका छन्। ८३ महिला र २५ पुरुषले सम्बन्धविच्छेदका मुद्दा गर्दा गरेको जिल्ला अदालतको मुद्दा फाँटका नासु सर्पराज खत्रीले बताए। तीमध्ये ५८ को फैसला भैसकेको उनले जानकारी दिए। अदालतमा सम्बन्धविच्छेदका मुद्दा दर्ता गर्ने अधिकांश महिला र पुरुष २०३० वर्ष उमेर समूहका छन्। सम्बन्धविच्छेदको मुख्य कारण उमेर नभई गरिने विवाह र वैदेशिक रोजगारी रहेको जिल्ला न्यायाधीश देवकुमार गिरीले बताए। वैदेशिक रोजगारी र उमेर नपुग्दै गरिने बिहेका कारण असमझदारी बढेर सम्बन्धविच्छेदको स्थिति आउने गरेको उनको अनुभव छ। तुलनात्मक रूपमा पछिल्लो समय सम्बन्धविच्छेद गर्नेको संख्या बढ्दै गएको न्यायाधीश गिरीको ठम्याई छ। सम्बन्धविच्छेद गर्ने पुरुषको संख्या बढ्दो जाजरकोटमा सम्बन्धविच्छेदका मुद्दा हाल्ने पुरुषको संख्या बढ्दै गएको छ। गत भदौ १ मा नयाँ मुलुकी संहिता लागू भएसँगै पुरुषले पनि सम्बन्धविच्छेद गर्न पाउने भएपछि यस्ता मुद्दा दर्ता गर्ने पुरुषको संख्या बढेको हो। चालु आर्थिक वर्षमा २५ पुरुषले सम्बन्धविच्छेदका मुद्दा दर्ता गरेको जिल्ला अदालत जाजरकोटका नासु सर्पराज खत्रीले बताए। उनका अनुसार भदौ १ देखि फागुन मसान्तसम्म अदालतमा परेका २५ मुद्दामध्ये ९ को फैसला भइसकेको छ। सम्बन्धविच्छेद गर्न आउने पुरुषले पत्नीविरुद्ध अरूसँग शारीरिक सम्बन्ध राखेको, बाहिर डुल्ने गरेको, परिवारको बेवास्ता गरेको, आफूलाई शारीरिक र मानसिक यातना दिएको जस्ता आरोप लगाउने खत्रीले बताए। नयाँ संहिताअनुसार पुरुषले सम्बन्धविच्छेद गर्न पाउने भए पनि एक वर्षसम्म फैसला गर्न नमिल्ने र त्यस अवधिमा दुवै पक्षबीच मेलमिलापको प्रयास गर्नुपर्ने कानुनी व्यवस्था छ। यो प्रावधान महिलाले दर्ता गरेको सम्बन्धविच्छेद मुद्दाका हकमा लागू हुँदैन। परम्परा, गरिबी, अशिक्षा र प्रविधिको गलत उपयोगले सानैमा बिहे गर्ने र बिहे गर्ने उमेरमा सम्बन्धविच्छेद हुन थालेको सामाजिक अभियन्ता प्रकाश चन्दले बताए। स्थानीय सरोकारवाला बालविवाहविरुद्ध सशक्त अभियान गर्न आवश्यक रहेको वताउछन्। स्कुले बालबालिका र २० वर्ष नपुगेका किशोरकिशोरीलाई आर्थिक, सामाजिक र शारीरिक रूपमा परिपक्व भएपछि मात्र बिहे गर्न सल्लाह दिनुपर्ने चन्दको भनाइ छ। अभिभावक, शिक्षक र समाजका अगुवाले अभियानको नेतृत्व गरे बालविवाह अन्त्य गर्न सकिने सरोकारवालाहरू बताउँछन्। तथ्यांकले जिल्लामा ७४ प्रतिशतले उमेर नपुग्दै बिहे गर्ने गरेको देखाउँछन्।"
भाकल चढाउन मन्दिर गएका वृद्धको मृत्यु,राजविराज : मन्दिरमा पूजा गर्न गएका सप्तरीको हनुमाननगर कंकालिनी नगरपालिका२ बस्ने ६५ वर्षीय फनिकलाल सदाको मृत्यु भएको छ। हनुमाननगर कंकालिनी नगरपालिका३ स्थित दिनाभद्रीको मन्दिरमा साँझ पूजा गर्न गएका सदा अचानक बेहोस भएका थिए। उपचार क्रममा उनको मृत्यु भएको जिल्ला प्रहरी कार्यालय सप्तरीले जनाएको छ। मन्दिरमा भाकल चढाउन श्रीमतीसँग गएका सदा बेहोस भएपछि उपचारका लागि तत्कालै स्थानीय मेडिकल लगिएको थियो । उपचारका क्रममा राति ८ बजे उनको मृत्यु भएको प्रहरी निरीक्षक गुरुप्रसाद तिमिल्सिनाले बताए।

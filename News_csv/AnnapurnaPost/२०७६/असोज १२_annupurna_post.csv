शीर्षक,विवरण
बजारमा खोइ सरकार,"दसैं, तिहार, छठजस्ता नेपालीका महत्वपूर्ण चाडपर्व नजिकिँदै गर्दा देशभरको मौसम चिसिँदै छ। महँगी र कालोबजारको तापक्रम भने ह्वात्तै बढेको छ। सरकारी निकायको मौनता र हेलचक्य्राईंले कालोबजारीहरूको राज छ बजारमा। चाडपर्वको बेला एकजोर नयाँ लुगा लगाउने र मीठोमसिनो खाने नेपाली संस्कार र प्रचलनका कारण बजारमा जति महँगो भए पनि आम उपभोक्तालाई चुपचाप सहनुको विकल्प छैन। वर्षभरि पाइपाइ जोगाएको धन र त्यो पनि नभए साहुमहाजनसँगको ऋणबाट चाडपर्व मनाउने सर्वसाधारण महँगीको मारमा छन्। चाडपर्वको मुखमा बजारमा निस्कने हरेक मान्छे सुस्केरा काढ्दै छन्। केमा मात्र छैन महँगी ? तरकारी छोइ नसक्नु, लत्ताकपडा किनिनसक्नु, टिकट छैन भन्दै यातायात व्यवसायीद्वारा ब्ल्याक, पोहोरभन्दा खसीबोका छानिनसक्नु। यही हो मौका भन्दै जताततै महँगी बढाउँछन् व्यापारी। चाडपर्वको मुखमा आमउपभोक्ताको चुलोचौको महँगीको मारमा छ। यसले कम आय भएका व्यक्ति सबैभन्दा बढी मर्कामा छन्। केही दिनयता राजधानीमा अस्वाभाविक रूपमा तरकारीको भाउ बढेको छ। खुद्रा व्यापारीले चार गुणा बढी असुली गरेको खबर छ्याप्छ्याप्ती छ। तर विडम्बना महँगी यति बढ्दा पनि रातदिन पसिना चुहाउने किसानकहाँ भने त्यसको लाभ पुग्दैन। फाइदा लुटेका छन् त बिचौलियाले। किसानबाट सस्तोमा तरकारी किनेर राजधानीमै मनपरी भाउ बढाउने बिचौलियाको राज छ सहरमा। देखावटी बजार अनुगमन ले तरकारी व्यापारीलाई अझै छुन सकेको छैन। बिचौलिया बलिया कि राज्य भन्ने प्रश्न उठ्न थालेको छ। जनताको जीवनस्तर उकास्न भन्दै परिवर्तनका आन्दोलनमा अग्रसर गराउनेहरूको चेत खुल्नैपर्छ। बजार मूल्यभन्दा हजारौं गुणा बढी मूल्य राखेर ब्रान्डेड सामान बेच्ने व्यापारीलाई कसले छुने ? पोहोर हजार गुणा बढाएर सामान बेच्ने गरेको भन्दै दरबारमार्गका व्यापारीलाई सरकारले कारबाही भन्यो। तर सामान्य जरिवाना तिराएर छुट दियो। केही दिनदेखि फेरि सुरु भएको छ, फेसनेबल अनुगमन। सरकारी अनुगमन टोली दरबारमार्गमा पुग्यो, व्यापारीहरू भागाभाग। पहिल्यै सूचना पाएका केही व्यापारीले त्यस दिन पसल खोलेनन् भने पछि थाहा पाउनेले पनि पसल बन्द गर्दै हिँडे। व्यापारीले लुट गरेको थाहा पाएको सरकारी अनुगमन टोली सामान्य जरिवाना गराउँदै हिँड्यो। अनुगमनकर्तामाथि नै अनुगमन गर्नु पो पर्ने हो कि भन्ने शंका पनि गरे उपभोक्ताले। व्यापारीले अनुगमन टोली आउँदै छ भन्ने पूर्वजानकारी पाउनु र देखावटी जरिवानाबाट सरकारी निकायप्रति शंका उब्जनु स्वाभाविक हो। बढ्दो महँगीका कारण सामान्य तरिकाले चाडपर्व मनाउन पनि असामान्य खर्च गर्नुपर्ने हुन्छ। उत्पादक कम्पनीदेखि थोक बिक्रेता हुँदै खुद्रा बिक्रेतासम्म पुग्दाको बजार मूल्य केकति हो भन्ने सरकारले अध्ययन गर्दैन। व्यापारीले हजारौं गुणा बढाएर उपभोक्ताको ढाड भाँच्दा पनि सरकारी निकायले प्रभावकारी कदम चाल्न सकेको छैन। जनताका आँखामा छारो हाल्न दुईचार दिन अनुगमन गर्ने गरे पनि अघिपछि बजारमा सरकार छ कि छैन भन्ने थाहा हुँदैन। अनुगमनलाई फेसनका रूपमा मात्र लिने हो भने यसले दीर्घकालीन समाधान दिँदैन। खुद्रा व्यापारी मात्र महँगी बढ्नुका कारक नहुन सक्छन्। उत्पादकदेखि खुद्रा व्यापारीले कहाँ के गडबडी गरेका छन्, किन अस्वाभाविक महँगी बढिरहेको छ, नियन्त्रणका उपाय के हुने भन्नेमा सरकारी निकायले अध्ययन गरेर ठोस नीति बनाई कार्यान्वयन गर्नुपर्छ। खाद्यान्न, लत्ताकपडा र घरायसी वस्तुदेखि शिक्षा, स्वास्थ्य र प्रविधिमा भएको महँगी र अत्याचार रोक्न राज्यले विशेष कार्यक्रम सञ्चालन गर्नुपर्ने खाँचो देखिएको छ।"
भ्रमण वर्षलाई ३५ करोड,"काठमाडौं : भ्रमण वर्ष २०२० को प्रवद्र्धन गर्न नेपाल पर्यटन बोर्डले ३५ करोड रुपैयाँको बजेट विनियोजन गरेको छ। बोर्डले गत भदौ दोस्रो साता सार्वजनिक गरेको एक अर्ब ६३ करोड रुपैयाँको बजेटमा नेपाल भ्रमण वर्ष २०२० को सचिवालयलाई १० करोडको एकमुष्ट बजेट उपलब्ध गराएको उल्लेख छ। भ्रमण वर्ष लक्षित प्रत्यक्ष रूपमा पर्यटन प्रवद्र्धन गर्ने कार्यक्रमका लागि थप २५ करोड रुपैयाँ गरी कुल ३५ करोड विनियोजन गरेको छ। बोर्डले नेपाल भ्रमण वर्षको सचिवालयलाई उपलब्ध गराएको यस्तो रकमबाट बोर्डले नै सन् २०२० मा २० लाख पर्यटक भिœयाउने आवश्यक साथ र सहयोग गर्ने गरी पर्यटन प्रवद्र्धनका कार्यक्रम सञ्चालन गर्न उक्त बजेट विनियोजन गरेको उल्लेख छ। बोर्डले पर्यटन प्रवद्र्धनको काम गर्ने भएकाले भ्रमण वर्षको लक्ष्य पूरा गर्ने गरी आवश्यक कार्यक्रम तय गरेको र सोहीअनुसार अन्य पर्यटन प्रवद्र्धनको कार्यक्रममा पनि भ्रमण वर्षलाई नै दृष्टिगत गरिने उल्लेख छ। पर्यटन बोर्डको बजेटमा एक प्रदेश एक गन्तव्यको अवधारणा अगाडि सारिएको छ। बोर्डले हरेक प्रदेश सरकार र स्थानीय सरकारको साझेदारीमा उपयुक्त एक गन्तव्य छनोट गर्ने र पूर्वाधारसहितको प्रवद्र्धनका कार्यक्रम गर्ने भएको छ। बोर्डका अनुसार तीन वर्षभित्र सम्पन्न गर्ने गरी सबै प्रदेशमा एकएक वटा नयाँ गन्तव्यको पूर्वाधार बनाउने भएको छ। यस्तो गन्तव्यको विकासका लागि एक करोडदेखि तीन करोड रुपैयाँसम्मको बजेट हरेक आर्थिक वर्ष विनियोजन हुनेछ। यसको कार्यान्वयन कार्यविधि दुई महिनाभित्र बनाइसक्ने उल्लेख छ। साथै बोर्डले हरेक प्रदेशका पर्यटन प्रवद्र्धन गर्न करिब दुई करोड रुपैयाँका दरले रकम निकासासमेत गरेको छ। एउटा प्रदेशलाई एक पर्यटन गन्तव्यको अवधारणा अनुसार उक्त रकम वितरण गरेको उल्लेख छ। उक्त अवधारणाअन्तर्गत प्रत्येक गन्तव्यका उक्त रकम विनियोजन गरिएको छ। यसलाई अन्य निकायसमेत सहभागितामा कार्यान्वयन गर्ने बोर्डको लक्ष्य छ। निजी क्षेत्र, प्रदेश तथा स्थानीय तहको समेत सहभागिता हुँदा उक्त गन्तव्य विकासमा उल्लेख्य बजेट जुट्ने अपेक्षा बोर्डले गरेको छ। यस्ता गन्तव्यमा लगातार तीन वर्षसम्म बजेट विनियोजन गरी त्यसलाई नमुना गन्तव्यका रूपमा स्थापित गराउने योजना समेटिएको छ। बोर्डले पर्यटन सम्पदा विकासमार्फत पर्यटकीय गन्तव्यको पूर्वाधार विकासमा नाममा १ नम्बर प्रदेशलाई दुई करोड ६२ लाख, दुई नम्बरलाई एक करोड ९८ लाख, ३ नम्बरलाई चार करोड, पाँच नम्बर प्रदेशलाई दुई करोड २३ लाख विनियोजन गरेको छ। कर्णाली प्रदेशलाई एक करोड ८३ लाख र सुदूरपश्चिम प्रदेशलाई एक करोड ५८ लाख रुपैयाँ विनियोजन गरेको छ। गण्डकी प्रदेशमा भने बोर्डको छुट्टै कार्यालय भएकाले यसलाई अझै बढी प्राथमिकता दिएको छ। गण्डकी प्रदेशलाई ९ करोड ६० लाख रुपैयाँका बजेट नै तयार पारेर बजेट विनियोजन गरेको छ। बोर्डले २०७६७७ का लागि बजेट सार्वजनिक गरेको छ। उक्त बजेटअनुसार चालू आवमा नेपालको पर्यटन र विकासमा एक अर्ब ६३ करोड रुपैयाँ खर्च गर्ने भएको छ। यो बजेट अघिल्लो वर्षको तुलनामा १३ करोड रुपैयाँले कम होे। अघिल्लो वर्ष बोर्डको बजेट एक अर्ब ७५ करोड रुपैयाँ थियो। बोर्डले विनियोजन गरेको यस्तो बजेट अनुसार पर्यटन सम्पदा तथा संशाधन विकास ३० करोड, अनुसन्धान योजना तथा अनुगमन महाशाखामार्फत ५ करोड ७५ लाख, पर्यटन सम्पदा संशाधन विकास गर्न दुई करोड ६२ लाखसहितको बजेट तयार भएको छ। विभिन्न देशमा गरिने प्रवद्र्धन र विदेशी कूटनीतिक नियोगसँगको साझेदारीमा गर्ने कार्यक्रमसहित बजेट खर्च गर्ने उल्लेख छ।"
समाजवादी अर्थतन्त्रको मुहार,"प्राय : विकासशील देशहरूमा विकासलाई अघि बढाउने तत्व एकनासले नचल्ने भएकाले विकासको गति एकनासको हुँदैन। विकासलाई मापन गर्ने काम अर्थशास्त्रले गर्छ। मापन गर्ने आधारहरू मानव जीवनका चिन्तन, सोच, बानीबेहोरा, रहनसहन एवं जीवनस्तरको परिवर्तन हो। अर्थशास्त्रको माध्यमबाट जीवनचर्यामा आएको परिवर्तनको असर राजनीति र संस्कृतिमा पनि परिरहेको हुन्छ। त्यसैले विकासलाई अर्थशास्त्रीय आँखाबाट मात्र हेर्नु हुँदैन। विकासका सूचकहरू बहुपक्षीय र गैरआर्थिक पनि हुन्छन्। प्रो मार्शलले मानव कल्याणलाई ध्यान दिएर विकासको विश्लेषण गरेका थिए। विश्व अर्थतन्त्रको मन्दीपछि प्रोफेसर किन्सले सरकारी हस्तक्षेपलाई विकासको वाधक ठाने। कार्ल माक्र्सले औद्योगिक अर्थतन्त्रमा मजदुरमालिकबीच सिर्जना हुने वर्ग संघर्षले नै साम्यवादी धारणा फैलाउँछ भन्ने तर्क दिए। कल्याण वा वर्ग संघर्ष वा अहस्तक्षेप जे भने पनि तात्विक असर मानवविकासमै पर्ने भएकाले यी तीनैजना अर्थशास्त्रीलाई विकासका पक्षपाती नै मान्नुपर्छ। नेपालको अर्थतन्त्रको परिदृश्यमा पनि प्रत्यक्ष वा परोक्ष रूपमा तीनै जना अर्थशास्त्रीका तीनवटै धारणाको अभ्यास भएको छ। नेपालको अर्थशास्त्रीय अवस्थाको विश्लेषण गर्दा र इतिहास केलाउँदा राणाहरूको जहानिया शासनले बाह्य विश्वसँग टाढै र तटस्थ रहने धार समातेको पाइन्छ। २०१५ सालमा गठित जननिर्वाचित सरकारले राजनीतिमा प्रजातन्त्र र अर्थनीतिमा समाजवादको बाटो उपयोगी हुने धारणा राखेको थियो। त्यसैलाई बीपीको समाजवाद वा प्रजातान्त्रिक समाजवाद नाम दिइयो। त्यसपछिको पञ्चायती व्यवस्थाले स्थानीय निकायलाई जिम्मेवार बनाउन गाउँगाउँमा सहकारी समूहहरू बनाई तिनीहरूकै माध्यमबाट उत्पादन, उपभोग र बजारीकरण गर्ने नीति अवलम्बन गरेको थियो। पञ्चायती राजको उत्तरार्धतिर त्यसैलाई बलियो बनाउने क्रममा गाउँफर्क राष्ट्रिय अभियान, पञ्चायत विकास तथा जग्गा करका कार्यक्रम अघि सारिएका थिए। १९८० को दशकपछि विश्वमा उदारीकरणको लहर चल्यो। सरकारभन्दा निजी क्षेत्र धेरै कुरामा सक्षम भएका उदाहरण अघि सारेर राष्ट्रिय सुरक्षा, अन्तर्राष्ट्रिय सीमा र सम्बन्ध एवं सार्वजनिक जीवनसँग सम्बन्ध राख्ने वस्तुबाहेकका क्षेत्रमा निजी क्षेत्रलाई प्रतिस्पर्धी बनाउनुपर्ने धारणा अगाडि सारियो। सरकारले आफैं काम गर्ने नभई नियामक निकायका रूपमा रहने र स्वतन्त्र, निष्पक्ष र पारदर्शी कानुनी विधिबाट बजार प्रणालीमा आधारित भएर उत्पादन, उपभोग, विनिमय, वितरण र अन्तर्राष्ट्रिय व्यापारका गतिविधिमा संलग्न हुने स्पष्टता संविधानले नै गरिदिएको थियो। फलत : २०४७ सालमा ल्याइएको संविधानले उदारीकरण र निजीकरणको खुलेर वकालत गर्यो। त्यसैका आधारमा सरकारमातहत सञ्चालन गरिएका संस्थानहरू क्रमश : बन्द गरिए। २०६३ सालमा पुन : अन्तरिम संविधान आयो। समाजवादलाई मुखरित गरेर जनताको जीवस्तरलाई उँचो बनाउने अर्थ लाग्ने भाषा संविधानमा लेखियो। सीमित राजनीतिक विषय र संघीयताका प्रावधानबाहेक सबैजसो विषय अन्तरिम संविधानकै राखेर २०७२ मा नयाँ (विद्यमान) संविधान जारी गरियो। जारी गरिएकै दिनदेखि विरोधको ज्वाला दन्किए पनि यो संविधानले चार वर्ष पूरा गरिसकेको छ। प्रजातन्त्र र समाजवाद हाम्रो मात्र नभएर विश्वका सबैजसो देशको राजनीतिक एजेन्डा हो भारत र चीनजस्ता राजनीतिक दर्शनका हिसाबले पृथक् ध्र्रुवमा रहँदै आएका देशले पनि प्रजातन्त्र र समाजवादकै धारणा अघि सारेका छन्। विश्वकै सबैभन्दा ठूलो अर्थतन्त्र भएको अमेरिका होस् वा नयाँ प्रविधिको उत्पादन र प्रयोगमा अग्रणी जापान होस् वा लैंगिक विकासका दृष्टिले सबैभन्दा निकृष्ट मानिएको साउदी अरेबिया होस्, समाजवाद र प्रजातन्त्रकै विषयलाई आआफ्ना देशका संविधानमा लेखेका छन्। नेपालको संविधानले पनि आर्थिक समानता, समृद्धि र सामाजिक न्याय, समतामूलक समाज निर्माण गर्ने संकल्प लिएको छ। तर सैद्धान्तिक सुगा रटाइ र सरकारको काम गराइका बीचमा भने ठूलो खाडल बन्दै गएको छ। भ्रष्टाचार, आर्थिक अनियमितता, ठेक्कापट्टामा कमिसन, सरकारी जग्गा हडप्ने चालबाजी, कर आतंक, निर्मला पन्त हत्याजस्ता विषय दुईतिहाइ बहुमत प्राप्त सरकारका उपहार वा नियमितता भएका छन्। देश वैदेशिक ऋणमा चुर्लुम्म डुबेको छ। ऋण मिनाहा नगरिदिए तिर्ने क्षमता सरकारसँग छैन। खाँचो पूरा गरेर स्रोत साधनको समुचित परिचालन गर्न सकेमा मात्र मुलुकले चाहेअनुसारको समृद्धि हासिल गर्न सक्छ। ससाना पुल र झोलुंगे पुल बनाउन वैदेशिक ऋण खोज्ने परिपाटी बसेको छ। ९२ प्रतिशत जनताले मान्दै आएको धर्मलाई नगदे स्वार्थमा पाखा लगाएर विश्वमा एकमात्र हिन्दु देश भन्ने पहिचान मेटाइएको छ। जंगल मासेर हवाई अड्डा बनाउने, सकेसम्म धेरै युवायुवतीलाई खाडीका मुलुकमा पठाउने र तिनीहरूले पठाएको विप्रषोणले देश चलाउने, सामान्य मानिस बिरामी भए १५०० डलरको मात्र सटही सुविधा दिने तर प्रधानमन्त्री र दलका ठूला नेता बिरामी हुँदा लाखौं डलर साट्न मिल्ने प्रणाली बसेको छ। नियम गरिब र अशक्तहरूका लागि मात्र हो र ठूलाबडालाई ऐन लाग्दैन भन्ने दृष्टान्तपरक सन्देश उच्च नेतृत्व तहबाटै छताछुल्ल भएको छ। यो अवस्थालाई आत्मसात गर्नुपर्दा समाजवादको सैद्धान्तिकता, सबैले वकालत गरेको समाजवाद र नेपालको दुईतिहाइ बहुमत प्राप्त इतिहासकै बलियो मानिएको सरकारले गरेका कामबाट प्राप्त गर्न खोजिएको समाजवाद बुझ्न कठिन भएको छ। जसले जे गरे पनि, जुनसुकै दर्शनको अनुशीलन गरे पनि देशको क्षमता वृद्धि नगरी समृद्धि हासिल हुन सक्दैन। क्षमता वृद्धि २० लाख पर्यटकले दिने डलर, खाडीबाट पठाइएको विप्रेषण र विदेशीले दिएको ऋणअनुदानले कुनै पनि हालतले सम्भव हुँदैन। समृद्धि हासिल गर्न आफू सक्षम हुनुपर्छ। सक्षमता एकै दिन वा एकै वर्षमा प्राप्त हुने कुरा होइन। यसका लागि नीतिगत स्पष्टता, काममा इमानदारी र राष्ट्रप्रतिको माया अपरिहार्य हुन्छ। सबैभन्दा पहिले पेट भर्नुपर्छ। त्यसका लागि खेतीको विकास आवश्यक हुन्छ। तर खेती गर्ने संस्कृति देशको नीतिबाटै हराउँदै गएको छ। पेट भर्न भारतीय चामलका बोरा भित्याउने काम द्रूततर रूपमा बढेको छ। उर्वर खेत, पाखा बाँझा छन्। भएका उद्योग बन्द छन्। रोजगार खोज्न विदेश नगई नहुने बाध्यता छ। भ्रष्टाचारको ग्राफ बढिरहेको छ। राज्यप्रतिको निराशा व्याप्त हुँदै गएको छ। यो परिदृश्यमा परिवर्तन नआएसम्म समृद्धि बकमफुसे गफ मात्र हुन्छ। संविधानले खोजेको समाजवाद यै हो ? अब त छिमेकीको भर परेर पनि नहुने अवस्था देखिएको छ। भारतीय अर्थतन्त्र दिनानुदिन खस्किँदै गएको समाचार छापिएका छन्। डलरसँग अवमूल्यन हुँदै गएको भारतीय रुपैयाँको विनिमय दरले यसलाई पुष्टि गरिरहेको छ। भारतीय रुपैयाँसँग पेग गरिएको नेपाली १२० रुपैयाँ दिएपछि मात्र एक डलर हात लाग्ने अवस्था आएको छ। अमेरिकासँगको व्यापार युद्धले चीनको अर्थतन्त्र पनि खस्किँदो छ। चीनलाई ६ प्रतिशतको आर्थिक वृद्धिदर कायम गर्न धौधौ परेको छ। कुनै कालखण्डमा भारत र चीनको अर्थतन्त्रमा सुधार आएछ भने पनि नेपालले आफ्नो आर्थिक क्षमता वृद्धि गरेर आफैं समृद्ध बन्ने कि भारत र चीनको व्यापारको नाका बनेर भन्सार मात्र असुल गर्ने ? यसरी दुई देशको विकासबाट देशको विकासको सपना देख्दा पनि कुनै दिन उनीहरूका व्यापारमा अवरोध आयो भने हाम्रो अवस्था हे हुने ? अस्थिरतामा बसिरहँदा र आफू सक्षम नहुँदा यस्ता अनगिन्ती प्रश्न उब्जिरहने छन्। समाजवादको आकार र रूप कस्तो हो खुट्ट्याउन सकिँदैन। समृद्धिका लागि पहिलो सर्त राष्ट्रप्रतिको माया हो। यो मायालाई कार्यरूप दिन योजना र कार्यक्रम बनाएर कार्यान्वयन गर्नेतर्फ लाग्नु दोस्रो सर्त हो। तेस्रो सर्त भनेको इमानदारी र पारदर्शिताको प्रदर्शन हो। यी तीन अवस्थालाई स्वस्थरूपमा कार्यान्वयन गर्ने राजनीतिक दर्शन र नेताको खाँचो छ। खाँचो पूरा गरेर स्रोत साधनको समुचित परिचालन गर्न सकेमा मात्र मुलुकले चाहेअनुसारको समृद्धि हासिल गर्न सक्छ। त्यसपछि मात्र समाजवादी मुहारजस्तो भए पनि संविधानमा लेखेको समानता र सरकारले लिएको समृद्धिको बाटोको अनुभूति होला। त्यो नभएकाले अहिले समाजवाद र समृद्धिका सपना जनता ठग्ने आलाप मात्र बनेका छन्।"
अर्बौँको पुल र सडक जीर्ण,"जनकपुरधाम : गुणस्तरहीन निर्माणले अर्बौंका विकासे योजनामाथि प्रश्न उठेका छन्। विकासका काममा ठेकेदारले अचाक्ली खेलाँची गरेका छन्। सरकारका निकायहरू पनि उनीहरूसँग मिल्दा भरपर्दो काम हुन पाएको छैन। एक वर्षअघि महोत्तरी र धनुषाको साँधमा पर्ने रातु खोलाको पुल निर्माण भयो। पुलको माथिल्लो भाग जीर्ण बनेको छ। निर्माणाधीन जनकपुरजलेश्वरभिठ्ठामोड सडकखण्ड भासिएको छ। कालोपत्रे उप्किन थालेको छ। एकातिर बन्दैछ भने अर्को सडक भत्किँदै छ। महोत्तरीको लक्ष्मीनियाँभरतपुररघुनाथपुरको पनि हालत उस्तै छ। बालुवा ओछ्याएर कालोपत्रे गरिएको छ। दाम कमाउने होडबाजीमा निर्माण कम्पनी लाग्दा सडक र पुल कमसल बनेको हो। अनुगमन गर्ने निकायको अतोपत्तो छैन। उनीहरू मौन बस्दा करोडौंका योजनाहरू गुणस्तरहीन बनिरहेका छन्। वर्षदिनमै पुलमा खाडलै खाडल पूर्वी नेपालका जिल्लालाई संघीय राजधानीसँग जोड्ने रातु पुललाई लाइफलाइन मानिन्छ। पाँच मुख्य पिलर र दुई सहायक पिलर गरी सातवटा खाँवामा अडिएको छ, रातु पुल। कालिका टु दी रसुवा जेबी काठमाडौंले निर्माण गरेको पुल एक वर्षमै जीर्ण बन्यो। तल्लो पिलरको जग चर्किएको छ भने पुलको माथिलो भाग पनि पटपटी फुटेर उक्किएको छ। खाल्डैखाल्डा छन् भने रड पनि प्रष्ट देखिन्छ। बनेको वर्ष दिन नपुग्दै ६ पटक मर्मत भइसक्यो। २४ करोड ६० लाखमा निर्माण भएको पुलको मजबुतमा प्रश्न उठेको छ। करोडको खर्चमा निर्माण भएको पुल कसरी कमसल भयो, यसबारे तुरुन्त सरकारले छानबिन गर्नुपर्छ। दोषी देखिएकालाई कारबाही गर्नुपर्छ, बर्दिबास उद्योग वाणिज्य संघका वरिष्ठ उपाध्यक्ष कृष्णप्रसाद गौतमले भने। आई गर्डर (प्रिस्टेस) डिजाइनमा पुल निर्माण भएको हो। हुलाकी सडकमा गुणस्तरहीन काम जनकपुरजलेश्वरभिठ्ठामोड सडक खण्डको निर्माण गत असारमै सम्पन्न हुनुपर्ने थियो। तर ठेकेदारको मनोमानीले समयमै निर्माण भएन। मापदण्डविपरित सडक किनारबाटै माटो काटेर सडकमा हुरियो। भएको काम पनि कमसल छ। वर्र्षाको पानीले भिरालो भाग बगाउँदा सडकको भत्किरहेको छ। ५३ प्रतिशत निर्माण पूरा भएको दाबी छ। कर्मचारीसँग ठेकेदार मिलेर फर्जी प्रतिवेदन बनाई ३५ करोड ३१ लाख ७० हजार ४ सय ५७ रुपैयाँ भुक्तानी लिइसकेको छ। भएको काम पनि कमसल छ। करिब १९ किलोमिटर बाटो ९३ करोडमा ठेकेदारले निर्माण गर्ने जिम्मा पाएको थियो। जेठ अन्तिम साता संघीय संसदअन्तर्गत विकास तथा प्रविधि समितिद्वारा गठित उपसमितिका संयोजक इन्दु शर्माको टोलीले सडक स्थलगत अनुगमन गर्दै गुणस्तरहीन रहेको ठहर गरिसकेको छ। सडकनजिकैबाट गहिरो खाडल खनेर सडकमा माटो हालियो। ठेकेदारको लापरबाहीले सडकको आधारशिला नै कमजोर छ, संयोजक शर्माले भने। नेपाल सरकारको लगानीमा बन्दै गरेको हुलाकी सडकको निर्माण गर्न दुई चरणमा ठेक्का लगाइएको छ। प्रतिभा वाई पी जेभी ललितपुरले जनकपुरदेखि पिपराको बिगही पुलसम्मको ९ किलोमिटर सडक निर्माण जिम्मा लिएको हो। हुलाकी राजमार्ग आयोजना निर्देशनालय योजना कार्यालय जनकपुर धनुषाका लेखा अधिकृत युगलकिशोर न्यौपानेका अनुसार प्रतिभा वाई पी जेभीलाई हालसम्म २३ करोड ८८ लाख ५४ हजार २२ रुपैयाँ भुक्तान गरिएको छ। प्रतिभाले ५८१२ प्रतिशत प्रगतिको प्रतिवेदन देखाएको छ। आशिष पप्पुरोशन जेभी कम्पनीले पिपराको विगही पुलदेखि भिठ्ठामोडसम्मको ठेक्का पाएको हो। ४८५४ प्रतिशत कार्य प्रगति देखाउँदै उसलाई ११ करोड ४३ लाख १६ हजार ४ सय ५३ रुपैयाँ भुक्तानी दिइएको छ। सडक कमसल बनाएको प्रतिप्रदेश सभा सदस्य मञ्जु यादवले दुःख व्यक्त गरिन्। नेपाल भारतको व्यापारिक, प्रशासनिक, धार्मिक पक्षसँग हुलाकी सडक जोडिएको छ, उनले भनिन्, सर्वसाधारण जनताको दृष्टिकोणले आर्थिक समृद्धिको सवालसँग पनि महत्वपूर्ण छ। सडक अविलम्ब बन्नु पर्ने थियो तर तीन वर्षमा पनि निर्माण भएन। एकातिर बन्दै अर्कोतिर उप्किँदै एकातिर कालोपत्रे भइरहेको छ अर्कोतिर उप्किँदै गएको छ। यो बेहाल महोत्तरीको लक्ष्मीनियाँभरतपुररघुनाथपुर सडक खण्डको हो। निर्माण कम्पनीले सडकको बेसमा प्रयोग गरिएको डस्ट (बालुवा) सफा नगरी कालोपत्रे गरेको पाइएको छ। सडक निर्माण बन्द गराइएको स्थानीय दिनेश महतोको भनाइ छ। ठेकेदारले बालुवामा अलकत्र छर्किएर कालोपत्रे गरे, उनले भने, सडक निर्माणमा ठेकेदारको चरम लापरबाही देखिएको छ। ठेकेदार कम्पनीका प्रोप्राइटर मुना साहले कामदारले लापरबाही गरेको स्वीकारेका छन्। सडक डिभिजन कार्यालय मुजेलिया जनकपुरका प्रमुख विनोदकुमार मौवारले सडक निर्माण कार्य स्टिमेटअनुसारै भइरहेको दाबी गरेका छन्। उनले भने, कहींकतै मात्रै कमसल काम भएको छ। ती ठाउँको कालोपत्रे उप्काउँछौं। फेरि ठेकेदारबाट नयाँ काम गराउँछौं।"
जे छोयो त्यही महँगो,"काठमाडौं : दसैंको मुखमा चामल, हरियो तरकारी, खाने तेल, मासु, लत्ताकपडा र जुत्ताको मूल्य बढेको छ। तीन हजार तीन सय पर्ने ३० किलोको जिरा मसिनो बोरामा सय रुपैयाँ बढेको छ। एक हजार पाँच सय ७५ देखि एक हजार ६ सयमा बिक्री हुने २५ किलोको अर्को थरीको जिरा मसिनोको प्रतिबोरा ५० देखि सय रुपैयाँसम्म बढेको छ। बजार अनुगमनको जिम्मेवारी पाएको वाणिज्य आपूर्ति तथा उपभोक्ता संरक्षण विभागले दैनिक उपभोग्य वस्तुको मूल्यवृद्धि भएको स्विकारेको छ। विभागका महानिर्देशक योगेन्द्र गौचनले डलर महँगिएका कारण मूल्य वृद्धि भएको बताए। खुद्रा व्यापार संघले पनि दैनिक उपभोग्य वस्तुमध्ये चामलको मूल्य बढेको जनाएको छ। संघका अध्यक्ष राजकुमार श्रेष्ठका अनुसार सबै प्रकारको चामलको मूल्य बढेको हो। चामल आयात गर्नुपर्छ, श्रेष्ठले भने, मूल्य वृद्धि हुनुमा महँगिएको डलरको प्रभाव र अन्तर्राष्ट्रिय मूल्य वृद्धि पनि हो। सरकारले बजेटमार्फत कृषिजन्य तथा औद्योगिक वस्तु आयातमा भन्सार दर बढाएका कारण पनि महँगी बढेको श्रेष्ठको दाबी छ। वस्तु आयात गर्दा आन्तरिक राजस्व कार्यालयमा वस्तु, सवारीसाधन र बिलबिजकसमेत सुरुमै इन्ट्री गर्नुपर्ने कारणले पनि महँगी बढेको व्यवसायी बताउँछन्। भदौसम्म प्रतिकिलो ७८ रुपैयाँमा बिक्री हुने चिनीको मूल्य प्रतिकिलो ८० पुगेको छ। एक सय ३० रुपैयाँ लिटरमा आउने भटमासको तेलमा १० रुपैयाँ बढेर एक सय ४० र एक सय ४० मा आउने सनफ्लावर तेलको भाउ एक सय ५० रुपैयाँ पुगेको छ। नेपाल राष्ट्र बैंकका अनुसार तरकारी र माछामासु आपूर्तिमा केही असहजता देखिएको र स्वदेशी उत्पादन घटेका कारण महँगी बढेको हो। साउनमा तलब र ज्यालादर १३ प्रतिशत हाराहारीमा बढेका कारण श्रम लागत बढ्दा मूल्यवृद्धि भएको राष्ट्र बैंकको अनुसन्धान विभाग प्रमुख डा गुणाकर भट्ट बताउँछन्। भारतमा पछिल्लो महिनामा सुस्त गतिमा भएको मूल्य वृद्धिको दबाब नेपाली बजारमा पनि परेको भट्टले जानकारी दिए। साउनको वर्तमान आर्थिक तथा वित्तीय स्थिति प्रतिवेदनमा राष्ट्र बैंकले मुद्रास्फिति ६९५ प्रतिशत पुगेको उल्लेख गरेको छ। केन्द्रीय बैंकले नै यो आर्थिक वर्ष मुद्रास्फिति ६ प्रतिशतभित्र राख्ने प्रक्षेपण गरेको थियो। एक वर्षअघिको तुलनामा तरकारीको भाउ २३३८ प्रतिशत र फलफूलको भाउ २०२ प्रतिशत महँगिएको छ। गत भदौ १५ को तुलनामा शनिबारसम्म हरियो तरकारी तथा सागतर्फ पनि अत्यधिक मूल्य वृद्धि भएको छ। अनुगमनकारी निकाय वाणिज्य आपूर्ति तथा उपभोक्ता संरक्षण विभागका अनुसार सबैभन्दा बढी सागको मूल्यवृद्धि भएको छ। सागमा दुई सय पाँच प्रतिशतसम्म मूल्य वृद्धि भएको छ। ७५ रुपैयाँ किलोमा बिक्री भएको रायो र पालुंगो सागलाई अहिले दुई सय पाँच रुपैयाँ तोकिएको छ। यस्तै कुल खपतको करिब ९८ प्रतिशत भारतबाट आयात हुने प्याजको मूल्यमा ५४४१ प्रतिशतले मूल्यवृद्धि भएको छ। प्रतिकिलो ६८ मा कारोबार भएको प्याजको मूल्य एक सय पाँच रुपैयाँ पुगेको छ। ६५ रुपैयाँ जाने भान्टा र बोडीको मूल्य ९२ प्रतिशतले बढेर एक सय २५, ५५ रुपैयाँ प्रतिकिलो पर्ने करेला एक सय २७ प्रतिशतले महँगिएको छ। यसको मूल्य प्रतिकिलो एक सय २५ रुपैयाँ तोकिएको छ। यस्तै लौका, लसुन, भेडे खुर्सानी, भिन्डी, आलुको पनि मूल्य बढेको छ। तरकारीको मूल्यवृद्धिका विषयमा अनुगमन गर्दा केही सातादेखि निरन्तर रूपमा परेको पानीका कारण स्वदेशी तरकारी गलेर भएको र भारतमा समेत पानीका कारण तरकारी उत्पादन कम भएकाले मागअनुसार आपूर्ति नहुँदा वृद्धि भएको गौचनको बुझाइ छ। । भदौमा प्रतिकिलो ६ सय रुपैयाँ हाराहारीमा रहेको जिउँदो खसीको मूल्यमा एक सय ५० रुपैयाँ बढेको छ। दसैंमा थप ५० देखि एक सय रुपैयाँ बढ्न सक्ने मासु व्यवसायीको भनाइ छ। खुद्रा व्यापारीले भने वृद्धि भएको मूल्यमा झन्डै ४० देखि ५० रुपैयाँ अतिरिक्त जोडेर उपभोक्ताबाट असुल गरिरहेका छन्। अधिकांश दैनिक उपभोग्य वस्तु आयात भएर आउँछ। डलर महँगो हुँदा आयातित वस्तुको मूल्यवृद्धि हुन्छ, गौचनले भने, त्यसपछि माग र आपूर्तिको कुरा आउँछ। मागअनुसार आपूर्ति भएन भने केही मूल्यवृद्धि हुन्छ। उनका अनुसार केही वस्तुको मागअनुसार आपूर्ति नभएको र केही वस्तुमा महँगिएको डलरको प्रभाव परेका कारण मूल्यवृद्धि भएको हो। मूल्यवृद्धिमा अहिले बिचौलियाभन्दा उत्पादन निकै कम भएको र भएको उत्पादन पनि समयमा राजधानीसम्म आइनपुग्दा ठूलो परिमाणमा बिग्रने भएकाले मूल्यवृद्धि भएको अनुगमनका क्रममा हामीले भेटेका छौं, गौचनले भने। दसैंको मुखमा सबैभन्दा बढी किनमेल हुने वस्तुमा लत्ताकपडा र जुत्ता पर्छन्। भीडभाडको फाइदा उठाउँदै व्यवसायीले लत्ताकपडा र जुत्तामा सय प्रतिशतसम्म बढी मूल्य थपेर उपभोक्ताबाट असुल गर्दै आएका छन्। विभागको अनुगमन टोलीले मूल्यसूची नराखी उपभोक्ताबाट अत्यधिक मूल्य असुल गर्ने व्यपारीलाई जरिबाना तिराएको छ। विभागका अनुगमन निर्देशक दीपक पोखरेलका अनुसार दरबारमार्ग, न्युरोड, विशालबजार, बानेश्वर, चाबहिललगायतका पसलमा अत्यधिक ठगी हुने गरेको छ। बिक्रीमूल्यभन्दा झन्डै एक सय दोब्बरसम्म मूल्य असुल गरेको भेटिएकाले अनुगमनकै क्रममा आर्थिक जरिबाना गराएका छौं, पोखरेलले भने। बजार अनुगमनमा दैनिक पाँचदेखि आठवटा टोली परिचालन गरेको पोखरेलले बताए। मूल्यसूची नराखेर कपडा र जुत्तामा अस्वाभाविक मूल्य असुल गरेका दरबारमार्गको फेमस ब्रान्ड शाखासँग पाँच हजार, स्पोर्टस प्लाजासँग ७५ हजार, वेन्टेन द लेदरसँग २० हजार, महालक्ष्मीको मेगा मार्टसँग ५० हजार, ललितपुरको काष्ठमण्डप र प्रोटिन हाउससँग ५०५० हजार, एकान्तकुनाको लाखे सुपर स्टोरसँग १५ हजार रुपैयाँ जरिबाना असुल गरिएको छ। यसअघि विभागले न्युरोडको रञ्जना कम्पलेक्सका चार जना व्यवसायीसँग जनही ५० हजार रुपैयाँ जरिबाना गराएको थियो। शनिबार पनि नयाँ बोरामा गुणस्तरहीन चामल प्याकिङ गरेको र च्युरामा मिसावट गरेको अभियोगमा विभागले टोखास्थित देवकोटा च्युरा चामल मिलसँग ७५ हजार रुपैयाँ जरिबाना गराएको छ।"
चीनबाट उच्चस्तरीय भ्रमण छिट्टै : राजदूत होऊ,"काठमाडौं : नेपालमा छिट्टै आफ्नो मुलुकबाट उच्चस्तरको भ्रमण हुने चिनिया राजदूत होऊ यान्छीले बताएकी छन्। उनले उक्त भ्रमणबाट दुई देशबीचको सम्बन्धले थप नयाँ उचाई लिनेमा आफू आशावादी भएको जिकिर गरिन्। चिनियाँ राष्ट्रपति सी चिनफिङको भ्रमण हुने भनिरहेको अवस्थामा चिनियाँ राजदूतले राष्ट्रपतिको नाम नलिइकन उच्चभन्दा उच्चस्तरको भ्रमण छिट्टै हुने जानकारी गराएकी हुन्। चीनको तर्फबाट हुने उच्चस्तरीय भ्रमणले नेपाल चीन सम्बन्ध नयाँ विकास र पुरानो ऐतिहासिक सम्बन्धलाई जोड्दै अघि बढ्ने चरणमा उक्लने उनले बताइन्। विगतमा चीनको तर्फबाट भएका दुई उच्चस्तरीय (विदेशमन्त्री वाङ यी र विदेश विभाग प्रमुख सोङ थाओ) भ्रमणले उच्चभन्दा उच्चस्तरको भ्रमणको अपेक्षा हामी गरिरहेका छौं, राजदूतले भनिन्, उच्चस्तरको भ्रमणले नेपाल चीन सम्बन्धलाई नयाँ चीन र पुरानो सम्बन्ध केलाउदै विकासको चरणमा जोड्नेछ। नेपालको विकास कार्यलाई चीनले आफ्नो विकाससँगै अघि बढाउन नेपाल सरकार र जनताको चाहना अनुरुप सहकार्य गर्ने पनि बताइन्। उनले नयाँ चीन स्थापनाको ७० औँ वार्षिकोत्सवको अवसरमा शनिबार काठमाडौंमा आयोजित स्वागत समारोहमा त्यस्तो धारणा व्यक्त गरेकी हुन्। उनले चीनको विकाससँगै यस क्षेत्रको विकासमा चासो राख्दै अन्तर हिमालय बहुपक्षीय सहकार्य चिनियाँ प्राथमिकतामा रहेको दाबी गरिन्। साथै नेपाल त्यसको रोजाइमा परेको मुलुकको रुपमा चित्रण गरिन्। चीनले बेल्ट एण्ड रोड इनिसियटिभ (बीआरआई) अन्तर्गत सडक, रेल, बन्दरगाह, सुख्खा बन्दरगाह, हवाई सम्पर्क, सूचना सञ्जाल लगायतबाट विकासमा जोड दिने उल्लेख गरिन्। चीनले आफ्नो क्षमता अनुसार नेपालको वकासमा पूर्ण सहयोग गर्ने उनको भनाइ थियो। बीआरआईमा चीन सफल हुँदै अघि बढेको र त्यसलाई कसैले रोक्न नसक्ने बताउँदै उनले भनिन्, अहिलेको युग विकासको युग हो। यसमा हामी प्रतिबद्ध भएर लागेका छौं। चीनले आफ्नो मात्र होइन, यो क्षेत्रको विकास गरेर अघि बढ्नेछ उनले भनिन्, चीन विकासको नयाँ चरणमा पुगेको छ भने नेपालमा पनि राजनीतिक स्थायीत्व कायम भएको मुलुकमा पर्छ। नेपालमा राजनीतिक स्थायीत्व भएको देखेर चीन खुसी छ। चीनले अक्टोबर १ लाई नयाँ चीन स्थापना भएको भन्दै विभिन्न समारोह गर्नेगर्छ। समारोहमा समारोहमा चिनिया संस्कृती, नृत्य पनि प्रस्तुत भएको थियो।"
हटाउने उपकरण नहुँदा बिग्रेको गाडी सडकमै,"नौबिसे (धादिङ) : नौबिसेनागढुंगा सडकको दुरी १२ किलोमिटर छ। खानीखोलाबाट अगाडि बढ्नेबित्तिकै उकालो सुरु हुन्छ। क्षमताभन्दा ५ गुणासम्म बढी भार बोकेका मालवाहक सवारीसाधन उकालो लाग्न थालेपछि बाटैमा रोकिन्छन् । दुई लेनको साँघुरो सडक एकापट्टि गाडी बिग्रिनेबित्तिकै गाडी बिग्रिएको लेनमा जाम भइहाल्छ । बिग्रिएको गाडी तत्काल तानेर पाखा लगाउन ट्राफिक प्रहरीसँग उपकरण छैन। शुक्रबार थाक्रे गाउँपालिका८ चार किलोमा २ वटा कन्टेनर ठोक्किएर राजमार्गमै तेर्सिएपछि भएको जाममा रोकिँदा एक बिरामीको बसभित्रै मृत्यु भएपछि गृहमन्त्रीको समेत ध्यान तानियो। मन्त्रीको निर्देशनपछि प्रहरी प्रधान कार्यालयले खानीखोला प्रहरीलाई एउटा र्याकर (गाडी तान्ने क्रेन) पठाएको छ । र्याकरले शनिबार १ दर्जन बढी गाडी तानेर उकालो कटाएको जिल्ला प्रहरी कार्यालय धादिङका सूचना अधिकारी डीएसपी रूपक खड्काले बताए। मानवीय रूपमा पर्याप्त जनशक्ति भए पनि सुविधासम्पन्न उपकरण नभएकाले बिग्रएको गाडीलाई तत्कालै पाखा लगाउन प्रहरीलाइ गाह्रो हुन्छ, उनले भने, प्रहरीको आफ्नै स्काभेटर र लोडर छ तर त्यसले बिग्रिएका गाडी तान्न मिल्दैन । नागढुंगानौबिसे भएर काठमाडौं पस्ने देब्रे लेन ठाउँठाउँमा खाडल पर्दा निकै जीर्ण छ। हेभी गाडीको चाप थेग्न नसकेपछि सडकको यो लेन ठाउँठाउँमा धसिएका हुन्। जुन लेन बिग्रिएको छ त्यही लेनमा गुड्नुपर्छ ठूला गाडी। यो बाटोमा सधैं जाम हुने प्रमुख कारण नै लामा तथा ठूला मालवाहक गाडी हुन्, धादिङका प्रहरी प्रमुख एसपी राजकुमार बैदवारले भने, बाटो साँघुरो छ, गाडी नबिग्रे पनि घुम्ती नपुगेर कतिपय अवस्थामा जाम भइरहेको छ । बिग्रिएका गाडी हटाउन प्रहरीका लागि र्याकर अनिवार्य जस्तै हुन्छ। तर राजमार्गमा रहेका व्यवसायीका डोजर भाडामा प्रयोग गरेर राजमार्ग अवरुद्ध खुलाउने गरिएको छ। जाम हटाउन र सवारी आवागमन सुचारु गराउन प्रहरीले विशेष टोली खटाएर काम पनि गरिरहेको छ। तर बढी भार बोकेका सवारीसाधन बिग्रने र लामा सवारीसाधनलाई मोड नपुग्दा सडक जाम हुने गरेको छ । दसैंका यात्रीका लागि सहज होस् भनेर मालवाहक ट्रकलाई रातको समयमा मात्रै उपत्यका छिर्न मिल्ने गरी व्यवस्थापन गरिरहेको डीएसपी खड्काले बताए। खानीखोलाभन्दा तल्लो क्षेत्रका प्रहरी युनिटले आफ्नो क्षेत्रको सडकका खाली ठाउँमा दिनभर मालवाहक सवारीसाधन रोकिराख्ने र राति ९ बजेपछि मात्रै राजधानी प्रवेशका लागि पठाइने गरी व्यवस्थापन मिलाएका छौं, उनले भने। शनिबार २ सयभन्दा बढी मालवाहक ट्रक दिउँसो राजमार्गमै रोकिएको थियो । १२ गते आइतबारदेखि चितवनको नारायणगढबाटै ठूला मालवाहक गाडीहरू भित्रिन नदिने यातायात व्यवस्था विभागले निर्णय गरिसकेको छ। यसबीचमा नागढुंगाको जाम अन्य दिनभन्दा शनिबार केही हदसम्म सहज देखिएको छ। दसैंतिहार लक्षित गरी दैनिक १२ हजार सवारीसाधन र मालवाहक साधन राजधानी भित्रिन्छन्। १८ हजार बढी सानाठूला सवारीसाधन राजधानीबाट बाहिरिन्छन्। तीमध्ये ७ सय बढी १८ चक्केदेखि २२ चक्के भारतीय मालवाहक साधन आउन थालेका छन् ।"
"आज दसैंको पहिलो दिन घटस्थापना, जमरा राख्ने शुभसाइत १०:३५ बजे","काठमाडौं : नेपालीको महान् चाड बडादसैं आइतबार सुरु भएको छ। पहिलो दिन आश्विन शुक्ल प्रतिपदामा घटस्थापना गरिन्छ। नेपाल पञ्चांग निर्णायक समितिका अध्यक्ष प्राडा रामचन्द्र गौतमका अनुसार, यसवर्ष घटस्थापना र विजयादशमीका दिन टिकाका दुवै साइत १०३५ बजे छ। घटस्थापनाका लागि शास्त्रीय विधिविधानअनुसार शुभमुहुर्तमा घडा स्थापना गरी जमरा राखिन्छ। यस पर्वमा विशेषगरि शक्तिका लागि महाकाली, धनका लागि महालक्ष्मी र ज्ञानका लागि महासरस्वतीको आराधना गरिन्छ, उनले भने, टिकाको दिन दिनभर साइत हुन्छ। तर, राज्य सञ्चालन गर्नेले साइतमै टिका लगाए शक्ति प्राप्त हुने र सुशासन दिने भएकाले साइत चाहिएको हो। दसमीका दिन बिहान ८४५ बजे देवी विसर्जन गर्ने साइत छ। घटस्थापनाका अवसरमा दिने बिदालाई पछिल्ला वर्षमा कटौती गरिएको छ । यसरी मनाइन्छ दसैं यो पर्व आश्विन शुक्ल पूर्णिमासम्म १५ दिन हर्षाेल्लास र धूमधामका साथ मनाइन्छ। बडादसैंको पहिलो दिन आज घर घरमा वैदिक विधि पूर्वक दियो, कलश र गणेश स्थापना गरी घटस्थापना गरिन्छ । गाईको गोबरले लिपपोत गरिएको पूजा कोठा अथवा दसैं घरमा पवित्र नदी वा चोखो स्थलबाट बालुवा अथवा माटो ल्याई विधिपूर्वक जमरा राखिन्छ। नवरात्रको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैठौँ दिन कात्यायनी, सातौँ दिन कालरात्री, आठौँ दिन महागौरी र नवौँ दिन सिद्धिदात्रीको पूजा आराधना गरिन्छ । आजैदेखि दसैं घरमा शक्तिकी अधिष्ठात्री देवी दुर्गाको आह्वान गरी पूजा आरम्भ हुन्छ । जौको अङ्कुर दुर्गा देवीको प्रिय वस्तु भएकाले दुर्गालाई चढाएर विजया दशमीको दिन टीका प्रसादसहित समृद्धिको प्रतीक पहेँलो जमरा ग्रहण गरिन्छ। दसैं पर्वलाई असत्यमाथि सत्य र आसुरी शक्तिमाथि दैवी शक्तिको विजयको प्रतीकका रुपमा मनाउने गरिन्छ । जमरामा जौ बाहेक अरु अन्न रोप्ने शास्त्रीय विधि नभएको अध्यक्ष गौतम बताउनुहुन्छ । यद्यपी, कुल परम्परा र स्थान विशेषअनुसार जौसँगै अन्य रोप्ने पनि चलन छ । घटस्थापनादेखि विजया दशमीसम्मको अवधिलाई नवरात्र पनि भनिन्छ । यस अवसरमा दुर्गादेवीको विशेष आराधना गरिन्छ । विधिपूर्वक स्थापना गरिएको घडामाथि शक्तिस्वरुपा दुर्गाको पूजा आराधना गरिने भएकाले आजको दिनलाई घटस्थापना भन्ने गरिएको हो । आज स्थापना गरिएको पूर्ण कलशको जलले अभिषेक गरी विजया दशमीका दिनमा दुर्गा देवीको प्रसाद ग्रहण गरिन्छ दुर्गा देवीका तीन रुप महाकाली, महालक्ष्मी र महासरस्वतीको नवरात्रभर विधिपूर्वक आह्वान गरी पूजा हुन्छ । महाकाली शक्ति, महालक्ष्मी धनधान्य र ऐश्वर्य एवं महासरस्वतीलाई विद्या तथा वुद्धिको प्रतीकको रुपमा लिइ पूजा गर्ने चलन रही आएको छ । दुर्गाले आसुरी प्रवृत्तिको प्रतीकको रुपमा रहेका चण्ड, मुण्ड, शुम्भ, निशुम्भ र रक्तवीज लगायतका राक्षसलाई वध गर्न लिएका नौ रुपको दुर्गा पक्षका अवसरमा विशेष पूजा हुन्छ। बडादसैंको सातौँ दिन धार्मिक विधिअनुसार फुलपाती भित्र्याइन्छ । महाअष्टमी र महानवमीका दिन बलि पूजा गर्नेहरुले दसैं घर, कोत र शक्तिपीठमा बलिसहित विशेष पूजा गर्दछन् । नवरात्रभर दुर्गा सप्तशती चण्डी, श्रीमद्देवीभागवत र अन्य देवी स्तोत्र एवम स्तुतिको पाठ गरिन्छ । यस अवसरमा नक्साल भगवती, शोभा भगवती, नाला भगवती, पलाञ्चोक भगवतीलगायत देशभरका शक्तिपीठमा पूजा आराधना एवम दर्शनार्थीको भीड लाग्छ।"
क्यान निलम्बन फुकुवाको बाटो खुल्यो,"काठमाडौं : नेपाल क्रिकेट संघ (क्यान) को अध्यक्षमा चतुरबहादुर चन्द निर्वाचित भएका छन् । क्यानको शनिबार काठमाडौंमा सम्पन्न निर्वाचनमा कुल ५९ मध्ये चन्दले ४४ मत ल्याएका थिए । उनका प्रतिद्वन्द्वी विनयराज पाण्डेको पक्षमा भने १५ मत खसेको थियो । अन्य पदमा पनि चन्द प्यानलकै उम्मेदवार विजयी भएका छन् । क्यानको नयाँ नेतृत्व चयन भएसँगै नेपाली क्रिकेटमाथि अन्तर्राष्ट्रिय क्रिकेट काउन्सिल (आईसीसी)द्वारा गरिएको निलम्बन पनि फुकुवाको दिशामा अघि बढेको छ । क्यानको निष्पक्ष निर्वाचन हुन नसकेको, घरेलु क्रिकेटमा आन्तरिक विवाद बढ्दै गएको र सरकारले क्यानमाथि अनावश्यक हस्तक्षेप गरेको कारण देखाउँदै आईसीसीले ०७३ साल वैशाखमा क्यानलाई आफ्नो सदस्यताबाट निलम्बन गरेको थियो । उपाध्यक्षमा राजुबाबु श्रेष्ठ ४० मतसहित निर्वाचित भए । उनका प्रतिद्वन्द्वी मिङ्मा डन्डु शेर्पाले १७ मत ल्याए । सचिवमा अशोकनाथ प्याकुरेल ४३ मतसहित विजयी भए । उनका प्रतिद्वन्द्वी विनोदकुमार मैनालीले १५ मत पाए । कोषाध्यक्षमा ४५ मतसहित रोशनकुमार सिंह निर्वाचित भए । उनका प्रतिद्वन्द्वी उपेन्द्र भट्टराईले १२ मत ल्याए । प्याकुरेल र सिंह पनि चन्द प्यानलकै हुन् । यसैगरी, प्रादेशिक सदस्यतर्फ सुदूरपश्चिमबाट विक्रम विष्ट, कर्णाली प्रदेशबाट पदमबहादुर खड्का, प्रदेश ५ बाट प्रशान्तविक्रम मल्ल, गण्डकी प्रदेशबाट ऋषिराम गौतम, प्रदेश २ बाट दाउद अन्सारी निर्विरोध निर्वाचित भए । महिला सदस्यमा पनि जयन्ती भट्ट निर्विरोध निर्वाचित भइन् । प्रादेशिक सदस्यतर्फ नै प्रदेश १ बाट ३७ मतसहित कैलाश विष्ट र प्रदेश ३ बाट ३९ मतसहित अमितवीर पाण्डे निर्वाचित भए । पाँच वटा खुला सदस्य पदका लागि भएको निर्वाचनमा दुर्गाराज पाठक (४२ मत), वीरेन्द्रबहादुर चन्द (३६ मत), माधवकुमार कर्माचार्य (३५ मत), सञ्जयराज सिंह (३४ मत) र करण महोत्रा क्षेत्री (३० मत) निर्वाचित भए । जगतबहादुर टमटा, पवनकुमार अग्रवाल, धीरेन्द्र साउदप्रफुल्ल वैद्यलगायत पराजित भएका छन् । कुल १७ पदका लागि भएको निर्वाचनमा जिल्लाका ३९ र प्रदेशका २० गरी ५९ जना प्रतिनिधिले मतदान गरेका थिए । आईसीसीद्वारा गठित स्वतन्त्र समितिले क्यानको निर्वाचन गराएको हो । त्यसअघि आईसीसीद्वारा गठित सल्लाहकार समितिले क्यानको नयाँ विधान बनाएको थियो । सोही विधानका आधारमा क्यानको निर्वाचन गरिएको हो । आईसीसीका प्रतिनिधिसमेत रहेका स्वतन्त्र समितिका सदस्य अम्मर शेख, महोम्मद अली, नीतिशा कोठारी, ठाकुरप्रताप थापा र लेखबहादुर क्षेत्री तथा राष्ट्रिय खेलकुद परिषद् (राखेप) का पर्यवेक्षक नारायणराज अर्याल र ज्ञानेन्द्र श्रेष्ठको रोहवरमा निर्वाचन सम्पन्न भएको हो । स्वतन्त्र समितिले निर्वाचन निष्पक्ष र विधानसम्मत रूपमा सम्पन्न भएको प्रतिवेदन आईसीसीमा पठाउनेछ । त्यसपछि क्यानमाथि लगाइएको निलम्बन फुकुवाको प्रस्तावलाई आईसीसीको बोर्ड बैठकको एजेन्डामा समावेश गरिनेछ । आईसीसीको आगामी बोर्ड बैठक असोज २६ गते बस्दै छ । सोही बैठकले क्यानमाथि लगाइएको निलम्बन फुकुवाको निर्णय गर्नेछ । उक्त बैठकको एजेन्डा भने असोज १५ गते नै तय हुनेछ । त्यसैले त्यसअघि नै क्यानको निर्वाचनको प्रतिवेदन आईसीसीमा पठाइसक्नुपर्ने हुन्छ । यसरी सुरु भएको थियो क्यान विवाद अन्तर्राष्ट्रिय खेलवृत्तमा नेपालका लागि क्रिकेट नतिजामूलक खेल हो । नेपाली क्रिकेटले छोटो समयमै अन्तर्राष्ट्रिय क्रिकेटमा थुप्रै महŒवपूर्ण सफलता हात पारिसकेको छ । तर, क्यान निलम्बनका कारण पछिल्लो समय नेपाली क्रिकेटको गति सुस्ताएको छ । आईसीसीले ०७३ साल वैशाखमा क्यानलाई आफ्नो सदस्यताबाट निलम्बन गरेको थियो । क्यानलाई निलम्बन गरे पनि आईसीसीले नेपाली खेलाडीलाई भने अन्तर्राष्ट्रिय प्रतियोगिता खेल्न रोक नलगाउने निर्णय गरेको थियो । ०७२ साल पुस २ गते क्यानको पुरानो कार्यसमितिको कार्यकाल सकिँदै थियो । त्यसअघि नै मंसिर २९ गते सम्पन्न क्यानको साधारणसभाले चतुरबहादुर चन्दको नेतृत्वमा नयाँ कार्यसमिति चयन गरेको थियो । राखेपले भने त्यो निर्वाचनलाई मान्यता दिन मानेन । आफ्नो निर्देशनविपरीत निर्वाचन गरेको राखेपको तर्क थियो । अर्कोतिर, क्यानका तत्कालीन अध्यक्ष टंक आङ्बुहाङ्ले पनि निर्वाचन रोक्न राखेपलाई गुहारेका थिए । त्यसपछि राखेपले क्यानकी तत्कालीन प्रमुख कार्यकारी अधिकृत भावना घिमिरेलाई नियमित कार्य सञ्चालनको जिम्मा दिएको थियो । त्यसको केही समयपछि राखेपले रमेश सिलवालको संयोजकत्वमा क्यानको १५ सदस्यीय तदर्थ समिति गठन गरेको थियो । सिलवाल राखेपका सदस्यसचिव छन् । आफ्नो समितिलाई बेवास्ता गर्दै राखेपले तदर्थ समिति गठन गरेको भन्दै चन्दको नेतृत्वमा रहेको क्यानको निर्वाचित समिति कानुनी उपचारका लागि पुस २८ गते रिट निवेदनसहित सर्वोच्च अदालतको शरणमा पुगेको थियो । यिनै घटनाक्रमका कारण घरेलु क्रिकेट विवादित बन्न पुगेपछि आईसीसीले क्यानलाई आफ्नो सदस्यताबाट निलम्बन गर्ने अप्रिय निर्णय लिएको थियो । क्यान निलम्बनको प्रभाव घरेलु क्रिकेटको नेतृत्वदायी निकाय क्यान निलम्बनमा परेपछि देशको समग्र क्रिकेट प्रभावित बन्न पुगेको छ । क्यान निलम्बनले एकातिर खेलाडीमा मनोवैज्ञानिक असर पारेको छ भने अर्कोतिर आईसीसीबाट नेपालले पाउनुपर्ने आर्थिक सहयोगसमेत लामो समयदेखि रोकिएको छ । निलम्बनकै कारण आईसीसीले खेलाडीको पारि श्रमिक पनि लामो समय रोकेको थियो । तर, राखेप र खेलाडीको पहलमा केही समयअघि आईसीसीले खेलाडीको दुई वर्षको पारि श्रमिक निकासा गरेको थियो । केही खेलाडी र प्रशिक्षकले भने अझै तलब पाउन सकेका छैनन् । क्यान निलम्बनमा परेको करिब एक वर्षपछि ०७४ साल चैतमा नेपालले आईसीसीबाट चार वर्षका लागि एकदिवसीय टोलीको मान्यता पाएको थियो । त्यसको करिब एक वर्षपछि नेपालले पहिलो एकदिवसीय शृंखला पनि जित्यो । नेपालले गत वर्ष माघमा यूएईलाई उसैको मैदानमा तीन खेलको शृंखलामा २१ ले हराएको थियो । कठिन संघर्षपछि प्राप्त एकदिवसीय मान्यतालाई दीर्घकालीन रूपमा जोगाइराख्नु, टीट्वेन्टी र एकदिवसीय विश्वकप खेलेर आफूलाई अझ परिमार्जित गर्दै लैजानु, अन्तर्राष्ट्रिय क्रिकेटमा अझ उत्कृष्ट प्रदर्शन गर्दै आईसीसीबाट टेस्ट टोलीको मान्यता प्राप्त गर्नु यतिबेला नेपाली क्रिकेटको सबैभन्दा ठूलो चुनौती हो । क्यान निलम्बनका कारण यी लक्ष्य झनै चुनौतीपूर्ण बनेका छन् । क्यानमाथि लगाइएको निलम्बन फुकुवाको प्रस्तावलाई आईसीसीको बोर्ड बैठकको एजेन्डामा समावेश गरिनेछ ।"
८ खर्बको दसैं,"काठमाडौं : सरकारी तथ्यांक भन्छ गत वर्ष सबै नेपालीको घरायसी खर्च २२ खर्ब ९८ अर्ब रुपैयाँ भएको थियो। यसपालि झन्डै २४ खर्ब पुग्ने अनुमान छ। दसैं यस्तो चाड हो जसमा वर्षभरिको खर्चको एकतिहाइ सकिन्छ। त्यस आधारमा यो दसैंमा ८ खर्ब रुपैयाँ सकिँदैछ। तर, त्यसको ४० प्रतिशत नगद ननिकाले पनि हुन्छ। जस्तो आफ्नै उत्पादन, सरसामान आदि। ६० प्रतिशत भने पैसै चाहिन्छ। यसरी हेर्दा यो दसैंमा ५ खर्ब रुपैयाँ प्रवाह हुनेछ। वर्षभरिको हुने खर्चको एकतिहाइ दसैंमा सकिन्छ, अर्थशास्त्री केशव आचार्य भन्छन्, यसको अर्थ बजारमा नगदमै कारोबार हुने भन्ने होइन। घरायसी उत्पादनका खाद्यवस्तु, तरकारी, माछासुसमेत बुझिन्छ। कुल उपभोग खर्चको ६० प्रतिशत बजारमा कारोबार हुने अनुमान गर्न सकिन्छ। दसैं आयो। बजारमा चहलपहल बढेको छ। किराना सामानदेखि लुगाकपडा, गरगहना, सवारीसाधन, माछामासु, मदिरा, सफ्ट ड्रिङ्स, ग्याजेट, टेलिभिजन, वासिङ मेसिन, फ्रिजलगायत सरसामान खपत हुन्छन्। सार्वजनिक सवारीसाधन, होटलरेस्टुरेन्ट, एयरलाइन्सको व्यापार पनि बढ्छ। चाडपर्व केन्द्रित विक्रेता तथा सेवाप्रदायकले विभिन्न अफर ल्याएका छन्। दसैं व्यापारले वर्षभरिको व्यापार चक्रलाई ठूलो भरणपोषण गर्छ, अटोमोबाइल्स एसोसिएसन अफ नेपाल (नाडा) का सचिव अनुपकुमार बराल भन्छन्। टिकाउ वस्तुहरू फर्निचर, इलेक्ट्रोनिक्स, ग्याजेटलगायतका खरिदकर्तामा दसैं अफर पर्खने बानी परेको छ। इन्टरनेट सेवा प्रदायक, ट्राभल एजेन्सी, दूरसञ्चार सेवा प्रदायक तथा होटलरेस्टुरेन्टले पनि दसैं लक्षित प्याकेज ल्याएका छन्। दसैंले बजार गुलजार बनाउने भएकाले फूलपातीअघिसम्म विक्रेताले छुट र उपहारका विविधि स्किम ल्याएर ग्राहकलाई आकर्षित गर्न खोजिरहेका छन्। उपत्यका र बाहिरका पुराना बजार मात्र होइन, सपिङ कम्प्लेक्सदेखि अनलाइन सपिङमा समेत दसैं केन्द्रित किनमेलको चाप बढ्दो छ। दसैंमा आफ्नो उत्पादन उपहार दिने चलन पनि छ। जसले गर्दा ड्युरेबल्सको खपत बढ्दो छ। पहिलेपहिले सम्भ्रान्तले मात्र घरपरिवार र आफन्तलाई सवारीसाधन, गरगहनालगायत उपहार दिने चलन थियो, मेरिगोल्ड ज्वेलर्सकी प्रोपाइटर ज्योत्सना श्रेष्ठ भन्छिन्, नेपालीको आयस्तर र क्रयशक्ति वृद्धि भएसँग मध्यम वर्गमा पनि यो संस्कार बढोत्तरी भएको छ। नेपाली समाजमा सामान्य आय हुने व्यक्तिहरुले पनि लत्ताकपडा, गच्छेअनुसार गरगहना उपहार दिन थालेका छन्। ज्वेलरी व्यवसायीका अनुसार बढी गरगहनाको व्यापार हुने समय तिजदेखि तिहारसम्म हो। गैरआवासीय नेपाली दसैं मनाउन आउने, वैवाहिक कार्यक्रमसमेत हुने कारणले गर्दा गरगहनाको व्यापार बढी हुने श्रेष्ठ बताउँछिन्। महँगीले बजार सुस्त दसैं नजिकिँदै गर्दा महँगी अचाक्ली बढेको छ। राष्ट्र बैंकले हालै सार्वजनिक गरेको तथ्यांकअनुसार साउनमा मूल्यवृद्धि (उपभोक्ता मुद्रास्फिति) ६९५ प्रतिशत छ। मौद्रिक नीतिले मुद्रास्फिति ६ प्रतिशतको सीमामा राख्ने लक्ष्य राखे पनि चालु आवको पहिलो महिनामै लक्ष्यभन्दा झन्डै १ प्रतिशत बिन्दुले माथि गएको छ। अर्थशास्त्रको सामान्य सिद्धान्तअनुसार पनि मूल्य बढ्दा माग घट्छ, अर्थशास्त्री आचार्य भन्छन्, उदाहरणका लागि खसीको मासु प्रतिकेजी १३०० रुपैयाँ छ भने प्रतिकेजी ८०० रुपैयाँ हुँदा १० केजी खपत गर्नेले ६७ केजी मात्र खपत गर्छ। किनकि उपभोगको निर्धारण खर्च क्षमताबाट हुने हो। मूल्य बढ्दा बजारमा माग घट्ने भएकाले बजार सुस्त हुन्छ। व्यवसायीहरू मूल्यवृद्धिको असरले दसैं बजार विगतभन्दा केही सुस्त भएको स्विकार्छन्। गत वर्ष मुद्रास्फिति ४२ प्रतिशत थियो। राष्ट्र बैंकका अनुसार चालु वर्षमा खाद्य, पेय पदार्थ, गैरखाद्य वस्तु र सेवाको समेत मूल्य बढेकाले मुद्रास्फिति लक्ष्यभन्दा माथि गएको जनाएको छ। दसैंमा ग्रामीण क्षेत्रमा समेत घरायसी उत्पादित सामग्रीमात्र नभएर बजारमा उपलब्ध वस्तुको खरिद बढी हुने भएकाले महँगीले सबैलाई असर पार्ने बताइएको छ। गैरखाद्यवस्तुको समेत मूल्यवृद्धिले सबैलाई महँगीको असर पारेको छ।"
अमेरिकन पेस्तोलसहित दुई पक्राउ,विराटनगर : एक थान अमेरिकन पेस्तोलसहित दुई युवा सुनसरीबाट पक्राउ परेका छन्। आइतबार बिहान विराटनगरस्थित प्रदेश१ कार्यालय र सुनसरीबाट खटिएको प्रहरी टोलीले पेस्तोलमा लाग्ने दुई थान म्यागाजिन र ३ राउण्ड गोलीसहित सुन्दर हरैँचा नगरपालिका ५ का २७ वर्षीय करणकुमार चौधरी र २१ वर्षीय प्रकाश चौधरीलाई पक्राउ गरिएको दुहवी प्रहरीले पुष्टि गरेको छ। उनीहरुलाई नेपालभारत सीमा नजिक बर्जु गाउँपालिका३ अमडुवामबाट शंस्कापद अवस्थामा हिँड्दै आउँदा पक्राउ गरिएको इलाका प्रहरी कार्यालय दुहवीका इन्चार्ज प्रहरी निरीक्षक प्रविण कार्कीले जानकारी दिए। उनका अनुसार पक्राउ भएका युवाबाट लागुऔषधसमेत फेला परेको छ। उनीहरूको साथबाट १ सय ४० एम्पुल लागुुऔषध फेला परेको प्रहरीले जानकारी दिएको छ।
इन्टेग्रिटी आइकनबाट पाँच कर्मचारी सम्मानित,"काठमाडौं : इन्टेग्रिटी आइकन नेपाल २०१९ बाट पाँच कर्मचारीलाई सम्मान गरिएको छ। चुलाचुली गाउँपालिका इलामका प्रमुख प्रशासकीय अधिकृत काजीमान राईलाई इन्टेग्रिटी विथ एक्सन अवार्डबाट सम्मान गरिएको छ। जिल्ला अस्पताल मुगुका सिनियर अनमी पुण्यप्रभा देवकोटालाई इन्टेग्रिटी विथ कम्प्यासन अवार्ड, भानु माध्यामिक विद्यालय तनहुँका शिक्षक प्रेमबहादुर दरैलाई इन्टेग्रिटी विथ इन्स्पीरेसन अवार्ड, खाद्य प्रविधि तथा गुण नियन्त्रण विभाग काठमाडौंका खाद्य अनुसन्धान अधिकृत ईश्वर सुवेदीलाई इन्टेग्रिटी विथ ईनोभेसन अवार्ड र वन तथा वातावरण मन्त्रालय आयोजना सहजिकरण शाखा प्रमुख ज्ञानेन्द्रकुमार मिश्रलाई इन्टेग्रिटी विथ करेज अवार्डबाट सम्मान गरिएको छ। प्रत्येक वर्ष उत्कृष्ट काम गर्ने कर्मचारीलाई इन्टेग्रीटी आइकनबाट सम्मानित गरिने गरेको छ। पाँचै जनामध्ये जनमतको आधारमा छनोट गरिने पपुलर च्वाईस अवार्ड चुलाचुली गाउँपालिका इलामका प्रमुख प्रशासकीय अधिकृत राईले प्राप्त गरे । उक्त उपाधि एसएमएस र वेभसाईटबाट प्राप्त जनताको मतका आधारमा प्रदान गरिएको छ। सम्मानित हुने सबै कर्मचारीलाई राष्ट्रिय मानव अधिकार आयोगका अध्यक्ष, अनुपराज शर्माले ट्रफी तथा कदरपत्र दिएर सम्मान गरेका थिए । इमान्दार र कर्तव्यनिष्ठ राष्ट्रसेवक कर्मचारीलाई सम्मान गर्न अकाउन्ट्विलिटी ल्याबले हरेक वर्ष यो कार्यक्रम आयोजना गर्दै आएको छ। अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायको संयोजनमा अधिकार सम्पन्न संघीय प्रशासनिक पुन संरचना सहजिकरण समितिका अध्यक्ष एवम् प्रशासनविद् काशीराज दाहाल, नेपाल प्रशासनिक प्रशिक्षण प्रतिष्ठानका कार्यकारी प्रमुख पुण्यप्रसाद न्यौपाने र पूर्वसचिव जीवनप्रभा लामा सदस्य रहेको निर्णायक समितिले उत्कृष्ट छनोट गरेको हो। सार्वजनिक सेवामा सदाचारिता प्रवद्र्धन गर्ने उद्देश्यले सन् २०१४ नेपालबाट सुरु भएको यो अभियान छैठौँ संस्करणसम्म आइपुग्दा, लाइबेरिया, पाकिस्तान, माली, दक्षिण अफ्रिका, नाइजेरिया, श्रीलंका, नाइजर र मेक्सीको लगायतका देशमा सुरु भइसकेको आयोजक संस्था एकाउन्ट्याविलिटी ल्याबका प्रमुख नारायण अधिकारीले जानकारी दिए।"
गढीमाई मेलामा राष्ट्रपतिले गरिन् फोनबाटै सम्बोधन,"बरियापुर : विश्वप्रसिद्ध बाराको गढीमाई मेलाको आइतबार शोभा यात्रा निकालिएको छ । गढीमाई सञ्चालन तथा विकास समिति र महागढीमाई नगरपालिकाको संयुक्त आयोजनामा मेलाको शोभायात्रा निकालिएको हो । शोभा यात्राको राष्ट्रपति विद्यादेवी भण्डारीले उद्घाटन गर्ने कार्यक्रम थियो । बिहानैदेखि परेको वर्षाका कारण राष्ट्रपति भण्डारी गढीमाइमा उपस्थित हुन् सकिनन् । आफू उपस्थित हुन नसकेपछि राष्ट्रपति भण्डारीले मोबाइलबाटै शोभा यात्रालाई सम्बोधन गरेकी हुन् । सम्बोधनका क्रममा राष्ट्रपति भण्डारीले इच्छा हुँदाहुदै पनि वर्षाका कारण गढीमाई आउन नसकेकोमा दुःख व्यक्त गर्दै मेलाको सफलताको कामना गरिन् । एतिहासिक महत्व बोकेको गढीमाइले नेपाललाई विश्वभर चिनाएको र गढीमाई मेलाकै लागि लाखौं भक्तजन नेपाल आउने गरेको हुँदा यसको संरक्षणमा राज्य अग्रसर हुनुपर्ने बताइन् । गढीमाइले एतिहासिक, धार्मिक, सांस्कृतिक महत्व बोकेको छ । विश्वसामु नेपालको पहिचान स्थापित गराउन गढीमाइको पनि भूमिका छ, सम्बोधनका क्रममा राष्ट्रपति भण्डारीले भनिन्, गढीमाइलाई विश्व सम्पदाको सूचीमा ल्याउनुपर्छ । यसका लागि सरकारको ध्यानाकर्षण गराउन चाहन्छु । एक महिने मेलामा आउने भक्तजनका लागि आवश्यक पिउनेपानी, बसोबास, शौचालय, सडकलगायतको व्यवस्था गरी सम्पन्न गर्न आग्रह गर्दै राष्ट्रपति भण्डारीले सरकारलाई पनि यस विषयमा ध्यानाकर्षण गराएको बताइन् । राष्ट्रपति भण्डारीपछि कार्यक्रममा सहभागी प्रतिनिधिसभा सदस्य रामसहाय यादव, रामबाबु यादव, राष्ट्रिय सभा सदस्य रमेश यादव, अस्थायी इजलास उच्च उदालत जनकपुर वीरगन्जका मुख्य न्यायधीश डिल्लीराज आचार्यलगायतले सम्बोधन गरेका थिए । राष्ट्रपति भण्डारीले फोनबाटै शोभा यात्रा सुरु गर्न अनुरोध गरेपछि उपस्थित अतिथिले रथको पुजा गर्दै यात्राको शुभारम्भ गरेका थिए । गढीमाई मेला मंसिर महिनाभर चल्नेछ । बलिका लागि विश्वप्रसिद्ध बाराको गढीमाइ मेलाको शोभा यात्रामा सवार हात्ती । तस्बिर : दिवाकर भण्डारी"
यसरी ठड्याइयो चन्दननाथमा चार लिङ्गा (फोटोफिचर),प्रकाश उपाध्याय जुम्ला : ऐतिहासिक जुम्लाको चन्दननाथ मन्दिरमा चार लिङ्गा ठड्याइएको छ। प्रत्येक वर्ष घटस्थापना दिन मन्दिरको लिङ्गो फेर्नै चलन रहेको छ। मन्दिरमा हरेक हप्ताको सोमबार भोग लाग्ने गर्छ। भोगमा एक हाते लिङ्गो र एक हातको ध्वजा चडाउनु पर्छ। यही हिसाबले एक वर्षमा ५२ सोमबार हुने भएकाले घटस्थापनाको दिन ५२ हाते लिङ्गो र ५२ हाते ध्वजा मन्दिरमा चडाउने प्रचलन छ। यसको सुरुवात १९१२ सालमा सुरु भएको मानिन्छ। तिब्बतसँगको युद्धमा नेपाल विजय भएपछि उक्त विजय लिङ्गो हाल्ने चलन सुरु भएको मानिन्छ। यसलाई पल्टन लिङ्गो पनि भनिन्छ।
टिपरको ठक्करबाट बालकको मृत्यु,विराटनगर : मोरङको सुन्दरहरैंचा नगरपालिका६ स्थित भित्री सडकखण्डमा टिपरको ठक्करबाट आइतबार दिउँसो एक बालकको मृत्यु भएको छ । सुकुना चौतारी टोलमा उत्तरबाट दक्षिणतर्फ जाँदै गरेको को १ ख ६२७३ नम्बरको टिपरले ठक्कर दिंदा स्थानीय मिलन थपलियाका छोरा १२ वर्षीय छोरा लुकाश थपलियाको मृत्यु भएको हो । मोरङ प्रहरीका प्रवक्ता डीएसपी राजकुमार खिँउजुकाअनुसार टिपरको ठक्करबाट पैदल हिंडिरहेका बालकको दिउँसो साढे १ बजे घटनास्थलमै मृत्यु भएको हो । शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगिएको छ । टिपर र सुन्दरहरैंचा६ घर भएका चालक ३२ वर्षीय राजु तामाङलाई पक्राउ गरेर घटनाका बारेमा अनुसन्धान सुरु गरिएको प्रहरीले जनाएको छ ।
सुदूरपश्चिममा सात्विक दसैं !,"बैतडी : घटस्थापनासँगै दसैंले छपकै छोपेको छ। देशैभर मनाइने यो पर्व सुदूरपश्चिम प्रदेशका केही पहाडी जिल्लामा भने दसैंलाई सादगी रूपमा मनाउने चलन छ। यो क्षेत्रमा भने दसैंको बेला व्रत बसेर दसैं मनाउने चलन छ। सुदूरपश्चिम प्रदेशका पहाडी जिल्ला अर्थात पहाडी समुदायको बसोबास रहेको ठाउँमा सात्विक हिसावले दसैं मनाउने चलन रहेको बताउँछन्, आचार्य घनश्याम लेखक। उनी भन्छन्, पितृपक्षबाट जब देवपक्ष सुरु हुन्छ। देवपक्षमा पनि मानिसले चोखोभोको रहेर पूजापाठ गर्ने चलन छ। दसैंमा शक्तिको पूजा गरिने भएकाले शक्तिलाई खुशी पार्नका लागि ब्रत बसेर पूजा गर्ने गरिन्छ। बैतडीको दशरथचन्द नगरपालिका४ का मृगेन्द्रमणी भट्टले दशैैकै नवरात्रीका लागि गएको १५ दिनदेखि शुद्ध शाकाहारी खाना खाएका छन्। उनि भन्छन् घटस्थापनादेखि नवरात्र सुुरु हुन्छ त्योभन्दा १० दिनअघिदेखि नै हामी लसुन प्याजसमेत खाँदैनौं। नवरात्रको समयमा मन्दिरमा गएर पूजा गर्ने चलन छ। बैतडी जिल्लाभरका शक्तिपिठका मन्दिरमा घटस्थापनाका दिन सामूहिक रूपमा जमरा राख्ने चलन छ। यसले समाजलाई एकसूत्रमा बाँधेको निङ्गलाशैनी भगवती मन्दिरका पूजारी लोकराज भट्टले बताए। उनले भने हाम्रो यस क्षेत्रमा दसैंको बेला चोखो भोको बस्ने, सामूहिक रूपमा मन्दिरमा जमरा राख्ने चलन छ। यो चलनले हामीलाई सदैव एकता भएर बस्नुपर्छ भन्ने सिकाएको छ। दसैंैका बेला गाउँगाउँमा रहेका मन्दिरहरूमा पूजापाठ गर्ने चलन रही आएको छ। बैतडीका त्रिपुरासुन्दरी, निङ्गलाशैनी, डिलाशैनी, मेलौली भगवती मन्दिरका साथै उदयदेव, सिगासलगायतका मन्दिरमा सामूहिक रूपमा जमरा राखेर पूजा गर्ने चलन छ। दसैंको बेला सामूहिक रूपमा गरिने पूजाआजाले गाउँघरका सबै मानिस एक ठाउँमा भेटघाट हुने भएकाले यसलाई पारिवारिक मिलनको पर्वका रूपमा लिन सकिने अनिरुद्र मन्दिरका पूजारी गणेशदत्त अवस्थीले बताए। गाउँघरका मानिस सधैँभरि आफ्नै काममा व्यस्त हुन्छन्। दशैको बेला मन्दिरजस्तो पवित्र ठाउँमा सबैको भेट हुन्छ, उनले भने, यसले पारिवारिक सद्भाव, सामाजिक सद्भाव बढाउँछ। त्यसमा पनि दसैंको बेला मानिसले शाकाहारी भोजन गर्ने चलन, सात्विक भोजन गर्ने चलन छ। यसले सबैले राम्रो हुने गरेको छ। धार्मिक पर्यटनको सम्भावना दसैंका बेला बैतडीका विभिन्न शक्तिपीठमा दर्शनका लागि भारतीय नागरिक पनि आउने गर्दछन्। नेपालसँग सीमा जोडिएका झुलाघाट, पिथौरागढदेखि कुमाउ गढवालसम्मका मानिस बैतडी पुग्ने गर्दछन्। वर्षौंदेखि पारिवारिक सम्बन्धका कारण सीमावर्ती भारतीय नागरिक दसैंमा बैतडी आउने गरेको डिलाशैनी गाउँपालिकाका समाजसेवी सुरेश श्रेष्ठले बताए। भारतका सीमावर्ती गाउँठाउँका मानिसहरूसँग हाम्रो रोटीबेटीको सम्बन्ध छ , श्रेष्ठले भने, यो सम्बन्धलाई बलियो बनाउन दसैंजस्ता चाडपर्व महत्वपूर्ण भूमिका खेलेको छ। यसले सीमा क्षेत्रका बासिन्दाको सम्बन्धलाई पनि बलियो बनाएको छ। दसैंको बेला भारतबाट आउने दर्शनार्थीहरूको उचित व्यवस्थापन गर्न धार्मिक पर्यटनले बढावा पाउने दशरथचन्द नगरपालिका१ का वडा अध्यक्ष भुवनराज भट्टले बताउँछन्। सुदूरका पहाडी जिल्लामा मनाइने दसैंलाई पारिवारिक मिलनको पर्वका रूपमा मात्र नहेरी दुई देशलाई जोड्ने पर्वका रूपमा हेनुपर्ने उद्योग वाणिज्य संघ बैतडीका उपाध्यक्ष खीमानन्द भट्ट बताउँछन्। दसैंका बेला आउने भारतीयहरू अगाध श्रद्धा बोकेर नेपाल आउँछन्, उनी भन्छन्, हामीहरूसँगको मित्रतालाई थप बलियो बनाउँछ। यसले सीमा क्षेत्रका बासिन्दालाई सजिलो भएको छ। पशुबली रोक्नुपर्ने आवाज सुदूरका पहाडी जिल्लामा दसैंलाई सात्विक रूपमा मनाउने चलन हुँदाहुँदै पनि विभिन्न शक्तिपीठहरूमा पशुबली दिने चलन छ। कतिपयले यो चलन राम्रो नभएको बताए पनि तत्काल रोक्न सकिने अवस्था रहेको छैन। परापूर्वकालदेखि नै पशुबली दिने चलन रहेकाले तत्कालै रोक्न गाह्रो भएको निंगलाशैनी माविका शिक्षक तीलक बोहरा बताउँछन्। हाम्रो समाज हिन्दू दर्शनले चलेको समाज हो। हिन्दू धर्ममा अहिंसाको कुरा उल्लेख गरिएको छ, उनी भन्छन्, पशुबलीपछि चलाइएको हो। यसलाई रोक्नुपर्छ।"
पार्टीको आन्तरिक विवादमा नेकपाका नेताले वडाध्यक्ष कुटे,"ओखलढुंगा : नेपाल कम्युनिस्ट पार्टी (नेकपा) का जिल्ला नेताले आफ्नै पार्टीका जनप्रतिनिधिलाई कुटपीट गरेका छन् । जिल्ला कमिटीका सचिवालय सदस्य अशोककुमार थापाले चिसंखुगढी गाउँपालिका २ का वडाध्यक्ष नरेन्द्र बस्नेतमाथि कुटपीट गरेका हुन् । पार्टीको आन्तरिक विवादको विषयलाई लिएर विवाद हुँदा थापाले बस्नेतमाथि गिलास प्रहार गरी घाइते बनाएका हुन् । शनिबार बेलुका पार्टीको कार्यक्रम सकेर पोखरेमा खाजा खाने क्रममा विवाद हुँदा थापाले आफूमाथि गिलास प्रहार गरेर घाइते बनाएको बस्नेतले बताए । उनले भने, ' विकासका योजनाका विषयमा छलफल गर्दा गाली गलौज गरेर मलाई आक्रमण गरेर घाइते बनाए ।' बस्नेतको निधार र टाउकोमा गहिरो चोट लागेको छ । उनलाई खानीभञ्ज्याङ्स्थित स्वास्थ्य केन्द्रमा उपचार गरिएको छ । बस्नेत नेकपाका चिसंखुगढी गाउँपालिका कमिटीका अध्यक्ष समेत हुन् । पार्टीको आन्तरिक असहमतिका विषयलाई लिएर यस अघिदेखि नै थापासहितका नेता र नेकपाको कमिटीबीच विवाद हुँदै आएको थियो। पार्टीको गाउँ कमिटीका अध्यक्षमाथि कुटपीट गरेको विषयमा थापाले आफू र प्रदेशसभाका सांसद अम्बिरबाबु गुरुङलाई लिएर गाली गलौज गरेर आक्रमण गर्न खोज्दा प्रतिवाद गरेको बताए ।उनले भने, 'गाली गरेर झम्टिए, मेरो हातमा रहेको गिलासले ठेलिएको हो, नियतबस हानेको होइन।' थापा गुरुङका विश्वास पात्र हुन् । उनीसँग नेकपाका स्थानीय कमिटी तथा जनप्रतिनिधीसँग विगतदेखि नै विवाद हुँदै आएको थियो ।"
यसरी सहज हुँदैछ नागढुंगानौबिसे जाम,"धादिङ : त्रिभुवन राजपथको नौबिसे नागढुंगा सडकखण्डमा विगत १० दिन अघिदेखि हुँदै आएको सवारी जाम सहज बन्दै गएको छ । दसैंमा उपत्यकाबाट बाहिरिने र भित्रिने यात्रु घन्टौं जाममा फस्न थालेपछि विशेष योजनाका साथ प्रहरी परिचालन गरी सवारी आवागमन सहज बनाइएको हो। इलाका प्रहरी कार्यलय खानीखोलाका प्रहरी निरीक्षक रुकबहादुर खड्काका अनुसार विगत एक साता अघिदेखि २०२५ किलोमिटरसम्म रहेको जाम अहिले शून्यजस्तै छ । दुवैतर्फ सवारी आवागमन सूचारु अवस्थामा छन्।' जाममै थुनिएर बीरामीको मृत्यु भएपछि नौविसे नागढुंगाको जामले गृहमन्त्री रामबहादुर थापाको समेत ध्यान तानेको थियो । जाम हटाउन प्रहरी प्रधान कार्यलयलाइ गृहमन्त्रीले निर्देशन दिएपछि प्रहरी प्रधान कार्यलय काठमाडौंले नागढुंगामा प्रहरी निरीक्षकको नेतृत्वमा गाडी तान्ने क्रेनसहित थप सुरक्षाकर्मी परिचालन गरेको छ । नागढुंगाभन्दा १ किलोमिटर पर धादिङतर्फ काठमाडौं छिर्ने सडक लेन करिब ५ सय मिटर जति कुलोजस्तै छ । सामान्य वर्षात हुँदा सोही ठाउँमा सवारी जाममा फस्ने गर्छन्। त्यहाँ रोकिएका सवारी तान्नका लागि क्रेन तयारी अवस्थामा राखिएको जिल्ला प्रहरी कार्यलय धादिङका सूचना अधिकारी डिएसपी रुपक खड्काले बताए । शनिबार पनि सोही क्षेत्रमा अड्किएका डेढ दर्जन सवारी साधनलाई क्रेनले तानेर आवागमन सहज बनाइएको थियो । दसैंको मुखमा त्रिभुवन राजपथ पीच गर्न थालिएको भएपनि सवारी जाम हुन थालेपछि अहिलेलाई स्थगित गरिएको छ । २४ सै घण्टा सवारी आवागमन सहज बनाउनका लागि नागढुंगादेखि महादेव वेशीसम्मको २५ किलामिटर दूरीमा १५ वटा मोटरसाइकलमा क्षेत्र छुट्याएर () क्वीक रेस्पोन्स टिम (प्रहरी) परिचालन गरिएको खानीखोलाका प्रहरी निरीक्षक खड्काले बताए । उनले भने, 'क्वीक रेस्पोन्स टिमले २४ सै घण्टा मोटरसाइकलमा गस्ती गरिरहेको छ।सामान्य नियम मिच्नेलाई तत्कालै कारवाही सुरु गरिएको छ। कुनै समस्या आउने वित्तिकै सम्बन्धित निकायमा जानकारी गराउने व्यवस्था मिलाएका छौं।' यातायात व्यवस्था विभागले पनि आइतबारदेखि अत्यावश्यक खाद्यान्न, औषधि र दूध, फलफूल र तरकारीबाहेक अरु मालबाहक ठूला गाडीलाई चितवनदेखि रोक लगाएको छ । त्रिभुवन राजपथ र पृथ्वीराजमार्गका प्रहरी युनिटले यात्रुबाहक सवारी साधनको चापअनुसार मालवाहक गाडीलाई नौविसेभन्दा तल्लो क्षेत्रमा नै रोकेर राख्ने व्यवस्था मिलाएको छ। खानीखोलाका प्रहरी निरीक्षक खड्काले भने, 'नागढुंगा प्रहरीसँग समन्वय गरेर यात्रुबाहक बसको चाप बढेपछि हामी मालबाहक सवारी साधनलाई दिउँसोको समयमा तल नै रोक्ने व्यवस्था पनि मिलाइएको छ।' जाम व्यवस्थापन मात्रै नभइ यात्रुको सहज यात्राका लागि र भाडाको विषयमा पनि अनुगमन गरिरहेको जिल्ला प्रहरी कार्यालय धादिङका प्रमुख राजकुमार बैदरवारले बताए । उनले भने, 'आकस्मिकरुपमा राजमार्गको सजिला ठाउँमा भाडादर र यात्रुसंख्यालाई छड्के चेकजाँच गरेका छौं। आइतबार क्षेत्र२ का सांसद खेम लोहनीसहित प्रमुख जिल्ला अधिकारी आसमान तामाङलगायतको टोलीले निरीक्षण गरेको थियो ।' राजमार्ग मात्रै नभइ जिल्लाका सडकमा जिल्ला प्रहरी कार्यलय मातहतका प्रहरी युनिटलाई आआफ्नो क्षेत्रमा सवारी आवागमनमा अवरोध आउन नदिन व्यवस्था मिलाउन निर्देशन दिइएको बैदवारले बताए। नौबिसेमा रोकेर राखिएको २२ चक्के भारतीय मालवाहक लहरी । तस्बिर : मनीष दवाडी"
"दसैं आयो, चामल आएन","बाजुरा : हिमाली गाउँपालिका २ कोटिगाउँकी ललिता बोहोरा १० महिनाकी छोरी बोकेर अघिल्लो साता चामल लिन कवाडी डिपो बिक्री केन्द्रमा आइन् । दूधे छोरी काखमा बोकेर दुई दिनको पैदल हिँडेर कवाडी बिक्री केन्द्रमा पुगेकी उनी चामल नपाएपछि निराशा भइन्। 'घरमा ठूलो मान्छे कोही छैन, श्रीमान वस्तुभाउ लिएर लेकतिर गएका छन्। बुढा सासू ससुरा बालबच्चा गरी ९ जनाको परिवार छ,' उनले भनिन्, 'दसैं आयो त्यार (तिहार) मनाउँला भनेर गाउँको सहकारीबाट ब्याजमा ऋण काढेर चामल लिन आएकी हुँ, तर चामल नपाएपछि दु:ख लाग्यो।' उनले स्थानीय बजारबाट प्रति किलो ८५ रुपैयाँमा चामल किनेर घर जानु परेको गुनासो पोखिन्। ललिता मात्र होइन। उनीसँगै गाउँबाट आएकी कोपीला बोहोरा पनि डेढ वर्षकफ छोरी बोकेर चामल लिन आइन् । उनको पीडा पनि ललिताकै जस्तै छ । घरका पुरुष जति कामका लागि भारत गएका छन् । गाउँमा भएका पनि वस्तुभाउ लिएर लेकतिर गएपछि महिला मात्र बालबालिका बोकेर चामल किन्न आएको हिमाली गाउँपालिका ३ का अध्यक्ष ध्यानबहादुर रोकायाले बताए । रित्तिएको कवाडी डिपो। तस्बिर : पदम सिंह हिमाली गाउँपालिकाको कवाडी बिक्री केन्द्रमा असारयता चामल अभाव भएको हो।।गाउँमा खाद्य संकट हुन थालेको बुढ थापाले बताए । चार महिनादेखि केन्द्रमा चामल सकिदा पनि सरकारले बेवास्ता गरेको स्थानीय नानी बोहोराले बताइन् । हिमाली गाउँपालिका १, २ र ३ नम्बर वडा बिच्छँयामा मात्र ४ हजार जनसंख्या रहेको छ। सबै घरमा खाद्य संकट भएको स्थानीय जनक रोकायाले बताए ।खाद्य संस्थान बाजुरा शाखाका प्रमुख मेखराज ओझाले कवाडी बिक्री केन्द्रमा असारदेखि चामल अभाव भएको बताए। कवाडीमा स्थायी डिपोका लागि जिल्ला तहबाट पाँच पटक निर्णय गरेर खाद्य व्यवस्थापन तथा व्यापार शाखामा पठाएको तर कुनै सुनुवाई नभएको ओझाले बताए । यो आर्थिक वर्षमा पनि कवाडी बिक्री केन्द्रका लागि ३५ सय क्वीन्टलको टेन्डर गरिसकेको र केही दिनमा चामल जाने उनले बताए । सुर्खेत खाद्य संस्थानबाट ९ सय, धनगढी संस्थानबाट ९ सय, मार्तडीबाट ९ र कोल्टी डिपोबाट ८ सय ढुवानी अनुदानका लागि टेन्डर गरी समझौता हुने तयारीमा रहेको बताए । खाद्य व्यवस्थापन तथा व्यापार कम्पनी अञ्चल कार्यालय धनगढीका प्रमुख अनिल कुमार श्रेष्टले दसैंलाई चाँडो भन्दा चाँडो चामल उपलब्ध गराउने प्रयास भएको बताए । उनले भने,' ठेक्का भइसकेको छ । कोल्टी डिपोबाट चामल ढुवानी हुन्छ।'"
दसैंमा तलब नपाएको भन्दै शिक्षक आन्दोलित,"उदययपुर : चाडपर्वको मुखमा तलब नपाएको भन्दै उदयपुरको त्रियुगा नगरपालिका क्षेत्रका सामुदायिक विद्यालयका शिक्षक आइतबारदेखि आन्दोलनमा उत्रिएका छन्। जिल्लाका ८ स्थानीय तहमध्ये ७ वटाका शिक्षकले तलब बुझिसक्दा पनि आफूहरुले नपाएको भन्दै उनीहरु आन्दोनलमा उत्रिएका हुन्। चौमासिकरुपमा तलब बुझ्दै आएका शिक्षक आधा मात्र तलब पाउने भएपछि आन्दोलित भएका हुन्। आइतबारदेखि सांकेतिकरुपमा आन्दोलनमा उत्रिएका शिक्षकले त्रियुगा नगरपालिकाको कार्यालय घेराउ गरेका छन्। घेराउसँगै सभाहलमा उपमेयर देवीकुमारी चौधरी, प्रमुख प्रशासकीय अधिकृत लक्ष्मणविक्रम थापा, वडाध्यक्ष एवं सामाजिक विभाग प्रमुख मानबहादुर राईलगायत सरोकारवाला शाखाका कर्मचारीबीच वार्ता जारी राखेपनि वार्ता निष्कर्षबिहीन भएको छ। शिक्षकले चौमासिकरुपमा बुझ्दै आएको तलब र दसैं खर्च दसैंअघि नै पाउनुपर्ने माग अघि सारेका छन्। यता नगरपालिकाका प्रमुख प्रशासकीय अधिकृत थापाले भने कोष तथा लेखा नियन्त्रण कार्यालयले कुल बजेटको २५ प्रतिशत मात्र बजेट निकासा दिएकाले सबै रकम उपलब्ध गराउन नसकेको बताए। उनले भने, 'राजश्व बाँडफाँडमा ढिलाइ, आन्तरिक स्रोतको व्यवस्थापन नहुँदा खुवाउन नसकिएको हो। यधपि प्रयास जारी छ, संचित रकम पनि शून्य रहेकाले सापटी खोज्ने काम भइरहेको छ, कतैबाट उपलब्ध भए निकासा छोड्छौँ।' आधा तलबसमेत नपाएका शिक्षकलाई प्रमुख थापाले आइतबार सबै विद्यालयको खातामा दुई महिनाको तलब र एक महिना बराबरको दसैं खर्च रकम जम्मा हुने बताए। विगतदेखि नै दसैंमा चार महिनाको तलब र एक महिना बराबरको दसैं खर्च बुझ्दै आएका शिक्षकले यसपटक दुई महिनाको तलब र दसैं खर्च मात्र उपलब्ध गराउने गरी नगरपालिकाले तयारी थालेको हो। निजामतीलगायत अन्य सेवाका कर्मचारीलाई मासिकरुपमा तलब उपलब्ध गराउँदै आएपनि शिक्षकको हकमा भने चार महिनामा एक पटक निकासा छोड्ने व्यवस्था सरकारले नै गरेको छ। गाउँमा विद्यालय रहेको र शिक्षक मासिकरुपमा तलब बुझ्न सदरमुकाम धाउँदा बालबालिकाको पढाइ प्रभावित हुने भन्दै सरकारले चार महिनामा तलब खुवाउने व्यवस्था गरेको हो। त्रियुगा नगरपालिकाका लेखापाल बाबुराजा प्रजापतिले कोलेनिकाले कम पैसा निकासा दिएकोले शिक्षकलाई विगतमा जस्तो चौमासिक निकासा दिन नसकिएको बताए। शिक्षकका लागि मात्रै १० करोड ५० लाख रकम माग गरिएकोमा कोलेनिकाले शिक्षा, स्वास्थ्य, पशु र कृषि शाखाका कर्मचारीकोसमेत गरी करिब आठ करोड निकासा दिएको प्रजापतीले बताए। दसैंको तलब आउला र चार महिनाअघिदेखि ऋण खोज्दै घर चलाउँदै आएका शिक्षकले आधा रकमले उधारो खाएको तिर्नसमेत सक्ने अवस्था नरहेको आधारभूत विद्यालय रातमाटेका शिक्षक रामानन्द तिमल्सिनाले बताए। उनले भने, 'त्यो पैसाले साहुकै ऋण तिर्न पुग्दैन, कसरी दसैं मान्नु, हाम्रा पनि लालावाला छन्, सबैका छोराछोरीले नयाँ कपडा किनेर लगाउँछन् हामीले पनि फेर्नै पर्यो, उधारो माग्दा पहिलाकै तिरेको छैन।' समान प्रकृतिको कर्मचारी गोजी भरेर घर जाने, हामी चाहिँ रित्तो हात पारेर अनुहार नै कालो बनाएर फर्कनु पर्ने त्रियुगा नमुना माध्यमिक विद्यालय गाइघाटका प्रधानाध्यापक सुवास बिष्टले भने। उनले नगरपालिकाका कर्मचारीको चरम लापरवाहीका कारण समस्या सृजना भएको बताए। त्रियुगा नगरपालिका क्षेत्रमा माध्यमिक तहको कक्षा ११, १२ मा २८, कक्षा ९, १० मा ६८, आधारभूत तहको कक्षा ६, ८ मा एकसय १३, कक्षा १, ५ मा तीनसय ३० र प्रारम्भिक बालविकास केन्द्रका सहयोगी कार्यकर्ता एक सय ११ समेत गरी कुल छ सय ५० जना शिक्षक कार्यरत रहेको नगर शिक्षा अधिकारी जसबहादुर कार्कीले बताए। कोष तथा लेखानियन्त्रण कार्यालय उदयपुरका प्रमुख कोष नियन्त्रक हिरा न्यौपानेले प्रथम चौमासिकमा कूल बजेटको २५ प्रतिशतमात्र निकासा गर्न सकिने आर्थिक ऐनले स्पष्ट गरेकोले सोहीअनुसार निकासा दिएको बताए। तर जिल्लाको चौदण्डीगढी, बेलका र कटारी नगरपालिका तथा उदयपुरगढी गाउँपालिकाले भने शिक्षकहरुलाई चौमासिक तलब नै निकासा गरेका छन्। नगर प्रमुख बलदेव चौधरीले नगरको आन्तरिक श्रोत नगरकै कर्मचारीलाई तलब दिँदै सकिएको र भदौ महिनाको सुरुमै दिइनुपर्ने राजश्व बाँडफाँडको रकमसमेत हालसम्म पनि सरकारले नदिएकाले सरकारी दरबन्दीमा कार्यरत शिक्षकलाई चाडबाडको मुखमा आएर पुरा तलब दिन नसक्दा आफू दुखी भएको बताए।"
मानव सेवा आश्रमलाई सरकारको एक करोड,"भक्तपुर : सडक मानवलाई उद्धार गरी उनीहरूको उपचार, रेखदेख तथा पुनस्र्थापना गर्दै आएको मानव सेवा आश्रमलाई सरकारले एक करोड रुपैयाँ दिने भएको छ। आश्रमको आइतबार भक्तपुर शाखाको समुद्घाटन गर्दै प्रधानमन्त्री केपी शर्मा ओलीले आश्रमलाई सरकारको तर्फबाट एक करोड रुपैयाँ दिने घोषणा गरेका हुन्। उनले आश्रममा आश्रय लिइरहेकालाई समेत सामाजिक सुरक्षाभत्ता प्रदान गर्ने उद्घोष गरे। अघिल्लो वर्षसम्म मासिक दुई हजार रुपैयाँ पाउँदै आएका उनीहरूलाई ज्येष्ठ नागरिकहरूले पाउने सामाजिक सुरक्षाभत्तासरह तीन हजार नै प्रदान गरिने प्रधानमन्त्री ओलीले उद्घोष गरेका हुन्। उनले प्रत्येक स्थानीय तहलाई स्रोतमै सडक मानव तथा बालबालिकाको व्यवस्थापन गर्ने व्यवस्था गर्न निर्देशनसमेत दिए। आमाबुबा नहेर्ने छोराछोरीको तलब काटिने प्रधानमन्त्री ओलीले आफ्ना आमाबुबाको हेरचाह नगर्ने छोराछोरीको तलब तथा आम्दानीमा काट्ने व्यवस्था गरिन उद्घोष गरे। भक्तपुरको मध्यपुर थिमि नगरपालिका ३ कौशलटारमा भाडाको घरमा आश्रमको गृहप्रवेश गर्दै उनले यस्तो उद्घोष गरेका हुन्। छोराछोरीहरूले आफूलाई जन्म दिने आमाबुबाको हेरचाह गर्नुपर्छ, उनले भने, यदि हेरिँदैन र हृदयहीनता देखाउँछ भने उनीहरूको तलब र आम्दानी कट्टा गरेर भएर हेरचाह गर्न लगाउनुपर्छ। प्रधानमन्त्री ओलीले सरकार मुलुकलाई सडक मानवविहीन बनाउने अभियानमा लागेको भन्दै उक्त अभियानमा सघाउन सबैलाई आह्वान गरे। सडकमा आएका मानवको व्यवस्थापनभन्दा घरपरिवार र समाज भएर पनि घरभित्रै बेसहारा भएकाहरूको व्यवस्थापन अहिले चुनौतीपूर्ण रहेको उनको भनाइ थियो। अभियान चलाए सडकमा रहेका मानवहरूलाई केही महिनाभित्रै उद्धार गर्न सकिन्छ, उनले भने, तर घरपरिवार भएर पनि घरभित्रै बेसहारा भएकाहरूको व्यवस्थापन चुनौतीपूर्ण छ। त्यसैले पारिवारिकरणमा पनि ध्यान दिनुपर्छ। समाजमा असन्तुष्टि, निर्मम, निर्मोही, अहंकार, क्रोधी, गैरजिम्मेवार चरित्र र प्रवृत्ति बढेकोतर्फ चिन्ता व्यक्त गर्दै प्रधानमन्त्री ओलीले यस्ता प्रवृत्तिबाट समाजलाई जोगाउन सरकार लागिपरेको जिकिर गरे। सामाजिक सञ्जालमा नकारात्मकता फैलाउने पनि सडक मानव उनले सामाजिक सञ्जालमार्फत समाजमा नकारात्मक फैलाउनेहरूलाई पनि सडक मानवकै संज्ञा दिए। त्यसैले सरकारलाई सडक मानवजत्तिकै उनीहरूको पनि व्यवस्थापन गर्नुपर्ने जिम्मेवारी आएको उनको भनाइ थियो।"
मनास्लुको तेस्रो शिविरमा आरोहीको मृत्यु,"गोरखा : मनास्लु हिमाल आरोहणको क्रममा तेस्रो शिविर पुगेकी पोल्यान्डकी आरोहीको शनिबार मृत्यु भएको छ। ६०८६७०४ नम्बरको राहदानी बाहक महिला आरोही रीता डोनेटा ब्लाड्यको (  ) को लेक लागेर मृत्यु भएको जिल्ला प्रहरी कार्यालयले जनाएको छ। ५० वर्षकी उनी सेभेन समिट ट्रेक्स प्रालिबाट मनास्लु आरोहणका लागि गएकी थिइन्। उनको शव अहिलेसम्म पनि तेस्रो शिविरमै रहेको सेभेन समिटका मिङ्मार शेर्पाले जानकारी दिए। पर्यटक गाइडले फालेको चुरोटको ठूटोले मनास्लु बेसक्याम्पमा आगलागी, त्रासमा सामागाउँ मनास्लुमा ७ हजार पर्यटक मनास्लु क्षेत्र झल्काउने फोटो तथा वृत्तचित्र प्रदर्शनी मनास्लु क्षेत्रमा मुखियाकै भर मनास्लु पदमार्गमा सुख्खा पहिरो हिमाल आरोहीको पहिलो रोजाईमा मनास्लु मनास्लुबाट उडेको हेलिकप्टर गोरखामा आकस्मिक अवतरण मनास्लुमा आरोहीको घुइँचो तर सम्पर्क अधिकृत छैनन् (तस्बिरसहित) तेस्रो शिविरबाट शिखरतर्फ जाँदै गर्दा बिरामी हुनुभयो। शेर्पाहरूले तल शिविर ल्याउँदै गर्दा मृत्यु भएको जानकारी प्राप्त भएको छ, उनले भने, खराब मौसमका कारण उद्धार गर्न सकिएको छैन। शव शिविरमै छ। अब एकदुई दिनमा ल्याउँछौं। उनको टिममा १४ जना आरोही थिए। किलर माउन्टेन नामले चिनिने ८,१६३ मिटर अग्लो मनास्लु हिमाल यस बर्ष अहिलेसम्मकै धेरै २५ टिमका आरोहीले आरोहण गर्दैछन्। मनास्लुका केही फोटो जहाँ तपाईँ हिमाल चढ्दै गरेका आरोही र आधार शिविर देख्न सक्नुहुन्छ।"
१०३ वर्षीया प्रमुख अतिथि,"सिमरा : उमेरले एक सय वर्ष काटेकी खगिश्वरा पाध्यनी मञ्चको मध्य भागमा थिइन्। उद्घोषकले सांसद, मेयर, जनप्रतिनिधि र अन्यलाई डाँक्दै थिए। एकैछिनमा मञ्च भरियो। अघिल्तिर बसेका करिब एक हजार मानिस मञ्चको गतिविधि नियाल्दै थिए। टाउकोमा पहेलो रामनामी र घाटीमा सयपत्रीको माला लगाएकी खगिश्वराको उपस्थिती अन्य सहभागीका लागि अनौठो दृश्य बनिरहेको थियो। सधैंजसो नेतालाई मञ्चको मध्यभागमा देख्ने गरेका सर्वसाधारणलाई वृद्धाको उपस्थितिले जिज्ञासु बनाएको देखिन्थ्यो। कार्यक्रम सञ्चालकले केहीबेरमै खगिश्वरालाई प्रमुख अतिथिको रूपमा परिचय गराए र आसन ग्रहणका लागि अनुरोध गरे। १०३ वर्षीया वृद्धा कार्यक्रमको प्रमुख अतिथि भएको थाहा पाएलगत्तै सहभागीले ताली बजाएर स्वागत गरे। मञ्चमा उपस्थित सांसद, मेयर, जनप्रतिनिधि र अन्यले खगिश्वराप्रति सम्मान व्यक्त गर्न छुटाएनन्। बाराको सिमरास्थित हातेमालो बचत तथा ऋण सहकारी संस्थाको १२ औं वार्षिक साधारण सभाको उद्घाटन सत्रमा देखिएको यो दृश्यले सबैको ध्यान केन्द्रित गर्दै थियो। पूर्वयुवा तथा खेलकुदमन्त्री पुरुषोत्तम पौडेलले हातेमालोले जेष्ठ नागरिकप्रति गरेको सम्मानको प्रशंसा गरे। एक सय वर्ष काटेका वृद्धवृद्धालाई देख्न पाए पनि भाग्यमानी भइन्छ। यहाँ त प्रमुख अतिथि नै सय वर्ष काट्नुभएको आमा हुनुहुन्छ, पौडेलले भने यो अत्यन्तै प्रशंसनीय काम हो। जेष्ठ नागरिकलाई सम्मान गर्नुपर्छ भन्ने सन्देश पनि हो। संस्थाकी साधारण सदस्य सिर्जना शर्माले भनिन् वृद्धवृद्धा भएपछि हेला गर्ने, हेरचाहमा ध्यान नदिने थुप्रै उदाहरण समाजमा देखिन्छ, यसबाट समाजले पनि सिक्नुपर्छ। कार्यक्रममै सहभागी ७३ वर्षीय छविलाल वाग्ले शास्त्रीले उमेर बढ्दै गएपछि वृद्धवृद्धालाई बोझ सम्झने हाम्रो समाजलाई गतिलो झापड पाएको बताए। उमेर बढी भएपछि आमाबुबालाई अलपत्र पारेर छोड्छन्, वृद्धा श्रममा लगेर राखिदिन्छन्, वाग्लेले भने, वृद्धवृद्धालाई सम्मान गर्नुपर्छ भन्ने संस्कारको विकास भएको छैन।"
"सुनको मूल्य ६ सयले घट्यो, यस्तो छ बजार",काठमाडौं : नेपाली बजारमा सुनको मूल्य ६ सय रुपैयाँले घटेको छ। शुक्रबार ७० हजार ८ सय रुपैयाँमा कारोबार भएको सुन आइतबार तोलामा ६ सयले घटेर ७० हजार २ सय रुपैयाँमा कारोबार भइरहेको नेपाल सुन चाँदी महासंघले जनाएको छ। यस्तै चाँदीको भाउमा पनि सामान्य गिरावट आएको छ। आज चाँदी तोलाको ८४५ रुपैयाँमा कारोबार भइरहेको छ।
धारिलो हतियार प्रहार गरेर गहना लुटियो,"धादिङ : ज्वालामुखी गाउँपालिकाको५स्थित खरि भागेमा धारिलो हतियारले प्रहार गरेर गहना लुटिएको छ। बृद्ध श्रीमान श्रीमती बस्ने घरमा शनिबार राति हतियारधारी लुटेर परेको वडाध्यक्ष कृष्ण काप्रीले जानकारी दिए। टोमाकुमारी काप्रीको टाउकोमा हतियार प्रहारगरी डेढ तोला सुनको सिक्री लुटिएको छ। सिक्री लुटिएपनि सिक्रीसँगै रहेको लकेट भने बिहान घटनास्थलमै भेटिएको छ। घर भन्दा ५० मिटर पर गोठ छ, भैसी ब्याउने समय भएकाले श्रीमान शिव प्रसाद काप्री गोठतिर गएका रहेछन्, त्यही समयमा सिक्री लुटिएको रहेछ, वडाध्यक्ष काप्रीले भने। घाइते टोमाकुमारीलाई उपचारको लागि काठमाडौं लगिएको छ। घटनाबारे जानकारी पाउने बित्तिकै गएराति नै प्रहरी घटनास्थलमा पठाइएको जिल्ला प्रहरी कार्यलय धादिङका प्रमुख राजकुमार बैदरवारले बताए। अनुसन्धान टोली पनि पठाएका छौँ, लुटेराको खोजी भइरहेको छ, उनले भने।"
"सहचालकले चलाएको बस धादिङमा दुर्घटना : ५ घाइते, ४ गम्भीर","धादिङ : धादिङको नीलकण्ठ नगरपालिका १३ मा यात्रुबाहक बस दुर्घटना हुँदा ५ जना घाइते भएका छन् । घाइतेमध्ये ४ जनाको अवस्था चिन्ताजनक रहेको जनाएको छ । नेत्रावती गाउँपालिकाको सेमजोङबाट धादिङवेशी आउँदै गरेको बा ४ ख ५७९३ नम्बरको बस नीलकण्ठ नगरपालिकाको केरौँजा गाउँमा आइपुगेपछि सडकबाट धानखेतमा खसेको थियो । दुर्घटनाका उद्धारकर्मी भीम तामाङको अनुसार बस सहचालकले चलाएका थियो । उनले भने, 'म पनि त्यही बसमा आउँदै थिए।बाटोमा पटक पटक दुर्घटना हुन खोजेको थियो। चालकको लापरवाही देखेपछि १ किलोमिटर तलै ओर्लिएको थिए ।आफू ओर्लिएको केही बेरमा बस दुर्घटना भयो।' घाइतेहरुको जिल्ला अस्पताल धादिङमा सामान्य उपचारपछि थप उपचारका लागि काठमाडौं पठाइएको छ । घाइते हुनेहरुमा नेत्रावती गाउँपालिका ५ का दलबहादुर तामाङ, हस्तकुमारी तामाङ लक्ष्मी गुरुङ, चेन्डे दमाई, सान्त माया गुरुङ रहेका छन् । बसमा चालक सहचालकसहित जम्मा ७ जना यात्रु भएकाले धेरै क्षति हुन नपाएको स्थानीय बताएका छन् । बसका चालक घाइते भएपनि उनीहरु घटनास्थलमा नदेखिएको र उपचारका लागि अस्पतालमा नआएको तामाङले बताए । दुर्घटनाग्रस्त बस र घाइतेहरुको जिल्ला अस्पतालमा उपचार हुँदै। तस्बिर : फोटो मनिष दुवाडी"
"दसैंको चहलपहल : गाउँ जाँदा खचाखच, फर्किँदा रित्तै","कालिकोट : घटस्थापनासँगै दसैंको चहलपहल बढेको छ। सदरमुकाम तथा जिल्ला बाहिर रोजगारी, व्यापार व्यवसाय गर्दै आएकाहरू गाउँ फर्किन थालेका छन्। दैनिकजसो सरमुकामबाट विभिन्न गाउँ जाने सवारी साधनमा यात्रु खचाखच हुने गरेका छन्। तर सहरतिर जाने गाडी खालीखाली देखिन थालेका छन्। सहरमा अध्ययन तथा काम विशेषले बस्नेहरू दसैं लागेसँगै गाउँ केन्द्रित भएका हुन्। जिल्लामा करिब ३८ सरकारी कार्यालय छन्। जिल्लामा करिब दर्जन गैरसरकारी निकाय सक्रिय छन्। हाल सरकारी कार्यालयमा कर्मचारी निकै कम छन्। गैरसरकारी संस्थाका कर्मचारी पनि दसैंका लागि घरतिर जान थालेका छन्। जिल्लामा रहेका सरकारी कार्यालय अन्तर्गत जिल्ला प्रशासन कार्यालय, जिल्ला प्रहरी प्रमुख र रणसुर गुल्मका गुल्मपति बाहेक सबै सरकारी कार्यालय प्रमुख विहीन छन्। जिल्लाका सुरक्षा निकायका प्रमुख बिदा नमिल्ने भएकाले जिल्लामै छन्। सदरमुकाम मान्म बजारमा व्यापार व्यवसाय गर्ने व्यापारी पनि दसैंकै लागि गाँउ जाने तयारीमा छन्। दसैं तिहारका लागि सामान लिन आउने ग्राहक कम हुँदै गएकाले अब गाउँ जाने तयारीमा रहेको मान्म बजारका व्यापारी मुक्तिप्रसाद सन्ज्याल बताउँछन्। 'सदरमुकाममा ग्राहकको चहलपहल घट्दै छ। अलि दिनमा हामी पनि पसल बन्द गरेर दसैं मान्न गाउँ जाने तयारीमा छौँ', उनले भने। कर्णाली करिडोरमा जिप चलाइरहेका चालक महेश न्यौपानेले जिते बजारबाट गाउँ जाने यात्रुको भीड हुन थालेको बताए। 'गाउँबाट फर्किदा १० जनाको सिटमा एक दुई जना लिएर फर्किन्छौँ', उनले भने, 'गाउँ जाँदा यात्रु खचाखच छन्, पालैपालो टिकट काटेर सबै जिप भरिभराउ भएर जान्छन्।' नेपाली सेनाद्वारा निर्माणाधीन कर्णाली करिडोरमा १८ वटा रारा कर्णालीका जिप र ४ वटा बुलबुले यातायात समितिका जिप सञ्चालन भइरहेका छन्। कालिकोट सहित यसआसपासका जिल्लाबाट धेरैजसो युवा रोजगारीका लागि काला पहाड (भारत) जाने गरेका छन्। उनीहरू पनि दसैंमै घर फर्किन्छन्। उच्च शिक्षा अध्ययनका लागि राजधानी काठमाडौंसहित देशका अन्य सहर पुगेका विद्याथीहरू पनि दसैंकै मौकामा गाउँ फर्किन्छन्।"
दुर्घटनामा ११९ वन्यजन्तु मारिए,"काठमाडौं : विगत एक वर्षमा संरक्षित क्षेत्रमा एक सय १९ वन्यजन्तु मारिएका छन्। राजमार्ग ओहोरदोहोर गर्दा सवारीसाधनको ठक्करबाट ती वन्यजन्तु मारिएका हुन्। अधिकांश वन्यजन्तु बाटो काट्ने क्रममा मारिने गरेको छ। आर्थिक वर्ष ०७४७५ मा एक सय २४ वन्यजन्तुको सडक दुर्घटनामा मारिएका थिए। दैनिक हजारौं सवारीसाधन गुड्ने राजमार्ग क्षेत्र जनावर मैत्री नहुँदा बर्सेनि सयौं वन्यजन्तु मारिँदै आएका छन्। संरक्षित क्षेत्रमा पर्ने राजमार्गमा दुर्घटना कम गराउन टाइम कार्ड लागू गराए पनि दुर्घटनामा वन्यजन्तु मारिन भने कम हुन सकेको छैन। दुर्घटना मुख्य कारण सवारीचालकले तीव्र गतिमा सवारीसाधन चलाउँदा हुने गरेको बर्दिया राष्ट्रिय निकुञ्जका सहायक संरक्षण अधिकृत अशोक भण्डारीले जानकारी दिए। संरक्षित क्षेत्रमा दुर्घटना कम गराउन प्रतिघण्टा ४० किलोमिटर गती सवारी चलाउनुपर्ने कानुनी व्यवस्था छ। सवारी दुर्घटनाबाट वन्यजन्तुको मृत्यु हुन नदिन सुरक्षित सडक बनाउन ध्यान पुग्न सकेको छैन। रातको समयमा तीव्र गतिमा सवारी गुड्ने र रातको समयमा वन्यजन्तु सडक वारपार गर्ने भएकाले धेरै दुर्घटना हुने गरेको विज्ञहरुको भनाइ छ। पर्सा, चितवन, बाँके, बर्दिया र शुक्लाफाँटा राष्ट्रिय निकुञ्ज तथा कोसीटप्पु वन्यजन्तु आरक्षणसँगै पूर्वपश्चिम राजमार्ग जोडिएको छ। यसबाहेक अन्य क्षेत्रमा साना सडक छन्। अधिकांश दुर्घटना तीव्र गतिमा सवारी चलाउँदा भएका छन्, भण्डारीले भने, दुर्घटना कम गराउन टाइम कार्ड लागू गरिएको छ। जनचेतनाको कार्यक्रम पनि गरिरहेका छौं। यति हुँदा पनि कम हुन सकेको छैन। सवारी चालक सचेत भएर सवारी हाँक्दा दुर्घटना कम हुने भण्डारीको भनाइ छ। टाइम कार्डअनुसार सवारी नहाँक्ने चालकलाई कारबाहीसमेत गरिँदै आएको भण्डारीको भनाइ छ। सवारीचालककै लापरबाहीले गर्दा मानव र वन्यजन्तु दुवैको क्षति भइरहेको संरक्षणकर्मीको भनाइ छ। दुर्घटनाको प्रकृति हेरेर सवारीचालकलाई कारबाही गरिँदै आएको राष्ट्रिय निकुञ्ज तथा वन्यजन्तु विभागका सूचना अधिकारी विष्णुप्रसाद श्रेष्ठले जानकारी दिए। सवारीसाधनसँग ठोक्किएर दुर्घटनामा चित्तल, बँदेल, बाँदर, स्याल, जरायो, नीर बिरालो धेरै संख्यामा मृत्यु हुने गरेको तथ्यांकले देखाएको छ। आर्थिक वर्ष ०७५७६ मा सबैभन्दा बढी चित्तल मारिएका छन्। राष्ट्रिय निकुञ्ज तथा वन्यजन्तु विभागका अनुसार चित्तल २९, बँदेल २४, स्याल ६, दुम्सी ५, नीर बिरालो ४, जरायो ४ मारिएका छन्। त्यस्तै चितुवा २, बाघ १, रतुवा १, नीलगाई २, चौका ३, लोखर्के १, अजिङ्गर १, गोहोरो २, न्याउरी मुसा २, खरायो २ र अन्य ९ वन्यजन्तु एक वर्षको अवधिमा मारिएको विभागका सूचना अधिकारी श्रेष्ठले जानकारी दिए। कतिपय अवस्थामा वन्यजन्तु आफैँ सवारीमा आएर ठोक्किएर मर्ने समेत गरेको छ। कानुनअनुसार वन्यजन्तु मारे वा घाइते बनाएमा २० हजार रुपैयाँदेखि पाँच लाखसम्म जरिबाना तथा ६ महिनादेखि १० वर्षसम्म कैद वा दुवै सजाय हुनसक्ने व्यवस्था छ।"
व्यापारीको घेराबन्दीमा अनुगमन टोली,"काठमाडौं : बजार अनुगमनमा निस्केको सरकारी टोली व्यापारीको घेराबन्दीमा परेको छ । गोगंबुको नयाँ बसपार्कस्थित बीजी मलका व्यापापारीले वाणिज्य आपूर्ति तथा उपभोक्ता हित संरक्षण विभागको टोलीलाई घेराबन्दीमा पारेका छन्। उक्त मलमा विभागको टोली अनुगमन गर्नका लागि आइतबार पुगेका थिए। अनुगमनको क्रममा उक्त मलको पहिलो तलाका एक व्यापारीमाथि कारवाही गर्न खोज्दा व्यापारीले कर्मचारीको टोलीलाई घेराबन्दीमा पारे। विभागका अनुगमन अधिकृत रमेशकाजी श्रेष्ठकाअनुसार बिक्री मूल्यभन्दा झण्डै दुई सय दोब्बर मूल्य थपेर उपभोक्तालाई लत्ताकपडा र जुत्ता बिक्री गरिरहेको अवस्थामा कारवाही गर्न खोज्दा व्यापारीहरुले सबै तलाको सटर बन्द गरी नारावाजीका साथै टोलीलाई घेराउसमेत गरेका छन्। दसैंको मुखमा अनुगमन गर्न दिन्नौं भन्दै व्यापारीहरु सटर बन्द गरेर हामीलाई घेराबन्दीमा पारेर जाइलागे,'अनुगमन अधिकृत श्रेष्ठले भने,मन्त्रालय र विभागको सहयोगमा थप सुरक्षाकर्मी परिचालन भएपछि हामी हातपात हुनबाट जोगियौं। उद्योग, वाणिज्य तथा आपूर्ती मन्त्रालय तथा विभागको सहकार्यमा थप सुरक्षाकर्मी परिचालन पश्चात विभागको महानिर्देशक योगेन्द्र गौचनको नेतृत्वमा अनुगमनमा असहयोग गरेको अभियोगमा २०२० हजार जरिवाना गराउन लागिएको छ। यसअघि पनि दरबारमार्ग तथा न्युरोडको रञ्जना कम्पलेक्समा पनि अनुगमनको विरोधमा व्यापारीहरुले नारावाजी गर्दै सटर बन्द गरेर भागेका थिए।"
श्रीमतीसँग कुरा गरेको निहुँमा बावु छोराको हत्या,"स्याङ्जा : हरिनास गाउँपालिकामा भएको बाबुछोरा हत्याकाण्डमा आफू संलग्न रहेको दानबहादुर मल्लले स्वीकार गरेका छन् । आफ्नी श्रीमतीसँग फोनमा बोलेको र अन्य महिलासँग पनि नराम्रो सम्बन्ध बढाएको भन्दै ३४ वर्षीय दिपक भनिने मल्लले छिमेकी साथी चित्रबहादुर खड्का र उनका नाबालक छोरा रिजन खड्काको धारिलो हतियार प्रहर गरी हत्या गरेको प्रहरीसमक्ष बताएका छन्। आफ्नी श्रीमतीसँग र अन्य महिलासँग बढी बोल्ने, नराम्रो सम्बन्ध बढाउन खोज्ने तर आफूसँग घमण्ड देखाएर नबोलेपछि रिसको झोकमा खुकुरी प्रहार गरी बाबु छोरालाई मारेको उनले प्रहरीसमक्ष बयान दिएको प्रहरी नायब उपरीक्षक नविनकृष्ण भण्डारीले जानकारी दिए । हरिनास ३ ललहीका ३३ वर्षीय गोरे भन्ने चित्रबहादुर खड्का र उनका छोरा ४ वर्षीय छोरा रिजन खड्काको हत्या गरेर मल्ल फरार भएका थिए। हत्यालगतै स्याङ्जाका प्रहरी उपरीक्षक राजकुमार लम्साल नेतृत्वमा विशेष टोली घटनास्थल पुगेर अनुसन्धान थालेको थियो । करिब १५ दिनपछि मल्ललाई प्रहरीले पक्राउ गरेको हो। मृतककी श्रीमती अनिता खड्काले दिएको किटानी जाहेरी र प्रहरी अनुसन्धानका आधारमा मल्ललाई पक्राउ गरिएको हो । गत भदौ १७ गते घरमा नै सुतिरहेको अवस्थामा धारिलो हतियार प्रयोग गरी बाबु र छोराको हत्या भएको थियो ।"
दुर्घटना हुन नदिन चालकलाई फूलको माला,ताप्लेजुङ : सवारी दुर्घटना न्युनिकरणका लागि नेपाल प्रहरीले समुदाय प्रहरी साझेदारी कार्यक्रम सुरु गरेको छ । आइतबार ताप्लेजुङ सदरमुकाम फुङलिङ बजारमा सवारी चालकलाई माला र अबिर लगाएर कार्यक्रमको सुरुवात गरियो । फुङलिङबाट पाथीभराका साथै जिल्ला बाहिर र अन्य ग्रामीण क्षेत्रमा चल्ने सवारीका चालकलाई माला र अबिर लगाइएको हो । दसैं तिहारजस्ता चाडपर्वमा यात्रुको चाप बढी हुने र दुर्घटनाको जोखिम पनि धेरै हुने भएकाले चालक र यात्रुलाई सचेत बनाउने अभियान सुरु गरिएको प्रहरीले जनाएको छ । घटस्थापनासँगै प्रसिद्ध तीर्थस्थल पाथीभरामा तीर्थयात्री आउने सिजन सुरु गएको छ । सोही अवसर पारेर चालक र यात्रुलाई सडक सुरक्षाको विषयमा जानकारी गराइएको जिल्ला प्रहरी कार्यालय ताप्लेजुङका प्रमुख ज्ञानेन्द्रप्रसाद फुयाँलले बताए । प्रहरीले पाथीभरातर्फ गाडी छुट्ने तोक्मेडाँडामा यात्रु सहायता कक्ष स्थापना गरेको छ । नवरात्रभर यात्रुको भीड हुने भएकाले सहजताका लागि सहायता कक्षा स्थापना गरेर प्रहरी खटाएको उनले बताए ।
"दसैंघरमा राखियो जमरा, घटस्थापना किन गरिन्छ जान्नुस्","काठमाडौं : प्रत्येक वर्ष आश्विन शुक्ल प्रतिपदादेखि पूर्णिमासम्म मनाइने नेपालीहरुको महान् पर्व बडादसैं आजदेखि सुरु भएको छ। यो पर्व आश्विन शुक्ल पूर्णिमासम्म १५ दिन धूमधामका साथ मनाइन्छ। बडा दसैंको पहिलो दिन आज घर घरमा वैदिक विधि पूर्वक दियो, कलश र गणेश स्थापना गरी घटस्थापना गरिएको छ। काठमाडौंमा हनुमानढोकास्थित दसैंघरमा विधिपूर्वक पूजापाठ गरी जमरा राखिएको छ। कसरी राखिन्छ जमरा ? आजैदेखि दसैं घरमा शक्तिकि अधिष्ठात्री देवी दुर्गाको आवाहन गरी पूजा आरम्भ हुन्छ। आज बिहानै नृत्य कर्म समाप्त गरी नजिकको नदी वा चोखो स्थलबाट बालुवा अथवा माटो ल्याई गाईको गोबरले लिपपोत गरिएको पूजा कोठा अथवा दसैं घरमा विधिपूर्पक राखेर त्यसमाथि जौ (यव) रोप्ने गरिन्छ। यसलाई जमरा राख्ने पनि भनिन्छ। जौको अङ्कुर दुर्गा देवीको प्रिय वस्तु भएकाले आज यो रोपण गरी दुर्गालाई चढाएर विजया दशमीको दिन टीका प्रसादसितै समृद्धिको प्रतीक पहेँलो जमरा ग्रहण गरिन्छ। जमरामा जौ बाहेक अरु अन्न रोप्ने शास्त्रीय विधि नभएको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतमले जानकारी दिए। कुल परम्परा र स्थान विशेषअनुसार अन्य अन्न जौसँगै रोप्ने चलन पनि देशका विभिन्न भागमा छ। घटस्थापनादेखि विजया दशमीसम्मको अवधिलाई नवरात्र पनि भनिन्छ। यस अवसरमा दुर्गादेवीको विशेष आराधना गरिन्छ। आजैको दिन विधिपूर्वक घट अर्थात् घडा स्थापना गरी त्यही घडामाथि शक्तिस्वरुपा दुर्गाको पूजा आराधना गरिने भएकाले आजको दिनलाई घटस्थापना भन्ने गरिएको हो। आज स्थापना गरिएको पूर्ण कलशको जलले अभिषेक गरी विजया दशमीका दिनमा दुर्गा देवीको प्रसाद ग्रहण गरिन्छ। आज घटस्थापनाको साइत बिहान १० बजेर ३५ मिनेटमा शुभ रहेको नेपाल पञ्चाङ्ग निर्णायक समितिले जनाएको छ। दुर्गा देवीका तीन रुप महाकाली, महालक्ष्मी र महासरस्वतीको नवरात्रभर विधिपूर्वक आवाहन गरी पूजा हुन्छ। महाकाली शक्तिको प्रतीक, महालक्ष्मी धनधान्य र ऐश्वर्यको प्रतीक एवं महासरस्वतीलाई विद्या तथा बुद्धिको प्रतीकको रुपमा पूजाआजा एवं आराधना गर्ने परम्परा नेपाली समाजमा छ। दुर्गाले आसुरी प्रवृत्तिको प्रतीकको रुपमा रहेका चण्ड, मुण्ड, शुम्भ, निशुम्भ र रक्तवीज लगायतका राक्षसहरुलाई वध गर्न लिएका नौ वटा रुपको दुर्गा पक्षका अवसरमा विशेष पूजा, आजा र आराधना हुन्छ। आश्विन शुक्ल प्रतिपदादेखि पूर्णिमासम्मको १५ दिनलाई दुर्गा पक्ष भनिन्छ। नवरात्र र नवदुर्गा यो पक्षको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैठौं दिन कात्यायनी, सातौं दिन कालरात्री, आठौं दिन महागौरी र नवौं दिन सिद्धिदात्रीको पूजा आराधना गरिन्छ। नौवटा दुर्गाका रुपलाई नवदुर्गा भनिन्छ। दुर्गादेवीले आसुरी एवं राक्षसी प्रवृत्तिबाट मानवलाई जोगाएकाले समस्त मानव जातिले नै पूजा आराधना गर्ने शास्त्रीय नियम छ। दसैं पर्वलाई असत्यमाथि सत्य र आसुरी शक्तिमाथि दैवी शक्तिको विजयको प्रतीकका रुपमा मनाउने गरिन्छ। दुर्गाको प्रतीकका रुपमा आजको दिनदेखि महानवमीसम्म प्रत्येक दिन फरक फरक गरी नौवटी कन्याको पूजा गरिन्छ। यसरी पूजा गरिने कन्या दुई वर्ष माथिका हुनुपर्ने शास्त्रीय विधान छ। बडादसैंको सातौँ दिन धार्मिक विधिअनुसार फूलपाती भित्र्याइन्छ। महाअष्टमी र महानवमीका दिन बलि पूजा गर्नेहरुले दसैं घर, कोत र शक्तिपीठमा बलिसहित विशेष पूजा गर्दछन्। नवरात्रभर दुर्गा सप्तशती चण्डी, श्रीमद्देवीभागवत र अन्य देवी स्तोत्र एवं स्तुतिहरुको पाठ गरिन्छ। यस अवसरमा नक्साल भगवती, शोभा भगवती, नाला भगवती, पलाञ्चोक भगवतीलगायत देशभरका शक्तिपीठहरुमा पूजा आराधना एवं दर्शन गर्ने भक्तजनको भीड लाग्छ। शुभ साइत नेपाल पञ्चांग निर्णायक समितिका अध्यक्ष प्राडा रामचन्द्र गौतमका अनुसार, यसवर्ष घटस्थापना र विजयादशमीका दिन टिकाका दुवै साइत १०३५ बजे छ। घटस्थापनाका लागि शास्त्रीय विधिविधानअनुसार शुभमुहुर्तमा घडा स्थापना गरी जमरा राखिन्छ। यस पर्वमा विशेषगरि शक्तिका लागि महाकाली, धनका लागि महालक्ष्मी र ज्ञानका लागि महासरस्वतीको आराधना गरिन्छ, उनले भने, टिकाको दिन दिनभर साइत हुन्छ। तर, राज्य सञ्चालन गर्नेले साइतमै टिका लगाए शक्ति प्राप्त हुने र सुशासन दिने भएकाले साइत चाहिएको हो। दसमीका दिन बिहान ८४५ बजे देवी विसर्जन गर्ने साइत छ। घटस्थापनाका अवसरमा दिने बिदालाई पछिल्ला वर्षमा कटौती गरिएको छ। यसरी मनाइन्छ दसैं यो पर्व आश्विन शुक्ल पूर्णिमासम्म १५ दिन हर्षाेल्लास र धूमधामका साथ मनाइन्छ। बडादसैंको पहिलो दिन आज घर घरमा वैदिक विधि पूर्वक दियो, कलश र गणेश स्थापना गरी घटस्थापना गरिन्छ। गाईको गोबरले लिपपोत गरिएको पूजा कोठा अथवा दसैं घरमा पवित्र नदी वा चोखो स्थलबाट बालुवा अथवा माटो ल्याई विधिपूर्वक जमरा राखिन्छ। नवरात्रको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैठौँ दिन कात्यायनी, सातौँ दिन कालरात्री, आठौँ दिन महागौरी र नवौँ दिन सिद्धिदात्रीको पूजा आराधना गरिन्छ। आजैदेखि दसैं घरमा शक्तिकी अधिष्ठात्री देवी दुर्गाको आह्वान गरी पूजा आरम्भ हुन्छ। जौको अङ्कुर दुर्गा देवीको प्रिय वस्तु भएकाले दुर्गालाई चढाएर विजया दशमीको दिन टीका प्रसादसहित समृद्धिको प्रतीक पहेँलो जमरा ग्रहण गरिन्छ। दसैं पर्वलाई असत्यमाथि सत्य र आसुरी शक्तिमाथि दैवी शक्तिको विजयको प्रतीकका रुपमा मनाउने गरिन्छ। जमरामा जौ बाहेक अरु अन्न रोप्ने शास्त्रीय विधि नभएको अध्यक्ष गौतम बताउनुहुन्छ। यद्यपी, कुल परम्परा र स्थान विशेषअनुसार जौसँगै अन्य रोप्ने पनि चलन छ। घटस्थापनादेखि विजया दशमीसम्मको अवधिलाई नवरात्र पनि भनिन्छ। यस अवसरमा दुर्गादेवीको विशेष आराधना गरिन्छ। विधिपूर्वक स्थापना गरिएको घडामाथि शक्तिस्वरुपा दुर्गाको पूजा आराधना गरिने भएकाले आजको दिनलाई घटस्थापना भन्ने गरिएको हो। आज स्थापना गरिएको पूर्ण कलशको जलले अभिषेक गरी विजया दशमीका दिनमा दुर्गा देवीको प्रसाद ग्रहण गरिन्छ"
बैतडीमा तीनदेखि अविरल वर्षा : सडक भाँसिदा पाटनपञ्चेश्वरमा यातायात अवरुद्ध,"बैतडी : तीन दिनदेखि परेको अविरल वर्षाले सडक भासिँदा पाटनपञ्चेश्वर सडक अवरुद्ध भएको छ । सडकखण्डको पाटन नगरपालिका६ लोर्खामा पहिरोले सडक भाँसिएपछि शनिबार बेलुकादेखि यातायाता अवरुद्ध भएको हो । अवरुद्ध सडक सञ्चालनका लागि सडक डिभिजन कार्यालयसँग समन्वय भइरहेको बैतडीका प्रहरी प्रमुख प्रहरी नायव उपरीक्षक डिल्लीनारायण पाण्डेयले जानकारी दिए । सडक पुरै भाँसिएकाले सूचारु गर्न केही समय लाग्ने प्रहरी नायव उपरीक्षक पाण्डेयको भनाई छ । सडक अवरुद्ध हुँदा दसैंका लागि घर फर्केका बैतडीको तल्लोस्वराडका यात्रुहरु बीच बाटोमै अलपत्र परेका छन् । तल्लोसोराडको मेलौली नगरपालिका, शिवनाथ गाउँपालिका र पञ्चेश्वर गाउँपालिका जोड्ने मुख्य सडक अवरुद्ध भएपछि छोटो तथा लामो दूरीका सवारी साधन बन्द भएको स्थानीय दिनेश बिष्टले बताए।"
सोह्रश्राद्धमा २० हजार तीर्थालु कागबेनी पुगे,"जोमसोम : मुस्ताङको धार्मिक तीर्थस्थल वारागुङ मुक्तिक्षेत्र गाउँपालिकाको कागबेनी श्राद्धस्थलमा शनिबार तीर्थालु भरिभराउ थिए। दसैं अघि सोह्रश्राद्धको औँसी तिथिको मेलो छोपेर जिल्ला बाहिरका सयौं तीर्थयात्री मुस्ताङ ओइरिएका थिए। कागबेनी श्राद्धस्थल अन्य तीर्थस्थल भन्दा उत्तम भएको स्वामी ऋषि प्रपन्नाचार्यले जानकारी दिए। भगवानको चरणबाट निक्लिएको कृष्णा नदी र भगवानको गालाबाट निस्किएको कालिगण्डकी नदीको संगमस्थल भएकाले अन्य धार्मिक स्थल भन्दा फरक भएको स्वामी प्रपन्नाचार्यले बताए। कागबेनी धार्मिक स्थल भगवान विष्णु लगायत सबै देवहरूको बासस्थान भएको स्वामी प्रपन्नाचार्यको भनाई छ। उनका अनुसार शालिग्राम भगवानको शरीरमा मुक्तिनाथ भगवान रहेकाले यहाँ श्राद्ध, तर्पण, स्नान र भोजन गर्नाले मोक्ष प्राप्त हुने पद्यपुराण र बाह्र पुराण लगायतका ग्रन्थमा उल्लेख छ। हिन्दुधर्मावलम्बीको महत्वपूर्ण आस्थाको केन्द्र कागबेनी श्राद्धस्थलमा देशका विभिन्न जिल्लाका धार्मिक तीर्थालु मुस्ताङ आएका हुन्। कागबेनी श्राद्धस्थलमा बर्सेनी दसैं तथा चैते दसैं सोह्रश्राद्ध औँसीमा श्रद्धालु तीर्थयात्रीको भीड लाग्ने गरेको छ। जिल्ला ट्राफिक कार्यालय मुस्ताङका इञ्चार्ज सई बद्री तिमिल्सिनाले यस वर्षको दसैं सोह्रश्राद्ध लगत्तै आन्तरिक श्राद्ध गर्ने तीर्थालु बढेको बताए। उनका अनुसार सोह्र तिथिसँगै औँसी सम्ममा मुस्ताङमा करिब २ हजार ५०० सवारी साधन भित्रिएको हो। कागबेनी श्राद्ध स्थलमा औँसी तिथिसम्म करिव २० हजार तीर्थालुले श्राद्ध गरी फर्किएको असई तिमिल्सिनाले जानकारी दिए। बेनीदेखि जोमसोम, कागबेनी र मुक्तिनाथसम्म सवारी साधनको ताँती देखिएको थियो। कागबेनी र मुक्तिनाथका सवारी पार्किङस्थल पुरै भरिएको कागबेनीका सुरक्षा इञ्चार्ज प्रहरी सहायक निरीक्षक टिकाराम दाहालले जानकारी दिए। दाहालका अनुसार गतवर्ष भन्दा यसवर्ष सडक अवस्थाका कारण श्राद्ध गर्ने तीर्थालु कम भएका हुन्। कागबेनीमा श्राद्ध गर्ने तीर्थालु शनिबार बिहान २ बजे देखिनै ठूलो संख्यामा देखिन्थे। उनीहरू श्राद्ध भ्याएर मुक्तिनाथ दर्शन गर्न उक्लिन्छन्। शनिबार कागबेनीसँगै मुक्तिनाथमा दर्शन गर्ने धार्मिक तीर्थालुको घुइँचो बढेको मुक्तिनाथ विकास समितिका कर्मचारी रवीन सुवेदीले जानकारी दिए। उनले तीर्थालु हितका लागि स्वास्थ्य क्याप्म र सुरक्षाकर्मी परिचालन भएको जनाए। श्राद्ध गर्ने तीर्थालुको सुरक्षा र स्वास्थ्य अवस्थालाई मध्यनजर गरेर प्रहरी र स्वास्थ्यकर्मी परिचालन भएका थिए। श्राद्ध तथा मुक्तिनाथ दर्शन गर्न आउने तीर्थालुले मुस्ताङमा उत्पादित स्याउ, ब्राण्डी लगायतका स्थानीय उत्पादन कोसेलीका रुपमा किन्छन्। तीर्थालुका लागि भनेर सडकका पेटीमा स्थानीय फुटकर स्याउ व्यापारीको तछाड मछाड थियो। जोमसोम, कागबेनी र मुक्तिनाथ लगायत राजमार्गका सबै होटल तीर्थालुले भरिएका थिए। यसपटक सोह्रश्राद्धमा तीर्थ गर्न आउने तीर्थ यात्रीलाई सडक दुरअवस्थाका कारण सकस भयो। म्याग्दीको रुप्से झरना नजिक सुख्खा पहिरो जाँदा सयौं सवारी साधन जाममा परेको घासा प्रहरी चौकी इञ्चार्ज नीमप्रसाद तिमिल्सिनाले जानकारी दिए। अप्ठ्यारो स्थानमा पहिरो गएकाले आलोपालो गरी सवारी क्रस गराइएको उनले बताए।"
ओखलढुङ्गाका ५ श्रष्टा सम्मानित,"काठमाडौं : ओखलढुङ्गा कला साहित्य समाजले ५ श्रष्टालाई सम्मान गरेको छ। समाजले काठमाडौँको जोरपाटीमा शनिबार भएको प्रथम वार्षिकोत्सव तथा दोस्रो साधारण सभाको अवसर पारेर श्रष्टाहरूलाई सम्मान गरेको हो। ओखलढुङ्गा जिल्लामा जन्मिएर गीत, संगीत कला र साहित्यमा चार दशकदेखि सक्रिय महाप्रसाद खनाललाई आजीवन मुर्धन्य श्रष्टा अर्पण गरिएको छ। त्यस्तै हास्य कलाकार सुमन कार्कीलाई अभिनय तथा हास्यव्यङ्ग्य तर्फको ओखलढुङ्गा कला सम्मान, गायक जीवन बम्जनलाई गायन, गोपाल सेन्चुरीलाई लेखन, तथा सुजन राई रोकमीलाई नृत्य तथा अभिनय तर्फको ओखलढुङ्गा कला सम्मान अपर्ण गरिएको छ। ओखलढुङ्गा कला साहित्य समाजको स्थापना देखि सक्रिय सहयोग पुर्याउने व्यक्तिलाई कदर तथा सम्मान पत्र अर्पण गरिएको थियो। कार्यक्रममा उपप्रधान तथा रक्षा मन्त्री ईश्वर पोखरेलले ओखलढुङ्गालाई साहित्यिक पर्यटनको गन्तब्य बनाउन पहल गर्ने वचन दिए। उनले प्रथम गायिका मेलवादेवी, कवि सिद्धीचरण श्रेष्ठ, गायक पाण्डव सुनुवार तथा राष्ट्रगानका सर्जक व्याकुल माइला, जन गायक रामेश, रायन लगायतले नेपाली गीत संगीत तथा साहित्यको क्षेत्रमा पुर्याएको योगदानको प्रशंसा गर्दै ओखलढुङगालाई साहित्यिक पर्यटनसँग जोड्न पहल गर्ने बताएका हुन्। ओखलढुङगा, सोलुखुम्बु र खोटङलाई जोडेर पर्यटकीय स्वर्णीम सगरमाथा चक्रपथ निमार्ण गर्ने योजना रहेको पनि उनले बताए। कार्यक्रममा सांसद यज्ञराज सुनुवारले ओखलढुङ्गाका पर्यटकीय सम्भावना बोकेका रुम्जाटार, पोकली झरना, थोलेदेम्बा लगायतका क्षेत्रमा पूर्वाधार विकासका गर्नुपर्ने बताए।"
सुदूरपश्चिम राजधानी घोषणाको एक वर्ष : निर्माण प्रक्रिया अझै अगाडि बढेन,"धनगढी : सुदूरपश्चिम प्रदेश राजधानी घोषणा भएको एक वर्ष पुगेको छ । तर, कार्यान्वयनमा ल्याउन भने प्रदेश सरकारलाई मुस्किल भएको छ । प्रदेश राजधानी कैलालीको गोदावरी नगरपालिका २ र ४ मा तोकेको हो । गत वर्ष असोज १२ गते प्रदेशसभाले बहुमतबाट राजधानी घोषणा गरेको थियो । प्रदेश सरकारको निर्णयविरुद्ध सर्वोच्च अदालतमा प्रदेश सरकारलाई नै विपक्षी बनाई २ वटा रिट निवेदन दायर भएका छन् । अधिवक्ता देवीकुमारी जोशी र मनिशकुमार श्रेष्ठ सहितको ९ जनाको समूहले रिट दायर गरेको छ । तर, कुनै पनि मुद्दाको अन्तिम फैसला भइसकेको छैन । प्रदेश सरकारले निर्णय कार्यान्वयनको लागि अदालतको फैसला पर्खिरहेको छ । निवेदक जोशीको रिटमाथिको पहिलो पेशीको सुनुवाइ गर्दै सर्वोच्चले गत असोज २३ गते प्रधानमन्त्री तथा मन्त्रिपरिषद्को कार्यालय सिंहदरबार काठमाडौंसहित सुदूरपश्चिम प्रदेशका मुख्यमन्त्री त्रिलोचन भट्ट, प्रदेश सभामुख अर्जुनबहादुर थापा र राजधानी तथा नामाकरण सम्बन्धमा गठित विशेष समितिका संयोजक तारालामा तामाङको नाममा कारण देखाउ आदेश जारी गरेको थियो । आदेशपछि विपक्षी पक्षबाट लिखित जवाफ पेश भइसकेको छ ।प्रदेशसभाले आफ्नो लागि प्रदेश राजधानी चयन गर्न पाउने भएपनि प्रदेश राजधानी स्थापना गर्ने नाममा वन विनाश गर्न नपाउने भन्दै रिटमा अन्तरिम आदेश माग गरिएको थियो । तर, सर्वोच्च अदालतले अन्तरिम आदेश दिन अस्वीकार गरेको प्रदेश सरकारका मुख्य न्यायाधीवक्ता कुलानन्द उपाध्यायले बताए । 'मनिश कुमार श्रेष्ठ सहितको समूहले दायर गरेको रिटमाथिको पेशी यहि गएको शुक्रबार तोकिएको थियो, सुदूरपश्चिम प्रदेश सरकारका मुख्य न्यायाधीवक्ता उपाध्यायले भने, ' पालो आएन् । अर्को पेशी दसैं पछि तोक्छ होला ।' करीब ५ सय विघामा फैलिएको गोदावरी क्षेत्रको वातावरणीय प्रभाव मूल्यांकन प्रतिवेदन तयार भइसकेको मुख्य न्यायाधीवक्ता उपाध्यायले बताए तर, प्रतिवेदन संघीय सरकारको मन्त्रिपरिषबाट पारित हुन बाँकी रहेको बताउँदै उनले भने, 'वातावरणीय प्रभाव मूल्यांकन प्रतिवेदन तयारी अवस्थामा छ ।' प्रदेश सरकारले चालू आर्थिक वर्षमा प्रदेश राजधानीको बजेट पनि विनियोजन गरेको छ । सरकारले आफ्नो बजेट वक्तत्वयमार्फत् राजधानीको भौतिक पूर्वाधार विकासको लागि विस्तृत परियोजना प्रतिवेदन तयार गर्न, तटबन्ध र घेरबार गर्न ५ करोड बजेट विनियोजन गरेको जनाएको छ। सरकारकै निर्णय कार्यान्वयनमा ढिलाइ भएपछि सत्ता पक्षकै सांसदले असन्तुष्टि जनाउन थालेका छन् । राजधानी तथा नामांकरण सम्बन्धमा गठित विशेष समितिका संयोजक तथा नेकपाका प्रमुख सचेतक तारालामा तामाङले निर्णय कार्यान्वयनमा निकै ढिलाइ भएको बताए । हालसम्म सरकारले राजधानी निर्माणको लागि वन क्षेत्रमा सर्भे गर्दैछ भन्ने कुरा मात्रै सुनेको बताउँदै उनले सरकारमा गाम्भीर्यता नपाएको असन्तुष्टी पोखे । प्रदेशका सभामुख अर्जनबहादुर थापाले राजधानीका लागि १ वर्षसम्म एउटा बैठक बस्न नसकेको जिकिर गरे।'छलफल हुनुपर्ने थियो । छलफल नभएकोमा मलाई पनि मन परेको छैन । १ वर्षभित्र पनि त्यसको केही सुरुरूवात नहुनु राम्रो होइन,' उनले भने । गोदावरी क्षेत्रमा राजधानी तोकिएको भन्दै विरोधमा सदन बहिष्कार गरेको प्रमुख प्रतिपक्षी दल नेपाली काँग्रेसले अझैसम्म पनि उक्त स्थान उपयुक्त नभएको बताउँदै आएको छ । 'सरकारको सुस्त गतिले कार्यान्वयनमा ढिलाइ भएको हो, 'काँग्रेसका सचेतक डिल्लीराज पन्तले भने, 'हामी वन मासेर राजधानी कार्यान्वयन गर्न ताकेता गर्दैनौ।' प्रदेश सरकार मातहत जग्गा प्राप्ति भएपछि मात्रै वातावरणीय प्रभाव मुल्याङकन गर्नुपर्ने हुन्छ । सबै प्रक्रिया टुङ्गो लागेपछि डीपीआर गरेर भौतिक निर्माणको कार्यलाई अगाडि बढाउने प्रदेश सरकारले जनाएको छ।"
दलित बिहे गर्दा किरियापुत्रीबाट वञ्चित,"भोजपुर : भोजपुर आम्तेकका ३२ वर्षीय चन्द्र खड्का असोज ३ गते काठमाडौं पुगे। उनलाई वैदेशिक रोजगारको सिलसिलामा कतार जान भिषा प्रक्रिया मिलाउनु थियो। तर काठमाडौं पुग्नासाथ घरबाट बाबुको देहान्तको खबर पाएपछि तीन दिन लगाएर घर फर्किए। घर पुग्दा जेठा दाजु सम्मरबहादुर खड्काको अगुवाइमा बाबुको अन्तेष्टिपछि काजकिरिया सुरु भएको थियो। दाजुकोमा कर्म सुरु भएपछि किरिया बस्न पुगेका चन्दलाई दलितसँग विवाह गरेको भन्दै किरिया बस्न नदिएपछि उनी उक्ले १३ दिने किरियाकर्ममा लागे। दलितकी छोरी बिहे गरेकै कारण आफ्नै दाजु र समाजबाट बहिस्कृत भएर बाबुको मृत्यु संस्कार पूरा गर्न बसेका छन्। यो कस्तो समाज, अनि कस्तो धर्मसंस्कार ? मैले मेरो जन्मदिने बाबुको किरियापुत्री बस्न पनि पाइँन, मेरो के दोष हो? उनले गुनासो पोखे, दलित बिहे गरेँ भन्दैमा मलाई घर र समाजले बहिस्कार गर्ने मेरी पत्नी पनि त मान्छे हुन्। पीडीत चन्द्रका दाजु सम्मरबहादुर, किरियापुत्रीको काम गराउने पण्डित र केहि व्यक्तिले उनलाई बहिस्कार गरेको चन्द्रको भनाइछ। ०६२ सालमा छिमेकी लालबहादुर विश्वकर्माकी छोरी गीता विश्वकर्मासँग प्रेमविवाह गरेका चन्द्र र उनका दाजु सम्मरबीच सम्बन्ध राम्रो नभएपछि छुट्टै बस्दै आएका थिए। विवाहको केहि समयपछि दाजुसँग चन्द्रको सम्बन्ध चिसिएको थियो। घरमा आउजाउ मात्रै नभई बोलचाल नै बन्द थियो। दाजुको घरमा दाजुसँगै बाबुको किरिया बसेका बेला ब्राम्हण लेखनाथ खनालले दाजु सम्मरबहादुरलाई भाइसँगै बसेर जुठो बार्छौ भने म आएर काम गर्दिन, तिम्रो भाइलाई छुदिनँ भनेर आफूलाई सामाजिक बहिष्कार गरेको उनको आरोप छ। त्यसपछि दाजुले पनि तँ आफ्नो घरमा गएर जुठो बार्, म मेरो घरमा बार्छु, यहाँ नआइज भनेर तिरष्कार गरेको उनले बताए। घटनापछि गीताका माइतीले पनि न्यायको माग गरेका छन्। आफ्नी छोरी र ज्वाँइप्रति जातिय भेदभाव गर्नेलाई कानुनी कारबाही हुनुपर्ने गिताका यस्तो व्यवहार देखाउनेलाई कारबाही हुनुपर्ने गीताका बावु लालबहादुर विश्वकर्माले बताए। बाबुको किरीयाबाट बहिष्कृत भएपछि शुक्रबार पीडीत चन्द्रले जिल्ला प्रहरी कार्यालय भोजपुरमा जाहेरी दिएका छन्। प्रहरीले पनि इलाका प्रहरी तिवारीभञ्ज्याङको टोली खटाई दाजु सम्मरबहादुर, पण्डित लेखनाथ र छिमेकी दाजुभाइसँग पीडीत पक्ष राखेर मिलापत्र गर्ने कोसिस गरेको थियो। तर त्यहाँ कुनै निस्कर्ष निस्केन। सहमति नभएपछि पीडीतको जाहेरी अनुरुप कानुनी प्रक्रिया अघि बढाउने तयारी गरेको डीएसपी नरबहादुर मगरले बताए।"

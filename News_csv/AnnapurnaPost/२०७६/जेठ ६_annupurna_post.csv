शीर्षक,विवरण
प्रदूषणको पिरलो,"सम्पदाको सहर भनेर चिनिने काठमाडौंको पहिचान पछिल्लो समय बदलिएको छ, धुलोमाण्डु, फोहोरमाण्डु, भीडमाण्डु, कंक्रिटमाण्डु आदि। निरन्तरको सडक विस्तार, तीन वर्षअघिको भूकम्प, खानेपानीका पाइप ओछ्याउन खनिएका खाल्डा र फुटपाथमा जथाभावी थुपारिएका निर्माण सामग्री काठमाडौंको पहिचान बिगार्न सघाउने मुख्य तत्वहरू हुन्। तिनले संघीय राजधानी सहरलाई कुरूप मात्र हैन, बस्नै नसक्ने निसास्सिँदो बनाएका छन्। सास फेर्नै हम्मे पारेका छन्। हानिकारक धुलोग्याँसले वायु प्रदूषणको मात्रा चिन्ताजनक रूपमा बढाएको छ। जसले मानव स्वास्थ्यमा जटिल समस्या थपेको थप्यै छ। न शुद्ध हावा, न स्वच्छ पिउने पानी, न त स्वस्थकर खाना। काठमाडौंमा अधिकांशले सामना गरिरहेका समस्या हुन् यी। उपत्यकाभित्र गुड्ने सवारी साधनबाट निस्कने धुवाँ र सडक धुलोका कारण सहरवासीमा श्वासप्रश्वासजन्य समस्या देखा परेका छन्। अस्तव्यस्त सडक, उद्योग एव कलकारखाना र इँटाभट्टाबाट निस्कने हानिकारक धुवाँले पनि नागरिकको स्वास्थ्यमा गम्भीर असर पारिरहेको छ। प्रदूषण यति छ कि वातावरणमा प्रतिकूल प्रभाव पार्ने र जनस्वास्थ्यमा कडा हानि पुर्याउने अवस्था छ। तोकिएको मापदण्डविपरीतका यान्त्रिक साधन, औद्योगिक प्रतिष्ठान, ध्वनि तथा फोहोरमैला निष्कासन गर्दा सहर दिनानुदिन दूषित बन्दै गएको छ। वातावरणमा ह्रास आउने गरी निष्कासन गरिएका तरल, ग्याँस, लेदो, धुवाँ, धुलो र विकिरणयुक्त तत्वले प्रदूषण बढाइरहेको छ। प्रदूषित हावा श्वासप्रश्वास प्रणालीमा मात्रै होइन, मुटुरोग र हृदयघातको मुख्य कारणसमेत बनेको छ। पर्यावरण प्रदर्शन सूचकांक (ईपीआई) रिपोर्ट, २०१८ अनुसार वायु प्रदूषण धेरै हुने मुलुकमा नेपाल १७६ औं नम्बरमा पर्छ। सासै फेर्न नसक्ने गरी सहर प्रदूषित भइरहँदा पनि सरोकारवाला निकाय बेखबर देखिएका छन्। प्रतिलिटर ५० पैसाका दरले असुल गरिएको प्रदूषण नियन्त्रण शुल्कबाट पाँच अर्ब २० करोड १५ लाख रुपैयाँ वातावरण संरक्षण कोषमा संकलन भइसकेको छ। कोषको रकम प्रदूषण नियन्त्रण एवं रोकथाममा खर्च गर्नुपर्ने हुन्छ। त्यसको सदुपयोग भएको छैन। बरु दुरुपयोग भइरहेको छ। इन्धनबाट उठाएको रकम स्वेच्छाचारी ढंगले अन्यत्रै खर्च गरिँदा प्रदूषण नियन्त्रण झन् चुनौतीपूर्ण बनेको छ। सार्वजनिक हित र कल्याणका लागि खर्च गर्नुपर्ने बजेट दुरुपयोग गर्नु कानुनविपरीत छ। कानुनी राज्यमा कानुनले दिएको अधिकारभन्दा बाहिर गई गरेको कार्य अवैध हुन्छ। कानुनले अनिवार्य रूपमा पालना गर्नुपर्ने गरी कुनै कार्यविधि तोकेको छ भने त्यस्तो कार्यविधि पालना गर्नुपर्ने हुन्छ। आर्थिक ऐन, २०६४ को दफा १३(१) मा नेपाल सरकारले सूचना प्रकाशन गरी इन्धनबाट उठेको रकम छुट्टै कोषमा राखी प्रदूषण नियन्त्रण एवं रोकथाम गर्ने कार्यमा खर्च गर्नुपर्ने उल्लेख छ। बाँच्न पाउने अधिकारसँग स्वच्छ वातावरण पनि गाँसिएको हुन्छ। स्वस्थ भएर बाँच्न पाउने परिवेश निर्माण गर्नु राज्यको दायित्व हो। बाँच्न पाउने अधिकारअन्तर्गत प्रदूषणमुक्त परिवेशको त्यत्तिकै आवश्यक छ। राज्यले दिगो विकास र मानिसको बाँच्न पाउने अधिकारको सम्मान गर्दै भावी सन्ततिको हकहितको संरक्षण गर्नुपर्छ। अहिले देखिएको सडक निर्माण, पाइप लाइन तथा अव्यवस्थित निर्माण सामग्रीको समस्या समाधान भए पनि तत्काल प्रदूषण नियन्त्रण हुने सम्भावना भने न्यून छ। किनकि चौडा सडकमा सवारी साधनको संख्या अझै बढ्नेछ र उपत्यकाको वायु प्रदूषणमा पनि थप वृद्धि हुनेछ। त्यसैले सडक विस्तारभन्दा पर सोचेर धेरै यात्रु क्षमता भएको सार्वजनिक यातायात विस्तार पनि प्रदूषण नियन्त्रणको एउटा उपाय हुन सक्छ। अन्य मामलामा पनि त्यस्ता उपाय खोजेर किन नहोस्, सरकारले वातावरण स्वच्छ बनाउनैपर्छ। यो नागरिकको अधिकार पनि हो।"
ट्राफिक नियम उल्लङ्घनको जरीवाना अनलाइनबाटै तिर्न पाइने,"काठमाडौं : ट्राफिक प्रहरीले सवारी नियम उल्लङ्घन गर्ने सवारी साधनलाई अनलाइनमार्फत् राजश्व तिर्ने व्यवस्था ल्याउन लागेको छ। महानगरीय ट्राफिक प्रहरी महाशाखाले सवारी नियम उल्लङ्घन गरेवापत कारवाहीमा परेका सवारी चालकलाई सजिलोका लागि अनलाइनमार्फत राजश्व तिर्ने व्यवस्था गर्न लागेको हो। महाशाखाका प्रमुख, प्रहरी वरीष्ठ उपरीक्षक वसन्तकुमार पन्तले कारवाहीमा परेका चालकको सहजताका लागि साउनदेखि अनलाइनमार्फत राजश्व तिर्न पाउने व्यवस्था गर्न लागेको जानकारी दिए। उनले उपत्यकाको ट्राफिक व्यवस्थापन गर्दै नमूना राजधानी निर्माण गर्न समयसापेक्ष कानून, प्रविधिको प्रयोग, सडक सञ्जालको व्यवस्थित विस्तार, जनचेतना अभिवृद्धिमा महाशाखाले काम गर्ने बताए। 'हामी सबैको चाहना उपत्यकाको ट्राफिक व्यवस्थापनलाई सुधार गर्दै नमूना राजधानी निर्माण गर्नु हो, सोहीअनुसार महाशाखाले काम गर्दैजानेछ', उनले भने। उपत्यकाको ट्राफिक व्यवस्थालाई चुस्तदुरुस्त बनाउन भाडाका सवारी साधनमा ड्रेस कोर्ड, सबै चोकमा ट्राफिक लाइट सञ्चालन, ट्राफिक जानकारी सम्बन्धी मोबाइल एप्स, स्मार्ट पार्किङ, नमूना सडक निर्माणका लागि सम्बन्धित निकायसँग समन्वय गरेर अगाडि बढ्न लागेको समेत उनले जानकारी दिए। महाशाखाले एक वर्षको अवधिमा विभिन्न कसुरमा तीन लाख ८४ हजार २०६ सवारी चालकलाई कारवाही गरेको छ। महाशाखाले मादकपदार्थ सेवन गरी सवारी साधन चलाउने २६ हजार ४०९, लेन अनुशासन उलङ्घन गर्ने ३२ हजार २७, अर्कोको नाममा लाइसेन्स लिन जाने १३, हर्नमा १२ हजार २७१, ह्वील लकमा दुई हजार ८७६, बढी भाडा लिने १० हजार ७८७, सिसिटिभीमा पाँच हजार ६०, सर्भिलेन्स सवारी साधन ९९५, मापसेमा २८ चालकलाई निलम्बन गरेको छ। ट्याक्सीमा छुटेको १६१ सामान फेला पारेर सम्बन्धित धनीलाई बुझाएको महाशाखाले जनाएको छ। यस्तै, महाशाखाले चैत २१ गतेदेखि शुरु गरेकोे तीन महीने उपत्यकाको ट्राफिक व्यवस्थापन तथा प्रदूषण नियन्त्रण कार्ययोजनाअन्तर्गत ११ स्थानमा जेब्राक्रसिङ निर्माण, तीन स्थानमा स्टपलाइन निर्माण, दुई हजार ७५ सवारी प्रदूषण जाँच, पाँच स्थानमा करिडोर निर्माण सम्पन्न गरेको छ। रासस"
प्रहरीकै पैसा लिएर दुर्व्यसनी फरार,"बागलुङ : लागुऔषध मुद्दामा प्रायः कि भरिया पक्राउ पर्छन् कि प्रयोगकर्ता। ठूला बिक्रेता वा मुख्य व्यक्ति किन पक्राउ पर्दैनन् ? बारम्बार सोधिने प्रश्नमा प्रहरीको जवाफ हुन्छ, अनुसन्धान जारी छ। यस्तै जवाफ दिँदादिँदा आजित बनेको जिल्ला प्रहरी कार्यालय बागलुङले लागुऔषध ओसारपोसार गर्ने मुख्य व्यक्ति पक्राउ गर्न विशेष योजना बनाएको छ। नियमित लागुऔषध प्रयोग गरेको आरोपमा पक्राउ परेका व्यक्तिले दिएको बयानका आधारमा मुख्य व्यक्तिसँग सम्पर्क गराउने र औषधीसहित पक्राउ गर्ने प्रहरीको योजना छ। डीएसपी झवीन्द्र भट्टराईको कमाण्डमा सादा पोशाकमा खटिएको टोलीले लागुऔषध प्रयोगकर्तामार्फत् कुमार भनिने ठूलो लागुऔषध कारोबारीलाई १० हजार पाँच सय रुपैयाँ दिएको प्रहरी प्रमुख कृष्णहरी शर्माले बताए। पैसा बुझेपछि उनी सम्पर्कविहिन् भएको उनले बताए। आर्थिक अवस्था कमजोर भएकाभन्दा सम्पन्न परिवारका छोराछोरी कुलतमा बढी फस्ने गरेको प्रहरीको भनाइ छ। लागुऔषध बिक्रेताले हाताहात बेचबिखन गर्दैनन्, उनीहरुले पहिले पैसा लिने र केही समयपछि राखेको ठाउँबाट लिएर बेच्ने गरेको अनुसन्धानबाट थाहा हुन आयो, एसपी शर्माले भने, तर हामीले पक्राउ गर्न खोजेको व्यक्ति पैसा बुझेपछि फरार भएका छन्। सायद उसले पक्राउको संकेत थाहा पाइसकेको हुनुपर्छ। एसपी शर्माका अनुसार प्रहरीबाट केही कमजोरी भएकाले उनी फरार हुन सफल भएको हुन सक्छ। तर कुनै न कुनै विधि अपनाएर लागुऔषध ओसार पोसारमा सम्लग्नलाई पक्राउ गरेरै छोड्ने उनले बताए। घरदैलोमा प्रहरी जिल्ला प्रहरी कार्यालय बागलुङले लागुऔषध बिक्री वितरण तथा सेवन रोक्न अभियान सुरु गरेको छ। प्रहरीले कानुनी कारवाहीभन्दा लागुऔषध सेवनकर्तालाई सम्झाइबुझाइ दुर्व्यसनीरोक्न घरदैलोमा पुगेर सम्बन्धित व्यक्ति र अभिभावकसँग छलफल एवं परामर्श दिने गरेको छ। लागुऔषध प्रयोगकर्तालाई अभिभावकसँगै राखेर दुव्र्यसनको असर, यसबाट जोगिने उपायका बारेमा जानकारी दिने गरेको छ। प्रयोगकर्ताको पहिचान गरी घरघरमै परामर्श दिइएको जिल्ला प्रहरी कार्यालय बागलुङका एसपी कृष्णहरी शर्माले जानकारी दिए। नसुध्रिने अवस्थामा पुगेका लागुऔषध प्रयोगकर्तालाई पुर्नस्थापना केन्द्रमा पठाउने गरिएको उनले बताए। फागुन २५ गतेदेखि अभियान सञ्चालन गरेको प्रहरीले वैशाख मसान्तसम्म सदरमुकामका ४० जना लागुऔषध प्रयोगकर्ताको घरमै पुगेर परामर्श दिएको प्रहरीले जनाएको छ। यस अवधीमा २७ जना लागुऔषध प्रयोगकर्तालाई नियन्त्रणमा लिएको प्रहरीले जनाएको छ। तीमध्ये १३ जनालाई सम्झाइबुझाई अभिभावकको जिम्मा लगाएको, ६ जनालाई सुधार केन्द्र र ८ जनालाई कानुनी कारबाही प्रक्रिया अघि बढाइएको छ। अभियानमा प्रहरीले पहिलो चरणमा २ टोली निर्माण गरी रामरेखा र गुठी क्षेत्रमा लागुऔषध प्रयोगकर्ताको सुची संकलन गरेको थियो भने दोस्रो चरणमा प्रयोगकर्ताको घरमै पुगेर परामर्श दिएको थियो। प्रहरीको अभियानपछि भर्खर लागुऔषधको कुलतमा फसेका युवा गलत बाटो त्याग्ने क्रम बढेको एसपी शर्माको दाबी छ। आर्थिक अवस्था कमजोर भएकाभन्दा सम्पन्न परिवारका छोराछोरी कुलतमा बढी फस्ने गरेको प्रहरीको भनाइ छ।"
"संखुवासभामा हावाहुरीबाट लाखाैंकाे क्षति, पूर्ण विवरण आउन बाँकी","खाँदबारी : संखुवासभाको खाँदबारी लगायत स्थानामा सोमबार आएको हावाहुरीबाट लाखौंको क्षति भएको छ । दिउसो ३ बजे तिरबाट सुरु भएको हावाहुरीले विभिन्न ठाउँका घरका छानो तथा पाली उडाएको छ । जिल्ला प्रहरी कार्यलयका प्रहरी नायव उपरीक्षक श्याम सारु मगरका अनुसार हावाहुरीबाट यकिन कति क्षति भयो भन्नेबारे अनुसन्धान हुँदै छ । क्षतिबारे पूर्ण जानकारी प्रहरीले लिने बताइएको छ । केही ठाउँमा त हावाहुरीले रुख समेत लडाएको छ । खाँदबारी१ का बलबहादुर राई र धनबहादुर बिकको घर छेउको बरको रुख घरमाथि नै ढल्दा क्षति ठूलो पुगेको छ । ढलेको रुख स्थानीय, प्रहरी र सेनाले पन्छाउन थालेको छ । हावाहुरीसँगै आएको असिना पानीले अन्नवालीमा समेत ठूलो नोक्सान पुगेको छ । असिनाका कारण फूल फूल्दै गरेका मकै लगायत अन्नवालीमा क्षति पुगेको स्थानीयले बताएका छन् ।"
करअधिकृतसहित २ जना कर्मचारीविरुद्ध मुद्दा,काठमाडौै : अख्तियार दुरुपयोग अनुसन्धान आयोगले आन्तरिक राजस्व कार्यालय जगातीका करअधिकृत नवराज भट्टराईसहित दुई कर्मचारी विरुद्ध मुद्दा दायर गरेको छ । कर अधिकृत भट्टराई र नायव सुब्बा सविन सुवेदीविरुद्ध विशेष अदालतमा मुद्दा दायर गरेको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए । सुब्बा सुवेदीले स्वास्थ्य चौकी भवन निर्माण सम्पन्न पश्चात नियमानुसार पाउने धरौटी रकम फिर्ता लिन कर समायोजन पत्र बनाउने प्रयोजनको लागि सेवाग्राहीसँग घुस लिइरहेका अवस्थामा पक्राउ परेका थिए । सुब्बामाथि अनुसन्धान हुँदा कर अधिकृत भट्टराईको पनि संलग्नता पाइएपछि उनीविरुद्ध पनि मुद्दा दायर गरिएको हो ।
शान्ति सुरक्षा माग्दै सदरमुकाम पुगे जनप्रतिनिधि र कर्मचारी,"बझाङ : बझाङको खप्तड छान्ना गाउँपालिका६ पाटादेबलका जनप्रतिनिधि र कर्मचारीहरु शान्ति सुरक्षाको माग गर्दै जिल्ला प्रसासन कार्यालय पुगेका छन् । स्थानीयहरुले गालीगलौज तथा ज्यान मार्ने धम्की दिने गरेको भन्दै न्याय माग्दै वडा कार्यालय बन्द गरेरै उनीहरु सदरमुकाम चैनपुर पुगेका हुन् । वडाध्यक्ष तिलकबहादुर खड्का सहित अन्य चारजना जनप्रतिनिधि, वडा सचिव, कार्यालय सहयोगी सहितको टोलीले चैनपुरमा पुगरे विभिन्न निकायमा निवेदन दिएका छन् । उनीहरुले आफ्नो मानहानी गर्ने व्यक्तिलाई कारवाहीको माग गर्दै जिल्ला प्रशासन कार्यालय बझाङमा समेत उजुरी दिएका हुन् । वडा कार्यालयको काम बन्द गरेरै सदरमुकाम आएको वडा कार्यालयको टोलीले आफ्नो न्यायका लागि जिल्लास्थित मानव अधिकारकर्मीसमक्ष समेत घटनाको बारेमा जानकारी गराए । आइतबार गाउँपालिकाको आयोजनामा वडास्तरीय अन्र्तगतका मावि र निमावि तहबीच पोषण, महिनावारी स्वच्छता सम्बन्धी वक्तृत्वकला कार्यक्रममा वडा कार्यालय नजिकै घर भएका डबलबहादुर खड्काले विद्यालय साथै वडा कार्यालय आइ शिक्षक जनप्रतिनिधिहरुलाई गालीगलौज र दुरव्र्यवहार गरेपछि जनप्रतिनिधिहरु शान्ति सुरक्षाको माग गर्दै सदरमुकाम पुगेका हुन् । वडाध्यक्ष तिलक खड्काले भने, रक्सी खाएर डबल खड्काले वडा कार्यालयमा जनप्रतिनिधिहरुलाई गाली गलौज गरे । सम्झाउन खोज्दा उल्टै डबलका छोराहरु त्रिभुवन खड्का र प्रकास खड्का आएर आक्रमण गर्न खोजी ज्यान मार्ने धम्की दिए । महिला जनप्रतिनिधि कृष्णा थापाले डबल खड्का सहित उनका छोराहरुले महिलाहरुको समेत गाली बेइजती गरेको हुँदा वडा कार्यालयमा आउन जान समेत डर लाग्ने गरेको बताइन् । डबलका छोरा त्रिभुवन खड्काले बुबामाथि हातपात गरेकाले प्रतिकार गरेको बताएका छन् । सहायक प्रमुख जिल्ला अधिकारी रामबहादर सार्कीले दुबै पक्षलाई बोलाएर छलफल गरी समस्या सल्टाउने बताएका छन् ।"
फरार अभियुक्त ४ वर्षपछि पक्राउ,बैतडी : हाडनाता करणी सम्बन्धी मुद्दामा कैद सजाय सुनाइएका बैतडीका एक युवक ४ वर्षपछि बल्ल पक्राउ परेका छन् । सिगास गाउँपालिका१ सिराडीका ३२ वर्षीय वीरभान धामीलाई सोमबार प्रहरीले पक्राउ गरेको हो । जिल्ला प्रहरी कार्यालय बैतडीका प्रवक्ता प्रहरी निरीक्षक रवीन्द्र चन्दका अनुसार उनलाई घरमै बसिरहेको अवस्थामा पक्राउ गरिएको हो । धामीलाई जिल्ला अदालत बैतडीले हाडनाता करणी मुद्दामा २०७३ जेठ १८ गते १ वर्ष कैद सजाय सुनाएको थियो । उनी यसअघि फरार थिए । पक्राउ परेका धामीलाई जिल्ला अदालत बैतडीले कैद भुक्तानका लागि जिल्ला कारागार बैतडी पठाएको छ ।
आफूखुसी भागेर बिहे गर्छन् बालबालिका !,"नेपालगन्ज : बाँकेको बैजनाथ गाउँपालिकामा बालबालिकाले आफूखुसी भागेर बिहे गर्ने प्रवृत्ति बढेको छ। अभिभावक सचेत भए पनि २० वर्ष नपुग्दै बालबालिका भागेर जाने गरेको बैजनाथ६ का वडाध्यक्ष भद्रबहादुर बस्नेतले बताए। आर्थिक रुपमा विपन्न परिवारका र पढाइमा कमजोर भएका विद्यार्थी उमेर नपुगेर भाग्ने गरेका छन् उनले भने। स्कूले विद्यार्थी नै बालविवाह हुन थालेपछि वडा कार्यालयले, वडा बाल क्लब सञ्जाल र मानव अधिकार तथा बाल विकास मञ्च (मास) संगको सहकार्यमा बालविवाह न्यूनिकरणका लागि विद्यालय स्तरीय अभिमुखीकरण कार्यक्रम सञ्चालन गरेको छ। नगरौं बिहेका कुरा, भएको छैन २० वर्ष पूरा भन्ने मूल नाराका साथ वडाका ४ सामुदायिक र २ संस्थागत विद्यालयका ८, ९ र १० कक्षाका विद्यार्थीलाई बालविवाहविरुद्ध अभिमुखीकरण कार्यक्रम सञ्चालन गरिएको मासकी कार्यक्रम संयोजक दिपिका रोकायले जानकारी दिइन्।"
लमजुङमा विषालु च्याउ खाँदा तीनजनाको मृत्यु,"बेसीसहर : जंगलको विषाक्त च्याउ खाँदा लमजुङमा तीन जनाको मृत्यु भएको छ । जंगली च्याउबाट गम्भीर बिरामी परेका क्व्हालोसोंथर गाउँपालिका९ गिलुङका ५० वर्षीय सुलबहादुर क्षेत्री, उनका १२ वर्षीय छोरा मन्तोष क्षेत्री र छिमेकी १० वर्षीय साजन क्षेत्रीको मृत्यु भएको हो । सुलबहादुरकी श्रीमती सरिताको काठमाडौंस्थित ओम अस्पतालमा उपचार भइरहेको छ । बैशाख २७ गते शुक्रबार जंगली च्याउ सेवनपछि बिरामी भएका उनीहरुलाई उपचारको लागि पोखरास्थित गण्डकी मेडिकल कलेज लगिएको थियो । अस्पतालमा उपचार हुन नसकेपछि काठमाडौंस्थित नेशनल अस्पताल लगिएको थियो । उपचार सम्भव नभएपछि फर्काइएका सुलबहादुरलाई बिहीबारदेखि पोखरास्थित पश्चिमाञ्चल क्षेत्रीय अस्पतालको आइसीयुमा राखिएको थियो । उपचारको क्रममा सुलबहादुरको छोरा मन्तोषको नेशनल अस्पतालमा गत बिहीबार नै मृत्यु भएको थियो । उपचार सम्भव नभएपछि काठमाडौंबाट घर फर्काइएका साजनको गत सोमबार गाउँमै मृत्यु भएको क्व्हालासोंथर गाउँपालिका ९ गिलुङका वडाध्यक्ष नन्दजङ गुरुङले बताए । प्रहरीका अनुसार साजनको बुवा रामबहादुर क्षेत्री र आमा तारा क्षेत्री उपचारको क्रममा पोखरा गएको र घरमा एक्लै हुने भएपछि साजनलाई छिमेकी सुलबहादुर क्षेत्री र सरिताको घरमा बस्न लगाइएको थियो । स्वास्थ्यर्कीहरुका अनुसार जंगली च्याउ प्रायः खाने खालका हुँदैनन् । च्याउ चिनेर मात्रै खानुपर्ने उनीहरुको सुझाव छ । च्याउमा भएको विषालु केमिकलले सुरुमा झाडापखला र बान्ता एकैचोटि गराउँछ । लमजुङ जिल्ला सामुदायिक अस्पतालका मेडिकल अधिकृत सुलोचन पन्तका अनुसार विषाक्त च्याउको विष रगतमा फैलिए मानिसको बाँच्ने सम्भावना कम हुन्छ । विषालु केमिकलले मिर्गौला निष्क्रिय बनाउँदा मृत्यु हुने गर्छ ।"
औषधि उद्योगमा भीषण आगालागी,"भैरहवा : रुपन्देहीको ओमसतिया गाउँपालिका १ स्थित एसियन फर्मास्युटिकल्स प्रालि (औषधी उद्योग) मा भीषण आगालागी भएको छ। उद्योगका अनुसार औषधी स्टोर गरिएको उद्योगको नयाँ भवनमा आगालागी भएको हो। आगालागीबाट ३० करोड भन्दा बढीको क्षति भएको प्रारम्भिक अनुमान गरिएको उद्योग प्रशासनले जनाएको छ। समयमा दमकल नपुग्दा उद्योगमा ठूलो क्षति भएको उद्योगका कार्यकारी निर्देशक हुतानन्द खनालले जानकारी दिए। आगलागी नियन्त्रणका लागि भैरहवा, तिलोत्तमा, बुटवल, नवलपरासी लगायत स्थानका दमकल पुगेका छन्। आगालागी सर्टसर्किटका कारण लागेको बताइएको छ। आगालागीबाट कुनै मानवीय क्षति नभएको रुपन्देहीका एसपी हृदय थापाले बताए।"
"विद्युत् सर्ट हुँदा आगलागी, ५ लाखको क्षति","राजविराज : सप्तरीको छिन्नमस्ता गाउँपालिका३ मा गएराति बिजुलीको तार सर्ट भइ आगलागी भएको छ । सिताराम यादवको काठको मिलमा अचानक बिजुलीको तार सर्ट भइ आगलागी हुँदा करिब पाँच लाख मुल्य बराबरको क्षति भएको प्रहरीले जनाएको छ । आगलागीबाट काठ, काठ चिर्ने मेशिन र चिरान घर समेत नष्ट हुँदा उक्त परिमाणको क्षति भएको डिएसपी भावेश रिमालले बताए ।"
युवतीलाई बन्धक बनाएर यौन धन्दामा लगाउने पक्राउ,"धरान : धरानका होटलमा बन्धक बनाइएका ६ जना युवतीलाई प्रहरीले उद्धार गरेको छ। स्थानीय चारजना होटल संचालकले जबरजस्ती होटलमा बन्धक बनाएर यौन व्यवसायमा लगाएको गोप्य सूचनाको आधारमा प्रहरीले उनीहरुलाई पक्राउ गरेको हो। इलाका प्रहरी कार्यालय धरानको टोलीले ती होटलहरुमा छापा मारी ६ युवतीको उद्धार गरेको डिएसपी ढुण्डिराज न्यौपानेले बताए। उनका अनुसार प्रदेश१ का विभिन्न जिल्लाहरुबाट युवतीलाई जबरजस्ती होटलमा बन्धक बनाएर होटलमा आउने पाहुनाहरुसँग महँगो रकम लिएर यौन सम्पर्कमा गरिएको थियो। युवतीहरुलाई बन्धक बनाएर जबरजस्ती यौन कार्यमा लगाएको भन्दै प्रहरीले होटल संचालकहरु दिपेन्द्र श्रेष्ठ, खिसाबहादुर राई, लिला बहादुर बस्नेत र नविन मगरलाई पक्राउ गरेको छ। संखुवासभा, झापा, सुनसरीको चतारकी एकरएक युवती र धरानका तीन युवती सहित ६ जनालाई युद्धार गरि परिवारको जिम्मा लगाइएको उनले बताए। प्रहरीले धरान७ को होटल एवान, परेली होटल, धरान९ को होटल साकेला र धरान१२ को फाइन होटलमा छापा मारेर प्रहरीले बन्धक बनाइएका युवतीको उद्धार गरेको हो। प्रहरीले धरान आसपासका होटलहरुमा पूर्वी पाहाडी जिल्लाहरुबाट युवती ल्याएर बन्धक बनाई जबरजस्ती यौन क्रियाकलापमा लगाउने गरेको पाइएपछि अन्य होटलहरुमा समेत निगरानी बढाएको छ।"
"५० लाख दिनुस्, ओलीलाई मारिदिन्छु भनेको अभियोगमा एक पक्राउ",काठमाडौं : ५० लाख दिनुस् ओलीलाई मारिदिन्छु भन्दै सामाजिक संजालमा कमेन्ट गरेको अभियोगमा बानेश्वरमा बस्ने सिन्धुपाल्चोकका ३४ वर्षे लाल बाहदुर तामाङलाई प्रहरीले पक्राउ गरेकाे छ। बानेश्वरबाट तामाङलाई सोमबार प्रहरीले पक्राउ गरेको हाे। सामाजिक संजाल फेसबुक दुरुपयोग गरी प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीलाई लक्षित गरी नेपाली खबर अनलाईनमा पचास करोड दिनुस् म मोदीलाई मारीदिन्छु भन्ने शीर्षकमा प्रकाशित समाचारमा 'सलिम योन्जन तामाङभाई' नामक फेसबुक आइडीबाट तामाङले यस्तो कमेन्ट गरेकाे महानगरीय प्रहरी परिसर टेकुले जनाएको छ।
हात्तीले घर भत्काएपछी बिचल्ली,"मलंगवा : हात्तीले घर भत्काएपछि सत्यसिंह ब्लोनको परिवार ५ महिनादेखि छिमेकीको शरणमा छ। सर्लाहीको ईश्वरपुर नगरपालिका २ मियाखोरका ब्लोनको घर पुषको अन्तिम सातामा हात्तीले भत्काएको थियो। गरिबीका कारण उनले घर बनाउन सकेनन्। उनीहरूलाई बीरबहादुर ब्लोनले आ श्रय दिएका छन्। कोही नबसेको रात हात्तीले घर भत्काएको थियो। दिनभरको कमाई छाक टार्नमै खर्च हुन्छ। घर बनाउन पैसा छैन, उनले भने, शराणार्थीजस्तो हुनु परेको छ।"
"कालिकोटमा फोनको हालत : ६ महिनादेखि अवरुद्ध, स्थानीय सरकारलाई छैन मतलब !","कालिकोट : कालिकोटका विभिन्न गाउँमा टेलिफोन सेवा अवरुद्ध छन् । टेलिफोन टावरमा क्षति भएपछि सम्बन्धित निकायले चासो नदेखाउँदा कतिपय गाउँका बासिन्दा सञ्चार सेवाबाट वञ्चित बनेका छन् । स्थानीय जनप्रतिनिधिले समेत यसबारे चासो नदेखाउँदा सेवाग्राही रुष्ट छन् । नरहरिनाथ गाउँपालिका पाँच दिनदेखि सञ्चार विहीन बनेको छ । गाउँपालिकाको वडा नम्बर ८ लालुमा रहेको टेलिफोन टावरमा खराबी आएपछि जेठ १ गतेदेखि सञ्चार अवरुद्ध भएको हो । गाउँपालिकामा रहेको एकमात्र टावरमा खराबी आएपछि सिंगो गाउँपालिका नै सञ्चार विहिन भएको हो । पाँच दिनदेखि सेवा अवरुद्ध हुँदा समेत गाउँपालिकाले चासो नदेखाएको भन्दै स्थानीयले गुनासो गरेका छन् । टेलिफोन टावरमा आएको समस्यासँगै गाउँपालिकाका कोटवाडा, लालु, माल्कोट, कुमालगाउँ र रुप्सामा सेवा अवरुद्ध छ । जेठ १ गते परेको चट्याङका कारण सिस्टम जलेको हुनसक्ने स्थानीयको अनुमान छ । तै पनि गाउँपालिकाले यसबारेमा स्थानीयलाई केही जानकारी दिएको छैन । सेवा सूचारु गर्ने पहल समेत सुरु गरेको छैन । फोन सेवा अवरुद्ध भएपछि गाउँलेहरु अत्यावश्यक सेवाका लागि समेत घण्टाँै हिँडेर फोन गर्न बाध्य भएको स्थानीय परेक दर्जीले बताए । उनका अनुसार गाउँपालिका वडा नं १ र २ का स्थानीय युवा फोन गर्न धारीको डाँडामा बेलुका पख जम्मा हुने गर्छन् । आफन्तलाई फोन गर्न उनीहरु २ घण्टाभन्दा धेरै पैदल हिँडेर धारीको डाँडामा जाने गरेको संगिन भण्डारी बताउँछन् । यसबाहेक तिलागुफा नगरपालिकामा त टेलिफोन सेवा ६ महिनादेखि नै अवरुद्ध छ । स्थानीय राधिका शाहीका अनुसार ६ महिनादेखि तिलागुफाका बासिन्दा फोन गर्न जिल्ला सदरमुकाम धाउने गर्छन् । कतिपय सूचना आदान प्रदान गर्न नगरमा भएको नेटले फेसबुकबाट कल गरी आफन्तहरुसँग सम्पर्क गर्ने पनि राधिकाले बताइन् । पचालझरना गाउँपालिकाको वडा नं ८ मयमा पनि अवस्था उस्तै छ । यहाँ पनि टेलिफोन टावर निर्माण गर्न ढिलाइ भएपछि स्थानीयले विद्युतको पोलमा टावरका सामान जडान गरी सेवा सुरु गरेका छन् । पचालझरना गाउँपालिकाको पहलमा विद्युतको पोलमा टावरका सामान जडान गरी बल्लतल्ल टेलिफोन सेवा सुरु गरिएको गाउँपालिका अध्यक्ष खड्गराज सेजुवालले बताए । उनका अनुसार टावर बनाउन टेकेदारले ढिलाइ गरेका कारण विद्युतको पोलमा टावरका सामान जडान गरी सेवाको सुरुवात गरिएको हो ।"
सेनाले बनायो जानकी भवन,"सिमरा : दिवंगत सैनिक जवानको सम्झनामा नेपाली सेनाले बाराको सिमरामा स्थानीय नागरिकका लागि क्रियापुत्री भवन निर्माण गरेको छ । जीतपुरस्थित नम्बर २८ बाहिनीको पहलमा करिब १५ लाख रुपैयाँको लागतमा निर्माण गरिएको भवनलाई सेनाले जानकी भवन नाम दिएको छ । जीतपुर सिमरा उपमहानगर४ औराहास्थित देवआ श्रम नजिकै निर्माण गरिएको क्रियापुत्री भवन बाहिनीपती सहायकरथी विनयविक्रम राणाले वडाध्यक्ष ईश्वर खत्रीलाई हस्तान्तरण गरेका हुन् । स्थानीय सरकारसँग हातेमालो गरी सैनिक र नागरिकको सम्बन्धलाई सुदृढ बनाउन रचनात्मक र सामाजिक कामलाई निरन्तरता दिइने सहायकरथी राणाले बताए । भवनको साँचो लिँदै वडाध्यक्ष खत्रीले देशका लागि सेनाले खेलेको भुमिकाको प्रशंसा गरे । सामाजिक समस्या एवं प्रकृतीक बिपत्तीमा परेकाको उद्धार र पुर्नस्थापनामा सेनाको संलग्नता र योगदानको कदर गर्नुपर्ने वडाध्यक्ष खत्रीको भनाइ छ । कार्यक्रममा राष्ट्रिय योजना आयोगका पूर्वसदस्य प्रभु बुढाथोकी, नम्बर २८ बाहिनीका महासेनानी सुशिल श्रेष्ठ, चन्दनथान गण कलैयाका गणपती प्रमुख सेनानी पारसबिक्रम साह, तारादल गण बाराका गणपती निखिल कुँवर, चण्डीप्रसाद गण पर्साका गणपती सृजन मल्ल, औद्योगिक सुरक्षा गुल्म औराहाका प्रमुख सशस्त्र प्रहरी नायब उपरिक्षक गौतम कुँवर, प्रगतिशिल सामुदायिक बन उपभोक्त समिती औराहाका अध्यक्ष रमेश खरेललगायत सहभागी थिए । भवन बनाउन नम्बर २८ बाहिनी अड्डा मातहतका श्री शमशेर गण सर्लाही, इन्द्रबक्स गण रौतहट, चन्दननाथ गण बारा, तारादल गण बारा, चण्डीप्रसाद गणका सेनाले आर्थिक र श्रम सहयोग गरेका थिए ।"
"त्रिवि शिक्षा आयोग : भित्र अन्तर्वार्ता, बाहिर रिले अनशन !","काठमाडौं : अवैधानिक रुपमा आफ्ना नातेदारलाई जागिर दिन प्रकाशित गरेको नतिजा खारेजी लगायतको माग राख्दै अखिल क्रान्तिकारीले रिले अनशन सुरु गरेको छ । कीर्तिपुरस्थित त्रिवि शिक्षा आयोगमा विद्यार्थीहरुले साेमबारबाट अनिश्चितकालिन रिले अनसन सुरु गरेका हुन्। मोहन वैद्य 'किरण' नेतृत्वको नेकपा (क्रान्तिकारी माओवादी)को विद्यार्थी संगठनले उक्त अनशन थालेकाे हो। रिले अनशन अखिल क्रान्तिकारीकी केन्द्रीय उपाध्यक्ष शिलु न्यौपानेको नेतृत्वमा सुरु भएको छ। अनशनमा विद्यार्थी नेताहरु सूर्य कार्की, महेश श्रेष्ठ, संर्घष दाहाल, जितेन्द्र लम्साल, कुमार वतौला, नेत्र शाही, साकार आचार्य, शोभा सेन्चुरी र सुलभ वैद्य वसेका छन्। विद्यार्थीले आयोग परिषर बाहिर अनसन सुरु गरिरहदा भित्र भने त्रिवि शिक्षा आयोगले प्रकाशित गरेको परीक्षामा नाम निकालेकाहरुको अन्तर्वार्ता भइरहेको छ। अखिल क्रान्तिकारीले आइतबार पनि त्रिवि शिक्षा आयोगमा धर्ना दिएको थियो। उनीहरुले त्रिवि शिक्षा आयोग खारेज गर्नुपर्ने, आयोगका भ्रष्ट पदाधिकारीलाई कारवाही गर्नुपर्ने र अवैधानिक रुपमा प्रकाशित कर्माचारी नतिजा खारेज गर्नुपर्ने लगायतका माग राखेका छन्।"
४४ लाख लुकाउने भारतीय नागरिकविरुद्ध मुद्दा,काठमाडौं : सम्पत्ति शुद्धिकरण अनुसन्धान विभागले गैर कानुन रुपमा सम्पत्ति लुकाएको अभियोगमा भारतकाे सिक्कम राज्यका ग्यान्तोकका लाक्पा शेर्पामाथि विशेष अदालतमा मुद्दा दायर गरेको छ। विभागले ४४ लाख २१ विगो कायम गरी सम्पत्ति शुद्धिकरण निवारण ऐन बमोजिम कैद सजायको माग दाबी गरेको छ। ललितपुरको झम्सिखेलस्थीत भिभान्ता काठमाडौं होटलमा बसेका शेर्पाको झोला खानतलासी गर्दा प्रहरीले ४४ लाख २१ हजार रकम बरामत गरेको थियो। भारतीय नागरिक शेर्पाले होटलका कर्मचारीलाई धम्कीपूर्ण भाषा समेत प्रयोग गेका थिए।
मम पसलेसँग घुस लिने प्रहरी पक्राउ,"काठमाडौं : अख्तियार दुरुपयोग अनुसन्धान आयोगले सशस्त्र प्रहरी जवानलाई घुससहित पक्राउ गरेको छ । सशस्त्र प्रहरी बल नेपाल नं ४१ गुल्म हेक्वा ९औधोगिक सुरक्षा, बुटवल, रूपन्देहीमा कार्यरत सशस्त्र प्रहरी जवान भेषेन्द्र केसीलाई घुससहित पक्राउ परेका हुन् । प्रहरी केसीलाई बुटवल उपमहानगरपालिका७ दिपनगर स्थित बुटवल टपटेन मम एण्ड खाजाघरबाट नियन्त्रणमा लिइएको अख्तियार प्रवक्ता प्रदीपकुमार कोइरालाले जानकारी दिए । सामान्य खाजा पसल चलाउने व्यवसायीसँग मासिक रूपमा नगद नबुझाए सामान जफत गरी थुनिदिने भनी घुस लिदै गरेको अवस्थामा उनलाई पक्राउ गरिएको अख्तियारले जनाएको छ । उनले सेवाग्राहीबाट १० हजार घुस लिएका थिए । घुस लिने प्रहरी जवान केसीलाई नियन्त्रणमा लिई अनुसन्धान कार्य भइरहेको अख्तियार प्रवक्ता कोइरालाले बताए ।"
झोङ गुफामा महोत्सव,"पोखरा : हिमालपारिको जिल्ला मुस्ताङमा रहेको तीन हजार वर्ष पुरानो ऐतिहासिक झोङ गुफामा महोत्सव आयोजना गरिने भएको छ। चट्टान खोपेर बनाइएको ५ तले झोङ गुफामा लोमान्थाङ गाउँपालिका, अन्नपूर्ण संरक्षण क्षेत्र, इलाका संरक्षण कार्यालय लोमान्थाङको संयुक्त आयोजनामा पहिलो पटक महोत्सव हुन लागेको हो। गुफामा ४४ कोठा छन्। गुफामै बसौं, गुफामैं खाउँ, गुफामै रमाउँ भन्ने नाराका साथ हुन लागेको महोत्सवमा स्थानीय उत्पादन आलु, उवा, फापरबाट बनेका परिकार सहभागीलाई चखाइने लोमान्थाङ गाउँपालिकाका प्रमुख प्रशासकीय अधिकृत सुशिल अर्यालले जानकारी दिए। महोत्सवमा स्थानीय भेषभुषा प्रदर्शन, परम्परागत घोडादौड, तिर हान्ने प्रतियोगिता पनि आयोजना हुने कार्यक्रम छ। त्यस्तै कृषि, हस्तकला, खानाका साथै स्थानीय उत्पादन समेटिएका १७ वटा स्टल राखिने भएको छ। महोत्सव जेठ १६ देखि १९ गतेसम्म सञ्चालन चल्ने छ। शत्रुबाट हुने आक्रमणबाट आफ्नो मान्छेलाई बचाउन त्यसबेला सो गुफा निर्माण गरिएको स्थानीय बुढापाकाको भनाइ छ। गुफा तीनहजार वर्षअघि बनेको विश्वास गरिए पनि कुन समयमा बनेको हो भन्ने तथ्य अझै फेला नपरेको गण्डकी प्रदेस सांसद इन्द्रधारा विष्ठले बताए। स्थानीयको आर्थिक उन्नतीका लागि लोमान्थाङमा धेरै आन्तरिक तथा वाह्य पर्यटक भिœयाउने लक्ष्यका साथ महोत्सव आयोजना गरिने लागेको हो। गण्डकी प्रदेश सरकारले सन् २०१९ लाई आन्तरिक भ्रमण वर्ष घोषणा गरेको र लोमान्थाङमा पहिलो पटक महोत्सव हुन लागेकाले आन्तरिक पर्यटकको आगमन बढ्ने आयोजक संस्थाले विश्वास लिएको छ। प्राचिन गुम्बा, दरबार, बस्ती, मानव निर्मित गुफा, स्थानीय मौलिक संस्कृति आदि पर्यटकका लागि खास आकर्षण मानिएका छन्। लोमान्थाङ मुस्ताङको कागबेनीबाट कालीगण्डकी हुँदै जान सकिन्छ। अर्धनिषेधित क्षेत्र लोमान्थाङ घुम्न विदेशी पर्यटकलाई अन्नपूर्ण संरक्षण क्षेत्रमा लाग्ने शुल्कभन्दा अन्य थप शुल्क पनि लिइने गरेको छ। महोत्सवका लागि १७ लाख रुपैयाँ खर्च हुने अनुमान गरिएको छ। महोत्सवमा २ करोड रुपैयाँ बराबरको कारोबार हुने आयोजकले विश्वास लिएको छ। महोत्सव सफलताका साथ सम्पन्न गर्न गाउँपालिका अध्यक्ष सुवर्णकुमार विष्टको संयोजकत्वमा २५ सदस्यीय मुल समारोह समिति गठन गरिएको छ।"
प्रहरी इन्काउन्टरमा समातिए तामाङ,काठमाडौं : महानगरीय अपराध महाशाखाले अपराधमा संलग्न रहेको आरोपमा विष्णु तामाङ काले लाई पक्राउ गरेको छ। महाशाखाको टोलीले सोमबार बिहान टोखामा तामाङलाई पक्राउ गर्न जाँदा उल्टै प्रहरीलाई गोली हान्न खोजेपछि गोली हानेर पक्राउ गरेको हो। महाशाखाका प्रमुख एवम् प्रहरी वरिष्ठ उपरीक्षक सहकुल थापाले तामाङलाई पक्रन गएको टोलीलाईमाथि नै आक्रमण प्रयास गरेपछि महाशाखाको टोलीले गोली हानेको जानकारी दिए । 'प्रहरीले आत्मरक्षाका लागि गोली चलाउँदा तामाङ घाइते भएका हुन्' उनले भने। दायाँ खुट्टामा गोली लागेर घाइते भएका तामाङको वीर अस्पतालमा उपचार भइरहेको महाशाखाले जनाएको छ । सिन्धुपाल्चोक घर भएका तामाङले यसअघि पनि आपराधिक क्रियाकलापमा संलग्न रहेको आरोपमा ६ वर्ष जेल सजाय भोगिसकेका थिए।
"ब्राजिलमा गोली चल्यो, ११ जनाको मृत्यु",ब्राजिल : ब्राजिलको उत्तरी प्रान्त पारामा आइतबार अपराह्न एक समूहले गोली चलाउँदा कम्तीमा ११ जनाको ज्यान गएको छ। स्थानीय प्रहरीका अनुसार उक्त गोलीकाण्डमा अरु एक जना गम्भीर घाइते भएका छन्। स्थानीय समय अनुसार अपराह्न ४ बजे सात जना बन्दुकधारी बेलेम शहरको गुआमामा रहेको एक बारमा प्रवेश गरी गोली चलाएका थिए। हत्या भएकाहरुमा छ जना महिला र पाँच पुरुष छन्। प्रहरीले एक जना शंकास्पद बन्दुकधारीलाई पक्राउ गरेको छ। गोली चलाउने अरुहरु भने फरार छन्। घाइतेलाई प्रहरीले उद्धार गरी अस्पताल भर्ना गरेको छ। गोली चलाउनुको कारण भने अझै खुलेको छैन। प्रहरीले उक्त घटनाको छानबिन थालेको जनाएको छ।रासस
होमस्टेमा लिम्बू संस्कार,"ताप्लेजुङ : साँघुमा वैशाख अन्तिम साता सेनाका भलिबल खेलाडीलाई परम्परागत पोसाक लगाएका स्थानीय महिलाले स्वागत गरे। शिरबन्दी, कण्ठ र मेख्लीमा सजिएका उनीहरूले लिम्बू जातिको संस्कारअनुसार पाहुनालाई स्वागत गरेका हुन्। यो शैली खेलाडीलाई नौलो लाग्यो। यहाँ पाहुनालाई स्वागत गर्ने तरिका भिन्न रहेछ, प्रशिक्षक लोक बूढाले भने, यस्तो राम्रो संस्कार अन्य ठाउँमा देखेका थिएनौं। दसैं, तिहारमा सिँगारिएजस्तै देखिने घर। चिटिक्क परेको आँगन। वरिपरि ढकमक्क फुलेका फूलले झनै घरको शोभा बढाएको छ। लिम्बू जातिको बसोबास रहेको यो गाउँ मैवाखोला गाउँपालिका३ मा पर्छ। गुराँसको राजधानी तीनजुरे, मिल्के, जलजले (टीएमजे)को काखमा अवस्थित छ। साँघुमा पर्यटकीय चहलपहल बढेपछि २२ परिवार मिलेर एक वर्षअघि कोलडाँडा रमिते ढुंगा सामुदायिक होमस्टे स्थापना गरेका हुन्। टीएमजे क्षेत्र दृश्यावलोकन गर्दै यहाँ पुग्न सकिन्छ। हिमाली गाउँको प्राकृतिक सुन्तरता र संस्कारको प्रवद्र्धन गर्न होमस्टे सुरु गरिएको अध्यक्ष शिवकुमारी चोङबाङ लिम्बूले बताइन्। हाम्रो पहिचान धान नाच, च्याब्रुङ नाच परम्परागत खाना याङ्वेन, तोङबा र नजिकैको गुराँसे वन होमस्टेको विषेशता हो, उनले भनिन्। होमस्टेबाट तत्कालीन एमाले नेता मदन भण्डारीको जन्मगाउँ आधा घण्टाको पैदल दूरीमा पर्छ। गाउँपालिका केन्द्र भएपछि साँघुमा चहलपहल बढेको छ। वैशाख अन्तिम साता पाथीभरा राष्ट्रिय पुरुष भलिबल प्रतियोगिता आयोजना गरिएको थियो। खेलाडी, रेफ्री, प्रशिक्षक र खेल हेर्न पुगेकाहरू होमस्टेको अग्र्यानिक स्वादमा रमाए। होमस्टेमा पाँच दिन बितेको पत्तै भएन, त्रिभुवन आर्मी क्लबका खेलाडी हरि अधिकारीले भने, स्वच्छ वातावरणसँगै स्थानीय उत्पादनको स्वाद लिन पाउँदा घरमै बसेजस्तो महसुस भयो। धान नाच नौलो लागेको अर्का खेलाडी डीबी भट्टले बताए। हामी पश्चिमेलीका लागि धान नाच, च्याबु्रङ नाच नयाँ हो, उनले भने, नयाँ संस्कार सिक्न पाउँदा खुसी लाग्यो। हात समाएर नाच्नुपर्ने हुँदा लाज लागेको भट्टले सुनाए। होमस्टे सञ्चालनसँगै सरसफाइ र सजावटले गाउँकै रूप फेरिएको स्थानीय चिरञ्जीवी चोङबाङले बताए। गाउँमा उत्पादन भएका सागसब्जी किनबेच हुन थालेको छ। हरेक घरमा सुधारिएको चुह्लो राखिएकाले धूवाँबाट स्थानीय मुक्त भएका छन्। खेतीपातीमा मात्र आश्रित स्थानीयलाई थप आम्दानीको बाटो खोलेको वडाध्यक्ष दिवस चोङबाङको भनाइ छ। होमस्टे सञ्चालनमा हिमाली संरक्षण मञ्चले सहयोग गरेको थियो। विश्व वन्यजन्तु कोषको सहयोगमा ग्रामीण परापर्यटन प्रर्वद्धन गर्न सहयोग गरिएको मञ्चका प्राविधिक तथा फिल्ड कोअर्डिनेटर सन्दिप सुवेदीले बताए।"
१७ हजार रोपनीको आम्दानी ७४ लाख,"काठमाडौं : पशुपतिनाथका नाममा काठमाडौं उपत्यकामै १८ हजार रोपनी जग्गा छ । आनाकै लाखौं पर्ने यति धेरै जग्गाको आयस्ता अर्बाैं हुन सक्छ । तर, पशुपतिले १७ हजार रोपनीबाट भाडा उठाउँछ वर्षको जम्माजम्मी ७४ लाख रुपैयाँ । बरु १ हजार १ सय २६ रोपनी उपभोग गर्ने त्रिभुवन विमानस्थलले वर्षको करोड तिर्छ । त्यो पनि अति कम हो । पशुपति क्षेत्र विकास कोषका तीनवटा कार्यालयले वार्षिक ७४ लाख १७ हजार ९ सय ५३ रुपैयाँ मात्रै कुत पाउने गरेको कोषाध्यक्ष डामीलनकुमार थापाले जानकारी दिए । संस्कृति मन्त्रालयले थापाको संयोजकत्वमा एक वर्षअघि गठन गरेको श्रीपशुपतिनाथको गुठी जग्गा छानबिन तथा संरक्षण समितिले यो विवरण पाएको हो । कोषका कार्यकारी निर्देशक रमेश उप्रेतीले छानविन समितिको प्रतिवेदन प्राप्त भएपछि सञ्चालक परिषद्को बैठकमा प्रस्तुत गरिने जानकारी दिए । परिषद्को अध्यक्ष संस्कृति मन्त्री हुने व्यवस्था छ । प्रतिवेदनमाथि व्यापक छलफल हुनेछ, बैठकले निकालेको निचोड र निर्देशनअनुसार काम अगाडि बढाउने छौं, उनले भने । कोषका सदस्य सचिव डा प्रदीप ढकालले पनि आगामी आर्थिक वर्षभित्रै कुतबाली वापत आउने आम्दानीको पुनरावलोकन गरिने बताए । उनले भने, उपभोग र प्रयोगका आधारमा भाडा र भूबहाल सच्याइने छ । व्यावसायिक हो वा अन्य प्रयोजनका लागि, सोहीअनुसार मापदण्ड बनाई नयाँ ढंगबाट असुलउपर गरिने छ । पशुपति क्षेत्र विकास कोष ऐन २०६८ ले कोषको अधिनमा रहेका जग्गा, सम्पत्ति लगायत जायजेथामा आवश्यक परिमार्जन गर्न पाउने साथै कर निर्धारण गर्न पाउने अधिकार दिएको छ । पशुपतिको आम्दानी समय सापेक्ष समायोजन नभएको दसकौं भइसकेको छ । जग्गा जमिन अथाह भए पनि त्यसबाट आउने भाडाभूबहाल अत्यन्त न्यून छ । जग्गा बहुमुल्य भएको अवस्थामा अन्नबाली नै कुत लिने र त्यो पनि एकदमै न्यून गर्ने चलन विद्यमान छ । ठूलाठूला व्यावसायिक संस्थाले कौडीको भाउमा पशुपतिको जग्गा उपयोग गरिरहेका छन् । त्यसलाई समयानुकूल गरिएको छैन । हायात रिजेन्सी होटलले १७ रोपनी जग्गा ओगटेको छ । मासिक करोड हाराहारी कमाउने उसले कोषलाई भने वार्षिक केवल ३४ हजार भाडा तिर्छ । तिलगंगा आँखा अस्पतालले विगत ३ वर्षयता ५ रोपनी वापत वार्षिक २ लाख रुपैयाँ कोषलाई दिँदै आएको छ । त्यसभन्दा पहिले उसले निशुल्क रुपमा पशुपतिको जग्गा प्रयोग गर्दै आएको थियो । पशुपतिनाथको २३१ रोपनी जग्गा कसले खायो ? पशुपतिनाथको जग्गा खै ? वनकाली धर्मशालाले १० रोपनी र प्राणनाथ क्याफे करिब ४ रोपनी जग्गा उपयोग गरिरहेछन् । उनीहरुले पनि कोषलाई न्यून भाडा तिर्दै आएका छन् । पुशपति भण्डार तहविल, पशुपति आमकोट कचहरी, जयबागेश्वरी भण्डार मातहतमा ४ हजार ४ सय १३ रोपनी जग्गा छ । जसमा २ सय ३१ रोपनी १० आना जग्गा गायब छ, जसको कुनै लगत नै पशुपतिसँग छैन । तीनै कार्यालय अन्र्तगतको ४ हजार २८१ रोपनी १३ आनाको लगत छ । लगत भएको जग्गा वापत न्यून कुत उठ्ने गरेको छ । पशुपतिले धान, सरुवा चामल, मार्सी फलुवा चामल, तेल लगायतको भूवहालभाडा लिने गरिएको छ ।पशुपति भण्डार तहविलले १ हजार ८ सय ६३ मुरी ८ पाथी ५ माना ३ मुठी धान कुत वापत पाउँछ । यसका अलावा १२ हजार ७ सय ९३ रुपैयाँ नगद बुझ्छ । दुवै गरेर वार्षिक ३७ लाख ३९ हजार ६ सय ६२ रुपैयाँ धान वापतको आम्दानी हुने गरेको छ । पुशपतिले सरुवा चामल ५ मुरी १६ पाथी ६ माना ५ मुठी र नगद ५० गरी २७ हजार ५ सय ७१ रुपैयाँ कुत वर्षेनी पाउँछ । उसले मार्सी फलुवा चामल ६४ मुरी ७ पाथी ६ माना ८ मुठी र नगद ३ सय ३३ गरी ५ लाख ३६ हजार २ सय ५० कुत बुझ्छ । यसैगरी तेल वापत २ मुरी १६ पाथी ७ माना ८ मुठी र ७५ रुपैयाँ कुत आउँछ । आधा धान ३० मुरी २ माना ४ मुठी गरी ३० हजार ३ रुपैयाँ, ठेकको १ लाख ३ हजार ८ सय ६४ रुपैयाँ आम्दानी पनि आम्दानी देखिन्छ । पशुपति अमाल तहविलले ६ सय ५९ मुरी ६ पाथी २ माना ७ मुठी गरी १३ लाख १८ हजार ६ सय ४२ धान कुत पाउँछ भने ४ लाख ९१ हजार ७४ नगद पाउने गरेको तथ्यांक छ । जयबागेश्वरी भण्डारले भूवहाल भाडाको ११ लाख ७० हजार ८ सय १२ रुपैयाँ कुत वापत प्राप्त गर्दै आएको छ । कुत वापत ५ सय ८५ मुरी ८ पाथी १ माना पाउँदै आएको छ । जयवागेश्वरीले ३ हजार ७ सय ७१ रुपैयाँमा चित्त बुझाउनु परेको छ ।"

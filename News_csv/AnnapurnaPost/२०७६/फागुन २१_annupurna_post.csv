शीर्षक,विवरण
"राष्ट्रियसभामा १९ को बिदाई, नयाँको सपथ आज","काठमाडौं : राष्ट्रियसभाले दुई वर्षे कार्यकाल समाप्त भएका १९ जना सांसदको मंगलबार बिदाई गरेको छ। सत्तासीन नेकपाका ८, कांग्रेसका ७, राजपाका २, समाजवादीका १ र एक जना राष्ट्रपतिबाट मनोनित (अर्थमन्त्री युवराज खतिवडा) को कार्यकाल मंगलबार सकिएको हो। ५९ सदस्यीय राष्ट्रियसभामा प्रत्येक दुई वर्षमा एक तिहाई सांसदको कार्यकाल समाप्त हुने गरी गोला हालिएको थियो। राष्ट्रियसभाले मंगलबारको बैठकमा कार्यकाल समाप्त हुन लागेका सबै सांसदलाई अनुभव साट्न बोल्ने समय दिएको थियो। राष्ट्रियसभामा विपक्षी दलका नेता सुरेन्द्र पाण्डेले दुई वर्षे कार्यकालमा आफूले विपक्षी दलको नेता भएको महसुस कहिल्यै नगरेको अनुभव सुनाए। प्रतिनिधिसभामा विपक्षी कांग्रेसले अवरोध गर्ने गरे पनि राष्ट्रियसभाका अधिकांश बैठकले अवरोधको सामना गर्नु परेन। आफ्नो अनुभव नराखेका खतिवडाले मन्त्रीमा रूपमा पुनः निरन्तरता पाउने सम्भावना छ। तर राष्ट्रिय सभामा खतिवडा वा वामदेव गौतममध्ये कसलाई पठाउने भन्नेमा नेकपा भित्र विवाद छ। राष्ट्रियसभामा विपक्षी दलका नेता पाण्डे, प्रमुख सचेतक सरिता प्रसाईं, विन्दादेवी आले, बद्री पाण्डे, मुक्ताकुमारी यादव, दुर्गाप्रसाद उपाध्याय र धनकुमारी खतिवडाको कार्यकाल समाप्त भएको हो। यस्तै नेकपाका बलराम बाँस्कोटा, हरिचरण शिवाकोटी, मीना बुढा, युटोल तामाङ, राजकुमार कुँवर, कमलाकुमारी ओली, कालीबहादुर मल्ल र खेमराज नेपालीको पनि कार्यकाल सकिएको हो। राजपाका वृशेषचन्द्र लाल र रमेशप्रसाद यादव तथा समाजवादीका रामप्रित पासवानको पनि २ वर्षको कार्यकाल मंगलबार नै समाप्त भएको छ। राष्ट्रियसभामा सत्तापक्षका नेता दीनानाथ शर्माले विपक्षी कांग्रेसका दलका नेता र प्रमुख सचेतकको कार्यकाल एकैपटक समाप्त हुन लागेकोमा आफूलाई दुःख लागेको बताए। प्रमुख सचेतक प्रसाईंले भने सरकारलाई जनताका पक्षमा काम गर्न सुझाव दिएर विदाई भइन। बिदाई भएका सांसदको मंगलबार सामूहिक तस्बिर खिचिएको थियो। नवनिर्वाचितको सपथ आज रिक्त हुन लागेका एक तिहाई सांसदका लागि एक महिना अघि (माघ ९ गते) नै निर्वाचन भएको थियो। निर्वाचित १८ जना सांसदले बुधबार सपथ लिएर कार्यकाल सुरु गर्दैछन्। माघ ९ मा भएको निर्वाचनमा नेकपाका १६ र राजपाका दुई सांसद निर्वाचित भएका थिए। कांग्रेसले भने एक सिट पनि जित्न सकेन। नेकपाबाट निर्वाचित गोपी अछामी, इन्दिरा गौतम, देवेन्द्र दाहाल, तुलसाकुमारी दाहाल, राधेश्याम पासवान, गंंगाकुमारी वेल्वासे, वेदुराम भुषाल, भगवती न्यौपाने, नारायणकाजी श्रेष्ठ, गोपाल भट्टराई, बिमला घिमिरे, जगप्रसाद शर्मा, मायाप्रसाद शर्मा, सुमित्रा विसी, शारदा देवी भट्ट र तारामान स्वारले बुधवार सपथ लिँदैछन्। नेकपासँग चुनावी तालमेलबाट दुई सिट जितेको राजपाका शेखरकुमार सिंह र मृगेन्द्रकुमार सिंह यादवको कार्यकाल पनि बुधवारबाट सुरु हुनेछ। नवनिर्वाचितको सपथ बुधबार बिहान ११ हुने संघीय संसद सचिवालय जानकारी दिएको छ। नवनिर्वाचित सांसदको कार्यकाल भने ६ वर्षकै हुनेछ। प्रत्येक २ वर्षमा एक तिहाई सांसदको कार्यकाल समाप्त हुने संवैधानिक व्यवस्था छ। संसद्को माथिल्लो सदन राष्ट्रिय सभामा विपक्षी कांग्रेस नाम मात्रको प्रतिपक्ष बन्ने देखिन्छ। सरकारका काम कारवाहीमा अनुगमन, निर्देशन र नियन्त्रण गर्ने संसद्मा प्रमुख विपक्षीको भूमिका निरिह बन्ने देखिन्छ। राष्ट्रिय सभामा नेकपा ५०, कांग्रेस ६, राजपा २ र समाजवादी पार्टीको १ सिट मात्र छ। ५९ सदस्यीय राष्ट्रिय सभामा प्रत्येक प्रदेशबाट ८ जनाका दरले सांसद निर्वाचित हुन्छन्। ३ जना सांसद भने मन्त्रिपरिषद्को सिफारिसमा राष्ट्रपतिबाट मनोनित हुन्छन्। स्थायी सदन राष्ट्रियसभाका लागि पहिलोपटक गोला हालेर २, ४ र ६ वर्षे कार्यकाल निर्धारण गरिएको थियो। एक तिहाई सांसदको कार्यकाल प्रत्येक दुई वर्षमा समाप्त हुन्छ।"
कमिसन नखुलाउँदा विवाद,"काठमाडौं : गाडी बिक्री गर्दा पाउने कमिसन रिबेट नखुलाएपछि सरकार र गाडी विक्रेताबीच विवाद सुरु भएको छ। जिओ अटोमोबाइल्सलगायत २५ अटोमेबाइल विक्रेता कम्पनीले कमिसन खुलाउन नमानेपछि सरकारले गाडी विक्रेताको नवीकरण रोकेको छ। कानुनबमोजिम नवीकरण गर्दा विक्रेताले कमिसन खुलाउनुपर्ने भन्दै वाणिज्य विभागले ती विक्रेताको नवीकरण रोकेको हो। मंगलबार नवीकरणका लागि कमिसन खुलाउनुपर्ने भएपछि गाडी विक्रेताको छाता संगठन नाडा अटोमोबाइल्स एसोसिएनका प्रतिनिधिले उद्योग वाणिज्य तथा आपूर्ति मन्त्रालयलाई दवाव दिएका छन्। निराकार श्रेष्ठ नेतृत्वको प्रतिनिधिले राज्यमन्त्री मोतीलाल दुगडलाई भेटी दबाब दिएका हुन्। हालसम्म कमिसन खुलाउनु नपरेका भन्दै उनीहरूले विक्रेताको नवीकरणमा बाधा पुगेको गुनासो गरेका थिए। सोहीअनुसार तत्काल राज्यमन्त्री दुगडको संयोजकत्वमा वाणिज्य विभागका महानिर्देशक, निवर्तमान महानिर्देशक योगेन्द्र गौचन, मन्त्रालयका अधिकारी बोलाएर छलफल गरे। छलफलका क्रममा वाणिज्य विभागका अधिकारीले एजेन्सी ऐन मै कमिसन खुलाउनुपर्ने व्यवस्था रहेको प्रमाण उल्लेख गरे। एजेन्सी ऐन २०१४ अन्तर्गत जारी भएको नियमको अनुसूची १ मा एजेन्ट हुन चाहने व्यक्तिले दर्ताका लागि निवदेन दिँदा कमिसन खुलाउनुपर्ने उल्लेख गरेको छ। जिओ अटोमोबाइल्स प्रालिलगायत केही गाडी विक्रेताले अनुसूची बमोजिमको ढाँचामा कमिसनको विवरण नखुलाएको विभागका अधिकारी बताउँछन्। नाडाका अध्यक्ष कृष्ण दुलालले एक वर्षदेखि गाडीका आधिकारिक विक्रेताको नवीकरण रोकिएको बताए। उनका अनुसार नाडासँग आबद्ध २५२६ वटा आधिकारिक विक्रेता छन्। सरकारले भनेजस्तो विक्रेताले कमिसन लिने नगरेको उनको दाबी छ। उनले भने, २०१४ को कानुन समय सान्दर्भिक देखिँदैन। अहिले कमिसन लिने भन्ने छैन। गाडी विक्रेताले गाडी बिक्री गरेबापत नाफा मात्रै लिने गरेका छन्। उनले विभागमा एजेन्सी दर्ता सम्बन्धमा पुराना ऐनका कारण एजेन्सी नवीकरणमा समस्या आइपरेको हुँदा सवारी साधन पैठारी गर्दा अप्ठेरो परेको गुनासो पनि गरे। कानुनी छिद्र टेकेर अन्य एजेन्सीले गाडीको आयातका लागि अनुमति लिने गरेको नाडाका अध्यक्ष दुलालले बताए। उनले भने, पुरानो एजेन्सी ऐनमा कमिसन खुलाउनुपर्ने व्यवस्था राखेपछि आधिकारिक विक्रेता मारमा छन्। आधिकारिक विक्रेताको प्रमाणपत्र नलिएका एजेन्सीले गाडीको आयात गरेपछि गाडी विक्रेता समस्यामा परेको दुलालले बताए। उनले भने, पुरानो एजेन्सी ऐनलाई समय सान्दर्भिक बनाउनुपर्छ भन्ने हाम्रो माग हो। विगतमा पहुँचका आधारमा विभिन्न गाडी विक्रेताले दर्ता, नवीकरण गर्दै आएको वाणिज्य विभागका पूर्वमहानिर्देशक योगेन्द्र गौचनले दाबी गरे। उनले भने, मैले कार्यकाल सम्हालेयता कमिसन नखुलाई गाडीको विक्रेता नवीकरण गरेको छैन। त्यसैले कि त कानुन संशोधन गर्न सकिन्छ, नत्र कमिसनको अंक नखुलाई एजेन्सी नवीकरण गर्नु हुँदैन। पछिल्लो समय केही कम्पनीले बैंकबाट एलसी खोलेर वाणिज्य विभागले अनुमति लिएर भारतबाट गाडी भिœयाउन खोजिरहेका छन्। आउडी, टेस्लालगायत गाडी भन्सार नाकाबाट भिœयाउन खोजिएका त्यस्ता गाडीलाई भन्सार कार्यालयले आधिकारिक विक्रेताको प्रमाणपत्र नभएपछि रोकिरहेको अवस्था छ। तर, आधिकारिक विक्रेताको प्रमाणपत्र नलिएका एजेन्सीलाई गाडीलाई अनुमति दिने वाणिज्य विभागको भूमिका शंकास्पद देखिएको छ। आधिकारिक विक्रेताको सहमतिमा अन्य फर्मले पनि सवारीसाधन आयात गर्न पाउँछन् तर नेपालमा आधिकारिक विक्रेता नै नियुक्त नभएकाले समस्या परेको हो। यसअघि व्यवसायीले धेरै उत्पादक कम्पनीका भारतीय विक्रेताबाट नेपालले तेस्रो मुलुकको सामान खरिद गर्न पाउनुपर्ने लबिङ गर्दै आएका थिए। विद्यमान व्यवस्थाअनुसार भारतबाट तेस्रो मुलुकका वस्तु आयात गर्न पाइँदैन र यसरी ल्याएको खण्डमा भन्सारले जफत गर्नुपर्ने हुन्छ। साउन २८ मा प्रिन्सा अटोमोटिभ प्रालिले १२ वटा आउडी सिर्सिया सुक्खा बन्दरगाह भन्सार जाँचपास गरी भिœयाएको थियो। यद्यपि, आधिकारिक विक्रेताको अनुमति नलिई आयात गरेको पाइएपछि प्रिन्साको थप तीनवटा आउडीका गाडी रोकिएको अवस्था छ।"
मिर्गौला प्रत्यारोपण आज :प्रधानमन्त्रीको मनोबल उच्च,"काठमाडौं : प्रत्यारोपण गर्नु ठिक २४ घण्टाअघि मंगलबार त्रिवि उपकुलपति डा धर्मकान्त बास्कोटाले त्रिवि शिक्षण अस्पतालको क्याबिन नं ६०१ मा नियाले। उनले देखे प्रधानमन्त्री केपी ओली त हल्का व्यायाम गरिरहेका छन्। ओलीको बुधबार बिहान नौ बजे मिर्गौला प्रत्यारोपण गर्ने तयारी छ। उनमा रत्तिभर चिन्ता देखिँदैन। प्रधानमन्त्री ओलीले चिकित्सकलाई नै ढुक्क हुन आग्रह गरेका छन्। रक्तचाप, शरीरको तापक्रमलगायत अन्य स्वास्थ्य अवस्थाको परीक्षणको रिपोर्ट राम्रो छ। त्रिवि उपकुलपति डा बास्कोटाले अन्नपूर्णसँग भने, उहाँलाई भेट्दा बिरामीजस्तै लाग्दैन। मनोबल पनि उच्च छ। अस्पतालको एनेक्स२ मेडिकल वार्डको क्याबिनमा छन् ओली। अस्पतालका कार्यकारी निर्देशक डा प्रेमकृष्ण खड्गाले प्रत्यारोपण गर्नुअघिको स्वास्थ्य विवरण राम्रो रहेको बताए। उनले भने, प्रत्यारोपणका लागि आवश्यक औषधि दिइएको छ। विभिन्न विषयका विशेषज्ञबाट स्वास्थ्य परीक्षण पनि गरियो। प्रत्यारोपणअघि नियमित डायलासिस र अन्य ल्याब परीक्षण गरिएको उनले बताए। गत कात्तिक १४ गतेदेखि प्रधानमन्त्री ओलीले नियमित डायलासिस गराइरहेका छन्। अस्पतालका निर्देशक खड्गाका अनुसार वरिष्ठ मिर्गौला रोग विशेषज्ञ प्राडा दिव्या सिंह शाहको नेतृत्वमा नेफ्रोलोजी टिमले प्रत्यक्ष निगरानी गरिरहेको छ। प्रधानमन्त्री ओलीको मनोबल उच्च देखेर चिकित्सकसमेत चकित छन्। वरिष्ठ पेट रोग विशेषज्ञ डा खड्गाले भने, आत्मबल त एकदमै बलियो छ। वरिष्ठ मिर्गौला रोग विशेषज्ञ डा अरुण सायमीले पनि प्रधानमन्त्रीको मनोबल उच्च रहेको बताए। उनले भने, चिन्ता नगर्नुस्। मलाई केही हुँदैन। एक सातापछि क्याबिनेट डाक्छु भन्नुभयो। चिकित्सकका अनुसार प्रधानमन्त्री ओलीलाई सातदेखि १० दिनभित्र डिस्चार्ज गर्ने योजना छ। प्रधानमन्त्री ओलीलाई भान्जी साइनो पर्ने समीक्षा संग्रौलाले मिर्गौला दान गर्न लागेकी छन्। बिहानै प्रत्यारोपण सुरु गर्ने योजना छ, एक चिकित्सकले भने। प्रधानमन्त्री ओलीका निजी चिकित्सकसमेत रहेकी डा शाहको नेतृत्वमा खटिएको नेफ्रोलोजी टिमले तयार पारेपछि युरोलोजी टिमका चिकित्सक शल्यक्रियामा संलग्न हुनेछन्। अस्पतालका निर्देशक डा खड्गाले भने, मिर्गौला रोग विशेषज्ञले सबै तयार पारेपछि सर्जनहरू शल्यक्रिया र प्रत्यारोपणमा संलग्न हुनेछन्। भारतबाट आएका वरिष्ठ प्रत्यारोपण सर्जन डा अनन्त कुमार ब्याक सपोर्टमा रहनेछन्। चार घण्टामा प्रत्यारोपण वरिष्ठ मिर्गौला रोग विशेषज्ञ डा ऋषिकुमार काफ्लेले इम्युनो सप्रेसिभ औषधि सेवन गरिरहेका प्रधानमन्त्री ओलीको मिर्गौला प्रत्यारोपण सफल हुनेमा ढुक्क रहेको बताए। राजधानीमा मंगलबार आयोजित एक कार्यक्रममा उनले भने, शिक्षण अस्पतालको सफलताको आँकडा ९८ प्रतिशतभन्दा बढी छ। शंकै गर्नु पर्दैन। प्रधानमन्त्रीको प्रत्यारोपण पनि सफल हुन्छ। १५२० वर्ष बाँच्न सकिन्छ शरीरले साथ दिएमा प्रधानमन्त्री ओली थप १५२० वर्ष बाँच्न सक्ने चिकित्सकको भनाइ छ। मेडिसिनमा शतप्रतिशत ग्यारेन्टी केही छैन। संक्रमण भएन भने प्रधानमन्त्रीले लामो समयसम्म जीवन बिताउन सक्नुहुन्छ, डा काफ्लेले भने। हृदयाघात, मस्तिष्कघात, सडेन डेथ र संक्रमणमा नभएमा दोस्रो पटक मिर्गौला प्रत्यारोपण गरेकाको जीवन लम्बिने चिकित्सक बताउँछन्।"
अर्थमन्त्री खतिवडाका दुई वर्ष,"काठमाडौं : अर्थमन्त्रीका रूपमा डायुवराज खतिवडा पुनः सिंहदरबार प्रवेशको प्रतीक्षामा छन्। राष्ट्रियसभामा दुई वर्षे कार्यकाल समाप्त भएसँगै उनले मंगलबार अर्थ र सञ्चार तथा सूचना प्रविधिमन्त्रीबाट राजीनामा दिए। खतिवडाले सम्हाल्दै आएको जिम्मेवारी प्रधानमन्त्री केपी ओलीले लिएका छन्। राष्ट्रियसभाको कार्यकाल समाप्त भएका एकतिहाई सदस्यले बिदाईका क्रममा आआफ्नो अनुभव सुनाए। तर खतिवडाले भने राष्ट्रियसभामा बिदाई सम्बोधन गरेनन्। यसले उनी राष्ट्रियसभाबाट बिदा हुँदै छैनन् भन्ने बुझिन्छ। राष्ट्रियसभामा सरकारको सिफारिसमा राष्ट्रिपतिले नियुक्त गर्ने एउटा सिटमा प्रधानमन्त्रीले खतिवडालाई नै निरन्तरता दिन चाहेका छन्। पार्टी निर्णय अर्कोतर्फ हुँदाहुँदै प्रधानमन्त्रीको जोडबल खतिवडामै रहेको देखिन्छ। प्रधानमन्त्रीकै चाहनामा उनले अर्थमन्त्रीमा निरन्तरता पाउन लागेका हुन्। राष्ट्रिय योजना आयोगको उपाध्यक्ष र राष्ट्र बैंकको गभर्नरका रूपमा लामो समय नीति निर्माणमा काम गरेको, एक काबिल अर्थशास्त्रीका रूपमा प्रधानमन्त्री ओलीले ठूलो विश्वासका साथ खतिवडालाई जिम्मेवारी सुम्पेका हुन्। तर अर्थमन्त्रीको दुई वर्षे कार्यकालमा उनी औसत देखिए। उनले ल्याएका दुवै बजेटको मध्यावधि समीक्षाबाट बजेट र राजस्वको आकार घटाइयो। यसले उनको अनुमान क्षमतामा प्रश्न चिन्ह उठेको छ। पहिलो बजेट निर्माणमा केही सुधारको आभाष दिन खोजेका उनले दोस्रो बजेटमा नेपाली माटो सुहाउँदो प्रतिस्पर्धी लोकप्रियतावादलाई पछ्याएका छन्। यद्यपि, उनले केही सुधार नै गर्न नखोजेका भने होइनन्। विद्युतीय भुक्तानीका माध्यमबाट अनौपचारिक अर्थतन्त्रलाई नियन्त्रण गर्दै लैजाने, स्वदेशी उद्योगलाई संरक्षण गर्ने, कर अनुपालना बढाउने, लामो समयदेखि राजस्व प्रशासनमा समस्याका रूपमा रहेको वस्तु र सेवाको बिक्रीमा बिल जारी गर्नुपर्ने (बिलिङ इन्फोर्समेन्ट)लाई उनले मेहनत गरेर कार्यान्वयन गरे। यसका कारण समस्याले जरा गाडेको मूल्य अभिवद्धि करको असुलीमा सुधार देखिएको पनि छ। खतिवडाले नियमनका नाममा निजी क्षेत्रलाई गिजोलेको, खटनपटन र सुक्ष्म व्यवस्थापन (माइक्रोम्यानेजमेन्ट) मा अल्झेको, व्यक्ति लक्षित र प्रतिशोधपूर्ण काम गर्ने र दोस्रो विचारलाई बहिष्कार गर्ने गरेको भनेर आलोचना पनि हुने गरेको छ। राष्ट्रियसभाका अध्यक्ष गणेशप्रसाद तिमिल्सेनासँग मङ्गलबार सङ्घीय संसद भवनमा राष्ट्रपतिबाट मनोनित सांसद डायुवराज खतिवडा, रामनारायण विडारी र विमला राई पौडेल । तस्बिर : रासस खुला बजार, उदारीकरणपछि एकप्रकारको स्वच्छन्दताले बजारलाई विकृत बनाउँदै लगेको र उपभोक्ता संरक्षण, प्रतिस्पर्धा प्रवद्र्धन कमजोर भैराखेको सन्दर्भमा सेकेन्ड थट बाट खतिवडाको उदय भएको हो। बजारलाई स्वच्छन्द छाड्न हुँदैन, विवेकशील नियमन आवश्यक छ भन्ने उनको बहस पैरवीले उनी निजीकरण तथा उदारीकरणसँगै भित्रिएका विकृति, विसंगतिलाई नियन्त्रण गर्न उनको विचार प्रभावकारी मानिएको हो। तर जब उनी आफै कार्यान्वयन तहमा पुगे, निजी क्षेत्रमाथिको उनको दृष्टिकोण नै पूर्णतः नकारात्मक देखियो। उद्यमी, व्यवसायी ले गलत नै गर्छन् भन्ने सिराबाट उनका पोलिसी प्रेस्क्रिप्सन सुरु भए। यसले निजी क्षेत्रको आत्मबल निकै खस्किएको छ। कर प्रशासनले करको अनुपालना बढाउन कुनै सचेतना कार्यक्रम, सहुलियतका कार्यक्रम या अरु मेहनत नै गर्नुनपर्ने भएको छ। उनले बैंकको कर्जा लिनेदेखि सार्वजनिक सेवा उपभोग गर्न समेत कर चुक्ताको प्रमाणपत्र अनिवार्य गरेर करको अनुपालनामा कसेका छन्। वास्तवमा करमा बाध्यकारीभन्दा स्वेच्छिक सहभागित प्रभावकारी हुन्छ। अर्कोतर्फ करको सदुपयोग हुनुपर्छ। जनजीविकामा सुधार, सार्वजनिक सेवाको गुणस्तर र पहुँचमा सुधार, पूर्वाधार विकासले मात्र सरकारले उठाएको राजस्वको प्रभावकारी पुनर्वितरण हुन्छ। खतिवडाले अर्थ मन्त्रालय सम्हाल्दै गर्दा निजी क्षेत्र, बौद्धिक वर्ग, कर्मचारीतन्त्रदेखि नागरिकसमाजसम्म जुन खालको अपेक्षा र उत्साह थियो। बितेका दुई वर्षमा त्यी अपेक्षामा उनले तुषारापात गराएका छन्। अर्थतन्त्रका संरचनात्मक समस्या सुधार, बजेट प्रणालीमा सुधार, सार्वजनिक खर्च प्रशासन, ठेक्का प्रशासन सुधारमा उनले माखो मारेनन्। पूर्वअर्थमन्त्री डा प्रकाशचन्द्र लोहनी अर्थमन्त्री डाखतिवडामा क्षमता भएर पनि उनले आफ्नो काममा समय दिन नपाएको र उनको बौद्धिकताको शोषण भएको हुनसक्ने तर्क गर्छन्। उनको भनाइको अर्थ अर्थमन्त्रीलाई आफ्नो कामभन्दा पनि प्रधानमन्त्री या अन्य शक्तिशालीको अह्रनखटनमा समय व्यतित भइरहेको हो कि भन्ने लोहनीको बुझाइ छ। अर्थमन्त्रीका रूपमा खतिवडाको पहिलो कार्यकाल उपलब्धिमूलक रहेन। दोस्रो कार्यकालका लागि सिंहदरबार प्रवेश गर्दै गर्दा उनले यसअघिका कमीकमजोरीलाई पाठका रूपमा लिएर अर्थतन्त्रका समस्यामा सार्थक सुधार गर्नुपर्नेछ। एक अब्बल अर्थमन्त्रीका रूपमा सम्झनलायक पात्रका रूपमा स्थापित हुन सक्नुपर्छ।"
कर्णालीमा छाक टार्न सधैं पिरलो,"सुर्खेत : खाद्यान्नमा परनिर्भर हुँदा कर्णाली प्रदेशका नागरिकलाई छाक टार्न सधैं पिरलो छ। झन्डै १७ लाख नागरिकका लागि वार्षिक ३ लाख ५० हजार ९ सय ९८ मेट्रिक टन खाद्यान्न आवश्यक पर्छ। तर, आवश्यकताअनुसार खाद्यान्न उत्पादन हुँदैन। खेतीयोग्य जमिन पर्याप्त भए पनि सिँचाइ अभावका कारण अन्य काम गरेर स्थानीयले पेट पाल्ने गरेका छन्। सरकारी अनुदानको चामल नभित्रिए दुर्गम जिल्लामा भोकमरी हुन सक्ने भूमि व्यवस्था, कृषि तथा सहकारी मन्त्रालयका सचिव राजेन्द्र भारी बताउँछन्। मन्त्रालयका अनुसार कर्णालीमा कम्तीमा पनि वार्षिक २३ हजार ४ सय २० मेट्रिक टन खाद्यान्न अपुग हुन्छ। यहाँका बहुसंख्यक नागरिक खाद्यान्न अभावपछि काम गर्न भारत (कालापहाड) जाने चलन छ। प्रदेश सरकार र यहाँका हरेक स्थानीय तहले करोडौं रकम कृषि उत्पादन वृद्धिमा खर्च गरे उपलब्धि हात लागेको देखिँदैन। मन्त्रालयको तथ्यांकअनुसार कर्णालीका रूकुम पश्चिम, सल्यान र सुर्खेत खाद्यान्नमा आत्मनिर्भर उन्मुख देखिन्छन्। तर, यी जिल्लामा पनि सरकारी अनुदानको चामल आयात गर्नुपर्ने बाध्यता हटेको छैन। हुम्ला, डोल्पा, कालिकोट, मुगु, जुम्ला र जाजरकोटमा बर्सेनि खाद्य संकट हुँदै आएको हो। यहाँको उत्पादनले वर्षदिन खान नपुगेपछि खाद्य संस्थानबाट अनुदानको चामलसमेत बिक्रीवितरण हुँदै आएको छ। चालू वर्ष मात्रै कर्णालीमा ५६ हजार क्विन्टल अनुदानको चामल आयात भएको छ। यस्तो चामल ढुवानी गर्न सरकारले यस वर्ष कर्णालीमा १२ करोडभन्दा बढी रकम खर्च गरेको हो। निजी क्षेत्रबाट आयात भएको चामलको भने तथ्यांक छैन। खाद्यान्न अपुग भएपछि स्थानीयले ज्यालादारी काम गरेर अन्न खरिद गर्ने गरेका छन्। यहाँ उत्पादन हुने आलु, माछामासुबाट दुई प्रतिशत र मादक पदार्थ बनाउनमा प्रयोग हुने अन्य खाद्यान्नबाट सात प्रतिशत खाद्य पूर्ति भइरहेको मन्त्रालयका सूचना अधिकारी धनबहादुर कठायतको भनाइ छ। उनका अनुसार कर्णालीमा अपुग खाद्यान्न बाहिरी जिल्लाबाट आयात भए पनि ठ्याक्कै के कति भित्रिन्छ भन्ने तथ्यांक छैन। पछिल्लो एक तथ्यांकअनुसार कर्णालीमा उत्पादन हुने नौ मुख्य खाद्य बालीमा धान, मकै, गहुँ, कोदो, जौ, फापर, उवा, चिनो, कागुनो हुन्। रूकुम, सल्यान, सुर्खेत, दैलेख र जाजरकोटमा वार्षिक प्रतिव्यक्ति २ सय १ किलो खाद्यान्न आवाश्यक छ। यी जिल्लामा वार्षिक जनसंख्या वृद्धिद्धर ११ देखि २४६ सम्म छ। यस्तै साबिक कर्णालीका जुम्ला, कालिकोट, मुगु, डोल्पा र हुम्लामा वार्षिक प्रतिव्यक्ति १ सय ९१ किलो खाद्यान्न आवश्यक छ। तर, यी जिल्लामा वार्षिक जनसंख्या वृद्धिद्धर २ देखि २२५ सम्म छ। आधालाई तीन महिना खान पुग्दैन कर्णालीका झन्डै ५१ प्रतिशत नागरिकलाई तीन महिना पनि खान पुग्दैन। उनीहरूको शिक्षा, स्वास्थ्य र अन्य जीवनको गुणात्मक पक्ष कमजोर रहेको कृषि मन्त्रालयका सूचना अधिकारी धनबहादुर कठायत बताउँछन्। तीनदेखि ६ महिना वा सोभन्दा माथि वर्षदिनसम्म खान पुग्नेको संख्या कम रहेको उनको भनाइ छ। यहाँका बहुसंख्यक नागरिकलाई पेट भर्ने चिन्ता छ। पेट भर्नकै लागि ज्याला मजदुरीमा अर्काको काम गर्न बाध्य छन्, उनी भन्छन्, यस विषयमा हामी गम्भीर छांै। नागरिकलाई कसरी खाद्यान्नमा आत्मनिर्भर बनाउन सकिन्छ भनेर प्रदेश सरकार लागिपरेको छ। खाद्य संकट हटाउँछौं खाद्य सुरक्षा र पोषणयुक्त खानाको प्रवद्र्धनका लागि सरोकारवालाले साझा प्रतिबद्धता जनाएका छन्। प्रदेशस्तरीय पोषण तथा खाद्य सुरक्षा निर्देशक समितिले कर्णालीलाई खाद्यान्नमा आत्मनिर्भर बनाउन पहल थालेको हो। प्रदेशको कृषि मन्त्रालयले अग्र्यानिक मिसन कार्यक्रम, प्रधानमन्त्री कृषि आधुनिकीकरण परियोजना, कृषि अनुदान तथा बीउबिजन वितरणलगायत सिँचाइ पहुँच वृद्धिका विभिन्न कार्यक्रम बनाएको कृषिमन्त्री विमला केसी बताउँछन्। प्रदेशलाई कृषिमा आत्मनिर्भर बनाउन सिँचाइ सुविधालाई अब्बल बनाउँदै छौं, उनी भन्छिन्, सिँचाइ सुविधा नभएको ठाउँमा लिफ्ट सिँचाइ प्रविधिमार्फत बाँझो जमिनमा सिँचाइ सुविधा पुर्याएर उत्पादन बढाउने योजना छन्। प्रदेश योजना आयोगका उपाध्यक्ष प्राडा पुण्यप्रसाद रेग्मी कर्णालीको मुख्य समस्या भनेकै खाद्य संकट रहेको स्वीकार गर्छन्। दीर्घकालीन योजना नहुँदा खाद्य उत्पादन बढाउन सकिएको छैन, उनी भन्छन्, बर्सेनि खाद्य संकटकै पिरलोमा कर्णालीवासी छन्। कृषिमा आधुनिकीकरण गरी उत्पादन बढाए खाद्य संकट अन्त्य हुने उनको भनाइ छ। कृषि क्षेत्रमा उल्लेख्य सुधार गर्न प्रथम पञ्चवर्षिय योजना आगामी वर्षदेखिकार्यान्वयनमा आउने उनी बताउँछन्।"
प्रहरी समायोजनमा सकस,"काठमाडौं : नेपाल प्रहरीको संघ र प्रदेशमा समायोजन प्रक्रिया अघि बढेको छ। समायोजन समितिको पहिलो बैठकले प्रदेशमा प्रहरीको दरबन्दी तोकेपछि मात्र समायोजन पूर्ण हुने निर्णय गरेको छ। समायोजन गर्दा केन्द्रीय र प्रदेशका प्रहरीबीच फाटो आउने देखिएको छ। समायोजन विधेयकले डीएसपीसम्म प्रदेशले नै सरुवा गर्न पाउने र समायोजन हुने व्यवस्था गरेको छ। अहिले केही डीएसपी भएको ८ वर्ष पुगिसकेको छ। केही भने डीएसपीमा बढुवा भएको दुई वर्ष मात्र भएको छ। कनिष्ठ डीएसपी प्रदेशमा समायोजन भएपछि उनीहरू एसपी नहुन्जेल सम्बन्धित प्रदेशमा काम गर्नुपर्ने हुन्छ। बढुवा नहुन्जेल उनीहरू समायोजित प्रदेशमै काम गर्नुपर्ने अवस्था छ। केन्द्रीय प्रहरीले राज्यविरुद्धको अपराध, नागरिकता तथा राहदानी, अध्यागमन, संगठित अपराध, आतंकवाद, मानव बेचबिखन तथा ओसारपसार, साइबर अपराध, सीमापार अपराध तथा नेपाल बाहिर भएको वा नेपाल बाहिरसमेत अनुसन्धान गर्नुपर्ने अपराध, सरकारले राजपत्रमा सूचना निकालेर तोकेका अपराधको अनुसन्धान गर्ने व्यवस्था नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय) ऐन २०७६ ले गरेको छ। तोकिएबाहेक अन्य अपराधको अनुसन्धान प्रदेश आफैंले गर्न पाउँछ। जबरजस्ती करणी, हत्या, अपहरण, लुटपाट, चोरीलगायतको अनुसन्धान प्रदेश आफैंले गर्न पाउने अधिकार प्रत्यायोजन गरिएको छ। अधिकार प्रत्यायोजन गर्दा संघ र प्रदेश प्रहरी बाझिने गरि गरिएको छ। अधिकार प्रत्यायोजन सम्बन्धमा गृह मन्त्रालयलाई राय दिनेमध्येका एक उच्च प्रहरी अधिकृतले भने, हामीले केन्द्रीय प्रहरीलाई बलियो बनाउनुपर्छ भनेका थियौं तर अधिकार प्रत्यायोजन गर्दा सरकारले ध्यान नपुर्याउँदा भोलि संघ र प्रदेश प्रहरीमा फाटो आउने निश्चित छ। प्रदेश प्रहरीले अनुसन्धान गर्नुपर्ने कुनै अपराध केन्द्रको अनुसन्धान प्रभावकारी हुने देखिए प्रदेश प्रहरीले अनुरोध गरे केन्द्रीय प्रहरीले अनुसन्धान गर्ने व्यवस्था ऐनले गरेको छ। यस्तो अवस्थामा पीडितले न्याय पाउन ढिलाइ हुने देखिएको छ। ऐनले प्रदेश प्रहरीलाई बढी स्वायत्तता दिएको बुझाइ प्रहरी मुख्यालयको छ। चेन अफ कमान्डमा चल्ने संगठनमा प्रदेश प्रहरीलाई बढी स्वायत्तता दिँदा अपराध अनुसन्धान र कार्य सञ्चालनसमेत पारदर्शी नहुने सुझाव दिए पनि कार्यान्वयन नभएको मुख्यालयका एक अधिकृतले बताए। उनले भने, घटनाका पीडित प्रदेश २ मा, घटना प्रदेश ३ मा र प्रमाण प्रदेश ५ मा फेलापरेको अवस्थामा मुद्दा चलाउने र अनुसन्धान गर्ने प्रहरी कार्यालय फरक पर्छ। यसले पीडितले न्याय ढिलो पाउन सक्छन्। प्रहरी प्रवक्ता डीआईजी शैलेश थापा क्षेत्रीले हचुवाका भरमा प्रहरी समायोजनमा नजाने प्रष्ट पारे। उनले भने, समायोजन कसरी गर्ने भनेर मुख्यालय पनि छुट्टै समिति बनाएर आन्तरिक छलफलमा जुटेको छ। समायोजनमा गइसकेपछि कहाँ सजिलो र कहाँ अप्ठ्यारो पर्छ त्यो किटान गरेरै अगाडि बढ्छौं। गृहसचिव महेश्वर न्यौपानेले प्रदेशका दरबन्दीको विवरण पेस गर्न प्रहरी मुख्यालयलाई निर्देशन दिएका छन्। स्रोतका अनुसार उनले समायोजन समितिको अब बस्ने बैठकमा दरबन्दी किटान भएपछि मात्र समायोजनमा जाने प्रहरीको निवेदन मागिने बताए। समायोजनकै लागि सोमबार काज सरुवा रोकिएको छ। काजमा सरुवा भएकालाई दरबन्दीमै फर्किन र काज रोक्न मुख्यालयले सर्कुलरसमेत जारी गरेको छ। समायोजनमा गइसकेपछि प्रहरी दरबन्दी बढ्ने देखिन्छ। प्रहरीमा अहिले झन्डै ११ हजार दरबन्दी खाली छन्। केन्द्रमा रहेका साइबर ब्युरो, मानव बेचबिखन तथा अनुसन्धान ब्युरो, केन्द्रीय अनुसन्धान ब्युरो र लागुऔषध ब्युरोको कार्यालयसमेत प्रत्येक जिल्लामा खोल्नुपर्ने बाध्यकारी अवस्था आउँछ। यसले पनि दरबन्दी बढ्ने निश्चित छ। विशेष ब्युरोबाहेक अन्य ब्युरो प्रत्येक जिल्लामा स्थापना गर्नुपर्ने हुन्छ, डीआईजी क्षेत्रीले भने, यसका लागि दरबन्दी किटानदेखि कार्यालय स्थापनासम्म भौतिक पूर्वाधार निर्माण गर्नुपर्ने हुन्छ।"
सुर्खेत र दैलेखको सीमा क्षेत्रमा जिप दुर्घटना : तीनको मृत्यु,"दैलेख : जिल्लाको गुराँस गाउँपालिका८ धरमपोखरा बजारबाट कर्णाली प्रदेशको राजधानी वीरेन्द्रनगर सुर्खेत जाँदै गरेको जिप दुर्घटना भएको छ। कर्णाली प्रदेश ०२००१ ज०००७ नम्बरको जिप दैलेखसुर्खेतको सिमानामा पर्ने राउटे गल्छेनामा दुर्घटना भएको हो। सात यात्रु सवार जिप दुर्घटना हुँदा तीनजनाको मृत्यु भएको हो। अन्य चारजना घाइते भएको दुर्घटना स्थलमा खटिएका प्रहरी जवान रामबहादुर रानाले जानकारी दिए। उनका अनुसार मृत्यु हुनेमा चिङ्गाड गाउँपालिका ६ बस्ने अन्दाजी ५५ वर्षीय देवबहादुर खड्का, वीरेन्द्रनगरनगरपालिका१५ का अन्दाजी ४५ वर्षीया खड्गबहादुर बुढाथोकी र उनकी श्रीमती अन्दाजी ४० वर्षीया गोमा बुढाथोकी रहेका छन्। दुर्घटनाका घाइतेको वीरन्द्रनगरस्थित प्रदेश अस्पतालमा उपचार भइरहेको छ। जिप सडकबाट झण्डै चार सय मिटर तल खसेको प्रहरीले जनाएको छ।"
विराटनगरमै केन्द्रीय कार्यालय राख्न कांग्रेस र समाजवादी एकजुट,विराटनगर : पूर्वाअञ्चल विश्व विद्यालयको केन्द्रीय कार्यालय विराटनगरमै राख्नुपर्ने माग नेपाली कांग्रेस र समाजवादी पार्टीले गरेका छन्। कम्युनिस्ट सरकारले दुई तिहाईको दम्भले विराटनगरको इतिहास समाप्त गर्न खोजेको भन्दै दुवै पार्टीका विराटनगर महानगर कमिटीले विराटनगरमा केन्द्रीय कार्यालय राख्नुपर्ने माग गरेको हो। विराटनगरमा संयुक्त रुपमा पत्रकार सम्मेलनको आयोजना पुर्वीको विधानमा समेत केन्द्रीय कार्यालय विराटनगरमा रहने उल्लेख भएकाले सार्ने निर्णय तत्काल खारेज नभए जुनसुकै बलिदानी दिने चेतावनी दिए। केन्द्रीय कार्यालय विराटनगर१ पोखरियाबाट मोरङको सुन्दर हरैचा सार्ने प्रस्ताव प्रतिनिधिसभाले पारित गरेपछि दुवै पार्टी छुट्टा छुट्टै प्रेश विज्ञप्ती जारी गर्दै विरोध जनाएका थिए। तर दुबै पार्टीले एक सय वर्ष लामो इतिहास बोकेको विराटनगर र महानगर हुनका लागि महत्वपूर्ण गहनाको रुपमा रहेको विश्वविद्यालयको केन्द्रीय कार्यालय सार्ने निर्णय स्वीकार नहुने बताए। राष्ट्रियसभाले पारित गरिसकेको शिक्षा सम्बन्धी केही नेपाली ऐन संशोधन गर्न बनेको विधेयक प्रतिनिधिसभाले पारित गरेपछि विधेयकको दफा ७ को उपदफा २ मा विश्वविद्यालयको केन्द्रीय कार्यालय मोरङको सुन्दरहरैचा नगरपालिकाको गोठगाउँमा रहने उल्लेख छ। विराटनगर शैक्षिक हवको रुपमा विकसित भइरहेको बेला प्रदेशको राजधानीलाई छायामा पार्ने गरी सार्ने निर्णय स्वीकार हुने समाजवादी पार्टीका महानगर कमिटीका कार्यवाहक अध्यक्ष मो नसरुलले बताए। उनले केन्द्रीय कार्यालय विराटनगरमा सार्ने निर्णय तत्काल खारिज नभए चरण बद्ध आन्दोलन गर्ने कांग्रेससँग सहकार्य गरेको जानकारी दिए। सो अवसरमा कांग्रेसका महानगर कार्यसमितिका कार्यवाहक सभापति अरुण न्यौपानेले ऐनमा नै विराटनगरमा केन्द्रीय कार्यालय राख्नुपर्ने भएकोले विधान र ऐन विपरित काम गरेर चुप लागेर नबस्ने बताए। उनले केन्द्रीय कार्यालय सार्ने नियत विराटनगरबाट प्रदेशको राजधानी र अन्य महत्वपूर्ण संरचना हटाउने प्रयास भएकाले स्वीकार नहुने बताए। केन्द्रीय कार्यालय सारे प्रदेश१ को राजधानी र विराटनगर महानगरपालिका औचित्य नै समाप्त हुने उनले बताए। यस अघि पनि विश्वविद्यालयको केन्द्रीय कार्यालय विराटनगरस्थित साल्टटेडिगबाट विराटनगर स्थित पोखरियामा सार्न खोज्दा तत्कालिन उपेन्द्र यादवको नेतृत्वमा रहेको मधेश जनअधिकार फोरम नेपालले आन्दोलन गरेको थियो। राष्टिसभाबाट पहिले पारित भई प्रतिनिधिसभा आएको र प्रतिनिधिसभामा पारित भएर एक पटक पसनह राष्ट्रियसभामा पठाइन्छ। त्यसपछि राष्ट्रपतिले प्रमाणीकरण गरेपछि केन्द्रीय कार्यालय सार्ने बताइएको छ।
भक्तपुर काठमाडौं ६ लेन सडकमा राडारसहितको स्पीड क्यामेरा,"भक्तपुर : भक्तपुरकाठमाडौं ६ लेन सडकमा गुड्ने सवारीसाधनको गति नाप्न प्रहरीले राडारसहितको स्थायी स्पीड नाप्ने क्यामेरा जडान गर्ने भएको छ। महानगरीय प्रहरी परिसरले सडकको सल्लाघारीमा उक्त क्यामेरा जडान गर्ने भएको हो। राडारसहितको उक्त क्यामेरा नेपालमै पहिलोपटक जडान हुन लागेको परिसरका प्रमुख प्रहरी उपरीक्षक सविन प्रधानले जानकारी दिए। उनले स्थायी प्रकृतिको उक्त क्यामेराले चौबीसै घन्टा सडकमा गुड्ने सवारीसाधनको जानकारी दिने बताए। यसको कन्ट्रोल भक्तपुर दरबार क्षेत्रस्थित परिसरबाट हुने उनले बताए। नाइट भिजनसहितको यो क्यामेराको भिडियो फुल एचडी क्वालिटीको हुन्छ, प्रहरी उपरीक्षक प्रधानले भने, साथै यसमा राडारसँगै इन्फ्रारेड क्यामेरासमेत रहेकाले यसको भिडियोसमेत स्पष्ट हुन्छ। विशेषतः उक्त क्यामेराले तीव्र गतिमा गुड्ने सवारीसाधनको पहिचान गर्न जडान गर्न लागिएको हो। भक्तपुरकाठमाडौं ६ लेन सडकमा प्रतिघन्टा ५० किलोमिटरभन्दा बढी गतिमा सवारी चलाउन पाइँदैन। तीव्र गति र जथाभावी लेन परिवर्तन गर्ने गर्दा बढी सडक दुर्घटना हुने गरेको प्रहरीको निष्कर्ष रहेको छ। फागुन १४ गतेबाट उक्त सडकमा लेन अनुशासनसम्बन्धी नियम लागू गरिएको छ। उक्त नियम पालनाले मात्रै सडक दुर्घटना न्यूनीरकण नहुने देखिएपछि तीव्र गतिसमेत नियन्त्रण गर्न उक्त स्पीड क्यामेरा जडान गर्न लागिएको प्रहरी उपरीक्षक प्रधानले स्पष्ट पारे। उनका अनुसार स्पीड क्यामेराले दुई सय किलोमिटर प्रतिघन्टा गुड्ने सवारीसाधनको समेत नम्बर रेकर्ड गर्नसक्छ। निर्धारित गतिभन्दा बढी गति भएको सवारीसाधन क्यामेरासामु आउनेबित्तिकै त्यसले कन्ट्रोल रुपमा उक्त सवारीसाधनको नम्बरप्लेटसहितको संकेत दिन्छ, उनले भने, उक्त संकेतको आधारमा तीव्र गतिमा गुडेको सवारीसाधनलाई प्रमाणसहित कारबाही गर्न सक्छौं। उनले सल्लाघारीमा छलेर गएको सवारीसाधनलाई अर्को स्टेसनमा प्रहरीले कारबाही गर्ने बताए। तत्काल कारबाही गर्न नसकिए पनि उक्त क्यामेराले कैद गरेको दृश्यको आधारमा जहिलेसुकै तीव्र गतिको सवारीसाधनलाई कारबाही गरिने उनले स्पष्ट पारे। यसअघि ट्राफिक प्रहरीले समाएर सडकमा गुडेका सवारीसाधनतर्फ तेस्र्याउनुपर्ने राडार गन प्रयोगमा ल्याएको थियो तर उक्त गन बेलाबेलामा बिग्रने र सधैं ट्राफिक प्रहरीले समाएर बाटोमा उभिनुपर्ने झन्झट भएपछि स्थायी प्रकृतिको क्यामरा झिकाइएको भक्तपुर प्रहरीले जनाएको छ। उक्त क्यामेरामा राडार जडान भएकाले जीपीएस ट्रयाक भएका सवारीको लोकेसनसमेत यसले जानकारी दिने प्रहरी उपरीक्षक प्रधान बताउँछन्। जसले गर्दा सडक दुर्घटना गराएर भागेका सवारीसाधनसमेत उक्त क्यामेराको आधारमा त्यसको लोकेसन पत्ता लागेर छिटो नियन्त्रणमा लिन सघाउ पुग्ने उनको भनाइ थियो। परिसरले सल्लाघारीसँगै जगातीमा समेत अर्को स्पीड क्यामेरा जडान गर्ने भएको छ तर उक्त क्यामेरामा भने राडार जडान नभएको परिसरले जनाएको छ।"
बागमतीमा २२ गते विदा,"मलंगवा : प्रदेश नं २ को सान, राजा जनकप्रति सम्मान भन्ने मूल नाराका साथ फागुन २२ गतेबाट सुरु हुन लागेको चौथो राजर्षी जनककप फुटबलको उदघाटनका अवसरमा एक दिन नगरपालिकाभित्र स्थानीय विदा दिने निर्णय गरेको छ। बुधवार नगरपालिकाका प्रमुख प्रशासकीय अधिकृत विमलप्रसाद पोखरेलले सूचना निकालेर सार्वजनिक विदा दिएको जनाएका छन्। नगरपालिका अन्तर्गत सञ्चालित कार्यालय, शैक्षिक संस्था र स्वास्थ्य संस्थाहरु बन्द रहने सूचनामा उल्लेख गरिएको छ। बागमती नगरपालिकास्थित स्वर्गीय सन्तोष श्रेष्ठ स्मृति खेल मैदानमा आयोजित प्रतियोगिताको बिहीबार दिउँसो एक समारोहबीच पूर्वउपप्रधानमन्त्री एवं सत्तारुढ नेपाल कम्यूनिष्ट पार्टी (नेकपा) का प्रवक्ता नारायणकाजी श्रेष्ठको प्रमुख आतिथ्यता कार्यक्रम हुनेछ। बागमति नगरपालिकाको गौरवको विषय भएको हुनाले सार्वजनिक बिदा दिइएको मेयर भरत कुमार थापाले जानकारी दिए। प्रतियोगिताको उदघाटन खेलमा आयोजक बागमती युवा क्लब सर्लाही र ब्वाईज युनियन क्लब काठमाडौंले प्रतिस्पर्धा गर्दैछन्। खेलमा १२ वटा टिमको सहभागिता रहनेछ। चैत १ गते फाइनल खेल हुने प्रतियोगिताको बिजेताले १० लाख रुपियाँ र उपबिजेताले ५ लाख रुपियाँ पुरस्कार प्राप्त गर्ने छन्। यस्तै प्रतियोगितामा उत्कृष्ट खेल खेल्ने सर्लाहीका एक जना खेलाडीलाई एक थान मोटरसाइकल र प्रतियोगिताकै सर्वोत्कृष्ट खेलाडीलाई ५१ हजार रुपियाँ नगद प्रदान गरिने आयोजक क्लबका अध्यक्ष मैनालीले जानकारी दिए।"
दोलखा केन्द भएर भूकम्प,काठमाडौं : बुधबार साँझ दोलखा केन्द्रबिन्दु भएर भूकम्प गएको छ। साँझ ७ बजेर १७ मिनेट जाँदा दोलखाको उत्तरी क्षेत्र सिगटी आसपास केन्द्र भएर भूकम्प गएको राष्ट्रिय भूकम्प मापन केन्द्रले जनाएको छ। केन्द्रका अनुसार ४३ म्याग्निच्यूडको भूकम्पको धक्का महसुस गरिएको हो।
सुख्खा पहिरोले सडक भाँसिएपछि पर्यटकलाई सास्ती,"जोमसोम : सुख्खा पहिरोले सोमबारदेखि अवरुद्ध भएको बेनीजोमसोम सडकखण्डमा मुस्ताङ आउजाउ गर्ने पर्यटकले सास्ती पाएका छन्। राष्ट्रिय गौरवको आयोजना, कालिगण्डकी करिडोरले सडक स्तरोन्नति गर्दै गरेको मुस्ताङको थासाङ गाउँपालिका४ र ३ को घैकु खोला नजिक सुख्खा पहिरो गएपछि सडक अवरुद्ध भएको हो। सुख्खा पहिरोले करिव १५ मिटर सडक भाँसिएको थियो। नियमति सडक चौडा र भीर कटिङ गर्ने क्रममा खटिएको एक स्काभेटर समेत कालिगण्डकीमा खस्दा सिन्धुपाल्चोक घर भएका अपरेटर चालक अजुर्न दाहालको घटना स्थलमै मृत्यु भएको प्रहरीले जनाएको छ। स्काभेटरले सडक माथिको माटो पन्छ्याउने क्रममा सुख्खा पहिरो गएपछि सडक खन्ने उपकरणसहित अपरेटर चालक कालिगण्डकी नदीमा खसेका थिए। यस्तै पहिरोले मुस्ताङ जाने एक बसमा समेत क्षति पुगेको थियो। मुस्ताङको घासामाथि घैकु खोला नजिक सुख्खा पहिरोले सडक अवरुद्ध भएपछि म्याग्दी र मुस्ताङको यातायात सेवा अवरुद्ध भएको घासा प्रहरी चौकीका इञ्चार्ज नीमप्रसाद तिमिल्सिनाले बताए। उनका अनुसार म्याग्दी हुँदै मुस्ताङ जाने पर्यटकले सवारी फेरबदल गर्नु पर्ने अवस्था रहेको छ। मुस्ताङ जाने पुरै सडक पुरिएको र जमिनसमेत भाँसिएकाले उपल्लो घासा माथिको जंगलको बाटो हुँदै करिव ४५ मिनेट पैदल हिँडेर घैकु खोलामा झर्नु पर्ने भएको इञ्चार्ज तिमिल्सिनाले जानकारी दिए। सडक अवरुद्ध भएपछि सबैभन्दा बढी सकस भारतीय पर्यटकलाई परेको छ। जगंलको अप्ठ्यारो उकालोओरालो बाटोमा पर्यटकलाई सवारी फेर्न समस्या भएको स्थानीय प्रयास थकालीले बताए। यस्तै ,सडककै कारण खाद्यान्न लगायतका मालसामान ढुवानी तथा ओसारपोसारमा समेत समस्या परेको उनले जानकारी दिए। शर्मा गजुरमुखिका प्रोजेक्ट मेनेजर नरेन्द्र न्यौपानेले बुधबारदेखि सडक खुलाउन पहल सुरु भएको बताए। उनले सडक माथिको भाग धुजाधुजा परेकाले ब्लास्टिङ गरी चिरा परेको भागलाई मेटेर सडक सफा गर्ने योजना रहेको छ। अहिले ब्लास्टिङका लागि होल खुल्ने काम भइरहेको र आजै सडक सफा गर्ने लक्ष्य रहेको बताए।"
जन्ती बोकेको बस बेहुला बेहुलीसहित दुर्घटना : तीनको मृत्यु,मकवानपुर : जन्ती बोकेको बस दुर्घटना हुँदा तीन जनाको मृत्यु भएको छ। बुधबार मकवानपुरगढी गाउँपालिका२ स्थित शिखरकचेरीमा ना ३ ख ३५५६ नम्बरको बस दुर्घटना भएको हो। ४८ यात्रु बसमा रहेको प्रहरीले जनाएको छ। उक्त बस जितपुर भञ्ज्याङबाट सुकाैरा जाँदै थियो। मकवानपुर प्रहरी प्रमुख सुशील सिंह राठौरका अनुसार घाइतेको उद्दार कार्य जारी रहेको छ। मान्छे धेरै च्यापिएकाले मृतकको संख्या बढ्न सक्ने प्रहरीको अनुमान छ। राठाैरका अनुसार बेहुला बेहुली सामान्य घाइते छन्। दुर्घटनाका घाइतेको हेटौंडा र चुर्यहिल अस्पतालमा उपचार भइरहेको छ। मृतकका सनाखत भएको छैन्। घटनाबारे थप विवरण आउन बाँकी रहेको छ।
"ब्रेक फेल भएर जीप दुर्घटना हुँदा ११ घाइते, एकको अवस्था गम्भीर",पाल्पा : जिल्लाको अर्गेलीमा यात्रुबाहक जीप दुर्घटना भएको छ। जीप दुर्घटना हुँदा ११ जना घाइते भएका छन् भने एकको अवस्था गम्भीर छ। बुटवलबाट गुल्मीको शान्तिपुर जाँदै गरेको लु १ ज १४२८ नम्बरको जीप ब्रेक फेल हुँदा दुर्घटना भएको पाल्पा प्रहरीले जनाएको छ। घाइतेहरुको पाल्पामा उपचार भइरहेको छ। जीप ओरालो सडकबाट नालिमा पल्टिएको छ।
बलात्कार आरोपित फरार पूर्वडीएसपी खिउजू पक्राउ,"भक्तपुर : बलात्कार आरोप लागेको नेपाल प्रहरीका पूर्वप्रहरी नायब उपरीक्षक (डीएसपी) राजकुमार खिउँजू पक्राउ परेका छन्। महानगरीय प्रहरी परिसर ललितपुरको प्रहरी टोलीले उनलाई भक्तपुरको सूर्यविनायक नगरपालिका ५ कटुञ्जेबाट बुधबार पक्राउ गरेको हो। ललितपुर परिसरका प्रमुख वरिष्ठ प्रहरी उपरीक्षक टेकप्रसाद राईका अनुसार प्रहरीको विशेष टोलीले फरार पूर्वडीएसपी खिउँजू बुधबार दिउँसो भक्तपुरबाट पक्राउ गरेको पुष्टि गरे। फरार पूर्वडीएसपी राजकुमार खिउँजूलाई बुधबार ललितपुर प्रहरीले पक्राउ गरेको हो, महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले भने, उहाँविरुद्ध गएको माघ २२ गते बलात्कार गरेको आरोपमा ललितपुर परिसरमा उजुरी परेको छ। महानगरीय प्रहरी वृत्त चापागाउँमा प्रमुख रहेका बेला पूर्वडीएसपी खिउँजूले प्रहरी रिपोर्ट बनाउन गएकी एक युवतीले आफूलाई कार्यकक्षमै जबरजस्ती गरेको आरोप लगाएकी थिइन्। ती युवतीले पूर्वडीएसपी खिउँजूले आफूलाई डरत्रास देखाएर पटकपटक जबरजस्ती करणी गरेको दाबी गरेकी छन्। यसबारे प्रहरी प्रधान कार्यालयमा उजुरी दिँदा पनि कुनै कारबाही प्रक्रिया अघि नबढाइएको पीडित युवतीले बताउँदै आएकी छन्। प्रहरी प्रधान कार्यालयबाट कुनै प्रक्रिया अघि नबढेपछि एक गैरसरकारी संस्थाको सहयोगमा पीडित युवतीले गएको माघ २२ गते महानगरीय प्रहरी परिसर ललितपुरमा किटानी जाहेरी दिएकी हुन्। जाहेरी दर्ता भएपछि खिउँजूलाई पक्राउ गर्न प्रहरीले अनुमति पाएको ललितपुर प्रहरीका प्रमुख वरिष्ठ प्रहरी उपरीक्षक राईले जानकारी दिए। यसबीचमा तीव्र खोजी गरिए पनि फेला नपरेका खिउँजूलाई बुधबार भक्तपुरको कटुञ्जेबाटै नियन्त्रणमा लिन प्रहरीको विशेष टोली सफल भएको उनको भनाइ छ। फरार रहेकै अवस्थामा खिउँजूले किटानी जाहेरी दिएकी युवतीलाई जाहेरी फिर्ता लिन धम्काउँदै आएको पीडित युवतीले आरोप लगाएकी छन्। उक्त घटना सार्वजनिक हुन लागेपछि खिउँजूले प्रहरी नायब उपरीक्षक छँदै स्वेच्छिक अवकाश लिएका थिए।"
भारतबाट घर हिँडेका युवक मृत भेटिए,दैलेख : दैलेख जिल्ला सदरमुकाम नजिकै एक युवक मृत अवस्थामा भेटिएका छन् । जिल्लाको भैरबी गाउँपालिका१ रावतकोटका २९ वर्षीय युवक लक्ष्मी योगी मृत अवस्थामा फेला परेका हुन् । उनको शव नारायण नगरपालिका१ चिहानडाँडा नजिकैको जंगलमा फेला परेको जिल्ला प्रहरी कार्यालय दैलेखका प्रहरी नायब उपरीक्षक हरिबहादुर ओलीले जानकारी दिए । उनका अनुसार बुधवार जंगलमा घाँस काट्न गएको बेला स्थानीयले शव देखेपछि प्रहरीलाई खबर गरेका थिए । मजदुरीका लागि भारत गएका योगी झण्डै एक साताअघि घर फर्कँदै गरेको जानकारी घरपरिवारलाई गराएको पारिवारिक स्रोतले जनाएको छ । घटनाबारे थप अनुसन्धान भइरहेको प्रहरी नायब उपरीक्षक ओलीले जानकारी दिए । मृतक योगीको शव पोष्टमार्टमका लागि दैलेख अस्पतालमा राखिएको प्रहरीले जनाएको छ ।
थरुहट बन्दले जनजीवन प्रभावित,"गुलरिया : थरुहट थारुवान राष्ट्रिय मोर्चाले आह्वान गरेको दुई दिने आमहड्तालको दोस्रो दिन पनि बर्दियाको जनजीवन प्रभावित बनेको छ । बन्दका कारण यातायात लगायत शैक्षिक संस्था ठप्प छन् । मोर्चाले सरकारसँग १४ बुँदे माग राख्दै गरेको आमहड्तालका कारण बजार, विद्यालय, उद्योग, कलकारखाना ठप्प छन् । लामो तथा छोटो दुरीका सवारीसाधन चलेका छैनन् । आमहड्तालका कारण बर्दियाको बाँसगढी, राजापुर, बारबर्दिया, मधुवन, गुलरिया, ठाकुरबाबा नगरपालिका तथा गेरुवा र बढैयाताल गाउँपालिकामा बन्दको प्रत्यक्ष प्रभाव परेको छ । बन्द आह्वानकर्ताले सडक लगायत प्रतिष्ठानमा पुगी बन्द सफल पार्न आह्वाह गरेका छन् । बन्दको पहिलो दिन हड्तालका क्रममा कैलालीको धनगढीमा कार्यकर्तालाई धरपकट गरी पक्राउ गरिएको भन्दै मोर्चाले आपत्ती जनाएको छ । १४ बुँदे मागसहित आन्दोनका क्रममा कैलालीमा पक्राउ गरिएकालाई अविलम्व रिहाइको लागि प्रेस विज्ञप्ती जारी गर्दै थरुहट थारुवान राष्ट्रिय मोर्चाका संयोजक लक्ष्मण थारुले माग गरेका छन् । बन्दका क्रममा प्रेस, मानवअधिकार, विवाह, पर्यटक, एम्वुलेन्स लगायत कुटनितिक नियोगका सवारीलाई कुनै अवरोध गरिएको छैन । बर्दियाको सदरमुकाम गुलरिया बजार आंशिक बन्द भए पनि अन्य पालिकाका बजार ठप्प छन् ।"
प्रधानमन्त्री ओलीलाई मिर्गौला दिने समीक्षाका बुवाआमा के भन्छन् ?,"काठमाडौं : नेपाल कम्युनिस्ट पार्टी (नेकपा)का अध्यक्ष तथा प्रधानमन्त्री केपी ओली र मिर्गौला दिने समीक्षा संग्रौला नाताले मामा भान्जी हुन्। ३२ वर्षीया समीक्षाले बुधबार प्रधानमन्त्री ओलीलाई मिर्गौला दिएकी हुन्। समीक्षाले मिर्गौला दिएपछि प्रधानमन्त्री ओलीको दोस्रो पटक सफलतापूर्वक मिर्गौला प्रत्यारोपण भएको छ। समीक्षाका बुवा मेदनी संग्रौला र आमा मुना संग्रौला छोरीको आँट देखेर खुसीले गद्गद् छन्। छोरीलाई एकदम धन्यवाद दिन्छु, छोरीको आँट हिम्मत देखेर खुसी लागेको छ। उनले आँट गरेर प्रधानमन्त्रीलाई मिर्गौला दिएकी छन्, समीक्षाकी आमा मुनाले भनिन् स्वास्थ्य लाभको कामना छ। राम्रो होस्। हामी पशुपतिनाथसँग प्रार्थना गर्छौं। एकदम राम्रो होस्। समीक्षाका बुवा मेदनीले प्रधानमन्त्री र छोरीको स्वास्थ्य लाभको कामना गरेका छन् । प्रधानमन्त्री जीलाई स्वास्थ्य लाभको कामना गर्छु, समीक्षाका बुवा मेदनीले भने, छोरी समीक्षाले आँट गरेर मिर्गौला दिइन् उनलाई पनि स्वास्थ्य लाभको कामना गर्छु। प्रधानमन्त्री ओलीको परिवारसँग समीक्षाको परिवारको राम्रो सम्बन्ध छ। उनीहरुले दसैंमा प्रधानमन्त्री ओलीबाट टीका लगाउने गरेका थिए। पाल्पाका कमल ज्ञवालीसँग विवाह गरेकी समीक्षाको माइती झापा हो। समीक्षाका श्रीमान नेपाली सेनामा कार्यरत छन्।"
प्रहरी अधिकृतको नक्कली प्रमाणपत्र,"काठमाडौं : नेपाल प्रहरीका प्रहरी नायब निरीक्षक उत्तम कार्कीको शैक्षिक योग्यताको नक्कली प्रमाणपत्र फेला परेको छ । उनले मगध विश्वविद्यालय बोधगया भारतबाट बीकम उत्तीर्ण गरेको प्रमाणपत्र पेश गरी बढुवा नियुक्ति लिएको र उक्त शैक्षिक प्रमाणपत्र प्रमाणीकरण विवरणबाट झुठ्ठा भन्ने पुष्टि भएको हो। अख्तियार दुरुपयोग अनुसन्धान आयोगले राष्ट्रसेवक ओहोदामा बहाल रहने र सो हैसियतले लाभ वा सुविधा पाउने उद्देश्यले उक्त झुठ्ठा योग्यताको प्रमाणपत्र पेश गरेको देखिएपछि सई कार्कीविरुद्ध भ्रष्टाचार निवारण ऐन बमोजिम सजायको मागदावीसहित विशेष अदालतमा मुद्दा दायर गरिएको छ । शान्ति विद्यागृह मावि लैनचौर काठमाडौंमा कार्यरत माध्यमिक शिक्षक तृतीय (शिक्षक) दिपकबाबु अर्यालविरुद्ध शैक्षिक योग्यताको नक्कली प्रमाणपत्र पेस गरी स्थायी शिक्षक सेवामा रहेको भन्दै मुद्दा दायर गरेको हो । उनले मगध विश्वविद्यालय बिहार भारतबाट बीएससी परीक्षा उत्तीर्ण गरेको झुठ्ठा नक्कली शैक्षिक योग्यताको प्रमाणपत्र पेश गरी २० वर्षदेखि जागिर खाइरहेका थिए। अख्तियारका अनुसार उनले २०५७ जेठ २५ मा मावि तृतीयको पदमा अस्थायी नियुक्ति र २०६३ भदौ २९ मा स्थायी नियुक्ति लिइ कार्यरत रही लाभसमेत लिएको देखिएकोक छ । सई कार्की र शिक्षक अर्यालविरुद्ध भ्रष्टाचार निवारण ऐन, बमोजिमको माग दाबीसहित विशेष अदालत, काठमाडौंमा आरोपपत्र दायर गरिएको छ ।"
यात्रुका सारथी इन्द्र दाइ,"जोमसोम : राष्ट्रिय गौरव आयोजना अन्तर्गत कालिगण्डकी करिडोरले निर्माण गर्दै गरेको बेनीजोमसोमकोरला सडकखण्डमा आउने विभिन्न प्रकार समस्यामा यात्रुको सारथी बनेका छन् इन्द्र दाइ अर्थात इन्द्रसिंह शेरचन । करिडोर सडकको बेनीजोमसोम ७६ किमी निर्माणधीन सडक स्तरोन्नतिका लागि सुपरभाइजरका रूपमा खटिएका उनले प्राकृतिक प्रकोपका कारण सडकमा आइपर्ने समस्यामा हरेक यात्रुको सारथी बनेर सघाउने गरेका छन् । पुर्ख्यौली घर थासाङ गाउँपालिका भएका उनको म्याग्दीको अन्नपूर्ण गाउँपालिका३ दानामा होटल छ । उनी पेशाले एक पर्यटक गाइड पनि हुन् । उनले करिडोर सडकको रेखदेखको जिम्मेवारी पनि सम्हाल्दै आइरहेका छन् । राष्ट्रिय गौरवको बेनीजोमसोम सडक स्तरबृद्धिको काम २०७४ सालदेखि भएको हो । उनी सडकको काममा खटिएको पनि ३ वर्ष पुरा भइसकेको छ । सडक निर्माणको क्रममा आईपर्ने जुनसुकै विपतकालीन परिस्थितिमा उदार भावले सघाउने उनको बानी परेको छ । यात्रु उद्दार तथा दोहोरो सवारी आउजाउमा दिलो ज्यानले सघाउने इन्द्र दाइ उक्त सडकमा चल्ने सवारी चालक सबैका प्रिय पात्र बनेका छन् । यसपटक पनि उनले यस्तै, अर्को एक यात्रु उद्दारको उदाहरणीय कार्य गरेका छन्। गत मंगलबार बेनीजोमसोम सडकखण्ड अन्तर्गत थासाङ गाउपालिका ४ घैकु खोला नजिक सुख्खा पहिरो गएपछि सडक अवरुद्ध बन्यो । दुईतर्फी सडक बन्द भएपछि मुस्ताङ आउजाउ गर्ने पर्यटकलाई समस्या पर्यो । अवरुद्ध सडक पैदलै हिँडेर अर्को सवारी फेर्नुपर्ने बाध्यता पर्यटकलाई आयो । सडकमाथिको भीर जंगल र खाल्डाखुल्डी बाटो पार गर्न पर्यटकलाई हम्मेहम्मे पर्यो । जुन बाटो छिचोल्न ४५ मिनेट समय लाग्थ्यो । निकै जोखिमयुक्त बाटोमा यात्रुका सारथी इन्द्र दाइले मुस्ताङ जाने पर्यटकहरुलाई काँधमा बोकेरै गन्तव्यमा पूर्याए । उनले यात्रुलाई बोकेर उद्दार मात्र गरेनन् यात्रुको सामान बोक्ने र हात समातेर बाटो कटाइदिने लगायतका काम गरे । उनी आफूले यसप्रकारको सामाजिक उत्तरदायित्वको सहयोगी काम धेरै पटक गरेको बताउँछन्। उनले भने, समस्या आइपर्दा सहयोग गर्नु मानवीय धर्म हो । यस्तो काम गर्दा कनै आशा र अपेक्षा राख्दिनँ । निस्वार्थ भावले सेवा गर्दै आएको छु । उनले सडक निर्माणको क्रममा यात्रुलाई आईपर्ने समस्यामा सहयोग गर्ने गरेको बताए । गत वर्ष म्याग्दीको महभीरमा सडक अवरुद्ध हुँदा धेरै पर्यटकलाई बोकेर सहयोग गरेका थिए ।"
कोरोना नियन्त्रणका लागि एक्सन टिम बनाउन निर्देशन,"काठमाडौं : संस्कृति, पर्यटन तथा नागरिक उड्डयनमन्त्री योगेशकुमार भट्टराईले कोरोना भाइरस (कोभिड१९)बारे एक्सन टिम बनाउन निर्देशन दिएका छन्। कोरोना भाइरसले पर्यटन क्षेत्रमा पार्नसक्ने प्रभाव र चाल्नुपर्ने कदमबारे अध्ययन गर्न नेपाल नागरिक उडड्यन प्राधिकरण र नेपाल पर्यटन बोर्डमा एक्सन टिम बनाउन निर्देशन दिएका हुन्। कोरोना भाइरसले पर्यटन उद्योगमा पार्नसक्ने असर र चाल्नुपर्ने कदमबारे सरोकारवाला निकायसँग बुधबार मन्त्रालयमा गरिएको छलफलमा मन्त्री भट्टराईले उक्त निर्देशन दिएका हुन्। उनले कुनै नीतिगत निर्णय गर्नुपरे मन्त्रालयमा लेखी पठाउनसमेत निर्देशन दिँदै आवश्यक निर्णयका लागि मन्त्रालयमा सचिवको नेतृत्वमा एउटा टिम बनाइने बताए। उनले पर्यटन क्षेत्रसँग आबद्ध सबै सङ्घसंस्था तथा विज्ञलाई कोरोना भाइरसले पार्नसक्ने प्रभाव र सरकारकोतर्फबाट चाल्नुपर्ने कदमबारे तीनदिनभित्र सुझाव दिन पनि आग्रह गरे। साथै विमानस्थलमा यसबारे सजगता बढाइएको जानकारी गराउँदै उनले त्रिभुवन अन्तर्राष्ट्रिय विमानस्थलबाहेक पर्यटकको धेरै आवतजावत हुने काठमाडौँ बाहिरका विमानस्थलमा स्वास्थ्य मन्त्रालयसँग समन्वय गरेर हेल्थ डेस्क राख्ने प्रक्रिया पनि अघि बढाइएको बताए। अभिभावकका रुपमा राज्यभएकाले अहिले धेरै नआत्तिइ आफ्ना व्यवसाय सञ्चालन गर्न पनि उनले पर्यटन व्यवसायीसँग आग्रह गरे। कार्यक्रममा पर्यटन मन्त्रालयका सचिव केदारबहादुर अधिकारीले कोरोनाभाइरसको अहिलेसम्मको अवस्थाबारे जानकारी गराए। प्राधिकरणका महानिर्देशक राजनपोखरेल, बोर्डका प्रमुख कार्यकारी अधिकृत डा धनञ्जय रेग्मी, वायुसेवा सञ्चालक सङ्घ, ट्रेकिङ एजेन्सिज एशोसिएसन अफ नेपाल (टान), नेपाल एशोसिएसन अफ टुर एण्ड ट्राभल (नाट्टा), होटल एशोसिएसन अफ नेपाल (हान)लगायतका संस्थाका प्रमुख तथा प्रतिनिधिले पर्यटन उद्योगमा परेको असरबारे जानकारी गराउँदै राज्यले यो उद्योगलाई बचाइराख्न बैंकको व्याजदरलगायतका विभिन्न विषयमा सहुलियत दिनुपर्ने उनीहरुको माग थियो।"
रामेछापबाट आएको बस काभ्रेको चौरी देउरालीमा दुर्घटना,काभ्रे : काभ्रेको कोशीपारीमा बस दुर्घटना हुँदा २५ जना घाइते भएका छन् । रामेछापको गुराँसेबाट काठमाडौं आउँदै गरेको बा ४ ख ७१०२ नम्बरको बस काभ्रेको चौरी देउरालीमा दुर्घटना भएको हो। साइड दिने क्रममा बस दुर्घटनामा परेको स्थाीय सुसन सापकोटाले जानकारी दिए। घाइतेहरुमध्ये गम्भीर घाइते ६ जनालाई चौरी देउराली गाउँपालिकाको गाडीमा तथा अन्य लाई बसमा धुलिखेल अस्पताल ल्याउँदै गरेको जिल्ला प्रहरी कार्यलय काभ्रेले जनाएको छ । अहिले स्थानीय प्रहरी उद्धार कार्यमा जुटिरहेको भइएरहेको जिल्ला प्रहरी कार्यलय काभ्रेका डिएसपी विक्रम थापाले जानकारी दिए । उद्धार जारी रहेकोले घाइते थपिन सक्ने डिएसपी थापाले बताए।
धर्म प्रचार गर्ने दुई ताइवानी जिल्ला निकाला,"गोरखा : विगत पाँच वर्षदेखि अनाधिकृत रुपमा गोरखामा धर्म प्रचार गर्दै आएका दुईजना ताइवानी नागरिकलाई जिल्ला निष्कासन गरिएको छ। बिनजेश भिषा र भ्रमण भिषामा आएर बुद्धधर्म प्रचार गर्ने काम गर्दै आएका उनीहरुलाई जिल्ला प्रशासन कार्यालय गोरखाले मंगलबारै जिल्ला निष्कासन गरेको हो। ताइवानका ३६ वर्षीय सिनचेङ मेङ र २३ वर्षका ग्वान टिङ उलाई जिल्ला छाड्न निर्देशन दिएको प्रमुख जिल्ला अधिकारी सुरेन्द्र पौडेलले जानकारी दिए। सिनचेङ मेङको काठमाडौंमा होटल रहेछ। तर काठमाडौंमा नबसी गोरखामा धर्म प्रचारमा सक्रिय हुदै आएका रहेछन्, प्रजिअ पौडेलले भने, अर्का ग्वान टिङलाई पनि उनले लिएर भ्रमण भिजामा ल्याएका रहेछन्। एउटा प्रयोजनका लागि आएर फरक काम गरेको पाइएकाले हामीले जिल्ला छाड्न निर्देशन दिएका हौं। सिनचेङ मेङको काठमाडौंको नयाँ बानेश्वरमा हङजिन नामक होटल रहेको भेटिएको छ। उनीहरुले रोहटेपानीस्थित नेपाल मगर संघको माथिल्लो तला मासिक १५ हजार रुपैयाँ भाडा तिर्ने गरी लिएर त्यहाँ धर्म प्रचार गर्ने र चिनियाँ भाषा सिकाउने गर्दै आएको खुलेको छ। उनीहरुले धार्मिक क्रियाकलापमा स्थानीय १५० जनालाई समेटेका पाइएको प्रशासन कार्यालयले जनाएको छ।"
पत्रकार डेकेन्द्रराज थापा हत्या प्रकरण : १५ वर्षपछि मुख्य आरोपी पक्राउ,"दैलेख : पत्रकार डेकेन्द्रराज थापाको हत्यामा संलग्न मुख्य आरोपी पक्राउ परेका छन्। थापाको हत्या भएको १५ वर्षपछि मुख्य आरोपीत पक्राउ परेका हुन्। थापा हत्याका मुख्य आरोपीतमध्ये दुल्लू नगरपालिका६ छिउडीपुसाकोटका ३९ वर्षीय अरुण भन्ने बमबहादुर खड्का पक्राउ परेका हुन्। शान्ति प्रक्रियापछि पनि पक्राउ पर्ने डरले लुकीछिपी बस्दै आएका खड्कालाई कैलाली प्रहरीले पक्राउ गरी अड्डासार गर्दै जिल्ला प्रहरी कार्यालय दैलेखमा जिम्मा छोडेपछि मंगलबार दैलेख जिल्ला अदालतमा पेश गरिएको डिएसपी हरिबहादुर ओलीले बताए। मंगलबार भएको थुनछेक बहसपछि जिल्ला न्यायाधीश दण्डपाणी लामिछानेको आदेशबाट खड्कालाई पुर्पक्षका लागि कारागार चलान गर्ने र मुल्तवीमा रहेको मुद्दा जगाइएको अदालतका सूचना अधिकारी बिनोद आचार्यले जानकारी दिए। खड्का पक्राउ परेपछि मुल्तवीमा रहेको कर्तव्य ज्यान मुद्धा जागेको छ। हत्याका मुख्य आरोपीत हाजिर भएमा वा पक्राउ परेको बखत मुद्दा जगाउन सकिने दैलेख जिल्ला अदालतको अघिल्लो फैसला अनुसार फरार रहेका अन्य तीन जनासमेतको मुद्दा जागेको सूचना अधिकारी आचार्यले बताए। २०६१ साउन २७ गते नौमुलेको द्वारीमा माओवादी कार्यकर्ताहरुले मरणासन्न हुने गरी कुटेपछि सास छँदै खाल्डोमा गाडेर पत्रकार थापाको हत्या गरेका थिए। थापाको शव गाडिएको ठाउँ नौमूले गाउँपालिका३ द्वारीबाट ४ वर्षपछि कंकाल निकाली दाहसंस्कार गर्नुका साथै २०६५ भदौ १२ गते जिल्ला प्रहरी कार्यालय दैलेखमा ९ जना विरुद्ध किटानी जाहेरी दिइएको थियो। पत्रकार थापालाई नियन्त्रणमा राखेको बेला गरिएको कुटपिटको कारण ज्यान गएको भन्दै घटनाको ४ वर्षपछि २०६५ भदौ १२ गते डेकेन्द्रकी पत्नी लक्ष्मी थापाले जिल्ला प्रहरी कार्यालयमा किटानी जाहेरी दिएकी थिइन्। आरोपीत मध्येका ५ जनालाई २०६९ पुस २० गते प्रहरीले गिरफ्तार गरेर चलाएको मुद्दामा २०७१ मंसिर २१ गते दैलेख जिल्ला अदालतले गिरफ्तार परेका ५ जनालाई पत्रकार थापाको शव गाड्न मात्र सघाएको भन्दै कसुर अनुसार बढीमा २ वर्ष कैद गरेको थियो। तत्कालीन जिल्ला न्यायाधीश डिल्लीरत्न श्रेष्ठको इजलासले त्यसबेला थुनामा रहेका निरकबहादुर घर्ती, हरिलाल पुन र जयबहादुर शाहीलाई दुईदुई वर्ष तथा लक्षिराम घर्तीमगरलाई एक वर्ष ६ महिना र बीरबहादुर केसीलाई एक वर्षको कैद सजाय सुनाएको थियो। जिल्ला न्यायाधीश श्रेष्ठको इजलासले हत्या घटनाका मुख्य आरोपीतहरु चार जना साविकको छिउडीपुसाकोट गाविस१ हाल दुल्लू नगरपालिका६ का अरुण भन्ने बमबहादुर खड्का र केशव खड्का साविकको कट्टी गाविस७ हाल भगवतीमाई गाउँपालिका६ मुक्ति भन्ने बमबहादुर खड्का, बाँकेको कोहलपुर नगरपालिका३ का भक्तिराम लामिछाने फरार रहेको कारण गिरफ्तार परेका बखत मुद्दा जगाउन सकिने गरी मुल्तवीमा राख्ने फैसला सुनाएको थियो। पत्रकार थापालाई नारायण नगरपालिका५ भैंसेखोरबाट २०६१ असार १२ गते तत्कालिन नेकपा माओवादीका कार्यकर्ताले अपहरण गरेका थिए। अपहरण गरेको डेढ महिनापछि २०६१ साउन २७ गते दिउँसो साविकको द्वारी गाविस१ नेपाल राष्ट्रिय आधारभूत विद्यालयभित्र दिइएको यातनाको कारण ज्यान गएको प्रहरी अनुसन्धान र अदालतमा प्रत्यक्षदर्शीहरुले खुलाएका थिए। हत्या हुँदा पत्रकार थापा ३३ वर्षका थिए। पत्रकार डेकेन्द्रका हत्यारा अझै फरार"
टिपरको ठक्करबाट हजुरबानातिनीको ज्यान गएपछि सडक रातभर तनावग्रस्त,"विराटनगर : विराटनगरमा टिपर र अटो ठोक्किँदा दुई जनाको मृत्य भएको छ। मोरङको ग्रामथान गाउँपालिका२ र विराटनगर महानगरपालिका१९ को सीमानामा पर्ने मिलचौकमा राति टिपर र अटो टेम्पो ठोक्किँदा हजुरबा र नातिनीको ज्यान गएको हो। तुलसी मटर फ्याक्ट्री अगाडि राति ९ बजे घटना भएपछि विराटनगरविराटचौक सडक खण्ड रातभर तनावग्रस्त बन्यो। विराटचौकबाट विराटनगरतर्फ आउँदै गरेको को १ क २९१७ नम्बरको टिपर र मिलचौकबाट झोराहाटतर्फ जाँदै गरेको प्र १०२००२ ह ८६०६ नम्बरको अटो एकआपसमा ठोक्किएर दुर्घटना भएको थियो। मोरङ प्रहरीका प्रवक्ता डीएसपी मानबहादुर राईका अनुसार दुर्घटनामा अटो चालक ग्रामथान२ का ४५ वर्षीय बाबुराम सरदार र उनकी नातिनी ७ वर्षीय आरोही सरदारको घटनास्थलमै मृत्यु भएको थियो। दुर्घटनामा परी अटो पनि पूर्णरुपमा क्षति पुगेको छ। विराटनगर१९ का वडाअध्यक्ष बद्रीनारायण सरदारका अनुसार घटनापछि आक्रोसित स्थानीय बासिन्दाले टिपरमा आगो लगाइदिएका छन्। घटना लगत्तै मृतकको शव सडकमा तेस्र्याएर स्थानीय र आफन्तले विराटनगरविराटचौक सडक खण्डमा नाराबाजी र प्रदर्शन गरे। प्रहरीलाई शव समेत उठाउन दिइएन। प्रहरी, जनप्रतिनिधि, स्थानीय र आफन्तबीच भएको वार्तापछि ठक्कर दिने टिपर चालकलाई कारबाही गर्ने र मृतकका परिवारलाई क्षतिपूर्ति दिने सहमति बनेको थियो। सहमतिपछि स्थानीय र आफन्त शव उठाउन दिन राजी भएका थिए। दुवैको शव पोस्टमार्टमका लागि कोशी अस्पतालमा राखिएको छ।आक्रोशित स्थानीयले भने अहिले पनि सवारी साधन सञ्चालनमा रोक लगाउँदै झोराहाट र मिलनचौकमा टायर बालेर प्रदर्शन गरिरहेका छन्। रुखहरु काटेर सडकमा तेस्र्याउँदै स्थानीय प्रदर्शनमा उत्रिएपछि उक्त सडक खण्ड पूर्णरुपमा अवरुद्ध बनेको छ। थप कुनैपनि अप्रिय घटना हुन नदिन ठूलो संख्यामा सुरक्षाकर्मी परिचालन गरिएको डीएसपी राईको भनाइ छ। उनले टिपर चालक सुनसरीको रामधुनी गाउँपालिका५ झुम्काका ३३ वर्षीय हरेराम चौधरीलाई नियन्त्रणमा लिएर घटनाको अनुसन्धान सुरु गरिएको जानकारी दिए। मृतकका छिमेकी श्याम सरदारले लापरबाहीपूर्ण तरिकाले चलाइएका कारण ठक्करबाट मृत्यु भएपछि स्थानीय बासिन्दा आक्रोसित बनेर टिपरमा आगजनी गरेको बताए। मृतक दुवै जना आफन्तको बिहेमा पुगेर फर्कँदै गरेको स्थानीयले जानकारी दिएका छन्। घटनाको प्रकृति हेर्दा सुरुमा अटोलाई ठक्कर दिएपछि टिपर ब्याक गरेर किचेको आशंका छ, श्यामले भने। सडकमा टिपरको आतंक र ज्यादती बन्द गर्नु पर्ने माग गर्दै स्थानीय र मृतकका आफन्तले आन्दोलनलाई जारी राखेको उनले बताए। श्यामले मृतकको पारिवारिक आर्थिक अवस्था एकदमै कमजोर रहेको जानकारी दिए।"
सुर्खेत र दैलेखको सीमा क्षेत्रमा जिप दुर्घटना : तीनको मृत्यु,"दैलेख : जिल्लाको गुराँस गाउँपालिका८ धरमपोखरा बजारबाट कर्णाली प्रदेशको राजधानी वीरेन्द्रनगर सुर्खेत जाँदै गरेको जिप दुर्घटना भएको छ। कर्णाली प्रदेश ०२००१ ज०००७ नम्बरको जिप दैलेखसुर्खेतको सिमानामा पर्ने राउटे गल्छेनामा दुर्घटना भएको हो। सात यात्रु सवार जिप दुर्घटना हुँदा तीनजनाको मृत्यु भएको हो। अन्य चारजना घाइते भएको दुर्घटना स्थलमा खटिएका प्रहरी जवान रामबहादुर रानाले जानकारी दिए। उनका अनुसार मृत्यु हुनेमा चिङ्गाड गाउँपालिका ६ बस्ने अन्दाजी ५५ वर्षीय देवबहादुर खड्का, वीरेन्द्रनगरनगरपालिका१५ का अन्दाजी ४५ वर्षीया खड्गबहादुर बुढाथोकी र उनकी श्रीमती अन्दाजी ४० वर्षीया गोमा बुढाथोकी रहेका छन्। दुर्घटनाका घाइतेको वीरन्द्रनगरस्थित प्रदेश अस्पतालमा उपचार भइरहेको छ। जिप सडकबाट झण्डै चार सय मिटर तल खसेको प्रहरीले जनाएको छ।"
प्रधानमन्त्रीको स्वास्थ्य लाभका लागि पशुपतिमा विशेष पूजा,"काठमाडौं : प्रधानमन्त्री केपी ओलीको बुधबार गर्न लागिएको मृगौला प्रत्यारोपणको सफलताको कामना गर्दै पशुपतिनाथ मन्दिरमा बिहान विशेष पूजा गरिएको छ । पशुपति क्षेत्र विकास कोषका कोषाध्यक्ष डा मिलनकुमार थापाले प्रधानमन्त्रीको स्वास्थ्यको कामना गर्दै रुद्राभिषेक सहितको विशेष पूजा गरेका हुन् । थापाका अनुसार, २७ हजार रुपैयाँको रुद्राभिषेक र नवग्रह जाप सहितको विशेष पूजा गरिएको हो । यससँगै उनले सवा लाख दिप पनि प्रज्ज्वलन गरिएको जानकारी दिए । पशुपतिनाथमा प्रत्येक दिन ११ हजारदेखि २५ लाख सम्मका भिन्न भिन्न विशेष पूजा गर्ने चलन छ । यसका लागि बुधबार सबैभन्दा पहिलो विशेष पूजा नै प्रधानमन्त्रीको नाममा गरिएको उनको भनाइ छ । प्रधानमन्त्रीको मृगौला प्रत्यारोपण सफल होस् र सुस्वास्थ्यको कामना गर्दै दिप प्रज्ज्वलन र कामना देशैभर गरिए पनि पशुपतिनाथ मन्दिरमा गरिएको भने यो पहिलो पूजा हो । कोषका कोषाध्यक्ष थापाले भने, 'देशको प्रमुख कार्यकारी प्रधानमन्त्री दोस्रोपटक मृगौला प्रत्यारोपण गर्दै हुनुहुन्छ, उहाँमा देश विकासको सपना र उत्साह दुवै छ त्यसैले देश र जनताका लागि सेवा गर्न खोज्ने प्रधानमन्त्रीको नाममा यो विशेष पूजा गरेको हुँ । प्रत्यारोपणसँगै त्यसपछिको स्वास्थ्य राम्रो होस् भनी विशेष पूजा गरेको उनको भनाइ छ ।"
कर्णालीमा छाक टार्न सधैं पिरलो,"सुर्खेत : खाद्यान्नमा परनिर्भर हुँदा कर्णाली प्रदेशका नागरिकलाई छाक टार्न सधैं पिरलो छ। झन्डै १७ लाख नागरिकका लागि वार्षिक ३ लाख ५० हजार ९ सय ९८ मेट्रिक टन खाद्यान्न आवश्यक पर्छ। तर, आवश्यकताअनुसार खाद्यान्न उत्पादन हुँदैन। खेतीयोग्य जमिन पर्याप्त भए पनि सिँचाइ अभावका कारण अन्य काम गरेर स्थानीयले पेट पाल्ने गरेका छन्। सरकारी अनुदानको चामल नभित्रिए दुर्गम जिल्लामा भोकमरी हुन सक्ने भूमि व्यवस्था, कृषि तथा सहकारी मन्त्रालयका सचिव राजेन्द्र भारी बताउँछन्। मन्त्रालयका अनुसार कर्णालीमा कम्तीमा पनि वार्षिक २३ हजार ४ सय २० मेट्रिक टन खाद्यान्न अपुग हुन्छ। यहाँका बहुसंख्यक नागरिक खाद्यान्न अभावपछि काम गर्न भारत (कालापहाड) जाने चलन छ। प्रदेश सरकार र यहाँका हरेक स्थानीय तहले करोडौं रकम कृषि उत्पादन वृद्धिमा खर्च गरे उपलब्धि हात लागेको देखिँदैन। मन्त्रालयको तथ्यांकअनुसार कर्णालीका रूकुम पश्चिम, सल्यान र सुर्खेत खाद्यान्नमा आत्मनिर्भर उन्मुख देखिन्छन्। तर, यी जिल्लामा पनि सरकारी अनुदानको चामल आयात गर्नुपर्ने बाध्यता हटेको छैन। हुम्ला, डोल्पा, कालिकोट, मुगु, जुम्ला र जाजरकोटमा बर्सेनि खाद्य संकट हुँदै आएको हो। यहाँको उत्पादनले वर्षदिन खान नपुगेपछि खाद्य संस्थानबाट अनुदानको चामलसमेत बिक्रीवितरण हुँदै आएको छ। चालू वर्ष मात्रै कर्णालीमा ५६ हजार क्विन्टल अनुदानको चामल आयात भएको छ। यस्तो चामल ढुवानी गर्न सरकारले यस वर्ष कर्णालीमा १२ करोडभन्दा बढी रकम खर्च गरेको हो। निजी क्षेत्रबाट आयात भएको चामलको भने तथ्यांक छैन। खाद्यान्न अपुग भएपछि स्थानीयले ज्यालादारी काम गरेर अन्न खरिद गर्ने गरेका छन्। यहाँ उत्पादन हुने आलु, माछामासुबाट दुई प्रतिशत र मादक पदार्थ बनाउनमा प्रयोग हुने अन्य खाद्यान्नबाट सात प्रतिशत खाद्य पूर्ति भइरहेको मन्त्रालयका सूचना अधिकारी धनबहादुर कठायतको भनाइ छ। उनका अनुसार कर्णालीमा अपुग खाद्यान्न बाहिरी जिल्लाबाट आयात भए पनि ठ्याक्कै के कति भित्रिन्छ भन्ने तथ्यांक छैन। पछिल्लो एक तथ्यांकअनुसार कर्णालीमा उत्पादन हुने नौ मुख्य खाद्य बालीमा धान, मकै, गहुँ, कोदो, जौ, फापर, उवा, चिनो, कागुनो हुन्। रूकुम, सल्यान, सुर्खेत, दैलेख र जाजरकोटमा वार्षिक प्रतिव्यक्ति २ सय १ किलो खाद्यान्न आवाश्यक छ। यी जिल्लामा वार्षिक जनसंख्या वृद्धिद्धर ११ देखि २४६ सम्म छ। यस्तै साबिक कर्णालीका जुम्ला, कालिकोट, मुगु, डोल्पा र हुम्लामा वार्षिक प्रतिव्यक्ति १ सय ९१ किलो खाद्यान्न आवश्यक छ। तर, यी जिल्लामा वार्षिक जनसंख्या वृद्धिद्धर २ देखि २२५ सम्म छ। आधालाई तीन महिना खान पुग्दैन कर्णालीका झन्डै ५१ प्रतिशत नागरिकलाई तीन महिना पनि खान पुग्दैन। उनीहरूको शिक्षा, स्वास्थ्य र अन्य जीवनको गुणात्मक पक्ष कमजोर रहेको कृषि मन्त्रालयका सूचना अधिकारी धनबहादुर कठायत बताउँछन्। तीनदेखि ६ महिना वा सोभन्दा माथि वर्षदिनसम्म खान पुग्नेको संख्या कम रहेको उनको भनाइ छ। यहाँका बहुसंख्यक नागरिकलाई पेट भर्ने चिन्ता छ। पेट भर्नकै लागि ज्याला मजदुरीमा अर्काको काम गर्न बाध्य छन्, उनी भन्छन्, यस विषयमा हामी गम्भीर छांै। नागरिकलाई कसरी खाद्यान्नमा आत्मनिर्भर बनाउन सकिन्छ भनेर प्रदेश सरकार लागिपरेको छ। खाद्य संकट हटाउँछौं खाद्य सुरक्षा र पोषणयुक्त खानाको प्रवद्र्धनका लागि सरोकारवालाले साझा प्रतिबद्धता जनाएका छन्। प्रदेशस्तरीय पोषण तथा खाद्य सुरक्षा निर्देशक समितिले कर्णालीलाई खाद्यान्नमा आत्मनिर्भर बनाउन पहल थालेको हो। प्रदेशको कृषि मन्त्रालयले अग्र्यानिक मिसन कार्यक्रम, प्रधानमन्त्री कृषि आधुनिकीकरण परियोजना, कृषि अनुदान तथा बीउबिजन वितरणलगायत सिँचाइ पहुँच वृद्धिका विभिन्न कार्यक्रम बनाएको कृषिमन्त्री विमला केसी बताउँछन्। प्रदेशलाई कृषिमा आत्मनिर्भर बनाउन सिँचाइ सुविधालाई अब्बल बनाउँदै छौं, उनी भन्छिन्, सिँचाइ सुविधा नभएको ठाउँमा लिफ्ट सिँचाइ प्रविधिमार्फत बाँझो जमिनमा सिँचाइ सुविधा पुर्याएर उत्पादन बढाउने योजना छन्। प्रदेश योजना आयोगका उपाध्यक्ष प्राडा पुण्यप्रसाद रेग्मी कर्णालीको मुख्य समस्या भनेकै खाद्य संकट रहेको स्वीकार गर्छन्। दीर्घकालीन योजना नहुँदा खाद्य उत्पादन बढाउन सकिएको छैन, उनी भन्छन्, बर्सेनि खाद्य संकटकै पिरलोमा कर्णालीवासी छन्। कृषिमा आधुनिकीकरण गरी उत्पादन बढाए खाद्य संकट अन्त्य हुने उनको भनाइ छ। कृषि क्षेत्रमा उल्लेख्य सुधार गर्न प्रथम पञ्चवर्षिय योजना आगामी वर्षदेखिकार्यान्वयनमा आउने उनी बताउँछन्।"

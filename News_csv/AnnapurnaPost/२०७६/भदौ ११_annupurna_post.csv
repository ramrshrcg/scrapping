शीर्षक,विवरण
राज्यकोषको ब्रहमलुट,"स्थानीय सरकार सञ्चालन ऐन, २०७४ को दफा (६) अनुसार स्थानीय तहमा अस्थायी दरबन्दी सिर्जना गर्न निषेध छ। त्यसकै दफा (८) ले नगर प्रहरी, सवारी चालक, कार्यालय सहयोगी, प्लम्बर, इलेक्ट्रिसियन, चौकीदार, माली, बगैंचे र सरसफाइसम्बन्धी पदमा भने प्रतिस्पर्धाका आधारमा करारमा पदपूर्ति गर्न बाटो दिएको छ। अन्य पद तथा सेवामा करारबाट पदपूर्ति गर्न पूर्णतः रोकिएको छ। तर, प्रदेश ५ का (देशैभरिको अवस्था यही हो) स्थानीय तहमा राजनीतिक नियुक्तिको बेथिति चुलिएको अन्नपूर्णको बृहत् अध्ययनले देखाएको छ। हरेक तहमा भएका आफूखुसी नियुक्तिका फेहरिस्त केलाउँदा उक्त प्रदेशमा मात्र १ सय ३२ गैरकानुनी जागिरवाला पाइएका छन्। अध्ययनमा समेटिएका १२ जिल्लाका ६२ प्रतिशत स्थानीय तहले सल्लाहकार र स्वकीय सचिव नियुक्त गरेका छन्। तिनलाई दिइएको तलब र सेवासुविधा गैरकानुनी रहेको महालेखाले औंल्याइसकेको छ। प्रदेश ५ सरकारले जारी गरेको स्थानीय तहका पदाधिकारी तथा सदस्यको सुविधासम्बन्धी ऐन, २०७५ मा पनि राजनीतिक नियुक्तिको प्रावधान समेटिएको छैन। संघीय र प्रादेशिक कानुन उल्लंघन गर्दै भएका तमाम नियुक्ति बदरयोग्य छन्। स्थानीय तहमा जथाभावी पद सिर्जना गर्ने र आफन्त भर्ती गर्ने बेथिति बढ्दै गएपछि संघीय मन्त्रिपरिषद्ले २०७५ माघ ८ मा त्यसलाई रोक्न कठोर निर्णय गरेको थियो। उक्त निर्णयअनुसार ज्यालादारी वा स्वीकृत दरबन्दीभन्दा बाहिर अन्य रूपमा कर्मचारी राखी तलबभत्ता वा पारि श्रमिक भुक्तानी गर्न मनाही गरियो। त्यस्तो कार्य प्रचलित कानुनविपरीत र बेरुजु ठहरिने भएकाले बेरुजु भएको रकम भुक्तानीकर्ता पदाधिकारीबाट असुलउपर गर्ने निर्णय गरियो। त्यसलाई अवगत गराउँदै भोलिपल्टै अर्थात् माघ ९ गते संघीय मामिला तथा सामान्य प्रशासन मन्त्रालयले सबै स्थानीय तहलाई पत्राचार गर्यो। त्यसपछि पनि यो क्रम रोकिएन। गैरकानुनी हर्कत जारी रह्यो। र, प्रमुखउपप्रमुखले परिवारका सदस्य, आफन्त र निकटवर्तीलाई निजी सहायक एवं विभिन्न नामका सल्लाहकार बनाउने क्रम झन् तीव्र भयो। प्रदेश ५ का स्थानीय तहमा भएका गैरकानुनी नियुक्तिमा तलब मात्र वर्षको २ करोड चार लाख ७९ हजार चार सय ७२ रुपैयाँ खर्च भइरहेको छ। कानुन र मन्त्रिपरिषद्को निर्णयमुताबिक त्यो सबै शोधभर्ना लिनुपर्छ। सबै नियुक्ति पनि तत्काल भंग गर्नुपर्छ। यस्ता पद बनाई खुवाइएको तलबलाई महालेखा परीक्षकको कार्यालयले पनि बेरुजु देखाएको छ। महालेखाको ५६ औं प्रतिवेदनले यसलाई सउदाहरण गैरकानुनी देखाउँदै रोक्न सचेत गराएको छ। त्यस्ता पदमा जागिर खानेले न हाजिर गर्नुपर्छ, न नियमित कार्यालय धाउनुपर्छ। महिनामा एकपटक तलब बुझ्न गए पुग्छ। त्यसैले पनि यो आफन्त पोस्ने उपाय बनेको छ। राजनीतिक नियुक्ति पाएकामध्ये ८ स्थानीय तहमा १५ जना आफन्त छन्। कतिपयले कार्यालयमा बच्चा हेरचाह गर्न पतिलाई पीए राखेकोसम्म प्रतिक्रिया दिएका छन्। कतिपयले कहीं नेखिएको सुरक्षा सल्लाहकार राखेका छन्। केहीले आलोचना बढेपछि हटाउन थालेका छन्। प्रदेश ५ कै ३६ स्थानीय तह भने यसमा जोगिएका छन्। जसले गरेका छैनन्, तिनबाट अरूले सिक्नुपर्छ। देश संघीयता कार्यान्वयनको संक्रमणमा छ। गणतन्त्र र संघीयताविरोधीहरू यसको तेजोबध गर्न नेपथ्यमा सक्रिय छन्। यस्तो अवस्थामा जिम्मेवार पदाधिकारीले सजग भएर चल्नुपर्ने हो। संघीयताको साख बचाएर लैजानुपर्ने हो। तर, तिनैले जनताका नजरमा यसलाई मोजमस्ती गर्ने र सान देखाउने बोझिलो संरचना सावित गराउँदै जानु दुःखद मान्नुपर्छ। खासगरी स्थानीय तहका क्रियाकलाप जनताका नजरमा छर्लंग देखिने हुन्छन्। ती अनुकरणीय पो हुनुपर्छ। टीकाटिप्पणीरहित हुनुपर्छ। तर, व्यवहार उल्टो देखिँदै गएको छ। जनप्रतिनिधि अनावश्यक तामझाम र शासकका शैलीमा प्रस्तुत भइरहेका छन्। कानुनद्वारा बर्जित र हेर्दासमेत अपाच्य फूर्तिफार्ति देखाइरहेका छन्। त्यस्ता क्रियाकलाप बन्द गरिनुपर्छ। राजनीतिक नियुक्ति र आफन्तलाई जागिर दिन रोक्नुपर्छ। दिइसकेकाले रकम फिर्ता गराई हटाउनुपर्छ। तब मात्र स्थानीय तह गाउँका सिंहदरबार सावित हुनेछन्।"
दुर्घटनामा घाइते वृद्धको मृत्यु,राजविराज : सप्तरीमा भएको दुर्घटनामा परी घाइते एक वृद्धको मृत्यु भएको छ। एक साताअघि सडक दुर्घटनामा घाइते भएका ७० वर्षीय रामेश्वर साहको उपचारको क्रममा विराटनगरस्थित न्यूरो अस्पतालमा मृत्यु भएको इलाका प्रहरी कार्यालय कञ्चनरूपले जनाएको छ। सप्तरीको कञ्चनरूप नगरपालिका २ बरमझियास्थित पूर्वपश्चिम राजमार्गमा गत बिहीबार साँझ पूर्वबाट पश्चिमतर्फ जाँदै गरेको ना ३ स २१०७ नम्बरको अटो रिक्साले साह चढेको साइकललाई ठक्कर दिएको थियो। पूर्वबाट पश्चिमतर्फ जाँदै गरेको साइकललाई अटो रिक्साले पछाडिबाट ठक्कर दिँदा वृद्ध साह घाइते भएको डीएसपी मकेन्द्रकुमार मिश्रले बताए। डीएसपी मिश्रका अनुसार अटो रिक्सालाई इलाका प्रहरी कार्यालय कञ्चनरूपले नियन्त्रणमा लिएको छ। दुर्घटना लगत्तै अटो रिक्सा चालक फरार भएकोले उनको खोजी कार्य भइरहेको प्रहरीले जनाएको छ।
अस्पतालमा हस्तक्षेप : सर्वोच्चद्वारा भक्तपुर नगरलाई कारण देखाउ आदेश,काठमाडौं : सर्वोच्च अदालतले भक्तपुर क्यान्सर अस्पतालमा गरिएको हस्तक्षेपको कारणसहित हाजिर हुन आदेश दिएको छ । सर्वोच्चका न्यायाधीश तेजबहादुर केसीको एकल इजलासले भक्तपुर नगरपालिका प्रमुख सुनिल प्रजापतिको अध्यक्षतामा गठित भनिएको व्यवस्थापन समितिबाट अस्पताल सञ्चालन गरेको भन्ने कुनै कानुनी आधार नभएकोसमेत जिकिर गरेको छ । भक्तपुर नगरपालिकाको गएको साउन ३० गतेको बोर्ड बैठकले भक्तपुर क्यान्सर अस्पतालमा भ्रष्टाचार भएको हवाला दिँदै मौजुदा अस्पताल व्यवस्थापन समितिको ठाउँमा नगर प्रमुख प्रजापतिको अध्यक्षतामा समानान्तर व्यवस्थापन समिति गठन गरेको थियो । भक्तपुर नपाको उक्त हस्तक्षेपविरुद्ध मौजुदा अस्पताल व्यवस्थापन समितिका अध्यक्ष लोकेन्द्रकुमार श्रेष्ठले सर्वोच्चमा उत्प्रेषण मुद्धासहित रीत हालेको थियो । सोही उत्प्रेषण मुद्धामा मंगलबार सुनुवाइ गर्दै उक्त अस्पताल पूर्ववत रुपमा मौजुदा व्यवस्थापन समितिबाट नै हुने दिई सो समितिको कार्यमा अवरोध नगर्न भक्तपुर नपालाई आदेश दिएको छ । उक्त फैसलामा भक्तपुर नपाका प्रमुख प्रजापतिको अध्यक्षतामा गठन भएको भनिएको समितिले कुनै काम नगरी सर्वोच्च अदालत नियमावली २०७४ को नियम ४९ बमोजिम तत्काल यथास्थितिमा राखी यससम्बन्धी निर्णयका कागजात भएका फाइलसहित छलफलको लागि यहीं भदौ १६ गतेको पेसी तोकिएको छ । भक्तपुर क्यान्सर अस्पताल नेपाल अर्बुदरोग निवारण संस्थाको नेतृत्वमा सञ्चालित गैरसरकारी तथा गैरनाफामूलक सामुदायिक अस्पताल हो । पछिल्लो समय अस्पताललाई दिएको जग्गा नेपाल अर्बुदरोग निवारण संस्थाले अनधिकृत रुपमा सञ्चालन गरेको तथा नपामा नक्सापास नगरी अस्पताल भवन बनाएको तर्क दिँदै भक्तपुर नपाले अस्पतालमा गरेको हस्तक्षेपलाई जायज भएको जिकिर गर्दै आएको छ ।
ओलीको उपचार अवधि लम्बियो,"काठमाडौं : शरीरमा मिर्गौलासम्बन्धी एन्टिबडी निष्काशन गर्न प्लाज्मा फेरेसिस उपचार विधि अपनाउँदै आएका प्रधानमन्त्री केपी शर्मा ओलीको सिंगापुर बसाई लम्बिएको छ। शरीरमा बढेको मिर्गौलासम्बन्धी एन्टिबडी नष्ट गर्न यो स्वास्थ्योपचार सुरु गरिएको हो। सिंगापुरस्थित नेशनल युनिभर्सिटी हस्पिटलमा उपचाररत प्रधानमन्त्री ओलीको स्वास्थ्य अवस्था सामान्य छ। प्रधानमन्त्री ओलीको उपचारअवधि लम्बिएपछि निजी चिकित्सक डा दिव्यासिंह शाह स्वदेश फर्किएकी छन्। प्रधानमन्त्रीको स्वास्थ्य अवस्था जानकारी गराउँदै मुख्य सल्लाहकार विष्णु रिमालले ट्वीट गर्दै भनेका छन, प्रधानमन्त्रीज्यूको प्लाज्मा फेरेसिस प्रक्रियाबाट उपचार जारी छ। ओलीका निजी चिकित्सक प्राडा दिव्यासिंह शाहका अनुसार यो उपचार प्रक्रिया अर्कोसाता सम्ममा पुरा हुनेछ। प्रधानमन्त्रीज्यूको स्वास्थ्य अवस्था हाल सामान्य स्थितिमा छ उनले भनिन्। प्रधानमन्त्रीलाई तीन पटक प्लाज्मा फेरेसिस गरिएको छ। एक दिन बिराएर प्रधानमन्त्रीको प्लाज्मा फेरेसिस गरिएको हो। वरिष्ठ मिर्गौला रोग विशेषज्ञ समेत रहेकी डा शाह स्वदेश फर्केपछि अर्का निजी चिकित्सक डादिलिप शर्मा सोमबार सिंगापुर गएका थिए। प्रधानमन्त्री ओलीको १२ वर्ष अघि मिर्गौला प्रत्यारोपण गरिएको थियो। प्रधानमन्त्री भदौ ५ मा उपचारका लागि सिंगापुर गएका थिए। यसअघि साउन १८ देखि २७ गतेसम्म प्रधानमन्त्रीले सोही अस्पतालमा स्वास्थ्य जाँच गराएका थिए। के हो प्लाज्मा फेरेसिस ? रगतमा रातो रक्तकोष (आरबीसी), सेतो रक्तकोष (डब्ल्यूबीसी), प्लेटलेस र प्लाज्मा हुन्छ। वरिष्ठ मिर्गौला रोग विशेषज्ञ राजेन्द्रकुमार अग्रवालका अनुसार रगतमा ६० प्रतिशत हिस्सा प्लाज्माको हुन्छ। रगतमा रहेको पहेँलो तरल पदार्थ प्लाज्माले नै शरीरका अरु भागमा रगतलाई प्रबाह गराउँछ। रगतमा रहेको दुषित पदार्थ प्लाज्मामा जम्मा हुने भएकाले दुषित पदार्थ छुट्याएर त्यसलाई रिप्लेस गर्ने (फेर्ने) विधिलाई नै प्लाज्मा फेरेसिस भनिन्छ। 'प्लाज्माबाट एन्टिबडी हटाएर प्लाज्माको ठाउँमा प्लाज्मा वा ह्युमन हल्बुमिन ( ) ले रिप्लेस गर्नुपर्ने हुन्छ', डा अग्रवालले भने, 'कम्तिमा तीनदेखि चारपटक यो गर्नुपर्ने हुन्छ।' प्रधानमन्त्री ओलीलाई गरिएको भनिएको प्लाज्मा फेरेसिस अन्तर्गत सुरुमा शरीरबाट रगत निकालेर यसमा रहेको प्लाज्मा छुट्याइन्छ। दुषित प्लाज्मा हटाएर स्वास्थ्य प्लाज्मा राखिन्छ र त्यसपछि उक्त रगत पुनः शरीरमा चढाइन्छ।"
विद्यार्थीकाे स्नातक अनुभव : पढिसकेपछि जिम्मेवारी बढ्छ,"जीवनको १२ वर्ष स्कुले शिक्षामा बिताएपछि पालो आउँछ विश्वविद्यालय तह शिक्षाको। एक सुखी र समृद्ध भविष्यको परिकल्पना गर्दै आफ्नो लक्ष्यसँगको दूरी घटाउन विश्वविद्यालय अर्थात् स्नातक तहको निकै महत्वपूर्ण भूमिका हुन्छ। माध्यमिक तह वा सो सरहको शैक्षिक तह उत्तीर्ण गरेपछि पढिने स्नातक तहमा आफूले छानेको विषयमा अध्ययनसँगै विभिन्न खोज र अनुसन्धान गर्न सकिन्छ। यही तहमा कला, ज्ञान र सीपलाई निखार्न सकिन्छ। विश्वविद्यालय तहमा पुगेपछि आफ्नो विषयमा विश्वसँग प्रतिस्पर्धा गर्ने र समाज परिवर्तनमा मुख्य भूमिका खल्ने क्षमताको विकास विद्यार्थीमा हुन्छ। अघिल्लो तहसम्म पाएको ज्ञान र विवेकलाई संवद्र्धन गरी गन्तव्यसम्म पुग्ने बाटो बनाउने तह पनि यही हो, अर्थात् उच्च शिक्षाको तहले नै जीवनको गोरेटोलाई कालोपत्र गर्दछ। नेपालमा रहेका ११ विश्वविद्यालयका आंगिक र सम्बन्धनसमेत गरेर झन्डै एक हजार तीन सय क्याम्पसमा स्नातक तहको अध्यापन गरिन्छ। विद्यार्थीले रुचि अनुसार विभिन्न तीनवर्षे र चारवर्षे विषयमा उच्च शिक्षा हासिल गर्न पाउँछन्। पाठ्यक्रम केही हदसम्म पुरानो भए पनि नेपाली शिक्षाको उत्पादनलाई अन्य देशमा समेत राम्रो मान्यता दिने गरिएको छ। विद्यार्थीले आधारभूत तहदेखि माध्यमिक तहसम्मको पढाइ सकेर आउँदै गर्दा विभिन्न परिवर्तनहरू देख्दछ। एक दशकभन्दा बढी शैक्षिक अनुभवमा विभिन्न उतारचढाव देखेको विद्यार्थीले उच्च शिक्षा हासिल गर्न आउँदा विभिन्न क्षेत्रमा फरकपना पाउँदछ। प्लस टुबाट स्नातक तहमा आउँदै गर्दा विद्यार्थीले विभिन्न क्षेत्रमा नयाँपन पाउँछ। स्नातकसम्म आइपुग्दा विद्यार्थीमा परिपक्वता आइसकेको हुन्छ। अघिल्लो कक्षामा जस्तो कडा अनुशासनमा बस्नु नपर्ने हुँदा विद्यार्थीले स्वतन्त्रता महसुस गर्दछन्। विश्वविद्यालय स्तरीय शिक्षामा आफूले रोजेको विषय केन्द्रित भएर (गहिराइसम्म) पढिन्छ। सानो कक्षामा जस्तो आफूलाई मन नपर्ने विषय कमै पढिन्छ। यस तहमा आइपुग्दा आफैं खोज र अनुसन्धान गर्ने बानीको विकास हुन्छ। यससँगै विद्यार्थीमा शिक्षकसँग मात्र निर्भर नभई आफ्नो मेहनत र खोजबाट ज्ञान हासिल गर्ने क्षमता विकास हुन्छ। प्लस टुमाभन्दा स्नातक तहमा पढाउने तरिका पनि फरक हुन्छ। विद्यार्थी समायोजनमा कठिनाइ हुने हुँदा केही विद्यार्थी र शिक्षकको सम्बन्ध पनि तुलनात्मक रूपमा घट्दै गएको समेत देखिन्छ। शिक्षककै साथ, सल्लाह र निर्देशन पछ्याउने विद्यार्थी उपलब्धि धेरै हुन्छ। स्नातक तहका शिक्षा परम्परागत जस्तो परीक्षा र नतिजामा मात्र केन्द्रित नभएर विद्यार्थीको बुझाइ र शिक्षालाई व्यवहारमा उतार्न सक्ने क्षमताप्रति केन्द्रित हुन्छ। त्यहीअनुसारको दृष्टिकोण सिर्जना हुन्छ। यहाँको सोचाइ, उत्तीर्ण भएर क्याम्पसबाट निस्किँदै गर्दा शैक्षिक प्रमाणपत्रसँगै धेरैभन्दा धेरै जीवनपयोगी ज्ञान र अनुभवहरू बटुलेर आफ्नो लक्ष्यलाई आफ्नो मुठ्ठीमा ल्याऔं भन्ने हुन्छ। स्नातक तहमै विद्यार्थीहरू विद्यार्थीमा राजनीतिमा सरिक भई अनियमितताविरुद्ध बोल्ने बानीको विकास पनि हुन्छ। तर पढाइलाई चटक्कै बिर्सेर राजनीतिमा मात्र केन्द्रित भइन्छ कि भन्नेतर्फ विद्यार्थी सजग हुनुपर्छ। स्नातक तहमा आएपछि आफ्नो मार्गदर्शक आफैं भइन्छ। आफ्नो प्रतिस्पर्धा आफैंसँग हुन्छ। सही र गलत छुट्ट्याउने क्षमता विकास हुन्छ। यो उमेरमा आएर साथीभाइको साथ र सहयोगको पनि छुट्टै भूमिका रहेको हुन्छ। उचित साथ र सहयोग पाइएमा आफ्नो लक्ष्यको बाटोमा आइपरेका समस्या सजिलै हल गर्न सकिन्छ। र सफलताको मिठास पनि छिटै चाख्न पाइन्छ। स्नातकमा आएपछि विद्यार्थीको मनस्थिति परिवर्तन हुन्छ। अबको ध्यान भविष्यलाई उज्यालोतर्फ डोर्याउने र आफ्नो क्षेत्रमा अब्बल हुनेतर्फ केन्द्रित गर्नुपर्छ भन्ने चेतना विकास हुन्छ। यो अवस्थासम्म ल्याउन प्रमुख भूमिका रहेको आमाबुवाको त्याग र कडा परिश्रमको मीठो फल दिई परिवारको जिम्मेवारी आफ्नो काँधमा लिने र उकालीमा आमाबुवाको लाठी र ओरालीमा दरिलो साथ बन्नेबारे सोचिन्छ। अन्त्यमा देशको उन्नति र विकासको लागि चाहिएको शिक्षित र सिपालु जनशक्तिको विकास गर्न उच्च शिक्षाको अपरिहार्य भूमिका रहेको छ।"
पोखरीमा डुबेर १५ महिने बालकको मृत्यु,"प्यूठान : प्युठान नगरपालिकाको कार्यालय नजिकै रहेको माछा पोखरीमा डुबेर एक बच्चाको मृत्यु भएको छ। बुधबार मल्लरानी गाउँपालिका ४ पाण्डेडाँडा निवासी अमृता थापाको १५ महिने छोराको माछा पोखरीमा डुबेर मृत्यु भएको हो। इलाका प्रहरी कार्यालय विजुवारका प्रहरी निरीक्षक ज्ञानेन्द्र सिंह चौधरीका अनुसार बालकलाई टहरामा सुताएर आमा काम गर्न गएपछि पानीमा डुबेर मृत्यु भएको हो। पोखरी नजिकैको टहरामा बच्चा सुताएर आमा काम गर्न गएपछि उठेका बालक पोखरीमा डुबेको स्थानीयले बताएका छन्, प्रहरी निरीक्षक चौधरीले भने। बच्चालाई उपचारका लागि जिल्ला अस्पताल विजवार लैजादै गर्दा बीचबाटोमै मृत्यु भएको उनको भनाइ छ। मृतक बालककी आमा नजिकैको फोहोर प्रशोधन केन्द्रमा काम गर्दै आएकी छन्।"
जोमसोम विमानस्थलमा वारुणयन्त्र,"मुस्ताङ : मुस्ताङको जोमसोम विमानस्थलमा वारुणयन्त्र (दमकल)को व्यवस्था हुने भएको छ। विमानस्थल परिसर तथा जोमसाम अवतरण हुने जहाज तथा हेलिकोप्टरको संम्भावित क्षति न्यूनीकरण गर्न नेपाल नागरिक उड्यन प्राधिकरणले वारुणयन्त्र ल्याउन लागेको कार्यालय प्रमुख भानुभक्त कोइरालाले जानकारी दिए। नागरिक उड्यन प्राधिकरणले वारुणयन्त्र नभएका विमानस्थललाई वारुणयन्त्र पठाउन खोजेको हो। जोमसोममा पनि छिट्टै वारुणयन्त्र पठाउने प्राधिकरणको योजना छ, उनले भने। उनले चालु आर्थिक वर्षभित्रै वारुणयन्त्र मुस्ताङ आइपुग्ने दावी गरे। वारुणयन्त्र व्यवस्थापन तथा यसको प्रयोगका लागि जोमसोममा आवश्यक पूर्वाधार निर्माण गर्नुपर्ने कार्यालय प्रमुख कोइरालाले उल्लेख गरे। उनले वारुणयन्त्रका लागि फायर सेट भवन र यसको उपयोगकर्ता २ जना कर्मचारी पनि थपिने जनाए। समून्द्री सतहदेखि करिव २५ सयमिटर अग्लो उचाइमा रहेको जोमसोम विमानस्थलमा हालसम्म आगोलागी भएको रेकर्ड छैन। वारुणयन्त्र उपलब्धपछि फायरिङबाट हुने संम्भावित जोखिम न्युनीकरण हुने उनले दावी गरे। मुस्ताङका ५ वटै स्थानीय तहमा वारुणय छैन। सदरमुकाम जोमसोममा केही आगोलागीका घटना पनि भएका थिए। यहाँका बस्तीमा आगो नियन्त्रण गर्न स्थानीय र सुरक्षाकर्मीलाई कठिनाइ हुँदै आएको छ। वारुणयन्त्र नहुँदा धेरै धनजनको क्षति भएको छ। नागरिक उड्यन कार्यालय उडान समयबाहेक अन्य समय आगोलागी भएमा कार्यालयले वारुणयन्त्र उपलब्ध गराउन सक्ने उनले बताए। हिमाली जिल्ला मुस्ताङका अधिकांश घरमा छतमाथि दाउरा राख्ने चलन छ। यहाँ उत्तरी हावाहुरी चल्ने भएकाले पनि आगलागीको संम्भावना उत्तिकै छ। लस्करै जोडिएका घरमध्ये एक घरमा आगो लागेमा वस्तीमा फैलिन सक्ने भएकाले छिटो छरितो आगो नियन्त्रण गर्ने यन्त्र आवश्यक भएको जामसोमका स्थानीयबासीको भनाइ छ।"
सिक्टा नहर पुनर्निर्माण गर्न माग,"नेपालगन्ज : प्रतिनिधिसभाको कृषि, सहकारी तथा प्राकृतिक स्रोत समिति सभापति पूर्णकुमारी सुवेदीले राष्ट्रिय गौरवको सिक्टा सिँचाइ आयोजनाको भत्केको पश्चिमी नहर पुननिर्माण गरेर सञ्चालन गर्न जोड दिएकी छन् । गृह जिल्ला बाँकेको नेपालगन्जमा बुधबार पत्रकारसँगको भेटमा सभापति सुवेदीले समितिले भत्केको नहर पुनर्निर्माण गरेर यही वर्षायामबाट पानी सन्चालन गर्न निर्देशन दिइसके पनि काम नभएको गुनासो गरिन् । उनले भनिन्, अष्ट्रेलियन टोलीले माटो परीक्षण गर्दा नहर पुननिर्माण गर्न सकिने भनिएको छ । पुनर्निर्माण गरेर सिँचाइ सुविधा उपलब्ध गराउनु पर्छ । यो वर्ष सम्भव भएन । अर्को वर्षासम्म नहर पुनर्निर्माण भइसक्नुपर्छ । अघिल्लो आर्थिक वर्षमा समितिले सिक्टा सिँचाइको स्थलगत अवलोकन गरेको थियो ।"
"प्रधानमन्त्रीको स्वास्थ्य सामान्य, फर्किन् निजी चिकित्सक सिंह","काठमाडौं : प्रधानमन्त्री केपी शर्मा ओलीको स्वास्थ्य अवस्था सामान्य स्थितिमा रहेको उनको निजी सचिवालयले जनाएको छ। सिंगापुरको नेसलन युनिर्भसिटी हस्पिटलमा 'प्लाज्मा फेरेसिस' प्रकृयाबाट प्रधानमन्त्री ओलीको उपचार जारी छ। गत बिहीबार सिंगापुर गएका प्रधानमन्त्रीको शुक्रबारदेखि अस्पताल भर्ना भएका थिए। प्रधानमन्त्रीका प्रमुख सल्लाहकार विष्णु रिमालका अनुसार प्रधानन्त्रीका निजी चिकित्सक प्रा डा दिब्या सिंह स्वदेश फर्किएकी छन्। 'सम्माननीय प्रधानमन्त्रीज्यूको प्लाज़्मा फेरेसिस प्रकृयाबाट उपचार जारी छ। उहाँका निजी चिकित्सक प्रा डा दिव्यासिंह शाह आज स्वदेश फर्कनु भएको छ', रिमालले बुधबार ट्विटरमा लेखेका छन्, 'उपचार प्रकृया अर्को साता सम्ममा पूरा हुनेछ। प्रधानमन्त्रीज्यूको स्वास्थ्य अवस्था हाल सामान्य स्थितिमा छ।' सम्माननीय प्रधानमन्त्रीज्यूको प्लाज़्मा फेरेसिस प्रकृयाबाट उपचार जारी छ। उहॉको नीजि चिकित्सक प्रा डा दिव्यासिंह शाह आज स्वदेश फर्कनु भएको छ । उहॉको अनुसार यो उपचार प्रकृया अर्को साता सम्ममा पुरा हुनेछ। सम्माननीय प्रधानमन्त्रीज्यूको स्वास्थ्य अवस्था हाल सामान्य स्थितिमा छ।   ()  ,  डा सिंह फर्किनुअघि नै प्रधानमन्त्रीका अर्का निजी चिकित्सक डा दिलीप शर्मा सिंगापुर पुगिसकेका छन्। ओली पछिल्लोपटक साउन १८ गतेदेखि २७ गतेसम्म सिंगापुरको नेसनल युनिभर्सिटी अस्पताल (एसएनयू) मा स्वास्थ्य परीक्षण गरी स्वदेश फर्किएका थिए। फर्किएको डेढ सातामा समस्या बल्झिएपछि फेरि उनी त्यसतर्फ गएका हुन्। १२ वर्षअघि मिर्गौला प्रत्यारोपण गरेका ओलीले स्वास्थ्य परीक्षणलाई निकै महत्व दिँदै आएका छन्। दिल्लीस्थित अपोलो अस्पतालमा मिर्गौला प्रत्यारोपण गरेपछि नियमित स्वास्थ्य परीक्षण काठमाडौं, दिल्ली, बैंकक र सिंगापुरमा हुँदै आएको छ। के हो प्लाज्मा फेरेसिस ? रगतमा रातो रक्तकोष (आरबीसी), सेतो रक्तकोष (डब्ल्यूबीसी), प्लेटलेस र प्लाज्मा हुन्छ। वरिष्ठ मिर्गौला रोग विशेषज्ञ राजेन्द्रकुमार अग्रवालका अनुसार रगतमा ६० प्रतिशत हिस्सा प्लाज्माको हुन्छ। रगतमा रहेको पहेँलो तरल पदार्थ प्लाज्माले नै शरीरका अरु भागमा रगतलाई प्रबाह गराउँछ। रगतमा रहेको दुषित पदार्थ प्लाज्मामा जम्मा हुने भएकाले दुषित पदार्थ छुट्याएर त्यसलाई रिप्लेस गर्ने (फेर्ने) विधिलाई नै प्लाज्मा फेरेसिस भनिन्छ। 'प्लाज्माबाट एन्टिबडी हटाएर प्लाज्माको ठाउँमा प्लाज्मा वा ह्युमन हल्बुमिन ( ) ले रिप्लेस गर्नुपर्ने हुन्छ', डा अग्रवालले भने, 'कम्तिमा तीनदेखि चारपटक यो गर्नुपर्ने हुन्छ।' प्रधानमन्त्री ओलीलाई गरिएको भनिएको प्लाज्मा फेरेसिस अन्तर्गत सुरुमा शरीरबाट रगत निकालेर यसमा रहेको प्लाज्मा छुट्याइन्छ। दुषित प्लाज्मा हटाएर स्वास्थ्य प्लाज्मा राखिन्छ र त्यसपछि उक्त रगत पुनः शरीरमा चढाइन्छ।"
युवा उद्यमी सम्मेलन सुरु,"काठमाडौं : युवा उद्यमीको नेतृत्व विकास, सृजनशीलता, सामाजिक उद्यमशीलतालाई प्रोत्साहन गर्ने गरी काठमाडौंमा तेस्रो युथको ल्याब र चौथो राष्ट्रिय सामाजिक उद्यम प्रतियोगिता सुरु भएको छ। युएनडिपी नेपालको सहयोगमा नेपाल युवा संस्था संजाल (आयोन), राष्ट्रिय युवा परिषद् र युनुस सोसियल विजनेस सेन्टर किङ्स कलेजको आयोजना बुधबारबाट प्रतियोगिता सुरु भएको हो। श्रममन्त्री विष्टले नेपालजस्तो विकासोन्मुख राष्ट्रमा युवाहरूको व्यवसायिक कृयाशिलताबिना देश विकास सम्भव नहुने बताए। युवालाई व्यवसाय गर्न सहज वातावरण बनाउन सरकार प्रतिबद्ध छ, उनले भने, युवाहरूका नविनतम् सोचलाई सरकारले सहयोग गर्छ। राष्ट्रिय युवा परिषद्का उपाध्यक्ष माधव ढुंगेलले विदेश जाने युवालाई देशमै काम गर्ने वातावरण सिर्जना गर्न सरकार क्रियाशील रहेको उल्लेख गरे। आयोनले सातवटै प्रदेशबाट सात सयभन्दा बढी युवाहरूलाई तालिममा सहभागि गराई उत्कृष्ट दश युवा उद्यमीको छनोट गरेको थियो। युवा उद्यमीको नेतृत्व विकास, सृजनशीलता, सामाजिक उद्यमशीलतालाई प्रोत्साहन गर्ने गरी कार्यक्रम आयोजना गरिएको आयोनले जनाएको छ।"
राप्ती स्वास्थ्य विज्ञान प्रतिष्ठानमा तालाबन्दी,दाङ : राप्ती स्वास्थ्य विज्ञान प्रतिष्ठान घोराहीमा तालाबन्दी भएको छ। प्रतिष्ठान बचाउ अभियानको नाममा अस्पतालको प्रशासनिक भवनमा तालाबन्दी भएको हो। यो समितिले प्रतिष्ठानका उपकुलपतिको राजीनामा माग गर्दे केही दिनदेखि सबै निकायमा र क्षेत्रमा ज्ञापनपत्र बुझाउदै आएको थियो। प्रतिष्ठानको नाममा आन्दोलित भएको समिति बुधबार तालाबन्दी गर्न पुगेको हो। ताला भने दाङ प्रहरीले फोडेको छ। ताला लगाउने क्रममा प्रतिष्ठानका रजिष्टारमाथि हातपात भएको प्रतिष्ठानको दाबी छ। दाङका जिल्ला प्रहरी प्रमुख एसपी बेलबहादुर पाण्डेले प्रतिष्ठानमा ताला लागेको खबर प्राप्त भए लगत्तै प्रहरीले ताला फोडेको जानकारी दिए। उच्च अदालत तुलसीपुरले प्रतिष्ठानमा कुनै पनि आन्दोलन नगर्ननगराउन पहिले नै आदेश गरेको थियो। अदालतको अपहेलना गर्दे प्रतिष्ठानमा तालाबनदी गरिएको प्रतिष्ठानले बताएको छ। तालाबन्दीको क्रममा प्रतिष्ठानका रजिष्टार रामप्रसाद प्याकुरेलले आफूमाथि हातपात भएको बताए। प्रतिष्ठानका उपकुलपति प्राडा संगीता भण्डारीले रजिष्टारमाथि भएको हातपातको विरोध गरेकी छन्। बचाउ समितिका संयोजक विकिरण गौतम र सदस्य सचिव सविन प्रीयासनको नेतृत्वमा तालाबन्दी गरिएको हो। प्रतिष्ठानमा अनियमितता भएको भन्दै उपकुलपतिको राजीनामाको माग बचाउ समितिले गर्दे आएको छ। ताला लगाउने र नाराबाजी गर्ने पत्रकार महासंघ दाङका पदाधीकारी पनि सहभागी भएका थिए।
भक्तपुरमा पञ्चदान पर्वको राैनक (फोटो फिचर),"तस्बिर : सुनिता डंगोल भक्तपुर : भक्तपुरका बौद्धमार्गी बुधबार पञ्चदान पर्वमा रमाइरहेका छन्। प्रत्येक वर्ष भाद्र कृष्ण त्रयोदशीका दिन भक्तपुरमा बौद्ध दर्शनमा पवित्र मानिएको दानको महत्व दर्साउने पञ्चदान पर्व मनाइँदै आएको छ। सोही पर्वमा बच्चादेखि वृद्धसम्मका बौद्धमार्गीहरु सहभागी भएका हुन्। यसदिन भक्तपुरसँगै भक्तपुरकै मध्यपुर थिमी, काठमाडौं, कीर्तिपुर, काभ्रेको नाला, बनेपा र चीनको ल्हासामा समेत पञ्चदान पर्व मनाइँदै आएको छ। यस पर्वमा बौद्धमार्गी नेवारहरुले आफ्नो वरपर रहेका विभिन्न विहार, बही, चोक र घरमा दानशाला बनाई अन्न, फलफूल र दक्षिणा दान दिन्छन्। त्यस्तै बुद्ध धर्मका अनुयायी बज्राचार्य, बुद्धाचार्य, शाक्यलगायत भने उक्त दानशाला पुगेर अन्न, फलफूल र दक्षिणा दान लिन दिनभर भिक्षाटनमा सहभागी हुन्छन्। काठमाडौं उपत्यका र अन्यत्र मनाइने पञ्चदान पर्वभन्दा भक्तपुरको पञ्चदान पर्व फरक र विशेष किसिमको रहँदै आएको छ। भक्तपुरमा ऐतिहासिक तथा पुरातात्विक महत्वका पाँचवटा महाविहारमा विराजमान दीपंकर बुद्धहरुलाई नगर परिक्रमा गराइएर पञ्चदान पर्व मनाइन्छ। भक्तपुर नपा १० क्वाठडांैस्थित प्रशन्नशील महाविहार, गोल्मढीको झौरबही, साकोठाको चतुब्र्रम्ह महाविहार, इताछेंस्थित थथुबही अर्थात् जयकीर्ति विहार र भार्वाचोको कुथुबही अर्थात् बौद्ध समकृत विहारमा रहेका पाँच दीपंकरहरुलाई भक्तपुर नगर परिक्रमा गराइन्छ। यसरी नगर परिक्रमा गरिनुअघि यी पाँच दीपंकरहरुलाई भक्तपुर नपा ९ सूर्यमढीस्थित आदिपद्म महाविहारमा भेला गराइन्छ। त्यहाँ विशेष पूजा सम्पन्न भएपछि पाँच दीपंकर बुद्धलाई बाजागाजासहित भक्तपुर नगरका १० वटै वडाका टोलटोलमा परिक्रमा गराइन्छ। ती दीपंकर बुद्धसँगै बौद्धमार्गीहरु बौद्ध परम्पराअनुसार पिण्डपात्र (गुलुपा) हातमा लिएर भिक्षाटनमा सहभागी भएका छन्। भक्तपुर नगरको पूर्व आदिपद्म महाविहारबाट सुरु भएको पूजा नगरको पश्चिम थथुबहीमा पुगेर सकिन्छ। तर दीपंकरहरुलाई संयुक्त पञ्चदान पर्व भने भक्तपुर नपा ५ स्थित टौमढीमा समापन गरिन्छ। टौमढीस्थित पश्चिम डबलीमा पाँचवटै दीपंकरलाई लस्करै राखेर विभिन्न बाजागाजा बजाएर उल्लासमय वातावरणमा उक्त संयुक्त पञ्चदान गरिन्छ। उक्त अवसरमा टौमढीमा बौद्धमार्गीहरुले दान गाथा र स्त्रोत्र वाचनसँगै गुँला बाजा बजाउने गर्छन्। भक्तपुरको पञ्चदानको प्रमुख विशेषता गुँलाबाजा बजाउनु रहेको भक्तपुर सुनचाँदी व्यवसायी संघका अध्यक्ष एवं बौद्ध सम्पदा संघका पूर्वअध्यक्ष पद्मसुन्दर शाक्य बताउँछन्। अन्य धर्म तथा जात्रा पर्वमा गुँला बाजा प्रयोग हुँदैन, उनी थप्छन्, बौद्धमार्गीहरुको पञ्चदान पर्वमा मात्रै यो बाजा बजाइन्छ। दीपंकर बुद्ध यात्राको क्रममा परम्परागत गुँला धाः बाजा, प्वंगाबाजा, दाफा भजन श्रृङ्गभेरी बाजा आदि सांगीतिक समूहहरुले आआफ्नो बाजाको प्रदर्शनी गर्ने प्रचलन रहेको छ। त्यस्तै परम्परागत विहार र बहीहरुमा संरक्षित बौद्ध सम्पदाहरुको प्रदर्शनसमेत गरिन्छ। बौद्धमार्गीहरुले आफू बुद्धका अनुयायी भएको कारण आफूले आर्जन गरेको आयको केही अंश दानका लागि राख्ने र सोही दान पञ्चदान पर्वमा दान गर्ने प्रचलन रहँदै आएको उनले जानकारी दिए। नेपाल संवत् ७७५ मा मल्ल राजा नरेश मल्लको शासनकालमा जयदेव बज्राचार्यले पञ्चदान पर्व प्रचलनमा ल्याएको ऐतिहासिक प्रमाणमा उल्लेख छ।"
कर्णालीका किसानलाई सफ्ट लोन,"रुकुम : कर्णाली प्रदेशको भूमी, व्यवस्था, कृषि तथा सहकारीमन्त्री बिमला केसीले किसानलाई चालु आर्थिक वर्षदेखि अनुदान नभइ सफ्ट लोन दिने निर्णय गरेको बताइन्। अनुदानको रकम दुरुपयोग हुनसक्ने भएकाले त्यसलाई रोक्न र किसानको जीवनस्तर परिवर्तन गर्न सफ्ट लोन दिने लागेको उनको भनाइ छ। बुधबार प्रेस संगठन नेपालले रुकुम पश्चिमको सदरमुकाम खलंगामा आयोजना गरेको पत्रकार सम्मेलनमा बोल्दै मन्त्री केसीले व्यवस्था नयाँ आए पनि पूरानै प्रणालीबाट काम गर्नुपर्ने बाध्यता भएकाले जनताले सोचेअनुसार काम हुन नसकेको स्वीकार गरिन्। तर प्रदेश सरकार प्रत्येक नागरिकको आर्थिक जीवनस्तर परिवर्तन गराउने योजनामा काम गर्दै आएको उनको दावी छ। अहिले व्यवस्था परिवर्तन भएको छ, प्रणाली अझै परिर्वतन भएको छैन। यसले कामकाजमा समस्या देखियो, मन्त्री केसीले भनिन्, डेढ वर्षको अवधिमा प्रणाली नफेरिएकै कारण निर्णय अनुसारको काम गर्न सकिएन त्यसैले हामी प्रणालीलाई परिवर्तन गर्दै काम गर्ने योजनामा छौं। कर्णाली प्रदेश सरकारकी प्रवक्तासमेत रहेकी मन्त्री केसीले जिल्लामा हुने विकास निर्माणको कामलाई अनुगमण गर्नको लागि प्रदेश सरकारले जिल्ला समन्वय समितिलाई अधिकार दिने तयारी गरेको समेत जानकारी दिइन्। अहिले सबैभन्दा ठूलो समस्या भ्रष्टचार भएकाले यसको अन्त्य गर्नको लागि आफुले सुरुवात गरेकाले सबैलाई साथ दिन उनले आग्रह समेत गरिन्। टिकाराम खनाल"
बाबुरामले भारतसँग गरेको बिप्पा सम्झौताको रिट खारेज,"काठमाडौं : तत्कालीन प्रधानमन्त्री डाबाबुराम भट्टराईले भारतसँग गरेको बिप्पा सम्झौता अवैध रहेको दाबीसहित दायर रिट निवेदन बुधबार खारेज भएको छ। सर्वोच्च अदालतको संवैधानिक इजलासले रिटको औचित्य नदेखिएको आधारमा खारेज गरेको हो। दुई देशविच हुने सम्झौता अन्तरिम संविधान २०६३ को धारा १५६ अनुसार व्यवस्थापिका संसदको दुई तिहाई बहुमतबाट पारित हुनुपर्नेमा दीर्घकालीन असर पार्ने गरी प्रधानमन्त्रीले एकपक्षीय रुपमा गरेको दाबीसहित वरिष्ठ अधिवक्ता बालकृष्ण नेउपानेले २०६८ सालमा रिट दिएका थिए। उक्त रिटमा त्यतिबेला सर्वोच्चले अन्तरिम आदेशमार्फत कार्यान्वयनमा रोक लगाएको थियो। तत्कालीन प्रधानमन्त्री भट्टराईले भारत भ्रमणका बेला २०६८ कात्तिक ४ गते द्विपक्षीय लगानी प्रवद्र्धन तथा संरक्षण (बिप्पा) सम्झौता गरेका थिए। प्रधानन्यायाधीश चोलेन्द्रसमशेर राणा, न्यायाधीश दीपककुमार कार्की, केदारप्रसाद चालिसे, मीरा खड्का र हरिकृष्ण कार्की संलग्न संवैधानिक इजलासले रिटको औचित्य नदेखिएको आधारमा खारेज गरेको छ। संवैधानिक इजलासबाट भारतीय पक्षबाट विप्पा सम्झौता रद्द गरेको चिट्ठी नेपाल सरकारलाई पठाएको भन्ने आधारमा रिट खारेज भएको हो। सम्झौता नै रद्द भइसकेपछि रिट जारी गर्नुपर्ने अवस्था रहेन, निवेदक वरिष्ठ अधिवक्ता नेउपानेले अन्नपूर्णसँग भने।"
४३ वर्षपछि खुल्ने भयो बाटो (फोटो र भिडियो),"भक्तपुर : भक्तपुरको चाँगुनारायण नगरपालिका५ स्थित छालिङमा ४३ वर्षदेखि खुल्न नसकेको सार्वजनिक बाटो यस वर्ष खुल्ने भएको छ। तत्कालीन छालिङ गाउँ विकास समिति एवं हालको चाँगुनारायण नगरपालिका ५ वडा कार्यालय हुँदै टोल जाने बाटो ४३ वर्षपछि खुल्ने भएको हो। स्थानीय वासिन्दाको अथक प्रयास र चाँगुनारायण ५ का वडा अध्यक्ष जयन्द्र खड्काको पहलमा उक्त बाटो खोल्नेबारे मंगलबार सहमति भएको हो। सहमतिअनुसार बाटो कब्जा गरेर बसेका स्थानीय शिवप्रसाद वनले वैकल्पिक बाटो दिन तयार भएको वडा अध्यक्ष खड्काले जानकारी दिए। ४३ वर्षदेखि उक्त बाटो खोल्ने प्रयास भए पनि यस वर्ष सफल हुने अवस्थामा पुगेको छ, उनले भने, बाटो ओगटेर बसेका शिवप्रसाद वनलाई उक्त बाटो खोल्न असोज १३ गतेसम्मको समय दिएका छौं। उक्त म्यादभित्र उहाँले बाटो खुला नगरे वडा र स्थानीय मिलेर बाटो खोल्ने सहमति भएको छ। वडा अध्यक्ष खड्काले उक्त बाटो खुलेलगत्तै १५ फिट फराकिलो पारी हाललाई ग्राभेलिङ गर्ने जानकारी दिए। २०२१ सालको नापीनक्सामै उक्त गोरेटो बाटो जनिएको थियो। नक्साअनुसार बाटो शिवप्रसाद वनको पुख्र्यौली जग्गाको बीच भएर गएको छ। जसले गर्दा उनका बुबाले चारैतिर आफ्नो जग्गा भएकाले एक छेउबाट बाटो दिने आश्वासन दिएर २०३३ सालतिर उक्त बाटोमै घर बनाए। घर बनाएपछि बाटो पाइएला भन्ने आशमा बसेका स्थानीयले बाटो नपाएको स्थानीय हीराकाजी बाटा बताउँछन्। बाबुले बाटो ओगटेर बनाएको पुरानो घर भत्काएर छोरा शिवप्रसाद वनले २०६३ सालमा पक्की घर बनाए। फेरि स्थानीयले बाटो खोल्न आवाज उठाए तर फेरि सुनुवाइ भएन। शिवप्रसादले उल्टै बैकल्पिक बाटो खोल्न मिल्ने आफ्नै जग्गामा अर्को घर थपेपछि बाटो पुरै बन्द भएको अर्का स्थानीय शुक्रराम बाटा बताउँछन्। उक्त घर बनाउँदा पनि स्थानीय विरोध गर्दा पनि कुनै सुनुवाइ नभएको उनको भनाइ थियो। वडा कार्यालय पुग्ने मुख्य सडक जोडिने उक्त बाटोको मुखै बन्द भएपछि हामीले धेरै विरोध गर्यौं, बाटाले भने, तत्कालीन गाविस कार्यालयमा धर्ना दियौं तैपनि बाटो खुल्न सकेन। शिवप्रसाद वनले सरकारी जागिरेको बलमा बाटो कब्जा गरेको स्थानीयको आरोप छ। उनी नेपाल विद्युत प्राधिकरणका कर्मचारी थिए तर अहिले प्राधिकरणबाट अवकाश पाएपछि सहमतिमा आउन बाध्य भएको स्थानीयको दावी छ। नत्र हिजो जति कराए पनि केही सीप नलागेर उक्त बाटोभन्दा करिब एकसय मिटर माथि रहेको अर्को गोरेटो प्रयोग गर्न बाध्य भएको उनीहरुको भनाइ थियो। तर उक्त गोरेटोलाई पनि फराकिलो पार्न सकिएन्। बाटो नखुल्दा स्थानीयले भोगे सास्ती तल्लो बाटो नखोलिकन माथिल्लो बाटो फराक पार्न दायाँबायाँका जग्गावालाहरु तयार भएनन्। जसले गर्दा दुवै बाटोको करिब एकसय फिट पश्चिममा १५ फिटे बाटो भएर पनि बीचका दुई बाटामा पैदल हिँड्नुको विकल्प नभएको अर्का स्थानीय गणेशलाल फोजूले सुनाए। उक्त बाटो फराकिलो नहुँदा अधिकांशले आफ्नो मोटरसाइकल अरुको घरमा राखेर जानुपर्छ, उनले भने, त्यहीं सय फिट बाटो गतिलो नहुँदा आफ्नै सवारीसाधन घरसम्म लान पाउँदैनौं। वर्षामा धेरै सास्ती भोग्नुपर्छ। स्थानीयले २०७२ सालको भूकम्पपछि पनि उक्त बाटो खुलाउन धेरै प्रयास गरे पनि सफल नभएको उनको भनाइ थियो। जसले गर्दा भूकम्प पीडितले घर पुनर्निर्माण गर्न आँगनसम्म निर्माण सामग्री लान नपाएको उनको गुनासो थियो। धेरै प्रयास गर्दा पनि एकसय फिट बाटो खुलाएर फराक बनाउन सकिएन, फोजूले थपे, जसले गर्दा भूकम्पले भत्काएको घर बनाउन निर्माण सामग्रीको लागि दोहोरो खर्च गर्नपर्यो। वडामा ताला लगाएपछि सहमति तर मंगलबार स्थानीय उक्त बाटो जसरी भए पनि खोल्न विरोध प्रदर्शन गर्दै वडा कार्यालयमा ताला लगाए। स्थानीयले उक्त बाटो खोल्ने सहमति नगरेसम्म ताला नखोल्ने अडान लिएपछि मंगलबार नै वडा अध्यक्ष खड्काको पहलमा जनप्रतिनिधि, आन्दोलित स्थानीय वासिन्दा र बाटो ओगटेर बसेका शिवप्रसाद वनलगायतको सर्वदलीय बैठकले असोज १३ भित्र १५ फिटे बाटो खोल्ने सहमति भएको हो। सहमतिअघि दुई चरणको छलफल भएको थियो। छलफलअनुसार बाटो खोल्न नापजाँच गर्ने क्रममा बाटो खोल्ने र बाटो ओगटेर बसेको वनबीच मतभेद भएर विवाद भएको थियो। विवादकै बीच मंगलबार नै बाटो खोल्ने सहमति भएको छ। जसअनुसार असोज १३ गतेभित्र वनले नक्सामा जनित बाटोको विकल्पको रुपमा उनको जग्गाको उत्तरतर्फ १५ फिट बाटो दिने र हाल उक्त क्षेत्रमा रहेको घरटहरा भत्काइदिने सहमति गरेको वडा अध्यक्ष खड्काले जानकारी दिए। उक्त बाटो खुले वडा कार्यालय पुग्न बाटा टोलमात्रै होइन, गुसीटार, फोजू टोल, कालीटार, पकुनेपाटी, नाटेश्वरी, पिखेल तथा त्यातल गाउँका वडावासीलाई नजिक पर्छ। चलनचल्तीको बाटो नखोलेको भन्दै स्थानीयले तालाबन्दी गरेको चाँगुनारायण नपा ५ वडा कार्यालय। तस्बिर : ईश्वरकाजी खाइजू"
स्वरोजगार बन्न कृषि र भेटेरिनरी,"नेपाल कृषि प्रधान मुलुक हो। तर पनि बर्सेनि अर्बाैंको खाद्यान्न, फलफूल, माछामासु, तरकारी र फलफूलहरू आयात भइरहेका छन्। जसका कारणले देशको व्यापार घाटा दिनानुदिन बढिरहेको छ। यही समस्या समाधानको लागि कृषि क्षेत्रको उत्पादकत्व वृद्धि गर्न नयाँनयाँ प्रविधिको विकास गर्न कृषिमा अध्ययन, अनुसन्धान र प्रसारमार्फत आधुनिक कृषि प्रविधि कृषकमाझ पुयाउनु अपरिहार्य छ। निर्वाहमुखी कृषिलाई व्यवसायमुखी बनाउन र कृषिको दिगो विकास गर्न वैज्ञानिक कृषि र भेटेरिनरी शिक्षा आवश्यक पर्छ, जसअन्तर्गत खाद्यान्न, तरकारी, फलफूल, पुष्प खेती, पशुपालन, पशुचिकित्सा र मत्स्यपालनजस्ता विषय पर्छन्। नेपालमा कृषि शिक्षाको सुरुआत विसं २०१४ सालमा सिंहदरबारको पुतली बगैंचामा कृषि स्कुलको स्थापना गरेर भएको हो। विभिन्न आरोह अवरोह पार गर्दै कृषि शिक्षा आजको चरणसम्म आइपुगेको हो। २०२८ सालमा त्रिविअन्तर्गत कृषि र पशुविज्ञान अध्ययन संस्थानको स्थापना भएको हो। २०४२ सालसम्म आइपुग्दा यस अध्ययन संस्थानका आंगिक क्याम्पसहरू लमजुङको सुन्दरबजार र भैरहवाको पक्लिहवामा विस्तार भई तिनबाट समेत कृषि स्नातकहरूको पनि उत्पादन भइरहेको छ। २०६० सालदेखि रामपुरमा कृषि शिक्षामा स्नातकोत्तर तहको पठनपाठन सुरु भएर कृषि शिक्षामा विद्यावारिधि कार्यक्रमसमेत सुरु भयो। त्यसभन्दा अघि नेपालमा कृषि शिक्षामा स्नातकोत्तर तथा विद्यावारिधिको पढाइ नभएकोले विदेश जानुपर्ने बाध्यता थियो। र त्यसपछि नेपालमै पहिलो प्राविधिक विश्वविद्यालयको रूपमा २०६७ मा कृषि वन विज्ञान विश्व विद्यालयको स्थापना भयो। यस विश्वविद्यालय अन्तर्गत कृषि संकाय, पशु विज्ञान, पशु चिकित्सा तथा मत्स्यपालन संकाय र वन विज्ञान संकाय रहेका छन साथै अन्य विश्वविद्यालयले पनि कृषि शिक्षामा विभिन्न कार्यक्रम सञ्चालन गरिरहेकोले हाल नेपालमै कृषि शिक्षाको उच्च तहको पठनपाठन सहज भएको छ। स्नातक तह पढाइ हुने कलेजहरू नेपालका चारवटा विश्वविद्यालयका आंगिक र सम्बन्धन प्राप्त कलेजहरूमा कृषि र भेटेरिनरी विषयमा स्नातकदेखि विद्यावारिधि तहसम्म पढाइ भइरहेको छ। कृषि तथा वन विज्ञान विश्वविद्यालयको कृषि संकायअन्तर्गत केन्द्रीय क्याम्पस र आंगिक गरी कृषि स्नातक तहमा वार्षिक जम्मा चार सय ७५ सिट रहेको छ। केन्द्रीय क्याम्पस रामपुरमा दुई सय १५ जना, प्राकृतिक स्रोत व्यवस्थापन कलेजहरू पुरन्चौर कास्की, टीकापुर कैलाली, कपिलाकोट सिन्धुली, बर्दिबास महोत्तरी, पाख्रिबास धनकुटामा प्रतिकलेज ५२ सिट रहेको छ। यसैगरी त्रिभुवन विश्वविद्यालय अन्तर्गतका कृषि स्नातक पढाइ हुने पाँच आंगिक र तीन सम्बन्धन प्राप्त कलेज गरी पाँच सय ५० सिट संख्या रहेको छ। त्रिविका आंगिक कलेजहरू पक्लिहवा रूपन्देही, सुन्दरबजार लमजुङमा सय सिट र चैनपुर चितवन, गौरादह झापा, बागबानी कलेज इलाममा ५०, ५० सिट संख्या छ। तीन सम्बन्धन प्राप्त कलेजहरू गोकुलेश्वर बैतडी, पृथु टेक्निकल कलेज लमही र कलेज अफ लाइफ साइन्सेज तुलसीपुर दाङमा ५०, ५० जनाको सिट छ। पूर्वाञ्चल विश्वविद्यालय अन्तर्गत हिकास्ट कलेज काठमाडौं र एनपीआई चितवनमा सय, सय सिट छ। विश्वविद्यालय कलेज गोठगाउँ मोरङमा ५० सिटको लागि पढाइ हुन्छ। सुदूरपश्चिमाञ्चल विश्वविद्यालय टीकापुरमा पनि सय सिटमा कृषि स्नातक पढाइ भइरहेको छ। भेटेरिनरी (पशु चिकित्सा) स्नातक तहको पढाइ कृषि वन विज्ञान विश्वविद्यालय रामपुरमा ५० सिट, त्रिवि पक्लिहवा कलेजमा ५० सिट, पूर्वाञ्चल विश्वविद्यालयअन्तर्गत हिकास्ट र एनपीआई भोजाड चितवनमा ५०, ५० सिटमा पढाइ हुन्छ। मत्स्यपालन स्नातक तहको पढाइ भने कृषि वन विश्वविद्यालय रामपुरमा जम्मा १८ सिटमा मात्र पढाइ हुने गरेको छ। प्रवेश परीक्षा कृषि र पशु चिकित्सा सरकारी कलेजमा स्नातक तह पढ्नको लागि कडा प्रवेश परीक्षा सामना गर्नुपर्दछ र सो परीक्षा सम्बन्धित विश्वविद्यालयले दस जोड दुईको परीक्षाको नतिजा प्रकाशित भएपछि सञ्चालन हुन्छ। प्रवेश परीक्षामा संलग्न हुनका लागि विद्यार्थीले दस जोड दुईको परीक्षामा कम्तीमा औसत सी प्लस ग्रेड अनिवार्य ल्याउनुपर्ने हुन्छ। सो विद्यार्थीले फिजिक्स, केमेस्ट्री, बायोलोजी, गणित र अंग्रेजी विषय पढेको हुनुपर्छ। सरकारी कलेजमा न्यूनतम फिस भएकोले सस्तोमा पढ्न सकिन्छ र प्रतिस्पर्धा बढी हुने भएकोले सम्बन्धित विद्यार्थीले प्रवेश परीक्षाको लागि राम्रो तयारी हुनुपर्छ। विगतलाई आधार मान्दा दुई सय सिट रहेको रामपुरको कृषि स्नातक प्रवेश परीक्षामा चार हजारभन्दा बढी आवेदन परेको थियो। यसमा पनि विभिन्न आरक्षणको कोटा हुने हुनाले खुला प्रतिस्पर्धाबाट नाम निकाल्न कडा मेहनत चाहिन्छ। अवसरहरू नेपाल कृषि प्रधान देश भएकोले कृषि विज्ञको ठूलो आवश्यकता र अवसर रहेको छ। कृषि र भेटेरिनरी स्नातक सकेपछि सरकारी, गैरसरकारी, नार्कमा हुने परीक्षाको लागि आवश्यक तयारी गर्ने हो भने सहजै जागिरमा प्रवेश पाउने भएकोले नेपालमै राम्रो अवसर छ। पछिल्लो समय विभिन्न स्कुलहरूमा आईएस्सी एजी र लामा छोटा कृषि पशुसम्बन्धी पढाइ हुने भएकोले शिक्षणमा पनि राम्रो अवसर छ। सरकारी कलेजबाट कृषि र भेटेरिनरी स्नातक पढेकाहरू ५० प्रतिशतभन्दा बढी उच्च शिक्षाको लागि युरोप, अमेरिका, अस्ट्रेलियाजस्ता विकसित देशहरूमा गइरहेको अनौपचारिक तथ्यांक रहेकोले यो शिक्षामा आकर्षण रहेको पुष्टि हुन्छ। छिमेकी मुलुक चीन, भारत, पाकिस्तान, बंगलादेश, जापान, कोरियाजस्ता देशमा पनि उल्लेख्य संख्यामा छात्रवृत्ति पाइने हुनाले कृषि शिक्षा आज भोलिका विद्यार्थीको मुख्य रोजाइमा पर्ने गरेको छ। साथै स्नातक तहको अध्ययनपश्चात् घर छिमेकमै बसेर कृषि र पशुपालनका फार्म सञ्चालन गरी स्वरोजगार हुने र अन्यलाई रोजगारी दिन सकिने र छिट्टै सफल व्यवसायी बन्न सकिने हुनाले पनि कृषि शिक्षामा आकर्षण बढी छ। सुधार गर्नुपर्ने पक्षहरू कृषि तथा भेटेरिनरी शिक्षा प्राविधिक विषय भएकोले कक्षा कोठामा सैद्धान्तिक र ल्याब, फार्म तथा खेतबारीमा व्यावहारिक ज्ञान लिइन्छ। तर आजभोलि सैद्धान्तिकभन्दा बढी र व्यावहारिक ज्ञान कम हुने गरेको छ, जसबाट विद्यार्थी भोलि कार्यक्षेत्रमा जाँदा कृषकहरूलाई राम्रोसँग प्रविधि हस्तान्तरण गर्न नसक्दा अप्ठ्यारो पर्ने गरेका छन, त्यसैले प्राक्टिकल शिक्षामा जोड दिनुपर्ने आवश्यकता छ। धेरै शिक्षण संस्थाहरूले समान विषयमा पढाइ गर्नुभन्दा नयाँनयाँ विषयमा पढाइ सञ्चालन गरी देशलाई आवश्यक विभिन्न विधाका कृषि प्राविधिक जनशक्ति उत्पादनमा जोड दिनु पर्दछ। धेरै विद्यार्र्थीहरू आफ्नो देशमा बसेर कृषि क्षेत्रको विकास र विस्तारमा योगदान पुयाउनेभन्दा विदेश जान सजिलो हुने भएकोले सो विषय पढ्ने गरेको पनि पाइन्छ। कृषि स्नातकहरूमध्ये नेपालमै रहनेमा पनि जोखिम लिएर कृषि फार्म सञ्चालन गरी उत्पादनमा लाग्नेभन्दा जागिर खानमा रुचि राख्नेको संख्या बढी रहेको छ। जबसम्म कृषि पढेकाहरू कृषि उत्पादन तथा कृषि फार्म सञ्चालनमा लाग्दैनन् तब कृषिको आधुनिकीकरण तथा नयाँ प्रविधिको प्रसार सुस्त रहने हुन्छ। तसर्थ सरकारले कृषि स्नातकहरूलाई विशेष सुविधा उपलब्ध गराई कृषि उद्यमी बनाउन प्रेरित गर्नु पर्दछ। सहप्राध्यापक, कृषि तथा वन विज्ञान विश्वविद्यालय, चितवन"
धरहरा पुर्निर्माणका लागि गोश्वारा हुलाक सारियो,"काठमाडौं : धरहरा पुनर्निर्माणका कारण सुन्धाराको गोश्वारा हुलाक विस्थापित भएको छ। गोश्वारा हुलाक डिल्लीबजारस्थित हुलाक विभागको भवनमा सरेको छ। गोश्वरा हुलाक ५० वर्ष अघिदेखि सुन्धाराबाट सञ्चालित थियो। हुलाक भवन भएका ठाउँमा धरहराको तीन तले अण्डरग्राउण्ड पार्किङ बन्ने छ। त्यहाँ १५ रोपनी जमिन र हुलाक कार्यलयको तीनवटा भवन छन्। अहिले हुलाकका भवन भत्काउन थालिएको छ। हुलाक सँगै धरहरामा जोडिएको नेपाल राष्ट्र बैंक अन्तर्गतको टक्सार विभाग पनि विस्थापन भएको छ। विभाग बबरमहलस्थित नेपाल औषधि लिमिटेडमा सर्दैछ। लिमिटेडलाई राष्ट्र बैंकले मासिक ४ लाख ७० हजार रुपैयाँ तिर्ने गरी सर्न लागेको हो। टक्सार विभागले भन्सार जफत भएका सुन, चाँदी संकलन गरी सिक्का बनाउँछ। निर्माणाधीन धरहराका कारण टेवालबाट निस्कने, सुन्धाराबाट आउने तथा हुलाकबाट आउने बाटो बन्द भएका छन्। बाटो बन्द भएपछि न्यूरोडको व्यापार कम भएको व्यापारीको गुनासो छ। व्यापार नभएको भन्दै व्यापारीले समयमै भाडा नबुझाएको भन्दै घरधनीले बाटो खुलाउन माग गरेका छन्। पुर्निर्माण प्राधिकरणले टेवाल हुँदै काठमाडौं मल छेउबाट टुडिँखेल अगाडि बाटो निकाल्ने तयारी गरेको छ। युरोपेली युनियनका विज्ञ राजुमान मानन्धरले बाटो खुलाउन काठमाडौं मलको केही जमिन लिने सहमति भएको जानकारी दिए। बाटो खुलाउन काठमाडौं मल छेउको ९३७ वर्ग मिटर जमिन लिइने छ उनले भने, त्यसबापत काठमाडौं मललाई अगाडिको ५२५ वर्ग मिटर जमिन दिने सहमति भएको छ। मन्त्रिपरिषद्बाट स्वीकृत भएपछि हुलाक भवनसँगै मल छेउका संरचना भत्काएर बाटो खोलिने उनले जानकारी दिए। २०७२ वैशाख १२ को भूकम्पले भत्काएको धरहरा राष्ट्रिय पुनर्निर्माण प्राधिकरणले बनाइरहेको छ। प्राधिकरणले २०७५ पुस १२ मा जीआइटीसी रमन कन्सट्रक्सनलाई ३ अर्ब ८ करोडमा निर्माणको ठेक्का दिएको थियो। सम्झौता अनुसार २०७७ असोज १९ मा निर्माण सक्नु पर्छ। सम्झौतामा २२ तले धरहरासहित अन्डरग्रउण्ड तीनतले पार्किङ बनाउने सहमति छ। धरहरा पुनर्निर्माणको काम सुरु भएको ८ महिना बितिसक्दा पनि अन्डरग्राउण्डको एक तला मात्रै ढलान हुने चरणमा छ।"
इन्जिनियरिङमा कति छ सम्भावना?,"नेपालमा अध्यापन हुने विभिन्न विधामध्ये सम्भावनाले भरिपूर्ण, विषय हो इन्जिनियरिङ। नेपाल विकास उन्मुख राष्ट्र भएकाले पनि इन्जिनियरको महत्व ज्यादै छ। मुलुकको समृद्धिको खाका इन्जिनियरले नै तयार गर्ने हो। योजना आयोगका सदस्य इसुशील भट्टका अनुसार मुलुक पुनर्निर्माण तथा पूर्वाधार विकासतर्फ अग्रसर भएकाले धेरैभन्दा धेरै इन्जिनियरको आवश्यक पर्छ। अहिले ठ्याक्कै यति संख्यामा इन्जिनियर आवश्यक पर्छ भन्न सकिँदैन। पूर्वाधार विकासका लागि इन्जिनियरिङको विभिन्न विधा महत्वपूर्ण छ। यसका लागि दक्ष, अर्ध दक्ष र गैरदक्ष गरी इन्जिनियरको वर्गीकरण गर्नुपर्ने उनको भनाइ छ। उनका अनुसार यसका लागि आयोगले तयारी गरिरहेको छ। कान्तिपुर इन्जिनियरिङ कलेजका कार्यकारी निर्देशक प्रतापराज जोशीका अनुसार मुलुकमा राजनीतिक परिवर्तनसँगै इन्जिनियरको माग बढ्दो क्रममा छ। इन्जिनियरिङका विभिन्न विधामध्येमा सिभिल र आर्किटेक्चर इन्जिनियरिङको माग उच्च छ। सडक, स्मार्ट सहर, जलविद्युत्, फुटबल तथा क्रिकेट स्टेडियम, सिँचाइलगायतका आयोजनामा मुलुकमा सञ्चालन हुने क्रममा छ। यी आयोजना सम्पन्न गर्नका लागि अधिकतम सिभिल र आर्किटेक्चर इन्जिनियरको आवश्यक छ। मुलुक औद्योगिकीकरणको क्रममा छ। यसका लागि सरकार पनि सकारात्मक छ। विदेशी लगानी भित्र्याउनका लागि सरकारले २०७५ चैतमा लगानी सम्मेलन आयोजना गरेको छ। सरकार र निजी क्षेत्रले विदेशीलाई आकर्षित गर्नका लागि करिब ३४ खर्ब रुपैयाँ बराबरको आयोजनामा प्रस्ताव माग गरिएको थियो। हिलसाइड इन्जिनियरिङ कलेजका प्रबन्ध निर्देशक गोपीकृष्ण न्यौपानेका अनुसार विकासोन्मुख राष्ट्रमा इन्जिनियरको माग धेरै हुने बताउँछन्। हामी विकासको चरणमा प्रवेश नै गरेका छैनौं। अहिलेको माग भनेको सडक र पूर्वाधार हो, न्यौपानेले भने, यी विकासका प्रारम्भिक सूचक हुन्। इन्जिनियरिङका हेरक विधा सम्भावनाले भरिपूर्ण भएको उनको दाबी छ। इन्जिनियरिङमा उद्यमशीलता र रोजगारीको प्रचुर सम्भावना भएको यातायात इन्जिनियर आशिष गजुरेल बताउँछन्। प्राविधिक शिक्षा भएकाले पनि यस क्षेत्रसम्बन्धी जनशक्तिको माग बढ्दो छ। इन्जिनियरिङ प्राचीन इतिहास विज्ञान हो। भवन, सहर, कुलो, जलविद्युत्, सूचना प्रविधि, ट्राफिक व्यवस्थापनका लागि इन्जिनियरिङको आवश्यकता पर्छ। उनी भन्छन्, सरकारले कोटै तोकेर इन्जिनियर माग गरिरहेको छ। स्थानीय तहमा इन्जिनियर पुग्न सकेका छैनन्। इन्जिनियरले रोजगारी पनि सिर्जना गर्छ। लर्ड बुद्ध एजुकेसन फाउन्डेसनका अध्यक्ष पंकज जलानका अनुसार सूचना प्रविधिको क्षेत्रको नेपालमा मात्र नभई विश्वमै सम्भावना भएको क्षेत्र हो। अमेरिकी सरकारले गरेको एक अध्ययनअनुसार सन् २०२० भित्रमा सूचना प्रविधिको क्षेत्रले रोजगारीको ७३ प्रतिशत हिस्सा ओगट्ने छ। सूचना प्रविधि भनेको प्राविधिक विषय हो। शैक्षिक प्रमाणपत्रको भरमा मात्र मानिस सूचना प्रविधिको इन्जिनियर बन्न सक्दैन, जलानले भने, प्रविधि हरेक मिनेटमा परिवर्तन भइरहेका हुन्छन्। कटिबद्ध भए नयाँ विषयको अध्ययन गर्नुपर्छ। विद्यार्थीले कलेज छान्दा नयाँ तथा खोजमूलक अध्यापन गराउने क्याम्पस तथा विश्वविद्यालय रोज्नुपर्छ। सूचना प्रविधिमा अध्ययन गर्नेले रोजगारी नपाउने समस्या नहुने उनको दाबी छ। साथै स्वरोजगार पनि बन्न सकिन्छ। विश्वका शीर्ष धनी व्यक्ति सूचना प्रविधिका माध्यमबाट भएका हुन्। सूचना प्रविधिको क्षेत्रमा काम गर्ने सिर्जनशील व्यक्ति एकै रातमा अर्बांैको मालिक पनि बन्न सक्छन्। अहिले धेरै काम कम्प्युटरको सहयोगबाट हुन्छन्। मानिसले एक क्लिकको भरमा विश्व बजारमा उत्पादन भएका वस्तु खरिद गर्नुका साथै ती वस्तुका बारेमा जानकारी हासिल गर्न सक्छन्। यी सबै सूचना प्रविधिले सम्भव बनाएको हो। राष्ट्रिय गौरवको आयोजना भेरीबबई डाइभर्सनका इ सागर भट्टराई मुलुकलाई विकासोन्मुख राष्ट्रबाट विकसिल राष्ट्रतर्फ अघि बढाउन इन्जिनियरिङको भूमिका महत्वपूर्ण हुने बताउँछन्। भेरीबबई डाइभर्सनले बाँके र बर्दियाको ५१ हजार हेक्टर जमिन बाह्रै महिना सिँचाइ हुनुका साथै ४८ मेगावट विद्युत् उत्पादन हुन्छन्। पुल्चोक इन्जिनियरिङ क्याम्पसबाट इन्जिनियरिङ अध्ययन गरेका भट्टराई विगत चार वर्षदेखि सरकारी सेवामा छन्। यसअघि पोखरा सिँचाइ डिभिजनमा बसेका उनी एक वर्षदेखि भेरीबबईमा आयोजनामा छन्। मुलुक पूर्वाधार विकासको क्रममा छ। पूर्वाधार विकासको क्षेत्रमा धेरै काम गर्न बाँकी छ। यसका लागि पर्याप्त मात्रमा इन्जिनियरिङ उत्पादन हुन सकेका छैन। रोजगारीको प्रचुर सम्भावनाका बाबजुद इन्जिनियरहरू विदेश पलायन हुने गरेका छन्। ती इन्जिनियरलाई रोकेर राष्ट्र निर्माणमा प्रयोग गर्नुपर्ने उनको भनाइ छ। इन्जिनियरिङका धेरै विधा छन्। सबै विधाको आफ्नो क्षेत्रमा महत्वपूर्ण भूमिका निर्वाह गर्दै आएका छन्। यस्तै मेकानिकल इन्जिनियरिङ औद्योगिकीकरणको मेरुदण्ड मानिन्छ। उद्योग, कलकारखानामा आवश्यक पर्ने ठूलाठूला मेसिनको निर्माणदेखि सवारीसाधनको निर्माणमा पनि यो इन्जिनियरिङ आवश्यक पर्छ। अटोमोबाइल इन्जिनियरिङ नेपालमा नयाँ विषय हो। नेपालमा अटोमोबाइलको संख्या बढिरहेको तर यसमा काम गर्ने दक्ष जनशक्तिको अभाव छ। नेपालमा सवारीसाधन उत्पादन हुँदैन। चर्चित बजाज मोटरसाइकल एसेम्बलिङ सुरु भइसकेको छ। नेपालको लागि हुन्डाई मोर्टस्को आधिकारिक विक्रेता लक्ष्मी इन्टरकन्टिनेन्टलले गाडी उत्पादन गर्ने भन्दै कम्पनी दर्ता गरिरहेको छ। दक्षिण कोरियाली कम्पनी मोट्रेक्सले प्लान्ट खोल्नका लागि लगानी बोर्डमा प्रस्ताव पेस गरेको छ। यसले पनि यो क्षेत्र सम्भावनाले भरिपूर्ण भएको देखाउँछ। अहिले नेपालमा सवारी बिक्री सवारी गरिरहेका कम्पनीमा मागअनुसारको अटोमोबाइल इन्जिनियर प्राप्त गर्न सकेका छैनन्। यी कम्पनीले विदेशीबाट इन्जिनियर लिएर काम गरिरहेका छन्। औषधि उपचारमा आवश्यक उपकरणको निर्माण तथा मर्मत एवं मेडिकल क्षेत्रमा आवश्यक अन्य सामग्रीको नेपालमा बायोमेडिकल इन्जिनियरिङको अध्ययन क्षेत्र हो। अस्पतालमा प्रयोग गरिने ईसीजी, एक्सरेजस्ता उपकरणहरूको निर्माण पनि यही इन्जिनियरिङले गर्छ। शरीरको एक भागको टिस्यु (तन्तु) विकास गरेर अर्को भागमा जोड्ने कामका लागि यही इन्जिनियरिङको आवश्यकता पर्छ। विषय अध्ययन गर्ने विद्यार्थी बेरोजगार बस्नुपर्ने छैन। यीबाहेक सर्भे इन्जिनियरिङ र एग्री इन्जिनियरिङ पनि आकर्षणका विषय बन्दैछन्। सर्भे इन्जिनियरिङ भूमिको नापजाँचसँग सम्बन्धित छ भने एग्री इन्जिनियरिङले कृषि उपकरणको निर्माण र मर्मतबारे ज्ञान दिन्छ। ५३ हजार इन्जिनियर नेपालमा ५३ हजारभन्दा धेरै इन्जिनियर विभिन्न विधामा नेपाल इन्जिनियरिङ परिषद्मा दर्ता छन्। नेपालमा ५१ वटा कलेजले इन्जिनियरिङको अध्ययपन गर्ने गराइरहेका छन्। वार्षिक नौ हजारको हाराहारीमा इन्जिनियर उत्पादन भइरहेका छन्। इन्जिनियरिङ परिषद्मा दर्ता गरे इन्जिनियरिङ गर्न पाइने व्यवस्था छ। मेडिकल काउन्सिल जस्तै प्रमाणपत्रका लागि परीक्षा लिने तयारी गरेको नेपाल इन्जिनियर परिषदका अध्यक्ष इ डिल्लीरमण निरौला बताउँछन्। यसका लागि नेपाल इन्जिनियर परिषद् ऐन २०५५ पहिलो पटक संशोधन हुँदैन। नेपाल इन्जिनियरिङ (पहिलो संशोधन) विधेयक, २०७६ राष्ट्रिय सभामा पेस गरिएको छ। विधेयकमा नेपालमा इन्जिनियरिङसम्बन्धी कार्य गर्नका लागि परिषद्को परीक्षा अनिवार्य रूपमा पास गर्नुपर्ने व्यवस्था राखिएको छ। हालको व्यवस्थाअनुसार शैक्षिण प्रमाणपत्रका आधारमा परिषद्मा दर्ता इन्जिनियङिसम्बन्धी गतिविधि सञ्चालन गर्न पाउने प्रावधान छ। संख्यात्मकभन्दा पनि गुणात्मक इन्जिनियर उत्पादन गर्न ऐन संशोधन गर्न लागिएको निरौलाले बताए। नेपालबाट अध्ययन गर्नका लागि वार्षिक ६० हजारभन्दा धेरै विद्यार्थी विदेश जाने गरेका छन्। यसले राज्यको वार्षिक ४५ अर्ब रुपैयाँ बाहिरिरहेको छ। यसलाई रोक्नका लागि परिषद्ले विदेशमा इन्जिनियरिङ अध्ययन गर्न जाने विद्यार्थीलाई विश्वविद्यालयले लिने परीक्षा पनि अनिवार्य गर्न खोजिएको छ। उक्त परीक्षा उत्तीर्ण हुने विद्यार्थीले मात्र शिक्षा मन्त्रालयबाट नो अब्जेसन लेटर प्राप्त गर्नेछन्। साथै यस वर्षको अध्ययन सत्रबाट एअरनोटिक र सुरुङ इन्जिनियरिङ पनि सुरु गर्न लागिएको छ। पछिल्लो समय नेपालमा सडक सुरुङ निर्माणको क्रममा छ।"
तोकिएको समयमै काम सके रथारोहरण : पर्यटनमन्त्री भट्टराई,"पोखरा : राष्ट्रिय गौरवका परियोजनाको रुपमा निर्माण भइहेको पोखरा क्षेत्रीय अन्तर्राष्ट्रिय विमानस्थलको बुधबार पर्यटन मन्त्री योगश भट्टराईले निरीक्षण गरे। विमानस्थलको भ्रमण अघि निर्माणधिन विमानस्थलकै प्राङ्गणमा गण्डकी प्रदेशका कार्यवाहक मुख्यमन्त्री किरण गुरुङ, प्रदेश सांसदहरु, जिल्ला समन्वय समितिका अध्यक्ष, प्रमुख प्रतिपक्ष दलका नेता, स्थानीय र चिनियाँ निर्माण कम्पनीसँगसँगै बसेर विमानस्थल निर्माणका अवस्थाका बारेमा मन्त्री भट्टराईले कार्यप्रगतिको बारेमा जानकारी लिएका छन्। निर्माणधिन पोखरा अन्तर्राष्ट्रिय विमानस्थलको कार्य प्रगतिका बारेमा जानकारी दिँदै आयोजना प्रमुख विनेश मुनकर्मीले विमानस्थलको निर्माणको काम ४५ प्रतिशत सम्पन्न भएको जानकारी दिएका थिए। उनले जग्गा अधिग्रहणको बाँकी ५ प्रतिशत काम पनि अघि बढाइएको जानकारी दिए। २ हजार ५ मिटर लम्बाई र ४५ मिटर चौडाइ रहेको रन वेको सिमेन्टेड ढलान वैशाख महिनामै सकिएको हो। रन वेलाई अन्तिम रुप दिन लाइट फिट् गर्ने, रंग लगाउने लगायतको अन्तिम काम भइरहेको छ। कार्यक्रममा पार्टीका प्रतिनिधि र सरोकारवालाले मुअब्जा दिनुपर्ने जग्गा धनीलाई बेलैमा उचित मुअब्जा दिन अनुरोध गरेका थिए । सरोकारवाला र जग्गा धनीहरुले मन्त्रीसामु विमानस्थल निर्माणमा सधै साथ रहिरहने बताउँदै थप जग्गा अधिग्रहण गर्नुपरे चलनचल्तीका दरमा एकै पटक अधिग्रहण गर्न अनुरोध गरेका थिए। एउटै जग्गा धनीको पटकपटक गरी ५ पटकसम्म जग्गा अधिग्रहण गरिएको तर उचित मुअब्जा नपाएर विस्थापित हुनु परेकाले यस्तो अवस्था सृजना नर्गन अनुरोध गरेका थिए। सरोकारवालाको आवाज सुनेपछि पर्यटन मन्त्री भट्टराईले नागरिकलाई खाली खुट्टा र नांगो आङ बनाएर आयोजना बन्न नहुने बताए । सरकार यस विषयमा सजक रहेको पनि उनले सुनाए। राष्ट्रिय गौरवको अयोजनालाई समयभन्दा अघि नै सम्पन्न गर्न सबैका साथ र सहयोग रहँदै आएको र रहने उनले विश्वास गरे । देश संघीय अभ्यास गरिहेकोले संघीय सरकार, स्थानीय निकाय सबैको समन्यव गरेर काम अघि बढ्नुपर्ने उनले बताए। अन्तर्राष्ट्रिय विमानस्थलको निर्माण कार्य तीब्र रुपमा भइरहेको छ।२०२१ जुलाई १० मा सक्नुपर्ने सम्झौता भएपनि तोकिएको समय सीमाभन्दा ६ महिना अघि नै सक्ने गरी काम युद्धस्तरमा भइरहेको चिनियाँ सरकारी स्वामित्वको ठेकेदार कम्पनी सीएएमसीईका साइड म्यानेजरले बताएका छन्। पर्यटनमन्त्री भट्टराईले निर्माण कम्पनीले भन्दै आएको समय सीमाभन्दा ६ महिनाअघि सन् २०२० को डिसेम्बर महिनामा विमानस्थलको चापी हस्तान्तरण गरे महानगरपालिकाले निर्माण कम्पीका अधिकारीलाई रथारोहण गरेर सम्मान गर्नुपर्ने बताए । यसका लागि तयार रहन पनि उनले महानगरपालिकाका प्रतिनिधिलाई अनुरोध गरेका थिए। विदेशी दातृनिकायहरुले उठाउँने भनेकै हाम्रा काम ढिला हुने गरेकै विषय हो । राष्ट्रिय गौरवको विमानस्थल निर्माणको समय अघि नै सकीयो भने यसले सकरात्मक भाइब्रेसन गर्ने उनले बताए । कार्यक्रममा गण्डकी प्रदेशका कार्यवाहक मुख्यमन्त्री किरण गुरुङले अन्तर्राष्ट्रिय विमानस्थल निर्माण अघि नै पोखरा बजार क्षेत्रका सडक पूर्वाधार र राजमार्गका सडक कम्तीमा चार लेन फराकीलो बनाउने गरि काम अघि थाल्न अनुरोध गरेका थिए । पोखरा महानगरपालिका वडा नम्बर १४ मा चिनियाँ सरकारी स्वामित्वको ठेकेदार कम्पनी सीएएमसीईले २०७३ साउन १८ गतेदेखि विमानस्थल निर्माणको काम सुरु गरेको हो।विमानस्थल निर्माण गर्न सरकारले सन् २०१४ मे १२ मा सीएएमसीईलाई ठेक्का दिएको थियो। निर्माण कम्पनीले १० जुलाई २०२१ मा विमानस्थल निर्माण सम्पन्न गरी नेपाल सरकारलाई हस्तान्तरण गर्नुपर्ने छ । झन्डै २२ अर्ब रुपैयाँ चिनियाँ ऋण सहयोगमा विमानस्थल निर्माण भइरहेको छ। अन्तर्राष्ट्रिय उड्डयन संस्था (आइकाओ) को मादण्ड अनुसार फोरडी मोडलमा पर्ने पोखरा विमानस्थल निर्माण पूरा भएपछि बोइङ ७५७ र एयरबस ३२० वा सो सरहका जहाज आउजाउ गर्न सक्नेछन् । २५ सय मिटर लामो धावनमार्ग हुने विमानस्थलमा आउनेजाने ती विमानको यात्रु क्षमता १ सय ९२ हाराहारीमा हुनेछ ।"
फोक्सो पीडितले गरे सहयोगको याचना,"कालिकोट : नरहरिनाथ गाउँपालिका३ सुन्दरपानी निवासी रत्ननाथ योगी राकेशले उपचारका लागि सहयोगको याचना गरेका छन् । सानै उमेरमा भएको निमोनियाका कारण अहिले उनको फोक्सोले काम नगरेपछि विगत २ वर्षदेखि काठमाण्डौंमा उपचार गराइछन् । आर्थिक अवस्था निकै कमजोर भएकाले उपचार गर्न नसकिएको भनी उपचारका लागि सहयोग गर्न उनले आग्रह गरेका हुन् । योगीले विगत २ वर्षदेखि काठमाडौंस्थित त्रिवि शिक्षण अस्पतालमा उपचार गराइरहेको जानकारी दिएका छन् । निमोनियाका कारण मेरो फोक्सो ड्यामेज भएको छ। उनले भने डाक्टरले फोक्सो प्रत्यारोपण गर्नुपर्छ भनेका छन्, मसँग पैसा छैन । औषधि पनि निकै महँगो छ। उनले जग्गा अहिलेसम्म जसोतसो उपचार गराइरहेको र अब त्यो पनि नभएको बताए । हस्पिटलमा बसेर कृत्रिम अक्सिजन लिँदा महँगो हुने भएकाले कोठा भाडामा लिएर अक्सिजनले लिइरहेको र यसैका सहायताले आफू बाँचिरहेको रत्ननाथले बताए । उनले फोक्सो परिर्वतन गर्न बढी रकम लाग्ने भएकाले आफ्नो आर्थिक अवस्थाबाट सम्भव नभएकाले सहयताका लागि आग्रह गरेको बताए । आफू जन्मेको नरहरिनाथ गाउँपालिकाले उपचारका लागि सहयोग नगरेको गुनासो गरे।"
स्नातकमा बीबीए कि बीबीएम?,"कञ्चनपुरकी सुष्मा पौडेलले भर्खरै बीबीएको पढाइ सकिन्। पदम कन्या बहुमुखी क्याम्पसबाट बीबीएतर्फ गत वर्ष उत्कृष्ट छात्राको उपाधि पाएकी पौडेलले दाजुसँगको सल्लाहमा उक्त कोर्स अध्ययन गरेकी हुन्। अध्ययन गर्दा अलि बढी एड्भान्स, प्राक्टिकल बेस र इन्टरएक्टिभ हुने बुझाइबाट उनले यो विषय अध्ययन रोजेकी हुन्। पौडेलको बुझाइमा यो विषय अध्ययन पछि धेरैको रुचि बैंकिङ क्षेत्रतर्फ हुन्छ। यसको अध्ययनपछि रोजगारी पाउन सहज हुने र अब्बल बन्न सकिने बुझाइकै कारण आफूले बीबीए पढेको पौडेल बताउँछिन्। उनी भन्छिन् प्लस टुको सन्तोषजनक नतिजापछि थप अध्ययन राम्रो बनाउन पनि विषय छनोटको महŒवपूर्ण भूमिका हुँदो रहेछ। यो विषय अध्ययन व्यावहारिक ज्ञानसँगै आधुनिक विषयको पढाइ भएको भन्दै पौडेलले यसलाई नै रोजेको बताउछिन्। यस्तै पद्मकन्या क्याम्पसमा बीबीएम अध्ययन गरिरहेकी सगुन केसी अहिले चौथो सेमेस्टरमा छिन्। कुन विषय बढ्ने, कहाँ पढ्ने र विषय छनोट कसरी गर्ने भनेर सोचिरहेकी सगुन पनि छिमेकी दाजुले दिएको सल्लाहपछि बीबीएम अध्ययन गर्न थालिन्। कैलाली मल्टिपल क्याम्पसमा गत वर्षबाट सुरु भएको उक्त नयाँ विषयमा उनको ध्यान आकृष्ट भएको थियो। सोही कलेजमा अध्ययन गर्ने सोचाइसहित सिम्याटको परीक्षा दिए पनि अध्ययन गर्ने सिलसिला भने केसी काठमाडौं नै आइपुगिन्। उनले आफ्नो बीबीएम पढ्ने इच्छालाई पद्म कन्याबाटै पूरा गरेको उनी बताउँछिन्। सुष्मा बीबीए र सगुन बीबीएम अध्ययनका प्रतिनिधि पात्रमात्रै हुन्। यी दुई विद्यार्थीजस्तै आफ्नो रोजाइअनुसार विषय छनोट गर्ने र कलेज अध्ययन गर्ने विद्यार्थीको जमात पछिल्लो समय बीबीएसँगै अब ब्याचलर अफ बिजनेस म्यानेजमेन्ट (बीबीएम) तर्फ पनि हुन थालेको छ। बीबीएम नयाँ विषय हो। त्रिभुवन विश्वविद्यालयले गत वर्षदेखि मात्र निजी कलेजलाई पनि यो विषय पढाउन सम्बन्धन दिएको हो। नयाँ विषय भएकोले बीबीएलाई परिस्कृत बनाएर ल्याएकोले पनि विद्यार्थीको रुचि बढ्दै गएको पिनाकल कलेज लगनखेलका प्रिन्सिपल ऋषि तिवारी बताउँछन्। तिवारीका अनुसार यो कलेजले बीबीए सुरु नगरी एकैपटक बीबीएमको अध्यापन गराइरहेको छ। बीबीए, र बीबीएस पुरानो भइसकेकोले अब विद्यार्थीको रुचि र परिस्कृत संस्करणमा जानको लागि नयाँ विषयको आवश्यकता देखिएको थियो। सोहीअनुसार सैद्धान्तिक ज्ञानमा मात्र सीमित विषयलाई परिमार्जित गर्दै व्यावहारिक बनाएर यो विषय आएको तिवारीको भनाइ छ। बीबीए पढेर बाहिर बजारमा आएका विद्यार्थीको अभ्यास, विद्यार्थीको नयाँ विषयप्रतिको रुचि, छिमेकी मुलुक भारतमा पनि बीबीए नहुने बीबीएम मात्रै हुने गरेकोले त्यसको प्रभाव नेपाली बजारमा पर्न थालेको हो। स्नातक तहमा अध्ययन भइरहेका अन्य विषयसँगै बीबीएको अभ्यासपछि बीबीएमलाई नयाँ बनाइएको हो। तिवारीका अनुसार सूचना प्रविधिसहितको सहयोगमा बीबीएको कोर्स तयार भएको हुन्छ भने बीबीएसको सैद्धान्तिक ज्ञान मिलाएर तथा बीबीएको एड्मिनिस्टेसनलाई व्यवस्थापन बनाइएको विषयका रूपमा लिन सकिन्छ बीबीएम। बीबीए र बीबीएम दुवै चारवर्षे आठ सेमेस्टरको पढाइका विषय हुन्। औसतमा बीबीए अध्ययनको तुलनामा एक डेढ लाख रुपैयाँ बीबीएम पढ्दा सस्तो पर्ने कोर्स हो। हाल बीबीएमको औसत शुल्क पाँच देखि ६ लाख रुपैयाँ हो भने चारवर्षे कोर्सकै लागि बीबीएको लागि यस्तो शुल्क ७ देखि ८ लाख रुपैयाँ औसत हुने गरेको छ। विद्यार्थीको रुचि र बजारको माग अनुसार पिनाकलले व्यावहारिक ज्ञान समेत दिने गरी बीबीएमको पढाइ सञ्चालन गरिरहेको तिवारीको भनाइ छ। ऋषि तिवारीका अनुसार पिनाकल कलेजमा बीबीएम पढ्न भर्ना हुने विद्यार्थीलाई नियमित पठनपाठनको साथमा विभिन्न व्यावसायिक दक्षता, नेतृत्व क्षमता, आत्मविश्वास बढाउने तथा कुनै पनि प्रकारको रोजगारीमा जाँदा कठिन परिस्थितिमा पनि काम गर्न सक्ने क्षमताको विकास गराउने तालिमहरू दिइनेछ। यसबाहेक समयसमयमा उत्कृष्ट उद्योग तथा व्यवसायमा संलग्न व्यक्तिहरूलाई विद्यार्थीमाझ ल्याएर उनीहरूको अनुभव सुनाउने, विद्यार्थीलाई पनि सफल उद्योग तथा व्यवसायको भ्रमणमा लैजाने, उद्यमशीलताको विकास गर्न प्रेरित गर्ने र एकअर्काबीच अनुभव सुनाउनेलगायतका गतिविधिमा संलग्न गराइन्छ। यो विषय पढ्ने विद्यार्थीलाई नियमित पढाइको साथमा केस स्टडी गराउने, अनुसन्धानमा लगाउने, विभिन्न प्रतिष्ठित उद्योग तथा प्रतिष्ठानहरूमा इन्टर्नसिपको लागि लैजाने र उत्कृष्ट विद्यार्थीलाई तत्कालै सोही कम्पनीमा रोजगारीका लागि पहल गर्ने तथा यसका लागि कलेजले सम्बन्धित उद्योगसँग सम्झौतासमेत गर्ने कलेजले जनाएको छ। एभरेस्ट कलेज थापाथली प्रमुख कार्यकारी अधिकृत (सीईओ) विष्णुहरि पाण्डेका अनुसार बीबीएम रोजगारी खोज्नेभन्दा पनि सिर्जना गर्ने गरी विकास गर्न खोजिएको कोर्स हो। बीबीए अमेरिकी मोडल हो भने बीबीएम ब्रिटिस मोडल भएको पाण्डे बताउँछन्। दुवै विषय सेमेस्टर बेसको कोर्स हुन्। आठ सेमेस्टर र एक सय २० क्रेडिट आवरका क्लासका विषय हुन्। दुवै कोर्सको उत्तिकै मान्यताको विषय भएकोले विद्यार्थीले पनि आफ्नो रुचिअनुसार अध्ययन गर्न सक्छन्। दुवै विषयको संकाय एउटै, गेस्ट लेक्चर, प्रोजेक्ट वर्क, केस स्टडी, रिपोर्ट राइटिङ, इन्टरभ्यु टेक्निक, लिडरसिप ग्रुमिङसहितका साझा विधा हुन्छन्। शिक्षण अध्ययनको दृष्टिले उत्तिकै महत्वपूर्ण विषय हुन्। दुवै विषय उत्तिकै महŒवपूर्ण भएकोले विद्यार्थीले जुन विषय अध्ययन गर्दा पनि तात्विक फरक भने नभएको पाण्डे बताउँछन्। केवल लोकप्रियताको हिसाबले विगत १४ वर्षदेखि पठाइँदै आएको बीबीएलाई पुरानो कोर्स भयो भनेर नयाँ दिन बीबीएम अगाडि देखिएको मात्रै हो। त्रिभुवन विश्वविद्यालयको व्यवस्थापन संकायका डिन प्राडा डिल्लीराज शर्माका अनुसार बीबीए र बीबीएम दुवै फरकफरक कार्यक्रम हुन्। बीबीए आफैंमा प्रोफेसनल कोर्स हो। अहिले नयाँ आएको बीबीएम भने बीबीए र बीबीएसलाई मिलाएर बनाइएको दीर्घकालीन योजनाको कार्यक्रम हो। शिक्षा प्रणालीलाई सेमेस्टर प्रणालीमा लागू गर्न खोजिएकोले भविष्यमा बीबीएसको विकल्पको रूपमा प्रयोग गर्न सकिने गरी ल्याएको विषय बीबीएम भएको शर्माले जानकारी दिए। शर्माका अनुसार विद्यार्थीको रुचिअनुसार विभिन्न विषयलाई समेटेर अध्ययनलाई उपयोगी, प्रोफेसनल र आफैं उद्यमी बन्न सक्ने शिक्षा प्रणालीको रूपमा बीबीएमलाई लान खोजिएको हो। यसको सुरुआत ५६ वर्ष अघिदेखि नै भइसकेको छ। यो विषयको अध्यापन गराउन गत वर्ष त्रिभुवन विश्वविद्यालय (त्रिवि)ले एकै पटक विभिन्न ५० वटा क्याम्पसलाई सम्बन्धन दिएको हो। हाल यो विषय निजी र आंगिकसहित करिब ६५ वटा क्याम्पसमा पढाइ हुन शर्मा बताउँछन्। बीबीएलाई पनि डेढ दशक अगाडि नै ल्याएको हो। त्रिविले विभिन्न ४४ वटा क्याम्पसका लागि यो विषय अध्ययन गराउने अनुमति दिएको छ। शर्माका अनुसार दुवै विषयको अध्ययनमा कुनै ठूलो फरक छैन्। एउटा विषयभन्दा अर्को विषय बढी राम्रो भनेर तुलना गर्न मिल्ने पनि होइन्। दुवै विषयको समान कोर्स र अवधि छन्। दुवै विषय पढ्ने विद्यार्थीको भविष्य उत्तिकै राम्रो छ। सर्वसाधारणको पहुँच पुग्ने गरी अबको शिक्षा प्रणालीलाई परिमार्जन गरेर जानुपर्छ भन्ने दीर्घकालीन भिजनअनुसार नै नयाँ कोर्समा ढाल्न खोजिएको बुझाइ प्राडा शर्माको छ। उनका अनुसार विषयलाई कुन ढंगबाट हेर्नेभन्दा पनि कति दीर्घकालीन भिजनमा आयो भनेर बुझ्नुपर्छ। बीबीएमलाई अहिले वाइड भिजनका साथ अगाडि बढाइएको कोर्सको नाममा भने बुझ्न सकिन्छ। अहिले बीबीए र बीबीएम समान विषय हो भनेर उस्तै प्रकारको कोर्स तय भएको पनि त्रिभुवन विश्वविद्यालयको भनाइ छ। विद्यार्थीले तिर्ने शुल्कमा पनि धेरै फरक हुँदैन। डिन कार्यालयले परीक्षा र प्रवेशबाहेकको शुल्क पनि निर्धारण गर्दैनन्। सम्बन्धित कलेजले नै शुल्क निर्धारण गरिरहेका छन्। प्राइभेटको तुलनमा स्वाभाविक रूपमा आंगिक क्याम्पसको शुल्क फरक भने पर्छ। तर, अब हामीले सबै क्याम्पसमा एकरूपता भने ल्याउनुपर्छ भनेर गृहकार्य थालेका छौं, शर्माले भने। शर्माका अनुसार एउटा निश्चित सीमा तोकेर त्योभन्दा माथि जान नपाउने गरी शुल्क निर्धारण गर्ने पक्षमा आवश्यक तयारी गर्नुपर्ने बेला भएको छ। अब यो विषयमा आवश्यक गृहकार्य भने गर्न हामीले प्रयास गरिरहेका छौं। कम्तीमा कलेजको लागि शुल्क निर्धारणको अधिकतम सीमा तोकेर सबै कलेजमा पढाइसँगै विद्यार्थीबाट लिइने शुल्कमा पनि एकरूपता भने हुनुपर्ने बुझाइ प्राडा शर्माको छ।"
१६ वर्षमै बिहे गर्न पाउनुपर्ने मागसहित जुलुस (फोटो),"नेपालगन्ज : १६ वर्षमा नै विवाह गर्न पाउनुपर्ने माग राख्दै नेपालगञ्जमा जुलुस निकालिएको छ । जुलुस बाँकेको जानकी गाउँपालिका५ कैलासीका रामदेव मिश्रको अगुवाइमा बुधबार नेपालगन्जको धम्बोझी चोकबाट निस्केको हो । उनीहरुले १६ वर्षमा सन्तानको बिहे गर्न पाउनुपर्ने माग राख्दै नगर परिक्रमा गरेका हुन् । जुलुसमा महिलाहरु नाबालक सन्तानसहित आएका थिए । उनीहरुले नगर परिक्रमा गरेर जिल्ला प्रशासन कार्यालय बाँकेमा धर्ना दिएका थिए । जुलुसका अगुवा मिश्रले भने, हामीले जिल्ला प्रशासन, नेपालगन्ज उपमहानगरपालिका, जानकी र डुडुवा गाउँपालिकामा ज्ञापनपत्र बुझाएका थियौं । हाम्रो मागबारे सरकार किन मौन छ भनेर थप दवाव दिन जुलुस निकालेका हौं । मधेसी समुदायले १६ वर्षमा बिहे गरे पनि ३ वर्षपछि गौना र त्यसको थप एक वर्षपछि थौना गरेपछि मात्र बेहुली केटाको घरमा जाने चलन छ ।"
प्रदेश जिम्माका सडक अलपत्र,"ललितपुर : संघले प्रदेशलाई हस्तान्तरण गरेका ललितपुरका सातवडा सडक अलपत्र छन्। प्रदेश अन्तर्गत ३७ वटा योजना सञ्चालनमा छन्। तीमध्ये सातवटा सडकको काम अगाडि बढ्न नसकेको पूर्वाधार विकास कार्यालयका सिनियर डिभिजनल इन्जिनियर दीपककुमार दासले जानकारी दिए। सुनाकोठीचौताराकृष्णमन्दिरनखु, लामाटारलुभुगोदामचौर, बालकुमारीटीकाथली, महालक्ष्मी क्याम्पसखहरे, रातोमाटेकालेश्वरढुंखर्कपनौती, चक्रपथबालकुमारीटीकाथली, गोदावरीढुंगाछानमुलपानी, बगुवाप्युटारआश्राङ गिम्दी सडक अलपत्र छन्। सुनाकोठीचौताराकृष्णमन्दिरनखुखोला सडकको लम्बाई केबल नौ सय मिटर मात्रै छ। एक करोड ७४ लाख रुपैयाँ लागतमा बन्ने भनिएको यो सडकमा सववेस बनाउने काम सकिएको छ। यो सडकमा एक करोड चार लाख रुपैयाँ खर्च भइसकेको छ। लामाटारलुभुगोदामचौर जोड्ने घुम्ती सडक पनि बनेको छैन। करिब एक हजार मिटर लम्बाई रहेको यो सडक बनाउन दुईवटा ठेक्का दिइएको छ। एक करोड २६ लाख रुपैयाँमा बन्ने भनिएको सडकको काम खासै अगाडि बढेको छैन। त्यस्तै चक्रपथबालकुमारीटीकाथली सडकको अवस्था पनि उस्तै छ। यसखण्डमा पर्ने एक किलोमिटर सडक बनाउन एक करोड २६ लाख रुपैयाँ छुट्याइएको छ। महालक्ष्मी नगरपालिकाको महालक्ष्मी क्याम्पसखहरे सडकका लागि एक करोड रकम दिइएको थियो। करिब २५ लाख खर्च भए पनि देखिएको खालको काम भएको छैन। रातोमाटेकालेश्वरढुंखर्कपनौती सडकका लागि पनि एक करोड २६ लाख रुपैयाँ छुट्याइएको छ। यो सडकमा केही काम भए पनि भुक्तानी निकासा भने भएको छैन। प्रदेश आफैंले बनाउन तम्सिएका सडकको पनि हालत उही छ। प्रदेशअन्तर्गत ठेक्का लागेका गोदावरीढुंगाछानमुलपानी सडकको चार सय मिटरमा केही काम भए पनि ढलान भएको छैन। यो सडक निर्माणका लागि एक करोड रुपैयाँ छुट्याइएको छ। बगुवाप्युटारआश्राङ गिम्दी खण्डको १० किलोमिटर सडक बन्ने अत्तोपत्तो छैन। सडक निर्माणका लागि गत जेठमा अमर कन्स्ट्रक्सनले ठेक्का पारेको थियो।उसले डेढ वर्षका काम सकाइसक्नुपर्ने छ। टेण्डरको म्याद असारदेखि लागू भइसकेको छ। समयमै सडक बन्न नसक्दा दुर्गमका जनता मारमा परेको बागमती गाउँपालिकाका अध्यक्ष बीरबहादुर लोप्चनले बताए। गत असारमा लगातार पानी परेपछि यहाँका सबै जसो सडक पहिरोले बगाएका छन्। जिम्मेवार पक्षले अवरुद्ध सडक खुलाउने काममा खासै चासो नदिएको गुनासो जनताको रहेको उनको भनाइ छ। लोप्चनले भने, बगुवा सडकखण्डको कान्ति लोकपथमा पहिरोले कारण मकवानपुर र ललितपुरको सम्बन्ध स्थापित भएको छैन।"
यौन शोषणबाट पीडितलाई घर छाड्न वडा कार्यालयको उर्दी,"भद्रपुर : गत असार ३ गते झापा मेचीनगरका ५५ बर्से व्यक्तिविरुद्ध एक किशोरीले आफूलाई बलात्कार गरेको आरोपमा प्रहरीमा उजुरी दर्ता गरिन्। मेचीनगर९ का स्थानीय विष्णु खड्काले एक वर्षयता धम्क्याएर यौन शोषण गर्दै आएको आरोप लगाउँदै आएकी ती किशोरीले इलाका प्रहरी कार्यालय धुलाबारीमा असार ३ गते किटानी जाहेरी दिएकी थिइन्। करिब ३ महिना बितिसक्दा पनि पीडक खड्का भने बेपत्ता छन्। झापा मेचीनगर९ को वडा कार्यालयले बलात्कारमा परेकी किशोरीको परिवारलाई घर छाड्न उर्दी जारी गरेको छ। दलित समुदायकी १७ वर्षीयालाई घरबेटी खड्काले बलात्कार गर्दै आएको ३ महिनाअघि मात्र सार्वजनिक भएको थियो। दलित किशोरीको परिवार खड्काकै घरमा डेरामा बस्दै आएको छ। खड्काकी पत्नी पुष्पाले २ वर्षदेखि घर भाडा नतिरेको, घरमा दिनरात झैझगडा गर्ने गरेको भन्दै वडा कार्यालयमा उजुरी दिएपछि त्यसकै आधारमा वडा कार्यालयले गत आइतबार घर छाड्न उर्दीसहित पत्र टाँसेको पीडितकी आमाले जानकारी दिइन्। उनले प्रत्येक महिना घरभाडा तिरेको बताएकी छन्। घरभाडा नतिरेको बहानामा हामीलाई घर न घाटको बनाउन लागिएको हो, उनले भनिन्, छोरी बलात्कार गरेको घटना सार्वजनिक भएपछि खड्का परिवारले यस्तो बहाना गरेको हो। त्यसभन्दा अघि सबै राम्रै थियो। इलाका प्रहरी कार्यालयका इन्स्पेक्टर टीकाबहादुर कार्कीले फरार अभियुक्तको खोजी तीव्र पारिएको दाबी गरेका छन्। हामीले देशभरि नै पत्राचार गरेका छौं, खड्काका नेपालमा भएका आफन्तकोमा पनि खोजीको क्रम जारी छ, उनले भने। दलित अधिकारकर्मी टीका मग्रातीले दलित परिवारलाई घरनिकाला गराउन स्थानीय समाज घटना बाहिरिएदेखि नै लागिपरेको आरोप लगाए। घटनालाई सुरुवातदेखि नै खबरदारी गर्दै आएकी अधिकारकर्मी सविता भण्डारी भेटवालले स्थानीय छिमेकीले समेत पटक पटक पीडित परिवारलाई घरबाट निकाल्न दबाब दिँदै आएको र अहिले भाडाको बहाना गरेको दाबी गरेकी छन्।"
रुखमा ठोक्किएर बस दुर्घटना : पाँच घाइते,"बागलुङ : पर्वत जिल्लाको कुस्मा नगरपालिका १ छमर्केदेखि बागलुङ आउँदै गरेको बस दुर्घटना हुँदा पाँचजना घाइते भएका छन्। बुधबार बिहान छमर्केबाट बागलुङ आउँदै गरेको ग १ ख ८२५२ नम्बरको बस पर्वतको नयाँपुलमा अनियन्त्रित भई सडक छेउको सिसौको रुखमा ठोक्किएर दुर्घटना भएको जिल्ला प्रहरी कार्यालय पर्वतका प्रहरी निरीक्षक राजन रायमाझीले बताए। दुर्घटनामा चालक कुस्मा नगरपालिका१ छमर्केका श्याम खड्का, कुस्मा नगरपालिका२ का यम शर्मा, सोही स्थानका सविना शर्मा, निजकी डेढ वर्षकी छोरी सजिना शर्मा, बागलुङ नगरपालिका७ ढिकीचौरका प्रेम शर्मा रहेका छन्। घाइतेहरुको धौलागिरी अस्पताल बागलुङमा उपचार भइरहेको धौलागिरि अञ्चल अस्पताल बागलुङका प्रमुख डा शैलेन्द्र बि पोखरेलले बताए। दुर्घटनाका घाइते धौलागिरी अस्पतालमा उपचार हुँदै। तस्बिर : दिल शिरिष"
"सुर्खेतमा बस दुर्घटना : तीनको मृत्यु, २८ जना घाइते",सुर्खेत : सुर्खेतमा यात्रुबाहक बस दुर्घटना हुँदा तीन जनाको मृत्यु भएको छ। पश्चिम रुकुमको आठबिसकोट नगरपालिका राडीबजारबाट नेपालगञ्ज जाँदै गरेको ना ४ ख ९३१७ नम्बरको रात्री बस दुर्घटना भएको हो। सुर्खेतको हर्रे नजिक बुधबार बिहान भएको दुर्घटनामा २८ जना घाइते भएका छन्। जिल्ला प्रहरी कार्यालय सुर्खेतका डीएसपी रवि रावलकाअनुसार घटनास्थलमा एक जना र कोहलपुर मेडिकल कलेजमा उपचारको क्रममा दुई जनाको मृत्यु भएको छ। बस सडकबाट करिब एक सय ५० मिटर तल खसेको हो। घाइतेमध्ये ६ अवस्था गम्भीर रहेको छ। घटनाको विस्तृत विवरण आउन बाँकी रहेको छ। कोहलपुर मेडिकल कलेजमा घाइतेहरुको उपचार हुँदै।
संवैधानिक अंगका पदाधिकारीको नयाँ तलब : प्रधानन्यायाधीशको ८७ हजार (सूचिसहित),"काठमाडौं : सरकारले प्रधानन्यायाधीशदेखि संवैधानिक निकाय पदाधिकारीको नयाँ तलब सार्वजनिक गरेको छ। अर्थ मन्त्रालयले प्रधान न्यायाधीशदेखि संवैधानिक निकायका पदाधिकारी सम्मको नयाँ तलब सार्वजनिक गरेको छ। प्रधान न्यायाधीश, न्यायाधीश, महान्यायाधिवक्ता, न्याय परिषद्का सदस्य, संवैधानिक निकायका पदाधिकारी, उच्च तथा जिल्ला अदालतका न्यायाधीश, संघीय संसद्का महासचिवलगायतको तलबमान सार्वजनिक गरेको हो। प्रधानन्यायाधीशको तलब करिब ८७ हजार रुपैयाँ पुगेको छ भने न्यायाधीशको तलब भने ७२ हजार पुगेको छ । संसदका महासचिवको ६५ हजार पुगेको छ भने सचिवको ६० हजार ६ सय पुगेको छ । कसको तलब कति सूची हेर्नुहोस्"
सत्कार सिकाउने होटल व्यवस्थापन,"नेपालीको आतिथ्य संस्कार विश्वभर रुचाइएको छ। सधैं हँसिलो मुद्रामा रहने नेपालीबाट नेपाल आउने विदेशी पर्यटकसमेत प्रभावित हुने गरेका छन्। नेपालीको यही राम्रो बानीलाई व्यावसायिक रूपमा बदल्न पछिल्लो समय होटल व्यवस्थापन तथा आतिथ्य सत्कार (हस्पिटालिटी) शिक्षा निकै फस्टाएको छ। विज्ञान, इन्जिनियरिङ, मेडिकल शिक्षाभन्दा अलि फरक होटल व्यवस्थापन पनि व्यावसायिक एवम सेवामूलक शिक्षा हो। यसलाई प्राविधिक शिक्षा पनि भन्ने गरिन्छ। विद्यार्थीले फिल्डमै उत्रेर क्षमता प्रस्फुटन गर्नुपर्ने भएकाले कामप्रतिको जिम्मेवारी बहन र अनुशासन यो शिक्षाको पहिलो प्राथमिकतामा पर्दै आएको छ। व्यवस्थापनअन्तर्गत अर्थशास्त्र, होटल म्यानेजमेन्ट, एकाउन्टेसी आदि विषय पढ्नुपर्ने हुन्छ। यो विषय एसईईमा उत्कृष्ट हुनेले मात्र होइन जोसुकैले पढ्न पाउँछन्। त्यसैले सबै प्रकारका विद्यार्थीका लागि यो विषय उपयुक्त बन्दै आएको छ। सगरमाथा मल्टिपल क्याम्पसका प्राध्यापक चन्द्र ढकालका अनुसार व्यवस्थापन शिक्षाले विद्यार्थीलाई सामाजिकीकरण गराउँछ। अहिले नयाँ पुस्ता सामाजिक रूपमा घुलमिल हुन सक्दैनन्। व्यवस्थापन शिक्षाभित्रका बीएचम र बीटीएमको पढाइले विद्यार्थीलाई सैद्धान्तिक ज्ञानका अतिरिक्त समाज बुझाउने काम पनि गर्छ प्राध्यापक ढकाल भन्छन्। यो संकायमा सैद्धान्तिक र प्रयोगात्मक दुवै किसिमका विषय समावेश भएकाले विद्यार्थीको आकर्षण झन् बढ्नु स्वाभाविक नै हो। त्यसमाथि विद्यार्थीको स्वाभाव र क्षमताअनुसार व्यवस्थापन भित्रका विविध विषय रोज्न सकिन्छ। नेपाल जस्तो विकासशील राष्ट्रमा व्यवस्थापन पढेका जनस्रोतको माग बढ्दो छ। विकल्प पनि धेरै छन्। बढ्दो माग र विकल्पलाई ध्यानमा राखेर होटल व्यवस्थापनको पढाइ रोजेको क्वेस्ट इन्टरनेसनल कलेजमा स्नातक तहमा अध्ययनरत विद्यार्थी पुष्कर विष्ट बताउँछन्। पुष्कर भन्छन्, यो विषय पढेपछि आफैंले व्यापार व्यवसाय गर्न सक्षम भइन्छ। स्नातकमा होटल व्यवस्थापन (बीएचएम) को अन्तिम दुई सेमेस्टरमा इन्टनसिप गर्नै पर्ने नियम भएको उनी बताउँछन्। पढाइकै क्रममा दुबई, थाइल्यान्ड, कतार, बहराइन, जर्मनीजस्ता देशहरूमा इन्टर्नसिपको लागि कलेजले नै लैजान्छ, उनी भन्छन्, त्यहाँ राम्रो गर्न सकेमा करियरसमेत बन्छ। नेपालको शिक्षा नीति सैद्धान्तिक रूपमा मात्र अगाडि बढेको छ। तर व्यवस्थापन शिक्षाभित्र पनि होटल व्यवस्थापनमा स्नातक गर्नेहरूलाई परिपक्व र व्यावसायिक ज्ञान भएको दायरामा राखिन्छ। ठूला होटल, रेस्टुरेन्टहरूले पनि व्यावसायिक ज्ञान भएका शिक्षित युवालाई रोजगार दिन खोज्छ। हाल एसईई उत्तीर्ण भएसँगै विद्यार्थीको रोजाइमा व्यवस्थापन विषय पर्दै थालेको छ। पछिल्ला केही वर्षमा व्यवस्थापन भित्र पनि होटल व्यवस्थापन तथा हस्पिटालिटी शिक्षातर्फ विद्यार्थीको चाप बढ्दो छ। देशमा व्याप्त बेरोजगारी समस्याका कारण पनि विद्यार्थीले यो विषयमा आफ्नो भविष्य सुनिश्चित देखेका छन्। रोजगारीको अवसर पर्याप्त भएकाले विद्यार्थी यो संकायतर्फ आकर्षित भएको मनमोहन बहुमुखी क्याम्पसका प्राध्यापक द्रोणबहादुर अधिकारी बताउँछन्। यो रोजगारीमुखी पढाइ हो। अधिकारी भन्छन्, यो विषय पढ्ने विद्यार्थीहरू पछि गएर व्यावसायिक ज्ञानका धनी हुन्छन्। आफ्नै व्यवसाय सञ्चालन गर्न सक्ने र आर्थिक रूपमा समेत सबल हुने शिक्षा होटल व्यवस्थापन नै भएको उनी बताउँछन्। विश्वमा व्यवस्थित रूपमा होटल संघ खुलेको निकै लामो समयपछि विसं २०१० सालमा मात्र नेपालमा पहिलो होटल खुल्न पुग्यो भने नेपालले पर्यटक भित्र्याउन थालेको करिब दुई दशकपछि २०२९ साल (सन् १९७२) मा होटल म्यानेजमेन्ट एन्ड टुरिजम् ट्रेनिङ सेन्टर (एचएमटीसी) का रूपमा सरकारी स्तरमा नेपालको पहिलो पर्यटन तथा होटल तालिम केन्द्र खुल्यो, जुन हाल नेपाल एकेडेमी अफ टुरिजम् एन्ड होटल म्यानेजमेन्ट (नाथम) का रूपमा चिनिन्छ। सन् १९७२ मा खुलेको भए पनि यसले सन् १९९९ बाट मात्र होटल व्यवस्थापनको पहिलो स्नातक तह (ब्याचलर इन होटल म्यानेजमेन्ट बीएचएम) आरम्भ गरेको हो। नाथमपछि सन् २००० पछि निजी क्षेत्रबाट पनि बीएमएम वा सो सरहका स्नातक तहको शिक्षा आरम्भ भयो। हाल ६० भन्दा बढी निजी होटल व्यवस्थापन तथा आतिथ्य सत्कार कलेजहरू सञ्चालनमा छन्। सन् २००० भन्दा अगाडि नेपालमा होटल व्यवस्थापन शिक्षाबारे ठोस जानकारी नै थिएन भन्दा पनि हुन्छ। तर, अहिले सूचना प्रविधिको तीव्रत्तर विकास, रोजगारीमूलक क्षेत्रमा बढ्दो पहुँच, शिक्षामा विविधीकरण तथा यसै क्षेत्रमा हासिल भएका उपलब्धिहरूलाई हेरेर होटल व्यवस्थापन पनि मूलधारकै शिक्षा रहेछ भन्ने महसुस गर्न थालिएको छ। विश्व पर्यटन उद्योगको जति लामो इतिहास छ, लगभग त्यति नै लामो इतिहास होटल व्यवस्थापन तथा आतिथ्य सत्कार शिक्षाको पनि छ। विगतमा यस्तो अध्ययनलाई होटल व्यवस्थापन मात्रै भनिन्थो, अहिले यसलाई आतिथ्य सत्कार शिक्षा भनिन्छ। होटल व्यवस्थापन मात्रैले साँघुरो परिभाषा गर्छ भने आतिथ्य सत्कार (हस्पिटालिटी) शब्दले बृहत् अर्थ र महŒव बोक्ने गरेको नेपाल टुरिजम बोर्डका सिनियर म्यानेजर तथा हस्पिटालिटी शिक्षा प्रदान गर्दै आएका सुदन सुबेदीको भनाइ छ। होटल व्यवस्थापन तथा हस्पिटालिटी शिक्षाले सेवामूलक कार्यप्रति विद्यार्थीलाई अभ्यस्त गराउँछ। व्यवस्थापन शिक्षाले विद्यार्थीलाई अनेक कुरामा व्यवस्थित हुन सिकाउँछ। होटल व्यवस्थापनले त अझ सानादेखि ठूला भनिने फाइभ स्टार होटलमा कसरी काम गर्ने भन्ने विषयमा ज्ञान दिन्छ। सुवेदी भन्छन्, ग्राहकलाई कसरी खुसी बनाउने, उनीहरूको कुरामा कसरी प्रतिक्रिया जनाउने जस्ता सामान्य ज्ञान व्यवस्थापन विषय अझै महŒवपूर्ण छ। आतिथ्य सत्कार शिक्षा लिएपछि अन्त कतै रोजगारीमै संलग्न हुनुपर्छ भन्ने पनि छैन। यसले उद्यमशील नागरिकहरू उत्पादनमा पनि निकै राम्रो योगदान दिन्छ। आतिथ्य सत्कार शिक्षामा स्नातक गरेका धेरै विद्यार्थीहरू अहिले यसै क्षेत्रमा उद्यमी भएका पनि छन्। होटल व्यवस्थापन र आतिथ्य सत्कार शिक्षा पूर्ण रूपमा प्राविधिक विषय (अप्लाइड साइन्स) हो। त्यसैले विद्यालयले स्नातक तहमा विद्यार्थीलाई सकेसम्म व्यावहारिक ज्ञान दिने प्रबन्ध मिलाइएको हुन्छ तर व्यावहारिक ज्ञान मात्र ठूलो कुरा नभएको शिक्षक सुवेदीको भनाइ छ। नेपालका राम्रा भनिएका कलेजहरूले बीएचएम र बीटीएमको पढाइमा सैद्धान्तिक पढाइलाई महŒव नदिएका छैनन्, उनले भने। कुनै पनि विषयको ज्ञान प्राप्त गर्न त्यस विषयप्रतिको फिलोसोफी बुझ्नुपर्ने उनको धारणा छ। यही कमजोरीका कारण देशभित्रै सरकारी र निजी स्तरबाट आतिथ्य सत्कार शिक्षा प्रदान गरिँदै आए पनि यहाँ उत्पादित दक्ष र सीपयुक्त जनशक्तिले यहाँको आन्तरिक माग पूरा गर्नै सकेको छैन। अहिले पनि पाँचतारे वा अन्य पर्यटक स्तरका होटल व्यवसाय सञ्चालकहरूले सीपयुक्त जनशक्ति पाउनै नसकेको गुनासो गर्ने गरेको सुवेदी बताउँछन्। हाम्रो होटल व्यवस्थापन शिक्षाबारे बुझाइकै समस्या हो। होटल व्यवस्थापन पढाइलाई कतिपय कलेजले हल्का लिइदिँदा विद्यार्थीको भविष्यमा यसले ठूलो असर पारेको व्यवस्थापन पढ्दै गरेका विद्यार्थी सुवास कोइरालाको बुझाइ छ। उनी भन्छन्, विद्यालयले राम्रो नपढाउँदा विद्यार्थी समेत पढाइप्रति लापर्बाही गर्ने गरेको अवस्था छ। कतिपय कलेजहरूले प्रक्रिया पुयाउनकै लागि मात्र अभ्यास गराउँछन्। यसबाट व्यवस्थापन शिक्षा पढ्ने विद्यार्थीहरूले पूर्ण ज्ञान र सीप प्रदान गर्न सक्दैन। शिक्षक सुवेदी भन्छन्, दक्ष जनशक्ति उत्पादन हुन नसक्दा नेपालका ठूला होटल व्यवसायमा अन्य मुलुकका मानिसहरूले रोजगारी पाइरहेका छन्। बीएचएम शिक्षालाई व्यावहारिक बनाउन नेपालमा हाल प्लस टु तहमा पढाइँदै आइएको होटल व्यवस्थापनको कोर्स त्यति व्यावहारिक लाग्दैनन् तर त्यसबाट कुनै दक्ष जनशक्ति उत्पादन हुन सक्ने अवस्था छैन। तर प्लस टु भनेको विद्यार्थीलाई विषयवस्तु प्रति सामान्य ज्ञान दिन बनाइएको प्राध्यापक ढकाल बताउँछन्। प्लस टुले जग बसाल्ने काम गर्छ भने स्नातक शिक्षाले विद्यार्थीलाई व्यावसायिक बनाउँछ, उनले भने। तर नेपालमा उत्पादन भएका विद्यार्थीहरू बिदेसिने क्रमलाई यहाँको शिक्षा क्षेत्र र सरकार पक्षले समेत जिम्मेवारी बहन गर्न नसकेको प्रति ढकाल दुःख व्यक्त गर्छन्। यद्यपि बीएचएम शिक्षा अध्ययन गरेका विद्यार्थीले रोजगारी पाउने प्रबल सम्भावना हुन्छ। शिक्षकहरूका अनुसार विद्यार्थीहरूले केही पक्षमा ध्यान दिन सकेमा राम्रो हुन्छ। यसको अध्ययन गरेका विद्यार्थीले अरूको सेवामा रमाउने क्षमतालाई अभिवृद्धि गर्नु पर्ने, शान्त, सहनशील र हँसिलो स्वभाव हुनु पर्ने मान्यता छ। यस्ता सामान्य गुणबाट ग्राहकलाई ठूलो सन्तुष्टि मिल्ने हुनाले यी ज्ञान विद्यार्थीलाई सुरुमै दिइन्छ। आतिथ्य सत्कारमा रमाउने, विश्वका जुनसुकै देश वा क्षेत्रमा भ्रमण गर्दा वा काम गर्दा सबैको भाषा, संस्कृति, सम्पदाको सम्मान गर्नु पनि उत्ति नै आवश्यक मानिन्छ। शिक्षकहरूका अनुसार कलेज छनोट गर्दा राम्रो अन्तर्राष्ट्रिय सञ्जाल भएको र अत्यधिक प्रयोगात्मक अवसर भएको छनोट गर्नुपर्छ। सकेसम्म ६ महिना भए पनि विदेशमा इन्टर्नसिप गर्ने मौका विद्यार्थीले पाउनुपर्ने उनीहरूको धारणा छ। विद्यार्थीको वल्र्ड भ्यु स्वस्थ र फराकिलो बनाउन यसले मद्दत गर्छ।"
सँगै पढ्ने साथीको मृत्युको खबरले १० जना बिरामी,"पाल्पा : रम्भा गाउँपालिका५ ताहु रम्भा माध्यमिक विद्यालयमा अध्यनरत १ जना विद्यार्थीको बेहोस भएर मृत्यु भएको छ। पूर्वखोला गाउँपालिका ६ हेकलाङकी कक्षा १० की छात्रा १५ वर्षीया कमला फालको मृत्यु भएको प्रहरीले जनाएको छ। उनी बेहोस भएको खबर सुनेवित्तिकै सँगै पढ्ने अरु १० जना विद्यार्थी बिरामी परेका छन्। विद्यालयमा दैनिकरुपमा बिहान ८ बजेदेखि १० बजेसम्म संचालन हुँदै आएको कोचिङ कक्षाका लागि आउँदै गर्दा कमला बाटोमा बेहोस भएकी थिइन्। तत्कालै प्रधानाध्यापक तुल्सी अर्यालसहितको टोली घटनास्थल पुगी उनलाई प्राथमिक उपचार केन्द्रमा पुर्याएका थिए। बेहोस भएकी छात्रा फालको अवस्था गम्भीर देखिएपछि अक्सिनजनको व्यवस्था गरी लुम्वबनी मेडिकल कलेज रिफर गरिएको थियो । छात्रा अस्पतालमा पुर्याउने वित्तिकै मृत्यु भएको प्रधानाध्यापक अर्यालले बताए। आफ्नो साथी बेहोस भएर मृत्युको खबर सुनेपछि अतिरिक्त कक्षा पढ्न आएका अन्य विद्यार्थीमा काम्ने, रुने र कराउने समस्या देखिएको प्राथमिक उपचार केन्द्रमा कार्यरत चिकित्सक विपना कुवँरले जानकारी दिइन्। मास हिस्टेरियाको कारण अन्य विद्यार्थी बिरामी परेको हुनसक्ने चिकित्सक कुवँरले बताइन्। गम्भीर अवस्थामा रहेकी फालको उपचारका लागि तानसेन ल्याउँदै गर्दा मृत्यु भएको जिल्ला प्रहरी कार्यालय पाल्पाका प्रहरी उपरीक्षक दिपेन्द्र जिसीले पुष्टि गरे। अन्य ८ जना छात्रा र १ जना छात्रको ताँहु प्राथमिक उपचार केन्द्र ताँहु र १ छात्र र १ छात्राको तानसेन मिशन अस्पतालमा उपचार भइरहेको छ। उपचाररत सबै विधार्थीको अवस्था सामान्य रहेको छ। मृतक फाल बेहोस हुने समस्या देखिएपछि उनी विद्यालय नजिकै डेरा गरेर बस्दै आएकी थिइन्।छात्राको मृत्युले आफू दुखित भएको गाउँपालिकाका अध्यक्ष विष्णुप्रसाद भण्डारीले बताए।"
स्नातक शिक्षा : कसरी छान्ने विषय?,"काठमाडौं : विद्यालय तहको अन्तिम खुड्किलो मानिने कक्षा १२ को नतिजा सार्वजनिक भएको एक महिना भएको छ। सँगसँगै विद्यार्थी र अभिभावकको सक्रियता पनि बढिसकेको छ, स्नातक तहमा कुन विषय पढ्ने ? कहाँ पढ्ने ? कुन विषय पढ्दा रोजगारीको सम्भावना कति रहन्छ ? मैले यो विषय पढ्न सक्छु कि सक्दिनँ ? आदि। कक्षा ११ मा भर्ना गरेर कोरिएको भविष्यको गोरेटेलाई अझ गाढा बनाउने समय भएकोले स्नातक तहमा भर्ना हुनुअघि विद्यार्थीमा यस्तो चिन्ता हुनु स्वाभाविक पनि हो। र विशेष होसियारी अपनाउनुपर्ने समय पनि हो यो। तर विद्यार्थीलाई आकर्षित पार्न गरिने भड्किलो प्रचार र विज्ञापनका कारण क्याम्पसहरूको खोजीमा भौतिरिँदै गर्दा अधिकांश विद्यार्थीहरू आफूले पढ्ने शैक्षिक संस्था र विषय छनोटमा सधैं अल्मलिने गरेका छन्। मुलुकभर अहिले ११ वटा विश्वविद्यालयहरू सञ्चालनमा छन्। शैक्षिक कार्यक्रमको सम्बन्धन दिन नपाउने तर विश्वविद्यालयकै हैसियतमा सञ्चालन भइरहेका (मानित विश्वविद्यालय) पाँच वटा छन्। विश्वविद्यालय अनुदान आयोगका अनुसार ती विश्वविद्यालयहरूबाट सम्बन्धन लिएर सञ्चालनमा रहेका क्याम्पसहरूको संख्या एक हजार तीन सय नौ वटा छन्। त्यसबाहेक ती विश्वविद्यालयहरूको आफ्नै आंगिक क्याम्पस एक सयको हाराहारीमा छन्। विदेशी विश्वविद्यालयसँग सम्बन्धन लिएर सोही विश्वविद्यालयको पाठ्यक्रम अनुसार पढाइ सञ्चालन गरिरहेका क्याम्पसहरूको संख्या मुलुकभर ४० को हारहारीमा छन्। यी सबै क्याम्पसहरूमा व्यवस्थापन, कानुन, मानविकी तथा सामाजिक शास्त्र, शिक्षा र विज्ञान तथा प्रविधिसँगसम्बन्धी विषयहरूको पढाइ भइरहेको छ। यस हिसाबले हेर्दा उच्च शिक्षाको तयारीमा रहेका विद्यार्थीलाई अध्ययनका लागि आफूले भनेअनुसारकै विषय छान्ने अवसर प्रशस्तै छ। पढाइका लागि विषय छान्ने मात्र होइन, अध्ययन पूरा गरिसक्ने बित्तिकै रोजगारीमा जानका लागि पनि उनीहरूलाई पर्याप्त अवसरहरू छन्। अनगिन्ती विषय र अवसर रहे पनि क्याम्पस भर्ना हुनुअघि कसैको करकापमा नपरी आफ्नो भित्री इच्छा जुन विषयमा छ त्यही विषय रोज्न नसकेको अवस्थामा भविष्यको गोरेटो नै अन्धकारमय हुनेतर्फ पनि सचेत हुनु जरुरी छ। शिक्षाविद् तथा यस क्षेत्रका जानकारहरू पनि कसैको दबाब र प्रभावमा नपरी आनन्दसँग पढ्न सकिएमा शैक्षिक भविष्य सुनिश्चित हुने सुझाव दिन्छन्। यस्तै विद्यार्थीमध्येकी एक हुन् प्रवीण बस्नेत। उनले कक्षा १२ मा विज्ञान समूह पढेका थिए। आफ्नो भित्री इच्छा यही विषयमा छ भन्ने स्पष्ट हुन नसकेका कारण चिकित्सक बनाउने इच्छा राखेर आफन्तले उनलाई विज्ञान विषयमा भर्ना गरिदिएका थिए। कुन विषयमा भर्ना हुँदा राम्रो हुन्छ भन्नेमा उनलाई भने स्पष्ट ज्ञान नै थिएन। कक्षा १२ को नतिजा आएपछि भने चिकित्सक बनाउने परिवारको सपना पूरा नहुने भयो। कक्षा १२ को कमजोर नतिजाका कारण बस्नेतले एमबीबीएसको प्रवेश परीक्षामा सहभागी हुने आँटै गरेनन्। कक्षा ११ मा भर्नाको समयमै कुन विषय पढ्दा भविष्यमा के फाइदा हुन्छ भनेर परामर्श लिन नसक्नु उनको कमजोरी थियो, जुन कमजोरीले उनलाई स्नातक तहको पढाइमा समेत अप्ठ्यारोमा पायो। सामान्यता कक्षा ११ र १२ को पढाइलाई एसईईपछि उच्च शिक्षाको बाटो कोर्न पहिलो खुड्किलो मानिन्छ। तर, सही खुड्किलो पहिल्याउन नसक्दा सृष्टिजस्ता थुप्रै विद्यार्थी अहिले पनि पहिलेको बाटोबाट मोडिएर अर्को बाटो रोज्नुपर्ने बाध्यतामा पुगेका छन्। धेरैलाई कक्षा ११ र १२ मा पढेकै विषय स्नातक तहमा पढे पनि केहीलाई भने सोचेअनुसारको नतिजा नआएर वा नतिजा आएर पनि नयाँ विषय पढ्न चाहनाले अलमल्लमा पारिरहेको छ। विश्वविद्यालय अनुदान आयोगको पछिल्लो तथ्यांकअनुसार मुलुकभरका विश्वविद्यालय तथा शैक्षिक प्रतिष्ठानहरूमा स्नातक तहमा मात्र साढे तीन लाखभन्दा धेरै विद्यार्थीहरू स्नातक तहमा पढिरहेका छन्। विदेशी विश्वविद्यालयको सम्बन्धनमा सञ्चालित कलेजहरूमा पढ्नेको संख्या पनि दिनप्रतिदिन बढिरहेकै छन्। कुन विश्वविद्यालयमा कुन विषय ? कक्षा १२ पछि स्वदेशमै पढ्ने कि अन्तर्राष्ट्रिय डिग्री लिन विदेशतर्फ लाग्ने ? नर्सिङ् पढ्ने कि बीएस्सीका लागि भर्ना हुने ? शिक्षाशास्त्र विषय लिएर अध्यापक बन्ने वा व्यवस्थापन विषय लिएर कुशल व्यवस्थापक बन्ने ? राष्ट्रिय तथा अन्तर्राष्ट्रिय बजारमा समेत सजिलै बिकाउ हुने होटेल व्यवस्थापन विषय लिने वा बीबीएमा भर्ना हुने ? सरकारी क्याम्पसमा पढ्ने वा निजी शिक्षण संस्थामा भर्ना हुने ? स्नातक तहमा भर्ना हुनुअघि आम विद्यार्थी र तिनका अभिभावकको मनमा खेलिरहने साझा प्रश्नहरू हुन् यी। नेपालमा स्नातक तहमा चिकित्सा विज्ञान, इन्जिनियरिङ, मानविकी, व्यवस्थापन, विज्ञान तथा प्रविधि, शिक्षाशास्त्र, कृषि, वन, आयुर्वेदिक, संस्कृत र कानुन संकायको पढाइ भइरहेको छ। ११ वटै विश्वविद्यालय, शैक्षिक प्रतिष्ठान र अन्य संस्थामा स्नातक तहमा तीनदेखि पाँच वर्षसम्मका कार्यक्रमहरू सञ्चालनमा छन्। विद्यार्थी संख्याका आधारमा सबैभन्दा ठूलो त्रिभुवन विश्वविद्यालय हो। त्रिविले स्नातक तहमा नर्सिङ, आयुर्वेद (बीएएमएस), एमबीबीएस, बी फार्मेसी, बी फर्मा, बीएन, बीई (सिभिल, आर्किटेक्ट, इलेक्ट्रिकल, मेकानिकल, कम्प्युटर, इलेक्ट्रोनिक्स एन्ड कम्युनिकेसन्स), बी टेक, बीएस्सी टी टेक्नोलोजी एन्ड म्यानेजमेन्ट, बीएस्सी न्युट्रिसन एन्ड डाइटिटिक्स), बीएस्सी एजी, बीएस्सी फरेस्ट, बीबीए, बीए, बीएडलगायतका विषय सञ्चालन गर्दै आएको छ। कक्षा १२ उत्तीर्ण विद्यार्थीले स्नातक तहमा नेपाल संस्कृत विश्वविद्यालयमा भर्ना हुन पाउँदैन। सो विश्वविद्यालयमा स्नातकमा भर्ना हुन उत्तर मध्यमा तह उत्तीर्ण भएकै हुनुपर्छ। उत्तरमध्यमा पूरा गरेकाहरूले क वर्ग (धर्मशास्त्र, न्याय, ज्योतिष लगायत) र ख वर्ग (नेपाली, राजनीतिकशास्त्र, अर्थशास्त्र लगायत) विषय अध्ययन गर्न पाउँछन्। नेसंविमा पढ्दा भर्ना र परीक्षाबाहेक अन्य शुल्क लाग्दैन। गुणस्तरिय शिक्षामा कहलिएको काठमाडौं विश्वविद्यालयले बीएस्सी ईन एप्लाइड फिजिक्स, बीएस्सी फार्मेसी, बीएस्सी इन् इन्भाइरोमेन्टल साइन्स, बीएस्सी इन् हुमन बाइलोजी, बीई (सिभिल, कम्प्युटर, मेकानिकल, जियोम्याटिक्स), बीए बुद्धिस्ट इस्टडिज, बीए फाइन आर्टस्, एमबीबीएस, बीएस्सी नर्सिङ, बीडीएसलगायतका कार्यक्रम सञ्चालन गर्दै आएको छ। पूर्वाञ्चल विश्वविद्यालयले बीए एलएलबी, बीबीए, बीएचएम, बीटीटी (ट्राभल एन्ड टुरिज्म), बीएफडी (फेसन डिजाइ), बीएमटी (मेडिया टेक्नोलोजी), बीजेएमसी (जर्नलिज्म एण्ड मास कम्युनिकेसन्स), बीई (सिभिल, कम्प्युटर, आर्किटेक्ट, बायोमेडिकल), बीएस्सी बायोटेक्नोलोजी, बीपीएच, बीएस्सी नर्सिङ, बीफार्मेसीलगायतका कार्यक्रम सञ्चालन गर्दै आएको छ। पोखरा विश्वविद्यालयले बीई (सिभिल, सिभिल एन्ड रुरल, सफ्टवेयर, आर्किटेक्ट), पब्लिक हेल्थ, नर्सिङ, फर्मास्युटिकल्स साइन्स, बीबीए, बीएचएम, बीसीआईएस, ब्याचलर अफ हेल्थ केयर म्यानेजमेन्ट, ब्याचलर अफ डेभलपमेन्ट स्टडिजलगायतका विषयमा पठनपाठन गर्दै आएको छ। पोखरा विश्वविद्यालयले गत वर्ष स्नातक तहमा झन्डै १५ हजार विद्यार्थी भर्ना लिएको थियो। कृषि तथा वन विश्वविद्यालयले बीएस्सी एजी, बीएस्सी फरेस्ट्री तथा बीएस्सी भेटनरी साइन्स एन्ड एनिमल हस्वेन्डरी, मध्यपश्चिमाञ्चल विश्वविद्यालयले बीबीए, बीबीएस, बीए, बीएस्सी तथा बीएड र सुदूरपश्चिमाञ्चल विश्वविद्यालयले बीबीए, बीएड, बीबीएस, बीए र बीएस्सी कम्प्युटर साइन्स विषयमा पठनपाठन सुरु गरेका छन्। सूप विश्वविद्यालयले बीबीएस र बीए चार वर्षे अनर्स, बीएस्सी र बीई सिभिल कार्यक्रम चलाएको छ। शुल्क कति ? विद्यार्थीले रुचाएको विषय पढ्न विश्वविद्यालय अनुसार शुल्क पनि फरकफरक तिर्नुपर्छ। मुलुकमा हालसम्म सबैभन्दा महँगो पढाइको रूपमा स्नातकमा एमबीबीएसलाई लिइन्छ। यो विषय हरेक वर्ष शुल्कको विषयमा विवादितसमेत हुने गरेको छ। यस विषय अध्ययन गर्न ५० लाखदेखि भन्दा ६० लाख रुपैयाँसम्म कलेज सञ्चालकहरूले लिने गरेका छन्। इन्जिनियरिङ विषय अध्ययन गर्दा निजी क्याम्पसमा सरदर १० लाख रुपैयाँ लाग्छ। तर विश्वविद्यालयको आंगिक क्याम्पसमा छनोट भएका विद्यार्थीले भने आठ सेमेस्टरमा सरदर तीन लाख रुपैयाँ मात्र तिरे पुग्छ। इन्जिनियरिङमा विद्यार्थीको सबैभन्दा बढी चाप सिभिल, आर्किटेक्ट र कम्प्युटरमा छ। सबैभन्दा कम खर्चिलो शिक्षा त्रिविको मानविकी र शिक्षाशास्त्र हो। विज्ञान, व्यवस्थापनलगायतका संकायमा विषय र कलेज हेरी १० हजारदेखि ६ लाख रुपैयाँसम्म खर्च लाग्छ। पोखरा विश्वविद्यालयअन्तर्गतका इन्जिनियरिङ कलेजले बीईमा कुल विद्यार्थी भर्नाको पाँच प्रतिशतलाई र बाँकी विश्वविद्यालयका कलेजहरूले १० प्रतिशतलाई छात्रवृत्ति उपलब्ध गराउने गरेका छन्। शिक्षा मन्त्रालयले एमबीबीएस, बीडीएस, बीएस्सी नर्सिङ, बीएन, बीएएमएस, बीफार्मेसी, बीपीएच र बीफरेस्ट्री विषयमा बर्सेनि सरदर साढे तीन सय विद्यार्थी छनोट गरी छात्रवृत्तिका लागि सिफारिस गर्ने गरेको छ। मन्त्रालयले नेपालका कलेजबाहेक पाकिस्तान, चीन र रूसमा पनि छात्रवृत्तिमा नेपाली विद्यार्थी पठाउने गरेको छ। भारत, जापानलगायतका मुलुकहरूले आफैंले विद्यार्थी छनोट गरी स्नातक तहमा विभिन्न विषयमा छात्रवृत्ति उपलब्ध गराउने गरेका छन्।"
राजमार्गमा इमरजेन्सी मेडिकल टिमसहितको निशुल्क एम्बुलेन्स,"धादिङ : पृथ्वी राजमार्गमा बढ्दै गएका दुर्घटनाका घाइतेको उद्दारका लागि राजमार्ग क्षेत्रमा निशुल्क एम्बुलेन्स सेवाको सुरुवात भएको छ। सशस्त्र प्रहरी बल, विपद् व्यवस्थापन तालिम शिक्षालय कुरिनटार र नेपाल एम्बुलेन्स सर्भिसको सहकार्यमा चितवन र धादिङ जिल्लामा आकस्मिक सेवा तथा उद्धार प्रयोजनका लागि एम्बुलेन्स सेवाको सुरुवात गरिएको हो । त्यस्तै, शसस्त्र प्रहरी बल विपद व्यवस्थापन तालिम केन्द्रले पनि दुर्घटना स्थलबाट एकै पटकमा ७ देखि ९ जनासम्म बिरामीलाई उद्धार गरी सुरक्षित ढंगले उपचारका लागि अस्पताल लैजानका लागि ठूलो एम्बुलेन्स सेवा सुरु गरेको छ। सशस्त्र प्रहरी बल विपद् व्यवस्थापन तालिम शिक्षालयमा रहने उक्त एम्बुलेन्समा आवश्यक उपकरण र इमरजेन्सी मेडिकल टिम २४ सै घण्टा स्ट्याण्डवाई रहने विपद व्यवस्थापन तालिम केन्द्रले जनाएको छ। नेपाल सरकारद्वारा क वर्गमा वर्गीकृत उक्त एम्बुलेन्स भित्रै सुविधा सम्पन्न उपकरण रहेका छन्।शसस्त्र प्रहरी बलको विपद व्यवस्थापन तालिम शिक्षालय कुरिन्टारका प्रमुख एसएसपी किशोर प्रधानले भने, 'पृथ्वी राजमार्गमा र मुग्लिन नारायणघाट लगायत आसपासका राजमार्गमा हुने सवारी दुर्घटनामा परेका घाइतेको उपचारका लागि आकस्मिक रुपमा अस्पताल लैजानको लागि यो एम्बुलेन्सले सहयोग गर्ने छ।' कुनै पनि दुर्घटना तथा विपद्को अवस्थामा पीडितको सुरक्षा उद्धार र आपतकालिन उपचार कार्यलाई प्रभावकारी बनाई क्षति न्यूनिकरण गरी घाइतेको जीवन रक्षाका लागि यस एम्बुलेन्स सेवाले महत्वपूर्ण योगदान दिने प्रधानले बताए। राजमार्ग क्षेत्रमा दिनहुँजसो ठूला दुर्घटना हुने र तत्काल घटनास्थलमा मेडिकल टिमसहित एम्बुलेन्स पुग्न सकेको खण्डमा धेरै घाइतेको ज्यान बच्ने भएकाले आफूहरुले मेडिकल टिमसहित रहने एम्बुलेन्स संचालन गरेको नेपाल एम्बुलेन्स सर्भिसका महासचिव एवं पूर्व प्रहरी नायव महानिरीक्षक शारदाभक्त रन्जितले बताए। उनले भने, 'राजमार्ग क्षेत्रमा यो एम्बुलेन्स संचालनपछि आपतकालिन अवस्थामा हुने उद्धारमा सहजता आउने छ। त्यस्तै घाइतेले समयमै उपचार पाए मृत्युदर घट्ने अपेक्षा पनि छ।' एम्बुलेन्स सञ्चालनका लागि आवश्यक पर्ने सम्पूर्ण खर्च नेपाल एम्बुलेन्स सर्भिसले नै बेहोर्ने संस्थाले जानकारी दिएको छ। सस्थाका प्रमुख अधिकृत अमित जोशीले भने, 'बिरामीका आफन्तले एम्बुलेन्सको कुनैपनि शुल्क तिर्नु पर्दैन, तर घटना स्थलबाट अस्पतालसम्म पुर्याउँदा बीच बाटोमा कुनै उपचार गर्दा आवश्यक पर्ने औषधिको न्युनतम मुल्य भने तिर्नुपर्छ।' एम्बुलेन्स सेवाको शुभारम्भ गर्दै चितवनस्थित इच्छाकामना गाउँपालिका प्रमुख गीता कुमारी गुरुङले यसको संरक्षण र सेवा विस्तार गर्ने कार्यक्रमा गाउँपालिकाले सबै पक्षसँग समन्वय गर्ने बताइन्। प्रहरीसँग कै समन्वयमा यस्तो एम्बुलेन्स सेवा सुरु भएपछि कुनै पनि दुर्घटनामा परेका घाइतेलाई महंगो अस्पतालमा जानुपर्ने बाध्यता हट्नेछ।"
७१ गुम्बा पुनर्निर्माण गरिँदै,"गोरखा : गोरखामा चालु वर्षमा ७१ वटा गुम्बा पुनर्निर्माण गरिने भएको छ। पुनर्निर्माण प्राधिकरणले ५० वटा र पुरातत्व विभागले २१ वटा गुम्बा पुनर्निर्माण गर्न लागेको जिल्ला समन्वय समितिका सदस्य छेवाङ ग्याल्जेन लामाले जानकारी दिए। ५० वटा गुम्बाका लागि १८ करोड रुपैयाँ प्राप्त भएको पुनर्निर्माण प्राधिकरणअन्तर्गत जिल्ला आयोजना कार्यान्वयन इकाइ, अनुदान व्यवस्थापन तथा स्थानीय पूर्वाधार कार्यालयले जनाएको छ। गुम्बा पुनर्निर्माण गर्न भारतीय एक्जिम विकास बैंकले सहुलित ऋण दिएको छ, कार्यालय प्रमुख इञ्जिनियर रामशरण आचार्यले भने, ८७ प्रतिशत सो कर्जाको रकम र १३ प्रतिशत नेपाल सरकारको लागतमा गुम्बा बन्ने भएको छ। बजेट प्रवाह प्रक्रिया भने निश्चित भइनसकेको इञ्जिनियर आचार्यले बताए। भूकम्पले भत्काएका गुम्बा पुनर्निर्माण चलिरहे पनि चुमनुब्री गाउँपालिका३ का तीनवटा महत्वपूर्ण गुम्बा छुटेका छन्। सिर्दिबासको फिलिम गुम्बा, पाङसिङको पाङसिङ गुम्बा र न्याकको न्याक झ्याङझुक छ्योलिङ गुम्बा पुनर्निर्माण योजनाबाट छुटेको छेवाङ ग्यालजेन लामाले जानकारी दिए। तीन जना इञ्जिनियरलाई हेलिकोप्टरमा लगेर चुमभ्याली र नुब्रीभ्यालीका गुम्बाको अनुगमन भएको थियो तर सिर्दिबासका गुम्बाको अनुगमन नै भएन। अनुगमन नभएकाले पुनर्निर्माणमा छुटाइएको छ। छुटेका गुम्बाको पुनर्निर्माणका लागि केन्द्रीय आयोजना कार्यान्वयन इकाइमा निवेदन दिनुपर्ने जिल्ला आयोजना कार्यान्वयन इकाइले जनाएको छ। समयमै निवेदन दिए समेटिन सक्ने इञ्जिनियर आचार्यले बताए। सम्पदा पुनर्निर्माण सुस्त रानीपोखरीको बालगोपालेश्वर पुनर्निर्माण गर्न सम्झौता ४ लाख २५ हजार घर पुनर्निर्माण पुनर्निर्माणमा २ अर्ब १२ करोड खर्च निजी आवास पुनर्निर्माण गर्न विश्व बैंकको ३३ अर्ब थपिँदै"
कालिकोट छाप्रेमा पहिरो : करिब १ करोडको क्षति,"कालिकोट : जिल्लाको तिलागुफा नगरपालिका ७ छाप्रेको ढाँडखोलामा गएको भीषण पहिरोबाट ९३ लाख ३० हजार बराबरको क्षति भएको छ। जिल्ला प्रहरी कार्यालय कालिकोटका अनुसार छाप्रेको पहिरोबाट ९३ लाख ३० हजार बराबरको क्षति भएको हो। जिल्ला प्रहरी कार्यालय प्रमुख डिएसपी श्यामबाबु ओलीयाले छाप्रेमा गएको पहिरोबाट भएको एकिन क्षतिको विवरण संकलन गरी मुचुल्का उठाइएको जानकारी दिए। उनका अनुसार तिलागुफा नगरपालिका ७ का १८ परिवारको ठूलो धनराशीको क्षती भएको छ। डिएसपी ओलीयाका अनुसार तिलागुफा नगरपालिका७ का हर्षबहादुर शाहीको खरको छानो भएको कच्ची घर, खेतबारी, अन्न कपडा गरी १० लाख, सत्यबहादुर शाहीको खरको छाना भएको कच्ची घर, अन्न, कपडा, २० पाथीको धान रोपेको खेतबारी, सुधारिएको पानी घट्ट गरी १५ लाख, अक्कलबहादुर शाहीको दुई तले पक्की घर, २५ पाथी धान रोपेको खेत, ४ वटा बाख्रा गरी १५ लाख, रिठु शाहीको दुई तले टिनको छाना भएको घर, १२ वटा कुखुरा, ४ वटा खरायो, भाँडाकुडा, धान खेत गरी १२ लाख बराबरको क्षति भएको छ। कालिकोटको छाप्रेमा भीषण पहिरो, दुई घर पुरिए, २५ जोखिममा ( भिडियो) यस्तै, तिलागुफा ७ कै नयाँ शाहीको १२ पाथीको धान रोपेको खेत ३ लाख, धनसिंह शाहीको १५ पाथी धान खेत गरी ४ लाख, अनील शाहीको खानेपानी पाइप र धारा गरी एक लाख, कर्ण शाहीको १५ पाथीको धान रोपेको खेत गरी ४ लाख, धनजित शाहीको ६ पाथीको धान रोपेको खेत गरी १ लाख ५० हजार, दिपक शाहीको १५ पाथीको धान रोपेको खेत गरी ४ लाख, तन्त शाहीको १४ पाथीको धान रोपेको खेत गरी ३ लाख ६० हजार, बिर्ख शाहीको एउटा गाई २० हजार, नरबहादुर शाहीको खेत ६ सय ४७ वर्गमिटर गरी १ लाख, राजेन्द्र शाहीको पानी घट्ट एक लाख, शेरबहादुर शाहीको पानी घट्ट एक लाख, पलम शाहीको पानी घट्ट एक लाख, श्रीबहादुर शाहीको पानी घट्ट एक लाख, मलइबहादुर शाहीको पानी घट्ट र १० पाथी खेत गरी १ लाख ५० हजार बराबरको क्षति भएको छ। यस्तै डिएसपी ओलीयाका अनुसार पहिरोले घरमा क्षति नपुर्याए पनि २२ परिवार विस्थापित भएका छन्। उनीहरुको घर खेत तथा अन्य कुनै प्रकारको क्षति नभएपनि पहिरोको घेरामा बस्ती परेकाले २२ घरधुरीलाई सुरक्षित स्थानमा सारिएको छ। गाउँमा बसोबास गर्न नमिल्ने २२ घरधुरी गरीका ४० परिवार विस्थापित भएका छन्। कालिकोटका प्रमुख जिल्ला अधिकारी कृष्णचन्द्र पौडेलले पहिरोग्रस्त क्षेत्रमा उद्धारका लागि जिल्लाका तीनवटै सुरक्षा निकाय खटिएको जानकारी दिए। उनका अनुसार नेपाल प्रहरी, सशष्त्र प्रहरी र नेपाली सेनाको टोली पहिरो स्थलमा खटिएको छ। प्रमुख जिल्ला अधिकारी पौडेलले गाउँ नै पहिरोमा पर्ने देखिएकाले गाउँलेको अन्न, भाँडाकुडा, लत्ताकपडासहित बस्ती नै सुरक्षित ठाउँमा सारिएको बताए। तिलागुफा नगरपालिकासँग समन्वय गरी विस्थापित परिवारलाई आवश्यक लत्ताकपडा, खाद्यान्न र अन्य दैनिक उपभोग्य वस्तु नगरपालिकाले उपलब्ध गराउने व्यवस्था मिलाइएको बताए।"
उत्तम विकल्प सीएसआईटी,"कक्षा १२ पछि के पढ्ने ? कुन विषय पढ्दा आफूलाई राम्रो हुन्छ ? कुन विषयले छिटो रोजगारी दिलाउँछ ? विश्वमा कुन विषयसँग प्रतिस्पर्धा बढी छ ? यस्ता विषयमा अनभिज्ञ हुँदा विद्यार्थी अन्योलमा पर्ने गरेका छन्। त्यसकारण, उक्त अन्योललाई समाधान गर्न कक्षा ११ र १२ मा विज्ञान पढेका र कम्प्युटरप्रति रुचि भएका विद्यार्थीलाई एउटा राम्रो विकल्पको रूपमा बीएस्सी सीएसआईटी विषय रहेको छ। एमबीबीएस तथा इन्जिनियरिङको तयारी गरिरहेका विद्यार्थीको प्रवेश परीक्षामा नाम ननिक्लिएपछि प्राइभेट पढ्न खर्चले नभ्याउने कारण उनीहरूका लागि पनि राम्रो विकल्पको रूपमा सीएसआईटी रहेको छ। के हो बिएस्सी सीएसआईटी ? बीएस्सी सीएसआईटी ब्याचलर अफ साइन्स इन् कम्प्युटर साइन्स एन्ड इन्फरमेसन टेक्नोलोजी हो। यो स्नातक तहअन्तर्गतको कम्प्युटर साइन्स र आईटीबारे अध्ययन गर्ने कोर्स हो। यसमा कम्प्युटर सिस्टम, एप्लिकेसन, डेभलपमेन्ट र प्रोगामिङबारे सिकाइन्छ। यो विषय पढेका विद्यार्थीले अनुसन्धान साथै एप्लिकेसनको पनि अध्ययन गर्छन्। कम्प्युटर साइन्स एन्ड इन्फरमेसन टेक्नोलोजी केन्द्रीय विभाग त्रिभुवन विश्वविद्यालयका विभागीय प्रमुख नवराज पौडेल भन्छन् विश्वका धेरै कम्प्युटरसँग सम्बन्धित प्रोग्राम भनेको कि कम्प्युटर विज्ञानको मात्र छ कि इन्फरमेसन सिस्टमको मात्र छ। हामीले दुवै कुरालाई एकै ठाउँमा ल्याएर नयाँ तरिकाले बनाएको प्रोग्राम हो सीएसआईटी। कस्तो विद्यार्थीले पढ्न पाउँछन् ? कक्षा ११ र १२ मा विज्ञान विषय लिएर पढेको विद्यार्थीले गणित र फिजिक्स पढेको हुनुपर्ने, कक्षा ११ र १२ मा सी ग्रेडसम्म ल्याएको, इन्स्टिच्युट अफ साइन्स एन्ड टेक्नोलोजीले लिने प्रवेश परीक्षामा उत्तीर्ण भएको हुनुपर्छ। कस्तो कोर्स ? यो स्नातक तहअन्तर्गतको चार वर्षको कोर्स हो। यसमा आठ सेमेस्टर हुन्छन्। यो त्रिभुवन विश्वविद्यालयले २०६४ सालमा तयार पारेको कोर्स हो। सीएसआईटीका लागि त्रिविले आफ्ना आंगिक क्याम्पसलगायत प्राइभेट क्याम्पसलाई पनि सम्बन्धन दिएको छ। खर्च कति ? विभागीय प्रमुख पौडेल भन्छन् त्रिविका आंगिक क्याम्पसहरूमा दुई लाखदेखि तीन लाख ५० हजारको हाराहारीमा पढ्न सकिन्छ। त्रिभुवन विश्वविद्यालयका उपप्राध्यापक देवी घिमिरेका अनुसार प्राइभेट क्याम्समा नौ लाखसम्ममा पढ्न पाइन्छ। कुनै क्याम्पसले भने १७ लाखसम्म पनि लिने गरेका छन्। छात्रवृत्ति र कोटा सबै प्राइभेट र आंगिक कलेजमा सबै विद्यार्थी संख्याको १० प्रतिशतलाई छात्रवृत्ति दिनुपर्ने त्रिविमा नियम रहेको बताउँछन् विभागीय प्रमुख पौडेल छ। यसमा कोटा भने दुई हजार पाँच सय वटा रहेको छ। काम गर्न सकिने क्षेत्र ? पौडेलका अनुसार कम्प्युटरले नछोएको क्षेत्र छैन। जुनसुकै क्षेत्रमा पनि काम गर्न सकिन्छ। यो क्षेत्रमा उत्पादन भएका मेनपावरले कहाँ काम गर्छन् भन्दा पनि कहाँ काम गर्दैनन् भन्नु पर्नेछ। विशेषगरी सफ्टवेयर डेभलपमेन्ट नै हो यसको काम गर्न सकिने क्षेत्र। यो बाहेक सरकारी कार्यालय (गाउँपालिका, नगरपालिका), बैंक, मोबाइल एप्लिकेसन, आईटी उद्योग, आईटी अनुसन्धान आदिमा काम गर्न सकिन्छ। सफ्टवेर डेभलपर, वेभ डेभलपर, नेटवर्क एडमिनिस्ट्रेटर, डाटाबेस, प्रोजेक्ट म्यानेजर, टेक्निकल राइटर, डाटाबेस अपरेटर आदिको रूपमा काम गर्न सकिन्छ। प्रोग्रामिङहरू बनाएर स्वदेशमा बसेर विदेशमा बेच्न पनि सकिन्छ। पढ्नको लागि एप्लाई कसरी गर्ने ? यही भदौ ९ गतेसम्म प्रवेश परीक्षाको फर्म भर्ने अन्तिम समय रहेको छ। दोब्बर दस्तुरमा भदौ १६ गतेसम्मको समय रहेको छ। १५ सय रुपैयाँमा यो फर्म भर्न सकिन्छ। नाम निस्केपछि त्रिविको सम्बन्धन प्राप्त जुनसुकै निजी र सरकारी क्याम्पसमा पढ्न सकिन्छ। यसको परीक्षा त्रिविले नै लिन्छ। परीक्षा भदौ २७ गते छ। परीक्षामा फिजिक्स, क्यामेस्ट्री, म्याथ र अंग्रेजी विषयका प्रश्नहरू आउँछन्। प्रश्नहरू भने सबै वस्तुगत हुन्छन्। ३५ नम्बर आए उत्तीर्ण गर्न सकिन्छ भने परीक्षाको समयावधि दुई घण्टाको हुन्छ। विषयप्रति विद्यार्थीको रुचि ? देवी भन्छन् सुरुमा जानकारीको अभावमा विद्यार्थीहरू धेरै थिएनन्। तर अहिले प्रवेश परीक्षाभन्दा पहिले नै आफ्नो सिट बुक गर्न पैसा डिपोजिट गर्छन्। प्रवेश परीक्षामा फेल भए पैसा फिर्ता लिएर जान्छन्। एम्बिसन कलेजमा दोस्रो वर्षमा अर्थात् चौथो सेमेस्टरमा पढ्ने रञ्जन भट्टराई भन्छन् यो जमाना कम्प्युटरको हो। विश्वमा प्रतिस्पर्धाको लागि पनि यो विषय राम्रो छ। पढेर सकेपछि स्वदेशमा रोजगारी पाउन सकिने उनको जिकिर छ। कुन कुन क्याम्पसमा पढ्न सकिने ? त्रिभुवन विश्वविद्यालयअन्तर्गत सम्बन्धन प्राप्त कलेज उपत्यकामा चारवटा छन्। अमृत साइन्स क्याम्पस, ठमेल पाटन मल्टिपल क्याम्पस, पाटन भक्तपुर मल्टिपल क्याम्पस, भक्तपुर पद्मकन्या क्याम्पस, काठमाडौं यस्तै प्राइभेट क्याम्पसहरूमा काठफोर्ड इन्टरनेसनल कलेज, ललितपुर न्यु समिट कलेज, काठमाडौं सेन्ट जेभियर्स, माइतीघर प्राइम कलेज, काठमाडौं एनसीसीएस कलेज अफ आईटी एन्ड म्यानेजमेन्ट, काठमाडौं अर्चिड इन्टरनेसनल कलेज, काठमाडौं सेन्ट लरेन्स कलेज, काठमाडौं मदन भण्डारी मेमोरियल कलेज, काठमाडौं नागार्जुन कलेज अफ इन्फरमेसन टेक्नोलोजी, काठमाडौं हिमालय कलेज अफ इन्जिनियरिङ सगरमाथा कलेज अफ एन्ड टेक्नोलोजी, ललितपुर टेक्सास इन्टरनेसनल कलेज, काठमाडौं एबोरडिन इन्टरनेसनल कलेज, ललितपुर बर्नहार्ट कलेज, काठमाडौं एकेडेमिया इन्टरनेसनल कलेज, ललितपुर एसियन स्कुल अफ म्यानेजमेन्ट एन्ड टेक्नोलोजी, काठमाडौं डियरवाक इन्स्टिच्युट अफ टेक्नोलोजी, काठमाडौं एम्बिसन कलेज, काठमाडौं कलेज अफ एप्लाइड बिजनेस, काठमाडौं हेनरी फोर्ड, काठमाडौं समृद्धि कलेज, भक्तपुर स्वस्तिक कलेज भक्तपुर एसियन कलेज कमलादी ट्रिनिटी इन्टरनेसनल कलेज, डिल्लीबजार उपत्यका बाहिर नेपथ्य कलेज बुटवल निस्ट कलेज बनेपा श्री सिद्धनाथ साइन्स क्याम्पस, महेन्द्रनगर वीरेन्द्र मल्टिपल क्याम्पस, भरतपुर रामस्वरूप रामसागर मल्टिपल क्याम्पस, जनकपुर बुटवल मल्टिपल क्याम्पस, रूपन्देही पृथ्वीनारायण क्याम्पस, पोखरा मेची मल्टिपल क्याम्पस, झापा महेन्द्र मल्टिपल क्याम्पस, नेपालगन्ज भैरहवा मल्टिपल क्याम्पस, रूपन्देही महेन्द्र मोरङ आदर्श मल्टिपल क्याम्पस, मोरङ वीरेन्द्र मेमोरियल, धरान श्रीयन्त्र क्याम्पस, दमक नेसनल इन्फोटेक, वीरगन्ज निहारिका कलेज, विराटनगर एम्स कलेज, विराटनगर हिमालय दर्शन कलेज, विराटनगर विराट मल्टिपल क्याम्पस, विराटनगर विराट क्षितिज, विराटगर गोदावरी कलेज, इटहरी हेटौंडा सिटी कलेज, हेटौंडा इन्द्रेणी कलेज, चितवन लुम्बिनी भोकेसनल कलेज, गैंडाकोट माउन्ट अन्नपूर्ण कलेज, पोखरा सोच कलेज अफ आईटी, पोखरा तिनाउ प्राविधिक कलेज, बुटवल एम्बिकेशवरी क्याम्पस, दाङ बाँके बागेश्वरी कलेज, नेपालगन्ज सामाजिक कलेज, भरतपुर"
स्वदेशमै विदेशी डिग्री,"काठमाडौं : विज्ञान र प्रविधिको विकासले विश्वलाई नै सानो गाउँमा परिणत गरिदिएको छ। विश्वका हरेक मुलुकमा घटेका घटनालाई क्षणभरमै प्रत्यक्ष अनुभव गर्न पाउने अवसर जुटाइदिएको छ सूचना प्रविधिले। विद्यार्थीका लागि पढाइमा नयाँनयाँ विषयहरू थपिँदै जाँदा घरमै बसेर विदेशी डिग्री लिन पाउने अवसर पनि प्राप्त भएको छ। यस्ता विषयको पढाइ सञ्चालन गर्ने कलेजहरू स्वदेशमै खुलेका कारण विद्यार्थीलाई पनि अन्तर्राष्ट्रिय स्तरको शिक्षाको ढोका फराकिलो बन्दै गएको छ। विश्व बजारमा नै विक्न सक्ने जनशक्तिको उत्पादन स्वदेशमै हुँदा विद्यार्थीका लागि रोजगारीको अवसर पनि थपिँदै गइरहेको छ। इस्लिङ्टन कलेजका प्रमुख कार्यकारी अधिकृत सुलभ बुढाथोकी भन्छन्, विदेशी डिग्री लिएकामध्ये अधिकांश विद्यार्थी अध्ययन सकिनेबित्तिकै रोजगारीमा लाग्न सक्छन्। अहिलेसम्म बेरोजगारी बसेका विद्यार्थी हामीसँग छैनन्। इस्लिङ्टन कलेजले बेलायतस्थित लन्डन मेट्रोपोलिटान युनिभर्सिटीसँगको सम्बन्धनमा विभिन्न विषयको पढाइ सञ्चालन गरिरहेको छ। विदेशी विश्वविद्यालयसँगको सम्बन्धन लिएर पढाइ सञ्चालनमा रहेको भए पनि विद्यार्थीको रुचिअनुसार निश्चित समय स्वदेशमा पढेर थप अध्ययन गर्न जान पाउनु यस्ता कलेजहरूको नयाँ विशेषता हो। विदेशमा गएर पढ्दा लाग्ने शुल्कको १० प्रतिशतको हाराहारीमा मात्र शुल्क तिर्नेले पनि स्वदेशमै बसेर पढ्न सक्ने कलेज सञ्चालकहरू बताउँछन्। वास्तवमै विदेशी डिग्री नेपाली विद्यार्थीको लागि महत्वपूर्ण र आकर्षक विषय बनेको छ अहिले। किनकि उनीहरूमा स्वदेशमा बसेर विदेशी पाठ्यक्रम पढ्छन्, विश्वका जुन मुलुकमा गएर पनि रोजगारीमा लाग्न सक्छन् बुढाथोकी भन्छन्, नेपालका विश्वविद्यालयमा सधैंजसो देखिने नियमित पढाइ नहुने, समयमा परीक्षा र नतिजा प्रकाशन नहुनेलगायतका समस्याबाट पनि यस्ता कलेजहरू मुक्त छन्। विदेशी सम्बन्धनमा सञ्चालित कलेजहरूले अहिले स्नातक तहमा विशेष गरेर बीसीए, बीबीए, बीकम, बीएस्सी एफडी, बीटीएम, बीएस्सी बीटी, बीएचएम, बीएजेएम, बीएस्सी आईटी, बीएस्सी कम्प्युटिङ, बीएस्सी मल्टिमिडिया टेक्नोलोजी, बीबीएमलगायतका विषयहरूको पढाइ सञ्चालन गरिरहेका छन्। थुप्रै कलेजहरू नयाँ विषयहरू थप्ने प्रक्रियामा छन्। मन्त्रालयका सहसचिव डा हरिप्रसाद लम्सालका अनुसार शिक्षा मन्त्रालयले मलेसिया, सिंगापुर, भारत, यूके, अमेरिका, स्विट्जरल्यान्ड, अस्ट्रिया, अस्ट्रेलिया, फिलिपिन्स, थाइल्यान्डका विश्वविद्यालयहरूका सम्बन्धन प्राप्त कलेजहरूलाई अनुमति दिएको छ। यस्ता कलेजहरूमा अध्ययन गर्न विषय र विदेशी संस्थाअनुसार तीनदेखि १२ लाख रुपैयाँसम्म खर्च लाग्छ। यी कतिपय कलेजहरूमा भर्ना हुन टोफल, आईईएलटीएस, स्याट, जीम्याटजस्ता अंग्रेजी भाषा परीक्षा दिनुपर्ने हुन्छ। एकातर्फ ठूलो मात्रामा धनराशि बाहिरिने तथा अर्कोतर्फ उत्पादनमूलक कार्यका लाग्ने ऊर्जाशील युवाहरूसमेत देशमा नरहने स्थितिले देशमा भयावहपूर्ण सामाजिक तथा आर्थिक अवस्था सिर्जना भएको छ। आप्नो देशमा मालिक हुने अवसर हुदाँहुँदै किन अर्काको देशमा गएर नोकर हुने ? नामी कलेजका मार्केटिङ म्यानेजर अनिश मण्डल भन्छन्, विदेशी पाठ्यक्रमअनुसार पढाइ हुने, विदेशमा गएर तिर्ने पैसाको तुलनामा निकै कम शुल्क तिरेर स्वदेशमै पढ्न पाइनेलगायतका पक्षहरूका कारण यस्ता विषयहरूप्रति विद्यार्थीको आकर्षण बढिरहेको छ। यस्ता विषयको पढाइबाट हुने मुख्य फाइदा भनेको विद्यार्थीले स्वदेशी तथा विदेशी बजारमा समेत सहजै रोजगारी पाउँछन्। निश्चित तह पार गरेपछि विद्यार्थी बेरोजगार बस्नु पर्दैन मण्डलको भनाइ छ। शिक्षा मन्त्रालयको तथ्यांकअनुसार गत आर्थिक वर्षमा ५० हजारले उच्च शिक्षा हासिल गर्न विदेश जानको लागि नो अब्जेक्सन लेटर लिएका छन्। तीमध्ये ४० हजार जति विदेश जाने मन्त्रालयको अनुमान छ। यसरी हरेक वर्ष हाम्रो देशबाट उच्च शिक्षा हासिल गर्नका लागि बिदेसिने विद्यार्थीले सरदर १५ लाख रुपैयाँको दरले पैसा लिएर जाँदा पनि बर्सेनि ४०४५ अर्ब रुपैयाँ हरेक वर्ष बिदेसिरहेको छ। यस रकममा रकममा कलेज भर्ना तथा एक सेमेस्टरको शुल्क र केही मात्रमा व्यक्तिगत खर्च मात्रै समावेश हुन्छ। ठूलो मात्रामा धनराशि बाहिरिने तथा अर्कोतर्फ उत्पादनमूलक कार्यका लाग्ने ऊर्जाशील युवाहरूसमेत देशमा नरहने स्थितिले देशमा भयावहपूर्ण सामाजिक तथा आर्थिक अवस्था सिर्जना भएको छ। आप्नो देशमा मालिक हुने अवसर हुदाँहुँदै किन अर्काको देशमा गएर नोकर बन्नुपर्ने बाध्यताको अन्त्यका लागि यस्ता डिग्री उपयोगी हुन्छन्। बुढाथोकी भन्छन्, आप्ना सन्ततिहरूको उज्ज्वल भविष्यको आकांक्षासहित आर्थिक व्यवस्थापन गर्ने अभिभावकहरूले सदाको लागि सन्तानहरूलाई आफूबाट टाढा बनाई राख्नु परेको छ। यस्तो अवस्थामा कम खर्चमै घरमा बसेर विदेशी डिग्री लिन पाउनु विद्यार्थीका लागि सुनौलो अवसर हो।"
अवरुद्ध कर्णाली राजमार्ग खुल्यो,"कालिकोट : तिलागुफाको छाप्रे ढाँडखोलामा गएको पहिरोका कारण अवरुद्ध कर्णाली राजमार्ग संचालनमा आएको छ। पहिरोले कर्णाली राजमार्गअन्तर्गत सुर्खेत जुम्ला सडकखण्डको टाकुल्लामा अवरुद्ध राजमार्ग दुईवटा डोजरले मंगलबार रातभर पहिरो पन्छाएपछि बुधबार बिहान ९ बजेबाट कर्णाली राजमार्ग संचालनमा आएको हो। सोमबार बेलुकादेखि अवरुद्ध राजमार्ग संचालनमा आएपछि कर्णाली राजमार्गमा अलपत्र परेका सवारी साधन तथा यात्रुलाई राहत भएको छ। जुम्ला, मुगुबाट सुर्खेततिर र सुर्खेतबाट जुम्ला मुगुतिर जाने सवारी साधन बुधबार बिहानबाट नियमित संचालनमा आएका छन्। सोमबार बेलुका भारी वर्षाका कारण तिलागुफाको७ छाप्रे ढाँड खोलामा आएको भीषण पहिरोले कर्णाली राजमार्गको टाकुल्लामा राजमार्ग अवरुद्ध भएको थियो। जिल्ला प्रहरी कार्यालय प्रमुख डिएसपी श्यामबाबु ओलीयाले सडक डिभिजन कार्यालय र तिलागसफा नगरपालिकाको समन्वयमा दुईवटा डोजर लगाएर पहिरो पन्छाएपछि बुधबार बिहान ९ बजेबाट राजमार्ग खुलेको जानकारी दिए। उनका अनुसार पहिरो पन्छाएर यातायात संचालन भएपछि सडक आसपासमा रोकिएर रहेका गाडीहरु गन्तव्य तिर लागेका छन्।"

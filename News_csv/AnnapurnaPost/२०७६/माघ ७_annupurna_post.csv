शीर्षक,विवरण
फुक्यो संसद्को गाँठो,"संघीय संसद्को हिउँदे अधिवेशनले निर्माण गर्नुपर्ने कानुनका सूची लामै छन्। अघिल्लो हिउँदे अधिवेशनमै दर्ता भएका विधेयक पनि संसद्बाट अनुमोदित भएका छैनन्। हिउँदे अधिवेशन डाकेयताको ३२ दिनसम्म सत्तारूढ दलबाट सभामुखको उम्मेदवार तय हुन नसक्दा अन्योल र अनिश्चयको मार खेप्नुपर्यो संसद्ले। गत पुस ४ देखि संसद्को पाँचौं अधिवेशन सुरु भए पनि पटकपटक सूचना टाँस्दै बैठक स्थगनको शृंखला चल्यो। सत्तारूढ दल बल्लबल्ल उम्मेदवार तय गर्न सफल भयो र सँगै उपसभामुख शिवमाया तुम्बाहाम्फेको राजीनामा आयो। अब संसद्मा सभामुख चयनको बाटो खुलेको छ। त्यो सभामुखको चुनाव पनि पाँच दिनपछि मात्रै हुनेछ। त्यसपछि मात्रै हिउँदे अधिवेशन बस्नेछ। अर्थात् अधिवेशन सुरु भएको सैंतीसौं दिनपछि मात्रै संसद् बस्नेछ। सत्तारूढ दलले पहिल्यै संविधानका धारा पालना गरी सभामुख र उपसभामुख फरक दलबाट राख्ने प्रक्रियामा गएको भए यस्तो अन्योलपूर्ण अवस्था उत्पन्न हुने थिएन। अघिल्ला सभामुख कृष्णबहादुर महराले बलात्कार अभियोगमा राजीनामा दिएपछि सभामुखको उम्मेदवार तय गर्न सत्तारूढ दललाई हम्मेहम्मे परेको थियो। लामो रस्साकस्सीपछि पूर्वमाओवादी कित्ताबाट अग्निप्रसाद सापकोटा सभामुखको उम्मेदवार चयन भएका छन्। संसदीय व्यवस्थाको मुख्य आधार भनेकै शक्ति सन्तुलन हो। कार्यपालिका, व्यवस्थापिका र न्यायपालिकाबीचको शक्ति सन्तुलन मिलेमा मात्रै लोकतान्त्रिक राज्यपद्धति मजबुत हुनेछ। तीन अंगमध्ये कुनै एक शक्तिशाली हुन गयो भने शासकीय सन्तुलन नै खल्बलिन पुग्छ। यतिखेर कार्यकारिणी बलियो छ। अर्थात् सत्तारूढ दल बलियो भएकाले उसले संसद्मा सभामुखको उम्मेदवार तय गर्नै लामो समय लगाइदियो। संसद् चलेमा सत्तारूढ दललाई जवाफदेही हुनुपर्ने हुन्छ। किनभने सरकारका क्रियाकलापप्रति संसद्मा तथ्यपरक ढंगले आलोचना हुन्छ। व्यवस्थापिकाले सरकार बनाउने र सरकारले संसद्लाई बिजनेस दिने हो। व्यवस्थापिकाले बनाएको ऐनकानुनकै आधारमा सरकारले शासनसत्ता चलाउने भए पनि त्यसलाई बेवास्ता गरिए झंै आम अनुभूति बढ्दै छ। लामो समयदेखि संसद् नेतृत्वविहीन हुँदा संसद्को कामकारबाही प्रभावित मात्र भएको छैन, सरकारका क्रियाकलाप निगरानी गर्ने मामलामा पनि असर परेको छ। हिउँदे अधिवेशनलाई विधेयक अधिवेशन भनिन्छ। संसद्को नेता सभामुख नहुँदा र बैठक नचल्दा मिनीसंसद् मानिने संसदीय समितिहरू पनि त्यसको छायामा परेका छन्। दुई दर्जन बढी विधेयक संसद्मा दर्ता भएर बसेका छन्। मानव अधिकार आयोग, सूचना प्रविधि, विशेष सेवासम्बन्धीलगायत संसद्मा विचाराधीन विधेयक विवादित बनेका छन्। पारित भइसकेका आधा दर्जन विधेयक सभामुख नहुँदा प्रमाणीकरणका लागि राष्ट्रपतिसमक्ष पठाउन सकिएको छैन। संघीयता कार्यान्वयनसँग सम्बन्धित विधेयक अलपत्र छन्। जसको कारण प्रदेश सरकारको कामकारबाही नै प्रभावित बनेको छ। त्यस्तै निजामती सेवा, नागरिक ऐन, प्रदेश प्रहरीसम्बन्धी ऐन पारित हुन नसकेर ती सबै क्षेत्र प्रभावित बनेका छन्। सत्तारूढ दल नै संसद्मा बलियो हुन्छ तर त्यही दलको अकर्मण्यता भनांै या दुई नेताबीचको जुँगाको लडाइँले जनप्रतिनिधिहरूको साझा थलो नै बन्धक जस्तै बनेको थियो। खासगरी संसदीय व्यवस्थामा सरकार सत्तारूढ दलको र सदन प्रतिपक्षको भनेर बुझिन्छ। संसद् जनप्रतिनिधिमूलक साझा तर मर्यादामा रहेको थलो नै हो। संसद् सत्तारूढ दलका शक्तिशाली नेताको इशारामा चलेको देखिन्छ। सभामुख चयनमा निर्णय लिन नसक्दा राजनीतिक अन्योल बढाएको थियो। सत्तारूढ दलका नेताहरूले सभामुखको सर्वसम्मत उम्मेदवार चयन गरेर बाहिर आएका हल्लामा जवाफ दिएको प्रतिक्रिया दिएका छन्। झन्डै दुईतिहाइको प्रतिनिधित्व गर्ने दलले नै संसद्लाई बन्दी बनाएका हुन्। अब संसद्लाई कसरी सरकारको छाया अर्थात् सत्तारूढ दलको छाया नपारी सबैको साझा बनाएर अघि बढाउनेतर्फ सोच्नुपर्ने अवस्था आएको छ। संसद्लाई चार महिनासम्म अनिर्णयको बन्दी बनाएर सत्तारूढ दलले जनतासँग खेलबाड गरेको सन्देश बाहिर गएको छ। सभामुख कुनै व्यक्ति पार्टीको हुँदैन र संसद्कै साझा नेताका रूपमा रहन आवश्यक छ। सरकारलाई नियन्त्रण गर्ने निकाय नै सरकारको छायामा रहँदा संसद्को साख गिर्दै गएको छ। सायद प्रतिपक्षी भूमिका पनि दर्बिलो हुन नसक्दा यस्तो आवस्था आएको हो कि? प्रतिपक्षीले संसदीय पद्धतिअनुरूपको भूमिकामा खरो उपस्थित हुनैपर्छ।"
पोखराका तालमा घटे चरा,"पोखरा : रामसारमा सूचीकृत पोखराको फेवातालसहित ९ तालमा जाडो चल्न आउने पाउन चराको संख्यामा कमि आएको छ । विश्व सिमसार दिवस सन् २०१६ मा पोखराका ९ वटै ताललाई एउटै समूहमा राखी १९ माघमा रामसारमा सूचीकृत गरी अन्तर्राष्ट्रियकरण गरिएको थियो । अन्तर्राष्ट्रिय महत्त्वका फेवा, बेगनास, रुपा, खास्टे, कमलपोखरी, गुदे, निउरीनी, दिपाङ र मैदीमा पछिल्लो समय पाहुँना चरा आउने क्रम घटेको पोखरा पक्षी समाजका अध्यक्ष मनशान्त घिमिरेले बताए । पछिल्लो समय गरिएको जलपक्षी गणनामा पाउन चराको संख्या न्यून पाइएको हो । सिमसार र यो आसपासका क्षेत्रमा विचरण गर्ने, प्रजनन गर्ने, चराका प्रजाति सिमसार क्षेत्र पुरिँदै जाँदा संकटमा परेको उनले बताए । हिउँदयाममा चिसो बढ्दै गएपछि जाडो छल्न साइबेरिया, मंगोलिया, तिब्बतलगायतबाट पोखराका ताममा चरा आउने गर्छन् । पाँचसात वर्ष अघिसम्म मंसिर लाग्नेबित्तिकै सिमासार क्षेत्रमा चराको चहलपहल बढ्थ्यो । तर अहिले माघ महिना सुरु हुँदा पनि विचरणका लागि न्यून संख्यामा चरा आएको स्थानीय ज्ञानबहादुर जलारीले बताए । संरक्षण नहुँदा बर्सेनि ताल पुरिँदै गएका छन् । सिमसार क्षेत्र पनि सुक्न थाले । चरा विचरण गर्ने ठाउँमा भौतिक संरचना बनेका छन् । माछाको संख्यामा पनि कमी आएको छ । विचरण गर्ने स्थान र भोजन अभावकै कारण बर्सेनि चराको संख्या घट्न थालेको हो, फेवा मत्स्य सहकारीका अध्यक्षसमेत रहेका जलारीले बताए । पोखरामा सबैभन्दा धेरै चरा पाइने फेवातालमा पनि अहिले विगतमा झैं चरा आउँदैनन् । २०७४ को हिउँदमा फेवातालमा गणना गर्दा ४२ प्रजातिका चरा भेटिएका थिए । तर हालैको गणना अनुसार तीन प्रजाति नै घटेको पाइएको छ । यस्तै २०७४ फागुन १ गतेको गणनामा आन्तरिक र पाउना चरा गरी ३१ सय २९ को संख्यामा विभिन्न प्रजातिका चरा फेला परेका थिए । तर गतवर्ष फागुन १ गते गरिएको गणनामा अघिल्लो वर्षको संख्या घटेर जम्मा १३ सय ५३ वटा मात्र भेटिएको चरा गाइड झलक चौधरीले बताए । पोखराको बेगनास, रुपा, मैदीलगायतका तालमा पनि चराको संख्या र प्रजाति घट्दै गएको छ । कास्कीको साविक लेखनाथ नगरपालिकाका ७ तालमा २०७२ मा २८ प्रजातिका चरा पाइएकोमा यो वर्ष घटेर २२ प्रजाति मात्र पाइएको छ । सबै क्षेत्रमा गरिएको गणनाबाट निस्केको तथ्यांक अनुसार केही वर्षमै ५० प्रतिशतले चराको संख्यामा कमी आएको पंक्षी समाज पोखराका अध्यक्ष घिमिरेले जानकारी दिए । खाष्टे तालमा त्यतिबेला ६ सयको संख्यामा विभिन्न प्रजातिका चरा देखिएका थिए । यो वर्षको गणनामा ४ सय ७२ मात्र देखिएको छ । यस्तै अवस्था अन्य तालमा पनि देखिएको उनले बताए । कर्याकुरुङ आउनै छाड्यो, हुटिट््याङको संख्यामा कमी आयो, उनले भने । पहँेल टाउके हाँस, सुन्जुरे हाँसलगातका चराका प्रजाति निकै कम देखिन थालेको चरा गणनामा सहभागीले बताएका छन् । विश्वमा ११ हजार ३२ प्रजातिका चरा पाइन्छन् । तीमध्ये ८ प्रतिशत अर्थात् ८ सय ८६ प्रजातिका चरा नेपालमा पाइन्छन् । पोखरामा मात्रै विभिन्न ४ सय ६३ प्रजातिका चरा पाइन्छन् । मानव जिवनसँग प्रत्यक्ष सम्बन्ध राख्ने चराको संरक्षणका लागि ताल, तलैया, सिमसार क्षेत्र, खोलाको संरक्षण गर्न ढिला गर्न नहुने विज्ञ बताउँछन् । ००० पोखराको फेवातालमा चरा गणना गर्नु अघि तस्बिर खिचाउँदै चरा विज्ञ विद्यार्थी, चरा गाईड लगायत । ००० पोखराको फेवातालमा उड्दै गरेका चरा र गन्तब्यतर्फ जाँदै स्थानीय । कृष्णमणि बराल"
धादिङ ट्रक दुर्घटना : घाइते १५ जनालाई सेनाको हेलिकप्टरबाट काठमाडौं ल्याइयो,धादिङ : धादिङको ज्वालामुखी गाउँपालिका ४ ढोलामण्डलीको दर्शन गरेर फर्किदै गरेका यात्रु चढेको ट्रक दुर्घटना हुँदा ६ जनाको मृत्यु भएको छ। मंगलबार ढोलामण्डलीमा लागेको मेला दर्शन गरेर फर्किदै गरेका स्थानीय चढेको ग १ ख ८०१२ नम्बरको आइचर ट्रक दुर्घटना हुँदा ६ जनाको मृत्यु भएको हो। जिल्ला प्रहरी कार्यालय धादिङका एसपी रवीन्द्र रेग्मीका अनुसार ६ जनाको मृत्यु भएको हो। केहीको घटनास्थलमै मृत्यु भएको र केहीको उपचारको क्रममा जिल्ला अस्पताल धादिङ मृत्यु भएको अस्पतालका अध्यक्ष अध्यक्ष महेन्द्र धमलाले जानकारी दिए। ज्वालामुखी गाउँपालिका ४ बाट धादिङबेसी फर्किदै गरेको ट्रक निलकण्ठ नगरपालिका ९ मैलीभञ्ज्याङमा सडकमै पल्टिएको हो। ट्रकमा ४५ जना यात्रु सवार रहेको प्रहरीले बताएको छ। प्रत्यक्षदर्शी विजय अधिकारीका अनुसार तीब्र गतिका कारण आइचर दुर्घटना भएको हो। दर्जनौ यात्रुसँगै चालक गम्भीर घाइते छन्। दुर्घटनाका गम्भीर घाइते १५ जनालाई उपचारका लागि काठमाडौं पठाइएको एसपी रेग्मीले बताए। अन्य घाइतेको जिल्ला अस्पतालमा उपचार भइराखेको छ।
मन्दिर दर्शन गरेर फर्किदै गरेका यात्रु बोकेको ट्रक दुर्घटना : ६ जनाको मृत्यु,धादिङ : धादिङको ज्वालामुखी गाउँपालिका ४ ढोलामण्डलीको दर्शन गरेर फर्किदै गरेका यात्रु चढेको ट्रक दुर्घटना हुँदा ६ जनाको मृत्यु भएको छ। मंगलबार ढोलामण्डलीमा लागेको मेला दर्शन गरेर फर्किदै गरेका स्थानीय चढेको ग १ ख ८०१२ नम्बरको आइचर ट्रक दुर्घटना हुँदा ६ जनाको मृत्यु भएको जिल्ला अस्पताल धादिङका अध्यक्ष महेन्द्र धमलाले जानकारी दिए। ज्वालामुखी गाउँपालिका ४ बाट धादिङबेसी फर्किदै गरेको ट्रक निलकण्ठ नगरपालिका ९ मैलीभञ्ज्याङमा सडकमै पल्टिएको हो। ट्रकमा करिब ४० यात्रु सवार रहेको अनुमान गरिएको छ। प्रत्यक्षदर्शी विजय अधिकारीका अनुसार तीब्र गतिका कारण आइचर दुर्घटना भएको हो। दर्जनौ यात्रुसँगै चालक गम्भीर घाइते छन्। घाइते सबैको स्थानीय अस्पतालमा उपचार भइराखेको छ।
ज्यान मार्ने मुद्दाका अभियुक्त विक पक्राउ,काठमाडौं : ज्यान मार्ने मुद्दाका फरार अभियुक्त कमल विकलाई प्रहरीले पक्राउ गरेको छ। अपराध महाशाखाको टोलीले धादिङ बेनिघाटका विकलाई सोमबार काठमाडौंको गोंगबुस्थित गणेशस्थानबाट पक्राउ गरेको प्रहरी उपरीक्षक मुकेश कुमार सिंहले जानकारी दिएका छन्। पक्राउ परेका विकलाई आवश्यक कारवाहीका लागि काठमाडौं जिल्ला अदालतमा बुझाइएको प्रहरीले जनाएको छ।२०७१ साल कार्त्तिक ३० गते धादिङ तिप्लाङ ९ घर भएका युरुङ तामाङको टाउकोमा ढुंगाले हिर्काउँदा उनको मृत्यु भएको थियो। घटनालगत्तै उनीमाथि ज्यान मार्ने उद्योग गरेको अभियोगमा उच्च अदालत पाटनमा मुद्दा चलाइएको थियो।विकलाई कर्तव्य ज्यान मुद्दामा उच्च अदालत पाटनले ४ वर्षअघि १० वर्ष कैदको फैसला सुनाएको थियो।
सुदूरपश्चिममा 'चेलीतिहार' को रौनक,"अछाम : साँफेबगर नगरपालिका ३ सिद्धेश्वरकी मंगलादेबी कुँवरलार्ई माघ महिना लागेसंगै माघी तिहार दिन भ्याइनभ्याइ छ। विवाहित चार छोरीलाई उनले माघी तिहार दिनुपर्छ। माघको ५ गतेदेखि नै छोरी चेलीलाई माघी तिहार (सेल, पुरी) कोसेलीको रुपमा दिन सुरु गरेकी मंगलाले भर्खरै मात्र जेठी छोरीलाई तिहार दिएकी छन्। विभिन्न गाउँमा रहेका छोरी चेलीलाई उनीहरुको घरमै पुगी कोसेली पुर्याउन पर्छ उनले। यसअघि जेठी छोरीको घरमा पुगेर कोसेली दिइसकेको उनले सुनाइन्। उनले भनिन्, चार छोरी छन्, उनीहरूलाई माघी तिहार दिनुपर्छ पुसको एक हप्ता सेल, पुरी पकाउन आवश्यक पर्ने वस्तु जोहो गर्न समय लाग्छ भने माघको हप्ता दश दिन तिहार पर्याउन लाग्छ। मेरो कोसेली पनि आउँछ माइतबाट', उनले भनिन्। चौरपाटी गाउँपालिका ७ मार्कुकी अमृता बोगटीले एक नन्द र दिदी(जेठी सासु)लाई माघी तिहार दिनुपर्छ। अमृतालाई माघी तिहार बनाउन चटारो छ यतिबेला। उनले सेल पुरी पकाउनका लागि कुटानी पिसानी गरेर भ्याए पनि कोसेली पकाएर पुर्याउन भ्याएकी छैनन्। तेल पेलेर अनि चामल र गहुँ पिसेर सकेँ', उनले भनिन्, 'अब सेल पुरी पकाएर नन्द र दिदीको घर जान बाँकी छ। माघ महिनाभरि जहिले दिए पनि हुन्छ माघी तिहार। माघी तिहारलाई सुदूरका गाउँमा चेलत्यार अर्थात चेलीतिहार पनि भन्ने गरिन्छ। वर्षको एक पटक छोरी चेलीलाई अनिवार्य रुपमा तिहार दिने प्रचलन रहेकाले माघी तिहारलाई चेली तिहार भन्ने गरिएको हो। मंगला र अमृता जस्तै सुदूरका प्राय चेलीका आमा भाउजुहरु यो बेला चेलीत्यार पुर्याउन व्यस्त छन्। माघी तिहारको दिन माइतीमै उपस्थित हुन सक्ने छोरी चेली तिहार खाएरै जाने गर्दछन् भने माइती घरमा उपस्थित हुन नसक्ने छोरी चेलीको घरमै भएर माइतीले अनिवार्य रुपमा तिहार पुर्याउनु पर्ने चलन छ। माघ महिनाभर यहाँका गाउँ गाउँमा छोरी चेलीलाई तिहार पुर्याउन आउने जानेको उपस्थिति बाक्लो देखिने गर्दछ। पहिलेका मानिसले सेल पुरी (स्थानीय भाषामा बाबर, लाउन) दिने गरिएको भए पनि नयाँ पुस्ताका मानिसले समय परिस्थितिसँगै विभिन्न प्रकारका मिठाइ लगायतका खानेकुरा पनि दिने गरेको पाइन्छ। चेली तिहारको अर्को महत्त्वपूर्ण प्रचलन भनेको माघको महिनामा छोरी चेलीलाई दिइने कोसेली हरियो पात अर्थात त्यसमा पनि सालको पातमा बेरेर दिने प्रचलन छ। हरियो पात पुर्णको प्रतीक भएकाले माघको महिना धर्मअनुसार हरियो पात देखाउने प्रचलन हिन्दु धर्ममा परम्परादेखि चलिआएको साँफेबगर नगरपालिका३ का शिबराज उपाध्यायले बताए। माघको महिनामा सूर्य दक्षिण दिशाबाट उत्तर दिशातर्फ लाग्ने भएकाले माघी तिहारलाई मकर संक्रान्ति पनि भन्ने गरिन्छ। माघको महिना धर्मकर्म गर्नका लागि सबै भन्दा राम्रो महिना भएकाले पनि छोरी चेलीलाई तिहार दिएर सम्झिने प्रचलन हिन्दु धर्ममा रहेको उपाध्यायले जानकारी दिए। हिन्दु धर्मका अन्य विभिन्न प्रचलनको विस्तारै महत्व घट्दै गए पनि माघी तिहारको महत्व पहिलेको भन्दा झन बढ्दै गएको अनुभव उपाध्यायको छ। बिहे गरेर पराइको घरमा गइसकेकी छोरी चेलीसँग सधैँ भेटघाट नहुने भएकाले वर्षमा एक पटक माघको महिना अनिवार्य रुपमा भेट हुने हुँदा आमा बाबु र छोरी चेलीको बीचको प्रेम सम्बन्ध पनि प्रगाढ बनाउन माघी तिहारको महत्व विषेश खालको रहेको छ। माइती घरमा बाबु आमा र सहोदर दाइभाइ नहुने छोरी चेलीलाई छिमेकीले पनि तिहार दिने प्रचलन छ। गाउँका अरु जेठानी देउरानीको माइतीबाट तिहार आउँदा माइतीमा आमा बुबा र दाइभाइ नहुनेलाई नराम्रो महसुस नहोस् भनेर छिमेकीले पनि तिहार दिने गरेको भनाइ उपाध्यायको छ। माघी तिहार एक महिनासम्म मनाउने गरिएकाले सेल पुरी पकाउन चाहिने तेलको व्यवस्था गर्नका लागि तोरी पेल्न मिलहरुमा निकै भीड लाग्छ।"
भक्तपुरका सम्पदा संरक्षणमा बेल्जियम राजकुमारीको चासो,"भक्तपुर : नेपाल भ्रमणमा रहेकी बेल्जियमका राजकुमारी एस्ट्रिडले भूकम्पले भत्काएको भक्तपुरका सम्पदाको संरक्षणमा चासो व्यक्त गरेकी छन्। सातदिने नेपाल भ्रमणका क्रममा मंगलबार बिहान भक्तपुर पुगेकी उनले भूकम्पले भत्काएका भक्तपुरका सम्पदाको संरक्षणको लागि नेपाल सरकार र विदेशी दातृ राष्ट्रले सहयोग गरेको छ कि छैन भनी जिज्ञासा राखेकी थिइन्। भक्तपुर दरबार क्षेत्रको अवलोकनको क्रममा राजकुमारी एस्ट्रिडले भक्तपुर नपाका प्रशासन प्रमुख दामोदर सुवालसँग प्रश्न गरिन्, भूकम्पले भत्काएका यहाँका सम्पदा संरक्षण गर्न नेपाल सरकार र विदेशी दातृराष्ट्रले सहयोग गरेका छन् कि छैनन् ? प्रशासन प्रमुख सुवालले राजकुमारी एस्ट्रिडलाई भक्तपुरको ऐतिहासिक, पुरातात्विक महत्वसँगै यहाँका कलासंस्कृति र सम्पदाबारे ब्रिफिङ गरेका थिए। भक्तपुर नपाको तर्फबाट आधिकारिक ब्रिफिङ गरेका सुवालले राजकुमारी एस्ट्रिडलाई नेपाल सरकारले पुरातत्व विभागमार्फत भक्तपुरको सम्पदा संरक्षण गरिरहेको र यसबाहेक बाँकी सम्पदाको भक्तपुर नपा आफैले आत्मनिर्भर रुपमा संरक्षण गरिरहेको जानकारी दिएको बताए। जर्मन सरकारले भक्तपुरका सम्पदाहरुको पुनर्निर्माण गर्न भक्तपुरलाई एकसय करोड युरो आर्थिक सहयोग गर्ने घोषणा गरेको थियो तर जर्मन सरकारअन्तर्गतको केएफडब्ल्यूको सर्त मान्न नसकिने भन्दै भक्तपुर नपाले उक्त सहयोग अस्वीकार गरेको थियो। जर्मन सरकारले राष्ट्रिय कला संग्रहालय रहेको भक्तपुर दरबार क्षेत्रस्थित सिंहध्वाका दरबार, पाँचतले मन्दिर, दत्तात्रयस्थित पुजारीमठसँगै भक्तपुर दरबार क्षेत्रमा रहेका तीनवटा सरकारी विद्यालय पद्म, विद्यार्थी निकेतन र शारदा माध्यमिक विद्यालयको पुनर्निर्माण गर्ने प्रस्ताव गरेको थियो। भ्रमणका क्रममा बेल्जियमकी राजकुमारीले भक्तपुर नपाले आत्मनिर्भरतापूर्वक सम्पदा संरक्षण गर्दै आएकोमा खुसी व्यक्त गर्दै भक्तपुर नपाको प्रशंसा गरेको प्रशासन प्रमुख सुवालले जानकारी दिए।उनका अनुसार बेल्जियमकी राजकुमारीले भक्तपुरको दोस्रोपटक भ्रमण गर्ने इच्छा व्यक्त गरेकी छन्। पहिलोपटक भक्तपुर पुग्नुभएका राजकुमारी भक्तपुरको सम्पदा संरक्षणबाट प्रभावित हुनुभयो, प्रशासन प्रमुख सुवालले भने, उहाँले पुनः भक्तपुरको भ्रमण गर्ने इच्छा व्यक्त गर्नुभयो। भक्तपुर भ्रमणको क्रममा राजकुमारी एस्ट्रिड र उनी नेतृत्वको टोलीलाई भक्तपुर नपाका प्रमुख सुनिल प्रजापति, उपप्रमुख रजनी जोशीले भक्तपुर दरबार क्षेत्रस्थित खौमाद्वारमा स्वागत गरेका थिए। बेल्जियमको प्रतिनिधिमण्डलको सम्मानमा भक्तपुर नपाले भक्तपुर दरबार क्षेत्रमा लाखे नाच र टौमढी क्षेत्रमा देवी नाच प्रदर्शन गरेको थियो। भ्रमणटोलीलाई टौमढीस्थित न्यू क्याफे न्यातापोलमा चियानास्ताको व्यवस्था गरिएको थियो। क्याफेमै बसेर राजकुमारी एस्ट्रिडले भक्तपुरको परम्परागत एवं मौलिक देवीनाच अवलोकन गरेकी थिइन्। भ्रमणको क्रममा राजकुमारी एस्ट्रिडले भक्तपुर दरबार क्षेत्र र टौमढी क्षेत्रका विश्वसम्पदाहरुको अवलोकन गरेकी थिइन्। राजकुमारी एस्ट्रिडसँगै बेल्जियमका राजकुमार लरेन्सले पनि भक्तपुर भ्रमण गरेका थिए। उनीहरुको साथमा संस्कृति, पर्यटन तथा नागरिक उड्डयनमन्त्री योगेश भट्टराई, नेपालका लागि बेल्जियमका राजदूत एवम् सल्लाहकार जान माथिसेन, बेल्जियमका लागि नेपाली राजदूत आङ छेरिङ शेर्पालगायतको उपस्थिति रहेको थियो।"
बेहोश भेटिएका आठैजना भारतीय पर्यटकको मृत्यु,"काठमाडौं : मंगलबार बिहान मकवानपुरको एभरेष्ट पानोरमा रिसोर्टमा बेहोश भेटिएका आठैजना भारतीय पर्यटकको मृत्यु भएको छ। मृत्यु हुनेमा ४ महिला र ४ पुरुष रहेको काठमाडौं प्रहरी प्रवक्ता डिएसपी होवेन्द्र बोगटीले जानकारी दिए। मकवानपुरको उत्तरी थाहा नगरपालिका४ दामनस्थित एभरेष्ट होटलमा सोमबार बेलुका १५ जना भारतीय पर्यटक बसेका थिए। उनीहरुमध्ये मृत्यु हुने ८ जना एकै कोठामा सुतेका थिए। आठै जनालाई अस्पतालले मृत घोषणा गरेको छ, अब अरु कानूनी प्रक्रिया र अनुसन्धानको काम हुन्छ, मकवानपुर प्रहरी प्रमुख एसपी सुशीलसिं राठौरले भने। मृत्यु हुनेमा भारत केरला बस्ने ३८ वर्षीय रन्जित कप, ३४ वर्षीय ईन्द्र, ३७ वर्षीय प्रबिण, ३२ वर्षीया सरिया, ५ वर्षीया अभी, ७ वर्षीया अर्चना, ५ वर्षीय बैशनव र ९ वर्षीया बन्द्रा रहेको जिल्ला प्रहरी कार्यालय मकवानपुरले जारी गरेको प्रेस विज्ञप्तीमा उल्लेख छ। मृत्यु हुनेमा २ पुरुष, २ महिला, २ बालिका र २ बालक रहेका छन्। भारत केरलाबाट उनीहरु सहित १५ जना सोमबार राती करिब ९ बजेको समयमा पोखराबाट दामन घुम्न बा ३ क ३६८८ नम्बरको बससमा आइपुगेका थिए। दामनस्थित पानोरोमा रिसोर्टमा ४ वटा रुम बुकिङ गरेकोमा ८ जना १ वटा रुममा हिटर बाली सुतेको थिए। मंगलबार बिहान साढे ९ बजेसम्म ढोका नखुलेपछि होटलका कर्मचारीले हेर्दा ८ जना बेहोस अवस्थामा देखेपछि प्रहरीलाई खबर गरेका थिए। प्रहरी चौकी सिमभन्ज्याङ र इलाका प्रहरी कार्यालय पालुङका प्रहरीले उनीहरुको उद्धार गरी काठमाण्डौंस्थित हेम्स अस्पताल पठाएका थिए। अस्पतालले मंगलबार दिउँसो १२ बजेको समयमा आठै जनालाई मृतक घोषणा गरेको मकवानपुर प्रहरी प्रमुख सिंहले बताए। दुईजना बस्नुपर्ने कोठामा आठजना बसेको कारण अक्सिजनको अभावमा उनीहरुको निसास्सिएर मृत्यु भएको हुनसक्ने मकवानपुर प्रहरीको प्रारम्भिक अनुमान छ । १५ जनाको समूहमा दामन पालुङ घुम्न आएका भारतीय नागरिकमध्ये एउटा कोठामा सातजना अर्कोमा आठजनाले रात बिताएका थिए।"
ओली र मोदीले गरे आईसीपीको उद्घाटन,काठमाडौं : प्रधानमन्त्री केपी शर्मा ओली र भारतीय समकक्षी नरेन्द्र मोदीले विराटनगरस्थित एकीकृत भन्सार जाँचचौकीको भिडियो कन्फरेन्स्मार्फत संयुक्तरुपमा मंगलबार शुभारम्भ गरेका छन्। प्रधानमन्त्री ओलीले सिंहदरबार र उनका भारतीय समकक्षी मोदीले दिल्लीबाट एकै समयमा शुभारम्भ गरे। नेपाल सरकारलाई भारत सरकारले सो चौकी निर्माण सम्पन्न गरी आजै हस्तान्तरण गरेको हो । विराटनगर भन्सार कार्यालयदेखि पूर्व भारत सिमानासँग जोडिएको बुधनगरमा सो चौकी १२९ बिघा क्षेत्रमा तयार गरिएको छ । चौकी निर्माण गर्न भारत सरकारसँग सन् २००६ मै सम्झौता भए पनि यसको निर्माण सन् २०१६ देखि सुरु भएको हो । विराटनगर भन्सार कार्यालयबाट हुने सबै काम एकीकृत जाँचचौकीबाट सुरु भएपछि विराटनगर रानीसँग जोडिएर रहेको जोगबनी बजार पनि सहज हुने र सवारीको चाप स्वतः घट्ने छ।
विप्लवका सिन्धुपाल्चोक सेक्रेटरी भक्तपुरबाट पक्राउ,भक्तपुर : नेत्रविक्रम चन्द विप्लव नेतृत्वको प्रतिबन्धित नेपाल कम्युनिस्ट पार्टीका सिन्धुपाल्चोक जिल्ला सेक्रेटरी भुवनसिंह तामाङ भक्तपुरमा पक्राउ परेका छन्। महानगरीय प्रहरी परिसर भक्तपुरका अनुसार जिल्लाको मध्यपुर थिमि नगरपालिका ४ नयाँठिमीस्थित चार दोबाटोबाट उनलाई नियन्त्रणमा लिइएको हो। नयाँ ठिमीका स्थानीय व्यापारीहरुलाई धाक धम्की दिएर जबरजस्ती चन्दा असुलिरहेको विशेष सूचनाको आधारमा खटिएको प्रहरीले उनलाई नियन्त्रणमा लिएको परिसरका प्रवक्ता प्रहरी नायब उपरीक्षक कुमारविक्रम थापाले जानकारी दिए। महानगरीय प्रहरी वृत्त ठिमीबाट खटिएको प्रहरी टोलीले नियन्त्रणमा लिई सोधपुछ गर्दा प्रतिबन्धित नेकपाका सिन्धुपाल्चोक जिल्ला सेक्रेटरी भएको पुष्टि भएको उनले बताए। पक्राउ परेका तामाङ सिन्धुपाल्चोकको मेलम्ची नगरपालिका ९ का स्थायी बासिन्दा हुन्। उनी चन्दा संकलन गर्नकै लागि सिन्धुपाल्चोकबाट भक्तपुर खटिएको अनुसन्धानको क्रममा देखिएको भक्तपुर प्रहरीले जनाएको छ। पक्राउ परेका तामाङमाथि अभद्र व्यवहार कसुरमा जिल्ला अदालत भक्तपुरबाट म्याद थप गरी थप अनुसन्धान अगाडि बढाइएको प्रहरी नायब उपरीक्षक थापाले बताए। उनी महानगरीय प्रहरी वृत्त ठिमीको नियन्त्रणमा रहेका छन्।
हायसले ठक्कर दिँदा बालकको मृत्यु,राजविराज : तीब्र गतिको हायस गाडीले ठक्कर दिँदा मंगलबार अपरान्ह सप्तरीमा एक बालकको मृत्यु भएको छ। काठमाडौंबाट झापातर्फ जाँदै गरेको बा३ ख ७९७७ नम्बरको हायसले पूर्वपश्चिम राजमार्गस्थित शम्भुनाथ नगरपालिका१ खोक्सर प्रवाहामा ठक्कर दिँदा सोही ठाउँका रामकुमार चौधरीका ८ वर्षीय छोरा प्रशान्त चौधरीको मृत्यु भएको स्थानीय राजु जायसवालले बताए। जायसवालका अनुसार विद्यालयबाट घर फर्किरहेका चौधरीको घटनास्थलमै मृत्यु भएको हो। घटना लगत्तै पुगेको प्रहरीले हायस गाडी र चालक विपिन थापालाई पक्राउ गरी इलाका प्रहरी कार्यालय रुपनीमा नियन्त्रणमा राखेको छ।
कैलालीमा क्षयरोग अनुसन्धान केन्द्र,"धनगढी : कैलाली गोदावरी नगरपालिका ६ श्रीपुरमा क्षयरोग उपचार प्रेषण तथा अनुसन्धान केन्द्र स्थापना गरिएको छ। स्थानीय दानदाता, नेपाल सरकार र क्षयरोग अनुसन्धान केन्द्र दामियन फाउन्डेसनको आर्थिक सहयोगमा लक्ष्मीनारायण क्षयरोग उपचार प्रदेश व्यवस्थापन तथा अनुसन्धान केन्द्र स्थापना गरिएको हो। अनुसन्धान केन्द्रका लागि दुई तला भएको भवन तयार पारी सञ्चालमा ल्याएको छ। भवन विभिन्न सामग्री सहित ५ करोड बढी लागत लागी सकेको मानव संशोधन विकास प्रतिष्ठानका अध्यक्ष लक्ष्मीराज पन्तले जानकारी दिए । अनुसन्धान केन्दको उद्घाटन वेल्जियमकी राजकुमारी एस्ट्रिड र संघीय स्वास्थ्य तथा जनसंख्या मन्त्री भानुभक्त ढकालले संयुक्त रुपमा गरेका हुन् । उद्घाटन कार्यक्रमा मन्त्री ढकालले क्षयरोगीहरुका सहजै उपचार पाउन सुदूरपश्चिम प्रदेशमा यस प्रकारको निःशुल्क क्षयरोग उपचार केन्द्र खोल्न पहल भएको बताए ।'सरकार जनतालाई कुनै पनि उपचार बाट बञ्चित नहुने गरी अस्पताल स्थापना गर्ने गृहकार्यमा लागेको छ,' उनले भने । 'सुदूरपश्चिमका कैलाली र कञ्चनपुर क्षयरोग उच्च जोखिममा रहेकाले पहिलो चरणमा यस प्रकारको अस्पताल अगाडि सारिएको हो ।' उनले स्थानीयको पहलमा भएको पवित्र कार्यले अरु प्रदेशको लागि पनि पाठ सिकाइ हुने विश्वास व्यक्त गरे । वेल्जियमकी राजकुमारी एस्ट्रिड वेल्जियमको स्वास्थ्यसम्बन्धी काम गर्ने गैर सरकारी संस्था दामियन फाउन्डेसनको मानार्थ अध्यक्ष हुन् । दामियन फाउन्डेसनको आर्थिक तथा प्राविधिक सहयोग र मानव संसाधन विकास प्रतिष्ठानले भौतिक पूर्वाधारमा सहयोग रहेको दामियन फाउन्डेसन नेपालका प्रमुख शुशिल कोइरालाले जानकारी दिए । 'क्षयरोगीको सहजै उपचार गर्ने उदेश्यका साथ अनुसन्धान केन्द्र स्थापना गरिएको छ, उनले भने, 'सरकारसँग हातेमालो गरी अगाडि बढ्ने छौँ ।' सामाजिक कार्य गर्ने उदेश्यका साथ २०६६ सालमा धनगढी इन्टरनेशलन कलेज निर्माण गर्ने योजना अगाडि बढाउँदै महायज्ञ सञ्चालन गरिएको थियो । महायज्ञबाट संकलित रकम एक करोड ८० लाख रुपैयाँ पनि क्षयरोग तथा उपचार केन्द्रमा लगानी गरेको छ । इन्टरनेशनल कलेज स्थापना हुन नसकेपछि क्षयरोग उपचार तथा अनुसन्धान केन्द्र स्थापना गरिएको मानव संशोधन विकास प्रतिष्ठानका महासचिव पदमराज जोशीले जानकारी दिए । प्रदेश स्तरीय क्षयरोग उपचार तथा अनुसन्धान केन्द्र स्थापना भएपछि क्षयरोगका विरामीलाई उपचारका लागि सहज हुने विश्वास गरिएको छ । धनगढीको लक्ष्मीनारायण मन्दिरले ३ विघा जमिन दान गरेपछि अनुसन्धान केन्द्र स्थापना गर्ने कार्य अगाडि बढेको महासचिव जोशीको भनाइ छ । स्वास्थ्य निर्देशनालय डोटीका अनुसार सुदूरपश्चिममा ३ हजार १ सय ६९ जना क्षयरोगीको संख्या रहेको छ । ३५ बेड भएको अनुसन्धान केन्द्र विस्तार अन्य रोगीहरुको पनि सेवा विस्तार हुने छ । अनुसन्धान केन्द्रबाट क्षयरोगको उच्च जोखिममा रहेका बिरामीको उपचार हुने छ । स्वास्थ्य निर्देशानालय डोटीका अनुसार कैलाली कंचनपुर क्षयरोगको दृष्टिकोणले उच्च जोखिममा रहेका जिल्ला हुन् । अहिले अनुसन्धान केन्द्रमा ८ जना उपचार्थ रहेका छन् ।"
मोटरसाइकल दुर्घटनामा चालकको मृत्यु,विराटनगर : पूर्वपश्चिम राजमार्गअन्तर्गत मोरङको बेलबारी नगरपालिका ४ बेतनामा म्याजिक र मोटरसाइकल एकआपसमा ठोक्किँदा भएको दुर्घटनामा एकजनाको मृत्यु भएको छ । मोटरसाइकल चालक झापाको अर्जुनधारा नगरपालिका५ का ५४ वर्षीय पशुपति भट्टराईको सोमबार राती मृत्यु भएको हो । राजमार्गमा पूर्वबाट पश्चिमतर्फ जाँदै गरेको मे ३ प ४०९७ नम्बरको मोटरसाइकल र विपरित दिशाबाट आउँदै गरेको को १ ज ३७६४ नम्बरको म्याजिक भेन सोमबार दिउँसो ४ बजे ठोक्किए थिए । दुर्घटनामा गम्भीर घाइते भएका मोटरसाइकल चालक भट्टराईको उपचारका क्रममा न्युरो अस्पताल विराटनगरमा राती मृत्यु भएको मोरङ प्रहरीका प्रवक्ता डीएसपी लोकदर्शन थालाले बताए। मोटरसाइकलको पछाडि सवार उनकी श्रीमती लक्ष्मी भट्टराई घाइते भएकी छन् । लक्ष्मीको न्युरोमै उपचार भइरहेको छ । म्याजिक र चालकलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ।
लेटाङमा दुई बालिकामाथि यौन दुर्व्यवहार,"विराटनगर : मोरङको लेटाङ नगरपालिका९ जाँतेमा ११ वर्षीया बालिका बलात्कृत भएकी छन्। खसीको मासु लिएर आउँदै गरेका बेला लेटाङ८ घर भएकी बालिकाको बलात्कार भएको मोरङ प्रहरीका प्रवक्ता डीएसपी लोकदर्शन थापाले बताए। प्रहरीले बलात्कार आरोपमा ४६ वर्षीया भद्रबहादुर कार्कीलाई पक्राउ गरेको छ। कार्कीले आफ्नै घरभित्र लगेर बलात्कार गरेको प्रहरी अनुसन्धानबाट खुलेको छ। घरमा श्रीमती नभएको मौका छोपेर गाउँबाट मासु बोकेर आउँदै गरेकी बालिकालाई सुरुमा कार्कीले आफ्नो घर भित्र लगेका हुन् । आग्लो थुनेर बन्द गरेको घरको ढोका श्रीमती आइपुगेर खोल्न लगाउँदा घर भित्र श्रीमानले एक बालिकालाई लिएर बसेको देखिन्, डीएसपी थापाले भने, त्यसपछि श्रीमान र बालिकालाई सोधिखोजी गर्ने क्रममा श्रीमतीले नै पहिलो पटक घटनाका बारेमा थाहा पाएकी हुन्। सोधीखोजी गर्न थालेपछि बालिकाले अभिभावकलाई घटनाका बारेमा सुनाएकी हुन्। बलात्कार गरेको कोही कसैलाई सुनाएमा मारिदिने धम्की दिएको प्रहरीलाई बताएकी छन्। पीडित बालिकालाई उपचार र स्वास्थ्य परीक्षणका लागि विराटनगरको कोशी अस्पताल ल्याइएको छ। अभिभावकले किटानी जाहेरी दिएपछि कार्कीलाई प्रहरीले पक्राउ गरेको छ। मंगलबार म्याद थप गरेर उनीमाथि अनुसन्धान भइरहेको डीएसपी थापाले जानकारी दिए। त्यस्तै लेटाङ५ खेरुवामा पढ्नका लागि स्कुल जाँदै गरेकी एक बालिकामाथि बलात्कारको प्रयास भएको छ। १४ वर्षीय बालिकामाथि लेटाङ४ का २५ वर्षीय राजु दमाईले बलात्कार प्रयास गरेको डीएसपी थापाले बताए। स्कुल जाने क्रममा बाटोमा पछाडिबाट मुख थुनेर दमाईले जवरजस्ती गर्न खोजेको बालिकाले सुनाएपछि अभिभावकले प्रहरीमा किटानी जाहेरी दिएका छन्। प्रहरीले उनलाई पक्राउ गरेको छ। बालिकाले आफू फुत्किएर भाग्न सफल भएका कारण जोगिएको बताएकी छन्। बालिकाको अनुहारमा सामान्य चोट छन्। उनलाई पनि उपचारका लागि कोशी अस्पतालमै ल्याइएको छ। पक्राउ गरिएका दमाईविरुद्ध भने बाल यौन दुरव्यवहार मुद्दा चलाउन मंगलबार म्याद थप भएको छ।"
तस्बिरमा फेवा र अन्नपूर्णको मिलन,"पोखरा : पोखरा प्राकृतिक रुपमा सुन्दर सहर हो। सुविधा सम्पन्न शहरबाट आँखै अगाडि ८ हजार मिटर भन्दा उच्च तीन हिमाल देख्न सकिने विश्वमै पोखरा मात्र एउटा सहर हो। पोखराबाट ८ हजार मिटर भन्दा अग्ला धौलागिरी, अन्नपूर्ण प्रथम र मनास्लु हिमाल देख्न सकिन्छ। पोखरा महानगरपालिका ९ तालको सहर पनि हो। यहाँ विश्व रामसारसुचीमा सूचिकृत फेवाताल, बेगनास ताल, रुपाताल, खाष्टे, मैदीलगायत ९ ताल रहेका छन्। पोखराको फेवातालमा अन्नपूर्ण, धौलागिरी, माछापुच्र्छे, लम्जुङ हिमाललगायतका हिमालको सुन्दर छाँया देख्न सकिनु अको आकर्षक पक्ष हो। बादलुले हिमालबाट घुम्टो हटाउँदा फेवातालमा अन्नपूर्ण हिमाल पौडी खेल्न आएको जस्तो सुन्दर छायाँ देखिन्छ। यही सुदर तालमा विभिन्न प्रजातीको चरा पनि रमाइरहेका हुन्छन्। यो सुन्दर दृश्य लार्खौ पर्यटकले आफ्नो क्यामरामा कैद गरेर पोखरा र नेपालकै पर्यटन प्रवद्धनमा महत्वपूर्ण रहेको छ। पोखरामा सोमवार हिमाल खुल्दा देखिएको सुन्दर दृश्य।"
"तीब्र गतिको ट्रक पल्टिदा सातको मृत्यु : ३७ घाइते, १५ गम्भीर (अपडेट)","धादिङ : धादिङको ज्वालामुखी गाउँपालिका४ (साविकको ढोला गाविस) मा रहेको ढोलामण्डलीमाइको दर्शन गरी भोज खाएर फर्किदै गरेको रिजर्भ मिनिट्रक दुर्घटना हुँदा सातजनाको मृत्यु भएको छ। घटनामा ३७ भन्दा बढी यात्रुहरु घाइते भएका छन्। ट्रकमा ४५ जना यात्रु सवार रहेका थिए। मन्दिर दर्शनपछि धादिङवेशीतर्फ फर्किदै गरेको ग १ ख ८०१२ नम्बरको ट्रक नीलकण्ठ नगरपालिका८ मैदी भन्ज्याङ नजिकै सडकमा नै पल्टिएर दुर्घटना जिल्ला प्रहरी कार्यलय धादिङका प्रमुख एसपी रवीन्द्र रेग्मीले जानकारी दिए। हरेक मंगलबार ढोलामण्डलीमा पाठीको बलि दिने मेला लाग्छ। उक्त मन्दिरमा चढाएको बलिलाई साविकका ढोला गाविस भित्रै पकाएर खाने प्रचलन छ। सोही मेला दर्शन गर्न ट्रक रिजर्भ गरेर गएका नीलकण्ठ नगरपालिका२ का स्थानीय फर्कने बेलामा दुर्घटनामा परेका थिए। दुर्घटनामा घाइते भएका नीलकण्ठ नगरपालिका२ का स्थानीय सुरेश गुरुङका अनुसार चालकले मदिरा पिएका थिए। जिल्ला अस्पतालमा उपचारको क्रममा सुरेशले भने, भोजमा चालकलेसमेत रक्सी पिएका थिए, हामीले नखाउसमेत भनेका थियौँ। कच्ची बाटो सकिएको पीच सुरु भएको ५ सय मिटर पर पुग्नै बित्तिकै ट्रक दुर्घटनमा परेको थियो। दुर्घटनास्थल नजिकै घर भएका स्थानीय केदार श्रेष्ठका अनुसार होहल्ला र रमाइलो गर्दै आइरहेको ट्रक एक्कासी सडकमा नै बजारिन पुगेको थियो। ट्रकका चालकलाई प्रहरी निगरानीमै उपचारको लागि काठमाडौ पठाइएको प्रहरी प्रमुख रेग्मीले बताए। देव्रे मोड्ने क्रममा भित्तामा बजारिएर दुर्घटना भएको प्रत्यक्षदर्शी नीलकण्ठ नगरपालिका ७ का विशाल अधिकारीले बताए। उनले भने, हामी चढेको मोटरसाइकललाई ओभरटेक गरेर गएको ३० सेकेण्डमा ट्रक घोप्टियो, मान्छेहरु असरल्ल सडकमै पछारिए। मन्दिर दर्शन गरेर फर्किदै गरेका यात्रु बोकेको ट्रक दुर्घटना : ६ जनाको मृत्यु धादिङ ट्रक दुर्घटना : घाइते १५ जनालाई सेनाको हेलिकप्टरबाट काठमाडौं ल्याइयो दुर्घटनामा घाइते भएर जिल्ला अस्पतालमा ल्याइएका ३७ बिरामीमध्ये ११ जनालाई नेपाली सेनाको हेलिकप्टरमा र ४ जनालाई एम्बुलेन्समार्फत थप उपचारको लागि काठमाडौँ पठाइएको जिल्ला अस्पताल धादिङका सूचना अधिकारी विक्रम विश्वकर्माले जानकारी दिए। उनले भने, सामान्य घाइते भएका ८ जना घर फर्किसकेका छन्, बाँकी १४ जनाको जिल्ला अस्पतालमै उपचार भइरहेको छ। दुर्घटनामा मृत्यु हुने र घाइते हुने सबै नीलकण्ठ नगरपालिका२ माथिल्लो र तल्लो भुलभुले क्षेत्रका स्थानीय हुन्। उनीहरु मिनिट्रक रिजर्भ गरेर मन्दिर दर्शनपछि भोज खाएर फर्किदै थिए। घटनामा मृत्यु हुनेमा एकै गाउँका (नीलकण्ठ नगरपालिका२) भुलभुलेका बिदुर गुरुङ, ध्वज बहादुर गुरुङ, सुनिल भनिने तिलकबहादुर गुरुङ, पुर्णमान श्रेष्ठ, प्रेमबहादुर गुरुङ, बेलबहादुर गुरुङ र सेते गुरुङ रहेको निलकण्ठ नगरपालिका २ का वडाध्यक्ष ध्वजबहादुर गुरुङले बताए।"
यौनकाण्डमा पक्राउ परेका पास्टर जोशीको नाममा दुईलाख बक्यौता,"गोरखा : आफ्नै विश्वासीमाथि यौनशोषणको आरोपमा पक्राउ परेका ललितपुरको आशा चर्चका धर्मगुरु (पास्टर) ध्रुव जोशीलाई यसअघि पनि यौन शोषणको आरोप लागेको खुलेको छ । गोरखा नगरपालिका ६ छहरे निवासी जोशीको पसलमा काम गर्ने साली नाता पर्ने एक युवतीले आत्महत्या गरेपछि २०६९ सालमा उनलाई जिल्ला प्रहरी कार्यालय गोरखाले पक्राउ गरेको थियो । युवतीको शव जोशीको घरमा झुण्डिएको अवस्थामा भेटिएको थियो ।जोशीबाट यौन शोषणमा परेर गर्भवती भएकाले आत्महत्या गरेको आरोप स्थानीयबासीले लगाएका थिए । सो घटनापछि जोशी गोरखाबाट भागेर सम्पर्कविहीन थिए। पास्टर जोशीको नाममा महेन्द्रज्योति माध्यमिक विद्यालयमा दुईलाख चारहजार रुपैयाँ बेरुजु रहेको छ । २०६९ सालमा सो रकम शौचालय बनाउने भनेर पेश्की लिएको र शौचालय नै नबनाई सम्पर्कबिहीन भएको प्रधानाध्यापक भाइकाजी श्रेष्ठले जानकारी दिए । 'आफै अध्यक्ष भएका बेला शौचालय निर्माण गर्न भनेर पेश्की लिएको तर शौचालय नै नबनाई विद्यालयको रकम हिनामिना गरेका हुन्, श्रेष्ठले भने, 'हामी अब उनीविरुद्ध उजुर गर्ने तयारी गर्दै थियौं तर पक्राउ परे भन्ने सुनियो,' अब के गर्ने भनेर निर्णय गर्न नसकिएको प्रअ श्रेष्ठले बताए।"
पश्चिमी वायुको प्रभाव : वर्षा र हिमपातको सम्भावना,"काठमाडौं : पश्चिमी न्यूनचापीय वायुको प्रभावले वर्षा र हिमपातको सम्भावना रहेको छ । पश्चिमी न्यून चापीय प्रणालीको सामान्य प्रभाव रहेकाले पश्चिमी भेगका एकदुई स्थानमा हल्का वर्षा तथा मध्य र पश्चिमी उच्च हिमाली भेगमा हल्कादेखि मध्यम हिमपातको सम्भावना रहेको जल तथा मौसम पूर्वानुमान महाशाखाल जनाएको छ । सोमबार फेरि नेपालको पश्चिमी भूभाग हुँदै पश्चिमी न्यूनचापीय प्रणाली विकसित भएकाले पुनः वर्षा र हिमपातको सम्भावना रहेको मौसमविद् मञ्जु बासीले जानकारी दिइन् । आज उक्त प्रणालीको प्रभावले पश्चिमी भूभाग सामान्यदेखि पूर्ण बदली रही पश्चिम र मध्यका उच्च पहाडी भेगमा हल्कादेखि मध्यम हिमपातको सम्भावना रहेको छ,' मौसमविद् बासीले भनिन्। मौसमविद्का अनुसार यस वर्ष मौसमी प्रणालीको प्रभावले केही दिन मौसम खुला हुने र फेरि बदलीसहित वर्षा र हिमपात हुनेजस्ता अवस्था दोहोरिरहेको छ । हाल देशको पश्चिमी भूभागमा सामान्य बदली तथा अन्य भूभागमा आंशिक बदली रहेको छ। तराईका भूभागमा बाक्लो हुस्सुकुहिरो लागिरहेको र त्यो अपराह्नपछि विस्तारै हटेर जाने जनाइएको छ । राति देशका पश्चिमी भूभागलगायत मध्य र पूर्वी पहाडी भूभागमा सामान्यदेखि पूर्ण बदली रही पूर्व र मध्यका तराई भूभागमा मौसम सामान्यतया सफा रहने महाशाखाले जनाएको छ । बुधबार देशभर मौसम सामान्यतया सफा रहने र तराई भूभागमा हुस्सु कायमै रहने बताइएको छ । बिहीबार देशको पूर्वी भूभागमा आंशिकदेखि सामान्य बदली रही बाँकी स्थानमा मौसम सामान्यतया सफा नै रहने महाशाखाले जनाएको छ । महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम एक दशमलव पाँच डिग्री र अधिकतम १७ दशमलव दुई डिग्री सेल्सियस रहेको छ । आज सबैभन्दा कम जिरीको न्यूनतम तापक्रम माइनस तीन दशमलव शून्य डिग्री सेल्सियसमा झरेको छ।"
एउटै कोठामा कसरी भयो आठ जनाको मृत्यु ?,"मकवानपुर : १५ जना भारतीय पर्यटक सोमबार राति साढे ९ बजे दामनस्थित एभरेस्ट पानोरमा रिसोर्ट पुगे। सातजना खाना खानेबित्तिकै कोठामा सुत्न गए। आठजना भने रेस्टुरेन्टमै ग्यास हिटरको तातोमा बसेर गफिए। चार बालबालिकाबाहेक अरूले आफैं बोकेको मदिरा सेवन गरे। उनीहरू राति १ बजे कोठामा सुत्न गए। तर, कोठा चिसो छ भन्दै रेस्टुरेन्टमा रहेको ग्यास हिटर लिएर गएको होटलका म्यानेजर शिव केसीले बताए। उनका अनुसार प्रवीणकृष्ण नायरले हिटर दिन आग्रह गरेका थिए। हिटर बालेर सुत्दा खतरा हुन्छ, मध्यरात भइसकेकाले सुत्न हामीले अनुरोध गर्यौं, उनले भने। ती आठजनाका लागि सोमबारको रात नै जीवनको अन्तिम क्षण बन्न पुग्यो। बिहान करिब ८ बजे होटलका कर्मचारी चिया लिएर जाँदा ढोका नखुलेपछि हामीले अर्को कोठामा बस्ने उहाँहरूका साथीहरूलाई खबर गर्यौं, उनले भने, अर्को कोठामा बस्नेहरूले ढोका खोल्दा सबै जना अर्धचेत अवस्थामा भेटियो। थाहा नगरपालिका४ दामनस्थित उक्त रिसोर्टमा अर्धचेत अवस्थामा रहेका आठै जनालाई कैलाश एयरको हेलिकोप्टरमार्फत काठमाडौं पठाइएको थियो। काठमाडौंस्थित ह्याम्स अस्पतालले मंगलबार मध्याह्न उनीहरूलाई मृत घोषणा गरेको हो। होटलबाट हतारहतार अस्पताल पुगेका रामकुमार यूकेसहित सात जनाले उनीहरूलाई जीवित भेट्न सकेनन्। मृत्यु हुनेमा भारत केरलाका ३८ वर्षीय रञ्जितकुमार पी, उनकी श्रीमती ३४ वर्षीया इन्द्रक्ष्मी र उनीहरूका छोरा ५ वर्षीय वैष्णव रञ्जित रहेको जिल्ला प्रहरी मकवानपुरका प्रवक्ता प्रहरी निरीक्षक ललनप्रसाद कुर्मीले बताए। उनीहरूसँगै एउटै कोठामा सुतेका ३७ वर्षीय प्रवीणकृष्ण नायर र उनकी श्रीमती ३२ वर्षीया शाक्य शशी, उनीहरूका छोरा ५ वर्षीय अभी, छोरीहरू ७ वर्षीया अर्चना र ९ वर्षीया बन्द्राको मृत्यु भएको हो। एउटै कोठामा सुतेका ८ भारतीय पर्यटक बेहोस भेटिए ह्याम्स अस्पतालमा पुर्याएलगत्तै उनीहरूलाई चिकित्सकले मृत घोषणा गरेका थिए। अस्पतालमा ल्याउनुअघि नै उनीहरूको मृत्यु भएको अस्पतालका इमर्जेन्सी विभाग प्रमुख डा कमल थापाले बताए। अस्पतालको हेलिप्याडमा उनीहरूलाई ओराल्नेबित्तिकै चेकजाँच गर्यौं तर उपचार सम्भव भएन, उनले भने, मृत्यु भइसकेको रहेछ। उनीहरूसहित १५ जना बा३क ३६८८ नम्बरको बस चढेर पोखराबाट दामन घुम्न आएका थिए। रिसोर्टमा चारवटा कोठा बुक गरेकामा आठ जना एउटामा ग्यास हिटर बालेर सुतेका थिए। रातको समयमा करिब माइनस ३ डिग्रीको तापक्रम थियो। उनीहरूले रेस्टुरेन्टलाई नै न्यानो पार्न सक्ने आठ फिट अग्लो ग्यास हिटर कोठामा लगेर बालेका रहेछन्, थाहा नगरपालिका४ का वडाध्यक्ष दीपक लामाले भने, झ्यालढोका पनि थुनिएका थिए। ग्यासले अक्सिजन नै तानेर तातो दिने हो। रातभर हिटर बाल्दा बेहोसमै ज्यान गएको अनुमान गर्न सकिन्छ। प्रहरी चौकी सिमभञ्ज्याङ र इलाका प्रहरी पालुङको टोलीले उनीहरूको उद्धार गरी काठमाडौं पठाएको थियो। दुई जना बस्नुपर्ने कोठामा ठूलो ग्यास हिटर बालेर आठ जना बसेका कारण अक्सिजन अभावमा उनीहरूको निसास्सिएर मृत्यु भएको हुन सक्ने मकवानपुर प्रहरीको प्रारम्भिक अनुमान छ। घटनाबारे हामी थप अनुसन्धान गरिरहेका छौं, जिल्ला प्रहरी प्रवक्ता कुर्मीले भने, तर, भवितव्य नै हो भन्ने हाम्रो प्रारम्भिक अनुमान छ। ह्याम्सबाट आठै जनाको शव पोस्टमार्टमका लागि त्रिवि शिक्षण अस्पताल महाराजगन्जमा लगिएको छ। यसैबीच नेपाल घुम्न आएका आफ्ना आठ नागरिकको मृत्यु भएपछि उनीहरूका परिवारलाई सहयोग गर्न भारतको केरला प्रदेश सरकारले केन्द्र सरकारसँग आग्रह गरेको छ। केरलाका मुख्यमन्त्री पिनाराई विजयनले भारतीय विदेशमन्त्री एस जयशंकरलाई पत्र लेखी नेपालमा ज्यान गुमाएका आफ्ना नागरिकका परिवारका लागि आवश्यक समन्वय र सहयोग गरिदिन भनेका हुन्।"
अब सुर्खेतबाटै सवारी लाइसेन्स,"सुर्खेत : कर्णालीवासीलाई सवारी चालक अनुमतिपत्र (लाइसेन्स) लिन बाह्य जिल्ला धाउनुपर्ने बाध्यता अन्त्य भएको छ । अब सुर्खेतबाटै लाइसेन्स पाइने भएपछि बाँके जिल्लाको नेपालगन्ज तथा अन्य बाह्य जिल्ला धाउनुपर्ने बाध्यता हटेको हो । सोमबार एक औपचारिक कार्यक्रमबीच प्रदेश राजधानी वीरेन्द्रनगरमा लाइसेन्स वितरण प्रक्रिया शुभारम्भ गरिएपछि कर्णालीवासीले अब सुर्खेतबाटै लाइसेन्स पाउने भएका हुन् । यातायात व्यवस्था विभागले सुर्खेतबाटै लाइसेन्स वितरण गर्न अनुमति दिएपछि आइतबारदेखि फर्म समेत खुला गरिएको हो । तर सुर्खेतबाटै लाइसेन्स पाइने भएपछि स्थानीयमा खुसीसँगै लाइसेन्स वितरण प्रक्रियाप्रति आशंका समेत बढेको छ । यस अघि देशभरका यातायात व्यवस्था कार्यालयबाट भएको लाइसेन्स वितरण प्रक्रियामा अनियमितताका खबर सार्वजनिक भएपछि स्थानीयले सुर्खेतको लाइसेन्स वितरण प्रक्रिया पारदर्शि बनाउन दवाब दिएका छन् । केहि समय कर्णालीको जुम्लाबाट लाइसेन्स वितरण भएपनि यातायात व्यवस्था कार्यालय सुर्खेतमा सारिदा वितरण प्रक्रिया रोकिएको थियो । सुर्खेतबाट लाइसेन्स वितरण प्रक्रियालाई पारदर्शी र चुस्तदुरुस्त बनाइने कर्णाली प्रदेशका मु्ख्यमन्त्री महेन्द्रबहादुर शाहीले बताए । लाइसेन्स वितरण प्रतिक्रियाको शुभारम्भ गर्दै उनले प्रदेश सरकारले छिट्टै यातायात व्यवस्था सम्बन्धि कानुन बनाउने बताए । लाइसेन्स वितरण प्रक्रियामा यातायात व्यवस्था कार्यालयका कर्मचारीले इमान्दारी भएर काम गर्नुपर्ने उनले औल्याए । 'सर्टिपिकेट लिनकै लागि कर्णालीमा बाहिरबाट पढ्न आउने चलन छ,' उनले भने, 'त्यसैले फर्म लगाएर मात्रै लाइसेन्स पाइन्छ र लिन सकिन्छ भन्ने सोच सबैले अन्त्य गरौं, लाइसेन्स वितरण जस्तो चिजमा खेलवाड हुँदैन।' योग्य र सक्षम चालकलाई मात्र लाइसेन्स दिइने भन्दै कसैको दबाब र पावरको आधारमा कर्णालीमा लाइसेन्स नपाइने उनले बताए । डोजर पुगेको ठाउँमा बस पुग्न नसक्ने भन्दै गुणस्तरीय सडक निर्माणमा प्रदेश सरकारले जोड दिएको उनको भनाइ छ । कर्णालीमा ट्राफिक नियम उल्लंघनका कारण सवारी दुर्घटना बढदै गएका छन् । लाइसेन्स वितरणका लागि ट्राइल सेन्टरमा समेत सीसी क्यामेरा जडान गरिने छ। सबै निकायको ध्यान लाइसेन्स वितरणमा भएकाले यातायात व्यवस्था कार्यालयले समेत कमिकमजोरी गर्न नपाउने प्रमुख जिल्ला अधिकारी वसन्त अधिकारीले बताए। 'कर्णाली जस्तो भौगोलिक विकता भएको ठाउँमा ट्राफिक नियमको पालना हुँदैन, अधिकांशले चालक अनुमति पत्रविनै सवारी चलाउँछन्, उनले भने, '२० वर्ष पुराना गाडी नियन्त्रणमा लिनुका साथै र सार्वजनिक गाडी सञ्चालनका लागि अनिवार्य रुडपरमिट समेत तोक्ने व्यवस्था लागु हुन्छ ।' यातायात व्यवस्था कार्यालय सुर्खेतका प्रमुख आनन्द चपाइकानुसार लाइसेन्स वितरण प्रक्रिया पारदर्शी र छिटो छरितो बनाउन आवाश्यक जनशक्ति तथा पूर्वाधार निर्माण गरिँदैछ।आइतबारदेखि नयाँ लाइसेन्सका लागि फर्म खुला गरिएको उनले बताए ।अनलाइनमार्फत फर्म भर्ने व्यवस्था गरिए पनि परीक्षास्थल भने तोकिएको छैन।"
घिमिरेको शव सिंघीया खोलामा भेटियो,विराटनगर : विराटनगर महानगरपालिका २ का ५० वर्षीय प्रवल घिमिरेको शव मंगलबार बिहान सिंघीया खोलामा भेटिएको छ । घरबाट सोमबार बेलुका निस्किएका उनी नफर्किएपछि प्रहरीलाई खबर गर्दै आफन्त र परिवारका सदस्यले खोजी थालेका थिए । खोला आसपासका स्थानीय बासिन्दाले पुरुषको शव देखेपछि बिहान ८ बजे प्रहरीलाई खबर गरेको मोरङ प्रहरीका प्रवक्ता डीएसपी लोकदर्शन थापाले बताए । खोलाको पानी भित्र डुबेको अवस्थामा शब भेटिएको उनको भनाइ छ । ज्याकेट र अन्य कपडा तथा जुत्ता लगाएको अवस्थामा मृत भेटिएका घिमिरेको साथमा पैसा राख्ने पर्स र मोटरसाइकलको चाबी पनि फेला परेको छ। शव पोस्टमार्टमका लागि कोशी अस्पताल लगेर घटनाका बारेमा अनुसन्धान सुरु गरिएको डीएसपी थापाले बताए।
स्वास्थ्य बिमामा छैन आकर्षण,"सुर्खेत : स्वास्थ्य बिमा कार्यक्रमप्रति कर्णालीमा सर्वसाधारणको आकर्षण कम देखिएको छ। संघीय सरकारले तामझामसहित सुरुवात गरेको यो कार्यक्रम प्रभावकारी बन्न नसकेको हो। बिमा गरे पनि सेवा लिने प्रक्रिया झन्झटिलो भएपछि नागरिकको आकर्षण घट्दै गएको छ। कर्णालीमा एक लाख ९९ हजार ४ सय ४७ जनाले मात्रै स्वास्थ्य बिमा गरेका छन्। तर, स्वास्थ्य संस्थाबाट भरपर्दो उपचार सेवा नपाउँदा स्वास्थ्य बिमा गराएकामध्ये ३० प्रतिशतले नवीकरण नै गरेका छैनन्। विमितमध्ये पनि वृद्धहरुले मात्रै स्वास्थ्य बिमा नवीकरण गरेको पाइएको छ। स्वास्थ्य संस्थाले सेवा दिन नसक्नु, बिमा बोर्ड र सरकारबीच समन्वय नहुँदा यो कार्यक्रम प्रभावकारी बन्न नसकेको हो। सेवा सहज नहुँदा बिमा गरेकाले पनि नवीकरण गर्न छाडेका छन्। आर्थिक अवस्था कमजोर भएका परिवारलाई लक्ष्य गरेर सरकारले सुरु गरेको यो कार्यक्रमबारे अधिकांशलाई जानकारीसमेत छैन। बिमा कार्यक्रमअन्तर्गत तोकिएका स्वास्थ्य संस्थामा औषधि उपलब्ध नहुनु, बिमा गरेका बिरामीलाई स्वास्थ्यकर्मीले बेवास्ता गर्नु र सरकारले तोकेकै स्वास्थ्य संस्थामा उपचार गराउनुपर्ने बाध्यताका कारण स्वास्थ्य बिमाप्रति नागरिकमा रुचि देखिएको छैन। बिमा गरेकाहरूलाई तोकिएका स्वास्थ्य संस्थाले आवश्यकताअनुसार औषधि उपलब्ध गराउनुपर्छ। तर, सम्झौता गरेका अधिकांश स्वास्थ्य संस्थाले औषधि नभएको भन्दै बिरामीलाई फर्काउने गरेका छन्। अधिकांश औषधि निजी मेडिकलबाट किन्नुपर्ने र बिमा सुविधा लिन पनि झन्झट हुँदा सर्वसाधारणको आकर्षण घट्दै गएको हो। स्वास्थ्य बिमा बोर्ड कर्णाली प्रदेशका संयोजक अर्जुन पण्डित भन्छन्, कर्णालीमा सरकारी स्वास्थ्य सेवा प्रभावकारी छैन, औषधि र डाक्टरको पनि अभाव छ। बिमाले सरकारी अस्पतालबाटै सेवा दिनुपर्ने उनी बताउँछन्। बिमा संस्थाका कारण नभई सरकारले सरकारी स्वास्थ्य सेवा सुधार गर्न नसक्दा बिमाप्रति नागरिकको चासो कम भएको उनको दाबी छ। सरकारी स्वास्थ्य सेवा प्रभावकारी भए मात्र स्वास्थ्य बिमाप्रति नागरिक आकर्षित हुने उनको भनाइ छ। कर्णालीका १० जिल्लामध्ये सल्यान र दैलेखमा स्वास्थ्य बिमा कार्यक्रम लागू भएको छैन। बिमा बोर्डले दैलेखमा कार्यक्रम लागू गर्ने तयारी थालेको छ। तर, सल्यानमा भने आगामी आर्थिक वर्षदेखि मात्रै कार्यक्रम लागू गर्ने तयारी छ। स्वास्थ्य बिमा कार्यक्रमअन्तर्गत वर्षको तीन हजार पाँच सय रुपैयाँ तिरेपछि परिवारका पाँच जनाले एक लाख रुपैयाँसम्मको स्वास्थ्य सेवा निःशुल्क पाउँछन्। गाउँपालिका महासंघ कर्णाली प्रदेशका सचिव खड्कराज सेजुवालले उपचार पद्धति र सुविधा लिँदा अनावश्यक झन्झटिलो हुँदा नागरिकले स्वास्थ्य बिमाप्रति आकर्षित हुन नसकेको बताए। तोकिएका ठाउँबाट मात्र स्वास्थ्य सुविधा लिनुपर्ने बाध्यताका कारण पनि सर्वसाधारणले रुचि नदेखाएको उनको भनाइ छ। दुर्गममा औषधि र डाक्टर नै नहुँदा त्यहाँका नागरिकले बिमाप्रति रुचि नदेखाएको बिमा बोर्डको दाबी छ। प्रदेश र स्थानीय सरकारले पनि अपनत्व नलिएका कारण यो कार्यक्रम प्रभावकारी हुन नसकेको स्थानीय बताउँछन्। प्रदेश सरकारले भने बिमा कार्यक्रम संघीय सरकारको भए पनि यसलाई सफल बनाउन पहल गर्ने जनाएको छ। सामाजिक विकास मन्त्रालयका प्रवक्ता विष्णुप्रसाद अधिकारीले स्वास्थ्य बिमाप्रति जनतालाई आकर्षित गर्न प्रदेश सरकार तयार रहेको बताए। स्वास्थ्य बिमा बोर्डको वीरेन्द्रनगरस्थित कर्णाली प्रदेश कार्यालय। अन्नपूर्ण"
नयाँ बसपार्क शुद्धीकरण अभियान : ७२१ जना पक्राउ,"काठमाडौं : गोङ्गबुमा रहेको नयाँ बसपार्कमा शुद्धीकरण अभियान सञ्चालन गरिएको छ । देशका अधिकांश जिल्लाका मानिस राजधानी भित्रिएपछि पहिलोपटक पुग्ने स्थानका रूपमा रहेको नयाँ बसपार्क क्षेत्रमा हुने विकृति, विसङ्गति र लुटपाटको अन्त्यका लागि शुद्धीकरण अभियान सञ्चालन गरिएको हो । होटल मिलाइदिने भन्दै यात्रुलाई जबर्जस्ती तानेर दुःख दिने बिचौलीया, क्याबिन रेष्टुरेन्टमा बढी रकम लिएर ठगी गर्ने, दोहोरी साँझ सञ्चालनको नाममा सुतेका व्यक्तिलाई डिस्टर्व गर्नेलाई प्रहरीले नियन्त्रणमा लिएर कारवाही गरेको छ । पक्राउ पर्नेमा मित्रनगर देउराली खाजाघरका सञ्चालक जितेन्द्रप्रसाद कँडेल, रिलेशन रेष्टुरेन्टका सञ्चालक प्रेमबहादुर अछामी, मनोज खाजाघरका सञ्चालक नवीन तामाङ, सृष्टि सुब्बा खाजाघरका सञ्चालक धनबहादुर लिम्बू र बागलुङ कालिका खाजाघरका सञ्चालक कुमारी थापा छन् । पक्राउ पर्ने बिचौलीयामा राजेश सुनार, मिलन तामाङ, सुवास तामाङ, प्रेम तामाङ, करन सापकोटा, नरेन्द्र किसान र सुरेश तामाङ रहेका छन् । महानगरीय प्रहरी वृत्त महाराजगञ्जले सामुदायिक सेवा केन्द्र गोङ्गबु, काठमाडौँ महानगरपालिका२६, टोखा नगरपालिका९ र नयाँ बसपार्क क्षेत्रमा क्रियाशील सङ्घसंस्थाको सहकार्यमा गोङ्गबु नयाँ बसपार्क क्षेत्रमा हुने विकृति अन्त्यका लागि सामूहिक जाँच तथा प्रचारप्रसारलाई तीव्र पारेको छ । वृत्तका प्रमुख प्रहरी नायब उपरीक्षक उमेश लम्सालले चार महिनाको अवधिमा नयाँ बसपार्क क्षेत्रबाट अनैतिक क्रियाकलापमा लाग्ने ७२१ जनालाई नियन्त्रणमा लिएर कारवाही गरेको जानकारी दिए । 'नियन्त्रणमा लिइएका ७२१ मध्ये २६१ लाई अभद्र व्यवहार, चोरी, मानव बेचबिखन र लागुऔषध कारोवारमा मुद्दा चलाएका छौँ', उनले भने। मुद्दा चलाइएकामध्ये २०६ पुरुष, ३४ महिला र २१ तेस्रोलिङ्गी छन् । नयाँ बसपार्क सञ्चालनको जिम्मा लिएको ल्होत्से बहुउद्देश्यीय प्रालिका अध्यक्ष इञ्जिनीयर दीपक कुँवरले नयाँ बसपार्कलाई राष्ट्रिय गौरवको बसपार्क बनाउन नयाँ बसपार्कभित्रको विकृति, विसङ्गति अन्त्य गर्नुपर्ने बताए । नयाँ बसपार्क क्षेत्र रहेको काठमाडौँ महानगरपालिका२६ का अध्यक्ष ख्यामराज तिवारीले ठमेल आउने पर्यटकलाई बसपार्कमा आउने वातावरण निर्माण गर्ने गरी नयाँ बसपार्कलाई सुधार गर्नुपर्ने बताए । 'नयाँ बसपार्क क्षेत्र सुधार भएर पर्यटक आएमा यस क्षेत्रका बासिन्दाको आम्दानीसमेत वृद्धि हुन्छ', उनले भने । महानगरीय प्रहरी कार्यालय रानीपोखरीका प्रमुख प्रहरी नायब महानिरीक्षक विश्वराज पोखरेलले गोङ्गबु क्षेत्रमा हुने विकृति, विसङ्गति अन्त्यका लागि थप प्रहरी परिचालन गरिएको बताए । 'नयाँ बसपार्कलाई व्यवस्थित बनाउनु हामी सबैको दायित्व हो, बसपार्क व्यवस्थित भए मात्र राजधानी व्यवस्थित हुन्छ', उनले भने । कूल १६१ रोपनी क्षेत्रफलमा फैलिएको नयाँ बसपार्कमा देशका विभिन्न भागबाट दैनिक एक हजारभन्दा बढी बस आवतजावत गर्दै आएका छन् । नयाँ बसपार्क क्षेत्रमा हाल ५०० भन्दा बढी होटल, ५० भन्दा बढी दोहोरी साँझ रेस्टुरेन्ट र एक हजारभन्दा बढी खाजाघर सञ्चालनमा छन् ।"
कर्णालीको संसद् अधिवेशन अनिश्चित,"सुर्खेत : बजेट अधिवेशन सकिएको चार महिना भयो। त्यसयता कर्णालीमा संसद् बैठक बसेको छैन। सरकारले हिउँदे अधिवेशन आह्वान नगर्दा संसद् सुनसान छ भने सांसदले कुनै काम पाएका छैनन्। अधिवेशन अनिश्चित भएपछि कानुन निर्माण समेत अलपत्र परेको छ। हिउँदे अधिवेशन सुरु नहुँदा नयाँ कानुन निर्माण र जनआवाज बुलन्द हुने संसद्को औचित्यमाथि प्रश्न उठेको छ। अधिवेशन कहिले सुरु हुन्छ निश्चित छैन। यसअघि पुस दोस्रो साता अधिवेशन बोलाउने तयारी थियो तर माघ पहिलो साता सकिन लाग्दासमेत अधिवेशन डाक्नेबारे प्रदेश सरकार र संसद् सचिवालय नै अन्योलमा छन्। विपक्षी कांग्रेसले संसद्लाई बन्धक बनाएर लोकतन्त्र कमजोर बनाउने खेल भइरहेको आरोप लगाएको छ। संसद् नचल्दा सांसदहरू जिल्ला भ्रमण र संघीय राजधानीतिर लागेका छन्। प्रदेश सरकारले भने तत्काल संसद् बैठक बस्न आवश्यक नरहेको जनाएको छ। सरकारलाई आवश्यक भए मात्रै संसद्को अधिवेशन बोलाइन्छ, मुख्यमन्त्री महेन्द्रबहादुर शाही भन्छन्, संसद् भनेको मावि स्कुल होइन, सधैं खुल्ने। सरकारलाई आवश्यक भएमात्र संसद् चल्छ, अहिले आवश्यक छैन। अहिले विकास बजेट कार्यान्वयन गर्ने समय भएको र सांसदहरू जिल्ला र चुनाव क्षेत्र गएकाले तत्काल बैठक बोलाउन आवश्यक नरहेको उनले दाबी गरे। सरकारले यस्तो दाबी गरिरहँदा सांसदले भने संसद्को मुख्य काम नै कानुन निर्माण भएको बताएका छन्। कानुन बनाउन सांसदको ऊर्जा खर्चनुपर्ने भए पनि संसद् नचल्दा फुर्सदमा बस्नुपरेको उनीहरूको भनाइ छ। संसद्लाई गतिशील र सक्रिय बनाउनुपर्ने उनीहरूको तर्क छ। अधिवेशन बोलाउने विषयमा निर्णय भएको छैन, मन्त्रिपरिषदले निर्णय गरेको १५ दिनभित्र अधिवेशन बोलाइन्छ, सरकारका प्रवक्ता विमला केसीले भनिन्, अब माघभित्रै संसद् सञ्चालन हुन्छ। सरकारको सिफारिसमा प्रदेश प्रमुखले संसद् अधिवेशन बोलाउने व्यवस्था छ। तर प्रदेश सरकारले अधिवेशन बोलाउन आवश्यक तयारी गरेको छैन। सभामुख राजबहादुर शाहीलाईसमेत अधिवेशन कहिले सुरु हुन्छ जानकारी छैन। पहिले त यही माघको १५१६ गते सुरु गर्ने कुरा थियो, उनले भने, अब २५२६ गतेसम्म सुरु हुनसक्छ, अधिवेशन बोलाउने काम सरकारको हो। मलाई पनि ठ्याक्कै थाहा छैन। प्रमुख प्रतिपक्षी कांग्रेसले संसद्लाई सरकारले बन्धक बनाएको आरोप लगाएको छ। अधिवेशन नडाकेर सरकारले लोकतन्त्रको खिल्ली उडाएको उसको आरोप छ। कांग्रेसका प्रमुख सचेतक हिमबहादुर शाहीले भने, लोकतन्त्रको प्राण भनेकै संसद् हो, जसले लोकतन्त्रको रक्षा गर्ने जिम्मेवारी बोकेको छ। महिनौंसम्म संसद्लाई नै बन्धक बनाइएको छ, सरकारबाटै लोकतन्त्रलाई कमजोर बनाउने काम भइरहेको छ। सरकारले अधिवेशन नबोलाउँदा जनताको आवाज नै बन्द भइरहेको उनको भनाइ छ। संसद् जनताको आवाज बुलन्द गर्ने थलो हो, हिमबहादुरले भने, संसद् नै चलेको छैन, हामीले जनताको आवाज कहाँ गएर सुनाउने ? सरकारले आफ्ना गलत कामको विरोध हुने त्रासले बैठक बोलाउन नचाहेको कांग्रेसको आरोप छ। संसद् बैठक कहिले सुरु हुन्छ निश्चित छैन। तर पनि अधिवेशन सुरु भए विभिन्न १३ विधेयक टेबल हुने जानकारी सरकारले दिएको संसद् सचिवालयले जनाएको छ। अब हुने अधिवेशनमा विभिन्न १३ वटा विधेयक ल्याउने जानकारी सरकारले दिएको छ, संसद् सचिवालयका सचिव जीवराज बुढाथोकीले भने।"
मोटरसाइकल दुर्घटनामा वडाध्यक्षको मृत्यु,पूर्वपश्चिम राजमार्गअन्तर्गत सप्तरीको अग्निसाइर कृष्णा सवरण गाउँपालिका१ मा सोमबार राति मोटरसाइकल दुर्घटनामा परी वडाध्यक्षको मृत्यु भएको छ । मोटरसाइकल दुर्घटनामा परी अग्निसाइर कृष्णा सवरण गाउँपालिकाका१ का वडाध्यक्ष सुशीलकुमार चौधरीको मृत्यु भएको इलाका प्रहरी कार्यालय कञ्चनपुरले जनाएको छ । पूर्वबाट पश्चिमतर्फ जाँदै गरेको को ३६ प ५३०६ नम्बरको मोटरसाइकलमा सवार ३८ वर्षीय वडाध्यक्ष चौधरी आफैँ अनियन्त्रित भइ दुर्घटना हुँदा उनको निधन भएको प्रहरी नायव उपरीक्षक मकेन्द्र मिश्रले जानकारी दिए ।
अन्नपूर्ण पदमार्गमा हिमपहिरो : बेपत्ताको खोजी अझै कठिन,"पोखरा : अन्नपूर्ण फेरो पदयात्राअन्तर्गत कास्कीको अन्नपूर्ण गाउँपालिका११ हिमालय र देउरालीको बीचमा पर्ने हिङ्कुखोलामा शुक्रबार गएको पहिरो क्षेत्रमा हराएका ४ विदेशी पर्यटक र ३ नेपालीको खोजी जटिल बनेको छ। उनीहरू हराएको क्षेत्रमा आइतबार राति फेरि हिमपहिरो गएपछि खोजी झन् कठिन भएको जिल्ला प्रहरी कार्यालय कास्कीका प्रहरी प्रमुख एसपी दानबहादुर कार्कीले जानकारी दिए। फेरि हिमपहिरो गएकाले सानो पहिरो गएको क्षेत्रमा दुई साता र ठूलो पहिरो गएको क्षेत्रमा खोजी तथा उद्धार कठिन बनेको कास्कीका प्रहरी प्रमुख कार्कीले सोमबार पोखरामा आयोजित पत्रकार सम्मेलनमा बताए। प्रतिकूल स्थितिबीच पनि घटनास्थल वरपर प्रहरी, स्थानीयले लगातार खोजी गरिरहेको उनले जानकारी दिए। हिउँ पग्लिएर अनुकूल वातावरण बनेपछि हिमपहिरोमा मानिस खोज्ने उपकरणसहित नेपाली सेना, नेपाल प्रहरी र सशस्त्र प्रहरीका उद्धार टोली तम्तयार रहेको पनि उनले जानकारी दिए। सोमबार कोरियाली राजदूत, सेनाका पृतनापति, सीडीओ, जिल्ला प्रहरी कार्यालयका प्रमुखसहितको टोलीले हिमपहिरो क्षेत्रमा भइरहेको खोजी र उद्धारको स्थितिबारे जानकारी लिएका छन्। हराएका विदेशीका आफन्त पनि हेलिकप्टरमा उद्धारको सम्भावना बुझ्न पुगेका थिए। हराएका नेपालीका आफन्त शनिबार नै पुगेका थिए। हिमपहिरो क्षेत्रमा ४ जना कोरियाली र ३ नेपाली पर्यटक हराइरहेका छन्। सिम्रिक एयरको हेलिकप्टरले सोमबार पनि रेस्क्यु टिमसहित खोजी गरेको छ। रेक्को उपकरण प्रयोग गरि खोजी गर्दा हराएका मानिसको मेटल सिग्नल सोमबार पनि पाएको तर हिमपहिरो थपिएकाले आइतबारभन्दा सिग्नल कमजोर रहेको रेस्क्यु टिमका अपरेसन डाइरेक्टर तथा सिम्रिक एयरको हेलिकप्टर पाइलट आनन्द थापाले जानकारी दिए। सिम्रिक एयरका पाइलट थापा रेस्क्यु टिमका प्राविधिक छिरिङ डेन्डुप भोटे, आङतासी शेर्पा र सुरज पौडेलसहितको टोलीले सोमबार बिहानै हिङ्कुखोला क्षेत्रमा रेक्को उपकरणसहित खोजी गरेको थियो। रेक्को हराएका मानिस खोजी गर्ने विशेष उपकरण हो। स्विट्जरल्यान्डमा तालिमप्राप्त सिम्रिक एयरका पाइलट थापासहित अपरेसन र उद्धारमा दक्ष टोलीले बेपत्ताको खोजी गरिरहेको छ। सोमबार मौसम सफा भए पनि हिमपहिरो थपिँदा जमिनबाट हिमपहिरो क्षेत्रमा खोजीकार्य कठित बनेको हो। हिमपहिरो क्षेत्र साँघुरो गल्छी भएकाले खोजी गर्दा फेरि हिमपहिरोको सम्भावना भएकाले अर्को दुर्घटना हुन सक्ने जोखिम छ। पदयात्रा सुरक्षित बनाउन कोरियाली राजदूतको आग्रह कोरियाली राजदूत पार्क योङ सिकले सरकारले २०२० लाई नेपाल भ्रमण वर्ष मनाइरहँदा पर्यटकको सुरक्षालाई महत्व र ध्यान दिनुपर्नेमा जोड दिएका छन्। पत्रकार सम्मेलनमा उनले भ्रमण वर्ष २०२० मा पर्यटकको सुरक्षा महत्वपूर्ण हो भन्ने लागेको बताए। नेपालमा अन्नपूर्ण आधार शिविर क्षेत्रको पदयात्रा, अन्नपूर्ण फेरो मात्र होइन , लाङटाङ, सगरमाथालगायत क्षेत्रको पदयात्रा पनि जोखिमपूर्ण रहेकोले सबै पदयात्रा सुरक्षित बनाउन ध्यान दिनुपर्ने उनले बताए। उनका अनुसार घट्नाबाट कोरियाली सरकार चिन्तित भएको र महत्वका साथ लिएको त्यहाँबाट आएका पत्रकारले बताएका छन्। असहज परिस्थिति र घट्नास्थल हेर्दा उद्धार जटिल रहेको उनको भनाइ थियो। स्थिति हेरेर खोजीका लागि कोरियाबाट प्रविधिसहितको विज्ञ टोलीसमेत ल्याइने उनले बताए।"
दिलीप हत्या प्रकरण : हत्यारालाई फाँसी दे भन्दै स्कुले बालबालिका सडकमा,"ढल्केवर : टिपरले किचेर हत्या गरिएका पर्यावरण अभियन्ता दिलीप महतोलाई प्रथम राष्ट्रिय पर्यावरण सहिद घोषणा गर्न माग गर्दै विद्यार्थी प्रदर्शनमा उत्रिएका छन् । मंगलबार धनुषाको ढल्केवरमा विद्यालयद्वारा आयोजित र्यालीमा हत्यारालाई फाँसी र दिलिपलाई पर्यावरण सहिद घोषणा गर्न माग गर्दै स्कुले बालबालिका प्रदर्शनमा उत्रिएका हुन्। ढल्केवरका आधा दर्जन विद्यालयको आयोजनामा निकालिएको र्यालीमा दोषीलाई फासी दे, दिलिपलाई पर्यावरण सहिद घोषणा गर, चुरे लुट्न पाइदैन, अवैध उत्खनन् बन्द गर लगायतका नारा लगाएका थिए । पौष २४ गते धनुषाको मिथिला नगरपालिका ५ श्रीपुरस्थित घरनजिकैको औरही खोलामा अवैध उत्खनन् रोक्न गएको बेला कुटपीटपछि टिपरले किचेर दिलिपको हत्या गरेको थियो। यस घटनाको देशैभर व्यापक रुपमा विरोध भइरहेको छ। देशको विभिन्न भागमा दिलीपलाई पर्यावरण सहिद घोषणा गर्न माग उठिरहेको छ ।"
पर्वतमा भेटियो प्लास्टिकको चामल,कुश्मा : पर्वत सदरमुकाम कुश्माबजारमा प्लास्टिकको चामल भेटिएको छ । कुश्माबजारस्थित मेलमिलाप चोकका प्रेम जैसी लामिछानेले किनेर ल्याएको चामल प्लास्टिकको भएको पाइएको हो । लामिछानेको घरमा सोमबार बिहान पकाएको भात खाने बेलामा फरक गन्ध र सिता समेत अर्कै देखिएपछि डल्लो पारेर हेर्दा प्लास्टिकको भएको पुष्टि भएको हो । डल्ला पारेर भुइमा फाल्दा क्रिकेट बल जस्तै उफ्रिएपछि लामिछाने परिवारले प्लास्टिकको चामल भन्दै अच्चममा परेका थिए । भातको डल्ला तीनचार मिटर माथिसम्म उफ्रिएको थियो । प्लास्टिकको चामल गणेश खाद्य उद्योग पुरानो पर्साबजार चितवनले उत्पादन गरेको जिरा मसिनो ब्रान्डको हो । लामिछानेले केही दिन पहिले स्थानीय व्यापारी लेखनाथ शर्माको उमानन्द किराना स्टोर्सबाट चामल किनेर ल्याएको र पकाएर हेर्दा भातको डल्ला परेको र प्लास्टिक जस्तो गरी उफ्रिएको बताए । यो पाक्न समेत लामो समय लाग्ने र चिसो भएपछि खान नसकिने बनेको थियो । सोमबार बिहान चामलको बोरा खोलेर उनीहरूले पकाएका हुन् । उनका अनुसार अरुबेला खाना बनाउँदा केही समस्या नभए पनि यो चामल भने ढिलो पाक्ने र खानाको स्वाद अर्कै आएकाले डल्ला पारी हेर्दा उफ्रिएपछि शंका लागेको बताए । सोमबार बिहान यस्तो समस्या देखेपछि तत्कालै जिल्ला प्रशासन कार्यालय र उद्योग वाणिज्य संघलाई लामिछानेले खबर गरेपछि पुगेको टोलीले अनुगमन गरी उक्त चामललाई खाद्य तथा गुणस्तर विभागमा अनुसन्धानका लागि पठाउने तयारी गरेको सहायक प्रमुख जिल्ला अधिकारी अमृत सुवेदीले जानकारी दिए । शंकास्पद भेटिएपछि उक्त ब्रान्डको चामल कुश्माबजारमा बिक्रीका लागि रोक लगाइएको सहायक प्रजिअ सवेदीले बताए । २५ किलोग्राम तौलको बोरामा यो समस्या देखिएको हो । उक्त पसलमा स्टक भएका सबै चामल सिल गरी सम्बन्धित कम्पनीमै पठाउने तयारी भएको छ ।
डुबेर दुई बालिकाको मृत्यु,"सन्धिखर्क : अर्घाखाँचीको सन्धिखर्क नगरपालिकाको शान्ति बगैंचामा रहेको पोखरीमा डुबेर दुई बालिकाको मृत्यु भएको छ। बगैंचाभित्र खेल्दाखेल्दै पोखरीमा डुबेर सिकिस्त भएका दुवै जनाको उपचारका क्रममा जिल्ला अस्पताल अर्घाखाँचीमा मृत्यु भएको जिल्ला अस्पतालबाट अशोक चौहानले जानकारी दिए। अर्घाखाँचीको मालारानी८ घर भएकी ५ वर्षीया कृष्टिना महत, र प्यूठान नगरपालिका घर भइ हाल सन्धिखर्क बस्ने ४ वर्षीया वर्षा थापाको मृत्यु भएको हो। दुवैको शव पोस्टमार्टमका लागि जिल्ला अस्पतालमा राखिएको छ।"
सुदूरपश्चिमको हिउँदे अधिवेशन सुरु,"धनगढी : सुदूरपश्चिम सरकारको पाँचौं अथवा हिउँदे अधिवेशन सुरु भएको छ। सोमबार प्रदेशसभाको बैठक सुरु भएको हो। अधिवेशनको पहिलो दिन प्रदेशसभामा प्रतिनिधित्व गर्ने तीन दलका नेतालाई विशेष समय प्रदान गरिएको थियो। प्रदेशसभाको पाँचौ अधिवेशनमा प्रमुख प्रतिपक्षी दलका नेता डा रणबहादुर रावलले प्रदेश सरकारलाई बिना लगामको घोडा भएको आरोप लगाए। मुख्यमन्त्री धेरै शालीन भए, उनले भनेको मन्त्रीले मानिरहेका छैनन्, उनले भने, मन्त्रीहरू छाडा भए, यसरी बेलगाम घोडाझैं भयो सरकार। प्रतिपक्षी नेता रावलले सामाजिक विकासमन्त्री कृष्णराज सुवेदी र भूमि व्यवस्था, कृषि तथा सहकारीमन्त्री विनीता चौधरीलाई लक्षित गर्दै भने, सामाजिक विकास मन्त्रालयअन्तर्गत खरिद गरिएका एम्बुलेन्स र अल्ट्रासाउन्ड मेसिनमा अनियमितता भयो। तर मुख्यमन्त्री चुप छन्। उनले किसानलाई गरेको उपकरण वितरणमा पनि कृषिमन्त्री चौधरीले मनोमानी गरेको आरोप लगाए। सरकार चेन अफ कमान्डमा छैन भन्ने कुरा प्रष्ट देखिएको छ, उनले भने, यसको जिम्मेवारी मुख्यमन्त्रीले लिनुपर्छ। संसदमा प्रतिपक्षी दल राजपा संसदीय दलका नेता मालामती रानाले पनि सरकारले अहिलेसम्म पारित गरेका ३२ वटा विधेयकमध्ये धेरै कार्यान्वयन नभएको आरोप लगाइन्। विधेयक त ३२ पास भए तर कार्यान्वयनको अवस्था फितलो छ, उनले भनिन्। संसद्बाट यसअघिका अधिवेशनबाट ३२ विधेयक पारित भइसकेका छन् भने ३ विधेयक यस अधिवेशनका लागि दर्ता भएका छन्। अधिवेशनमा, नेकपाका प्रमुख सचेतक तारा लामा तामाङले भने सरकार अहिले बजेटमा समावेश योजना कार्यान्वयनमा जुटेको बताए। सरकारले घोषणा गरेका योजना तथा कार्यक्रम कार्यान्वयनका चरणमा गएका छन्, उनले भने। उनले अधिवेशन नचलेको समयमा पनि प्रदेश सरकारले छाउपडीविरुद्ध संकल्प प्रस्ताव पारित गरेको र पूर्वाधार निर्माणमा केन्द्रित भएको बताए। सभामुख अर्जुनबहादुर थापाले प्रदेश प्रमुखको पत्र पढेर संसद् अधिवेशन सुरु गरेका थिए।"
मालपोतबाट सेवा लिनै सास्ती,"सुर्खेत : दैलेखका शेरबहादुर रावल जग्गा रोक्का गर्न वीरेन्द्रनगरस्थित मालपोत कार्यालयमा पुगे। दुई सातासम्म पनि उनको काम भएन। मालपोत कार्यालयमा लाइनमा बस्दाबस्दै र पालो कुर्दैमा उनी हैरान भए। सुर्खेत मेहलकुनाका गोपाल खड्का पनि जग्गा रोक्का गर्न मालपोत पुगे। एकै दिनमा हुनुपर्ने उनको काम पनि सम्पन्न हुन एक साता नै लाग्यो। रावल र खड्का मात्र होइन, हिजोआज मालपोत कार्यालयमा पुग्ने हरेक सेवाग्राही हैरान छन्। सामान्य कामका लागि पनि सातासम्म लाग्ने गरेको हो। पहिला एकैदिनमा हुने काम अचेल कम्तीमा साता लाग्ने गरेको सेवाग्राही मीना खड्काले बताइन्। जग्गा फकुवाका लागि कार्यालयमा पुगेका पवन श्रेष्ठले तीन दिनसम्म धाउँदा पनि आफ्नो काम नभएको भन्दै आक्रोश पोखे। सेवाग्राहीको भीड र समयमै काम नहुँदा मालपोत कार्यालय अस्तव्यस्त बनेको छ। वीरेन्द्रनगर कर्णाली प्रदेशको राजधानी भएसँगै जग्गाको कारोबार पनि ह्वातै बढेको छ। सुविधा खोज्दै अन्य जिल्लाबाट वीरेन्द्रनगर बसाइ सर्ने क्रम बढ्न थालेको हो। जग्गाको कारोबार बढेको छ, एक दिनमै पाँच सय बढी सेवाग्राही आउँछन्, कार्यालय प्रमुख लक्ष्मी खत्री भन्छिन्, जग्गाको कारोबार बढेपछि थामिनसक्नु छ, सेवाग्राहीको भीडअनुसार भौतिक संरचना र कर्मचारी अभाव हुँदा समस्या भयो। सेवाग्राहीको भीड बाक्लो भए पनि कार्यालयमा हालसम्म सहायता कक्ष छैन। सेवाबारे जानकारी नहुँदा अधिकांश सेवाग्राही एउटै कामका लागि घण्टौंसम्म लाइनमा बस्न बाध्य छन्। सेवाग्राहीको भीड भइरहने यो कार्यालयमा प्रभावकारी सूचना बोर्ड र सहायता कक्ष नहुँदा सेवाग्राहीले हैरानी भोग्दै आएका हुन्। कार्यालयमा सहायता कक्ष राख्ने ठाउँ नहुँदा समस्या भएको कार्यालय प्रमुख खत्रीको भनाइ छ। अचेल कर्मचारीलाई कामबाट छुट्कारा पाउने गतिलो वहाना बनेको छ इन्टननेट। अनलाइन प्रणालीमा काम थालेपछि कर्मचारीले सेवाग्राहीलाई नेट छैन भन्दै फिर्ता पठाउने गरेको भेटिएको छ। यस्तै, नागरिक बडापत्रमै कार्यालयबाट प्रवाह हुने सेवासुविधा प्राप्त गर्ने तरिका, लाग्ने शुल्क, काम हुने अवधि र सेवा लिन आवश्यक हुने कागजातबारे स्पष्ट लेखिएको हुन्छ। यही बडापत्रका आधारमा नागरिकले सहज रूपमा सरकारी सेवा प्राप्त गर्छन्। तर, मालपोतमा नागरिक बडापत्र अलपत्र अवस्थामा छ। समयमै काम नहुँदा सेवाग्राही हैरान बनिरहँदा मालपोत कार्यालय प्रमुख लक्ष्मी खत्री भौतिक संरचना र कर्मचारी अभावमा यस्तो भद्रगोल भएको बताउँछिन्। सेवाग्राहीको चाप बढेपछि आफूहरूले चाहेर पनि सेवा प्रवाहलाई चुस्त र छरितो बनाउन नसकेको उनको भनाइ छ। उनी भन्छिन्, कर्मचारीले एक मिनेट पनि फुर्सद पाउँदैनन्, हाम्रो यो पीडा अब कसले बुझ्ने?"
नेपालकै पहिलो डिजिटल शौचालय : सङ्गीत सुन्दै शौच !,"तपाईँ नेपालगञ्जवासी हुनुहुन्छ या यहाँको पाहुना। यदि तपाईँ नेपालगञ्जमा हुनुहुन्छ भने अब शौचसँगै सङ्गीतको आनन्द लिन सक्नुहुन्छ। यसका लागि नेपालगञ्ज उपमहानगरपालिकाले नेपालकै पहिलो अत्याधुनिक डिजिटल शौचालय सञ्चालनमा ल्याएको छ। सो शौचालयको जमिनमाथि निर्माण गरिएको संरचना फोल्डिङयुक्त छ। शौचालय भरिएमा नटबोल्ट खोलेर एक ठाउँबाट अर्को ठाउँमा सहजै लान सकिनेछ। डिजिटल शौचालयमा सौर्य प्रणालीबाट विद्युत् प्रवाह गरिएको छ। अपाङ्गता तथा महिलामैत्री छ। एकैपटक तीन महिला, तीन पुरुष र एक फरक क्षमताका व्यक्तिले शौच गर्न सक्नेछन्। पूर्ण स्वचालित पद्धतिमा चल्ने शौचालयभित्र पानी तथा साबुन भएन भने शौचालयको ढोका खुल्दैन। शौचालय प्रयोगमा आएनआएको जानकारी ढोकामा रहेको डिजिटल डिस्प्लेमा सहजै देख्न सकिन्छ। शौचालयभित्र शौच गर्दा स्वचालितरूपमा सङ्गीत बज्छ। जोकोहीले सङ्गीत सुन्दै शौच गर्न पाउनेछन्। शौच गरिसकेपछि शौचालयभित्रै हात धुन पानी र साबुन छ, जुन स्वचालित छ। साबुन सङ्केत रहेको तल हात लगेका तरल अवस्थाको साबुन हातमा झर्छ, सँगै रहेको पानी सङ्केत देखाएको तल हात लग्दा पानी झर्छ। नेपालगञ्जको केन्द्र धम्बोझीचोक नजिक कृषि विकास बैंक र राष्ट्र बैंकको बीचमा सो डिजिटल शौचालय निर्माण गरिएको छ। एकैपटक सात जनाले प्रयोग गर्न मिल्ने आधुनिक प्रविधिसहितको शौचालय प्रयोगका लागि सीमित अवधिसम्म निःशुल्क गरिएको उपमहानगरपालिकाले जनाएको छ। नेपालगञ्ज उपमहानगरपालिकाका प्रमुख डा धवलशम्शेर राणाले स्वचालित शौचालय सञ्चालनमा आउनुमात्रै उपलब्धि नभएकाले यसको सही सुदपयोगमा जोड दिने बताएका छन्। उनले शौचालयलाई सफा राख्नु आफैँमा चुनौतीपूर्ण कार्य भएको भन्दै सबैको साथ र सहयोग आवश्यक रहेको बताए। नेपालगञ्ज उपमहानगरपालिकाका वातावरण इञ्जिनियर प्रकाश डिसीका अनुसार एसएनभी नेदरल्याण्ड्स विकास कोषले सञ्चालन गरिरहेको स्वास्थ्य र विकासका लागि नगर सरसफाइ तथा स्वच्छता कार्यक्रमअन्तर्गत रु ४६ लाख ३६ हजारको लागतमा स्वचालित शौचालय निर्माण गरिएको हो। नेदरल्याण्ड्स विकास नियोगले यसअघि नै चार बाहिनीचोक र मासुमण्डी नजिक रु ८१ लाख १६ हजार लागतमा दुई सुलभ शौचालय निर्माण गरी उपमहानगरपालिकालाई हस्तान्तरण गरिसकेको छ। योसँगै नेपालगञ्ज बजारभित्र एक दर्जन सार्वजनिक शौचालय पुगेका छन्। त्यसमा पछिल्लोपटक बनेका शौचालय अत्याधुनिक छन्। बजारमा निस्किने यात्रु र पसलेलाई समेत दिसा, पिसाब लाग्दा समस्या हुने गरेको भन्दै गुनासो बढिरहेका बेला नेपालगञ्जमा अत्याधुनिक शौचालय बनिरहेका छन्। शौचालय सञ्चालनमा आएसँगै यसलाई उपमहानगरपालिकाले आफैं सञ्चालन गर्ने वा ठेक्कामा दिने भन्नेबारे निर्णय भइनसकेको वातावरण इञ्जिनीयर डिसीले बताए। यसअघि उपमहानगरपालिकाले तीन घुम्ती शौचालय सञ्चालनमा ल्याएको छ।"
वन अतिक्रमण बढ्दै,"नवलपुर : पूर्वीनवलपरासीको नवलपुर क्षेत्रमा वन अतिक्रमण बढ्दै गएको छ। राजमार्गछेउ र अन्य स्थानको वन क्षेत्रमा घरटहरा निर्माण गरेर बस्नेको संख्या अधिक रहेको डिभिजन वन कार्यालय नवलपुरले जनाएको छ। विभिन्न समयमा सरकारद्वारा गठित सुकुम्बासी समस्या समाधान आयोगले वन क्षेत्रकै जग्गा उपलब्ध गराएका कारण व्यक्तिगत अतिक्रमण बढिरहेको वन कार्यालयको भनाइ छ। जिल्लामा ७६ हजार ४ सय ९३ हेक्टर वन क्षेत्र छ। जसमा ४१ सय १४२१ हेक्टर व्यक्तिगत अतिक्रमण रहेको सहायक वन अधिकृत शिव श्रेष्ठले बताए। संस्थागत अतिक्रमण ४६२० हेक्टर छ। संस्थागत रूपमा वन क्षेत्र अतिक्रमण गरेर संरचना निर्माण गर्नेमा विभिन्न संघसंस्थादेखि प्रहरी चौकीसमेत छन्। वन क्षेत्रमध्ये ३३ हजार ४ सय ९१ हेक्टर सामुदायिक वनको छ। १ सय ९८१७ हेक्टर धार्मिक, १४ सय ९८१९ हेक्टर कबुलियत र ६ सय ७२८६ हेक्टर साझेदारी वनले वन क्षेत्र ओगटेका छन्। अतिक्रमणले वन क्षेत्र घट्दो नभए पनि उत्पादनशील क्षेत्र भने घट्दो रहेको सहायक वन अधिकृत श्रेष्ठको भनाइ छ। जिल्लामा चार गाउँपालिका र चार नगरपालिका गरी ८ स्थानीय तह छन्। जसमा सबैभन्दा बढी विनयी त्रिवेणीको दुम्कीबास र दाउन्ने क्षेत्रमा व्यक्तिगत वन अतिक्रमण भएको छ। हुप्सेकोट गाउँपालिका र मध्यबिन्दु नगरपालिकाको चोरमारामा पनि व्यक्तिगत वन क्षेत्र अतिक्रमण बढी रहेको वन कार्यालयले जनाएको छ। वन क्षेत्र जस्ताको तस्तै छ। तर, वन मासेर संरचना निर्माण गर्दा उत्पादनशील क्षेत्र घटेको छ, सहायक वन अधिकृत श्रेष्ठले बताए। सरकारले जथाभावी जग्गा वितरण गर्दा पनि वन अतिक्रमण बढेको डिभिजनल वन अधिकृत पूर्णेश्वर सुवेदीले बताए। सरकारले अहिलेसम्म गठन गरेका १२ वटा आयोगमार्फत जग्गा बाँडेको छ। उनीहरू कसैलाई पनि पूर्जा दिइएको छैन। पूर्जा नभएसम्म त्यो क्षेत्र वनकै हो। कहिले आयोग त कहिले बस्ती विकास र पुनर्वासका नाउँमा जग्गा बाँडिएको छ। ती सबै वन क्षेत्रका हुन्। सरकारकै कारण वनको उत्पादनशील क्षेत्र घटेको छ, डिभिजनल अधिकृत सुवेदीले भने। अहिलेसम्म बनेका आयोगले कति वन क्षेत्रको जग्गा वितरण गरे भन्नेबारे तथ्यांक संकलन भइरहेको उनले जानकारी दिए। सबै प्रकृतिका अतिक्रमित वन क्षेत्रको जिपिएस प्वाण्टबाट नक्सा निकाल्ने काम सुरु गरिएको छ। राजनीतिका कारण अतिक्रमण गरेर निर्माण गरिएका संरचना हटाउन नसकिएको वन कार्यालयले जनाएको छ। अतिक्रमित स्थान खाली गराउन जाँदा सरकारले दिएको भन्दै स्थानीयले प्रतिवाद गर्ने गरेका छन्। सरकारले कि पुर्जा दिनुपर्यो, कि खाली गराउन नीति बनाउनुपर्यो, डिभिजनल वन अधिकृत सुवेदीले भने। नन क्षेत्र बढाउनेभन्दा पनि बचेकालाई जोगाउनै मुस्किल हुन थालेको सुवेदीको भनाइ छ।"
अनुचित कार्य छानबिन प्रधानमन्त्रीबाटै,"काठमाडौं : सरकारी संयन्त्रमा हुने अनुचित कार्यको छानबिन अख्तियारले गर्थ्यो। गलत क्रियाकलाप गर्नेविरुद्ध यही शीर्षकमा अख्तियारले विभागीय कारबाही गर्न सरकारलाई सिफारिस गर्थ्यो। नयाँ संविधानले यसलाई अख्तियारको क्षेत्राधिकारबाट झिकेपछि भने यो अधिकार कुन निकायले प्रयोग गर्ने भनेर तोकिएको छैन। अब प्रधानमन्त्रीमातहत राख्न उच्चस्तरीय प्रशासन सुधार कार्यान्वयन तथा अनुगमन समिति (आयोग)ले सुझाएको छ। प्रशासनविद् काशीराज दाहाल संयोजकत्वको आयोगले हालै प्रधानमन्त्री केपी शर्मा ओलीलाई प्रतिवेदन बुझाएको छ। त्यसमा अनुचित कार्यको छानबिन गरी कारबाही गर्ने जिम्मेवारी प्रधानमन्त्रीमातहत ल्याउन आयोगले सिफारिस गरेको छ। राष्ट्रिय सतर्कता केन्द्र वा प्रधानमन्त्रीमातहत स्रोतसाधनसहितको विशेष इकाइ गठन गर्नुपर्ने प्रतिवेदनमा उल्लेख छ। त्यसमार्फत छानबिन गरी कारबाहीका निम्ति विशेष कानुनी व्यवस्थासहितको संयन्त्र व्यवस्था गर्न सिफारिस गरिएको उनले बताए। खराब काम गर्नेलाई संरक्षण गर्नुहुँदैन, योग्यता र इमानदारीको कदर हुनुपर्छ, संयोजक दाहालले भने, दण्डहीनताको अन्त्य हुनुपर्छ, जवाफदेही बन्नुपर्छ। अख्तियारले भने अनुचित कार्य हेर्ने अधिकार आफूमातहतै हुनुपर्ने माग गर्दै आएको छ। आर्थिक, वित्तीय अनुशासन र प्रशासकीय सुशासन कायम गर्नुपर्ने, सार्वजनिक खरिद ऐनलगायत कानुनमा समसाययिक सुधार गर्नुपर्ने, अनुगमन प्रणालीलाई प्रभावकारी बनाउनुपर्ने प्रतिवेदनमा उल्लेख छ। सुशासनका निम्ति भ्रष्टाचार रोकथाम र नियन्त्रणलाई प्रभावकारी बनाउन सदाचार नीति लागू गरी शून्य सहनशीलताका निम्ति अनुगमन मूल्यांकन प्रणालीलाई प्रभावकारी बनाउन आयोगले सिफारिस गरेको छ। बढुवामा पुनर्विचार गर्न सुझाव आयोगले आन्तरिक लिखित परीक्षाबाट बढुवा हुने व्यवस्थामा पुनर्विचार गर्न सुझाएको छ। मौजुदा व्यवस्थाले कामप्रति इमानदार र कर्तव्यनिष्ठ कर्मचारी लामो समय बढुवाको पर्खाइमा रहने र लिखितमा बढुवा हुने कर्मचारी कामभन्दा स्रोतसामग्री संकलन र अध्ययनमा केन्द्रित हुने प्रवृत्ति बढेको प्रतिवेदनमा उल्लेख छ। आन्तरिकतर्फ सम्बन्धित क्षेत्रबाहेक जुनसुकै विषयमा पनि माथिल्लो योग्यता भएकाले प्रतिस्पर्धा गर्न पाउने व्यवस्थाले विषयगत कार्यसम्पादनमा असर परेको आयोगको ठहर छ। यसमा कार्यकुशलताका आधारमा ज्येष्ठता प्रणाली अवलम्बन गर्न सिफारिस आयोगले गरेको छ। सबै तह र निकायका कर्मचारीलाई जवाफदेही र उत्तरदायी बनाउन वस्तुनिष्ठ सूचकहरूसहितको कार्यसम्पादन सम्झौताको प्रद्धति प्रभावकारी बनाउनुपर्ने प्रतिवेदनमा उल्लेख छ। कार्यप्रगतिका आधारमा कर्मचारीको कार्यसम्पादन गरी दण्ड र पुरस्कारसँग जोड्नुपर्ने सुझाव दिइएको छ। निश्चित समयमा पूरा गर्नुपर्ने योजना तथा परियोजनाका सन्दर्भमा कार्यसम्पादन सम्झौतालाई अझ बढी प्राथमिकता दिई लागू गर्ने प्रतिवेदनमा उल्लेख छ। कार्यसम्पादन नगर्ने, अनुशासनमा नरहने कर्मचारीलाई कार्यालय प्रमुख र विभागीय प्रमुखले तत्काल कारबाही गर्न सक्ने कानुनी व्यवस्था गर्न सिफारिस गरिएको छ। स्थानीय प्रशिक्षण केन्द्रलाई प्रदेशस्तरमा हस्तान्तरण गरी प्रदेश र स्थानीय तहको मुख्य प्रशिक्षण केन्द्रका रूपमा विकास गर्नुपर्ने सुझाव पनि दिइएको छ। नेपाल प्रशासनिक प्रशिक्षण प्रतिष्ठानबाट प्रदान गरिएको तालिमका अतिरिक्त नयाँ अधिकृतलाई विषयगत मन्त्रालयले १५ दिनको अभिमुखीकरण तालिम प्रदान गरी पदस्थापना गर्ने व्यवस्था अनिवार्य गर्न आयोगको सुझाव छ। जनप्रतिनिधि र कर्मचारीबीच असमझदारी प्रमुख प्रशासकीय अधिकृत, स्थानीय तहका प्रमुख र उपप्रमुखको कार्य जिम्मेवारी, उत्तरदायित्व र जवाफदेहिता स्पष्ट किटान हुने गरी कानुनी व्यवस्था गर्नुपर्ने प्रतिवेदनमा उल्लेख छ। जनप्रतिनिधि र कर्मचारीको कार्यगत जिम्मेवारी र भूमिका स्पष्ट नभएका कारण असमझारी भइरहेको आयोगको ठहर छ। आयोगले तत्काल सुधार गर्नुपर्ने भन्दै २० बुँदे सिफारिस गरेको हो। संयोजक दाहालले संविधानको प्रभावकारी कार्यान्वयनद्वारा लोकतन्त्रको लक्ष्य र प्रतिफल दिन राजनीतिक तहमा कुशल व्यवस्थापन अनि प्रशासनमा जनमुखी र परिणाममुखी काम गर्ने कर्मचारी हुनुपर्ने बताए। कर्मचारी व्यावसायिक र राजनीतिक नेतृत्व दूरदृष्टिसहितको इच्छाशक्ति भएको हुनुपर्ने उनको भनाइ छ। उनले तीन तहका सरकार (संघ, प्रदेश र स्थानीय तह)को गन्तव्य एकै हुनुपर्ने बताए। के हो अनुचित कार्य? सार्वजनिक पद धारण गरेका व्यक्तिले जानीजानी वा लापरवाहीसाथ देहायको कुनै कार्य गरे अनुचित कार्य गरेको मानिने व्यवस्था छ आफ्नो अधिकारभित्रको कुनै काम गर्न इन्कार गरेको वा आफ्नो अधिकार नभएको कुनै काम गरेको कुनै निर्णय वा आदेश गर्दा बाध्यात्मक रूपले अपनाउनुपर्ने कार्यविधिको पालन नगरेको आफूलाई प्राप्त अधिकार सम्बन्धित कानुन, निर्णय वा आदेशविपरीत अर्कै उद्देश्य वा कार्यमा प्रयोग गरेको आफ्नो तजबिजी अधिकार बदनियतसाथ वा स्वेच्छाचारी रूपमा प्रयोग गरेको अन्य कार्यालय, अधिकारी वा कर्मचारीको कार्यमा अनाधिकार बाधा उत्पन्न गरेको वा त्यस्तो कार्यालय, अधिकारी वा कर्मचारीलाई दबाब दिई कुनै अनधिकृत कार्य गराएको आफूले गर्नुपर्ने कुनै काम नगरी अन्य कार्यालय वा अन्य अधिकारीकहाँ पठाई आफ्नो उत्तरदायित्व पन्छाएको आफ्नो पदको प्रकृतिअनुसार पालन गर्नुपर्ने कुनै पदीय कर्तव्य पालन नगरेको आफ्नो मातहतमा रहेको कर्मचारी वा आफ्नो प्रभावमा रहेको व्यक्तिलाई अनुचित दबाब दिई वा प्रलोभनमा पारी आफ्नो अनुकूलको काम गराएको आफूलाई पदीय हैसियतले प्राप्त उन्मुक्ति, सुविधा वा सहुलियतको दुरूपयोग गरेको"
छाउगोठ भत्काउँदै प्रहरी,डडेल्धुरा : डडेल्धुराको आलिताल गाउँपालिकामा रहेका दर्जन बढी छाउगोठ प्रहरीले भत्काएका छन् । प्रहरी चौकी आलितालबाट खटिएका प्रहरीले जननप्रतिनिधि र स्थानीयको सहयोगमा वडा नं ७ मा रहेका दर्जन छाउगोठ भत्काएको प्रहरी सहायक निरीक्षक कोमलप्रसाद जोशीले बताए । प्रहरीले कुप्रथाका रुपमा रहेको छाउपडीका विषयमा सचेतना कार्यक्रम संचालन गरी गोठ भत्काउन सुरु गरेको हो। डडेल्धुराका भित्रिमदेशमा रहेका छाउगोठ प्रहरीले भत्काएको हो। सोमबार प्रहरी सहायक निरीक्षक जोशीको नेतृत्वमा खटिएको टोलिले आलिताल ७ बलौचा र चिनीगौडामा रहेका १२ वटा छाउपडी गोठ भत्काएको बताए । गतसाता इलाका प्रहरी कार्यालय जोगबुडाका प्रमुख प्रहरी निरीक्षक जनकबहादुर मल्लको नेतृत्वमा गएको प्रहरी टोलीले आलिताल गाउँपालिका ६ धिमडाका २ दर्जन घरपरिवारले प्रयोगमा ल्याएका ११ वटा छाउगोठ भत्काएको थियो । सामुदायिक साझेदारी कार्यक्रमअन्र्तगत स्थानीय तथा प्रहरीको सक्रियता र जनप्रतिनिधिको सहयोगमा उक्त छाउगोठहरु भत्काइएका हुन् । छाउगोठ भत्काउने सो अभियानमा आलिताल गाउँपालिकाले सहयोग गरिरहेको गाउँपालिका अध्यक्ष बलबहादुर गुरुङले बताए । मानिसको सोचाइमा परिवर्तन नआएसम्म छाउपडी प्रथा हट्न मुस्किल रहेको भएपनि समाजका अगुवा र बुद्धिजीविले भने साथ दिइ रहेको अध्यक्षले बताए । छाउ भएकी महिलालाई घरमा राखे अनिष्ट हुने र देउता रिसाउँछ भन्ने अन्धविश्वासका कारण महिला छाउगोठमा बस्न वाध्य छन् । महिनावारी अर्थात् छाउ भएकी महिलाका लागि बस्ने छुट्टै कटेरोलाई छाउगोठ भनिन्छ। आफ्नो गाउँपालिकामा छाउपडीप्रथा अन्त्य गर्न तथा छाउगोठ भत्काउन प्रत्येक वडामा छाउपडी सम्बन्धी जनचेतना जगाउने काम भइरहेको गाउँपालिका उपाध्यक्ष जाला बोगटीले बताइन् । छाउगोठ भत्काउने क्रममा केही बुढापाकाले गुनासो गरेपनि नयाँ पुस्ताले भने सो कार्यलाई आफूखुसी सहयोग गरेको जिल्ला प्रहरी कार्यालय डडेल्धराका प्रहरी नायव उपरीक्षक दधिराम न्यौपानेले बताए । मुलुकी अपराध संहितामा महिला रजश्वला भएको अवस्थामा छाउगोठमा राख्ने वा राख्न बाध्य पार्नेलाई तीन महिना कैद र तीन हजारसम्म जरिवाना हुने कानुनी व्यवस्था रहेको प्रमुख जिल्ला अधिकारी राजुप्रशाद पौडेलले वताए । समाजिक कुप्रथाको रुपमा रहेको छाउपडी प्रथाका कारण गोठमा बस्दा बर्षेनि किशोरी र महिलाले ज्यान गुमाउनु परेको छ ।भित्रिमदेशमा मात्रै नभई डडेल्धुराका अन्य क्षेत्रमा पनि छाउपडी र छुवाछुत कायमै छ । छाउपडी र छुवाछुत कै कारण महिला विभिन्न हिंसामा पर्ने गरेका छन्।
एउटै कोठामा सुतेका ८ भारतीय पर्यटक बेहोस भेटिए,मकवानपुर : मकवानपुरको उत्तरी थाहा नगरपालिका ४ स्थित दामनस्थित एभरेष्ट पानोरमा रिसोर्टमा ८ जना भारतीय पर्यटक बेहोस अवस्थामा अर्धचेत अवस्थामा भेटिएका छन्। सोमबार बेलुवा एउटै कोठामा सुतेका ८ जना पर्यटक मंगलबार बिहान बेहोस अवस्थामा भेटिएको इलाका प्रहरी कार्यालय पालुङका प्रहरी सहायक निरीक्षक गणेश थापाले बताए । उनीहरुलाई कैलाश एयरको हेलिकप्टरमार्फत काठमाडौंस्थित ह्याम्स हस्पिटलमा पठाइएको उनले जानकारी दिए । कोठाभित्र झ्याल ढोका थुनेर हिटर बालेर सुतेको अवस्थामा उनीहरुलाई भेटिएको प्रहरीले जनाएको छ । घटनास्थलमा थप अनुसन्धान गरिरहेको इलाका प्रहरी कार्यालय पालुङका प्रहरी सहायक निरीक्षक थापाले जानकारी दिए । दुईजना बस्नुपर्ने कोठामा आठजना बसेको कारण अक्सिजनको अभावमा अचेत भएको हुनसक्ने थाहा नगर होटल ब्यवसायी संघका अध्यक्ष शिवराम खत्रीले बताए । १५ जनाको समूहमा दामान पालुङ घुम्न आएको भारतीय नागरिकमध्ये एउटा कोठामा सातजना अर्कोमा ८ जनाले रात बिताएका थिए ।
मोटरसाइकल दुर्घटनामा शिक्षकको मृत्यु,गोरखा : गोरखाका एक शिक्षकको मोटरसाइकल दुर्घटनामा परी मृत्यु भएको छ । भीमसेनथापा गाउँपालिका ७ पिपलटार घर भई हाल केरौंजा माविमा कार्यरत शिक्षक अर्जुन श्रेष्ठको मोटरसाइकल दुर्घटनामा परी सोमबार साँझ ९ बजे मृत्यु भएको सो विद्यालयका प्रधानाध्यापक सुन्दर खनालले जानकारी दिए । बिदामा घर आएका श्रेष्ठ आइतबार पिपलटारमा मोटरसाइकल दुर्घटना हुँदा सडकबाट ५० मिटर तल खसेका थिए । टाउको लगायतका विभिन्न अंगमा चोट लागेका उनलाई उपचारका लागि काठमाडौं लगिएको थियो । सोमबार बेलुका ९ बजे चिकित्सकले मृत घोषणा गरेको प्रअ खनालले जानकारी दिए । ४२ वर्षीय शिक्षक श्रेष्ठ विगत १३ वर्षदेखि केरौंजा माविमा मावि तहको राहत दरबन्दीमा कार्यरत थिए । उनको निधन भएको शोकमा धार्चे गाउँपालिकाभरिका सामुदायिक विद्यालय बन्द गरिएको प्रअ खनालले जानकारी दिए ।
५० हजार घरमध्ये ९० प्रतिशत निर्माण सकियो,"गोरखा : भारत सरकारको सहयोगमा निर्माण हुने भनिएको भूकम्प पीडितको ५० हजार घरमध्ये ९० प्रतिशत घर निर्माण सम्पन्न भएको छ। गोरखा र नुवाकोटमा निर्माण हुने भनिएको ५० हजार घरमध्ये ४५ हजार एकसय ८८ वटा घर निर्माण सम्पन्न भएको नेपाल आवास पुनर्निर्माण परियोजनाले जनाएको छ। ५० हजार घरमध्ये गोरखामा २६ हजार नौ सय १२ र नुवाकोटमा २३ हजार ८८ घरधुरी निर्माण गर्ने योजना हो, परियोजनाका गोरखा प्रमुख राम सापकोटाले भने, गोरखामा २४ हजार दुई सय ८४ घर निर्माण सम्पन्न भएको छ भने नुवाकोटमा २० हजार नौ सय चार वटा निर्माण भइसकेका छन्। भूकम्पपछि आयोजना गरिएको सहयोगदाताको सम्मेलनपछि भारत सरकारले निजी आवास पुनर्निर्माणका लागि १५ अर्ब ८७ करोड सहयोग गरेको थियो। जसमध्ये घर पुनर्निर्माणतर्फ १५ अर्ब र ८७ करोड रुपैयाँ बराबरको प्राविधिक सहयोग गरिरहेको छ। भारत सरकारले गोरखा र नुवाकोटका ५० हजार लाभग्राहीको निजी आवास पुनर्निर्माणका लागि तीन लाख रुपैयाँका दरले १५ अर्ब रुपैयाँ राष्ट्रिय पुनर्निर्माण प्राधिकरणलाई सहयोग प्रदान गरेको छ भने ८७ करोड रुपैयाँचाहिँ सोही परियोजनामार्फत प्राविधिक सहयोग गरेको छ, यूएनडीपीका वरिष्ठ कार्यक्रम अधिकृत केदार ढुंगानाले भने, सन् २०२१ मार्चसम्ममा सम्पन्न गर्ने गरी २०१८ मार्चदेखि सुरु गरिएको भारत सरकारको सहयोग कार्यक्रम १५ महिना बाँकी छँदै ९० प्रतिशत काम सम्पन्न भइसकेको छ। परियोजनाले जिम्मा लिएकोमध्ये गोरखामा एक हजार दुईसय ५८ घर निर्माणाधीन छन्। एक हजार दुईसय ४९ जनाको घर निर्माण सुरु भएको छैन। गोरखाको गोरखा नगरपालिका, पालुङटार नगरपालिका, धार्चे गाउँपालिका, गण्डकी गाउँपालिका, अजिरकोट गाउँपालिका, आरुघाट गाउँपालिका, सिरानचोक गाउँपालिका र सहिदलखन गाउँपालिकाका ४२ वटा वडामा र नुवाकोटको दुई नगरपालिका र आठवटा गाउँपालिकामा भारत सरकारको सहयोगमा भूकम्पपीडितको घर निर्माण भएका हुन्। भूकम्पले भत्किएका घर पुनर्निर्माणका लागि परियोजनाले ४ हजार २ सय ९० जनालाई डकर्मी तालिम दिएर पुनर्निर्माणमा खटाएको छ। उनीहरूमध्ये दुई सय ४० महिलालाई दक्ष डकर्मी बनाएको जनाइएको छ। हामीले सामाजिक सहजीकरण, प्रशासनिक सहजीकरण, प्राविधिक सहजीकरणको काम पनि गरिरहेका छौं, परियोजनाका जिल्ला संयोजक सापकोटाले भने, किस्ता निकासाका लागि टोल, वडा र पालिकास्तरमा भेला गर्ने, पुनर्निर्माणका लागि समुदाय परिचालन गर्ने, संकटासन्न घरधनीलाई सहयोगार्थ स्थानीय जनशक्ति र सामग्री परिचालन गर्ने, गुनासोको समाधान र त्यसको सुनिश्चितता गर्नेजस्ता काममा सहजीकरण गरेका छौं। समयमै घर निरीक्षणका लागि प्राविधिकसँग समन्वय गर्ने, निरीक्षण सकिएका घरधनीको फाराम भर्न सहयोग गर्ने तथा फाइल निश्चित स्थानमा पुगेको सुनिश्चितता गर्ने, जिल्लास्तरीय आयोजना कार्यान्वयन निकायमा थप जनशक्ति राखी किस्ता निकासा प्रक्रियालाई गति दिने, संकटासन्न घरधनीका लागि घुम्ती कोष स्थापनाका लागि गाउँपालिकासँग समन्वय गर्ने, बैंक, जग्गासम्बन्धी समस्या समाधानका लागि सहजीकरण गर्ने काम पनि गरेको उनले बताए। भारत सरकारद्वारा सञ्चालित परियोजनाले घर निर्माणको योजना बनाउन, बजेट निर्धारण गर्न र सामग्री छनोटका लागि प्राविधिक सहयोग दिने गरेको छ। घरको निःशुल्क नक्सा बनाउन र नक्सा पास प्रक्रियामा सहजीकरण गर्ने, घरधनी र डकर्मीबीच समन्वय गर्ने, घरधनीलाई आवास निर्माण साथी बनाउने, सब इन्जिनियर, र इन्जिनियरमार्फत स्थलगत सुझाव प्रदान गर्ने, समयमै घर निरीक्षणका लागि प्राविधिकसँग समन्वय गर्ने, घर निर्माणको विभिन्न चरणमा स्थलमा गएर इन्जिनियरले निरीक्षण तथा सहयोग गर्ने, घरधनी र डकर्मीलाई क्षमता अभिवृद्धिका लागि विभिन्न क्रियाकलाप सञ्चालन गर्ने काम पनि गरेको सञ्चार अधिकृत तारा ढकालले बताइन्। प्रधानमन्त्री केपी ओली र भरतीय समकक्षी नरेन्द्र मोदीले इन्धन पाइपलाइन उद्घाटन गर्ने क्रमपछि उनीहरूले यहाँ निर्माणाधीन घरको अवस्थालाई नियालेका थिए। मोदी दिल्ली र ओलीले काठमाडौंबाट भिडियो कन्फरेन्समा उक्त कार्य गरेका थिए। यसको उद्घाटन पनि उनीहरूले यही कन्फरेन्सबाट संयुक्त रूपमा गर्ने भनिएको छ।"
थपिँदै सैनिक सहचारी,"काठमाडौं : नेपाली सेनाले विदेशस्थित कूटनीतिक नियोगमा सैनिक सहचारीसल्लाहकार थप गर्न सरकारसमक्ष प्रस्ताव गरेको छ। सेनाले भारत, चीन, पाकिस्तान, बंगलादेश, बेलायत र अमेरिका गरी ६ मुलुकमा सैनिक सहचारी र राष्ट्रसंघमा सुरक्षा सल्लाहकार राखेको छ। सेनाले रक्षा मन्त्रालयमार्फत थप पाँच स्थानमा सैन्य सहचारी तत्काल आवश्यक रहेको र मुलुकको कूटनीति समन्वयमा पनि मद्दत पुग्ने भन्दै माग गरेको हो। राष्ट्रसंघीय सुरक्षा परिषद्को स्थायी सदस्य राष्ट्रमध्ये फ्रान्स र रसियामा नेपालको सैन्य सहचारी नभएकाले त्यहाँ तत्काल थप गर्नुपर्ने माग सेनाको छ। रसियामा पहिले सैनिक सहचारी थियो तर पछि काटिएको भन्दै थप्न आवश्यक रहेको सेनाको प्रस्ताव छ। युरोपेली महासंघ (ईयू)को मुख्यालय रहेको ब्रसेल्स र अफ्रिका हेर्न दक्षिण अफ्रिका वा इजिप्टमध्ये एक मुलुकमा सैन्य सहचारी आवश्यक रहेको पनि सेनाको जिकिर छ। सैन्य अभ्यास गर्ने मुलुकमध्ये श्रीलंकामा पनि नेपालको सैनिक सहचारी चाहिने तर्क नेपाली सेनाको छ। शान्ति मिसनलाई प्रभावकारी बनाउन र समन्वय गन श्रीलंकाबाहेक अन्यत्र माग गरिएको स्थानमा सैनिक सहचारी अत्यावश्यक हो, सैन्य उच्च स्रोतले भन्यो, लामो अध्ययन र आवश्यकता महसुसपछि प्रभावकारी कूटनीतिका लागि सहयोगी रहन पनि सेनाको उपस्थिति मिसनमा आवश्यक छ। नेपाली सेना कूटनीतिको एक पाटोसमेत रहेकाले पनि त्यसमा सरकारले ध्यान दिएर सहकार्य थप अघि बढाउन यस्ता कार्यमा लाग्नुपर्ने बताइएको छ। कुनै कार्यक्रम गर्दा सैन्य सहचारी भएको दूतावास र अन्यमा फरक देखिने भन्दै कूटनीतिमा सामान्य कुराको पनि ठूलो अर्थ राख्ने भएकाले सहचारी बढाउनुपर्ने तर्क सेनाको छ। श्रीलंकासँग भने संयुक्त सैन्य अभ्यास र सहकार्य अघि बढ्न लागेकाले त्यहाँ पनि सैन्य अधिकारी राख्न प्रस्ताव गरिएको छ। सेनाको तर्कमा रक्षा मन्त्रालय सहमत देखिए पनि यो विषय बाहिर ल्याएको छैन। मन्त्रालयले नै सेनाको प्रस्तावलाई अघि बढाएको अधिकारीको भनाइ छ। सेनाको अधिकतम काम फ्रान्सेली भाषा बोलिने मुलुक (फ्रान्को फोनिक)मा भएका कारण पनि तत्काल फ्रान्समा सैनिक सहचारी राखेर त्यहाँबाट समन्वय गर्नुपर्ने भनिएको छ। अफ्रिकी मुलुकमा पनि सहचारी राखेर समग्र अफ्रिकालाई समन्वय गर्ने कार्य अपरिहार्य रहेको पनि खुलाइएको छ। प्रधानसेनापति पूर्णचन्द्र थापाको अगुवाइमा नै कूटनीतिलाई थप व्यवस्थित गर्न भन्दै परराष्ट्र मन्त्रालयको समन्वयमा यस्तो कार्य अघि बढाएको रक्षा अधिकारीले दाबी गरे। गोलन हाइटमा फोर्स कमान्डर भएर अन्तर्राष्ट्रिय सेनाको नेतृत्व गरेका हुनाले उनले सबै परिस्थिति बुझेरै ती स्थान तोकेको हुन सक्ने परराष्ट्र अधिकारीको तर्क छ। रक्षासचिव रश्मीराज पाण्डेले पुरानो स्थानलाई नचलाइएको र नयाँ स्थानको बारेमा छलफल भइरहेको होला भन्दै थप बताएनन्। पुराना स्थानमा आवश्यक सेवासुविधा र कर्मचारी थप भएको जानकारी दिँदै उनले भने, कतिपय विषय छलफलमै होलान्, केही भयो भने भनौंला। प्रस्ताव गरेको विषय भए स्वीकृत भएपछि बाहिर आइहाल्छ नि। सेनाका उपरथीसहितको टोलीले यो विषयमा रक्षा, परराष्ट्र, अर्थलगायत मन्त्रालयमा लगातार छलफल गरिरहेका छन्। सचिवले भन्न नचाहे पनि सेनाको प्रस्ताव रक्षा मन्त्रालयमा लामो छलफल भई क्रमैसँग अघि बढाउने निधो गरेको अधिकारीले बताए। एकैपटक सबै स्थानमा सैन्य सहचारी थप गर्दा बजेट समस्या पर्ने भन्दै क्रमैसँग थप गर्ने गरी सेनाको प्रस्तावलाई अघि बढाउने भएको अधिकारीले बताए। सेनाका प्रवक्ता एवं सहायक रथी विज्ञानदेव पाण्डेले सेनाले अत्यावश्यक देखेर मुलुक हितलाई हेरेरै केही प्रस्ताव अघि बढाउने क्रममा सैनिक सहचारी पनि एक रहेको बताए। अफ्रिकी मुलुकमा रहेका शान्ति सेना समन्वय गर्नदेखि ती शक्ति मुलुकसँग समन्वय गर्न पनि आवश्यक छ, प्रवक्ता पाण्डेले भने, छलफलको क्रममै रहेकाले यो वा त्योभन्दा पनि केही स्थानमा थप सैनिक सहचारी माग भएको छ। सैन्य सम्बन्ध विस्तारका लागि पनि नेपाली सेनाबाट चीन र भारतमा सहायक रथी (ब्रिगेडियर जनरल) र अन्य स्थानमा (वासिङटन डीसी, इस्लामाबाद, ढाका र न्युयोर्क) महासेनानी (कर्नेल) श्रम सहचारीसल्लाहकारका रूपमा पठाउने गरेको छ। विश्वका परम्परागत शक्ति मानिएका पाँच मुलकमध्ये फ्रान्स र रसियामा नेपालका सैन्य सहचारी छैनन्। अधिकांश देशले कूटनीतिका विभिन्न पाटामध्ये सशक्त मानिने सैन्य कूटनीतिमा पनि जोड दिइरहेको अवस्थामा सेनाले पनि भूमिका खेल्न त्यस्तो प्रस्ताव ल्याएको परराष्ट्र अधिकारीले बताए। परराष्ट्रका अधिकारीको सोचका कारण एक जना सहचारीले सहयोगीबिना नियोगमा काम गर्दै आएका थिए तर अहिले उनलाई पनि सहयोगी उपलब्ध गराउने र गाडी सुविधा दिनेजस्ता विषय पारित भइसकेको छ। सहायक रथी र महासेनानीस्तरीय सैनिक सहचारी एवं सल्लाहकार जाने तर उनीहरू खुम्चिएर रहनुपरेको भन्दै सेनाले टोली आवश्यक रहेको तर्क गर्दै आएको छ। नियोग तथा दूतावासमा सैनिक सहचारीको वरिष्ठता राजदूतपछिको हुने हुनाले सरकारले ध्यान दिनुपर्ने सेनाका एक अधिकारीले बताए। उनीहरू नेपालमा पनि गाडी र अन्य सुविधा पाउने तहका भएकाले पोस्टिङमा पनि त्यही तहअनुसार व्यवस्था हुनुपर्नेमा सेनाको जोड छ। उनीहरूले आफ्नो टिम नै बनाएर स्वतन्त्र ढंगले राजदूतको सल्लाहबमोजिम काम गर्न पाउनुपर्ने पनि सेनाको माग थियो। विशेषगरी भारत र न्युयोर्कमा सैनिक सहचारीको व्यस्तता धेरै हुने हुनाले त्यहाँ अधिकृतस्तरीय सहायक सहचारी पनि आवश्यक पर्ने माग पनि सेनाको यसअघिकै हो। परराष्ट्र अधिकारीले भने सैन्य सहचारी थप गरिरहँदा कूटनीतिमा अर्कै प्रकारको सन्देश जाने भन्दै त्यसमा बढी जोड दिन नहुने सुझाव दिँदै आएको छ।"
घरेलु मदिराको विकृति रोक्नू : सर्वोच्च,"काठमाडौं : सर्वोच्च अदालतले घरेलु मदिराजन्य पदार्थको विकृति रोक्न सरकारका निकायलाई आदेश दिएको छ। जाँडरक्सीको मनपरी उत्पादन र बिक्रीवितरणमा नियन्त्रण र अनुगमनमा कडाइ गर्न निर्देशनात्मक आदेश भएको हो। व्यापारिक प्रयोजनका लागि अखाद्य वस्तु मिसाएर घरेलु जाँड, रक्सी, छ्याङ, तोङ्बा, निगारजस्ता मदिराजन्य पदार्थ छ्यापछ्याप्ती बिक्रीवितरण र सेवन भइरहेको भन्दै अधिवक्ता जगन्नथा मि श्र, सुमिता डंगोल, शारदा गुरुङ र नवीन कार्कीले गत वैशाखमा रिट दिएका थिए। उपभोक्ता अधिकारवादी रहेका उनीहरूले कानुन न्याय तथा सामाजिक कल्याण मञ्चका तर्फबाट रिट दायर गरेका थिए। सर्वोच्चका न्यायाधीश हरिकृष्ण कार्की र डम्बरबहादुर शाहीको संयुक्त इजलासले जनस्वास्थ्यमा पर्न सक्ने प्रतिकूल असरलाई ध्यानमा राखी अनुगमन, नियमन र नियन्त्रणका लागि मौजुदा कानुनमा कडाइ गर्न भनेको छ। सर्वोच्चले मदिरा ऐन, अन्तःशुल्क ऐन र उपभोक्ता संरक्षण ऐनमा भएका नियमन र नियन्त्रणकारी व्यवस्थाको प्रभावकारी कार्यान्वयनका लागि प्रधानमन्त्री तथा मन्त्रिपरिषद् कार्यालय, अर्थ, गृह, उद्योग वाणिज्य तथा आपूर्ति र स्वास्थ्य तथा जनसंख्या मन्त्रालय, प्रहरी प्रधान कार्यालय, आन्तरिक राजस्व विभागलगायत निकायलाई निर्देशनात्मक आदेश दिएको छ। सर्वोच्चले मदिराजन्य पदार्थको हानि रोक्न सरकारी संयन्त्रमार्फत कानुन कार्यान्वयन र अनुगनमको प्रभावकारी उपाय अवलम्बन गर्न सरकारको ध्यानाकर्षण गराएको छ। मदिरासम्बन्धी नियम, २०३३ को नियम (७) मा कुनै व्यक्तिले निजी प्रयोजनका लागि एकपटकमा पाँच लिटरसम्म रक्सी र १० लिटरसम्म जाँड बनाउन अनुमति लिन नपर्ने, त्यस्तो जाँड रक्सी वर्षको ६ पटक भन्दा बढी बनाउन नपाइने, निजी प्रयोजनका लागि रक्सी वा जाँड बनाउने व्यक्तिले सो जाँड वा रक्सी बनाएको सूचना अन्तशुल्क अधिकारीलाई दिनुपर्ने ब्यवस्था छ। आफ्नो धर्म, रिती, रिवाज, संस्कृति जोगाउन निजी प्रयोजनका लागि वर्ष भरीमा ३० लिटरसम्म रक्सी बनाउन र ६० लिटरसम्म जाँड बनाउन सक्ने सुविधा कानुनले दिएको छ। निजी उपयोगका लागि बनाइएको रक्सी वा जाँड बनाउने व्यक्तिले अनिवार्य रूपमा त्यसरी रक्सी वा जाँड बनाइएको व्यहोराको सूचना अन्तःशुल्क अधिकृतलाई दिनुपर्ने बाध्यकारी व्यवस्था नियममा छ। यस्तै, बिहान १० देखि बेलुकी १० बजेसम्म मात्र र अन्तःशुल्क अधिकारीले निश्चित स्थानमा मदिरा बिक्रीवितरण गर्न निषेध गर्न सक्ने भनिएको छ। उपभोक्ता संरक्षण ऐन, २०७५ ले पनि अनुचित व्यापारिक तथा व्यवसायजन्य क्रियाकलाप गर्न रोक लगाउँदै नियमको पालन नगरे पाँच वर्षसम्म कैद र बिगोबमोजिम जरिवानाकोे व्यवस्था गरेको छ। कानुन कार्यान्वयनको पाटो भने कमजोर छ। घरेलु मदिराको कच्चा पदार्थमा कट्टु, थोत्रा लुगा, मोजा, टायर, प्रयोग भइसकेका सेनेटरी प्याड, सिनोजस्ता वस्तुलाई प्रयोग गर्ने गरेको जनगुनासो रहे पनि नियन्त्रण प्रभावकारी नभएको दाबीसमेत निवेदकको छ। उनीहरूले नियमन अभावमा घरेलु मदिराको सेवनले समाजमा घरेलु हिंसा, कुटपिट, चोरी, भ्रष्टाचार, बलात्कार, गुन्डागर्दी, हत्या, ज्यान मार्ने उद्योग, संगठित अपराधजस्ता जघन्य र नैतिक पतन देखिने फौजदारी कसुर अपराध हुने गरेको, बहुविवाह, सम्बन्धविच्छेद, गाली बेइज्जती, वेश्यावृत्तिजस्ता सामाजिक विखण्डन, शृंखलाबद्ध घटना हुनेजस्ता विकृति पनि इजलाससमक्ष दर्शाएका थिए। मदिरा तथा मदिराजन्य पदार्थबाट राजस्व संकलनको मात्र ध्येय रहने तर आमनागरिक र राष्ट्रहितमा पर्न गएको नकारात्मक असरबारे सरकारका नियमकारी निकायको कुनै चासो नरहेको हाम्रो दाबी थियो, सर्वोच्चको आदेशपछि निवेदक मि श्रले अन्नपूर्णसँग भने, गुणस्तरसम्बन्धी कुनै प्रयोगशाला परीक्षणको व्यवस्थासमेत नभएको अवस्था छ। भयावह स्थिति रोक्ने फैसला प्रभावकारी हुनेछ। लिखित आदेश आएपछि कार्यान्वयनमा हामीले दबाब दिन्छौं। मदिरा सेवनकै कारण मानिसको सिर्जनशीलता, रचनात्मकता तथा संवेदनशीलतामा ह्रास आउने, बालबालिकाको नियमित अध्ययनमा नकारात्मक असर, पुरुषमा नपुंशकता र महिलामा बाँझोपना देखिई समाजमा नकारात्मक असर देखिएको अध्ययन प्रतिवेदनसमेत इजलाससमक्ष पेस गरिएको थियो। निजी प्रयोजनमा यस्तो छ नियम एकपटकमा ५ लिटर रक्सी, १० लिटर जाँड बनाउन अनुमति लिनु नपर्ने वर्षको ६ पटकभन्दा बढी बनाउन नपाइने बनाएको सूचना अन्तःशुल्क अधिकारीलाई दिनुपर्ने"

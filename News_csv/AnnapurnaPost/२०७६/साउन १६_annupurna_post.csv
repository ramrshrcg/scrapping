शीर्षक,विवरण
सार्वजनिक निर्माणमा बेथिति,"उपत्यकालगायत देशका प्रमुख सहरहरूमा सडक र पुल निर्माणमा देखिएको बेथितिले सर्वसाधारण हैरान छन्। सडक निर्माणमा सडकमा पारिएका खाल्डाले कैयन् नागरिकको ज्यानसमेत लिएको छ। कैयन् घाइते भएका छन्। सरकारले सडकमा पासो थापे झैं भान हुन्छ। ठूलाठूला परियोजना घोषणा गरी समृद्धिको सपना देखाउने सरकारका निम्ति पर्यटकीय थलो नगरकोट जाने सडक पिच गर्ने काम वर्षौँदेखि रोकिएको छ। चाबहिलबौद्धवासीले पटकपटक आन्दोलन गरिरहेको दृश्य सरकारका आँखामा पर्न सकेको देखिन्न। विरूप सडक र पूर्वाधारले गिज्याइरहेको छ। यति हुँदा पनि सरकारले हीनताबोध गरेको देखिन्न। वर्षौँअघि ठेक्का हात पारेकाहरू हात बाँधेर बसेका मात्र छैनन्, तिनीहरू ठूला नेताहरूबाटै संरक्षित भएको दृश्य छताछुल्ल छ। जनतासँग क्षमा माग्ने त परै जाओस्, यसकारण यस्तो हुन गयो भनेर प्रस्टीकरणसमेत दिनु दायित्व ठान्दैन। यसमाथि हरेक बर्खायाममा सडक हिलाम्मे हुन्छ अनि पानी रोकिनेबित्तिकै धुलाम्मे। अति भइसकेपछि कहींकहींका जनता सडकमा उत्रनसमेत बाध्य भएका छन्। सरकारले कुनै पनि सार्वजनिक निर्माण ठेक्का सुरु गर्नुअघि टुंगो लगाउनुपर्ने कुरा लगाउँदैन। किनभने निर्णयकर्तालाई ठेक्का छिटो दिनु छ। आफ्नै पालामा र आफ्नै हातले ठेक्का सम्झौता गर्दा पूर्वपरिचालनबापत प्राप्त हुने कमिसन भागबन्डा लगाउने चलन छ। त्यसपछि काम फत्ते भएर अन्तिम भुक्तानी दिँदा पनि ठेकेदारले नजराना नबुझाएसम्म राफसाफ हुँदैन। काम सकेर भुक्तानी लिन घूस माग्नेहरू अख्तियारको हिरासतमा बसेका छन्। यो उदाहरण नै पर्याप्त छ कि सार्वजनिक निर्माणको बेथिति। यसले संस्थागत रूप लिइसकेको छ। त्यसै पनि खराब नियत भएको ठेकेदारले अनेक हर्कत अपनाउँदै ठेक्का हात पार्छन्। एउटा काम पूरा नभए पनि अर्को ठेक्का हत्याउने उसको प्रपञ्च जहिले पनि सफल हुँदै आएको छ। सिक्टा सिँचाइ, राप्ती पुल यसका ज्वलन्त उदाहरण हुन्। सम्झौताअनुसार काम नहुँदा वा गुणस्तर कायम नहुँदा दण्डित हुनुपर्दैन। सरकारी निकायहरू अभयदान दिन्छन्। ठेकेदारको सिन्डिकेट छ। कहाँसम्म भने तोकिएका इच्छित ठेकेदार मात्र प्रतिस्पर्धामा भाग लिन पाउने गरी सचिव, महानिर्देशक र ठेकेदारको सेटिङमा क्राइटेरिया बन्दोबस्त गरिन्छ। यति हुँदा पनि ती सरकारी कर्मचारीलाई मन्त्रीले कारबाही गर्दैनन्, जसको सीधा अर्थ छ उनी पनि सामेल छन्। यी र यस्ता असंगतिले मुलुकको सार्वजनिक निर्माण क्षेत्र बदनाम मात्र छैन, जनता अति कष्ट भोग्न बाध्य छन्। सरकारले पूर्वाधारमा विकृति र असंगति चाहेको देखिन्न। यसैमा खेल्न चाहन्छ। खेलिरहेकै छ। रमाइरहेकै छ। उदाहरणका लागि मुआब्जा वितरण, साइट क्लियरेन्स गरेर मात्र ठेक्का लगाइदियो भने कुनै विवाद नै आउँदैन। प्रसारण लाइनमा पनि राइट अफ वे का सबै प्रक्रिया पूरा गरेर मात्रै ठेक्का दिँदा छिटो काम हुन्छ। साइट क्लियरेन्स गज्याङगुजुङ हुन्छ। यसैलाई कारण देखाएर ठेकेदारले पटकपटक म्याद थप गर्छ। म्याद थप गर्दा हाकिमहरूले कमिसन प्राप्त गर्छन्। यो स्वार्थ र लालचले साइट क्लियर नगरीकनै ठेक्का लगाइन्छ। ढिलै गर्ने हो भने भत्काउन किन सुरु गर्नु ? सिजनमा पर्यटक खचाखच हुने नगरकोटको विस्तार गर्न लागेको बाटो यसैको उपज हो। अनेक विवाद छ भन्ने देखाइएको छ, तर ठेकेदारले काम गर्दैन। काम गर्न नसक्ने नालायक ठेकेदारलाई हटाएर अर्काै ल्याइँदैन। यही नियत र नियति दुवै प्रवृत्त छ। कतिपय अवस्थामा अदालतका आदेशले काम अवरुद्ध भएका पनि छन्। कसैको सम्पत्ति पनि क्षतिपूर्ति नदिईकन लिन नपाइने प्राकृतिक न्यायको सिद्धान्तविपरीत उनीहरूको सहमतिविनै पेलेर अधिग्रहण गर्ने गरिएको छ। क्षतिपूर्ति नदिने हो भने विस्तार किन गर्नु ? निश्चय पनि मुआब्जा दिँदा लागत बढी पर्न जान्छ। तर राज्यले दिन सक्दिनँ भन्न पाउँदैन। पूरा गर्नुपर्ने दायित्व पहिल्यै निर्वाह गरेर काममा हात हाल्दा वाधाव्यवधान आउँदैन भन्ने उदाहरण थुप्रै छन्। यो कुनै एक सरकारको समस्या होइन, प्रवृत्ति र नियत हो। यसलाई ऐनले नै व्यवस्थित गर्नुपर्छ। ऐन बनाउन नियत सफा हुनुपर्छ।"
मध्यरातमा विप्लवको 'टार्गेट' एनसेल टावर : कहाँ के भयो ?,"काठमाडौं : बुधबार राति र बिहीबार बिहान देशका विभिन्न ठाउँमा आगजनीका घटना भएका छन्। यी घटनामा धेरैजसो मोबाइल सेवा प्रदायक कम्पनीहरूलाई लक्ष्य गरिएको छ। एक ठाउँमा नेपाल टेलिकमको टावरमा र अरु ठाउँमा एनसेल टावरलाई लक्ष्य गरी आक्रमण भएका छन्। राति भएका अधिकांश घटनामा को संलग्न छन् प्रष्ट खुलेको छैन तर सरकारद्वारा प्रतिबन्धित नेत्रविक्रम चन्द विप्लव नेतृत्वको नेकपाको संलग्नता हुने शंका प्रहरीको छ। विप्लवका एक केन्द्रीय सदस्यले अन्नपूर्णसँग एनसेल टावरमा प्रतिकात्मक कारबाही गरिएको बताए। 'एनसेलमाथि जनताले कारबाही गरेका छन्', उनले भने, 'हामीमाथि प्रतिबन्ध लगाउनुको कारण पनि एनसेलमाथि कारबाही हुनु नै थियो।' उनले करछली, मानव तस्करी, भ्रष्टाचार गर्नेलाई कारबाहीको नीति पार्टीले लिएको बताए। कहाँ के भयो ? नवलपुरमा एनसेल टावरमा आगजनी पूर्वी नवलपरासीको कावासोती नगरपालिका १० मगरकोटमा रहेको एनसेल टावरमा गएराति आगजनी भएको छ। राति ११ बजे टावरमा एक समूहले आगजनी गरेको हो। आगजनीबाट जेनेटर पूर्णरुपमा क्षतिग्रस्त भएको जिल्ला प्रहरी कार्यालय नवलपुरका प्रवक्ता नायब उपरीक्षक अर्जुन रानाभाटले बताए। जुटको बोरामा मटितेल राखेर आगजनी गरिएको देखिएको छ। आगजनीबाट टावरको तल्लो भागमा क्षति पुगेको छ। आगजनीपछि तत्कालन पुगेको प्रहरी र स्थानीयवासीले आगो नियन्त्रणमा लिएका थिए। घटनास्थल जिल्ला प्रहरी कार्यालयबाट ३ किलोमिटर दूरीमा छ। आगजनी गर्ने समूहको पहिचान हुन नसके पनि विप्लव समूहका कार्यकर्ताले आगजनी गरेको आशंका प्रहरीको छ। घटनाबारे सोधपुछ गर्न दुई जनालाई प्रहरीले नियन्त्रणमा लिएको छ। घटनामा संलग्न समूहको तीव्ररुपमा खोजी भइरहेको नायब उपरीक्षक रानाभाटले जानकारी दिए। पूर्वी जिल्लामा एनसेलका ३५ वटा टावर रहेको प्रहरीले जनाएको छ। बेनीमा आगलागी बेनी नगरपालिका २ खबरास्थित एनसेलको टावरमा बुधबार राति आगलागी भएको छ। आगलागीबाट ब्याट्री र जेनेरेटरमा क्षति पुगेको छ। घटनास्थलमा पुगेका प्रहरी निरीक्षक रामप्रसाद पाण्डेले आगलागीबाट जेनेरेटर जलेको र ब्याट्रीमा क्षति पुगेको जानकारी दिए। प्राविधिक वा अन्य कारणले आगलागी भएको हो सो विषयमा अनुसन्धान भइरहेको उनले बताए। बेनी बजार नजिकै रहेको खबरा क्षेत्रमा राति साढे १० बजेतिर बिष्फोटको आवाज सुनिएको थियो। घटनास्थलको प्रकृति हेर्दा बिष्फोट भएको जस्तो नदेखिएको प्रहरी निरीक्षक पाण्डेले बताए। नेपालगन्जमा एनसेलका दुई टावरमा आगजनी बिहीबार बिहान बाँकेमा एनसेलका २ टावरमा आगजनी भएको छ। जिल्ला प्रहरी कार्यालय बाँकेका प्रहरी नायब उपरीक्षक प्रकाश सापकोटाले दिएको जानकारी अनुसार नेपालगञ्ज उपमहानगरपालिका२० मनिकापुर नयाँबस्ती र डुडुवा गाउँपालिका४ मेहमानपुरमा रहेको एनसेलको टावरमा बिहान साढे १ बजेतिर जुटको बोरामा पेट्रोल छर्केर आगजनी गरेको भेटिएको छ। आगजनीबाट टावरका तारमा क्षति पुगेको छ। घटनामा संलग्न व्यक्तिको खोजी भइरहेको प्रहरीले जनाएको छ। घटनामा विप्लव समूहको संलग्नताको शंका गरिए पनि उसले जिम्मेवारी भने लिएको छैन। कैलालीमा पनि एनसेल टावरमै आगजनी नेत्रविक्रम चन्द विप्लव नेतृत्वको नेकपाले कैलालीका विभिन्न क्षेत्रमा रहेका एनसेल टेलिकमका टावरमा आगजनी गरेको छ। बुधबार राति जिल्लाको जानकी गाउँपालिका, लम्कीचुहा नगरपालिका, गोदावरी नगरपालिका र धनगढी उपमहानगर पालिकामा रहेका टावरमा आगजनी भएको छ। जानकी गाउँपालिका ४ मुनुवामा आगजनी गरिएको एनसेल टावर। फोटोः परमानन्द पाण्डे जानकी गाउँपालिका २ र ४ मा रहेका दुईवटा टावरमा आगजनी गरिएको छ। लम्कीचुहा नगरपालिकाको पूर्वी लम्कीमा रहेको एउटा एनसेल टावरमा समेत आगजनी भएको छ। उता, गोदावरी नगरपालिका९ मालाखेतीमा पनि एउटा टावरमा आगजनी भएको छ। त्यस्तै, सुदूरपश्चिम प्रदेशको राजधानी धनगढी ६ मा समेत नेकपाका कार्यकर्ताले एनसेलको टावरमा आगजनी गरेका छन्। आगजनीबाट टावरका उपकरण जेनेरेटर, कन्टोल बक्स र टावर जलेर नष्ट भएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले जानकारी दिएका छन्। अर्घाखाँचीमा टेलिकम टावरमा आगजनी अर्घाखाँची जिल्लाको पाणिनि गाउँपालिका ५ मैदानको अमजामा रहेको नमस्तेको टावरमा आगजनी भएको छ। बुधबार राति बेलुका करिब ८ बजे टावरमा आगजनी भएको प्रहरी चौकी पालिले जनाएको छ। आगलागीबाट टावरमा सामान्य क्षति पुगेको प्रहरीको भनाइ छ।घटनाबारे अनुसन्धान भइरहेको प्रहरीले बताएको छ। ललितपुरमा बम डिस्पोज ललितपुरको कोन्जोस्योम गाउँपालिका वडा नम्बर २ मा रहेको एनसेल टावरमा अपरिचित ब्यक्तिको समूहले आगो लगाउने प्रयास गरेको छ। गएराति करिब साढे १० बजेतिर उनीहरूले टावरमा लगेको तारको मुठोमा आगो लगाएर भागेको महानगरीय प्रहरी परीसर जावलाखेलका प्रवक्ता नारायन चिमरीयाले जानकारी दिए। उनका अनुसार उक्त समूहले तारमा आगो लगाएर रातो र कालो तार जडित प्रेसर कुकर छाडेर हिँडेका थिए। नेपाली सेनाको टोलीले उक्त बम डिस्पोज गरेको छ। वडाध्यक्ष ध्रुब घिमिरेले बिहान सवा ७ बजे बम डिस्पोज गरिएको जानकारी दिए। सिन्धुपाल्चोकमा पनि मेलम्ची नगरपालिका १ भोटेचौरमा रहेको एनसेलको टावरमा आगजनी भएको छ। बुधबार राति अज्ञात समूहले टावरमाथि आगजनी गरेको इलाका प्रहरी कार्यालय मेलम्चीका प्रहरी निरीक्षक महेन्द्र दर्नालले जानकारी दिए। दुईवटा टायर र ग्यासको सिलिन्डर बालेर टावरमाथि आगजनी गरिएको दर्नालनको भनाइ छ। यस्तै मंगलबार राति पनि मेलम्ची नगरपालिका १० शिखरपुरको वडा कार्यालयमा आगजनी भएको थियो। त्यसको पनि अहिलेसम्म कसैले जिम्मा लिएको छैन। तनहुँमा एनसेल टावरमा आगलागी तनहुँको घिरिङ गाउँपालिका ३ घुल्मीछापमा रहेको एनसेलको टावरमा आगलागी भएको छ। बुधबार राति १२ बजेतिर अज्ञात समूहले टावरमा आगलागी गरेको सूचना पाएको प्रहरी उपरीक्षक विनोद शिलवालले जानकारी दिए। आगलागीबाट तार जलेपछि टावरको सेवा रोकिएको छ। उनले आगलागी गर्ने समूहको पहिचान भइ नसकेको बताए। मर्मतको काम भइरहेकाले केही दिन नेटवर्क प्रभावित हुने एनसेलले जनाएको छ। मोरङमा पनि एनसेल टावरमा आगजनी अज्ञात समूहले मोरङको पथरीशनिश्चरे नगरपालिका६ मंगलबारेमा रहेको एनसेल टावरमा बुधबार राति आगजनी गरेको छ। आगजनीबाट टावरमा ब्याट्रीको पावर सप्लाई गर्ने पावर प्वाइन्टमा सामान्य क्षति पुगेको छ। केही तारहरु जलेका छन्। इलाका प्रहरी कार्यालय पथरीका डीएसपी लक्ष्मीराज अधिकारीका अनुसार पेट्रोल छर्किएर जुटको बोरा प्रयोग गर्दै आगो लगाइए पनि त्यसले ठूलो क्षति भने भएको छैन।तारले घेराबारा गरेको ठाउँको गेट फुटाएर कम्पाउण्डभित्र पसेर आगजनी गरिएको उनले बताए। आगजनीबाट क्षति पुगेको एनसेल टावरमा ब्याट्रीको पावर सप्लाई गर्ने 'पावर प्वाइन्ट'। तस्बिर : अन्नपूर्ण 'घटनाको प्रकृति हेर्दा ठूलै क्षति पुर्याउने योजना देखिन्छ,' अधिकारीले भने, 'तर क्षति सामान्य मात्रै भयो।' घटनास्थलमा आगजनीका लागि पेट्रोल बोक्न प्रयोग गरिएको प्लाष्टिकको बोतल फेला परेको छ। बिहीबार बिहान ७ बजे स्थानीयले आगजनी गरिएको देखेर प्रहरीलाई खबर गरेका थिए। स्थानीय बालकृष्ण दाहालको जग्गा भाडामा लिएर एनसेल टावर राखिएको थियो।डीएसपी अधिकारीले आगजनी गर्नेको पहिचान हुन नसकेको र घटनाका बारेमा अनुसन्धान थालिएको जनाए। पोखरामा एनसेल टावरमा आगजनी पोखरा महानगरपालिका २८ माझठानामा डाँडागाउँमा एनसेल टावरमा आगलागी भएको छ। बुधबार राति १० बजेतिर आगलागी भएको स्थानीयले बताएका छन्। कास्की प्रहरीले आगलागी कसले गरायो भन्ने पत्ता लागिनसकेको जनाएको छ। घटनाको अनुसन्धान थालिएको कास्की प्रहरी प्रवक्ता डीएसपी राजकुमार केसीले जनाए। डोटीमा एनसेल टावरमा आगजनी डोटीको जोरायल गाउँपालिका १ गोगनपोनी कटौंचथलामा रहेको एनसेल टावरमा बुधबार राति एक समूहले आगजनी गरेको छ। टावर घेरबारमा राखिएको गेटको ताल्चा फोरेर भित्र गई आगजनी गरेएको जिल्ला प्रहरी कार्यालय डोटीका प्रहरी नायब उपरीक्षक लालबहादुर धामीले बताए। आगजनी गरिएको जोरायल गाउँपालिका १ गोगनपोनी, कटौंचथलामा रहेको एनसेल टावर ।तस्बिर : अन्नपूर्ण गजनीबाट सिस्टम सञ्चालन गर्न प्रयोग गरिएका विभिन्न केवल, बिटिएस बक्स, ब्याट्री बक्स, एसइडिपी च्यानललगायतका सामान जलेर नस्ट भएको प्रहरीले जनाएको छ। आगजनीपछि उक्त क्षेत्रमा एनसेलको नेटवर्क बन्द भएको स्थानीय जीवन बोहराले बताए।आगजनी गर्ने समूहको खोजी भइरहेको प्रहरीले जनाएको छ। गोरखामा पनि एनसेल टावरमा आगजनी पलुंटार नगरपालिका ८ दुभारमा रहेको एनसेलको टावरमा अज्ञात समूहले आगजनी गरेको छ। बुधबार राति करिब ११ बजे आगजनी भएको जिल्ला प्रहरी कार्यालयका प्रमुख एसपी ओम अधिकारीले जानकारी दिए। आगजनीबाट जलेर नष्ट भएका एनसेल कार्यालयका उपकरणमा भएको आगजनी। तस्बिर : अन्नपूर्ण टावरमा जोडिएको सोलार प्रविधिका उपकरण, फाइबरका तार जलाएर नष्ट भएको वडाअध्यक्ष शंकर कँडेलले जानकारी दिए । घटनास्थलमा बिहानै प्रहरी पुगिसकेको छ। यसअघिका एनसेल टावर आगजनीका घटनामा विप्लव समूहको संलग्नता रहेकाले यो घटनामा पनि उनीहरुकै संलग्नता हुनसक्ने प्रहरीको अनुमान छ। भोजपुरमा एनसेलको टावरमा आगजनी भोजपुरको रामप्रसाद राई गाउँपालिका १ ओख्रेको डाँडाखर्कमा रहेको एनसेलको टावरमा बुधबार राति अज्ञात समूहले आगजनी गरेको छ। टावरको सोलार प्यानल तोडफोड गर्नुको साथै टावरका सम्पूर्ण उपकरण जलाएर नष्ट गरिएको प्रहरीले जनाएको छ। अज्ञात समूहले टावरमा रहेको ५ थान सोलारका प्यानेल, १ थान मेसिन तोडफोड गर्नुको साथै जथाभावी टावर र अन्य उपकरण जलाएको जिल्ला प्रहरी कार्यालय भोजपुरका डिएसपी नरबहादुर सलामी मगरले बताए। बिहीबार बिहान करिब ९ बजेतिर स्थानीयले उक्त घटना देखेपछि प्रहरीमा उदृत गरेको डिएसपी मगरको भनाई छ। स्थानीयले खबर गरेपछि घटनाको थप प्रकृति बुझ्न प्रहरी टोली घटनास्थलतर्फ जाँदै गरेको डिएसपी मगरले जानकारी दिए । (हरि शर्मासन्तोष गौतमशंकरप्रसाद खनालपरमानन्द पाण्डेप्रेमनारायण आचार्य पवन पौडेलनितु घलेकिशोर बुढाथोकी केशवशरण लामिछाने खगेन्द्रबहादुर सिंह शिव उप्रेती प्रदीपचन्द्र राई)"
ट्याक्सीमा छुटेको दुई लाख पचास हजार फिर्ता,काठमाडौं : काठमाडौँ उपत्यकामा ट्याक्सीमा छुटेको दुई लाख पचास हजार रकम सम्बन्धित धनीलाई बुझाइएको छ। बा २ ज ४१५५ नम्बरको ट्याक्सी चालक कुलबहादुर श्रेष्ठले उक्त रकम फिर्ता गरेका हुन्। सिन्धुली सुनकोशी घर भई हाल ललितपुर बस्ने २७ वर्षीय श्रष्ठले रुकुम सिस्ने बस्ने २६ वर्षीय विवेक खड्काले छोडेको रकम फिर्ता गरेका हुन्। खड्काले ट्याक्सीमा छोडेको रकम महानगरीय ट्राफिक महाशाखामा आएर सम्बन्धित धनीलाई फिर्ता गरेका हुन्। खड्का बिहीबार बिहान सुन्धाराको सिभिल मलदेखि न्युरोड जाने क्रममा ट्याक्सीमा रकम छोडेर हिँडेपछि चालक आफैं पैसा फिर्ता गर्न महाशाखा पुगेका थिए। चालकले दिएको रकम महाशाखाका प्रहरी उपरीक्षक रवीकुमार पौडेलले धनी खड्कालाई हस्तान्तरण गरे। रासस
समाजवादी पार्टीका नेतामाथि गोली प्रहार,बुटवल : कपिलवस्तुमा समाजवादी पार्टीका एक स्थानीय नेतामाथि गोली प्रहार भएको छ । शुद्धोधन गाउपालिकाका पार्टी अध्यक्ष रामनयन यादवमाथि गोली प्रहार भएको हो । मोटरसाइकलमा आएका दुईजना व्यक्तिले उनीमाथि गोली प्रहार गरेका थिए । उनको हातको पाखुरामा गोली लागेको छ । उनी खतरामुक्त रहेको समाजवादी पार्टी प्रदेश ५ संसदीय दलका नेता सहसराम यादवले बताए । गोली कसले के कारणले चलायो भन्ने विषयमा अनुसन्धान भइरहेको प्रहरीले जनाएको छ । यादव शुद्धोधन गाउपालिका वडा नम्बर ५ हथियाबासी हुन् । उनको तौलिहवा अस्पतालमा उपचार भइरहेको छ ।
महोत्तरीमा दुई युवकको बेवारिसे शव फेला पर्याे,बर्दिबास : महोत्तरीका दुई अलग ठाउँमा दुई युवकको शव फेला परेको छ । मनरा सिस्वा नगरपालिका२ इटहर्वामा अपरिचित बेवारिसे शव भेटिएको हो । नेपालभारत दशगजा नजिकै उखुबारीमा ती युवकको शव फालिएको अवस्थामा फेला परेको जिल्ला प्रहरी कार्यालय महोत्तरीका डिएसपी माधवप्रसाद बुढाथोकीले जनाए । युवकको पहिचान खुलेको छैन । भारततिरै हत्या गरेर युवकको शव नेपाली भूमिमा फालेको हुनसक्ने बुढाथोकीको भनाइ छ । टाउको र निधारमा धारिलो हतियार प्रहार गरेर उनको हत्या भएको प्रहरीले जनाएको छ । यस्तै जलेशवर नगरपालिका६ स्थित रातु खोलामा पनि एकजनाको शव भेटिएको छ । स्थानीय सरोज साहको शव फेला परेको प्रहरीले जनाएको छ । उनको खोलामा डुबेर मृत्यु भएको हुनसक्ने प्रहरीको आशंका छ । दुवै शवको पोष्टमार्टमको लाग जिल्ला अस्पताल जलेश्वरमा राखिएको छ ।
"एनसेलका १६ टावरमा विप्लवको आगजनी, कहाँ के भयो ?","काठमाडौं : नेत्रविक्रम चन्द विप्लव नेतृत्वको नेकपाले मोबाइल सेवा प्रदायक एनसेलका १६ टावरमा आगजनी गरेका छन्। बुधबार राति र बिहीबार बिहान भएका घटनामा विभिन्न जिल्लामा एनसेलका १६ टावरमा क्षति पुगेको हो। नेपाल टेलिकमको एउटा टावरमा आगजनी भएको छ। नवलपुर, बेनी, ललितपुर, सिन्धुपाल्चोक, तनहुँ, मोरङ, पोखरा, डोटी, गोरखा र भोजपुरमा एनसेलका टावरमा आगजनी भएको छ। कैलालीमा चारवटा टावरमा आगजनी भएको छ। नेपालगञ्जमा २ वटा टावरमा क्षति पुगेको छ। अर्घाखाँचीमा नेपाल टेलिकमको एउटा टावरमा क्षति पुगेको छ। विप्लवका एक केन्द्रीय सदस्यले अन्नपूर्णसँग एनसेल टावरमा प्रतिकात्मक कारबाही गरिएको बताए। 'एनसेलमाथि जनताले कारबाही गरेका छन्', उनले भने, 'हामीमाथि प्रतिबन्ध लगाउनुको कारण पनि एनसेलमाथि कारबाही हुनु नै थियो।' उनले करछली, मानव तस्करी, भ्रष्टाचार गर्नेलाई कारबाहीको नीति पार्टीले लिएको बताए। कहाँ के भयो ? नवलपुरमा आगजनी पूर्वी नवलपरासीको कावासोती नगरपालिका १० मगरकोटमा रहेको एनसेल टावरमा गएराति आगजनी भएको छ। राति ११ बजे टावरमा एक समूहले आगजनी गरेको हो। आगजनीबाट जेनेटर पूर्णरुपमा क्षतिग्रस्त भएको जिल्ला प्रहरी कार्यालय नवलपुरका प्रवक्ता नायब उपरीक्षक अर्जुन रानाभाटले बताए। जुटको बोरामा मटितेल राखेर आगजनी गरिएको देखिएको छ। आगजनीबाट टावरको तल्लो भागमा क्षति पुगेको छ। आगजनीपछि तत्कालन पुगेको प्रहरी र स्थानीयवासीले आगो नियन्त्रणमा लिएका थिए। घटनास्थल जिल्ला प्रहरी कार्यालयबाट ३ किलोमिटर दूरीमा छ। आगजनी गर्ने समूहको पहिचान हुन नसके पनि विप्लव समूहका कार्यकर्ताले आगजनी गरेको आशंका प्रहरीको छ। घटनाबारे सोधपुछ गर्न दुई जनालाई प्रहरीले नियन्त्रणमा लिएको छ। घटनामा संलग्न समूहको तीव्ररुपमा खोजी भइरहेको नायब उपरीक्षक रानाभाटले जानकारी दिए। पूर्वी जिल्लामा एनसेलका ३५ वटा टावर रहेको प्रहरीले जनाएको छ। बेनीमा जेनेरेटर जलाइयो बेनी नगरपालिका २ खबरास्थित एनसेलको टावरमा बुधबार राति आगलागी भएको छ। आगलागीबाट ब्याट्री र जेनेरेटरमा क्षति पुगेको छ। घटनास्थलमा पुगेका प्रहरी निरीक्षक रामप्रसाद पाण्डेले आगलागीबाट जेनेरेटर जलेको र ब्याट्रीमा क्षति पुगेको जानकारी दिए। प्राविधिक वा अन्य कारणले आगलागी भएको हो सो विषयमा अनुसन्धान भइरहेको उनले बताए। बेनी बजार नजिकै रहेको खबरा क्षेत्रमा राति साढे १० बजेतिर बिष्फोटको आवाज सुनिएको थियो। घटनास्थलको प्रकृति हेर्दा बिष्फोट भएको जस्तो नदेखिएको प्रहरी निरीक्षक पाण्डेले बताए। नेपालगन्जमा दुई टावरमा आगजनी बिहीबार बिहान बाँकेमा एनसेलका २ टावरमा आगजनी भएको छ। जिल्ला प्रहरी कार्यालय बाँकेका प्रहरी नायब उपरीक्षक प्रकाश सापकोटाले दिएको जानकारी अनुसार नेपालगञ्ज उपमहानगरपालिका२० मनिकापुर नयाँबस्ती र डुडुवा गाउँपालिका४ मेहमानपुरमा रहेको एनसेलको टावरमा बिहान साढे १ बजेतिर जुटको बोरामा पेट्रोल छर्केर आगजनी गरेको भेटिएको छ। आगजनीबाट टावरका तारमा क्षति पुगेको छ। घटनामा संलग्न व्यक्तिको खोजी भइरहेको प्रहरीले जनाएको छ। घटनामा विप्लव समूहको संलग्नताको शंका गरिए पनि उसले जिम्मेवारी भने लिएको छैन। कैलालीमा चार टावरमा क्षति नेत्रविक्रम चन्द विप्लव नेतृत्वको नेकपाले कैलालीका विभिन्न क्षेत्रमा रहेका एनसेल टेलिकमका टावरमा आगजनी गरेको छ। बुधबार राति जिल्लाको जानकी गाउँपालिका, लम्कीचुहा नगरपालिका, गोदावरी नगरपालिका र धनगढी उपमहानगर पालिकामा रहेका टावरमा आगजनी भएको छ। जानकी गाउँपालिका ४ मुनुवामा आगजनी गरिएको एनसेल टावर। फोटोः परमानन्द पाण्डे जानकी गाउँपालिका २ र ४ मा रहेका दुईवटा टावरमा आगजनी गरिएको छ। लम्कीचुहा नगरपालिकाको पूर्वी लम्कीमा रहेको एउटा एनसेल टावरमा समेत आगजनी भएको छ। उता, गोदावरी नगरपालिका९ मालाखेतीमा पनि एउटा टावरमा आगजनी भएको छ। त्यस्तै, सुदूरपश्चिम प्रदेशको राजधानी धनगढी ६ मा समेत नेकपाका कार्यकर्ताले एनसेलको टावरमा आगजनी गरेका छन्। आगजनीबाट टावरका उपकरण जेनेरेटर, कन्टोल बक्स र टावर जलेर नष्ट भएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले जानकारी दिएका छन्। अर्घाखाँचीमा टेलिकम टावरमा आगजनी अर्घाखाँची जिल्लाको पाणिनि गाउँपालिका ५ मैदानको अमजामा रहेको नमस्तेको टावरमा आगजनी भएको छ। बुधबार राति बेलुका करिब ८ बजे टावरमा आगजनी भएको प्रहरी चौकी पालिले जनाएको छ। आगलागीबाट टावरमा सामान्य क्षति पुगेको प्रहरीको भनाइ छ।घटनाबारे अनुसन्धान भइरहेको प्रहरीले बताएको छ। ललितपुरमा बम डिस्पोज ललितपुरको कोन्जोस्योम गाउँपालिका वडा नम्बर २ मा रहेको एनसेल टावरमा अपरिचित ब्यक्तिको समूहले आगो लगाउने प्रयास गरेको छ। गएराति करिब साढे १० बजेतिर उनीहरूले टावरमा लगेको तारको मुठोमा आगो लगाएर भागेको महानगरीय प्रहरी परीसर जावलाखेलका प्रवक्ता नारायन चिमरीयाले जानकारी दिए। उनका अनुसार उक्त समूहले तारमा आगो लगाएर रातो र कालो तार जडित प्रेसर कुकर छाडेर हिँडेका थिए। नेपाली सेनाको टोलीले उक्त बम डिस्पोज गरेको छ। वडाध्यक्ष ध्रुब घिमिरेले बिहान सवा ७ बजे बम डिस्पोज गरिएको जानकारी दिए। सिन्धुपाल्चोकमा पनि मेलम्ची नगरपालिका १ भोटेचौरमा रहेको एनसेलको टावरमा आगजनी भएको छ। बुधबार राति अज्ञात समूहले टावरमाथि आगजनी गरेको इलाका प्रहरी कार्यालय मेलम्चीका प्रहरी निरीक्षक महेन्द्र दर्नालले जानकारी दिए। दुईवटा टायर र ग्यासको सिलिन्डर बालेर टावरमाथि आगजनी गरिएको दर्नालनको भनाइ छ। यस्तै मंगलबार राति पनि मेलम्ची नगरपालिका १० शिखरपुरको वडा कार्यालयमा आगजनी भएको थियो। त्यसको पनि अहिलेसम्म कसैले जिम्मा लिएको छैन। तनहुँमा सेवा अवरुद्ध तनहुँको घिरिङ गाउँपालिका ३ घुल्मीछापमा रहेको एनसेलको टावरमा आगलागी भएको छ। बुधबार राति १२ बजेतिर अज्ञात समूहले टावरमा आगलागी गरेको सूचना पाएको प्रहरी उपरीक्षक विनोद शिलवालले जानकारी दिए। आगलागीबाट तार जलेपछि टावरको सेवा रोकिएको छ। उनले आगलागी गर्ने समूहको पहिचान भइ नसकेको बताए। मर्मतको काम भइरहेकाले केही दिन नेटवर्क प्रभावित हुने एनसेलले जनाएको छ। मोरङमा पावर सप्लाई बन्द अज्ञात समूहले मोरङको पथरीशनिश्चरे नगरपालिका६ मंगलबारेमा रहेको एनसेल टावरमा बुधबार राति आगजनी गरेको छ। आगजनीबाट टावरमा ब्याट्रीको पावर सप्लाई गर्ने पावर प्वाइन्टमा सामान्य क्षति पुगेको छ। केही तारहरु जलेका छन्। इलाका प्रहरी कार्यालय पथरीका डीएसपी लक्ष्मीराज अधिकारीका अनुसार पेट्रोल छर्किएर जुटको बोरा प्रयोग गर्दै आगो लगाइए पनि त्यसले ठूलो क्षति भने भएको छैन।तारले घेराबारा गरेको ठाउँको गेट फुटाएर कम्पाउण्डभित्र पसेर आगजनी गरिएको उनले बताए। आगजनीबाट क्षति पुगेको एनसेल टावरमा ब्याट्रीको पावर सप्लाई गर्ने 'पावर प्वाइन्ट'। तस्बिर : अन्नपूर्ण 'घटनाको प्रकृति हेर्दा ठूलै क्षति पुर्याउने योजना देखिन्छ,' अधिकारीले भने, 'तर क्षति सामान्य मात्रै भयो।' घटनास्थलमा आगजनीका लागि पेट्रोल बोक्न प्रयोग गरिएको प्लाष्टिकको बोतल फेला परेको छ। बिहीबार बिहान ७ बजे स्थानीयले आगजनी गरिएको देखेर प्रहरीलाई खबर गरेका थिए। स्थानीय बालकृष्ण दाहालको जग्गा भाडामा लिएर एनसेल टावर राखिएको थियो।डीएसपी अधिकारीले आगजनी गर्नेको पहिचान हुन नसकेको र घटनाका बारेमा अनुसन्धान थालिएको जनाए। पोखरा महानगरपालिका २८ माझठानामा डाँडागाउँमा एनसेल टावरमा आगलागी भएको छ। बुधबार राति १० बजेतिर आगलागी भएको स्थानीयले बताएका छन्। कास्की प्रहरीले आगलागी कसले गरायो भन्ने पत्ता लागिनसकेको जनाएको छ। घटनाको अनुसन्धान थालिएको कास्की प्रहरी प्रवक्ता डीएसपी राजकुमार केसीले जनाए। डोटीको जोरायल गाउँपालिका १ गोगनपोनी कटौंचथलामा रहेको एनसेल टावरमा बुधबार राति एक समूहले आगजनी गरेको छ। टावर घेरबारमा राखिएको गेटको ताल्चा फोरेर भित्र गई आगजनी गरेएको जिल्ला प्रहरी कार्यालय डोटीका प्रहरी नायब उपरीक्षक लालबहादुर धामीले बताए। आगजनी गरिएको जोरायल गाउँपालिका १ गोगनपोनी, कटौंचथलामा रहेको एनसेल टावर । फोटो : अन्नपूर्ण गजनीबाट सिस्टम सञ्चालन गर्न प्रयोग गरिएका विभिन्न केवल, बिटिएस बक्स, ब्याट्री बक्स, एसइडिपी च्यानललगायतका सामान जलेर नस्ट भएको प्रहरीले जनाएको छ। आगजनीपछि उक्त क्षेत्रमा एनसेलको नेटवर्क बन्द भएको स्थानीय जीवन बोहराले बताए।आगजनी गर्ने समूहको खोजी भइरहेको प्रहरीले जनाएको छ। गोरखाको पलुङटार नगरपालिका ८ दुभारमा रहेको एनसेलको टावरमा अज्ञात समूहले आगजनी गरेको छ। बुधबार राति करिब ११ बजे आगजनी भएको जिल्ला प्रहरी कार्यालयका प्रमुख एसपी ओम अधिकारीले जानकारी दिए। आगजनीबाट जलेर नष्ट भएका एनसेल कार्यालयका उपकरणमा भएको आगजनी। तस्बिर : अन्नपूर्ण टावरमा जोडिएको सोलार प्रविधिका उपकरण, फाइबरका तार जलाएर नष्ट भएको वडाअध्यक्ष शंकर कँडेलले जानकारी दिए । घटनास्थलमा बिहानै प्रहरी पुगिसकेको छ। यसअघिका एनसेल टावर आगजनीका घटनामा विप्लव समूहको संलग्नता रहेकाले यो घटनामा पनि उनीहरुकै संलग्नता हुनसक्ने प्रहरीको अनुमान छ। भोजपुरको रामप्रसाद राई गाउँपालिका १ ओख्रेको डाँडाखर्कमा रहेको एनसेलको टावरमा बुधबार राति अज्ञात समूहले आगजनी गरेको छ। टावरको सोलार प्यानल तोडफोड गर्नुको साथै टावरका सम्पूर्ण उपकरण जलाएर नष्ट गरिएको प्रहरीले जनाएको छ। अज्ञात समूहले टावरमा रहेको ५ थान सोलारका प्यानेल, १ थान मेसिन तोडफोड गर्नुको साथै जथाभावी टावर र अन्य उपकरण जलाएको जिल्ला प्रहरी कार्यालय भोजपुरका डिएसपी नरबहादुर सलामी मगरले बताए। बिहीबार बिहान करिब ९ बजेतिर स्थानीयले उक्त घटना देखेपछि प्रहरीमा उदृत गरेको डिएसपी मगरको भनाई छ। स्थानीयले खबर गरेपछि घटनाको थप प्रकृति बुझ्न प्रहरी टोली घटनास्थलतर्फ जाँदै गरेको डिएसपी मगरले जानकारी दिए । (हरि शर्मासन्तोष गौतमशंकरप्रसाद खनालपरमानन्द पाण्डेप्रेमनारायण आचार्य पवन पौडेलनितु घलेकिशोर बुढाथोकी केशवशरण लामिछाने खगेन्द्रबहादुर सिंह शिव उप्रेती प्रदीपचन्द्र राई)"
१२ वर्षीय बालकले गरे आत्महत्या,भक्तपुर : भक्तपुरको सूर्यविनायक नगरपालिका ७ गुण्डुमा एक १२ वर्षीय बालकले झुण्डिएर आत्महत्या गरेका छन्। स्थानीय राजु खतिवडाका १२ वर्षीय छोरा सन्देश खतिवडाले आफ्नै घरको दोस्रो तलामा काठको दलिनमा झुण्डिएर आत्महत्या गरेका हुन्। महानगरीय प्रहरी परिसर भक्तपुरका अनुसार टाईले घाँटीमा पासो लगाई बुधबार बेलुका झुण्डिरहेको अवस्थामा उनी फेला परेका थिए। झुण्डिरहेको अवस्थामा उनका बुवाले देखेपछि पासो फुकाई मध्यपुर अस्पताल लगेका थिए। अस्पताल पुर्याइएका सन्देशलाई चिकित्सकले मृत घोषणा गरेको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनका अनुसार घटनास्थलमा महानगरीय प्रहरी वृत्त जगाती भक्तपुरबाट प्रहरी टोली खटी गई आवश्यक अनुसन्धानपछि शव पोस्टमार्टमका लागि भक्तपुर अस्पताल लगिएको थियो। पोस्टमार्टमपछि शव आफन्तलाई बुझाएको भक्तपुर प्रहरीले जनाएको छ।
काभ्रेमा घुससहित पाँच प्रहरी पक्राउ,"काभ्रे : काभ्रेका तीन प्रहरी चौकीमा अख्तियारले छापा मारेको छ। काभ्रेको सिपाघाटदेखि साँगा भज्याङसम्म अरनिको राजमार्ग तथा हेलम्बु राजमार्गमा रहेका प्रहरीले मासिक रुपमा टिपरसँग पैसा असुल्ने सूचनाको आधारमा अख्तियारको टोलीले बिहीबार छापा मारेको थियो। छापा मार्ने क्रममा एक टिपरसँग उनीहरुले दुईदुई हजार लिएको पाइएपछि अख्तियारको टोलीले प्रहरी चौकीमा छापा मारेर पाँच प्रहरीलाई नियन्त्रणमा लिएको हो। नियन्त्रणमा लिएकामध्ये तीन ट्राफिक र दुई जनपथ रहेका छन्। अख्तियारले नगदसहित नियन्त्रणमा लिएका प्रहरीमा प्रहरीचौकी हिगुवापाटीमा कार्यरत ट्राफिक प्रहरीका जवान तेजप्रसाद भट्टराई, पाँचखाल चौकीमा कार्यरत प्रहरी हबल्दार भक्तबहादुर हायू, प्रहरी जवान ज्ञानबहादुर लामगाडे र जिल्ला ट्राफिक प्रहरी कार्यालय बनेपामा कार्यरत ट्राफिक हबल्दार हरिप्रसाद बानियाँ र रामहरि मानन्धर रहेको अख्तियार स्रोतले जनायो। उनीहरुको साथबाट अख्तियारले दुईदुई हजार नगद बरामद गरेको छ। सूचनाको आधारमा काभ्रेको हिगुवापाटी, पाँचखाल, खाँवा, बनेपा र साँगाबाट अवैध रुपमा रकम असुल्ने सूचनाको आधारमा अख्तियारको तीनओटा टोलीले बिहीबार दिउँसो काभ्रेमा परिचालन भएको थियो। काभ्रेमा टिपरबाटै मासिक लाखौं रुपैयाँ प्रहरीले आम्दानी गर्ने गरेको गुनासो हुँदै आएको थियो।"
अपहरणमा परेका भनिएका तरुण दलका कार्यकर्ता प्रहरी खोरमा,"वीरगन्ज : वीरगन्जबाट अपहरणमा परेको भनिएका नेपाल तरुण दलका कार्यकर्ता उपनेश कुमार चौरसीया विहिबार परिवारको सम्कर्पमा आएपछि उनलाई प्रहरीले नियन्त्रणमा लिएर थुनामा राखेको छ। पर्साको विन्दवासीनी गाउँपालिका४ मधवल घर भएका २३ वर्षीय उपनेश चौरसीयाले आफू अपहरणमा परेको भनेर झुठो हल्ला फिजाएकाले पक्राउ गरेर प्रहरी हिरासतमा राखिएको पर्साका एसपी सोमेन्द्रसिंह राठौरले जानकारी दिए। चौरसियासँगै अपहरणको झुटो हल्ला फिजाएका मधवलकै २१ वर्षीय सनुपदास तत्वालाइ पनि गरेको छ। दुवै जनाविरुद्ध सार्वजनिक अपराध अन्तर्गत मुद्दा चलाइएको छ। अपहरणको हल्ला गर्ने मधवलकै २८ वर्षीय उत्तम भनिने निरन्जन तिवारी र २८ वर्षीय एजाजुल मिया अन्सारी फरार छन्। उनीहरुको खोजि भइरहेको प्रहरीले जनाएको छ। साथीहरुसँग लिएको ऋण तिर्न नसकेपछि उपनेशले घरपरिवारबाट पैसा माग्नका लागि सनुप, निरन्जन र एजाजुलको सहयोग लिएर आफू अपहरणमा परेको योजना बनाइ झुठो हल्ला फिजाएको एसपी राठौरले बताए। उनका अनुसार मंगलबार घण्टाघर चोकबाट अपहरणमा परेका भनिएका उपनेशले मोटरसाइकलमा निरन्जन र एजालुललाई लिएर रक्सौल पुगेका थिए। उपनेशले नै सुनपलाइ रक्सौलमा बोलाएर आफू अहपरणमा परेको योजना बनाइ सनुपलाइ वीरगन्जमा पठाएर हल्ला फैलाउन लगाएकाले उपनेश र सनुपलाइ नियन्त्रणमा लिइएको हो। अपहरणमा परेको भनिएका उपनेशले तीन जनाले घण्टाघर चोकबाट मोटरसाइकलमा चढाएर रक्सौलमा पुर्याइ अपहरण गरेको बताएका छन्। घटना बारे प्रहरीले अनुसन्धान गरिरहेको छ।"
सासू बलात्कार गरेको आरोपमा ज्वाइँ पक्राउ,मीना बुढाथोकी सल्यान : ५२ वर्षीया दिदी सासूलाई बलात्कार गरेको आरोपमा प्रहरीले ४२ वर्षीय एक युवकलाई पक्राउ गरेको छ। कपुरकोट गाउँपालिका५ रीम निवासी बोल्न नसक्ने सासूलाई घरमा कोही नभएको मौका पारी बलात्कार गरेको आरोपमा ज्वाइँ नाता पर्ने युवक बुधबार पक्राउ परेको इलाका प्रहरी कार्यालय लुहामका इन्चार्ज नरबहादुर खड्काले जानकारी दिए। मंगलबार दिउँसो घरमा कोही नभएको मौका छोपी माइतीमा बस्दै आएकी यी महिलालाई बलात्कार गरेको गाउँका महिलाले देखेपछि पीडितका आफन्तलाई खबर गरेका थिए। घटनाबारे थप अनुसन्धान भइरहेको प्रहरीले जनाएको छ।पीडितको स्वास्थ्य परीक्षण बुधबार जिल्ला अस्पताल सल्यानमा गरिएको छ।
किशोर घरभित्रै मृत भेटिए,सिन्धुली : सिन्धुलीको कमलामाई नगरपालिका१ बादलेमा एक किशोर घरमै मृत अवस्थामा भेटिएका छन्। स्थानीय चन्द्रमायाँ सारुका नाति २३ वर्षीय विजय सारुमगर आफ्नै घरको भुँईतलामा मृत अवस्थामा भेटिएका हुन्। बिहीबार सारुमगर घरको भुँईतलामा मृत अवस्था भेटिए पछि स्थानीयले प्रहरीलाई खबर गरेका थिए।जिल्लाबाट प्रहरी नायव उपरीक्षक सहितको टोली घटनास्थलतर्फ गएको सिन्धुलीका प्रहरी प्रमुख चक्रबहादुर सिंहले जानकारी दिए।
"कालिगण्डकीमा पानीको बहाव बढ्यो, सतर्कता अपनाउन आग्रह","मुस्ताङ : तापक्रम वृद्धिसँगै मुस्ताङहुँदै बहने कालिगण्डकी नदीको बहाव उच्च भएको छ। हिमालको हिउँ पग्लिने क्रम बढेकाले कालिगण्डकी नदीको बहाव उच्च भएको हो। यो वर्ष उपल्लो मुस्ताङदेखि तल्लो मुस्ताङ कतै पानी परेको छैन।मौसम ढुम्म छ। जमिन तातिएको छ। तर पानी नपरेपनि मुस्ताङमा कालिगण्डकी सतह उर्लिएको छ। सदरमुकाम जोमसोम बजारको मध्य भागहुँदै बग्ने कालिगण्डकी नदीको बिहीबार अनुमगन गर्दै मुस्ताङका प्रमुख जिल्ला अधिकारी गंगाबहादुर क्षेत्रीले कालिगण्डकीले पुर्याउन सक्ने भन्दै विपत्को सम्भावनाबारे उच्चसतर्कता अपनाउन अनुरोध गरे। उनले पानी नपरे पनि हिमाल पग्लिने र हिमताल फुट्न सक्ने अवस्था रहेकाले सावधानी अपनाउन कालिगण्डकी तटीय क्षेत्रका स्थानीयलाई सचेत गराएका हुन्।जलवायु परिवर्तनका कारण पछिल्लो समय नदीको बहाव उच्च हुने, बासस्थान सर्ने, लामखुट्टे, झिङ्गालगायतका जिवाणुको विगविगीले हिमालको सौन्दर्यता घट्दै गएको छ। गत वर्ष कालिगण्डकीको बाढीले वारागुङ, घरपझोङ र थासाङ गाउँपालिकाका तटीय बस्तीमा क्षति पुर्याएको थियो।कालिगण्डकीमा पानीको बहाव उच्च हुँदा म्याग्दी क्षेत्रमा समेत उक्तिकै खतरा बढेको छ।पछिल्लो समय हिउँदमा हिमपातले हिमालीक्षेत्रका बासिन्दा प्रभावित हुने गरेका छन्। मुस्ताङको जोमसोम हुँदै बगेको कालिगण्डकी नदी। मुस्ताङको जोमसोम हुँदै बगेको कालिगण्डकी ।मुस्ताङको जोमसोम हुँदै बगेको कालिगण्डकी ।"
भद्रपुर विमानस्थलबाट गोलीसहित पक्राउ,झापा : जिल्ला प्रहरी कार्यालय झापाले भद्रपुर विमानस्थलबाट गोलीसहित एकजनालाई नियन्त्रणमा लिएको छ। बिहीबार दिउँसो १:३० बजे सौर्य एयरलाइन्सबाट काठमाडौंको लागि हिँडेका इलामका सुरेश राई बिमानस्थलमा जेकचाँचका क्रममा पक्राउ परेका हुन्। इलाम सुर्योदय नगरपालिका४ श्रीअन्तु घर भएका ३८ वर्षीय सुरेश राईलाई गोलीसहित नियन्त्रणमा लिएको जिल्ला प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठले जानकारी दिए। थ्रीनट थ्री राइफलमा प्रयोग हुने १ थान गोलीसहित पक्राउ परेका राईलाई उनले के प्रयोजनका लागि गोली बोकेर हिँडेका हुन् भन्ने बारे जिल्ला प्रहरी कार्यालयले अनुसन्धान थालेको प्रवक्ता श्रेष्ठले जानकारी दिए।
प्रदेशबाटै पत्रकार परिचयपत्र वितरण सुरु,"काठमाडौं : सञ्चार रजिष्ट्रारको कार्यालय प्रदेश नम्बर ३ ले बिहीबारदेखि पानीमा भिज्दा पनि नबिग्रने आधुनिक किसिमको पत्रकार परिचयपत्र वितरण सुरु गरेको छ। संचार माध्यम व्यवस्थापन सूचना प्रणाली (सिएमआइएस) वेभ एप्लिकेसन सफ्टवेयर मार्फत पत्रकारबाट निवेदन प्राप्त गरी वितरण थालिएको हो। काठमाडौंमा सूचना तथा प्रसारण शाखाको उद्घाटनका अवसरमा सञ्चार रजिष्ट्रारको कार्यालयले मापदण्ड पुगेका पत्रकारहरुलाई बिहीबार स्वतन्त्र पत्रकार परिचयपत्र वितरण गरेको हो। आन्तरिक मामिला तथा कानुनमन्त्री शालिकराम जम्रकटेलले सञ्चार रजिष्ट्रारको कार्यालयको स्वतन्त्र पत्रकार परिचयपत्र वरिष्ठ पत्रकार युवराज घिमिरेलगायत १३ जनालाई हस्तान्तरण गरेर कार्यक्रमको उदघाटन गरेका थिए। अंग्रेजी र नेपाली दुवै भाषामा रहेको परिचयपत्रमा राहदानी नम्बर, बाहकको मोबाइल नम्बर, रक्त समूह पनि उल्लेख गरिएको छ। गर्भनेन्स अटोमेसन सोलुसनले तयार गरेको सो सफ्टवेयरमा प्रदेश भित्र काम गर्ने पत्रकारले आफनो ठाउँबाट अनलाइन मार्फत निवेदन दिन मिल्ने गरी निर्माण गरिएको छ। सफटवेयरमा पत्रकारहरुको व्यक्तिगत, शैक्षिक, तालिम, भ्रमण र अन्य विस्तृत विवरण पनि राखिएको हुन्छ। पत्रकारले आफ्नो विवरण राखेपछि सञ्चार रजिष्ट्रारको कार्यालयले कागजात अध्ययन गरी स्वीकृत गरेपछि सफ्टवेयर मार्फत नै परिचयपत्र पिडिएफ फाइलमा तयार हुन्छ र छापिन्छ। आन्तरिक मामिला तथा कानुनमन्त्री शालिकराम जम्कटेलले काठमाडौंमा स्थापना गरिएको शाखा कार्यालयबाट काठमाडौं उपत्यका र वरीपरीका जिल्लाका पत्रकारले सहज रुपमा सेवा लिन पाउने व्यवस्था गरिएको बताए। प्रदेश सभाले ०७५ मंसिर ११ गते प्रदेश सञ्चार माध्यम व्यवस्थापन बिधेयक पारित गरेको थियो भने प्रदेश प्रमुखबाट सो बिधेयक ०७५ पुस ११ गते प्रमाणीकरण भएको थियो।"
दोलखाका ३ सहरमा लाखेनाच सुरु,"दोलखा : दोलखाको सदरमुकाम चरिकोट, ऐतिहासिक दोलखाबजार र पर्यटकीय नगरी जिरीबाट एकसाथ लाखेनाच सुरु भएको छ। गठेमङ्गलको भोलिपल्ट बुधबार साँझबाट कृष्ण चरित्रमा आधारित लाखेनाच सदरमुकाम चरिकोट, दोलखाबजार र जिरीमा एकसाथ सुरु भएको हो। चरिकोटमा लालीगुराँस युवा क्लब, दोलखाबजारमा डापा खलक र जिरीमा जिरी नेवाःदेय् दबुको सक्रियतामा लाखेनाच प्रर्दशन गरिएको हो। चरिकोटमा नेवारहरुको बस्ती बसेदेखिनै सुरु भएको र बीचमा केहि समय बन्द भएको यो नाचलाई चरिकोट गुठी हुँदै लालीगुराँस युवा क्लबले निरन्तरता दिएको श्रेष्ठले बताए। जिरीका नेवार समुदायले चरिकोटबाट लगेर यदाकदा लाखेनाच प्रदर्शन गराउने गरेकोमा पहिलोपटक आफ्नै पहलमा यो नाच प्रर्दशन गरेको जिरी नेवाःदेय् दबुका अध्यक्ष बाबुराजा श्रेष्ठले बताए। 'देवकीको गर्भबाट आफूलाई मार्ने बालक जन्मने कुराबाट आतंकित कंसले कृष्णलाई मार्न आफ्नो बहिनी पुतनालाई पठाउँछन्। पुतनाले कृष्णलाई दुध खुवाएर मार्ने प्रयत्न गर्दा उल्टै कृष्णले रगत समेत चुसेर पुतना राक्षसलाई नै मारी दिन्छन् ।' कृष्ण चरित्रको यहि मान्यताको आधारमा नेवारहरुको बस्ती भएको देशको विभिन्न ठाउँमा लाखे (पुतना) नाच प्रर्दशन गर्ने परम्परा अनुसार लाखेनाच प्रदर्शन गरिने गरिन्छ। दोलखा जिल्लामा गठेमङ्गलको भोलिपल्टदेखि नवमीसम्म लाखेनाच प्रर्दशन गरिने परम्परा रहेको छ। संस्कृति परम्परा जोगाउन युवा पुस्ताले जिम्मेवारी लिएर लाखेनाच प्रर्दशन गरिने लालीगुराँस युवा क्लब चरिकोटका अध्यक्ष प्रविण श्रेष्ठले बताए। कृष्ण अष्टमीको भोलिपल्टसम्म प्रर्दशन गरिने लाखेनाचको अन्तिम दिन नवमीको राति १२ बजेपछि कृष्णले चक्र प्रहार गरी लाखेलाई मार्ने प्रचलन रहेको छ। गाईजात्राको दिन जिल्लाको ३ वटै सहरमा लाखेनाच विशेष ढङ्गले प्रर्दशन गरिन्छ। गाईजात्राको दिन लाखेको सेनाहरु (झुम्रे)को संख्या समेत उल्लेख्य हुने गरेको छ।"
बलात्कारका फरार अभियुक्त पक्राउ,इलाम : बालिका बलात्कार गरेर फरार रहेका चुलाचुली गाउँपालिका ५ का सचिन रसाईलीलाई प्रहरीले पक्राउ गरेको छ। रसाईलीलाई चुलाचुली गाउँपालिकाबाट पक्राउ गरेको जिल्ला प्रहरी कार्यालय इलामले जनाएको छ। जिल्ला अदालत इलामले तीन वर्षअघि रसाइलीलाई ९ वर्ष कैद तोकेको प्रहरीले जनाएको छ। रसाइलीलाई कारागार चलान गरिएको छ।
"एनसेलका २१ टावरमा विप्लवको आगजनी, कहाँ के भयो? (अपडेटसहित)","काठमाडौं : नेत्रविक्रम चन्द विप्लव नेतृत्वको नेकपाले मोबाइल सेवा प्रदायक एनसेलका २१ टावरमा आगजनी गरेका छन्। बुधबार राति र बिहीबार बिहान भएका घटनामा विभिन्न जिल्लामा एनसेलका २१ टावरमा क्षति पुगेको हो। नेपाल टेलिकमको एउटा टावरमा आगजनी भएको छ। नवलपुर, बेनी, ललितपुर, सिन्धुपाल्चोक, तनहुँ, मोरङ, पोखरा, डोटी, गोरखा र भोजपुरमा एनसेलका टावरमा आगजनी भएको छ। कैलालीमा चारवटा टावरमा आगजनी भएको छ। नेपालगञ्जमा २ वटा टावरमा क्षति पुगेको छ। धादिङका ३ वटा टावरमा आगजनी भएको छ। यस्तै, सल्या र बैतडीमा ११ वटा टावरमा आगजनी भएको छ। अर्घाखाँचीमा नेपाल टेलिकमको एउटा टावरमा क्षति पुगेको छ। विप्लवका एक केन्द्रीय सदस्यले अन्नपूर्णसँग एनसेल टावरमा प्रतिकात्मक कारबाही गरिएको बताए। 'एनसेलमाथि जनताले कारबाही गरेका छन्', उनले भने, 'हामीमाथि प्रतिबन्ध लगाउनुको कारण पनि एनसेलमाथि कारबाही हुनु नै थियो।' उनले करछली, मानव तस्करी, भ्रष्टाचार गर्नेलाई कारबाहीको नीति पार्टीले लिएको बताए। कहाँ के भयो ? नवलपुरमा आगजनी पूर्वी नवलपरासीको कावासोती नगरपालिका १० मगरकोटमा रहेको एनसेल टावरमा गएराति आगजनी भएको छ। राति ११ बजे टावरमा एक समूहले आगजनी गरेको हो। आगजनीबाट जेनेटर पूर्णरुपमा क्षतिग्रस्त भएको जिल्ला प्रहरी कार्यालय नवलपुरका प्रवक्ता नायब उपरीक्षक अर्जुन रानाभाटले बताए। जुटको बोरामा मटितेल राखेर आगजनी गरिएको देखिएको छ। आगजनीबाट टावरको तल्लो भागमा क्षति पुगेको छ। आगजनीपछि तत्कालन पुगेको प्रहरी र स्थानीयवासीले आगो नियन्त्रणमा लिएका थिए। घटनास्थल जिल्ला प्रहरी कार्यालयबाट ३ किलोमिटर दूरीमा छ। आगजनी गर्ने समूहको पहिचान हुन नसके पनि विप्लव समूहका कार्यकर्ताले आगजनी गरेको आशंका प्रहरीको छ। घटनाबारे सोधपुछ गर्न दुई जनालाई प्रहरीले नियन्त्रणमा लिएको छ। घटनामा संलग्न समूहको तीव्ररुपमा खोजी भइरहेको नायब उपरीक्षक रानाभाटले जानकारी दिए। पूर्वी जिल्लामा एनसेलका ३५ वटा टावर रहेको प्रहरीले जनाएको छ। बेनीमा जेनेरेटर जलाइयो बेनी नगरपालिका २ खबरास्थित एनसेलको टावरमा बुधबार राति आगलागी भएको छ। आगलागीबाट ब्याट्री र जेनेरेटरमा क्षति पुगेको छ। घटनास्थलमा पुगेका प्रहरी निरीक्षक रामप्रसाद पाण्डेले आगलागीबाट जेनेरेटर जलेको र ब्याट्रीमा क्षति पुगेको जानकारी दिए। प्राविधिक वा अन्य कारणले आगलागी भएको हो सो विषयमा अनुसन्धान भइरहेको उनले बताए। बेनी बजार नजिकै रहेको खबरा क्षेत्रमा राति साढे १० बजेतिर बिष्फोटको आवाज सुनिएको थियो। घटनास्थलको प्रकृति हेर्दा बिष्फोट भएको जस्तो नदेखिएको प्रहरी निरीक्षक पाण्डेले बताए। नेपालगन्जमा दुई टावरमा आगजनी बिहीबार बिहान बाँकेमा एनसेलका २ टावरमा आगजनी भएको छ। जिल्ला प्रहरी कार्यालय बाँकेका प्रहरी नायब उपरीक्षक प्रकाश सापकोटाले दिएको जानकारी अनुसार नेपालगञ्ज उपमहानगरपालिका२० मनिकापुर नयाँबस्ती र डुडुवा गाउँपालिका४ मेहमानपुरमा रहेको एनसेलको टावरमा बिहान साढे १ बजेतिर जुटको बोरामा पेट्रोल छर्केर आगजनी गरेको भेटिएको छ। आगजनीबाट टावरका तारमा क्षति पुगेको छ। घटनामा संलग्न व्यक्तिको खोजी भइरहेको प्रहरीले जनाएको छ। घटनामा विप्लव समूहको संलग्नताको शंका गरिए पनि उसले जिम्मेवारी भने लिएको छैन। कैलालीमा चार टावरमा क्षति नेत्रविक्रम चन्द विप्लव नेतृत्वको नेकपाले कैलालीका विभिन्न क्षेत्रमा रहेका एनसेल टेलिकमका टावरमा आगजनी गरेको छ। बुधबार राति जिल्लाको जानकी गाउँपालिका, लम्कीचुहा नगरपालिका, गोदावरी नगरपालिका र धनगढी उपमहानगर पालिकामा रहेका टावरमा आगजनी भएको छ। जानकी गाउँपालिका ४ मुनुवामा आगजनी गरिएको एनसेल टावर। फोटोः परमानन्द पाण्डे जानकी गाउँपालिका २ र ४ मा रहेका दुईवटा टावरमा आगजनी गरिएको छ। लम्कीचुहा नगरपालिकाको पूर्वी लम्कीमा रहेको एउटा एनसेल टावरमा समेत आगजनी भएको छ। उता, गोदावरी नगरपालिका९ मालाखेतीमा पनि एउटा टावरमा आगजनी भएको छ। त्यस्तै, सुदूरपश्चिम प्रदेशको राजधानी धनगढी ६ मा समेत नेकपाका कार्यकर्ताले एनसेलको टावरमा आगजनी गरेका छन्। आगजनीबाट टावरका उपकरण जेनेरेटर, कन्टोल बक्स र टावर जलेर नष्ट भएको जिल्ला प्रहरी कार्यालय कैलालीका प्रवक्ता डीएसपी दक्षकुमार बस्नेतले जानकारी दिएका छन्। अर्घाखाँचीमा टेलिकम टावरमा आगजनी अर्घाखाँची जिल्लाको पाणिनि गाउँपालिका ५ मैदानको अमजामा रहेको नमस्तेको टावरमा आगजनी भएको छ। बुधबार राति बेलुका करिब ८ बजे टावरमा आगजनी भएको प्रहरी चौकी पालिले जनाएको छ। आगलागीबाट टावरमा सामान्य क्षति पुगेको प्रहरीको भनाइ छ।घटनाबारे अनुसन्धान भइरहेको प्रहरीले बताएको छ। ललितपुरमा बम डिस्पोज ललितपुरको कोन्जोस्योम गाउँपालिका वडा नम्बर २ मा रहेको एनसेल टावरमा अपरिचित ब्यक्तिको समूहले आगो लगाउने प्रयास गरेको छ। गएराति करिब साढे १० बजेतिर उनीहरूले टावरमा लगेको तारको मुठोमा आगो लगाएर भागेको महानगरीय प्रहरी परीसर जावलाखेलका प्रवक्ता नारायन चिमरीयाले जानकारी दिए। उनका अनुसार उक्त समूहले तारमा आगो लगाएर रातो र कालो तार जडित प्रेसर कुकर छाडेर हिँडेका थिए। नेपाली सेनाको टोलीले उक्त बम डिस्पोज गरेको छ। वडाध्यक्ष ध्रुब घिमिरेले बिहान सवा ७ बजे बम डिस्पोज गरिएको जानकारी दिए। सिन्धुपाल्चोकमा पनि आगजनी मेलम्ची नगरपालिका १ भोटेचौरमा रहेको एनसेलको टावरमा आगजनी भएको छ। बुधबार राति अज्ञात समूहले टावरमाथि आगजनी गरेको इलाका प्रहरी कार्यालय मेलम्चीका प्रहरी निरीक्षक महेन्द्र दर्नालले जानकारी दिए। दुईवटा टायर र ग्यासको सिलिन्डर बालेर टावरमाथि आगजनी गरिएको दर्नालनको भनाइ छ। यस्तै मंगलबार राति पनि मेलम्ची नगरपालिका १० शिखरपुरको वडा कार्यालयमा आगजनी भएको थियो। त्यसको पनि अहिलेसम्म कसैले जिम्मा लिएको छैन। तनहुँमा सेवा अवरुद्ध तनहुँको घिरिङ गाउँपालिका ३ घुल्मीछापमा रहेको एनसेलको टावरमा आगलागी भएको छ। बुधबार राति १२ बजेतिर अज्ञात समूहले टावरमा आगलागी गरेको सूचना पाएको प्रहरी उपरीक्षक विनोद शिलवालले जानकारी दिए। आगलागीबाट तार जलेपछि टावरको सेवा रोकिएको छ। उनले आगलागी गर्ने समूहको पहिचान भइ नसकेको बताए। मर्मतको काम भइरहेकाले केही दिन नेटवर्क प्रभावित हुने एनसेलले जनाएको छ। मोरङमा पावर सप्लाई बन्द अज्ञात समूहले मोरङको पथरीशनिश्चरे नगरपालिका६ मंगलबारेमा रहेको एनसेल टावरमा बुधबार राति आगजनी गरेको छ। आगजनीबाट टावरमा ब्याट्रीको पावर सप्लाई गर्ने पावर प्वाइन्टमा सामान्य क्षति पुगेको छ। केही तारहरु जलेका छन्। इलाका प्रहरी कार्यालय पथरीका डीएसपी लक्ष्मीराज अधिकारीका अनुसार पेट्रोल छर्किएर जुटको बोरा प्रयोग गर्दै आगो लगाइए पनि त्यसले ठूलो क्षति भने भएको छैन।तारले घेराबारा गरेको ठाउँको गेट फुटाएर कम्पाउण्डभित्र पसेर आगजनी गरिएको उनले बताए। आगजनीबाट क्षति पुगेको एनसेल टावरमा ब्याट्रीको पावर सप्लाई गर्ने 'पावर प्वाइन्ट'। तस्बिर : अन्नपूर्ण 'घटनाको प्रकृति हेर्दा ठूलै क्षति पुर्याउने योजना देखिन्छ,' अधिकारीले भने, 'तर क्षति सामान्य मात्रै भयो।' घटनास्थलमा आगजनीका लागि पेट्रोल बोक्न प्रयोग गरिएको प्लाष्टिकको बोतल फेला परेको छ। बिहीबार बिहान ७ बजे स्थानीयले आगजनी गरिएको देखेर प्रहरीलाई खबर गरेका थिए। स्थानीय बालकृष्ण दाहालको जग्गा भाडामा लिएर एनसेल टावर राखिएको थियो।डीएसपी अधिकारीले आगजनी गर्नेको पहिचान हुन नसकेको र घटनाका बारेमा अनुसन्धान थालिएको जनाए। पोखरा महानगरपालिका २८ माझठानामा डाँडागाउँमा एनसेल टावरमा आगलागी भएको छ। बुधबार राति १० बजेतिर आगलागी भएको स्थानीयले बताएका छन्। कास्की प्रहरीले आगलागी कसले गरायो भन्ने पत्ता लागिनसकेको जनाएको छ। घटनाको अनुसन्धान थालिएको कास्की प्रहरी प्रवक्ता डीएसपी राजकुमार केसीले जनाए। डोटीको जोरायल गाउँपालिका १ गोगनपोनी कटौंचथलामा रहेको एनसेल टावरमा बुधबार राति एक समूहले आगजनी गरेको छ। टावर घेरबारमा राखिएको गेटको ताल्चा फोरेर भित्र गई आगजनी गरेएको जिल्ला प्रहरी कार्यालय डोटीका प्रहरी नायब उपरीक्षक लालबहादुर धामीले बताए। आगजनी गरिएको जोरायल गाउँपालिका १ गोगनपोनी, कटौंचथलामा रहेको एनसेल टावर । फोटो : अन्नपूर्ण गजनीबाट सिस्टम सञ्चालन गर्न प्रयोग गरिएका विभिन्न केवल, बिटिएस बक्स, ब्याट्री बक्स, एसइडिपी च्यानललगायतका सामान जलेर नस्ट भएको प्रहरीले जनाएको छ। आगजनीपछि उक्त क्षेत्रमा एनसेलको नेटवर्क बन्द भएको स्थानीय जीवन बोहराले बताए।आगजनी गर्ने समूहको खोजी भइरहेको प्रहरीले जनाएको छ। गोरखाको पलुङटार नगरपालिका ८ दुभारमा रहेको एनसेलको टावरमा अज्ञात समूहले आगजनी गरेको छ। बुधबार राति करिब ११ बजे आगजनी भएको जिल्ला प्रहरी कार्यालयका प्रमुख एसपी ओम अधिकारीले जानकारी दिए। आगजनीबाट जलेर नष्ट भएका एनसेल कार्यालयका उपकरणमा भएको आगजनी। तस्बिर : अन्नपूर्ण टावरमा जोडिएको सोलार प्रविधिका उपकरण, फाइबरका तार जलाएर नष्ट भएको वडाअध्यक्ष शंकर कँडेलले जानकारी दिए । घटनास्थलमा बिहानै प्रहरी पुगिसकेको छ। यसअघिका एनसेल टावर आगजनीका घटनामा विप्लव समूहको संलग्नता रहेकाले यो घटनामा पनि उनीहरुकै संलग्नता हुनसक्ने प्रहरीको अनुमान छ। भोजपुरको रामप्रसाद राई गाउँपालिका १ ओख्रेको डाँडाखर्कमा रहेको एनसेलको टावरमा बुधबार राति अज्ञात समूहले आगजनी गरेको छ। टावरको सोलार प्यानल तोडफोड गर्नुको साथै टावरका सम्पूर्ण उपकरण जलाएर नष्ट गरिएको प्रहरीले जनाएको छ। अज्ञात समूहले टावरमा रहेको ५ थान सोलारका प्यानेल, १ थान मेसिन तोडफोड गर्नुको साथै जथाभावी टावर र अन्य उपकरण जलाएको जिल्ला प्रहरी कार्यालय भोजपुरका डिएसपी नरबहादुर सलामी मगरले बताए। बिहीबार बिहान करिब ९ बजेतिर स्थानीयले उक्त घटना देखेपछि प्रहरीमा उदृत गरेको डिएसपी मगरको भनाई छ। स्थानीयले खबर गरेपछि घटनाको थप प्रकृति बुझ्न प्रहरी टोली घटनास्थलतर्फ जाँदै गरेको डिएसपी मगरले जानकारी दिए । बैतडीमा आगजनी र तोडफोड बैतडीमा अज्ञात समूहले एनसेलका टावरमा आगजनी र तोडफोड गरेको छ। पुरचौंडी नगरपालिकाको १ उचापात्थर कुँडीधारमा रहेको एनसेलको टावरमा बुधबार राति अज्ञात समूहले आगजनी र तोडफोड गरेको जिल्ला प्रहरी कार्यालयले जनाएको छ। १२ भोल्टको ब्याट्रीमा तोडफोड गरी क्षति पुर्याएपछि पुरचौंडी क्षेत्रमा एनसेलको फोन सेवा अवरुद्ध भएको छ। यस्तै सोलारमा पातामा ढुंगाले हानेर क्षति पुर्याइएको जिल्ला प्रहरी कार्यालयका प्रवक्ता प्रहरी निरीक्षक दीपक पातलीले जानकारी दिए। टावरमा विप्लव नेतृत्वको नेकपाले आगजनी गरेको हुनसक्ने अनुमान गरिएको उनले बताए। सल्यानमा आगजनी सल्यान : सल्यानमा एनसेलको टावरमाथि आगजनी भएको छ। सल्यानको बागचौर नगरपालिका५ शिवरथ जारुमारेमा रहेको एनसेल टावरमाथि बुधबार राति आगजनी भएको जिल्ला प्रहरी कार्यालय सल्यानले जनाएको छ। आगजनीबाट टावरमा रहेको दुईवटा सोलारका प्यानलमध्ये एउटा पूर्णरुपमा क्षती भएको जिल्ला प्रहरी कार्यालयका प्रमुख डिएसपी वीरेन्द्रबहादुर शाहीले जानकारी दिए। टावरमा आगजनी गर्नेको पहिचान नखुलेको र घटनाबारे अनुसन्धान भइरहेको डिएसपी शाहीले बताए। हालसम्म घटनाको कसैले जिम्मा नलिएको र कुनै पर्चा पनि नभेटिएकाले तत्काल केही भन्न नसक्ने अवस्था रहेको उनको भनाइ छ। धादिङका तीनवटा एनसेल टावरमा आगजनी अज्ञात समूहले धादिङका ३ ठाउँमा ३ वटा एनसेल टावरमा आगजनी गरेको छ। बुधबार राति छुट्टाछुटटै समयमा धादिङ छुट्टाछुट्टै ठाउँका टावरमा आगजनी भएको जिल्ला प्रहरी कार्यलय धादिङले जानकारी दिएको छ। फाइल तस्बिर सिद्धलेक गाउँपालिका ६ कुम्पुरडाँडामा बुधबार राति साढे ११ बजेतिर आगजनी भएको प्रहरीले जानकारी दिएको छ। आगजनीबाट टावरमा रहेको जेनेरेटर, व्याट्री, तार पूर्णरुपमा क्षति भएको छ। त्यस्तै, राति १ बजेको समयमा जिल्लाको धुनीबेसी नगरपालिका ४ जीवनपुर र थाक्रे गाउँपालिका३ जुरेथुममा रहेको टावरमा पनि आगजनी भएको छ। जीवनपुरमा जेनेरेटर, व्याट्री, तारमा पूर्ण क्षति भएको छ भने जुरेथुममा अब्टिकल केवल, तार र १२ वटा सोलार प्यानलमा क्षति भएको जिल्ला प्रहरी कार्यालय धादिङका प्रहरी नायव उपरीक्षक (डीएसपी) रुपक खड्काले जानकारी दिए। आगलागी कसले र किन गरेको भन्ने विषयमा अनुसन्धान भइरहेको खड्काले बताए। यसअघि पनि धादिङमा एनसेलको टावरमा आगजनी भएको र उक्त समयमा विप्लवले जिम्मा लिएकाले यस पटक पनि विप्लवले टावरमाथि आगजनी गराएको हुनसक्ने अनुमान गरेको उनले बताए। (हरि शर्मासन्तोष गौतमशंकरप्रसाद खनालपरमानन्द पाण्डेप्रेमनारायण आचार्य पवन पौडेलनितु घलेकिशोर बुढाथोकी केशवशरण लामिछाने खगेन्द्रबहादुर सिंह शिव उप्रेती प्रदीपचन्द्र राई,भगीरथ अवस्थीमीना बुढाथोकी मनिष दुवाडी)"
बाख्रा चराउन गएका दुई बालकको डुबेर मृत्यु,वीरगन्ज : बाख्रा चराउन गएका बेला खोलामा नुहाउने क्रममा डुबेर दुई बालकको मृत्यु भएको छ। बाराको प्रसौनी गाउँपालिका ४ स्थित दुधौरा खोलामा बिहीबार डुबेर स्थानीय इब्राहिम अंसारीका छोरा १० वर्षीय साहिल अंसारी र अजमुल्लाह अंसारीका छोरा १२ वर्षीय अरमान अंसारीको मृत्यु भएको हो। बाख्रा चराउन गएका दुबै बालक नुहाउने क्रममा खोलामा डुबेको बाराका प्रहरी नायव उपरीक्षक रन्जित सिंह राठौरले जानकारी दिए। खोलामा डुबेर बेहोस भएका दुवै बालकलाई उपचारको लागि वीरगन्जको नारायणी अस्पतालमा ल्याउने क्रममा बाटोमा नै मृत्यु भएको बाराका प्रहरी नायव उपरीक्षक राठौरले जानकारी दिए।
"युद्धको बेला माओवादी प्रवेश गर्ने सैनिकलाई १३ वर्षपछि कारवाही, १० वर्षको जेल सजाय","काठमाडौं : माओवादी युद्धको अवधिमा नेपाली सेनाबाट भागेर तत्कालिन जनमुक्ति सेनामा प्रवेश गरेका एक सैनिक जवानलाई १३ वर्षपछि जेल सजाय सुनाइएको छ । गोरखा आरुघाट९ स्थायी घर भएका शक्ति गुरुङ (विक्रम)लाई सैनिक समरी जनरल अदालतले १० वर्ष जेल सजाय तोकेको हो । सैनिक अदालतको फैसला अनुसार गुरुङ अब भविष्यमा समेत सरकारी सेवामा अयोग्य हुनेछन् । अभियुक्त गुरुङ २०६३ साउन ३० गते हतियारसहित भागेर तत्कालिन माओवादीमा प्रवेश गरेका थिए । सहायकरथी एवम् सैनिक प्रवक्ता विज्ञानदेव पाण्डेका अनुसार गुरुङलाई भविष्यमासमेत सरकारी सेवामा अयोग्य हुनेगरी सैनिक अदालतले कोट मार्सलको फैसला सुनाएको हो। गुरुङ २०६३ साउन ३० गते हतियारसहित भागेका थिए। सोही कसूरमा उनीमाथि कारबाही भएको हो। उनीविरुद्ध हातहतियार, गोलीगठ्ठासहित भगौडा सम्बन्धी कसूरमा मुद्दा चलाइएको थियो। सेनाले विशेष अनुसन्धानपछि गेरुङलाई दोषी ठहर गरेको थियो। उनको मुद्दा अनुसन्धानका लागि सहायकरथीको अध्यक्षतामा सैनिक अदालत गठन भएको थियो। उनले पुनरावेदन दिन सक्ने प्रावधान छ ।"
"दुर्घटनामा दुईको मृत्यु, दुई गम्भीर",भक्तपुर : भक्तपुरमा बुधबार भएका दुई छुट्टाछुट्टै सडक दुर्घटनामा दुईजनाको मृत्यु भएको छ।महानगरीय प्रहरी परिसर भक्तपुरका अनुसार चाँगुनारायण नगरपालिका ८ सुडालस्थित चरेलीमा बा १० च ४०२६ नम्बरको बलेरो गाडी दुर्घटना हुँदा एकजनाको मृत्यु भएको छ। सिन्धुली घर भई हाल चाँगुनाराण नपा ८ कलमसीमा बस्ने ३२ वर्षीय कान्छा राईको उपचारको क्रममा मृत्यु भएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनका अनुसार गाडीका चालक दोलखाको मेलुङ गाउँपालिका १ घर भई हाल चाँगुनारायण नपा ७ वागेश्वरी बस्ने २० वर्षीय प्रदीप राउतको उपचार भइरहेको छ। प्रहरीका अनुसार भक्तपुरको कमलविनायकबाट नगरकोटतर्फ जाँदै गर्दा आफै अनियन्त्रित भई सडकबाट तल खस्दा गाडीमा सवार २ जना घाइते भएका थिए। उपचारको लागि तत्काल भक्तपुर अस्पताल लगिएकोमा त्यहाँ उपचार सम्भव नभएपछि थप उपचारका लागि काठमाडौं मेडिकल कलेज अस्पताल सिनामंगल लगिएको थियो। त्यस्तै मध्यपुर थिमी नगरपालिका ३ गठ्ठाघरमा भक्तपुरबाट काठमाडौंतर्फ जाँदै गरेको ना ६ त ८६८ नम्बरको मिक्स्चरसहितको ट्याक्टर र सोही दिशातर्फ जाँदै गरेको प्रदेश ३०२००३ प ५५२९ नम्बरको मोटरसाकल ठक्कर खाँदा एकजनाको मृत्यु भएको छ। मिक्स्चर ट्याक्टर र मोटरसाइकल ठोक्किँदा घाइते भएका रामेछाप सुनापाती गाउँपालिका ३ घर भएका २९ वर्षीय रोमन तामाङको उपचारको क्रममा मृत्यु भएको हो। मोटरसाइकल चालक रामेछाप सुनापातीकै २८ वर्षीय धनबहादुर थिङको ट्रमा सेन्टर काठमाडौंमा उपचार भइरहेको भक्तपुर परिसरले जनाएको छ। दुर्घटनालगत्तै घाइतेहरुलाई तत्काल उपचारको लागि गट्ठाघरस्थित नागरिक सामुदायिक अस्पताल पुर्याइएको थियो। नागरिकबाट काठमाडौंस्थित ट्रमा सेन्टर रिफर गरिएको थियो। परिसरका प्रवक्ता प्रहरी नायब उपरीक्षक पोखरेलले दुर्घटनामा संलग्न मिक्स्चर ट्याक्टरका चालक उदयपुर कटारी घर भई हाल काठमाडौंको जडिबुटी बस्ने ३१ वर्षीय रविन खत्रीलाई नियन्त्रणमा लिइएको छ। फरार ट्याक्टर चालकको तदारुकताका साथ खोजतलास कार्य भइरहेको भक्तपुर प्रहरीले जनाएको छ।
एक किलो सुनसहित पक्राउ,काठमाडौं : प्रहरीले रसुवा गोसाइँकुण्डका पेम्बा दिन्डुप तामाङलाई नागढुंगाबाट एक किलो सुनसहित पक्राउ गरेको छ। बुधबार राति महानगरीय प्रहरी वृत्त थानकोट प्रभागअन्तर्गतको नागढुंगाको संयुक्त टोलीले सुन बरामद गरेको हो। तामाङले पाइन्टको पेटी लगाउने ठाउँमा चार वटा सुनका टुक्रा लुकाइ ल्याएका थिए। लुकाइ छिपाइ सुन आउँदै गरेको पूर्वसूचनाका आधारमा प्रहरीले तामाङ चढेको मोटरसाइकल रोकी खानतलासी गरेको थियो। प्रहरीले छानबिनका लागि तामाङलाई राजस्व अनुसन्धान विभागमा बुझाएको छ।
सबस्टेसनको काम अलपत्र,फिदिम : पाँचथरको आठराईमा निर्माणाधीन सबस्टेसनको काम एक वर्षदेखि अलपत्र परेको छ। ३३ केभीए विद्युत् प्रसारण लाइनको काम छाडेर ठेकेदार हिँडेपछि सबस्टेसन निर्माणको काम अलपत्र परेको हो। तीन वर्ष अघिदेखि निर्माण थालिएको सबस्टेसनको काम गत वर्षको साउन महिनादेखि स्थगित भएको हो। आठराई संक्रान्तिबजार नजिकै रहेको सबस्टेसन निर्माणको जिम्मा लिएको भारतीय निर्माण कम्पनी ए टू जेड इन्सा इन्जिनियरिङले नेपालमा रहेको मल्ल कन्स्ट्रक्सनलाई पेटी ठेक्कामा काम दिइएको बताइएको छ। सबस्टेसनका लागि घेराबार र एउटा भवनको पिल्लर मात्र तयार भएको छ। पेटी ठेक्कामा काम थालेको मल्ल कन्स्ट्रक्सनले बीचैमा काम छोडेपछि सबस्टेसन समयमा निर्माण नहुने देखिन्छ। आठराईमा ११ केभीए विद्युत् लाइन विस्तार भए पनि सबै घरमा केन्द्रीय प्रसारण लाइन पुग्न सकेको छैन। एक वर्षदेखि सबस्टेसनको काम अलपत्र अवस्थामा रहे पनि अहिलेसम्म कसैले ध्यान नदिएको उद्योग वाणिज्य संघ उपशाखा संक्रान्ति बजारका अध्यक्ष प्रेम पौडेलले जानकारी दिए। सबस्टेसन निर्माण गर्न संक्रान्तिबजारका स्थानीय केवलीप्रसाद मैनालीको परिवारले ९ रोपनी जग्गा नेपाल विद्युत् प्राधिकरणलाई निःशुल्क उपलब्ध गराएका थिए। पाँच वर्षभित्र काम सम्पन्न गर्ने गरी निर्माण थालिएको सबस्टेसनको काम छाडेर ठेकेदार बेपत्ता भएपछि आठराई अध्याँरोबाट मुक्त हुन सकेको छैन। तेह्रथुमको दुर्गम क्षेत्रमा रहेको आठराई विद्युतीय क्षेत्रमा निकै पछि छ। आठराई संक्रान्तिबजारसहित आसपासका केही गाउँमा मात्र विद्युत् पुगेको छ। ३३ केभीए विद्युत् प्रसारण लाइन निर्माण र विस्तारले गति नलिनु समग्र आठराईबासीको समस्या भएकाले आफू चिन्तित रहेको स्थानीय याममणि बरालले बताए। नेपाल विद्युत् प्राधिकरणअन्तर्गत प्रणाली सुदृढीकरण आयोजनाका अनुसार सबस्टेसन निर्माण र लाइन विस्तारका लागि १० देखि १५ करोड रुपैयाँको लागतमा निर्माण कार्य अघि बढाइएको हो। प्रणाली सुदृढीकरण आयोजनासँग ए टू जेड इन्सा इन्जिनियरिङ कम्पनीको सबस्टेसन निर्माणसम्बन्धी सम्झौताको समय सकिन अब तीन महिना मात्र बाँकी छ।
सडक डिभिजन र वडा कार्यालयको विवादले महिनौं उठेन फोहोर,"ललितपुर : सडकमा थुप्रिएको फोहोर कस्ले उठाउने भनेर सडक डिभिजन कार्यालय ललितपुर र वडा कार्यालयबीच दोहोरी चलेको छ। सडक सफा गर्दा संकलन हुने फोहोर लामो समयदेखि नउठाइ थुपारिएकाले फुटपाथ अवरुद्ध भएको छ। फोहोरले दुर्गन्ध र प्रदूषणसमेत बढेको छ। गत साउन १३ गते ललितपुर महानगरपालिकाको वडा नम्बर १५ ले आफ्ना क्षेत्रका सडकमा बढारेको फोहोर थुपारेको भन्दै ललितपुरस्थित सडक डिभिजन कार्यालयमा पत्र पठाएको थियो। वडा नम्बर १५ का अध्यक्ष सुदर्शन मिश्रले स्थानीय सरकार सञ्चालन ऐन, २०७४ अनुरूप परिपत्र गरिएको जानकारी दिए। पटकपटक सफा गरिदिन आग्रह गर्दा पनि फोहोर नउठाएपछि बाध्य भएर बोल्नु परेको हो, मिश्रले भने, स्थानीय सरकारको अधिकार बमोजिम पत्राचार गरेको हुँ। फोहोर नउठाए स्थानीय सरकार सञ्चालन ऐन अनुसार सडक डिभिजन कार्यालयलाई कानुनी दायरामा ल्याउने वडाध्यक्ष उनले बताए। वडा नम्बर १५ भित्रका सातदोबाटोगोदावरी, सातदोबाटोधापाखेल, जेम्स स्कुलसुमेरु अस्पताल सडकमा फोहोर थुपारिएको छ। सडकमा थुपारिएको फोहोरमा घाँससमेत उम्रिएको छ। डिभिजन सडक कार्यालयका प्रमुख अमृतमणि रिमालले सडकमा अरूले थुपारेको फोहोर उठाउने काम आफ्नो कार्यालयको नभएको बताए। ती सडकमा डिभिजन कार्यालयले फोहोर थुपारेको नभइ अरूले नै ल्याएर राखेको उनले प्रष्ट्याए। रिमालले भने, सडक सफा गर्दा निस्किएका फोहोर मात्र हामी उठाउँछौ, अरू फोहोर उठाउने काम महानगरपालिकाको हो। पेटीमा थुपारिएको फोहोर एक पटकका लागि मात्र उठाइदिने बताउँदै अरू बेला भने महानगरले नै उठाउनुपर्ने उनले बताए।"
चार्जमा राखेको मोबाइलमा गेम खेल्दा करेन्ट लागेर किशोरको मृत्यु,विराटनगर : मोबाइलमा गेम खेल्ने क्रममा करेन्ट लागेर मोरङको लेटाङ नगरपालिकामा बिहीबार बिहान एक बालकको मृत्यु भएको छ। लेटाङ३ त्रिशूली चोकका पदमबहादुर राईका छोरा १५ वर्षीय शौजन राईको बिहान सवा १ बजेतिर करेन्ट लागेर मृत्यु भएको मोरङ प्रहरीका प्रवक्ता डीएसपी राजकुमार खिउजुले बताए। डीएसपी खिउजुका अनुसार शौजन साथी सुरज राईको घरमा सुत्न गएका थिए। दुवैजना एउटै खाटमा सुतेका थिए। शौजनलाई चार्ज गरिरहेको मोबाइलमा गेम खेल्ने क्रममा करेन्ट लागेको र मृत्यु भएको खिउजुले बताए। चार्ज गर्दै मोबाइलमा गेम खेलिरहेका उनलाई एक्कासी करेन्ट लागेको पाइएको उनले बताए। खिउजुका अनुसार सुरजले खाटको भित्तापट्टी सुतेको साथी एक्कासी छट्पटाउन थालेपछि बुवाआमालाई बोलाएका थिए। चार्जमा रहेको मोबाइलबाट शौजनलाई करेन्ट लागेको थाहा पाएर सुरजले बिजुली समेत बन्द गरिदिएको प्रहरीको भनाइ छ। करेन्ट लागेका बेला मोबाइल शौजनको हातमै थियो। घटनास्थलमा पुगेको प्रहरीले बन्द अवस्थामा मोबाइल फेला पारेको छ। शौजनको घाँटीमा डढेको छ। प्रहरीले घटनाबारे अनुसन्धान भइरहेको जनाएको छ। शव पोस्टमार्टमका लागि उर्लाबारीको मंगलबारे अस्पतालमा लगिएको डीएसपी खिउजुले बताए।
दरबारको जग्गा अतिक्रमण,"तानसेन : तत्कालीन माओवादी आक्रमणबाट क्षतिग्रस्त बनेको पाल्पा दरबार अतिक्रमणको चपेटामा परेको छ। सरकारी तथा संस्थानका कार्यालय खडा हुँदै जाँदा दरबारको अस्तित्व नै संकटमा परेको हो। ऐतिहासिक पाल्पा दरबार पर्यटनको मुख्य आकर्षण हो। यसलाई पुरानै हालतमा फर्काउन स्थानीयले माग गरेका छन्। राणा प्रताम शमशेरले विस १९८१ मा पाल्पा दरबारको निर्माण गर्दा पेरिफेरीमा भगवती मन्दिरबाहेक कुनै संरचना थिएन। २०१५ सालसम्म पनि यस्तै अवस्था थियो। त्यसपछि भने फाटफुट संरचना थपिन थाले। अहिले पाल्पा दरबार संग्रहालयको रुपमा सञ्चालनमा आएको छ। संग्रहालयको अस्तित्व नै समाप्त हुनेगरी अन्य किसिमका संरचना निर्माणको कारण दरबारको क्षेत्र खुम्चिँदै गएको छ। पाल्पाका राजनितिक दल, जनप्रतिनिधि, बुद्धिजिवी, सरोकारवाला निकाय, नागरिक अगुवाहरुले दरबारलाई पुरानै अवस्थामा फर्काउनु पर्ने माग गरेका छन्। अहिले दरबार क्षेत्र साघुरिँदै एउटा भवनमा मात्र सिमित भएको छ। भवनको उत्तरतर्फ जिल्ला समन्वय समितिको कार्यालय, बाल संघठन, मातपोत कार्यालयका कर्मचारी निवास, नेपाली सेनाको जग्गा रहेको छ। भवनको पश्चिमतर्फ नेपाल विधुत् प्राधिकरण, नेपाल टेलिकमको कार्यालय छ। दरबारको दक्षिणतर्फ जिल्ला प्रहरी कार्यालय र जिल्ला प्रशासनको भवन रहेको छ। हाल दरबारको उत्तरतिर राष्ट्रिय अनुसन्धान कार्यालयको स्थायी भवन निर्माण सुरु भएको छ। अध्ययन बिना नै पुरातात्विक मापदण्ड विपरित अन्धाधुन्ध रुपमा अर्काे सरकारी निकायका भवनहरु बन्दै गएकोले स्थानीयले दरबारको अस्तित्व बचाउन माग गरेका हुन्। पाल्पा दरबार २०६२ साल माओवादी आक्रमणमा जलेर पूर्ण रुपमा नष्ट भयो। जलेको दरबार पुनर्निर्माण हुँदै हाल पाल्पा दरबार संग्रहालयको रुपमा सञ्चालनमा आएको छ। पाल्पा दरबार संग्रहालय हाल प्रदेश सरकार मातहतमा सञ्चालित छ। दरबार परिसरमा अन्धाधुन्ध रुपमा पक्की संरचनाका भवन निर्माणको क्रम बढ्दै गएपछि दरबारको जग्गामा कुनै पनि नयाँ संरचना बनाउन नदिन सरोकारवालाले प्रशासनसँग अनुरोध गरेका छन्। दरबार परिसरमा छिरेर बस्दा आनन्द महशुस हुन्थ्यो, सुन्दर बगैंचा, स्वच्छ वातावरण, मन्दिरको आनन्द थियो तर आज नाम मात्रको दरबार भएको छ स्थानीय संस्कृतिविद् निर्मल श्रेष्ठले भने, अहिले भवनले भरिएको छ, दरबारको अवेशष खोज्नुपर्ने स्थिति आएको छ। प्रदेश सांसदहरु डापुरनमान बज्राचार्य, वसन्त घर्ती, वीरबहादुर रानाले प्रदेश ५ को एकमात्र संग्रहालय भन्ने तर जथाभावी रुपमा स्थायी संरचना निर्माण गर्ने, सवारी साधन पार्किङ्ग स्थल बनाउने, विभिन्न निर्माण सामग्री संग्रह स्थल बनाउँदै लगिएकोमा चिन्ता व्यक्त गरे। स्थाीय प्रकृतिका संरचनाको अन्य स्थानमा व्यवस्थापन गर्दै दबारलाई पुरानै अवस्था फर्काउन प्रदेश तहबाट गर्नुपर्ने काममा सक्रिय रहने प्रदेश सांसदले प्रतिबद्धता जनाए। जिल्लास्तरका राजनीतिक दलका नेता जनप्रतिनिधि, व्यवसायी सबैले दरबारलाई पुरानै अवस्थामा फर्काउनुपर्ने धारणा व्यक्त गरेका छन्। प्रमुख जिल्ला अधिकारी विरेन्द्रकुमार यादवले कर्मचारीहरुले सरकारको निति नियम र कानुन कार्यान्वयन गर्ने भएकोले सोही अनुसारको काममा क्रियाशिल हुने बताए। दरबार संग्रहालय तानसेन नगरपालिकाको संरक्षणमा रहने गरी सञ्चालनमा आएको छ। हाल संग्रहालयमा मगरी, नेवारी तथा नेपाल अंग्रेज युद्धमा नेपाली सेनालाई घिउ तताएर खुवाएको कराई, तथा विभिन्न पुराना सामग्री राखिएको छ।"
"त्रिवि सेवा आयोग रिक्त, ६ सय ७२ उपप्राध्यापकको परीक्षा अन्योलमा","काठमाडौं : त्रिभुवन विश्वविद्यालय सेवा आयोग रिक्त हुँदा ६ सय ७२ उपप्राध्यापक नियुक्तिका लागि हुन लागेको परीक्षा अन्योल भएको छ। विश्वविद्यालयका लागि चहिने विभिन्न विषयका उपप्राध्यापकका लागि भदौ ४ गतेदेखि असोज १ गतेसम्मका लागि लिखित परीक्षा तोकिएको छ। विभिन्न कारण देखाउँदै उक्त परीक्षा यसअघि एकपटक स्थगित भइसकेको छ। पछिल्लो मितिका लागि तोकिएको परीक्षाको तयारी भएको छैन। आयोग तीन सातादेखि पदाधिकारीविहीन छ। नयाँ पदाधिकारी नियुक्तिको तयारी पनि भएको छैन। कर्मचारी छनोटमा अनियमितता गरेको अभियोगमा आयोगका अध्यक्ष चैतन्य शर्मा, सदस्य चिन्तामणि पोखरेल, प्रशासन प्रमुख परशुराम कोइरालासहित १० विरुद्ध अख्तियार दुरुपयोग अनुसन्धान आयोगले भ्रष्टाचार मुद्दा दायर गरेपछि आयोगमा जिम्मेवार अधिकारी नभएका हुन्। उनीहरूविरुद्ध अख्तियारले असार १९ गते विशेष अदालतमा मुद्दा दायर गरेको थियो। अख्तियारले मुद्दा दायर गरेको एक सातापछि अध्यक्ष शर्माको चारवर्षे नियमित कार्यकाल पनि सकिएको थियो। आयोगमा अध्यक्ष र दुई सदस्य रहने व्यवस्था छ। तीमध्ये एक जना सदस्य लोकसेवा आयोगको प्रतिनिधि हुन्छन्। तर आयोगमै बसेर काम गर्ने प्रशासनदेखि प्राज्ञिक प्रमुखसमेत नभएकाले अहिले थुपै्र प्रशासनिक तथा प्राज्ञिक काम रोकिएका छन्। परीक्षा सञ्चालनका लागि आवश्यक प्रश्नपत्र तथा उत्तरपुस्तिका छपाइ, कर्मचारीलाई जिम्मेवार बाँडफाँट, केन्द्र निर्धारणलगायतका काम समयमै गर्नुपर्ने हुन्छ। तर ती काम अघि बढ्न नसकेको त्रिविले जनाएको छ। विश्वविद्यालय मातहत रहने भनिए पनि सेवा आयोग विश्वविद्यालयका पदाधिकारीको नियन्त्रणमा रहँदैनन्। यो स्वायत्त निकाय हो। आयोगका अध्यक्ष तथा सदस्यको नियुक्ति कुलपतिको हैसियतमा प्रधानमन्त्रीले गर्छन्। विश्वविद्यालयका उपकुलपति तीर्थ खनियाले एकदुई दिनभित्रमा पदाधिकारी नआए भदौ ४ देखि हुने परीक्षा चलाउन कठिन हुने बताए। परीक्षाका लागि थुपै्र तयारी गर्नुपर्छ। उपप्राध्यापक जस्तो संवेदनशील विषयको परीक्षा चलाउन सबै गम्भीर हुनुपर्छ, खनियाले भने, यसमा हाम्रो हात हुँदैन। कुलपति कार्यालयबाट निर्णय हुन्छ। प्रधानमन्त्री तथा विश्वविद्यालयका कुलपति केपी शर्मा ओलीका प्रेस सल्लाहकार डा कुन्दन अर्यालले आयोगमा अध्यक्ष तथा सदस्य नियुक्तिको लागि छलफल भए पनि सार्वजनिक रूपमा भन्न मिल्ने गरी कुनै उपलब्धि नभएको बताए। अध्यक्ष पद रिक्त रहेको तीन साता बितिसक्दा पनि उनले भने समयमै अध्यक्षको नियुक्ति हुने दाबी गरे। बाहिरिए उपकुलपति कोइराला मध्यपश्चिमाञ्चल विश्वविद्यालयका उपकुलपति प्राध्यापक डा उपेन्द्र कोइराला कार्यकाल सकिन एक महिना बाँकी रहँदै विश्वविद्यालयबाट बाहिरिएका छन्। उनी बुधबार विश्वविद्यालय छोडेर काठमाडौं आएका थिए। लगत्तै विराटनगर गएका छन्। उनको चारवर्षे कार्यकाल भदौ ६ गते सकिँदैछ। विश्वविद्यालयका कुलपति तथा प्रधानमन्त्री केपी शर्मा ओलीलाई भेटेर बिदाबारे जानकारी गराउने र बिदा स्वीकृत भएपछि घरमै बस्ने उनले बताए। विगतमा एमाले निकट भएका कारण थुप्रै सरकारी नियुक्ति लिएका कोइराला फेरि अन्य विश्वविद्यालयका उपकुलपति हुने दाउमा छन्। विराटनगरको महेन्द्र मोरङ क्याम्पसका प्रमुख रहेका उनले विगतमा नेपाल आयल निगम तथा नेपाल खाद्य संस्थानका महाप्रबन्धक, तत्कालीन उच्च माध्यमिक शिक्षा परिषद्का उपाध्यक्षमा नियुक्ति पाएका थिए। उनी पछिल्लो समय मध्यपश्चिमाञ्चल विश्वविद्यालयका उपकुलपति बनेका थिए। तर विश्वविद्यालयका थुपै्र समस्या छोडेर कोइराला अकस्मात् छाडेर हिँडेको भन्दै आलोचना भएको छ। अर्थ मन्त्रालयको स्वीकृतबेगर कर्मचारी भर्ना प्रक्रिया अघि बढाएको भन्दै विश्वविद्यालयविरुद्ध सर्वोच्च अदालतमा परेको मुद्दा विचाराधीन छ। उक्त मुद्दामा सुनुवाइका लागि साउन १९ गते विश्वविद्यालय प्रशासनलाई बोलाइएको मुद्दा दायरकर्ता रविकिरण हमालले बताए। त्रिवि सेवा आयोग खारेजीको माग गर्दै प्रदर्शन"
गुमेको कारोबार फर्काउन कोलकत्ता बन्दरगाहले नेपाली आयातकर्तालाइ फकाउँदै,"वीरगन्ज : नेपाली आयातकर्ता भारतकै अन्य बन्दरगाहतर्फ आकर्षित हुन थालेपछि कोलकत्ता बन्दरगाहले गुमेको कारोबार फर्काउन नेपाली आयातकर्ता रिझाउने प्रयास थालेको छ। कोलकत्ता बन्दरगाहमा जाँचपास प्रक्रिया झन्झटिलो, इलेक्ट्रोनिक कार्गो ट्रयाकिङ सिस्टम (इसिटिएस) र बिलम्ब शुल्कजस्ता अनेक समस्याले मारमा परेका नेपाली आयातकर्ता भारतको बिशखापटनम बन्दरगाहतर्फ आकर्षित हुन थालेपछि कोलकत्ता बन्दरगाहाले नेपाली आयातकर्तालाई रिझाउने प्रयास थालेको हो। यसैक्रममा मङगलबार वीरगन्जमा कोलकत्ता पोर्ट ट्रस्टका अध्यक्ष विनीत कुमार सहितको टोलीले नेपाली उद्योगी व्यवसायी र आयातकर्तासँग भेटेर छलफल गरेको छ। छलफलमा कोलकत्ता पोर्ट ट्रस्टका अध्यक्ष विनीत कुमारले कोलकत्ता बन्दरगाहमा कोलकत्ता पोर्ट ट्रष्टले टर्मीनलको क्षेत्र र रेल्वे साइडको विस्तार, उपकरणको अध्यावधिक र भन्सार जाँचपास प्रक्रिया सहज बनाएकाले अब नेपाली आयातकर्ताले पहिलेको जस्तो समस्या भोग्नु पर्ने अवस्था नरहेको बताए। अध्यक्ष विनित कुमारले कोलकत्ता बन्दरगाहको संरचना विस्तार र सेवा सुधारमा एक सय ५० करोड भारु खर्च गरिएको जानकारी पनि गराए। रिभर बेस पोर्ट (नदिमा बनाइएको बन्दरगाह) कोलकत्ता बन्दरगाहको ३० प्रतिशत कारोबार नेपालको लागि हुँदै आएको छ ।अध्यक्ष विनित कुमारका अनुसार कोलकाता पोर्ट ट्रष्टले बन्दरगाहको टर्मिनलको क्षेत्रफल विस्तार गरी १ लाख २५ हजार वर्ग मिटरको बनाएको छ। पहिले उक्त टर्मिनल १ लाख वर्ग मिटरको मात्रै थियो। यस्तै वार्षिक साढे ६ लाख कन्टेनरको हेण्डलिङ गर्दै आएको टर्मिनल विस्तार भएपछि भने अब वार्षिक १० लाख कन्टेनर हेण्डलिङ गर्न सकिने अध्यक्ष विनीत कुमारले बताए। उनले भने, 'पोर्टको टर्मिनलमा पहिले एक पटकमा ६ हजार ५ सय मात्र कन्टेनर राख्न सक्ने क्षमता थियो तर अहिले टर्मिनल विस्तार गरिएपछि एक पटकमा १२ हजार कन्टेनर राख्न सकिन्छ, अब पहिलेको जस्तो पोर्टमा कन्टेनरको अत्याधिक चाप हुदैन।' टर्मिनलको क्षेत्रफल विस्तार भएपछि यार्डबाट कन्टेनरको ह्याण्डलिंग सहज र छरितो भइरहेको भन्दै अध्यक्ष विनित कुमारले यसबाट आयातकर्ताको ढुवानीमा लाग्दै खर्चमा पनि धेरै कटौती भएको बताए। टर्मीनलको याडको क्षेत्रफलको विस्तारसँगै कोलकत्ता पोर्ट ट्रष्टले यार्डमा रहेको नेपालका मालसामान रेलमा लोड गरिने रेल्वे साइड (लिक) को क्षमता पनि विस्तार गरेको छ। आगामी अक्टुबर महिना देखि एकै पटकमा दुईवटा रयाक (रेल) मा कन्टेनर लोड गर्न सक्ने गरि रेल्वे साइडको क्षमता विस्तार गरिएको काम अध्यक्ष विनित कुमारले जानकारी दिए। उनका अनुसार कोलकत्ता बन्दरगाहको व्यवस्थापक कोलकत्ता पोर्ट ट्रष्टले तेश्रो मुलुकबाट नेपालका लागि आयात हुने मालसामानको भन्सार जाँचपाच प्रक्रिया पनि पहिलेको भन्दा अहिले सहज र छरितो बनाइएको छ। अहिले भन्सार जाँचपासका सबै प्रक्रिया अनलाइनबाटै गरिएको भन्दै उनले भने, 'अनलाइन सेवा शुरु गरिएपछि पहिलोको जस्तो १५ स्थानमा कागजी प्रक्रियाको झन्झट अब छैन, एक स्थानमा मात्रै त्यो सबै प्रक्रिया पुरा भइरहेको छ। कोलकत्ता बन्दरगाहमा पहिले नेपालका मालसामान ढुवानीका लागि दुईवटा मात्रै सिपिङ कम्पनी रहेकोमा अहिले ५ देखि ६ वटा सिपिङ कम्पनीले सेवा दिइरहेको जानकारी उनले गराए। सबै सिपिङ कम्पनीले इलेक्ट्रोनिक कार्गो ट्रयाकिङ सिस्टम(इसिटिएस) सेवा दिइरहेको भन्दै उनले भने, 'इसिटिएसको शुल्क महंगो भयो भनेर आयातकर्ताको गुनासो अहिले छ, यस बारेमा मैले सिपिङ कम्पनीलाई दुई पटक बोलाएर छलफल गरिसकेको छु, मलाई विश्वास छ इसिटिएसको चार्ज पनि छिट्टै कम हुन्छ।' कोलकत्ता पोर्टमा सिपिङ कम्पनीहरुले नेपाली आयातकर्तालाई इसिटिएस सेवाको शुक्ल लिने नाममा अनेक दु:ख दिँदै आएको उनले स्वीकारे। उनले भने, 'यो समस्या नेपाली आयातकर्तालाइ मात्र होइन, भारतीय आयातकर्ता पनि यसबाट पीडित छन् । तर सिपिङ लाइन कम्पनीलाई नियमन र कारबाही गर्ने कुनै पनि संयन्त्र र निकाय नै भारतसँग नभएकाले समस्या भएको अध्यक्ष विनित कुमारले बताए।कार्यक्रममा वीरगन्ज उद्योग वाणिज्य संघका कार्यवाहक अध्यक्ष सुबोध गुप्ताले पछिल्लो दुई वर्ष यताको कोलकत्ता र विशखापट्नम बन्दरगाहबाट नेपालका लागि भइरहेको कारोबारको तथ्याङ प्रस्तुत गरेका थिए। तथ्याङकमा आर्थिक वर्ष २०७४०७५ यता कोलत्ता बन्दरगाहबाट नेपालको कारोबार वर्षेनी घटदै गएको र विशाखापटनम बन्दरगहाबाट भने नेपालको कारोबार बढ्दै गएको उल्लेख छ। आर्थिक वर्ष २०७४०७५ मा कोलकत्ता बन्दरगहाबाट मालसामानका ८२ हजार २ सय ८ वटा कन्टेर रेलमार्ग हुँदै वीरगन्जको सिर्सिया सुख्खा बन्दरगाहमा आएको थियो। तर गत आर्थिक वर्ष २०७५०७६ मा भने त्यसमा कमी आइ ७९ हजार ७ सय ७७ कन्टेनर मात्र कोलकत्ता बन्दरगाहबाट सिर्सिया सुख्खा बन्दरगाहमा आएको छ। तर बिशाखापटनम बन्दरगाहबाट आर्थिक वर्ष २०७४०७५ मा ४ हजार ७ सय ४६ कन्टेनर मात्र वीरगन्ज आएकोमा गत आर्थिक वर्ष २०७५७६ मा भने त्यसमा चार गुणाले वृद्धि भइ १७ हजार ५६ वटा कन्टेरनर वीरगन्ज स्थित सुख्खा बन्दरगाहमा आएको तथ्याङकले देखाएको छ। नेपाली आयातकर्ताले कोलकत्ता बन्दरगाहबाटै सहज र कम खर्चिलो सेवा पाएको खण्डमा पुन कोलकत्ता बन्दरगाह तर्फ नै फर्किने पनि बताएका थिए। वीरगन्ज उद्योग वाणिज्य संघका कार्यवाहक अध्यक्ष सुबोध गुप्ताको अध्यक्षतामा भएको कार्यक्रममा कोलकत्ता पोर्ट ट्रष्टका ट्राफिक म्यानेजर रामानन्द नास्कर, सिनियर असिस्टेन्ट ट्राफिक म्यानेजर आर गोकुल, कोलकत्ता पोर्ट ट्रष्टकै प्रशान्त सिंह र सन्जय चक्तवर्ती , वीरगन्ज उद्योग वाणिज्य संघका पुर्व अध्यक्ष गेपाल केडिया, अशोक टेमानी , महासचिव माधव राजपाल , सिर्सिया सुख्खा बन्दरगाहको व्यवस्थापक हिमालयन टर्मिनलका कार्यकारी अधिकृत विष्णुकान्त चौधरीका साथै नेपाली उद्योगी व्यापारी र आयातकर्ताको सहभागीता थियो।"
दुर्घटनामा दुईको मृत्यु,भक्तपुर : भक्तपुरमा छुट्टाछुट्टै घटनामा दुई जनाको मृत्यु भएको छ भने दुई जना घाइते भएका छन्। चाँगुनारायण नगरपालिका८ चरेलीमा गएराति कमलविनायकबाट नगरकोटतर्फ जाँदै गरेको बा १० च ४०२६ नंको बोलेरो गाडी आफैँ अनियन्त्रित भई दुर्घटना हुँदा एकजनाको मृत्यु भएको छ भने एक घाइते भएका छन्। गाडी सडकबाट करिब पाँच मिटर तल खस्दा चाँगुनाराण८ कलमसी बस्ने ३२ वर्षीय कान्छा राईको मृत्यु भएको महानगरीय प्रहरी परिसर भक्तपुरका प्रहरी नायब उपरीक्षक रेवतीरमण पोखरेलले जानकारी दिए। घाइते भएका गाडी चालक दोलखा मेलुङ गाउँपालिका१ घर भई हाल जिल्ला चाँगुनारायण७ बागेश्वरी बस्दै आएका २० वर्षीय प्रदीप राउतको भक्तपुर अस्पतालमा उपचार हुन नसकेपछि काठमाडौँ मेडिकल कलेजमा उपचार भइरहेको छ। त्यसैगरी गएराति मध्यपुरथिमि३ गठ्ठाघरमा भक्तपुरबाट काठमाडौंतर्फ जाँदै गरेको ना ६ त ८६८ नंको ट्र्याक्टरमा सोही दिशातर्फ जाँदै गरेको प्रदेश ३०२००३ प ५५२९ नंको मोटरसाइकल पछाडिबाट ठक्कर खाँदा एकको मृत्यु भएको छ भने अर्का एक घाइते भएका छन्। मृत्यु हुनेमा मोटरसाइकलमा पछाडि सवार रामेछाप सुनापती गाउँपालिका३ का २९ वर्षीय रोमन तामाङको ट्रमा सेन्टर काठमाडौंमा उपचारका क्रममा मृत्यु भएको प्रहरी नायब उपरीक्षक पोखरेलले जानकारी दिए। दुर्घटनामा घाइते भएका मोटरसाइकल चालक रामेछाप सुनापती गाउँपालिका३ का २८ वर्षीय धनबहादुर थिङको ट्रमा सेन्टर काठमाडौमा उपचार भइरहेको छ। घटनामा उदयपुर कटारी घर भई जडीबुटी बस्दै आएका ३१ वर्षीय रबिन खत्रीलाई महानगरीय प्रहरी वृत्त थिमिले नियन्त्रणमा लिएको छ। फरार ट्र्याक्टर चालकको खोजी भइरहेको प्रहरीले जनाएको छ।  रासस
एनसेल टावरमा भेटिएको बम सेनाले गर्यो डिस्पोज,ललितपुर : ललितपुरको कोन्जोस्योम गाउँपालिका वडा नम्बर २ मा रहेको एनसेल टावरमा अपरिचित ब्यक्तिको समूहले आगो लगाउने प्रयास गरेको छ। गएराति करिब साढे १० बजेतिर उनीहरूले टावरमा लगेको तारको मुठोमा आगो लगाएर भागेको महानगरीय प्रहरी परीसर जावलाखेलका प्रवक्ता नारायन चिमरीयाले जानकारी दिए। उनका अनुसार उक्त समूहले तारमा आगो लगाएर रातो र कालो तार जडित प्रेसर कुकर छाडेर हिँडेका थिए। नेपाली सेनाको टोलीले उक्त बम डिस्पोज गरेको छ। वडाध्यक्ष ध्रुब घिमिरेले बिहान सवा ७ बजे बम डिस्पोज गरिएको जानकारी दिए। स्थानीयले तत्काल आगो निभाएका कारण क्षति नभएको चिमरियाले बताए। एनसेलको टावरसँगै ४५ वटा घर पनि छन्। घटनास्थल कोन्जोस्योम गाउँपालिका कार्यलयबाट करिब २० किलोमिटर दक्षिण पश्चिम पर्छ। आगजनीपछि भाग्दा मकैबारी माडिएको देखिएकाले समूह ठूलै रहेको प्रहरीको अनुमान छ।घटनामा सरकारद्वारा प्रतिबन्धित विप्लव समूहको संलग्नताको शंका प्रहरीले गरेको छ।
आउँदो ३ दिन वर्षात र बाढीको सम्भावना कति ? यस्तो छ पूर्वानुमान,"काठमाडौं : बाढी पूर्वानुमान महाशाखाले आउँदो तीन दिन नदीहरूमा पानीको बहाब बढ्न सक्ने भएकोले सतर्कता अपनाउन आग्रह गरेको छ। बिहीबार बिहान ७ बजे प्रकाशित बाढी पूर्वानुमान बुलेटिनमा महाशाखाले मुख्य र मझौला नदीमा बहाव बढ्दो क्रममा हुने तर सतर्कता तहभन्दा तलै हुने पूर्वानुमान गरेको छ। संखुवासभा, दोलखा, रामेछाप, सिन्धुपाल्चोक, धादिङ, नुवाकोट, रसुवा, गोरखा, लमजुङ, बाग्लुङ, रोल्पा, रुकुम, सल्यान, सुर्खेत, जाजरकोट, दैलेख, बाजुरा, डोटी, दार्चुला लगायतका जिल्लाका पहाडबाट बग्ने खहरे खोलामा पनि बहाव उल्लेख्य हुने र कतिपयमा आकस्मिक बहाव बढ्न सक्ने उसले जनाएको छ। यी जिल्लाको पहाडी भुभागमा यात्रा गर्दा नदीतटीय क्षेत्रमा सतर्कता अपनाउन महाशाखाले भनेको छ। गोरखा, लमजुङ, धादिङ, रसुवा, दोलखा, सिन्धुपाल्चोक लगायत जिल्लाको पहिरोग्रस्त क्षेत्रमा रहने तथा यात्रा गर्नेहरूलाई पनि सतर्क रहन महाशाखाले अनुरोध गरेको छ। कहाँ कस्तो छ बाढी पूर्वानुमान ? यस्तै मौसम पूर्वानुमान महाशाखाले पनि आउँदो तीन दिन देशका केही स्थानमा वर्षा हुने सम्भावना रहेको जनाएको छ। बिहीबार बिहान ६ बजेको बुलेटिनअनुसार दुई तीन दिनपछि मनसुनी गतिविधि अझ बढ्ने अनुमान गरेको छ। 'हाल मनसुनको न्यूनचापीय रेखा नेपालको तराई भूभागभन्दा दक्षिणतिर रहेको छ। अबको २३ दिन पश्चात न्यूनचापीय रेखा उत्तरतिर सर्दै नेपालको पश्चिमी तराई नजिक रहने सम्भावना छ', महाशाखाले भनेको छ, 'यसकारण अबको २३ दिन पछि मनसुनी गतिविधि बढ्ने सम्भावना रहेको देखिन्छ।' देशका धेरै जसो स्थानमा सामान्य बदलीको अवस्था छ। देशका थोरै स्थानमा हल्कादेखि मध्यम खालको वर्षा भइरहेको छ। यस्तो छ आगामी तीन दिन मौसम पूर्वानुमान साउन १६ गते (बिहीबार) दिउँसो: देशभर सामान्य बदली रही देशका केही स्थानहरुमा वर्षा हुने सम्भावना छ। राती: देशभर सामान्य बदली रही देशका केही स्थानहरुमा वर्षा हुने सम्भावना छ। साउन १७ गते (शुक्रबार ) दिउँसो: देशभर आंशिक देखि सामान्य बदली रही केही स्थानहरुमा मेघगर्जन सहित वर्षा हुने सम्भावना छ । राती: देशभर आंशिक देखि सामान्य बदली रही देशका केही स्थानहरुमा मेघगर्जनसहितवर्षा हुने सम्भावना छ। साउन १८ गते (शनिबार ) दिउँसो: देशभर आंशिक देखि सामान्य बदली रही केही स्थानहरुमा मेघगर्जनसहित वर्षा हुने सम्भावना छ। राती: देशभर आंशिक देखि सामान्य बदली रही देशका केही स्थानहरुमा मेघगर्जनसहित वर्षा हुने सम्भावना छ।"
महिनावारीमा रोकिँदैन पढाइ,"बरौला (प्यूठान) : नौ कक्षामा अध्ययनरत रेखा पौडेलको महिनावारी भएको बेला सेनेटरी प्याड नहुँदा महिनामा चारपाँच दिन पढाइ छुट्ने गर्दथ्यो। वर्षमा झण्डै एक महिना उनी पढाइबाट बञ्चित हुनुपर्ने बाध्यता थियो। कक्षाकोठामा साथीसंगी र शिक्षकको त्रासले उनीजस्तै सयौँ छात्राले राम्रोसँग पढ्न पाउदैन्थे। महिनावारी भएको बेला बस्ने बेन्च रगतले राताम्मे हुन्थे। तर हिजोआज ढुक्कसँग विद्यालय जान्छन् मोती माध्यमिक विद्यालय ऐरावती गाउँपालिका बरौला प्यूठानका छात्रा। झण्डै तीन सय ५० जना छात्राको पढाइ नियमित भएको छ। सेनेटरी प्याडकै कारण पढाइ छुट्दैन। फोहोर कपडाको प्रयोगले हुने विभिन्न संक्रमणकोसमेत त्रास छैन्। छात्राहरु खुसीसाथ विद्यालय जाने गरेका छन्। बीचमै पढाइ छाडेर घर जादैनन्। स्कुलमा प्याड नहुँदा स्वास्थ्यचौकी र बजारबाट किनेर ल्याउनु पर्दथ्यो कक्षा १० मा अध्ययनरत १५ वर्षिय लक्ष्मी रानामगरले भनिन्, पैसाले किन्नुपर्दथ्यो। अहिले कार्ड राखेपछि प्याड झर्छ। विद्यालयमा निःशुल्क सेनेटरी प्याड सहित मेशिनको व्यवस्था भएपछि धेरै खुसी बनाएको उनले सुनाइन्। पैसा नहुनेलाई प्याडको पहुँच नहुने गरेको छात्राहरुको अनुभव छ। धेरैजसो छात्रासँग आर्थिक अभाव हुँदा प्याड खरिद गर्न नसकेपछि फोहोर कपडाको प्रयोग गर्नुपर्ने बाध्यता थियो। गाउँपालिकाले झण्डै एक लाख रुपैयाँ लगानीमा विद्यालयलाइ अटोमेटिक भेन्डिङ मेसिन निःशुल्क उपलव्ध गराएको छ। गाउँपालिका भरीमा उक्त विद्यालयलाई मात्र मेसिन प्रदान गरिएको प्रमुख प्रशासकीय अधिकृत अर्जुनसेन वलीले जानकारी गराए। यसको प्रभावकारीता हेरेर विस्तारै अन्य विद्यालयलाई उपलव्ध गराउने योजनामा छौँ,उनले भने, जिल्लामै पहिलोपटक मेसिन भित्र्याएका छौँ। तीनसय वटा सेनेटरी प्याड र ३० वटा स्मार्ट कार्ड उपलव्ध गराइएको उनले बताए। गाउँपालिकाभरी आधारभूतदेखि माथिल्लो तहमा ११ वटा विद्यालय संचालनमा छन्। विद्यालयमा मेसिन भित्रिएपछि सेनेटरी प्याडको खपत बढ्दै गएको प्रधानाध्यापक देविराम पोखरेलले जानकारी गराए। छात्राले पहिले प्याड माग्ने गर्दथे उनले भने, अहिले स्मार्ट कार्ड मागे पुग्छ। यसअघि सेनेटरी प्याड माग्दा छात्रा लजाउने गरेकोसमेत उनले सुनाए। छात्राको समग्र शैक्षिक क्रियाकलापमा नियमित सेनेटरी प्याडको व्यवस्थाले सहजता बनाएको उनको अनुभव छ। जिल्लाका ७३ वटा माध्यमिक विद्यालयमा सेनेटरी प्याडको व्यवस्थापन भएको शिक्षा विकास तथा सम्वन्य इकाइ प्यूठानका प्रमुख शिव पण्डितले जानकारी गराए।"
दिवा खाजाको रकम अभिभावकलाई !,"सिन्धुली : विद्यार्थीलाई विद्यालयमा टिकाइरहन सरकारले दिँदै आएको दिवा खाजाको रकम सिन्धुलीमा भने अभिभावकलाई दिने गरिएको पाइएको छ। जिल्लाका सबै स्थानीयतहका अधिकांश विद्यालयले बालबालिकालाई खाजा नखुवाई रकम अभिभावकलाई दिने गरेका छन्। ३ सय ५७ वटा प्राथमिक विद्यालय छन्। सरकारले गत आर्थिक वर्ष २०७५७६ बाट बालविकास तथा कक्षा १ देखि कक्षा पाँच सम्म विद्यालयमा पढ्न जाँने विद्यार्थीहरुलाई विद्यालयमा नै दिवा खाजा खुवाउन दैनिक प्रति विद्यार्थी १५ रुपैयाँका दरले रकम भुक्तानी दिन थालेको थियो। शिक्षा विकास तथा समन्वय एकाइ सिन्धुलीका शाखा अधिकृत नेत्र गजुरेलकाअनुसार सिन्धुलीमा दिवा खाजा पाउने बालबालिकाको संख्या झण्डै ३६ हजार छन्। तर, विद्यालयले खाजा बनाउने र खुवाउने कार्य झन्झटिलो भएको भन्दै विद्यार्थीका अभिभावकलाई एकमुष्ठ रकम नै दिने गरेका छन्। गोलञ्जोर गाउँपालिका४ स्थित वत्सला माध्यमिक विद्यालय दिङदिङ किराँतेका प्रध्यानाध्यापक बलबहादुर भुजेल विद्यालयले खाजा बनाएर खुवाउन समस्या भएपछि अभिभावकलाई नै पैसा दिने गरको बताउँछन्। खाजा के बनाउने कति खुवाउने भन्नेसमेत समस्या भयो उनले भने, अभिभावकलाई नै घरबाट खाजा बनाएर अनिवार्य पठाउन लगाएका छौं। खाजावापत विद्यार्थीले पाउने रकम अभिभावकलाई दिने गरेका हौं। एक सय १८ जना विद्यार्थीले दिवा खाजावापत दैनिक १५ रुपैयाँका दरले भुक्तानी पाउँछन्। उनीहरुको अभिभावकलाई एक मुष्टमा १ लाख ५० हजार रुपैयाँ वितरण गरिएको भुजेलले जनाए। वत्साला जस्तै जिल्लाका अधिकांश विद्यालयले बालबालिकालाई खाजा खुवाउनुका साटो अभिभावकलाई एक मुष्ट पैसा दिनेका गरेका छन्। कमलामाई नगरपालिकामा मात्र एक सय ३ वटा विद्यालयका प्रावि तहका विद्यार्थीलाई गत आर्थिक वर्ष २०७५०७६ मा दिवा खाजा खुवाउन ३६ लाख ९७ हजार रुपैयाँ भुक्तानी दिएको छ। तर, केही विद्यालयबाहेक अधिकांशले अभिभावकलाई नै नगद रकम दिने गरेको पाइएको नगर शिक्षा समिति कमलामाई नगरपालिकाका प्रमुख शंकरराज लुइटेलले बताए। हामीले विद्यार्थीलाई विद्यालयमै खाज खुवाउन भनेका छौं। तर धेरैजसो विद्यालयले खाजा बनाउने र खुवाउने कार्य गर्न नसकिएपछि अभिभावकलाई रकम दिएको बताएका छन्, उनले भने। कमलामाई नगरपालिकामा मात्र झण्डै ८ हजार बालबालिकाहरुलाई दैनिक दिवा खाजा खुवाउन प्रतिविद्यार्थी १५ रुपैयाँका दरले दिने गरिएको छ। विद्यालयमै खाजा खुवाउँदा १३ रुपैयाँमा एक जना विद्यार्थीलाई खाजा खुवाउन सकिने रहेछ तर, अभिभावकहरुलाई १५ रुपैयाँ नै दिने गरिएको पाइयो लुइटेलले भने, जिल्लाका केही मावि तहसम्मका विद्यालयले बालबालिकालाई खाजा नै खुवाउने गरे पनि अन्यले भने अभिभावकलाई दिँदा रहेछन्। अभिावकलाई दिँदा बालबालिकाको हितमा प्रयोग हुन्छ भन्ने छैन। सिन्धुलीमा करिब साँढे एक करोड रुपैयाँ बालबालिकालाई दिवा खाजा खुवाउन भन्दै अभिभावकहरुलाई दिइएको शिक्षा विकास तथा समन्वय एकाइले अनुमान गरेको छ। सामुदायिक विद्यालयमा विद्यार्थीको उपस्थिति बढाउन सरकारले दिवा खाजा कार्यक्रम सञ्चालन गरेको हो।"
नक्कली राहदानी चिन्दैन अध्यागमन,"काठमाडौं : रेजा फादे, इरानी नागरिक। उनी स्पेनको नक्कली राहदानीमा साउन ३ गते नेपाल भित्रिए। उनको उद्देश्य थियो, नेपाललाई ट्रान्जिट बनाएर स्पेन जानु। उनलाई नक्कली राहदानीमा कसले प्रवेश दियो, अनुसन्धानको विषय हो। तर अध्यागमन अधिकारीहरूसँग नक्कली राहदानीवाहक व्यक्तिलाई किन आगमन छाप दिएको भनेर सोध्दा सधैं एउटै जवाफ दिन्छन्, अध्यागमनको प्राविधिक पक्ष कमजोर छ। फादेका विषयमा पनि त्यही भयो। अध्यागमनका कर्मचारीको भनाइ एउटा सीमासम्म सत्य छ। अध्यागमनमा बायोमेट्रिक्स सहितको सफ्टवेयर प्रणाली छैन। गतिलो प्रविधि नहुँदा अवाञ्छित विदेशीले सहजै प्रवेश पाउने गरेका छन्। फादे जस्ता कैयौं अवाञ्छित विदेशीले काठमाडौंलाई ट्रान्जिट बनाइरहेका छन्। कति बाहिर आउँछ, धेरै गुपचुप। अध्यागमन विभागले अहिले बायोमेट्रिक्स सहितको सफ्टवेयर निर्माणलाई तीव्रता दिएको छ। तर तयार भइसकेको छैन। त्रिभुवन अन्तर्राष्ट्रिय विमानस्थलस्थित अध्यागमन कार्यालयका कर्मचारीले फादेको स्पेनको नक्कली राहदानीमा आगमन (अराइभल) छाप लगाइदिए। उनीहरूले फादेको राहदानी नक्कली भएको अनुमानै गर्न सकेनन्। साउन ३७ सम्म काठमाडौंमा बसेका फादेले कसकसलाई भेटे कसैसँग सूचना छैन। उनी कतार एयरबाट साउन ७ गते स्पेन जान विमानस्थल पुगेपछि मात्र नक्कली राहदानी रहेको पुष्टि भयो। फादे कतार एयरबाट उम्किन सकेनन्। कतार एयरका कर्मचारीले परीक्षणका क्रममा फादेको स्पेनको राहदानी भएको भन्दै बोर्डिङ पास दिएनन्। ती कर्मचारीले अध्यागमनमा खबर गरे र उनी त्यहीं पक्राउ परे। अध्यागमन विभागले उनी इरानी भएको पुष्टि गर्यो। बयानका क्रममा उनले आफू इरानी भएको अस्वीकार गर्दै आएका थिए। अनुसन्धानका क्रममा उनको झोलाबाट इरानको मुद्रा भेटियो। अध्यागमन अधिकारीले सबै प्रमाण जुटाएपछि उनी इरानी नागरिक भएको स्विकार्न बाध्य भएका थिए। इरानमा मानव अधिकार र धार्मिक स्वतन्त्रता नभएको भन्दै कतिपय इरानी देश छाडिरहेका छन्। विभागका अनुसन्धान अधिकृत वैकुण्ठराज रेग्मीले फादेलाई निष्कासनको तयारी भइरहेको बताए। उनले भने, सुरुमा फादेले इरानी भएको इन्कार गरे। थप प्रमाण जुटाएपछि स्विकारे। उनले टर्कीको इस्तानबुलमा नौ हजार अमेरिकी डलरमा स्पेनको राहदानी खरिद गरेको जानकारी दिए। मानव तस्करको गिरोहले नेपाल हुँदै स्पेन जान सुझाएकाले यो योजना बनेको हुन सक्ने आशंका छ। फादे टर्की र टर्कीबाट काठमाडौं आउँदा इरानको राहदानी प्रयोग गरेका थिए। यहाँ ओर्लिएपछि उनले इरानी राहदानी फालेर स्पेनको नक्कली राहदानी प्रयोग गरेका हुन्। विमानस्थल अध्यागनका डेस्क अधिकृतले फादेले प्रयोग गरेको त्यही स्पेनको नक्कली राहदानीमा सहजै आगमन छाप लगाइदिएका थिए। फादे मात्र होइन, धेरै इरानीले युरोपेली मुलुकको नक्कली राहदानीमा नेपाललाई ट्रान्जिट बनाउँदै आएका छन्। दुई वर्ष ओभरस्टे बसेका अर्का इरानी नागरिक हमिद रेजा कारजाईलाई विभागले मंगलबार इरान फर्काएको छ। एक वर्षअघि इरान जाँदा उनी ट्रान्जिटमा इस्तान्बुल एयरपोर्टमा लुकेका थिए। टर्की प्रहरीले पक्राउ गरी नेपाल फर्काएको थियो। इरान फर्कन इन्कार गर्दै आएका उनलाई नेपालस्थित यूएनएचसीआरको कार्यालयले शरणार्थीको मान्यता दिन मानेन। गृह मन्त्रालयले ५ वर्ष प्रवेशमा प्रतिबन्ध लगाएर निष्कासन गरेको हो।"
हट्यो मुग्लिङमा जीर्ण पुलको जोखिम : आर्क ब्रिज मा गुड्न थाले गाडी,"मुग्लिङ : तनहुँ र चितवन जोड्ने त्रिशुली नदीमाथि आर्क ब्रिज सञ्चालनमा आएको छ। निर्माण सकिएको लामो समयपछि प्राविधिक परीक्षणका लागि पुल सञ्चालनमा आएको हो। दुई दिनयता नयाँ पुलबाट आवतजावत सुरु भएको हो। लोहनी एड्भेन्चर जेभीले वैशाख अन्त्यमा पुल तयार पारे पनि पुलसँगको पहुँच मार्ग तयार नभएकाले सञ्चालनमा आउन सकेको थिएन। असार दोश्रो साता बाटो केही समय अवरुद्ध गरेर बाटो निर्माणको काम थालिएको थियो। बाटो निर्माणलगत्तै पुलमा जोडिएका निर्माण सामग्री हटाएर पुललाई परीक्षणस्वरुप सञ्चालनमा ल्याइएको कम्पनीका मोतिलाल शर्माले जानकारी दिए। पुल उद्घाटन त गरिएको छैन, उनले भने,तर परीक्षणका रुपमा सञ्चालन थालिएको हो। पुल सञ्चालनमा आए पछि यसले पुरानो र जीर्ण पुलमार्फत हुँदै आएको जोखिमपूर्ण यात्रा हट्नेछ। हाल सञ्चालनमा रहेको पुलले एक पटकमा दोहोरो सवारी आवतजावत थेग्न नसक्ने भएकाले पालैपालो सञ्चालन गर्नुपर्ने अवस्था छ। अब नयाँ पुलको परीक्षण सकिएपश्चात सञ्चालनमा आउनेछ। नयाँ पुलको उद्घाटनपश्चात पुरानो पुललाई विस्थापन गर्ने सडक विभागको योजना छ। पृथ्वी राजमार्ग बन्दाताका तयार भएको पुलको आयु सकिनै लाग्दा नयाँ पुल तयार भए पछि अब जोखिमपूर्ण यात्रा हट्ने ठानिएको छ। हल्लने पुरानो मुग्लिङ पुलमा विगतमा चिप्लिएर कैयौं मोटरसाइकल दुर्घटना भएका थिए। नेपाली प्रविधिको नमूना पुल हाल अस्तित्वमा रहेको 'सिंगल लेन' को पुल जीर्ण बन्दै गए पछि त्यसको ठाउँमा प्रयोगमा ल्याउने गरी सडक विभागअन्तर्गतको पुल महाशाखाले नयाँ प्रविधिको पुल निर्माण थालेको थियो। झण्डै ११ करोड लागतमा निर्माण थालिएको चिनियाँ प्रविधिको पुलको मुख्य भाग १२० मिटर लामो छ। पुलको छेउमा दुईतर्फ गरी ४० मिटर भाग थपिएको छ। यसअघि कालीगण्डकीमा ८० मिटर लामो पुल बने पनि हाल बन्दै गरेको पुल नेपालमै आर्क प्रविधिमा लामो बनेको सडक विभागका योजना प्रमुख रामहरि पोख्रेलले बताए। पुलको डिजाइन तथा निर्माणमा नेपाली प्राविधिक नै संलग्न छन्। पुलको जग बलियो भएको र बढी भार थेग्ने खालको ल्यान्डमार्क बनेको निर्माण कम्पनीका शर्माले बताए। अब ठूला नदीमा यस्ता बलिया पुल बनाउन नेपाली कम्पनी र प्राविधिक सक्षम बनेको उनको दाबी छ।"

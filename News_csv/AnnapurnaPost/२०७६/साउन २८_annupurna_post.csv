शीर्षक,विवरण
भागबण्डाको रोग,"लोकतान्त्रिक पद्धतिमा अति नसुहाउने र भड्किलो शब्द मानिन्छ, पदीय भागबण्डा। दुर्भाग्यवश, लोकतन्त्र बहालीपछि मुलुकमा भागबण्डा संस्कृति ले संस्थागत रूप लिँदै छ। यस्तै दृश्य बाक्लिँदै जाँदा कतै लोकतन्त्र नै धरापमा पर्ने त होइन ? आशंका व्याप्त हुँदै छ। संविधान र कानुनले तोकेको आरक्षण सवालमा बाहेक कार्यक्षमता र प्रतिस्पर्धाका आधारमा नियुक्तिदेखि सरुवा, बढुवा र जिम्मेवारी दिने स्पष्ट मापदण्डमा राज्यसञ्चालक हिँड्नुपथ्र्याे। तर, कोसेली, चाकडी हुँदै दलीय कार्यकर्ता खोज्ने खेलले असल मानिसमा निराशा बढाउँदै लगेको छ। यो निश्चित हो, योग्य र असल मानिस चाकडीमा धाउँदैनन्। अयोग्य, भ्रष्ट र बेइमानहरू स्वार्थपूर्तिका अनेक हथकण्डा अपनाउँछन्, पद प्राप्तिका निम्ति। खराब नियुक्ति र जिम्मेवारीका कारण राज्यको ठूलो लगानी परेका संस्थाहरू धराशायी हुँदै छन्। दुर्भाग्य नै मान्नुपर्छ शासकका आँखा र मानसिकतामा त्यस्ता दृश्य पर्न सकेको छैन। भागबण्डा कहाँ छैन ? त्रिभुवन विश्वविद्यालयजस्तो पवित्र थलोदेखि सामान्य नियुक्तिसम्म भागबण्डा छताछुल्ल छ। यहाँसम्म भागबण्डा नमिल्दा विदेशस्थित नियोगसमेत कर्मचारीविहीन हुन पुगेका छन्। यस्तो अवस्थालाई विदेशी कसरी लिन्छन् ? सरकारले यति सामान्य विषयसमेत सोचेको पाइँदैन। राजदूत नियुक्तिमा खुला भागबण्डा थियो, हुँदाहुँदा अब त कर्मचारी पोस्टिङमा समेत भागवण्डा हुने रोग झाँगिएको छ। दुईतिहाइको बलियो सरकार हुँदा कर्मचारीमा भागबण्डा नहोला र समस्या नआउने आम बुझाइ थियो। त्यसमा ठेस लागेको छ। हालैको उदाहरण हो १४ महिनादेखि गोन्जाओस्थित महावाणिज्य दूतावास नेतृत्वविहीन छ। त्यहाँ महावाणिज्य दूतावास नहुँदा चीनसँग व्यापार नै हुन नसक्ने अवस्था सृजना भएको छ। गोन्जाओमा मात्र होइन, बेइजिङस्थित नियोगमा समेत इकोनोमिक मिनिस्टर लामो समयदेखि खाली छ। साउदी अरेबियाको जेद्दामा पनि त्यही समस्या छ। त्यहाँ त झन् कूटनीतिक सेवाबाट बाहिरकालाई जानै दिँदैन रहेछ भन्दै परराष्ट्रका उपसचिवलाई महावाणिज्य दूतावासको कार्यवाहक महावाणिज्य दूत बनाएका छन्। अन्य मुलुककाले पाउने नेपालकाले नपाउने कस्तो कूटनीति रहेछ ? कूटनीति भन्दा गैरकूटनीतिमा परराष्ट्र मन्त्रालय बढी रमाउँदा यो समस्या आएको हो कि ? कन्सुलर सेवा, पासपोर्ट, भिसा, श्रमको काम परराष्ट्रको होइन। तर, हामीकहाँ परराष्ट्रबाट गर्नुपर्छ भन्ने पछिल्लो सोचले यस्तो समस्या निम्तिएको हो। कर्मचारी राजनीतिबाट टाढा रहनुपर्ने हो, तर यहाँ झण्डा बोक्ने कर्मचारी खोज्ने प्रवृत्तिका कारण समस्या निम्तिएको हो। पञ्चायतमा इतरविचार राख्नेलाई भित्तामा पुर्याइन्थ्यो। पञ्चायती दृश्य देखेको नेतृत्वले त्यही प्रवृत्तिलाई निरन्तरता दिन चाहेको देखिन्छ। लोकतन्त्रमा भागबण्डाबाट पृथक् रहेर योग्य, कार्यसम्पादन चुस्त पात्र नखोज्ने हो भने समृद्धिको सपनाले व्यंग्य गरिरहनेछ, गाईजात्रा जसरी नै। जसरी राजदूत पठाउन दलका नेताहरूको भागवण्डा नमिलेर सकस हुन्छ, त्यस्तै सकस कर्मचारीमा हुनु दुःखद हो। कामभन्दा नेताकहाँ धाउँदा बढी फाइदा लिन सकिने प्रवृत्ति हुर्किंदै गएकाले पनि यो समस्या देखा परेको हो। जो आए पनि नातागोता, दलनिकट, क्षेत्र र भेग हेर्ने प्रचलन झन् बढी हुर्किएको छ। राज्यको कर्मचारी यो दल वा त्यो दलनिकटभन्दा सुन्नै लाज लाग्ने अवस्था छ। तर राजनीतिक नेतृत्वले यस्तै दृश्यलाई मलजल गरिरहेका छन्। कैयन् स्थानमा राजदूत नियुक्त नभएर दूतावास अधिकृतस्तरका कर्मचारीले चलाइरहेका छन्। यो पनि अति आवश्यक भनिएको वाणिज्य दूतावासको हालत हो। यस्तै हालत न्युयोर्कको महावाणिज्य दूतावासको छ। त्यहाँ पनि राष्ट्रसंघीय मिसनभित्र एक नायब सुब्बाले सञ्चालन गरिरहेको कार्यलाई एउटा महावाणिज्य दूतावास आवश्यक पर्यो भन्दै मिसन बाहिर लगेर खोलियो। अनि, लामो समय कार्यवाहक बनाएर परराष्ट्रका उपसचिवले चलाए। त्यो जानकारी अर्थले थाहा पाएपछि महावाणिज्य दूत नियुक्त गरेर पठायो। एक वर्ष पनि नभई उनलाई फिर्ता गरेर पुनः कार्यवाहकको जिम्मा लगाउने काम परराष्ट्रले गरेको छ। कूटनीतिक सेवाका कर्मचारी यो नियतमा हिँड्छन् भने मुलुकको कूटनीति कस्तो होला ? त्यसकारण भागबण्डा संस्कृति अन्त्य गर्नु दुईतिहाइको सरकारको मूलभूत दायित्व हो।"
एलएलएम प्रवेश परीक्षामा दुई पटक नतिजा : नम्बर नै साटियो,"काठमाडौं : त्रिभुवन विश्वविद्यालय कानुन संकायले एलएलएम प्रवेश परीक्षाको नतिजा दोहोर्याएर प्रकाशित गरेपछि विद्यार्थीले डिन कार्यालयमा तालाबन्दी गरेका छन्। विद्यार्थीहरूले मंगलबार प्रदर्शनीमार्गस्थित नेपाल ल क्याम्पसमा रहेको कानुन संकाय डिन कार्यालयमा तालाबन्दी गरेका हुन्। नेपाल ल क्याम्पस अखिल क्रान्तिकारीका अध्यक्ष दीपक थापाले प्रवेश परीक्षामा अनियमिता र अपारदर्शिता भएकाले तालाबन्दी गरिएको बताए। 'मेरिट लिस्ट नै यताउता हुनेगरी नतिजा पुनः प्रकाशित गरेको भेटियो', थापाले भने, 'पुनः प्रकाशित गर्दा सूचिमा तल रहेका नामलाई पहिलो र दोस्रो नम्बरमा राखिएको छ।' कानुन संकाय डिन कार्यालयले असार १३ गते लिएको प्रवेश परीक्षाको नतिजा साउन १८ गते प्रकाशित भएको थियो। प्रकाशित नतिजामा प्राप्तांकका आधारमा १४३ परीक्षार्थीको नाम निकालिएको थियो। तर साउन २६ गते प्रकाशित संशोधित नतिजामा १४६ जनाको नाम निकालिएको छ। पहिलो नतिजामा १३४ मा नाम निकालेका प्रकृति मल्ललाई दोहोर्याएर नतिजा प्रकाशन गर्दा एक नम्बरमा राखिएको छ। पहिले नतिजा प्रकाशन हुँदा उनको प्राप्तांक ५९८३ थियो भने दोस्रोपटक प्रकाशित नतिजा ८४८३ छ। यस्तै दोस्रोपटक नतिजा प्रकाशन हुँदा मेरिट लिस्टको दोस्रो नम्बरमा परेका शिवप्रसाद आचार्यले ८२३३ नम्बर ल्याएका छन् जबकि पहिलोपटक नतिजा प्रकाशन गर्दा मेरिट लिस्टको २९१ मा परेका उनको ४६३३ अंक उल्लेख थियो। त्रिविले नेपाल ल क्याम्पसमा बिहान ३५ र दिउँसो ५० तथा नेशनल ल क्याम्पसमा ५० गरी १३५ जनालाई एलएलएम (कानुनमा स्नातकोत्तर) पढाउँछ। हेर्नुस् पहिलोपटक साउन १८ मा निकालिएको नतिजा दोस्रोपटक साउन २६ मा प्रकाशित संशोधित नतिजा के भन्छ डिन कार्यालय ? त्रिभुवन विश्वविद्यालय कानुन संकायका डिन प्राडा विजयसिंह सिजापतीले नतिजा प्रकाशनका लागि अलगै कमिटी रहेकाले यसबारेमा आफूलाई केही थाहा नभएको प्रतिक्रिया दिए। कानुन संकाय प्रवेश परीक्षा समितिका संयोजक ज्ञानेश्वर पराजुलीले परीक्षार्थीको प्राप्तांक प्रवृष्टि (इन्ट्री) गर्दा पहिलोपटक गल्ती भएको भेटिएपछि दोहोर्याएर नतिजा प्रकाशन गरेको बताए। 'पहिलोपटक नतिजा प्रकाशन गर्दा नै ५ दिनभित्र प्राविधिक त्रुटि भएको देखिए लिखित निवेदन दिन भनेका थियौँ', उनले भने, 'परेका ११ निवेदनको अध्ययन गरेर अभिलेख हेर्दा प्राविधिक त्रुटि भएको भेटेपछि अभिलेख सच्याएर नतिजा पुनः प्रकाशन गरेका हौँ।' परीक्षा समितिबाट पहिलोपटक नतिजा प्रकाशित गर्दा प्राविधिक त्रुटि भएपछि पुनः गल्ती नदोहोरियोस् भनेर 'दूधको दूध पानीको पानी छुट्याइएको' उनले बताए। 'हाम्रो तर्फबाट भएको मानवीय कमजोरीका कारण दोहोर्याएर नतिजा प्रकाशन गर्दा कोही रिंगभित्र परे र कोही बाहिर परे', पराजुलीले भने, 'अन्तिममा परेका फर्स्ट सेकेन्डमा आए, सुरुमा नम्बर नै एउटाको अर्कोमा परेछ। हामी नै आश्चर्यचिकत भयौँ।' पहिले अधिकृत तहको अनुभवी कर्मचारी कार्यालयमा रहेकोले त्रुटि नहुने गरेकोमा अहिले डाटा इन्ट्री गर्न कर्मचारीको समेत अभाव भएको उनले तर्क गरे। 'कर्मचारी नहुँदा पनि समस्या भयो। परीक्षा समितिको आफ्नै काम हुन्छ', उनले भने, 'कर्मचारीको पूर्णरुपमा भर पर्दा गल्ती हुन गयो, तर भएको मानवीय त्रुटि हो, जानीजानी गरिएको होइन।' मंगलबार बिहान आफूहरूलाई निकालेर कार्यालयमा तालाबन्दी गरिएपछि त्रिवि शिक्षाध्यक्षको कार्यालयमा जानकारी गराइएको उनले बताए। 'हामीले सम्झाईबुझाई गर्यौँ तर उहाँहरूले मान्नुभएन', उनले भने, 'समस्याको समाधान निकालिदिन शिक्षाध्यक्षको कार्यालयमा लिखित निवेदन दिएका छौँ।' परीक्षा समितिका अर्का सदस्य कृष्णप्रसाद बस्यालले समितिले आफ्नो तर्फबाट भएको प्राविधिक त्रुटि 'रियलाइज' गरेको बताए। 'यो नहुनुपर्ने कुरा थियो, भइहाल्यो तर नियतबस गरिएको होइन', उनले भने, 'विद्यार्थीहरूलाई अस्वभाविक लाग्नु अन्यथा होइन, तर गल्तीबस भएको रेकर्ड सच्याइएकोमात्र हो।'"
महावीर पुनसँग 'म अघि बढ्छु',"धरान : समाज परिवर्तन र युवायुवतीलाई कुलतबाट जोगाउन प्रदेश १ मा 'म अघि बढ्छु' कार्यक्रम सुरु गरिएको छ। प्रदेश १ को आन्तरिक मामिलिा तथा कानुन मन्त्रालयले १४ जिल्लामा एकैसाथ यो कार्यक्रमको सुरुवात गरेको हो। लागुऔषध, समाजिक विकृति र विसंगतिमा टिनएज समूहका युवायुवती कुलतमा फस्ने क्रम नरोकिएपछि उनलाई समाज परिवर्तनको बाटोमा हिँडाउन प्रदेश १ मा 'म अघि बढ्छु' कार्यक्रम सुरु गरिएको कार्यक्रम संयोजक नवराज राईले बताए। उनका अनुसार प्रदेश १ का २ हजारभन्दा बढी विद्यालयमा सगरमाथा टिन्स क्लब गठन गरी समाज परिवर्तनको बाटोमा अग्रसर बनाउन विद्यार्थीलाई प्रशिक्षित गराउँदै कार्यक्रमको सुरुवात गरिएको हो। म अघि बढ्छु कार्यक्रम प्रदेश १ का सुनसरी, मोरङ, झापा, इलाम, पाँचथर, ताप्लेजुङ, तेह्रथुम, धनकुटा, उदयपुर, खोटाङ, भोजपुर, ओखलढुङगा र सोलुखुम्बु जिल्लामा एकैसाथ सुरु गरिएको छ। कार्यक्रममा सामजिक रुपमा ख्याति कमाएका व्यक्तित्वले प्रत्येक विद्यालयमा गई कक्षा ९ देखि १२ सम्म अध्ययनरत १३ देखि १९ वर्ष उमेर समूहका युवायुवतीलाई म अघि बढ्छु कार्यक्रममार्फत सकारात्मक बाटोमा हिडाउन कार्यक्रमको आयोजना गरिएको कानुन मन्त्रालयका अधिकृत रवि खनालले बताए। मंगलबार सुनसरी र मोरङका विभिन्न विद्यालयमा सामाजिक अभियन्ता महावीर पुनले विद्यार्थीलाई सकारात्मक काम गरे आफू मात्र, नभएर परिवार, समाज र राष्ट्रको विकास हुने बताए। उनले विद्यार्थीलाई सत्मार्गमा लाग्न अभिप्रेरित गरे।उनले विद्यार्थीलाई कुलतमा नलाग्न र कुलतमा लाग्ने साथीलाई समेत सही बाटोमा डोर्याउन सचेत गराए। पुनले प्राकृतिक, समाजक तथा सांस्कृतिकरुपले विश्वकै धनी देश नेपाल आर्थिक रुपमा गरिब भएको भन्दै देशको विकासका लागि विद्यालयस्तरदेखि सबै सचेत हुनुपर्ने भन्दै आफू 'म अघि बढ्छु' कार्यक्रमको प्रचारप्रसारका लागि प्रदेश १ का जिल्लामा आएको बताए। प्रदेश सरकारले 'म अघि बढ्छु' भन्ने अभियानका लागि सगरमाथा टिन्स क्लब संचालन तथा व्यवस्थापन कार्यविधि २०७५ को मन्त्रीपरिषद निर्णय गरी यो कार्यक्रमको सुरुवात गरिएको मुख्यमन्त्री शेरधन राईले बताएका छन्। उनले प्रदेश १ का युवायुवती सकारात्मक बाटोमा अघि बढाउने उदेश्यले विभिन्न क्षेत्रमा समिति गठन गरी कार्यक्रमलाई प्रभावकारी बनाइएको जानकारी दिए।"
निर्माणधिन होटलमा गार्डको शव भेटियो,झापा : झापाको बिर्तामोड४ मा निर्माणाधिन एक होटमा मंगलबार बिहान शव फेला परेको छ।शव बिर्तामोड७ का ४७ वर्षीय शशि शिवाकोटीको द्वारिका होटलमा शव रहेको जिल्ला प्रहरी कार्यालय झापाले जानकारी दिएको छ। होटलको पूर्वतर्फ रहेको १ तले घरको बरण्डामा शिवाकोटीको शव फेला परेको हो। प्रहरीका अनुसार शिवाकोटीको दाहिने गालाको भागमा चोट छ भने आँखामा रगतको टाटा बसेको छ। शरीरको विभिन्न भागमा निलडाम देखिएको जिल्ला प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठले जानकारी दिए। उनी २ दिनदेखि होटलमा गार्डको रुपमा काम गर्दै आएका थिए। मृतक शिवाकोटी कनकाई सेक्युरिटी सर्भिसबाट त्यहाँ काम गर्न गएका हुन्।
डेढ लाख घुससहित महोत्तरीमा वडाध्यक्ष पक्राउ,काठमाडौं : महोत्तरी भँगाहा नगरपालिका८ का वडाध्यक्ष मोहमद रफिक आलम डेढ लाख घुससहित पक्राउ परेका छन् । सेवाग्राहीसँग योजना सम्पन्न भएको सिफारिस गरेको र रकम भुक्तानी लिन सहज गराइदिए वापत वडा सदस्य कारी साहका छोरा मुकेश साहलाई १ लाख ६० घुस लिदाँलिँदै पक्राउ गरेको छ । जनकपुर उपमहानगरपालिका वडा नं ९ पिडारीचोक स्थित राष्ट्रिय वाणिज्य बैंक प्रवेशद्वारबाट साहलाई पक्राउ गरिएको अख्तियारले जनाएको छ । नियन्त्रणमा लिइ सोधपुछ गर्दा वडाध्यक्ष आलम र आफ्ना बाबु वडा सदस्य कारी साहले अह्राएअनुसार लिएको बयान दिएपछि भँगाहा नगरपालिका२ स्थित सितापुर चोकबाट वडाध्यक्ष मोरफिक आलम र वडा सदस्य साहलाई नियन्त्रणमा लिइ अनुसन्धान भइरहेको अख्तियार प्रवक्ता प्रदीपकुमार कोइरालाले जानकारी दिए ।
बेबारिसेको बिरामीको यस्तो बिजोग,"विराटनगर : अन्दाजी ३०३५ वर्षका युवा देब्रे खुट्टामा घाउ बोकेर उपचारको आसमा गर्दै विराटनगरको कोसी अस्पतालमा आएको एक साता बितिसक्यो। उनको अहिले घाउ बढ्दै गएर घुँडादेखि मुनीको भाग कुहिएको छ। नाम, ठेगाना र परिवार तथा आफन्तका बारेमा केही नखुल्दा उनी बेबारिसे बनेका छन्। सुरुका दिनमा सामान्य बोल्न सक्ने अवस्थामा रहे पनि घाउले थलिँदै गएपछि अहिले मुखबाट बोली निस्कँदैन। सामान्य बोल्न सक्ने अवस्थामा उनले आफ्नो परिवारमा तथा आफन्तमा कोही पनि नभएको र उपचार पाइने आसले अस्पताल आएको बताएका थिए। बिहान बेलुका खानाको व्यवस्था अस्पतालले गरिदिएको छ। स्थानीय प्रहरीको सहयोगमा अस्पतालले निःशुल्क उपचार पनि सुरु गर्यो। तर घाउ ठीक हुनुको साटो उल्टै घुँडादेखि मुनीको भाग कुहिएको छ। जसका कारण अस्पताल वरपर फैलिएको दुर्गन्धले त्यहाँ उपचारका लागि पुगेकाहरू समस्यामा पर्न थालेका छन्। उपचारमा संलग्न चिकित्सकले संक्रमणका कारण खुट्टा कुहिएको बताए। चिकित्सकले घाउ निको पार्नका लागि एन्टिबायोटिक चलाए पनि पार नलागेको बताए। अस्पतालका बरिष्ठ हाडजोर्नी तथा नशा रोग विशेषज्ञ यज्ञराज खरेलले औषधिले काम नगरेका कारण खुट्टा काटेर फ्याल्नुको विकल्प नभएको बताए। घाउ निक्कै पुरानो भएकाले औषधिले काम गर्न छाडेका कारण उपचार सम्भव देखिएन, उनले भने, घुँडादेखि तलको भाग जति सक्दो चाँडो काटिएन भने शरीरका अन्य अंगमा पनि त्यसको संक्रमण फैलिएर असर पुर्याउँछ। अस्पतालका सूचना अधिकारी विष्णुबहादुर बुढाथोकीले चिकित्सकले खुट्टा काट्नु पर्ने भने पनि आफन्त र परिवारका सदस्य कोही नहुँदा समस्या भएको बताए। खुट्टा काट्नु अघि कानुनी प्रक्रिया पूरा गर्न बिरामी जिम्मा लिने कोही चाहिन्छ, उनले भने, सबै कुरा अस्पतालले गरिदिन्छ भन्दा पनि जिम्मा लिने कोही नआउँदा समस्या भयो। एक वर्ष अघिसम्म यस्ता बेबारिसे बिरामीको उपचार प्रहरीले आफै मुचुल्का उठाएर गर्ने गरेको थियो। नयाँ कानुनले त्यसमा पनि बन्देज लगाएका कारण प्रहरीले पनि जिम्मा लिएर उपचार गराउन पाएको छैन। बुढाथोकीले अस्पतालले चिकित्सकको सल्लाह बमोजिम युवाको खुट्टा काटेर उपचार सुरु गर्नका लागि जिम्मा लिने कोही व्यक्ति वा संस्थाको खोजी गरिरहेको बताए। भने, बिरामीलाई रुँघ्न र जिम्मा लिनका लागि कोही कुरुवा मात्रै पाउन सकेको भए पनि हुन्थ्यो। उनले अहिले पनि संक्रमण रोकथामका लागि अस्पतालको सामाजिक सेवा ईकाईमार्फत औषधि उपचारलाई भने जारी राखिएको बताए। बुढाथोकीले कोही कसैको अंग काटेर फ्याल्नु पर्ने जस्तो कुरा भएकाले पनि जिम्मा लिने नभेटिएको हुन सक्ने बताए।"
पोखराको न्यूरोड आगलागीमा जे देखियो (फोटो फिचर),"पोखरा : पोखराको न्यूरोडमा रहेको एस मिनिमार्केटमा मंगलवार दिउँसो आगोलागी हुँदा करोडौंको क्षति भएको छ। न्यूरोडस्थित भाटभटेनी सुपरमार्केट नजिकै रहेको शुभ युनिक होम डेकोरेसन सहितको एस मिनिमार्केटमा आगलागी हुँदा करोडौंको क्षति भएको हो। शुभ युनिक होम डेकोरेसनमा विद्युत सट भएर आगलागी भएको प्रहरीको प्रारम्भिक अनुमान छ। आगलागी हुँदा मिनिमार्केटभित्र व्यसाय गर्ने ७ व्यवसायीका २३ सटरमा रहेका सामानमा क्षति पुगेको जिल्ला प्रहरी कार्यालय कास्कीका प्रमुख एसपी दानबहादुर कार्कीले बताए। मिनिमार्केटमा एउटै व्यवसायीका ९ वटासम्म व्यवसायिक सटर रहेका थिए। आगलागी समयमै नियन्त्रणमा लिएकोले मिनिमार्केटसँगै रहेका बैंक, अन्य पसलमा क्षति हुनबाट जोगिएका छन्। आगलागी भएको दुई घण्टामा आगो नियन्त्रणमा लिइएको जिल्ला प्रहरी कार्यालय कास्कीका प्रमुख कार्कीले बताए। मिनिमार्केटमा होम डेकोरेसन, चस्मा पसल, इलेक्ट्रिक पसल, किराना पसल, खाजा पसल, फलफुल पसल लगायतका व्यपारिक पसल रहेका थिए। मिनिमार्केटको फोम पसलमा आगो सल्किएपछि नेपाल प्रहरी, सशस्त्र प्रहरी, नेपाली सेना र स्थानीयलाई आगो नियन्त्रणमा लिन हम्मेहम्मे परेको थियो। आगो नियन्त्रणका लागि पोखरा महानगरका ४ वटा दमकल सहित २० भन्दा बढी पानी ट्यांकर परिचालन गरिएको थियो। दमकल, पानी ट्यांकरको प्रयोग गरी आगो नियन्त्रणमा आएको हो। आगलागीबाट भएको क्षति मूल्यांकन भइसकेको छैन। आगलागी भएको लगतै दमकललाई खवर गरे पनि २० मिनेट पछि दमकल आएको स्थानीय किशोर ओझाले बताए।"
व्यापारी हत्याको योजना बनाउने 'सार्पसुटर' सहित तीन कारागार चलान,"विराटनगर : विराटनगरका खाद्यान्न व्यापारी जितु भनिने जितेन्द्र रायको हत्या गर्ने योजना बनाएर नेपाल छिरेका भारतीय सार्पसुटर सहित तीन जनालाई जिल्ला अदालत मोरङले पुर्पक्षका लागि थुनामा राख्न आदेश दिएको छ। सार्पसुटर भारत सीतामढीका १९ वर्षीय कुनालकुमार सिंह, विराटनगर महानगरपालिका ८ का ३१ वर्षीय मन्नुकुमार गुप्ता र सर्लाही गोडैता नगरपालिकाका ५० वर्षीय हरिनारायण झालाई थुनामा राख्न आदेश दिएको अदालतका सूचना अधिकारी युवराज पौडेलले बताए। उनका अनुसार न्यायाधीश कृष्णमुरारी शिवाकोटीको इजालसले आदेश दिएसँगै तीनै जनालाई विराटनगरको हाटखोलास्थित मोरङ कारागार चलान गरिएको छ। मुलुकी फौजदारी कार्यविधि संहिता २०७४ को दफा ६७ बमोजिम थुनामा राखी मुद्दाको पुर्पक्ष गर्न ऐनको दफा ८० बमोजिम थुनुवा पुर्जी दिई कारागार पठाउन दफा ७९ बमोजिम अदालतबाट आदेश भएको पौडेलले जनाए। व्यापारी हत्या योजना प्रकरणमा मोरङ प्रहरीले अनुसन्धान सकेर मिसिल बुझाएपछि जिल्ला सरकारी वकिल कार्यालयले अभियोगपत्र तयार पारेर गत शुक्रबार अदालतमा पाँच जनालाई प्रतिवादी बनाएर मुद्दा दायर गरेको थियो। संगठित रूपमा हातहतियार खरखजनासहित आपराधिक षडयन्त्र उद्योग मा दर्ता गरिएको मुद्दामा तीन जना पक्राउ परेका छन् भने दुई जना फरार छन्। फरार रहेका मोरङको कटहरी गाउँपालिका ५ का ४३ वर्षीय मन्नुकुमार साह रौनियार र महोतरी जलेश्वर नगरपालिका४ का २५ वर्षीय टिंकुकुमार झालाई अदालतले पक्राउ पुर्जी जारी गर्दै उपस्थितका लागि ३५ दिनको म्याद दिएको छ। प्रतिवादी बनाइएका दुवै जनाको नाममा रहेको मोबाइलको सिमकार्ड सार्पसुटर ले प्रयोग गर्ने गरेको अनुसन्धानबाट पत्ता लागेको थियो। प्रतिवादीको बयान सकिएपछि भएको थुनछेक बहसमा सरकारका तर्फबाट सरकारी वकिलको कार्यालय मोरङका सहायक जिल्ला न्यायाधिवक्ता मुकुन्दकुमार रोग्मी र प्रतिवादीका तर्फबाट पाँच जना कानुन व्यवसायीले बहस गरेका थिए। प्रतिवादीका तर्फबाट प्रतिरक्षा बसहमा वरिष्ठ अधिवक्ताहरू माधवराज आचार्य र हेमराज पराजुली तथा अधिवक्ताहरू हेमराज पन्त, नारायणप्रसाद दाहाल र जीवन सापकोटा आएका थिए। यस घटनामा मुछिएका दुई जना भारतीय फरार छन्। पक्राउ परेको सार्पसुटर सिंहसँगै नेपाल आएका अर्का भारतीय सापसुटर राजुकुमार रौनियार र हत्या योजना बनाउन सहयोग गर्ने राजेश झा फरार छन्। उनीहरू भारतीय भएकोले पक्राउ परेपछि मात्रै प्रतिवादी बनाइने जनाइएको छ। व्यापारी रायको हत्या गर्न भारतबाट सार्पसुटर मन्नु कुमार गुप्ताले झिकाएको प्रहरी अनुसन्धानबाट खुलेको छ। उनले पाँच लाख भारतीय रुपैयाँको सुपाडी दिएर रायको हत्या गर्न सार्पसुटर ल्याएको अनुसन्धानबाट खुलेको सरकारी वकिल कार्यालयले तयार पारेको अभियोपत्रमा उल्लेख छ। सिंहलाई भने गत जेठ २७ गते २ वटा पेस्तोल र त्यसमा लाग्ने ७ राउण्ड गोलीसहित विराटनगरस्थित एक होटलबाट पक्राउ गरिएको मोरङ प्रहरी प्रमुख एसपी विश्व अधिकारीले बताए। उनका अनुसार पुरानो लेनदेन र रिसईबीका कारण गुप्ताले व्यापारी रायको हत्या गर्न खोजेको खुल्न आएको थियो। पक्राउ परेका गुप्ता जवरजस्ती करणी मुद्दामा कैद भुक्तान गरेर छुटेका व्यक्ति हुन्। झा कर्तव्य ज्यान मुद्दामा कैद भुक्तान गरेका व्यक्ति हुन्। गुप्ताले आफ्नो योजना सुनाएपछि झाले भारतबाट सार्पसुटर झिकाउन सहयोग गरेको एसपी अधिकारीले बताए। गुप्ता पनि खाद्यान्नको कारोबार गर्ने विराटनगरका व्यापारी हुन्। हत्याको योजना बनेपछि जेठ २६ गते बिहान भारतको सितामढीबाट गौर हुँदै नेपाल आएका सिंह र फरार रहेका अर्का सुटर रौनियार त्यही दिन साँझ विराटनगर आएका थिए। प्रहरीका अनुसार त्यो रात होटलमा बसेपछि भोलिपल्ट जेठ २७ गते बिहान ६ बजे व्यापारी रायको हत्या गर्न भन्दै दुवै जना पुगेका थिए। त्यसदिन व्यापारी राय घरमा नभएका कारण योजना सफल हुँदैन। राय घरमा नभेटिएपछि पुनः होटलमा फर्किएर उनीहरू गजलमा मस्ती गर्ने योजना बनाएर मदिराको नशामा नाचगानमा व्यस्त हुन्छन्। नाच्ने क्रममा सार्पसुटर कुनाल कुमारले कम्मरमा भिरेको अवस्थामा पेस्तोल देखिएको भन्दै होटलका कर्मचारीले प्रहरीलाई जानकारी गराउँछन्। पेस्तोलसहित उनलाई पक्राउ गरेको थाहा पाएर रौनियार भने त्यहींबाट फरार भएको प्रहरीले जनाएको छ।"
इतिहासविद् दासको अन्तिम संस्कार,"राजविराज : इतिहासविद् हरिकान्त लाल दासको जन्मस्थान राजविराज नगरपालिका ९ स्थित गढियामा मंगलबार दाह संस्कार गरिएको छ। दासको पार्थिव शरीरमा उनका छोरा सन्दिपले मुखाग्नी दिए। मुटु तथा मधुमेह रोगबाट ग्रसित दासको ७८ वर्षको उमेरमा सोमबार राजविराज नगरपालिका ८ स्थित निवासमा निधन भएको थियो। पिता जयनारायण लाल दास बच्चाबाबु र आमा अनसुया देवीको कोखबाट विसं १९९८ कात्तिक २९ गते सप्तरीको गढीया गाउँमा जन्मेका इतिहासविद् दास परिवारसहित राजविराज ८ मा बसोवास गर्दथे। दासका श्रीमती विद्यादेवी दास, दुई छोरी अर्चना, अञ्जली र एक छोरा सन्दीप छन्। राजविराजस्थित महेन्द्र विन्देश्वरी बहुमुखी क्याम्पसमा ३६ वर्षसम्म इतिहास विषयको प्राध्यापन गरेका सहप्राध्यापक दास इतिहास तथा संस्कृति विभाग प्रमुख थिए। श्री लूनकरणदास गंगादेवी चौधरी साहित्यकला मन्दिरद्वारा २०७४ बैशाख २७ गते इतिहास शिरोमणि बाबुराम आचार्य शोधसम्मानले सम्मानित दासलाई २०७४ पुस ११ गते १५ औं अन्तर्राष्ट्रिय मैथिली सम्मेलनका अवसरमा संस्कृति क्षेत्रमा उत्कृष्ट योगदान गरेबापत मिथिला रत्न उपाधिबाट सम्मानित गरिएको थियो। त्रिभुवन विश्वविद्यालयबाट २०४८ सालमा सम्मानित दास युनिभर्सल पिस फेडरेसनबाट सन् २०१५ मा शान्तिदुत र मैथिली साहित्य परिषद्बाट २०६९ सालमा शिवदत्त स्मृति पुरस्कारलगायतबाट पुरस्कृत छन्। २०५८ सालमा पहिलो कृति सप्तरीको राजनीतिक इतिहास एवम् प्रमुख धार्मिक स्थलहरू प्रकाशन गरेका दासको २०६० सालमा नेपाल राजकीय प्रज्ञा प्रतिष्ठानबाट सप्तरी जिल्लाका प्रमुख सांस्कृतिक स्थलहरूः एक अध्ययन र २०६७ सालमा साझा प्रकाशनबाट सप्तरी जिल्लाका प्रमुख ऐतिहासिक गढीहरू नामक पुस्तक प्रकाशित छन्। ऐतिहासिक गढीहरुका अतिरिक्त प्राचीन विदेह, सिम्रौनगढ, सेनवंशी शासनकाललगायतका विषयमा दासको अध्ययन अनुसन्धान तथा शोधहरू पूर्णिमा, वाणी, आँगनलगायत राष्ट्रिय तथा अन्तर्राष्ट्रियस्तरका पत्रपत्रिकाहरुमा प्रकाशित छन्। कक्षा १० को मैथिली विषयको पाठ्यपुस्तकमा दासको प्राचीन विदेह पाठ समावेश गरिएको छ। उनले भारतको पटना युनिभर्सिटीबाट बीए अनर्स तथा त्रिभुवन विश्वविद्यालयबाट इतिहास विषयमा एमए उत्तीर्ण गरेका थिए। पाँच दाजुभाइमध्ये माइला दासले दाजुभाइबीच अंशवण्डा हुँदा बुवाले संग्रह गरेका पुस्तक सम्पत्तिको रुपमा लिएका थिए। पुस्तकलाई नै धन सम्पत्ति सम्झिने दासको घरमा सयौं वर्ष पुराना करिब चार हजार पुस्तक संग्रहीत छन्। पछिल्लो समय घरमै रहेको पुस्तकालयमा पढेर उनी समय बिताउँथे। जिल्लाको इतिहास, संस्कृति र धार्मिक विषयमा मिहिन ढङ्गबाट अध्ययन अनुसन्धान गर्ने उनी जिल्लाकै पहिलो व्यक्ति भएको मैथिली साहित्य परिषद्का सचिव श्यामसुन्दर यादव बताउँछन्। मैथिली साहित्य परिषद् र चित्रगुप्त सेवा समितिको अध्यक्ष समेत रहिसकेका दासले नेपालको मिथिला भूभागमा रहेका दर्जनौ ऐतिहासिक स्थल तथा पुरातात्विक महत्वका स्थलहरुको संरक्षण सम्वर्द्धनमा सदैव जोड दिने गरेको चित्रगुप्त सेवा समितिका महासचिव सतिशकुमार दत्तले बताए।"
शिक्षक १० हजार घुससहित पक्राउ,काठमाडौं : माध्यमिक विद्यालय रझेना घोराही दाङका शिक्षक गणेश केसी घुससहित पक्राउ परेका छन्।अख्तियार दुरुपयोग अनुसन्धान आयोगले १० हजार घुससहित उनलाई नियन्त्रणमा लिएको हो। शिक्षक केसी डिप्लोमा इन सिभिल इन्जिनियरिङको प्रवेश परीक्षा उर्तीण गराइदिन सहजिकरण गरिदिने बहानामा परीक्षार्थीसँग घुस लिएका थिए। प्रवक्ता प्रदीपकुमार कोइरालाका अनुसार घोराही उपमहानगरपालिका १५ बाट नियन्त्रणमा लिइ अनुसन्धान भइरहेको छ।
घर हिँडेका कर्मचारीको शव जंगलमा भेटियो,"गोरखा : गोरखा नगरपालिका १० टक्सारमा रहेको मनकामना बहिरा माध्यमिक विद्यालयका कर्मचारी श्यामहरि घिमिरेको शव विद्यालय नजिकैको जंगलमा भेटिएको छ। सोमबार रातिदेखि सम्पर्कबिहीन घिमिरेको शव मंगलबार बिहान आठ बजे जंगलमा भेटिएको प्रहरीले जनाएको छ। विद्यालय परिवार, स्थानीयबासी र प्रहरीको सक्रियतामा सडकबाट करिब सय मिटर तल जंगलमा शव भेटिएको एसपी ओम अधिकारीले जानकारी दिए।'शव पोष्टमार्टमका लागि गोरखा अस्पताल पठाइएको छ। करिब ५० वर्षका घिमिरे विद्यालयका सहायक कर्मचारी हुन्। सोमबार राति ९ बजेतिर विद्यालयको काम सकेर टक्सारस्थित घर जान निस्किएका तर बिहानसम्म घर नपुगेपछि खोजि गरिएको थियो।"
प्रदेश ५ सरकारका ८ निर्णय: जनप्रतिनिधिलाई दोहोरो सुविधादेखि कर्मचारी अवकाशसम्म,"बुटवल : पाँच नम्बर प्रदेश सरकारले स्थानीय तहका जनप्रतिनिधिलाई दोहोरो सुविधा दिने गरी ऐन संसोधनको निर्णय गरेको छ। जनप्रतिनिधि पूर्व राष्ट्रसेवक भई पाउँदै आएको पेन्सन सुविधासहित स्थानीय तहबाट पाउने सुविधा समेत दिन गरी कानुन संसोधन गर्न थालिएको हो। यसअघि बनेको स्थानीय तहका पदाधिकारी तथा सदस्यको सेवा सुविधासम्बन्धी ऐनमा दुबै सुविधा लिन पाइने उल्लेख छैन। अब थप गरिने लागिएको सरकारका प्रवक्ता बैजनाथ चौधरीले जानकारी दिए। मंगलबार बसेको मन्त्रीपरिषद् बैठकले त्यो निर्णयसहित विभिन्न आठवटा निर्णय गरेको छ।'जनप्रतिनिधिले अहिले पाउने तलब होइन, सुविधा हो, प्रवक्ता चौधरीले भने, 'पेन्सन पाए भन्दैमा सुविधा रोक्नु मानवअधिकार विपरीत पनि हो। त्यसैले सच्याउने निर्णय गरेका छौं।' जनप्रतिनिधिको सुविधा बढाउने निर्णय गरेको सरकारले सीप विकास केन्द्रका अस्थायी कर्मचारीको भने जागिर 'खाइदिएको' छ। प्रदेश ५ को रोजगार सूचना केन्द्र बुटवल तथा दाङ र नेपालगञ्जमा रहेका व्यवसायिक तथा सीप विकास तालिम केन्द्रका अस्थायी कर्मचारीको सेवा अवधि साउन मसान्त मात्रै रहनेगरी निर्णय गरिएको छ। सीप विकास तालिम केन्द्रको प्रभावकारिता नदेखिएपछि कर्मचारी हटाउने निर्णय गरिएको पूर्वाधार विकास मन्त्री समेत रहेका प्रवक्ता चौधरीले बताए। ती केन्द्रहरु प्रदेश मातहत रहेकाले नयाँ व्यवस्थासहित डिप्लोमासम्मको सीप तालिम चलाउने तयारी सरकारको छ। कर्मचारीलाई बिदाई गर्दा करिब एक करोड व्यवभार आउनेछ। सो संघीय सरकारबाट शोधभर्ना गरिने मन्त्री चौधरीले बताए । मन्त्रीपरिषद् बैठकले कपिलवस्तुको शुद्धोधन गाउँपालिकाको केन्द्र लवनीबाट नन्दननगर सार्ने गाउँपालिकाको निर्णय अनुमोदनका लागि संघीय सरकारलाई सिफारिस गरेको छ।त्यस्तै प्रदेश लोकसेवा आयोगको कार्यालय बुटवलमा राख्ने निर्णय समेत भएको छ । प्रदेश विश्वविद्यालय र प्रदेश उच्च शिक्षा नीति सम्बन्धमा बनेको अवधारणको स्विकृति समेत गरेको छ। यो अवधारणमा उच्च शिक्षाको व्यवस्थापनका लागि परिषद् गठन गर्न सकिने कानुन बनाइने उल्लेख छ। त्यस्तै स्वर्गीय सांसद उत्तरकुमार ओलीलाई विमा वापतको १० लाख दिने निर्णय पनि मन्त्रीपरिषद्ले गरेको छ।"
हिरासतको ताला फोडेर दुई भारतीय थुनुवा फरार,झापा : प्रहरी हिरासतमा रहेका दुई भारतीय थुनुवा सोमबार राति फरार भएका छन्। इलाका प्रहरी कार्यालय धुलाबारीको हिरासत कक्षको ताला फोडेर थुनुवा फरार भएको जिल्ला प्रहरी कार्यालय झापाले जनाएको छ। फरार हुनेमा भारतको दार्जिलिङ जिल्ला अल्छिया बजार बस्ने २६ वर्षीय गणेश कामती र सोही स्थानका २९ वर्षीय कृष्ण मण्डल रहेको जिल्ला डिएसपी महेन्द्रकुमा श्रेष्ठले जनाए। चोरीको आरोप लागेको विषयमा हिरासतमा राखेर प्रमाण जुटाउँदै गरेको अवस्थामा फरार भएको उनले जनाए। डिउटीमा बसेको प्रहरी शौचालय गएको मौका पारेर उनीहरु भागेको उनको भनाइ छ। थुनुवा भाग्नु गम्भीर कुरा भएकाले ड्युटीमा रहेका प्रहरीमाथि प्रहरी कार्यालय झापाले अनुसन्धान सुरु गरेको उनले बताए। घट्नापछि दुवै भारतीय थुनुवाको खोजी भइरहेको जिल्ला प्रहरी कार्यालय झापाका प्रहरी नायव उपरीक्षक महेन्द्रकुमार श्रेष्ठले बताए।
बलात्कार आरोपमा पक्राउ,राजविराज : सप्तरीको शम्भुनाथ नगरपालिका कुशहाका ४० वर्षीय मो समिर अख्तरलाई प्रहरीले बलात्कारको आरोपमा पक्राउ गरेको छ। इस्लाम धर्मावलम्बीको महान् चाड इद उल अजहा अर्थात् बकर इद पर्व मनाउन घर आएका बेला समिर पक्राउ परेका हुन् । अर्का फरार आरोपित ३० वर्षीय अनवारुल मियाँको खोजि भइरहेको सप्तरी प्रहरीले जनाएको छ। गाउँकै बजारबाट नुन किनेर फर्कदै गरेका बेला ०७५ चैत १० गते बाटोबाटै बालिका अपहरणमा परेकी थिइन्। आरोपितले बालिकालाई नियन्त्रणमा लिई मुखमा कपडाले बाँधेर कल्याणपुरस्थित कोठामा राखी बलात्कार गरेको र दोस्रो दिन चैत ११ गते राजविराजस्थित सागर लजमा ल्याई फेरी बलात्कार गरेर फरार भएको पीडितले प्रहरीसमक्ष बयान दिएकी छिन् । पीडित बालिकाका बुवाले चैत ११ गते दिएको उजुरी जिल्ला प्रहरी कार्यालयले दर्ता गरी सोही दिन राजविराजस्थित गजेन्द्रनारायण सिंह अस्पतालमा स्वास्थ्य परीक्षण गराएको जनाएको छ। पीडितका अनुसार नामथर थाहा नभएका अर्का एक युवक पनि घटनामा संलग्न छन्। ती अपरिचित युवकले मोटरसाइकलमा ल्याउन र लैजान सहयोग गरेको पीडितले बताएकी छिन्।
काठमाडौंमा चोरीका घटना बढे,"काठमाडौं : देशभर चोरीका घटनामा वृद्धि भएको छ। प्रहरी प्रधान कार्यालयले दिएको जानकारीअनुसार आव २०७५७६ मा चोरीका घटनामा दुई हजार ६४६ व्यक्ति विरुद्द मुद्दा दायर गरेको हो। मुद्दा दायर भएकामध्ये साधारण चोरीमा धेरै रहेको छ। साधारण चोरीमा दुई हजार १४२ जना विरुद्ध मुद्दा दायर गरिएको छ। यस्तै, डाँका चोरी १९९, नकबजनी चोरी १५५, सवारी चोरी १२३, चौपाया चोरी ११, पुरातात्विक चोरी चार र रहजनी चोरीमा तीन जना विरुद्ध मुद्दा दायर गरिएको हो। केन्द्रीय प्रहरी प्रवक्ता, प्रहरी नायब महानिरीक्षक विश्वराज पोखरेलले रातिको समयमा भन्दा दिउँसोको समयमा बढी चोरी हुने गरेको बताउनुहुन्छ।'दिउँसो घरमा कोही नभएको अवस्था पारेर धेरै चोरी हुने गरेको छ', उनले भने। प्रहरीले आव २०७४७५ मा चोरीका घटनामा एक हजार ६२८ व्यक्तिविरुद्ध मुद्दा दायर गरेको थियो। उपत्यकामा ८८८ विरुद्ध मुद्दा दायर काठमाडौँ उपत्यकामा चोरीका घटनामा ८८८ व्यक्तिविरुद्ध मुद्दा दायर गरेको छ। उपत्यकामा आव २०७५७६ मा उक्त व्यक्तिविरुद्ध मुद्दा दायर भएको हो। महानगरीय प्रहरी कार्यालय रानीपोखरीले दिएको जानकारीअनुसार काठमाडौं, भक्तपुर र ललितपुरमा साधारण चोरीमा ६७९, मोटरसाइकल चोरीमा ५१, नकबजनी चोरीमा ३६, डाँका चोरीमा ८७ जनाविरुद्ध मुद्दा दायर गरिएको छ। कार्यालयका प्रवक्ता एवं प्रहरी वरिष्ठ उपरीक्षक श्यामलाल ज्ञवालीले विगतका वर्षहरुमा भन्दा उपत्यकामा सङ्गठित रुपमा हुने चोरीका घटनामा कमी आएपनि साधारण चोरीका घटनामा भने कम नआएको जानकारी दिए।रासस"
ड्युटीमा लापरबाही गर्ने तीन प्रहरी कारबाहीमा,"विराटनगर : विराटनगरको इलाका प्रहरी कार्यालय रानीमा ड्युटीमा खटिएका बेला लापरबाही गर्ने तीन प्रहरी कारबाहीमा तानिएका छन्। विराटनगर भन्सार कार्यालयको दुई नम्बर ढाटमा ड्युटीमा खटिएका प्रहरी सहायक निरीक्षक (असई) प्रदीप थापा, हवल्दार धिरेन्द्र मधुवन र जवान सन्तोश तामाङमाथि कारबाहीका लागि तीनैजनालाई जिल्ला प्रहरी कार्यालयमा तानिएको छ। उनीहरुमाथि कारबाही प्रक्रिया अघि बढाउन आवश्यक छानबिन र अनुसन्धान सुरु गरिएको मोरङ प्रहरीका प्रवक्ता डीएसपी राजकुमार खिँउजुले बताए।'ड्युटीमा लापरबाही गरेको लगायतका विविध विषयमा उनीहरुसँगै सोधपुछ गर्ने र बुझ्ने काम भइरहेको छ,' उनले भने, 'त्यसपछि कारबाहीको प्रक्रिया अघि बढाइने छ।' भन्सारको ढाटमा ड्युटीमा खटिएका तीनैजनामाथि भारतबाट भन्सार छली गर्दै अवैधरुपमा तस्करी गरेर ल्याइएका सामान कटाउन सहयोग गरेको, तस्करी गर्नेसँग पैसा उठाउने गरेको, ड्युटीमा लापरबाही गर्ने गरेको एवं नागरिक मैत्री सेवा प्रवाह नगरेको आरोप छ। 'असई, हबल्दार र जवानले गरेको गल्तीका विषयमा यसअघि पनि धेरै गुनासा आएका थिए,'खिँउजुले भने, 'बुझ्नका लागि खटाइएको विशेष टोलीले पनि उनीहरुको कमजोरी फेला पार्यो।त्यही भएर एकैपटक तीनैजनालाई कारबाही अघि बढाउनका लागि छानबिनमा तानिएको हो।'"
लोकसेवाको विज्ञापनविरुद्ध बालुवाटारमा विरोध प्रदर्शन,"काठमाडौं : लोकसेवा आयोगको विज्ञापन असमावेशी भएको भन्दै मंगलबार बालुवाटारमा विरोध प्रदर्शन भएको छ। विभिन्न जातीय संघसंस्थाले बालुवाटारमा प्रदर्शन गरेका हुन्। नेपाल अदिवासी जनजाति महासंघ, दलित गैह्रसरकारी संस्था महासंघ, मधेस राष्ट्रिय परिषद्, राष्ट्रिय अपाङ्ग महासंघ, नेपाललगायत विभिन्न जातीय समूह लामो समयदेखि आन्दोलित छन्। विज्ञापनले समानुपातिक समावेशितालाई नै खतरामा पुर्याएको भन्दै उनीहरु आन्दोलनमा उत्रिएका हुन्।"
'सतीदेवी'काे सम्झनामा ८७ वर्षे 'आधुनिक शिवजी',"काठमाडौं : हिन्दु मिथकअनुसार भगवान शिवले सतीदेवीको शव काँधमै बोकेर विभिन्न ठाउँ चहारे । पत्नीको सम्झनामा कसैले कतिसम्म मेहनत गर्न सक्ला ? हिन्दु मीथमा आधारित शिवजी झैँ पत्नीको प्रेरणाबाट मूर्तिकलामा सक्रिय ८७ वर्षीय वृद्धको कथा रोचक छ । ललितपुरका कालु कुमालेको कथा हो यो । जो सतीदेवीको शव शिवजीले बोके झैँ आफ्नी पत्नी लक्ष्मीमायाको स्मृति कुदिरहेका छन् । उनै सतीदेवी नै ठानेर लक्ष्मीमायाको मूर्ति बनाउँछन् । सतीदेवीकै आकार पनि उनी मूर्तिमा उतारिरहन्छन् । जसले एकांगी जीवनको नैराश्य हटाउने ठान्छन् कालु । हरेक दिन ज्यासलमा जान्छन् उनी । त्यहाँ महिलाका अनेक रुप मूर्तिमा उतार्छन् । सतीदेवीसँगै बसुन्धरा, बूढी आमा आदिका मूर्ति बनाएर मन बहलाउँछन् कालु । त्यसो त एक फिट अग्लो मूर्तिमा कालुले शिव र सतीदेवीको स्वरुप बनाएर नयाँ काम गरेका छन् । कालु आफूलाई लक्ष्मीमायाले पहिले खेतमा काम नगरिकनै मूर्ति बनाउन प्रेरित गरेको सम्झन्छन् । लक्ष्मीमाया अहिले छैनन् । हात्तीवनमा उनले हालै आफ्नी लक्ष्मीमायालाई सम्झिएर आँशु झारे । अहिलेसम्म उनले महाकाल, भैरव, रुद्र आदिका ६ सय मूर्ति बनाइसकेका छन् । ८७ वर्षको उमेरमा पनि उनको सक्रियता लोभलाग्दो र प्रेरणादायी छ । श्याम रिमाल, (रासस)"
पोखराको न्युरोडमा भीषण आगलागी,पोखरा : न्युरोडमा भीषण आगलागी भएको छ। भाटभटेनी सुपरमार्केटको अगाडिको फर्निचर पसललगायत ४ वटा पसलमा आगलागी भएको हो।आगो निभाउन ४ वटा दमकल प्रयोग गरिएका छन्। साढे ४ बजेदेखि लागेको आगो नियन्त्रणमा आइसकेको छैन। आगो निभाउन नेपाल प्रहरी र सशस्त्र प्रहरीको टोली परिचालन गरिएको छ।आगलागीको कारण थाहा हुन सकेको छैन। क्षतिसहित थप विवरण आउन बाँकी छ।
पीच गरेको दुई सातामै भत्कियो सडक,"तनहुँ : छाब्दी बाराही मन्दिर जाने सडक कालोपत्रे भएको दुई सातामै भत्किएको छ। सडक भत्किएपछि यसका बारेमा टिकाटिप्पणी पनि सुरु भएका छन्। खासगरी सामाजिक सञ्जालमा सडकका तस्बिर राख्दै स्थानीयले व्यंग्य तथा आक्रोश पोखिरहेका छन्। छाब्दीकै एक स्थानीयले फेसबुकमा पोष्ट गरेको सडक भत्किएको तस्बिर अहिले भाइरल भइरहेको छ। त्यसयता विभिन्न व्यक्तिले व्यास १ भड्खालामा भत्किएको सडकको तस्बिर सेयर गर्दै आक्रोश पोखेका छन्। छाब्दी मार्ग कालोपत्रेका लागि तीन तहबाट काम भइरहेको छ। पहिलो चरणमा व्यास नगरपालिका १ स्थित कुन्छाली गाउँदेखि व्यास नगरपालिका १२ भड्खालासम्मको ८ सय मिटर सडकमा कालोपत्रे गरिएको थियो। कुन्छाली गाउँदेखि भड्खालासम्मको सडकको पहिलो खण्ड संघीय सरकारको एक करोड बजेट, भड्खालादेखि गौडापहरासम्म दोस्रो खण्डमा व्यास नगरपालिकाको दुई करोड र गौडापहरादेखि छाब्दी मन्दिरसम्मको तेस्रो खण्डमा प्रदेश सरकारको ७३ लाख रुपैयाँ बजेटबाट कालोपत्रे गरिएको थियो। तर प्रदेश सरकारको लगानी रहेको करिब नौ सय मिटर सडकको एक भाग भत्किएको छ। कालोपत्रे सकिएको दुई सातामै सडकमा खाल्डो परेको छ। स्थानीयले सडक निर्माणका क्रममा लापरवाही भएर भत्किएको जिकिर गरेका छन्। व्यास १४ छाब्दीमा पसल सञ्चालन गरिरहेकी भगवती पन्थले काम गतिलो नभएकाले सडक भत्किएको आरोप लगाइन्। 'राम्रो काम होला भनेर जग्गा पनि दियौं,' उनले भनिन्, 'तर काम गतिलो भएन।' अर्की स्थानीय चिजा पन्थले पनि गुणस्तरको काम नभएकाले केही दिनमै भत्किएको दाबी गरिन्। छाब्दी मार्ग उपभोक्ता समितिका अध्यक्ष मणिजंग बस्नेतले प्रदेश सरकारले निर्माण गरेको सडक भत्किएको बताए।'उपभोक्तासँग समन्वय नै नगरी ठेक्का सम्झौता, निर्माणको काम हुँदा यस्तो भयो,' उनले भने। सडक ठेक्का पाएको डायमण्ड कन्स्ट्रक्सनले भने निर्माणका क्रममा लापरबाही नभएको जिकिर गरेको छ। 'हामीले सडक गुणस्तरीय नै बनाएका छौं,' सञ्चालक आरसी पौडेलले भने, 'सहायक सडक व्यवस्थित नहुँदा ट्याक्टरले बिगारेको हो।' उनले मापदण्ड अनुसार नै काम गरेको र प्राविधिकको जाँचपास गरेर काम गरेको भन्दै दोषी नभएको बताए। सडकको अरु भागमा कतै केही नभएको जिकिर गर्दै उनले सहायक बाटोमा कालोपत्रे नभएकाले आफूले गरेको कालोपत्रेमा जोडिने ठाउँमा समस्या आएको दाबी गरे।"
नक्कली बाबुछोरा बनेर नागरिकता,"जाजरकोट : नक्कली बाबुछोरा बनेर नागरिकता लिने दुई जना पक्राउ परेका छन् । स्थानीय प्रशासनलाई झुक्याउँदै नक्कली बाबुछोरा बनेर नागरिकता लिएका दुई जनालाई जिल्ला प्रशासनको आदेशमा प्रहरीले पक्राउ गरेको हो । नलगाड२ का चंखे पुन र उनलाई बाबु बनाई नेपाली नागरिकताको प्रमाणपत्र लिएका दाङ घर बताउने कमललाई सोमबार पक्राउ गरिएको हो । नक्कली बाबुछोरा बनी नागरिकता लिएको घटना सार्वजनिक भएपछि प्रशासनले उनीहरुलाई बयानका लागी बोलाएको हो । बयानको क्रममा चंखेले धर्मपुत्रको रुपमा १५ वर्षदेखि कमललाई घरमै पालेको खुलेको छ । सोमबार उनीहरुको बयान नसकिएपछि दुवैलाई हिरासतमा पठाइएको प्रमुख जिल्ला अधिकारी ललितकुमार बस्नेतले बताए । नागरिकता बनाउन सिफारिस गर्ने वडा नम्बर २ का वडाध्यक्ष रामकुमार जैसीलाई भने बयान लिएर छोडिएको छ । जिल्ला प्रशासनले नै जाजरकोट जिल्लामा बसोबास तथा बंशजको नाता सम्बन्ध कुनै पनि नभएका दाङ्ग घर बताउने कमललाई गत वर्ष नै नागरिकताको प्रमाणपत्र दिएको थियो । जिल्ला प्रशासनले नलगाड नगरपालिका२ का वडाध्यक्ष रामकुमार जैसीको सिफारिसमा उक्त नागरिकता उपलब्ध गराएको थियो । जैसीले मिलोमतो गरी फर्जी कागज बनाई नागरिकताको सिफारिस गरेको खुलेको हो । वडाध्यक्ष जैसीले नलगाड २ का चंखे पुनलाई बाबु बनाई कमललाई नागरिक दिलाउन सिफारिस गरेका हुन् । नलगाड वडा नम्बर २ का चंखे पुन र कौशिला पुनका एक मात्र सन्तान छन् । कमलले २०७५ असोज २६ गते झुट्टो विवरण पेश गरी बंशजको आधारमा जिल्ला प्रशासन कार्यालय जाजरकोटबाट नागरिकता लिएका थिए । उनको नाममा जिल्ला प्रशासन कार्यालयबाट जारी भएको नागरिकतामा नागरिकता प्रमाणपत्र नं०६२०१७५०२१३३ र जन्म २०२९।०१।०२ रहेको छ । झुट्टा विवरण पेश गरी नागरिकता लिएका कमल हाल नलगाड ५ कालीमाटीमा घुम्ती पसल गर्दै आएका छन् । प्रशासनले सम्बन्धित वडा कार्यालयको सिफारिसका आधारमा नागरिकता उपलब्ध गराएको प्रमुख जिल्ला अधिकारी ललित कुमार बस्नेतले बताए । वडा कार्यालयको मुचुल्का, सिफारिस, बाबुआमाको सनाखत लगायत कागजातका आधारमा नागरिकता वितरण गर्ने गरेको उनले वताए । झुट्टो विवरण पेश गरेर नागरिकता लिएको पाइए नागरिकता रद्ध गरी १५ हजार रुपैयाँ सम्म जरिवाना गर्न सकिने कानुनी प्रावधान रहेको छ । बयान सकिएपछि ययार्थ खुल्ने र त्यसपछि मात्र आवश्यक कानुनी प्रक्रिया अघि बढाइने उनले बताए ।"
मोटरसाइकलको ठक्करबाट पूर्वप्रधानपञ्चको मृत्यु,राजविराज : सप्तरीको अग्नीसाइर कृष्णसवरण गाउँपालिका१ जण्डौलमा सोमबार राति भएको दुर्घटनामा पूर्व प्रधानपञ्च मोतीलाल चौधरीको मृत्यु भएको छ। पश्चिमबाट पूर्वतर्फ जाँदै गरेको को३४प ८३३७ नम्बरको मोटरसाइकलको ठक्करले साविक जण्डौल गाविसका पूर्व प्रधानपञ्च ७२ वर्षीय मोतीलाल चौधरीको मृत्यु भएको अग्नीसाइर कृष्णसवरण गाउँपालिका१ का वडाध्यक्ष सुशिल चौधरीले बताए। पूर्वप्रधानपञ्च चौधरी महुली बजारको हटियाबाट साइकलमा गाउँ फर्कदै थिए। मोटरसाइकलको ठक्करले पूर्व प्रधानपञ्च चौधरीका साथै सडकमा हिँडिरहेको एउटा गाई समेत ठहरै भएको वडाध्यक्ष चौधरीले बताए। चौधरीको शवको मंगलबार राजविराजस्थित गजेन्द्रनारायण सिंह अस्पतालमा पोष्टमार्टम गरिएको छ। सुनसरीको इनरुवा नगरपालिका २ घर भएका मोटरसाइकल चालक रोशन थापालाई इलाका प्रहरी कार्यालय कञ्चनरुपले नियन्त्रणमा लिएको डिएसपी मकेन्द्रकुमार मिश्रले बताएका छन्।
त्रिविमा उप प्राध्यापकको परीक्षा स्थगित,काठमाडौं : त्रिभुवन विश्वविद्यालय सेवा आयोगले सञ्चालन गर्न लागेको उप प्राध्यापक पदको परीक्षा स्थगित भएको छ। परीक्षाका लागि आवश्यक तयारी नपुगेकोले स्थगित गरिएको त्रिवि सेवा आयोगले बताएको छ। परीक्षा यसअघि पनि स्थगित भएको थियो। विभिन्न विषयका ६ सय ७२ उपप्राध्यापक नियुक्तिका लागि परीक्षा हुन लागेको थियो। भदौ ४ गतेदेखि असोज १ गतेसम्मका लागि लिखित परीक्षा तोकिएको छ। लामो समयसम्म पदाधिकारी रिक्त हुँदा उक्त परीक्षा अन्योलमा थियो। प्रधानमन्त्री तथा विश्वविद्यालयका कुलपति केपी शर्मा ओलीले गत साता मात्र अध्यक्ष र सदस्य नियुक्त गरेका थिए। ढिलो पदाधिकारी नियुक्त गर्दा परीक्षाको तयारी प्रभावित भएको थियो। परीक्षाको अर्को मिति पछि तोकिने त्रिविले जनाएको छ।
कमिसन बुझ्न गएका वडा सदस्यका छोरा पक्राउ,जनकपुरधाम : विकास निर्माणको काममा बुवाले मागेको कमिसन रकम लिन आएका वडा सदस्यका छोरा पक्राउ परेका छन्। १ लाख ६० हजार रकमसहित अख्तियार दुरुपयोग अनुसन्धान आयोगले उनलाई जनकपुरबाट पक्राउ गरेको हो। महोत्तरीको भंगहा नगरपालिका ८ का वाड सदस्य कारी साहका छोरा मुकेश साहलाई १ लाख ६० हजार रकमसहित पक्राउ गरेको अख्तियारले जनाएको छ। उपभोक्ता समितिमार्फत भएको विकास निर्माणको काममा वाड सदस्य साहले कमिसन मागेका थिए। सो कमिसनको रकम ल्याउन उनले आफ्नो छोरालाई मंगलबार जनकपुर पठाएका थिए।त्यही क्रममा अख्तियारको बर्दिबासको टोलीले उनलाई नियन्त्रणमा लिएको हो। टोलीले भंगहा नपा ८ मा भइरहेको पिसिसी ढलानको लागि छुट्याइएको करिब २० लाख रुपैयाँमध्ये वाड सदस्य साहका छोरा मुकेशले १ लाख ६० हजार हिनामिना गरेको पाएपछि सो रकमसहित उनलाई पक्राउ गरेको हो। जनकपुरको पिडारी चोकस्थित राष्ट्रिय वाणिज्य बैंकको गेटबाटै मुकेशलाई नियन्त्रणमा लिइएको हो। सो रकम वाडध्यक्ष रफिक आलम र वडा सदस्य कारी साहले आन्तरिक सहमति गरी मुकेशलाई लिन पठाएको बुझिएको छ।
"ससुराली आएर ज्वाइँले श्रीमती, सासू र सालोमाथि खुकुरी प्रहार गरेपछि","सन्धिखर्क : अर्घाखाँचीको भुमिकास्थान नगरपालिकाको नुवाकोटमा आफ्नै ज्वाइँको खुकुरी प्रहारबाट तीनजना गम्भीर घाइते भएका छन्। खुकुरी प्रहारबाट श्रीमती, सासू र सालो घाइते भएका हुन्। भुमिकास्थान नगरपालिक ६ खमारीबासका २७ वर्षीय चिरन घर्तीले सोमबार राति भुमिकास्थान नगरपालिका ८ लम्चीमा ससुरालीमा आएर खुकुरी प्रहार गरेका थिए। खुकुरी प्रहारबाट श्रीमती १८ वर्षीया गीता घर्ती, सासू ४३ वर्षीया भुमकला क्षेत्री र सालो ११ वर्षीय अर्जुन क्षेत्री गम्भीर घाइते भएको जिल्ला प्रहरी कार्यलयका प्रहरी नायव उपरीक्षक प्रकाश बिष्टले बताए। खुकुरी प्रहार गरेर तीनैजनालाई घाइते बनाएपछि उनी फरार छन्। घाइते तीनैजनाको जिल्ला अस्पताल सन्धिखर्कमा उपचार हुन नसकेपछि लुम्बिनी अञ्चल अस्पताल बुटबल पठाइएको थियो। बुटबलमा पनि उपचार हुन नसकेपछि तीनैजनालाई चितवनको पुरानो मेडिकल कलेजमा पठाइएको प्रहरीले बताएको छ। पहिलेदेखि घरमा झगडा हुन थालेपछि चिरनकी श्रीमती माइतमा बस्दै आएकी थिइन्। २, ३ वर्ष पहिलेदेखि श्रीमान श्रीमतीबीच झगडा हुँदै आएको स्थानीयले बताए। दुई वर्षअघि श्रीमान श्रीमतीको झगडा प्रहरी चौकी खिल्जीमा छलफलपछि मिलाएको थियो। मुख छोपेर ससुरालीमा आएका उनले परिवारमा रहेका तीनैजनालाई खुकुरी प्रहार गरी भागेका छन्। फरार रहेका उनको खोजी भइरहेको प्रहरीले जनाएको छ।"
१४ किलोमिटरको भाडा पाँच सय,डोल्पा : जिप धनीले यात्रुबाट मनपरी भाडा असुल्न गरेका छन्। उनीहरुले १४ किलोमिटर सडकमा पाँचसय रुपैयाँ भाडा असुल्दै आएका छन्। महँगो र आफूखुशी भाडाका कारण यात्रु समस्यामा परेका हुन्। पूर्णरुपमा राष्ट्रिय सडक सञ्जालमा नजोडिएको डोल्पा सदरमुकाममा अहिले आन्तरिक रुपमा जिप सञ्चालनमा छन्। तर तीनै जिपमा भाडा महँगो छ। डोल्पा सदरमुकाम दुनैदेखि सुँपानीसम्मको १४ किलोमिटर सडकमा प्रति यात्रुले पाँचसय रुपैयाँ भाडा तिर्नुपर्ने बाध्यता छ। दुनैदेखी जुफाल सम्मको १३ किलोमिटर सडकमा पनि भाडादर महंगो छ। मनपरी भाडा लिँदासमेत स्थानीय प्रशासन मौन रहेको नागरिक समाज डोल्पाका अध्यक्ष शेरबहादुर बुढाले बताए। पाँचसय भाडा नतिरेसम्म व्यवसायीले जिपमा चढ्न दिदैनन्। सुगम क्षेत्रमा पाँचसय रुपैयाँमा सयौं किलोमिटर यात्रा गर्न पाइने भन्दै स्थानीयले तत्काल भाडा घटाउन माग गरेका हुन्। स्थानीय वीरबहादुर रोकायाले व्यवसायीले मनपरी भाडा असुलेको गुनासो गरे। दुनैदेखी जुफाल सम्मको भाडा महँगो नै भएको दुनैसुपानी सडकखण्डमा जिप चलाउँदै आएका चालक गोबिन्द बिकले स्वीकार गरे। कर्मचारीले रिजर्भ गर्दा व्यवसायीले मागे अनुसारको मूल्य तिर्ने भएकाले पनि सर्वसाधारणलाई गाडीवालाले महँगो भाडा लिने गरेका हुन्। यात्रुबाट जिपवालाले मनपरी भाडा उठाइ रहँदा जिल्ला प्रशासन र जिल्ला प्रहरी कार्यालय मौन छन्। भाडादर समायोजनका लागि अनुरोध गर्दा पनि जिल्ला प्रशासनले वेवास्ता गरेको छ। दुनैत्रिपुराकोट र दुनैजुफाल खण्डमा भाडादर महंगो भएको बिषयमा गुनासो आइरहेकाले यस विषयमा तत्काल समाधान खोजिने प्रमुख जिल्ला अधिकारी मुकेशकुमार केशरीले बताए।
लागुऔषधसहित दुई पक्राउ,"उदयपुर : उदयपुरको त्रियुगा नगरपालिका६ लालपत्ताबाट लागुऔषधसहित दुई युवा पक्राउ परेका छन्। जिल्ला प्रहरी कार्यालयबाट खटिएको प्रहरी टोलीले सोमबार उनीहरुलाई पक्राउ गरेको हो।विशेष सूचनाका आधारमा प्रहरीले स७प ८८०९ नम्बरको मोटरसाइकलमा आउँदै गरेका सिराहाको भगवानपुर गाउँपालिका २ का २० वर्षीय मुकेशकुमार यादव र २३ वर्षीय रमेशकुमार महतोलाई पक्राउ गरेको हो। पक्राउ परेकाको साथबाट प्रहरीले फेनारगन १ सय एम्पुल, नोर्फिन १ सय एम्पुल, डाइजोल्याप १ सय एम्पुल र नगद ७ हजार २ सय ३० रुपैयाँ फेला पारेको जिल्ला प्रहरी कार्यालयका प्रहरी प्रमुख एसपी वीरबहादुर बुढामगरले जानकारी दिए। दुवैलाई प्रहरी हिरासतमा राखी अनुसन्धान भइरहेको प्रहरीले जनाएको छ।"
अन्नपूर्ण न्यूजरूममा जापानी राजदूत,"काठमाडौं : नेपालस्थित जापानका राजदूत मसामिची साइगो राष्ट्रिय दैनिक अन्नपूर्ण पोस्टको न्यूज रूमसँगको अन्तरक्रियामा सहभागी भएका छन्। अन्नपूर्ण मिडिया नेटवर्कको मुख्यालय तीनकुनेस्थित अन्नपूर्ण टावरमा राजदूत साइगोलाई अन्नपूर्ण मिडिया नेटवर्कका अध्यक्ष क्याप्टेन रामेश्वर थापा,अन्नपूर्ण पोस्टका प्रधान सम्पादक हरिबहादुर थापा र अन्नपूर्ण मिडिया नेटवर्कका प्रमुख कार्यकारी अधिकृत (सिइओ) मानस घिमिरेले स्वागत गरेका थिए। राजदूत साइगो मुलुककै एउटा वृहत् र प्रतिष्ठित मिडिया हाउसमा आउन पाउँदा आफूलाई खुसी लागेको बताए । उनले जापान नेपालको नजिकको मित्र भएको उल्लेख यहाँको समृद्धिमा सहयोग गर्न पाउँदा जापान सधै खुसी हुने बताए । राजदूत साइगोले नेपालबाट प्राप्त जापानलाई प्राप्त सहयोग र सद्भाव लागि आभारी रहेको बताउँदै भने, हाम्रो तर्फबाट पनि सहयोगका थप क्षेत्र र संभावना विस्तार गर्ने प्रयासमा हामी छौं।' उनले दुई देशबीचको सम्बन्धलाई अझ् सुदृढ तुल्याउन अन्नपूर्ण मिडिया नेटवर्कले निर्वाह गरेको भूमिका प्रशंसनीय रहेको बताए । उनले नेपालले कृषि, उर्जा र प्रविधि र पूर्वाधार विकासमा जोड दिनुपर्ने सुझाव दिँदै त्यसमा जापानले सक्दो सहयोग गर्ने बताए। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले जापानसँग नेपालको सुमधुर सम्बन्ध रहेको बताउँदै भने, ,'जापानसँग सम्बन्धलाई अन्नपूर्ण मिडियाले विशेष सम्मान र महत्व दिदै आएको छ।' थापाले अन्नपूर्ण मिडिया नेटवर्कअन्तर्गत सबै न्यूज मिडिया प्रडक्टहरुले नेपालप्रतिको जापानी सम्मान र सदभावलाई दुरदराजमा संप्रेषण गरेर दुई देशबीचको सम्बन्धलाई थप सुमधुर र सार्थक तुल्याउन महत्वपूर्ण भूमिका निर्वाह गरेको बताए । अध्यक्ष क्याप्टेन थापाले नेपालको आर्थिक विकासमा जापान महत्वपूर्ण सहयोग र सद्भाव प्राप्त भएको उल्लेख गर्दै भने, 'सहयोग आदानप्रदानको यो शृखंलालाई अझ् व्यापक बनाउनुपर्छ।' राजदूतसँगको अन्तरक्रिया तथा स्वागत कार्यक्रममा अन्नपूर्ण मिडिया नेटवर्कअन्तर्गतकाअन्नपूर्ण पोस्ट दैनिक, एपी वान टेलिभिजन, अन्नपूर्ण पोस्ट डटकम, रेडियो अन्नपूर्ण, अन्नपूर्ण एक्सप्रेसका प्रमुख तथा विभागीय प्रमुखहरुको सहभागिता थियो। राजदूत साइगोले अन्नपूर्ण टावरस्थित अन्नपूर्ण न्यूजरूम तथा अन्य विभागहरुको अवलोकन गरेका थिए।"
सडकले गर्दा गुम्यो घरबारी,"बैतडी : सुर्नया८ मल्लोढोलेका अम्मरसिंह बोहरा गाउँमा सडक बन्दा खुसी थिए। तर, सडककै कारण उनको घरबारी गुमेको छ। सडकले पहिरो जाला भन्ने कल्पनासमेत थिएन, उनले भने, त्यही सडक हाम्रा लागि शत्रु बन्यो। मल्लाढोले टोलमा स्थानीयको घरखेत पहिरोले बगाएको छ। ६ परिवार विस्थापित भएका छन्। २३ भन्दा बढी घर जोखिममा छन्। पहिरोको प्रकृति हेर्दा वर्षात् बढ्दै गए अझै क्षति पुयाउने सम्भावना छ। बस्ती स्थानान्तरणका लागि प्रयास गर्नु उपयुक्त देखिन्छ, मल्लोढोले पुगेका रेडक्रस बैतडीका मन्त्री रमेश भण्डारीले भने, सडक अन्धाधुन्द तरिकाले निर्माण गरेको देखिन्छ। यस्ता सडकले समस्या निम्त्याउने गरेको छ। संघीय सरकार र वडा कार्यालयको १ करोड लागतमा सडक बनाइएको हो। खानेपानी पाइपसमेत पहिरोले बगाएपछि पानीको हाहाकार भएको स्थानीय भानबहादुर बोहराले बताए। सडक निर्माण गर्दा एकहोरो ट्र्याक मात्रै खोलियो। नाली निर्माण गरिएन, उनले भने, यसले गर्दा गाउँमा क्षति भएको छ। सडक निर्माण मात्रै विकास होइन रहेछ भन्ने सबैलाई थाहा भएको छ। जिल्ला अधिकांश ठाउँमा डोजरले खनेका सडकले समस्या निम्त्याएको छ। वर्षात्को भेलसँगै सडकको माटो बगेर खेतलाई खोलामा परिणत गरेको सुर्नया४ का सुरेश महराले बताए। सडकबाट बगेको भेलले मकै रोपेको खेत खोल्सामा परिणत भएको छ, उनले भने, मकै बालीसमेत नष्ट भएको छ। सुर्नया४ मै सडकले पाइप बगाउँदा विद्यालय र स्वास्थ्य चौकीमा खानेपानी अभावमा भएको छ। धरमघरसनसेरीमान्डौं सडक निर्माणका क्रममा खानेपानी नष्ट भएको स्थानीय प्रकाश भाटले बताए। डोजर चालकै इन्जिनियर भएर सडक निर्माण गर्दा क्षति धेरै हुने गरेको छ। यसमा सम्बन्धित निकायको ध्यान जानु आवश्यक छ, नागरिक समाजका सचिव कर्ण दयालले भने, सडक आवश्यकता हो तर नोक्सानीको लेखाजोखा गर्नु आवश्यक छ। स्थानीय तह, प्रदेश र संघीय सरकारले उपभोक्ता समितिमार्फत निर्माण गरेका सडकमा समस्या देखिएको छ। उपभोक्ता समितिका पदाधिकारीले डोजर चालकले भनेअनुसार सडक काटे। यसबाट विपत्तिको लेखाजोखा केही गर्न सकिएन, जगन्नाथ बहुमुखी क्याम्पसका उपप्राध्यापक मानबहादुर चन्दले भने, त्यसले गर्दा हिउँदमा काटिएका सडकले वर्षात्मा सास्ती दिइरहेका छन्।"
कस्तो छ आजको मौसम ?,"काठमाडौं : देशका तराई भूभागमा हल्का वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको मंगलबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थानमा रहेको छ। मनसुनको न्यून चापिय रेखा पश्चिमी  उत्तरतिर सर्ने क्रममा छ। नेपालको पूर्वी भूभाग नजिक एउटा न्युन चापिय प्रणालीको विकास भएकाले पूर्वी र मध्य नेपालमा यसको असर देखिनेछ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। मंगलबार दिउँसो देशका केही स्थानमा सामान्य बदली रही मेघ गर्जनचट्याङ्गसहित मध्यम वर्षा हुने विभागले जनाएको छ। राति पनि देशका धेरैजसो स्थानहरुमा सामान्यतया बदली भइ पूर्व,मध्य र पश्चिमका एक दुई स्थानमा मध्यम वर्षा हुनेछ। देशको पूर्वी र तराईका भूभागका एक वा दुई स्थानहरूमा भारी वर्षाको सम्भावना छ।"
छावा जोगाउन मुस्किल,"गुलरिया : बर्दिया राष्ट्रिय निकुञ्जका हात्ती जोखिममा छन्। छावा जोगाउन झनै गाह्रो देखिएको छ। दुई दशक अवधिमा २९ वटा हात्ती मरेको निकुञ्जको तथ्यांक छन्। यसमा भाले १५, पोथी ८ र लिंग नछुट्टिएका ६ वटा छन्। छावा मात्र ९ वटा मरेका छन्। पाँचवटा हात्ती करेन्ट लगाएर मारिएको पाइएको छ। वृद्ध, बिरामी र मृत्युको कारण नखुलेका ३३ वटा छन्। केही हात्ती नहरमा डुबेर, आपसमा भिडन्त भएर, कालगति, चोरीशिकार र बाँकी अन्य कारणबाट मरेको निकुञ्जका कर्मचारी बताउँछन्। छावा मर्ने क्रमले संरक्षणकर्मी चिन्तित बनेका छन्। दुईवटा बाघले मारेका छन्। सातवटाको मृत्युको कारण खुलेको छैन। बाघको आक्रमणलगायत विविध कारणले छावा मर्ने गरेको निकुञ्जका वन्यजन्तु डाक्टर चित्र खड्काले बताए। महिना नपुगी जन्मिने छावा मर्ने गरेका छन्, उनले भने, निकुञ्जका जंगली छावा महामारी रोगले मरेका होइनन्। निमोनिया, बाघको आक्रमणलगायत चिसोबाट पनि छावा मर्ने गर्छन्। विश्वमै संकटापन्न हात्तीमध्ये बर्दियामा एसियन प्रजातिका पाइन्छन्। निकुञ्जमा सयभन्दा बढी हात्ती रहेको निकुञ्जका सहायक संरक्षण अधिकृत अशोक भण्डारीले बताए। यीमध्ये ५० वटा रैथाने हुन्। हात्ती संरक्षणका लागि मानवसँगको द्वन्द्व र आहारा व्यवस्थापन मुख्य चुनौती हो, उनले भने, यिनको उचित व्यवस्थापन गर्न सके हात्ती संरक्षणमा टेवा पुग्छ। जंगली हात्तीका लागि वासस्थान र आहारा समस्या छ। सरकारले बाघ, गैंडालगायत वन्यजन्तु संरक्षणमा चासो देखाएको छ। हात्ती संरक्षण गर्न चासो दिएको छैन। निकुञ्जमा रहेका हात्तीको अध्ययन, अनुसन्धानलगायत अनुगमन नहुँदा संरक्षण कार्य प्रभावित बन्दै गएको छ। मानवहात्ती सहअस्तित्व राख्ने उद्देश्यका साथ निकुञ्जले सचेतना दिँदै आएको छ। हात्ती संरक्षण गर्न समुदायले हातेमालो गर्दै आएको चोरी शिकार नियन्त्रण युवा परिचालन अभियानका अध्यक्ष हेमन्त आचार्यले बताए। कहिलेकाहीं बस्तीमा पुगेरै हात्तीले क्षति पुयाउने गरेको छ। निकुञ्जबाट हात्ती बस्तीमा आउँदा अभियानका युवालगायत स्थानीय धपाउन जाने गरेका छन्।"
पुल नहुँदा पदयात्रा जोखिममा,"म्याग्दी : सातौं अग्लो धौलागिरि हिमालको आधार शिविर जाने पदमार्गमा पुल नहुँदा जोखिमयुक्त यात्रा गर्नुपर्ने बाध्यता छ। धौलागिरी गाउँपालिका४ मा पर्ने बगरा गाउँदेखि आधारशिविर सम्म पन्ध्र वटा घाटमा झोलुंगे पुल छैनन्। त्यहाँसम्म पुग्न पाँद दिनको यात्रा गर्नुपर्छ। म्याग्दी नदी र अन्य सहायक खोला वारपार गर्न काठका अस्थाइ साँघु र जंघार तर्नुको विकल्प छैन। धौलागिरि हिमालको फेदीमा पर्ने इटाली आधार शिविरका होटल व्यवसायी हरिप्रसाद तिलिजाले झोलुंगे पुल नहुँदा जोखिम मोलेर खोला तर्नुपर्ने बाध्यता भएको बताए। बर्खाको तीन महिना असार देखि भदौ सम्म आवत जावत ठप्प हुन्छ, तिलीजाले भने, ढलेका रुख र काठ तेर्साएर बनाएका अस्थाई पुलबाट आवत जावत गर्दा दुर्घटनाको जोखिम छ। पुल नभएर जोखिमपूर्ण यात्रा गर्नुपर्दा कतिपय पर्यटक बिचबाटै फर्कने गरेको बगराका कृष्णबहादुर बुढाथोकीले बताए। धेरै जसो पर्यटक हेलिकप्टरबाट सिधै बेसक्याम्प पुग्छन्, उनले भने, सुरक्षित पुल र पदमार्ग हुने हो भने पर्यटक आगमन पनि बढ्ने थियो, हेसलकप्टरबाट जानुपर्ने थिएन्। दूर्गम र विकट भएकाले पुल निर्माण गर्न चुनौती भए पनि पुलको योजना परेमा आफूहरु श्रमदान गर्न तयार भएको स्थानीय तमबहादुर पुर्जाले बताए। योजना परेमा जंगलमै बास बसेर भए पनि पुल बनाउथ्यौ, उनले भने, पुल बनाउने हाम्रो मागको कतैबाट सुनुवाइ भएन्। बगरादेखि आधारशिविर सम्म जाने खोलामा पुल निर्माण गर्न स्थानीयले माग गरेका छन्। गाउँपालिकाका प्राविधिक बालकृष्ण पौडेलले १२ स्थानमा झोलुंगे पुल र ३ स्थानमा साना कल्र्भट निर्माण गर्न स्थलगत अध्ययन गरेर आवश्यकता पहिचान गरिएको बताए। प्रदेश र संघीय सरकारसँग पुल निर्माणको योजना माग गरिएको गाउँपालिका अध्यक्ष थमसरा पुनले बताइन्। वर्षमा करिब दुई सय पर्यटक हिमाल आरोहण र पदयात्राका लागि धौलागिरि आधार शिविर पुग्ने गर्छन्। गण्डकी प्रदेशको उद्योग, पर्यटन, वन तथा वातावरण मन्त्रालयको ५० लाख रुपैयाँ बजेटबाट धौलागिरी चक्रिय पदमार्गको नाउराभीरदेखि सल्लाघारीसम्म पदमार्ग मर्मत गरिएको छ। ६० प्रतिशत साँघुरो बाटो फराकिलो बनाउने र ४० प्रतिशत ढुङ्गाको सिँढी चिनेर पदमार्ग बनाइएको छ। बगरको जेल्तुङदेखि सिङकुस, जुरकुस हुँदै मल्कबाङ जोड्ने डाँडाखर्कसम्मको पदमार्गसमेत मर्मत गरिएको छ। गत वर्र्ष संघीय सरकारको पर्यटन मन्त्रालयबाट विनियोजन भएको १५ लाख रुपैयाँ बजेटबाट इटालीक्याम्पदेखि स्वीस क्याम्पसम्मको पदमार्ग निर्माण गरिएको छ। मनोरम हिम श्रृङ्खला अग्ला झरना, जंगलको एकान्त वातावरण, नजिकै देखिने झारल, कस्तुरी मृग, डाँफे, तालतलैया, हिमनदीको दृश्य यस पदमार्गको आकर्षण हो।"
खाल्डोमा डुबेर दुईको मृत्यु,काठमाडौं : बालुवा उत्खनन् गरेको खाल्डोमा डुबेर नुवाकोटको ककनी गाउँपालिका१ मा सोमबार दुई जनाको मृत्यु भएको छ। ओखरपौवास्थित कोल्पुखोला किनारमा अवैधरूपमा बालुवा उत्खननको क्रममा बनेको खाल्डोमा परेकी स्थानीय ११ वर्षीया बिनिता बलामी र उनलाई बचाउन गएकी सिन्धुली फिक्कल गाउँपालिकाकी ३५ वर्षीया लक्ष्मी तामाङको डुबेर मृत्यु भएको वडा नं १ का वडाध्यक्ष चन्द्रबहादुर श्रेष्ठले जानकारी दिए। साँझ ५ :३० बजेतिर खोलाकिनारमा खेल्न गएकी बालिका डुबेपछि उद्धार गर्न गएकी अर्की महिलाको पनि सोही खाल्डोमा डुबेर मृत्यु भएको नुवाकोटका प्रमुख जिल्ला अधिकारी द्रोण पोखरेलले बताए । स्थानीयवासीले खोलामा अवैधरूपमा बालुवा उत्खनन गर्ने व्यक्तिका कारण दुर्घटना भएको भन्दै विरोध गरिरहेका छन्। उनीहरुले क्षतिपूर्तिको मागसहित बालुवा उत्खनन् कार्य तत्काल बन्द गर्नुपर्ने माग राखेका छन्। ज्यान गुमाएकी बालिकासहित मजदुरको विषयमा छलफल सुरु भएको र एउटा निष्कर्ष निकालिने गाउँपालिकाकी उपाध्यक्ष सीता खतिवडाले बताइन्। सरकारले असारदेखि भदौसम्म तीन महिना नदिजन्य सामग्रीको उत्खननमा रोक लगाएको थियो । तर साउन ८ गते बुधबार जिल्ला समन्वय समितिको कार्यालयमा बसेको सर्वपक्षिय बैठकले कानुन विपरित हाते औजार प्रयोग गरेर बालुवा निकाल्न अनुमति दिने निर्णयको समेत नुवाकोटवासीले विरोध गरेका छन्।
धर्म सन्तान तस्करी,"नौ वर्षयता ६ मुलुकमा २० बालबालिका धर्मपुत्रधर्मपुत्री बनाएर लगिएको सरकारी अभिलेख छ। ती मुलुकका तथ्यांक जोड्दा त्यही अवधिमा १ सय ५९ नेपाली बालबालिका त्यहाँ धर्मसन्तानका रूपमा लगिएका छन्। बढी भएका १ सय ३७ जना कसरी गए ? यसले धर्म सन्तानका नाममा नेपालबाट बालबालिका तस्करी भइरहेको पुष्टि हुन्छ। सरकारले १८ मुलुकमा बालबालिकालाई धर्मपुत्रधर्मपुत्री बनाएर पठाउँदै आएको छ। तीमध्ये अमेरिका र युरोपका ६ मुलुकले नेपालबाट आफ्नो देशमा पुर्याइएका बालबालिकाको सूची हेग कन्फे्रन्स अन प्राइभेट इन्टरनेसनल ल (एचसीसीएच) लाई बुझाउने गरेका छन्। ती ६ मुलुकले सन् २०१० यता बुझाएका तथ्यांक जोड्दा १ सय ५७ नेपाली बालबालिका पुगेको पाइन्छ। यही अवधिमा १८ देशमध्ये बाँकी १२ वटामा ८२ बालबालिका पठाएको सरकारी तथ्यांक छ। एचसीसीएचमा तिनले बुझाएको सूची पाउन नसकेकाले बाँकीको फरक भने थाहा हुन सकेन। तर, यसले अझ ठूलो संख्यामा नेपाली बालबालिका तस्करी भएको देखाउँछ। डेनमार्कले एचसीसीएचलाई बुझाएको सूचीमा नेपालबाट १७ बालबालिका लगिएको छ। तर, २ जना मात्र बालबालिका नेपालबाट डेनमार्क गएको तथ्यांक मन्त्रालयसँग छ। १५ जना तस्करीबाट पुर्याइएको यसले देखाउँछ। फ्रान्सले सन् २०१० यता २१ नेपाली बालबालिका आफूसँग रहेको सूची एचसीसीएचलाई बुझाएको छ। तर, नेपालबाट १ मात्र बालिका त्यहाँ पुगेको तथ्यांक छ। २० बालबालिका बेचिएको देखिन्छ। अमेरिकाले ९ वर्ष अवधिमा १ सय २ नेपाली बालबालिकालाई आफूले ल्याएको सूची बुझाएको छ। तर, यो अवधिमा नेपालबाट ११ जना मात्र धर्मपुत्रधर्मपुत्री अमेरिका गएको सूची मन्त्रालयसँग छ। ९१ बालबालिका तस्करी गरेर बेचिएका थिए। नर्वेले १० बालबालिकालाई नेपालबाट लगेको देखाएको छ। नेपालबाट सरकारी प्रक्रिया पूरा गरी सोही अवधिमा तीन बालबालिका त्यहाँ लगिएका थिए। यसले १० बालबालिकाको तस्करी भएको देखाउँछ। क्यानडाले नेपालबाट पाँच बालबालिका लगेको सूची बुझाएको छ। तर, मन्त्रालयसँग रहेको तथ्यांकमा दुई जना मात्र लगिएका छन्। स्विजरल्यान्डले पनि नेपालबाट दुई जना बालबालिका ल्याएको सूची एचसीसीएचलाई बुझाएको छ। तर, यहाँबाट एक मात्र बालिका लगिएको तथ्यांक छ। कसरी पुगे विदेश? सन् २०१० अघि नेपालबाट धर्म सन्तानका रूपमा बालबालिकालाई विदेश लग्न त्यति जटिल थिएन। २०१० पछि नेपाल सरकारले यो प्रणालीलाई जटिल र व्यवस्थित बनायो। धर्म सन्तान चाहने विदेशी परिवारले अनेक प्रक्रिया पूरा गर्नुपर्ने भयो। यसपछि बालबालिकालाई अवैधानिक रूपमा विदेश पठाउने क्रम बढ्यो। तत्कालीन महिला, बालबालिका तथा समाजकल्याण मन्त्रालयले अन्तरदेशीय धर्मपुत्रधर्मपुत्री व्यवस्थापन समिति गठन गरेर आफू मातहत नै बालबालिका विदेश पठाउन थाल्यो। र, विदेश पठाइएका बालबालिकाको तथ्यांक व्यवस्थित तरिकाले राख्न थाल्यो। यसअघि नेपालले सन् २००९ मा हेगमा भएको अन्तरदेशीय धर्मपुत्रधर्मपुत्री बालबालिकाको संरक्षण र सहयोगसम्बन्धी महासन्धिमा हस्ताक्षरसमेत गर्यो। सरकारको जानकारीबेगर कुनै पनि बालबालिका वैधानिक धर्म सन्तानका रूपमा विदेश जान असम्भव भयो। तर, विभिन्न देशको तथ्यांक अध्ययनपछि सरकारकै जानकारीबिना धर्म सन्तानका रुपमा नेपाली बालबालिका विदेश पुगेको पाइयो। केन्द्रीय बालकल्याण समितिका तत्कालीन अधिकृत लोचन रेग्मी विदेश गएका बालबालिकाको तथ्यांक कसरी बढी भयो भनेर आफूलाई जानकारी नभएको बताउँछन्। उनले भने, मन्त्रालयलाई थाहै नदिई कसैको बदमासीले बालबालिका विदेश पुगेका रहेछन् भने त्यो जानकारी भएन। बालमन्दिर र अन्य सम्बन्धित निकायका व्यक्तिको मिलेमतोमा नेपाली बालबालिकाको तस्करी हुने गरेको अधिकारकर्मीको दाबी छ। केहीको व्यक्तिगत स्वार्थमा नेपाली बालबालिका बेचिएको हुनसक्ने बालअधिकारका लागि राष्ट्रिय अभियान (एनसीसीआर) का संयोजक प्रविन सिलवाल बताउँछन्। २०१० पछि अन्य माध्यमबाट नेपाली बालबालिका विदेशमा पुर्याएर धर्मपुत्रधर्मपुत्री बनाउन सम्भवै छैन। बाल मन्दिर र सम्बन्धित निकायको मिलेमतोमा अवैध तरिकाले पठाइएको होला, उनी भन्छन्, सरकारको तथ्यांक र बालबालिका जाने देशको तथ्यांक नमिल्नु यही कारणले हो। सिलवालका अनुसार बालबालिकालाई धर्मसन्तान बनाएर पठाएपछि २० लाखभन्दा बढी आम्दानी हुने भएपछि बालमन्दिर र सम्बन्धित निकायमा कार्यरत मानिसले मन्त्रालयको प्रक्रियामै नगएर बालबालिका विदेश पठाउने गर्छन्। त्यसै कारण धर्मसन्तानका रूपमा नेपालबाट बालबालिकाको तस्करी बढेको उनको दाबी छ। पैसाको लोभमा नेपालका बालबालिका बेचिएका छन्। सरकारी प्रक्रिया झन्झटिलो हुने धेरै पैसा पनि खर्च हुने भएकाले विदेशीहरूले तस्करको माध्यमबाट बालबालिकालाई विदेश पुर्याउने गरेको हामीले पाएका छौं, सिलवाल भन्छन्। अन्तरदेशीय धर्मपुत्रधर्मपुत्रीको ग्रहण गर्न दिने सर्तअनुसार नेपालबाट धर्मसन्तान लिन चाहने विदेशीले सुरुमा फाराम शुल्क तीन सय अमेरिकी डलर बुझाउनुपर्छ। त्यसपछि प्रक्रिया खर्च भन्दै तीन हजार डलर बुझाउनुपर्छ। र, अन्त्यमा धर्मसन्तान बसिरहेको बालमन्दिरलाई ५ हजार डलर तिर्नुपर्छ। धेरै बालबालिका टेबुलमुनि बाट पैसा लिएर पठाइएका कारण नेपालको तथ्यांक कम देखिएको राष्ट्रिय मानवअधिकार आयोगकी सदस्य मोहना अन्सारी बताउँछिन्। कतिपय अनाथ बालबालिकालाई आफन्तले नै बेचिदिएका उदाहरण हामीसँग छ। कतिपय बालबालिकाका आमाबुवाले नै विदेश पठाउन खोज्छन्, उनी भन्छिन्, यसरी बेचिएका बालबालिका सरकारी तथ्यांकमा कहाँबाट देखिन्छन् त ? नेपालबाट वैधानिक तरवरले भन्दा अवैधानिक रूपमा धेरै बालबालिकालाई तस्करहरूले विदेश पुर्याउने गरेको अन्सारी बताउँछिन्। शान्ति प्रक्रियापछि नेपाली बालबालिका विदेशमा लगेर बेच्ने प्रवृत्ति बढेको देखिन्छ, उनी भन्छिन्, यसलाई निरुत्साहन गर्न सरकारले विशेष भूमिका खेल्नुपर्ने हो तर त्यस्तो भूमिका निर्वाह भएन। ०० बालबालिका हराउँछन्, भेटिँदैनन्नेपालबाट बर्सेनि ६ हजार हाराहारीमा बालबालिका हराउने गरेका छन्। तर, तीमध्ये एक हजार हाराहारीमा मात्र बालबालिका भेटिने गरेका छन्। हराएर नभेटिएका बालबालिका विदेशमा तस्करी भइरहेको पाइन्छ। आव ०७४७५ मा हराएका ८ हजार २७७ बालबालिकामध्ये १ हजार ८१९ मात्र भेटिएको नेपाल प्रहरीसँग तथ्यांक छ। त्यस्तै ०७३७४ मा हराएका ७ हजार २७९ मध्ये १ हजार ७४८ मात्र भेटिए, ०७२७३मा ५ हजार ९५७ हराए भने १ हजार ४४० मात्र भेटिए र ०७१७२मा हराएका ५ हजार ६८३ मध्ये ८४६ बालबालिका मात्र भेटिएको तथ्यांक प्रहरीसँग छ। ०७५७६ को साउन मात्र ९०४ बालबालिका हराए भने २७८ भेटिए। भदौमा १ हजार ८७ जना हराए भने १८८ भेटिए। असोजमा ७५४ हराए भने २५० भेटिए। असोजमा ७५४ हराए भने २५० भेटिए। कात्तिकमा ७३६ हराए भने १९४ भेटिए। मंसिरमा ८८६ हराए भने ३२७ भेटिए। पुसमा ९२२ हराए भने २६४ भेटिए। माघमा ८५९ हराए भने २३९ भेटिए। फागुनमा ९७२ हराए भने ३१८ भेटिए। चैतमा १ हजार ३८ हराए भने ३०३ भेटिए। वैशाखमा १ हजार १९६ हराए भने ४०४ भेटिए र जेठमा हराएका ९८६ बालबालिकामध्ये ३३६ भेटिएको तथ्यांक प्रहरीसँग छ। हराएर भेटिएका बालबालिकाबारे अभिभावकले जानकारी नदिँदा पनि यस्तो तथ्यांक देखिएको बालबालिका खोजतलास केन्द्रका प्रहरी निरीक्षक मोहनविक्रम दाहालले बताउँछन्। सबै घटनामा यस्तै हुन्छ भन्ने होइन, धेरैजसोमा यही देखिन्छ, हराएका बालबालिका विदेशमा लगिँदैन भन्न पनि सकिँदैन, उनी भन्छन्, खुला सीमाका कारण नेपाली बालबालिका सजिलै भारत जान्छन् अनि फर्किंदैनन्। त्यस्ता धेरैजसो बालबालिका भेटिँदैनन्। मानव बेचविखनको आरोपमा पक्राउ वैदेशिक रोजगारीका नाममा मानव बेचबिखन मानव बेचबिखनको जरो जागिरको प्रलोभनमा मानव तस्करी मानव तस्करीमा वायुसेवा निगमकै कर्मचारी संलग्न उज्बेक युवतीको तस्करी, नेपाल हुँदै भारत पुर्याएर यौनधन्धा मानव र वन्यजन्तुबीच द्वन्द्व बढ्दो नक्कली आमा बन्ने प्रयास विफल"
बालुवा नचाले खर्च जुट्दैन,"मिना बुढाथोकी सल्यान : शारदा नगरपालिका१ शान्तिनगरकी ३५ वर्षीया सायरा बादीलाई दिनहुँ बिहानै उठ्नुपर्ने बाध्यता छ। परिवारका अरु सदस्यहरु उठ्नु भन्दा पहिले नै घरको काम सक्नुपर्छ। घरको काम सकेर दिनभरी नदी किनारमा गएर बालुवा र गिट्टी संकलन गर्ने काममा व्यस्त हुन्छिन्। बालुवा नचालेको दिन उनको चुल्हो नै बल्दैन। खडेरीको गर्मी, हिँउदको जाडो र वर्षातको झरीमा पनि गिट्टी नकुटे र बालुवा पनि नचाले उनलाई घरखर्च जुटाउन मुस्किल हुन्छ। यसरी नै बालुला र गिट्टी संकलन गर्दै घरखर्चको जोहो गर्न थालेको १० वर्ष भयो। तर उनको जीवनमा कुनै परिवर्तन आएन। बरु अहिले पनि छोराछोरीको पेट कसरी भर्ने भन्ने पीरले सताइरहन्छ उनलाई। बालुवा र गिट्टी संकलन नगरे पेट भोकै रहन्छ। सायरा जस्तै शान्तिनगरका २० घरधुरीका बादी समुदायका अधिकांश महिलाहरुको जिविकोपार्जन बालुवा र गिट्टी कुटेरै चलेको छ। शारदा नदीको किनारमा बालुवा संकलन गर्दै र गिट्टी कुट्दै अधिकांश महिलाहरुको केश फुलेर सेतै भएको छ भने धेरैको उमेर नदी किनारमै ढल्किसकेको छ। माछा मार्ने र गीत गाउने हाम्रो पुख्र्यौली पेशा संकटमा परेका छ, नयाँ पुस्ता बेरोजगार छन् गीता नेपालीले भनिन्, नदीको बालुवा र गिट्टी संकलन नगरेको दिन भोकै बस्नुपर्ने अवस्था छ। बालुवा र गिट्टी बेचेरै घरखर्च चलाउन धौधौ भएको भन्दै उनले अरु उपाय नभएको सुनाइन्। उनले थपिन्,मैले ६ वर्षदेखि यही नदीमा दिनरात नभनी बालुवा र गिट्टी कट्दै आएकी छँु, तर पनि घरखर्च चलाउन धौधौ छ। यहाँका बादी महिलाहरुले बालुवा र गिट्टी बेचर छोराछोरीलाई जसोतसो पढाउन सफल भएका छुन्। तर १२ कक्षा पास गरेका छोराछोरीलेसमेत बालुवा चाल्नु परेपछि पढाइ पनि खेर गएको संगीता नेपालीको भनाइ छ। स्थानीय सरकारले पढेलेखेका छोराछोरीलाई योग्यता र दक्षता अनुसारको जागिर दिए हुन्थ्यो उनले भनिन् जनप्रतिनिधिले निर्वाचनमा मात्रै ठुला आश्वासन दिए, तर आजसम्म हाम्रो नांगो शरिर ढाक्ने र भोको पेट भर्ने गरी काम गरेनन्। जनता आवास कार्यक्रममार्फत घर बनाउनका लागि बादी समुदायले अनुदान नपाएका होइनन्। तर त्यही घर बनाउँदा लागेको कर्जा तिर्न समस्या भएको उनीहरुको पीडा छ। ऋण तिर्नका लागि पनि दिनहुँ बालुवा चाल्ने गरेको उनीहरुले बताए। घर निर्माण गर्न सरकारले दिएको रकम अपुग भएपछि नजिकका सहकारीबाट लिएको ऋण तिर्न गिट्टी र बालुवा संकलन गरेर बिक्री गर्नु परेको संगिता बादीले बताइन्।"
नक्कली बाबुछोरा बनेर नागरिकता,"जाजरकोट : नक्कली बाबुछोरा बनेर नागरिकता लिने दुई जना पक्राउ परेका छन् । स्थानीय प्रशासनलाई झुक्याउँदै नक्कली बाबुछोरा बनेर नागरिकता लिएका दुई जनालाई जिल्ला प्रशासनको आदेशमा प्रहरीले पक्राउ गरेको हो । नलगाड२ का चंखे पुन र उनलाई बाबु बनाई नेपाली नागरिकताको प्रमाणपत्र लिएका दाङ घर बताउने कमललाई सोमबार पक्राउ गरिएको हो । नक्कली बाबुछोरा बनी नागरिकता लिएको घटना सार्वजनिक भएपछि प्रशासनले उनीहरुलाई बयानका लागी बोलाएको हो । बयानको क्रममा चंखेले धर्मपुत्रको रुपमा १५ वर्षदेखि कमललाई घरमै पालेको खुलेको छ । सोमबार उनीहरुको बयान नसकिएपछि दुवैलाई हिरासतमा पठाइएको प्रमुख जिल्ला अधिकारी ललितकुमार बस्नेतले बताए । नागरिकता बनाउन सिफारिस गर्ने वडा नम्बर २ का वडाध्यक्ष रामकुमार जैसीलाई भने बयान लिएर छोडिएको छ । जिल्ला प्रशासनले नै जाजरकोट जिल्लामा बसोबास तथा बंशजको नाता सम्बन्ध कुनै पनि नभएका दाङ्ग घर बताउने कमललाई गत वर्ष नै नागरिकताको प्रमाणपत्र दिएको थियो । जिल्ला प्रशासनले नलगाड नगरपालिका२ का वडाध्यक्ष रामकुमार जैसीको सिफारिसमा उक्त नागरिकता उपलब्ध गराएको थियो । जैसीले मिलोमतो गरी फर्जी कागज बनाई नागरिकताको सिफारिस गरेको खुलेको हो । वडाध्यक्ष जैसीले नलगाड २ का चंखे पुनलाई बाबु बनाई कमललाई नागरिक दिलाउन सिफारिस गरेका हुन् । नलगाड वडा नम्बर २ का चंखे पुन र कौशिला पुनका एक मात्र सन्तान छन् । कमलले २०७५ असोज २६ गते झुट्टो विवरण पेश गरी बंशजको आधारमा जिल्ला प्रशासन कार्यालय जाजरकोटबाट नागरिकता लिएका थिए । उनको नाममा जिल्ला प्रशासन कार्यालयबाट जारी भएको नागरिकतामा नागरिकता प्रमाणपत्र नं०६२०१७५०२१३३ र जन्म २०२९।०१।०२ रहेको छ । झुट्टा विवरण पेश गरी नागरिकता लिएका कमल हाल नलगाड ५ कालीमाटीमा घुम्ती पसल गर्दै आएका छन् । प्रशासनले सम्बन्धित वडा कार्यालयको सिफारिसका आधारमा नागरिकता उपलब्ध गराएको प्रमुख जिल्ला अधिकारी ललित कुमार बस्नेतले बताए । वडा कार्यालयको मुचुल्का, सिफारिस, बाबुआमाको सनाखत लगायत कागजातका आधारमा नागरिकता वितरण गर्ने गरेको उनले वताए । झुट्टो विवरण पेश गरेर नागरिकता लिएको पाइए नागरिकता रद्ध गरी १५ हजार रुपैयाँ सम्म जरिवाना गर्न सकिने कानुनी प्रावधान रहेको छ । बयान सकिएपछि ययार्थ खुल्ने र त्यसपछि मात्र आवश्यक कानुनी प्रक्रिया अघि बढाइने उनले बताए ।"
नक्कली आमा बन्ने प्रयास विफल,"काठमाडौं : अर्काको सन्तानलाई आफूले जन्माएको कागजपत्र बनाएर बेलायत लैजाने बेलायती महिलाको प्रयास असफल भएको छ। पर्यटक प्रवेशाज्ञा (भिसा) मा साउन ११ गते नेपाल आएकी बेलायती महिला डोना स्मिथ (राहदानी नं ५६०७९३४०२) ले अर्काकी छोरीलाई आफूले जन्माएको जिकिर गर्दै बेलायत लैजान लागेकी थिइन्। ललितपुरको महालक्ष्मी नगरपालिकाले पनि ती शिशु स्मिथले नै जन्माएको जन्मदर्ता गरिदिएको थियो। प्रमाणपत्रमा शिशुको जन्म साउन १२ गते भएको लेखिएको छ। जन्मदर्ता प्रमाणपत्रमा ती शिशुको नाम आन्ना बेला लक्ष्मी श्रेष्ठ स्मिथ छ। अध्यागमन विभागको अनुसन्धानपछि गैरकानुनी ढंगले शिशुलाई बेलायत लैजाने स्मिथले गरेको प्रयास विफल भएको हो। नेपालस्थित बेलायती दूतावासले स्मिथकै छोरी भन्दै ती शिशुको राहदानी (नम्बर ७९२१५९३१४) बनाइदिएको छ। दूतावासले हचुवाका भरमा नेपाली शिशुको राहदानी बनाइदिएपछि उसको भूमिकासमेत शंकास्पद देखिएको अधिकारीहरूले बताए। आवश्यक कागजपत्रै नभई दूतावासले राहदानी बनाइदिएको पाइएको छ। दूतावासले साउन २७ गतेसम्म ती शिशुलाई बेलायत भित्र्याइसक्नुपर्ने इमरजेन्सी राहदानी बनाइदिएको थियो। अनुसन्धान सुरु भइसकेकाले स्मिथले उनलाई तोकिएको मितिमा बेलायत लैजान सकिनन्। त्यसपछि पुनः बेलायती दूतावासले ती शिशुको अर्को राहदानी बनाइदियो। स्रोतका अनुसार दुवै राहदानीमा ती शिशुको नाम भिन्न छ। ती शिशु कसको हो भन्ने खुलेको छैन। स्मिथले ती शिशुलाई आफंैले जन्म दिएको जिकिर गर्दै आएकी थिइन्। उनले हठ नछाडेपछि अध्यागमन विभागले उनको स्वास्थ्य परीक्षण गर्ने निर्णय गर्यो। विभागका महानिर्देशक ईश्वरराज पौडेलले ती शिशुलाई स्मिथले जन्माएको कुनै आधार नभेटिएको बताए। पौडेलले भने, हामीले स्मिथको स्वास्थ्य परीक्षण गर्यौं। मेडिकल रिपोर्टले नै स्मिथको दाबी गलत साबित गरिदियो। विभागले उनलाई परोपकार प्रसूति गृह तथा स्त्री रोग अस्पतालमा स्वास्थ्य उपचारका लागि पठाएको थियो। सुरुमा आफ्नो स्वास्थ्य परीक्षण गर्न उनले इन्कार गर्दै आएकी थिइन्। अनुसन्धानका क्रममा सहयोग नगरे अप्ठ्यारो पर्न सक्ने विभागको चेतावनीपछि स्मिथ स्वास्थ्य परीक्षण गर्न राजी भएकी थिइन्। स्वास्थ्य परीक्षणका क्रममा स्मिथ ती शिशुको आमा नभएको पुष्टि भएको थियो। त्यसपछि गैरकानुनी ढंगले ती शिशुलाई बेलायत लैजान खाजेको भन्दै अध्यागमन विभागले स्मिथलाई पक्राउ गरेको थियो। बेलायती दूतावासले स्मिथमाथि अनुसन्धान गरेको थाहा पाएपछि उनलाई सहयोग गरिदिन भन्दै विभागमा पत्र पठाएको थियो। अनुसन्धानका क्रममा स्मिथको गम्भीर त्रुटि भेटेपछि उनलाई पक्राउ गरी विभागले थप अनुसन्धानका लागि महानगरीय प्रहरी परिसर काठमाडौं पठाएको छ। प्रहरीले स्मिथविरुद्ध काठमाडौं जिल्ला अदालतमा मानव बेचबिखन तथा ओसारपसार अभियोगमा मुद्दा दर्ता गरेको छ। स्मिथलाई हामीले प्रहरीको जिम्मा लगाएको छौं, महानिर्देशक पौडेलले भने। प्रहरीसँगको प्रारम्भिक अनुसन्धानका क्रममा स्मिथले ती शिशु आफ्नी छोरी नभएको स्विकारेको स्रोतले बतायो। यद्यपि स्मिथमाथि प्रहरी अनुसन्धान जारी छ। स्मिथले महालक्ष्मी नगरपालिकाका रामप्रसाद श्रेष्ठको घरमा ती शिशु जन्माएको भनेकी छिन्। स्मिथले सोही दिन ग्वार्कोस्थित बी एन्ड बी अस्पतालमा गएर शिशुसहितको स्वास्थ्य परीक्षण गराएकी थिइन्। नगरपालिकाले दिएको जन्म दर्तामा उनै रामप्रसाद श्रेष्ठ ती शिशुको बाबु भएको उल्येख छ। तर स्मिथ र श्रेष्ठ साँच्चिकै पतिपत्नी हुन् भन्नेमा शंका छ। स्मिथ असार १६ गते पहिलोपटक नेपाल आएकी थिइन्। एक साता नेपाल बसेर फर्किएकी उनी पुनः साउन ११ गते आएकी थिइन्। ललितपुरको महालक्ष्मी नगरपालिका६ ले ती शिशुको जन्मदर्ता गरिदिएको छ। जन्मदर्ता प्रमाणपत्रमा आमाको नाम स्मिथ छ। वडाध्यक्ष वासुदेव महर्जनले आफूले नदिने भन्दाभन्दै आफू नभएका बेला सचिवले जन्मदर्ता प्रमाणपत्र दिएको बताएका छन्। वडा सचिव हितलाल श्रेष्ठले आफूले जन्मदर्ताको प्रमाणपत्र दिनुअघि नै स्मिथले शिशुको राहदानी देखाएपछि सोही आधारमा जन्मदर्ता गरिदिएको बताए। तर स्मिथ र रामप्रसाद श्रेष्ठको विवाह दर्ता छैन। राहदानी बनाउन जन्मदर्तालगायतका आवश्यक कागजपत्र अनिवार्य हुन्छ। स्रोतका अनुसार महालक्ष्मी नगरपालिका६ का वडाध्यक्ष र बेलायती महिला स्मिथका नेपाली सहयोगीको संलग्नतामा गैरकानुनी ढंगबाट ती शिशुको जन्म दर्ता भएको हो। महालक्ष्मी नगरपालिकाकाले के प्रमाणको आधारमा अर्कैको बच्चालाई बेलायती महिलाले जन्माएको भनेर जन्म दर्ता गर्यो अनुसन्धानको विषय बनेको छ। केही महिनाअघि नेपालस्थित दक्षिण कोरियाली दूतावासले पोखराका एक बालकको राहदानी बनाइदिएको थियो। कोरियाली दूतावासले आवश्यक अनुसन्धानबिनै ती बालकको राहदानी बनाइदिएको थियो। अध्यागमन विभागले ती बालकलाई दक्षिण कोरिया लैजान रोकेको थियो। अवैध ढंगले शिशु ओसारपसार गर्ने गिरोहले नेपालस्थित विभिन्न दूतावासलाई विवादमा ल्याउन थालेका छन्। पछिल्लोपटक स्मिथले बेलायती दूतावासलाई विवादमा तानेकी छन्।"
कुराउनीबाट राम्रो आम्दानी,"तेह्रथुम : किसानले उत्पादन गरेको दूध बजारमा खपत नभएपछि तेह्रथुमको ग्रामीण भेगका कृषकले कुराउनी र घिउ बनाएर बिक्री गर्न थालेका छन् । किसानले उत्पादन गरेको दूध इन्धन अभावले ढुवानीको समस्या देखाउँदै डेरीले संकलन गर्न छाडेपछि किसानले विकल्पको रूपमा कुराउनी र घिउ बनाएर बेच्न थालेका हुन् । म्याङलुङ नगरपालिका६ सुर्केमा रहेको नवजीवन दुग्ध सहकारी संस्थाको अगुवाईमा कुराउनी तथा घिउ नियमित उत्पादन हुन थालेको छ । कृषकले उत्पादन गरेको दूधले बजार नपाएपछि वैकल्पिक उत्पादन घिउ र कुराउनीको उत्पादनलाई रोजेका हुन् । सहकारी संस्थालाई म्याङ्लुङ नगरपालिकाले अनुदानमा कुराउनी बनाउने मेसिन उपलब्ध गराएपछि व्यावसायिक रूपमा कुराउनी उत्पादन सुरु गरेको संस्थाका प्रबन्धक बिजेश भट्टराईले बताए । उनले भने सुरुसुरुमा बजारको समस्या थियो, अहिले माग धान्न मुस्किल भइसक्यो । यसअघि दूध बिक्री नभएर चिन्तित भएका यहाँका किसानको दूध कुराउनी बनाउनका लागि नियमित बिक्न थालेपछि उन्नत जातको गाई पाल्ने किसानको संख्यासमेत बढ्न थालेको छ । मध्यपहाडी लोकमार्गले समेत छोएको यस सुर्के बजारमा रहेको सहकारीले दूध संकलन गरी दैनिक ३५ देखि ५० केजीसम्म कुराउनी उत्पादन गर्ने गरेको सहकारीका सदस्य ढुण्डीप्रसाद भट्टराईले बताए । जापनिज प्रविधिद्धारा उच्च गुणस्तरको कुराउनी तयार गर्दै आएको छ ।"
'फास्ट ट्रयाक' मा किन हुँदैछ ढिलाइ ?,"काठमाडौं : बहुप्रतिक्षित काठमाडौंतराई द्रूतमार्गको विस्तृत परियोजना प्रतिवेदन (डीपीआर) टुंगो लाग्न ढिलाइ हुँदा तोकिएको समयमा सम्पन्न गर्न कठिन हुने भएको छ। प्रस्थानबिन्दु, रेखांकन र डीपीआर टुंगो लगाउन लामो समयदेखि गृहकार्य भइरहेको छ। सरकारले द्रूतमार्ग निर्माणको काम नेपाली सेनालाई जिम्मा दिएको छ। भारतीय कम्पनी आईएल एन्ड एफएससँग सम्झौता तोडेपछि सरकारले २०७४ साउन २७ मा द्रूतमार्गको काम नेपाली सेनालाई सुम्पेको थियो। सेनाले चार वर्षभित्र निर्माण सम्पन्न गर्ने जिम्मेवारी पाएकोमा दुई वर्ष बितिसक्दा पनि विस्तृत परियोजना प्रतिवेदन अनुमोदन हुन सकेको छैन। नेपाली सेनाले डीपीआर रक्षा मन्त्रालयमार्फत् स्वीकृतिका लागि मन्त्रीपरिषद्मा पेश गरेको भए पनि मन्त्रिपरिषद्बाट थप अध्ययनका लागि सरोकारवाला मन्त्रालय भौतिक पूर्वाधार तथा यातायात मातहतको सडक विभागमा पठाएको छ। सेनाले द्रूतमार्ग निर्माणको जिम्मा लिएको आधा अवधि सकिँदा पनि विस्तृत परियोजना प्रतिवेदन (डीपीआर) र रेखांकन स्वीकृति हुन सकेको छ। अब बाँकी रहेको दुई वर्ष भित्रमा सेनाले निर्माण गर्नुपर्ने हुन्छ। डीपीआर स्वीकृति नभएकाले द्रूतमार्गमा पर्ने ठूला पुल र सुरुङमार्गको ठेक्का लगाउन सकेको छ। कोरियन परामर्शदाता सुसुङको प्राविधिक सहयोगमा तयार पारिएको नयाँ डीपीआरमा तीनवटा सुरुङमार्ग रहने उल्लेख छ। तीन सुरुङको लम्बाई ६४२ किलोमिटर हुनेछ। महादेवडाँडा ३३५ किमि, धदे्र १६३ किमि र लेनडाँडा १४३ किमि लम्बाइ हुनेछ। ठेक्काको प्रक्रियामा रहेको २६८ किलोमिटर नागढुंगानौबिसे सुरुङमार्ग निर्माण गर्न ४२ महिना लाग्ने जनाइएको छ। सबै प्रक्रिया पूरा हुँदा पनि सुरुङमार्ग निर्माण गर्न साढे तीन वर्ष लाग्ने बताइएको छ। भौतिक पूर्वाधार तथा यातायात पूर्वसचिव तुलसी सिटौलाका अनुसार तोकिएको समयमा द्रूतमार्ग निर्माण नहुने बताउँछन्। निर्माण अवधिको दुई वर्ष सकिएको छ। एक साताभित्र डीपीआर पास भए पनि तोकिएको समयमा निर्माण पूरा हुँदैन, सिटौलाले भने, सेनाले समय थप्न सुरुङको लम्बाई र डीपीआरको विषय उठाएको छ। डीपीआर र प्रस्थान विन्दुको टुंगो नलगाई सेनालाई जिम्मा दिएकाले तोकिएको समयमा सम्पन्न हुनेमा शंका थियो। द्रूतमार्ग बनाउन भारतीय कम्पनी इन्फ्रास्ट्रक्चर लिजिङ एन्ड फाइनान्सियल सर्भिसेज (आईएल एन्ड एफएस) ले बनाएको डीपीआर स्वीकार नगरेका कारण पनि ढिलाइ भएको हो। सरकारले यो कम्पनीसँग २०७१ फागुनमा सहमति गरेरै द्रूतमार्गको डीपीआर बनाएको भए पनि सरकारले यसलाई स्वीकार गरेन। उक्त डीपीआर बनाउँदाको लागत तथा त्यसको ब्याजसहित आईएल एन्ड एफएसले एक अर्ब ९६ करोड भारु (करिब तीन अर्ब १३ करोड रुपैयाँ) क्षतिपूर्ति मागेको थियो। डीपीआरको लागत महँगो भएकाले सरकारले त्यसलाई हासिल गर्ने इच्छा जाहेर गरेन। सेनाले द्रूतमार्गको जिम्मा पाएको एक वर्षभन्दा बढी समय डीपीआर स्वीकार गर्ने वा नगर्ने मै थियो। भारतीय कम्पनीको डीपीआर स्वीकार नगर्ने सरकारको अडानपछि सेनाले खरिद सम्झौताअनुसार २०७५ कात्तिक ४ गतेबाट सुसुङबाट डीपीआरको तयारी सुरु गरेको थियो। १० करोड रुपैयाँमा फागुनको पहिलो साता डीपीआर तयार भएको हो। सेनाको प्राविधिक सहयोगमा सुसुङले चार महिनामा डीपीआर तयार भएको थियो। २०७५ फागुन १९ गते प्रधानमन्त्री केपी शर्मा ओली, अर्थमन्त्री डा युवराज खतिवडा, भौतिक पूर्वाधार तथा यातायातमन्त्री रघुवीर महासेठ, रक्षामन्त्री ईश्वर पोखरेललगायत समक्ष डीपीआरसम्बन्धी प्रस्तुतीकरण गरिएको थियो। प्रधानमन्त्री ओलीले उक्त प्रतिवेदन स्वीकृतिका लागि मन्त्रीपरिषद्मा पेश गर्न निर्देशन दिएको असार ९ गते बसेको विकास तथा प्रविधि समितिको बैठकमा सेनाले जानकारी गराएको थियो। उच्चस्तरीय नीतिगत समन्वय तथा अनुगमन समितिको तेस्रो बैठक २०७५ चैत १२ गते डीपीआर सम्बन्धमा छलफल भएको थियो। उक्त छलफलमा सुसुङबाट प्राप्त आयोजनाको डीपीआर स्वीकृतिका लागि रक्षा मन्त्रालयमार्फत मन्त्री परिषद्मा पेश गर्ने निर्णय भएको थियो। मन्त्रिपरिषद्ले रक्षा मन्त्रालयबाट पेश भएको द्रूतमार्गको रेखांकन र डीपीआरको अध्ययनका लागि भौतिक पूर्वाधार मन्त्रालयमा पठाएको थियो। मन्त्रालयले अध्ययनका लागि भनेर डीपीआर रोकेर राखेको थियो। मन्त्री महासेठले द्रूतमार्गको डीपीआरसम्बन्धी आवश्यक सुझाव सडक विभागमार्फत रक्षा मन्त्रालयलाई पठाइसकेको जानकारी दिए। रेखांकनको विषयमा मात्र भौतिक मन्त्रालयले हेर्छ। डीपीआर पास गराउने रक्षा मन्त्रालय हो। सेनाको परामर्शदाताले तयार पारेको रेखांकनलाई सडक विभागले स्वीकृति दिएको छ। रेखांकन स्वीकृतिका लागि मन्त्रालयले मन्त्रिपरिषद्मा पठाइसकेको उनले बताए। सेनाले पेश गरेको डीपीआरमा द्रूतमार्ग प्रस्थान विन्दु ललितपुरको खोकना र अन्तिम विन्दु बारा निजगढ र मकवानपुरको बुदुनेमा इन्टरसेक्सन निर्माण गरिनेछ। महासेठका अनुसार खोकनालाई प्रस्थान विन्दु रूपमा स्वीकार गरिने छ। सेनाले द्रूतमार्गको ट्रयाक २०६६६७ मा सुरु गरेर २०६९ फागुनमा सकेको थियो। द्रूतमार्ग निर्माणका लागि सहजीकरण गर्न १० स्थानमा वेश क्याम्प खडा गरिएको छ। द्रूतमार्गको ५५ किमि सडक निर्माण गर्न जमिन कटान, माटो भर्ने, पर्खाल लगाउनेसहित नेपाली निर्माण व्यवसायी र सेनाले गरिरहेको छ। डीपीआरको अभावमा सुरुङमार्ग र ठूला पुलको ठेक्का लगाउन समस्या भइरहेको सेनाका सूचना अधिकारी विज्ञानदेव पाण्डे बताए। तोकिएको समयमा निर्माण सम्पन्न गर्न सेना कटिबद्ध छ, पाण्डेले भने, त्यसका लागि डीपीआर स्वीकृति हुनुपर्छ। पूर्वसचिव सुरेश प्रधानका अनुसार द्रूतमार्ग निर्माणका लागि आवश्यक प्राविधिक पक्ष पूरा नगरी जिम्मा दिएकाले ढिलो हुने देखिएको हो। डीपीआर र प्रस्थान विन्दुको टुंगो नलगाई सेनाले जिम्मा लिनु हुँदैनथ्यो, प्रधानले भने, यसमै आधाभन्दा धेरै समय व्यतित भइसकेको छ। नौ अर्ब बजेट फ्रिज गत आवमा द्रूतमार्गका लागि विनियोजन भएको नौ अर्ब रुपैयाँ फ्रिज भएको छ। ठेक्का लगाउन नपाएकाले रकम फिर्ता गर्नुपरेको सेनाले जनाएको छ। चालु आबमा १५ अर्ब रुपैयाँ विनियोजन भएको छ। डीपीआर समयमा स्वीकृत नभए यस वर्ष पनि ठेक्का लाग्ने सम्भावना छैन। आब ०७४७५ मा दु्रतमार्गका लागि ९ अर्ब ४० करोड रुपैयाँ बजेटमध्ये ८ अर्ब ९७ करोड खर्च भएको थियो। ०७५७६ को बजेटमा तोकिएको रकम १५ अर्ब १४ करोड रुपैयाँ विनियोजन भएको थियो। ६३ अर्ब लागत बढ्यो सेनाले तयार परेको डीपीआरअनुसार द्रूतमार्ग निर्माणको लागत एक अर्ब ७५ अर्ब १९ करोड रुपैयाँ लाग्ने बताइएको छ। सन् २००८ मा एसियाली विकास बैंक (एडीबी) ले तयार गरेको विस्तृत सम्भाव्यता अध्ययनमा द्रूतमार्गको लागत एक खर्ब १२ अर्ब रुपैयाँ लाग्ने उल्लेख छ। सेनाले मूल्य वृद्धि, सुरुङमार्गको लम्बाई बढेकाले लागत बढ्न गएको दाबी गरेको छ। निजगढमा प्रस्तावित दोस्रो अन्तर्राष्ट्रिय विमानस्थलसँग जोड्न काठमाडौं र तराईबीचको सबैभन्दा छोटो दूरीको यो द्रूतमार्गको लम्बाई ७२५ किलोमिटर छ। अब १ घण्टा २ मिनेटमै काठमाडौंबाट निजगढ पुग्न सकिन्छ।"

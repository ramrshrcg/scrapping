शीर्षक,विवरण
मोटरसाइकलमा विश्व भ्रमण,"स्याङ्जा : स्याङ्जाका ३० वर्षे यामप्रसाद लुइँटेलले शुक्रबारदेखि मोटरसाइकलबाट विश्वभ्रमणको यात्रा सुरु गरेका छन्। आठ लाख किलोमिटर यात्रा गरी गिनिज बुकमा नाम लेखाउने उद्देश्य लिएर उनी विश्वभ्रमणमा निस्केका हुन्। वालिङ् नगरपालिका १४ तमादीका लुइँटेलले १० वर्षे विश्व भ्रमण यात्रा स्याङ्जादेखि सुरु गरेका हुन्। आमा, बुवा, दाई, भाउजुलगायत घरपरिवारको आशीर्वाद लिएर निस्केका लुइँटेललाई जिल्ला समन्वय समिति स्याङ्जाले पनि विधिवतरूपमा विश्वभ्रमण यात्रा शुभारम्भ कार्यक्रमको आयोजना गरी विदाइ गरेको छ। कालो वर्ण, अग्लो कद, अग्लो मोटरसाइकलको पछाडि नेपालको झण्डा फहराउँदै हुइँकिँदै निस्केका लुइँटेलले भ्रमण वर्ष २०२० को अवसर पारेर नेपाललाई विश्वभर चिनाउने अभियानमा लागिपरेको बताए। विश्वका १ सय ९२ देश पुग्ने लक्ष्य लिएका उनले ८ लाख किलोमिटर मोटरसाइकल यात्रा पूरा गरी गिनिज बुकमा रेकर्ड राख्ने जनाए। हाल गिनिज बुकमा नाम लेखाउन सफल अस्ट्रियाका इमेलिया स्टोनको ७ लाख ३५ हजार किलोमिटर यात्रा रहेको छ। पारिवारिक अवस्था कमजोर हुँदा उच्च शिक्षा पढन नपाएको बताउँदै उनले २०६५ सालमा साउदी अरब पुगेको र फर्केपछि नेपालमै व्यवसाय गरे पनि केही उपलब्धि हुन नसकेको उनले दुखेसो पोखे। उनले थपे, सानो र राम्रो हाम्रो नेपाललाई विश्वसामु चिनाउन दुई वर्ष अघिदेखि विभिन्न देशका भाषा, सवारी साधन चलाउने सीप सिकेको छु। नेपालका ७ सय ५३ स्थानीय तहको भ्रमणपछि उनी विश्व भ्रमणमा निस्कने भएका छन्। करिब १० वर्षमा पुनः उनी स्याङ्जा फर्केर आउँदा विभिन्न देशमा पुगेको डकुमेन्ट्रीसहित आउने उनले प्रतिबद्धता जनाए। दैनिक दुई सय ५० किलोमिटर मोटरसाइकल यात्रा गर्ने उनको लक्ष्य छ। जिल्ला समन्वय समितिका प्रमुख सीता सुन्दास, गल्याङ प्रमुख भूपराज अधिकारी, पुतलीबजार नगर उपप्रमुख महेश पुरी, निमित्त प्रमुख जिल्ला अधिकारी धु्रव गिरी, जिल्ला समन्वय अधिकारी विश्वप्रकाश अर्याल, पत्रकार महासंघका उपाध्यक्ष अर्जुन काफ्लेलगायतले लुइँटेलको यात्राको सफलताको कामना गर्दै आवश्यक सहयोग गर्ने प्रतिबद्धता जनाए। अविवाहित लुइँटेल आफ्नो अभियानलाई सबैले सहयोग गर्ने जनाएका कारण विश्व भ्रमणजस्तो यात्रामा सहभागी हुने अवसर मिलेको बताउँछन्। शुक्रबारदेखि नै उनले आफ्ना आमा, बुबा, दाजु, भाउजु र भतिजीको आशीर्वाद र माया बोकेर परिवारको अनुमति र सहमतिमै विश्व भ्रमणमा निस्केको जनाए।"
डलर एकै दिनमा १ रुपैयाँ १ पैसा महँगियो,"काठमाडौं : नेपाल राष्ट्र बैंकले आइतबारका लागि अमेरिकी डलरको बिक्री मूल्य १ सय १५ रुपैयाँ ८० पैसा तोकेको छ। यो गत शुक्रबारको तुलनामा १ रुपैयाँ १ पैसा महँगो हो। धेरै महिनापछि अमेरिकी मुद्रा ग्रिनव्याक यति फराकिलो दरले महँगिएको छ। एक सातायता अन्तर्राष्ट्रिय बजारमा सुन र पेट्रोलियमको भाउ ओरालो लाग्न थालेपछि केही राहत पाइने आशा पलाइरहेको बेला अमेरिकी मुद्राले पुनः निराशा थपेको छ। डलर महँगिएमा सुन र तेलमात्र होइन, अन्तर्राष्ट्रिय बजारमा सस्तिन थालेका कुनै पनि सामान किन्न नेपाली ग्राहकले भने फेरि महँगो मूल्य तिर्नुपर्ने हुन्छ। मूलतः भारतीय सेयर बजारमा बिक्रीचाप ह्वात्तै चुलिएपछि शुक्रबार त्यहाँको मुद्रा भारतीय रुपैयाँ (भारु) एकैदिन ६८ पैसासम्म सस्तिन पुग्यो। भारतीय बजारमा शुक्रबार अमेरिकी डलर ७१ रुपैयाँ ९० पैसादेखि ७२ रुपैयाँ २९ पैसासम्म कारोबार भयो। अन्तिम समयमा भारु केही बलियो भएकाले नेपाली रुपैयाँको अवमूल्यन १ रुपैयाँमै सीमित भएको हो। शुक्रबार भारतको प्रमुख सेयर सूचक बीएसई (बम्बे स्टक एक्सचेञ्ज) सेन्सेक्स १४ सय ४८ अंक अर्थात् ३ दशमलव ६४ प्रतिशत घट्यो। पाँच वर्षअघि अर्थात् २४ अगस्ट २०१५ मा १६ सय २४ अंक घटेको बीएसई सेन्सेक्सका लागि गत शुक्रबार त्यसयताकै सबैभन्दा खराब दिन बनेको छ। भारतको अर्को धितोपत्र बजार नेसनल स्टक एक्सचेञ्जको सूचक एनएसई निफ्टी ४ सय ३१ अंक अर्थात् ३ दशमलव ७१ प्रतिशत घट्यो। यो एक हिसाबले भारतीय सेयर बजारमा गएको पहिरो नै हो। चीनबाट फैलिएको कोरोना संक्रमणका कारण विश्व अर्थतन्त्र जोखिममा परेको छ। त्यस्तो बेला छिमेकको सबैभन्दा ठूलो अर्थतन्त्र भएकाले भारत सर्वाधिक प्रभाव खेप्ने मुलुकको सूचीमा अगाडि नै पर्छ। यही त्रासले विदेशी लगानीकर्ताले आफ्नो स्वामित्वको सेयर भटाभट बेचेर पैसा फिर्ता लान थालेका छन्। भारतमा विदेशी लगानीकर्ताले पनि सेयरमा लगानी गर्न पाउँछन्। उनीहरूलाई सेयरमा गरेको लगानी फिर्ता लान भारतको केन्द्रीय बैंकले अमेरिकी डलर उपलब्ध गराउनुपर्छ। यसरी डलरको माग एक्कासि चुलिएपछि भारुसँगको यसको विनिमय दर पनि अकासिएको छ। अन्तर्राष्ट्रिय समाचार संस्था रोयटर्सले शुक्रबारमात्रै भारतमा विदेशी पोर्टफोलियो व्यवस्थापकले १४ अर्ब २९ करोडको सेयर बेचेको जनाएको छ। ऋणपत्र पनि भारी मात्रामा बेचिएको, तर त्यसको यकिन तथ्यांक उपलब्ध नभएको रोयटर्सले भनेको छ। पछिल्ला अनुमानअनुसार कोरोना भाइरसका कारण विश्व अर्थतन्त्रको वृद्धिदर कम्तीमा ३० आधारविन्दु अर्थात् २ खर्ब ५० अर्ब अमेरिकी डलरले घट्ने भएको छ। भारतले सन् २०१९ को अन्तिम त्रैयमासमा आर्थिक वृद्धिदर ४५ प्रतिशतमा खुम्चिएको प्रतिवेदन गत बुधबार सार्वजनिक गरेको थियो। पछिल्ला दिनमा विकासोन्मुख ठूला अर्थतन्त्रसँगै अमेरिकी सेयर बजार पनि ओरालो लाग्न थालेको छ। उता १८ मार्चमा बस्ने अमेरिकी केन्द्रीय बैंक फेडेरल रिजर्भको बोर्ड बैठकले कम्तीमा २५ आधारविन्दुले ब्याजदर कटौती गर्ने सम्भावना बढेको छ। यसले गर्दा जापानी येन भने डलरको तुलनामा महँगिएको छ। सम्भावित विश्व आर्थिक मन्दीबाट जोगिन संसारभरका लगानीकर्ता सेफ हेभन अर्थात् सर्वाधिक सुरक्षित मानिने मुद्रा येनतर्फ आकर्षित भएका छन्। यसले नेपाली बजारमा पनि येनको भाउ महँगिएको छ। शुक्रबार १० रुपैयाँ ४२ पैसामा पाइने १० येन किन्न आइतबार १० रुपैयाँ ६६ पैसा तिर्नुपर्ने भएको छ। कोरोना संक्रमण बढ्दै गए अमेरिकी डलर र जापानी येनसँगै अरु थुप्रै मुद्रा, सुन, पेट्रोलियम र प्रायः सबै वस्तुको मूल्यवृद्धि हाम्रो नियन्त्रण घेराभन्दा बाहिर जाने जोखिम बढेको छ। यसको एउटामात्र फाइदा रोजगारीका लागि विदेशमा रहेका नेपालीको आम्दानी नेपाली रुपैयाँमा रुपान्तरण गर्दा केही बढेको देखिनेछ।"
जिउँदै जोखेर खसीबोका खरीदबिक्री,"ओखलढुंगा : ओखलढुंगामा जिउँदै जोखेर मात्रै खसीबोका बिक्री गर्न थालिएको छ। पशु पालक किसानलाई जिउँदै जोख्दा मोल लिन सजिलो बनाउने भएकाले यस्तो अभियान थालिएको हो। सिद्धिचरण नगरपालिकाको १० बाट जोखेर मात्रै बिक्री गर्न थालिएको वडा अध्यष दामोदर धमलाले बताए। यसका लागि उद्योग वाणिज्य तथा आपूर्ति मन्त्रालय अन्तर्गत सञ्चालित ग्रामीण उद्यम तथा विप्रेषण आयोजना (समृद्धि) ले सहजीकरण गरेको छ। नगरपालिकाको बेतिनीमा रहेको नमुना बाख्रापालन समूहका खसी बाख्रा पहिलोपटक जोखेर बेचिएका हुन्। अगुवा किसान घनश्याम बास्तोलाले २ लाख ८ हजार ६ सय रुपैयाँ बराबरको १९ वटा खसीबोका जोखेर बिक्री गरे। तौलिँदा काँटा लगाएर आउने तौलमा प्रतिकेजी खरी जातका खसीबोकालाई ४ सय ८० रुपैयाँ, जमुना पारी जातका खसीबोकालाई ५ सय २० रुपैयाँ र बोयर जातका खसीबोकालाई ६ सय ५० रुपैयाँ भाउसमेत निर्धारण गरिएको छ। तौलमा लादी, रौं, खुर, सिङ जस्ता वस्तुको ह्रासकट्टी भने गरिदैन। किसानको घरमै पुगेर व्यापारीले खसीबोका जोखेर खरीद गरेपछि किसान खुसी भएका छन्। अनुमानकै भरमा मोलतोल गरेर खसीबोका बिक्री गर्दा हामी ठगिँदै आएका थियौं, अगुवा किसान बास्तोलाले भने, जोखेर कारोबार गर्ने भएपछि हामीले वास्तविक मूल्य पाएका छौं। खसीबोका व्यापारी ऋषिकुमार धमलाले नयाँ कामको सुरुवात भएको बताए। अरु समूहमा पनि आफू खसीबोका जोखेर कारोबार गर्न तयार रहेको उनको भनाई छ। समृद्धिले प्रदेश १ का ओखलढुंगा, खोटाङ, धनकुटा, भोजपुर, उदयपुर र तेह्रथुम जिल्लाका किसानलाई लक्षित गरेर नश्ल सुधार, बजार व्यवस्थापन, सहुलियत ऋण सहजीकरण, प्राविधिक ज्ञान तथा तालिम र अनुदानलगायत क्षेत्रमा काम गर्ने गरेर उद्यमशीलता विकासमा सहगोग गर्दै आएको छ।"
बालविवाहले लिइरहेछ ज्यान,"नेपालगन्ज : नेपालगन्ज उपमहानगरपालिका१९ की १७ वर्षीया युवतीको गत साउनमा विष सेवन गरी मृत्यु भयो। जनजाति ती युवतीले दलित युवकसँग बिहे गरेकी थिइन्। परिवारले अन्तरजातीय बिहे स्विकारेन। दाम्पत्य जीवन एक वर्ष नटिक्दै उनले आत्महत्या गरिन्। डुडुवा गाउँपालिका५ की १८ वर्षीया युवतीले गत भदौमा आत्महत्या गरिन्। उनको प्रेमविवाह मुस्किलले सात महिना टिक्यो। तनाव सहन नसकेपछि उनले झुन्डिएर आत्महत्या गरिन्। खजुरा गाउँपालिका५ का १९ वर्षका युवकले अन्तरजातीय र अन्तरधार्मिक बालविवाह गरे। हिन्दु धर्म मान्ने ती युवकले मुस्लिम युवतीसँग प्रेमविवाह गरेका थिए। सुरुमा परिवारले स्विकारेन। नवदम्पती ६ महिना भारतमा बसे। जेनतेन परिवारले स्विकार्यो। त्यसपछि तगारो बन्यो, दाइजो। बिहेको एक वर्षभित्रै गत असारमा उनले आत्महत्या गरे। बाँकेमा चालु आर्थिक वर्षको साढे ७ महिनामा अकालमै ज्यान गुमाउने बालबालिकाको संख्या सात पुगेको छ। आत्महत्या गर्नेको संख्या भने १० रहेको जिल्ला प्रहरी कार्यालय बाँकेले जनाएको छ। बाँके प्रहरीको चार वर्षको तथ्यांकअनुसार आत्महत्या गर्नेमध्ये ६३१३ प्रतिशत २० वर्षमुनिका छन्। यस अवधिमा दुई सय ६ आत्महत्या भएकोमा एक सय २८ जनाको उमेर २० वर्षमुनिको थियो। २० वर्षमुनिका आत्महत्यामध्ये ५० प्रतिशत त बालविवाहपछि आत्महत्या गर्नेहरू रहेको जिप्रका बाँकेका प्रवक्ता डीएसपी शिवबहादुर सिंह बताउँछन्। बालविवाहपछि आत्महत्या गर्ने युवतीको संख्या अझ डरलाग्दो छ। आत्महत्या छोरीको संख्या ९५ प्रतिशत छ, डीएसपी सिंहले भने, उमेर नपुग्दै बिहे गर्छन्। पारिवारिक थिचोमिचो सहन नसकेर आत्महत्याजस्तो गलत बाटो रोज्न पुग्छन्। चार वर्षमा २० वर्षमुनिका ९४ जना बालिकाले आत्महत्या गरेका छन्। यीमध्ये बालविवाहपछि आत्महत्या गर्नेको संख्या ६९ छ। यसमा २० वर्षमुनिका ७३४३ प्रतिशत छन्। सबैभन्दा बढी २० वर्षमुनिको आत्महत्या ०७५७६ मा ६७३४ प्रतिशत भएको थियो। गत वर्ष भएका ४९ आत्महत्यामध्ये ३३ वटा २० वर्षमुनिकै थिए। अघिल्लो वर्ष ०७४७५ मा ६६६६ प्रतिशत २० मुनिकाले आत्महत्या गरेका थिए। ६३ आत्महत्यामध्ये ४२ जना २० वर्षमुनिका थिए। ०७३७४ मा पनि ६१३३ प्रतिशत २० वर्षमुनिका थिए। यस अवधिमा ७५ आत्महत्यामध्ये ४६ जना २० वर्षमुनिका थिए। ४३ बालविवाह रोकिएन किशोरी क्लब र बाल क्लबको सहयोगमा बाँकेमा यस वर्ष प्रहरीले ४३ वटा बालविवाह रोकेको छ। प्रहरीले रोकेको बताए पनि अभिभावकले प्रहरीको आँखा छलेर पुनः बिहे गरेका खबर सार्वजनिक भइरहेका छन्। बाँके प्रहरी प्रमुख एसपी वीरबहादुर ओलीले प्रहरीले रोकेपछि पुनः बिहे गरेको पाइएमा अभिभावक, बिहे गराउने पण्डित, जन्ती सबैउपर मुद्दा चलाउने बताए। जिल्ला प्रहरी कार्यालय बाँकेले शनिबार नेपालगन्जमा हिन्दु धर्मका पुजारी, इस्लाम धर्मका मौलानालगायतका धर्मगुरु, क्रिस्चियन धर्मका पास्टर र जनप्रतिनिधिलाई डाकेर आयोजना गरेको अन्तरक्रियामा एसपी ओलीले भने, अहिलेसम्म प्रहरीले बालविवाह रोक्ने काममात्र गरेको हो। प्रहरीले विवेकले काम गरेको थियो। अब विधिले काम हुन्छ। बालविवाह गर्नेगराउने सबैलाई कारबाहीको दायरामा ल्याउने अभियान सञ्चालन गर्नेछौं। कम उमेरमा बिहे गरेन भने साइत छैन, बिहे नै हुँदैन, शुभ हुँदैन जस्ता भ्रम सिर्जना गरी बालविवाह गर्न बाध्य नपार्न पण्डित, मौलाना र पास्टर सहमत भएका छन्।"
कांग्रेसमा विभाग गठन : पौडेल समूह असन्तुष्ट,"काठमाडौं : नियमित कार्यकाल सकिनु दुई दिनअघि सभापति शेरबहादुर देउवाले विभाग गठन गरेका छन्। उनले शनिबार एक दर्जन विभागमा प्रमुख मनोनीत गरेका हुन्। ४७ मध्ये १३ विभागमा प्रमुख मनोनीत गरिएको छ। पार्टी विधानअनुसार महाधिवेशनको दुई महिनाभित्र विभाग गठन गरिसक्नुपर्छ। संगठन विभागमा गोपालमान श्रेष्ठ, संघीय मामिला तथा प्रदेश समन्वयमा रमेश रिजाल, मुस्लिममा फरमुल्लाह मन्सुर र स्थानीय तह समन्वयमा अर्जुनप्रसाद जोशी मनोनीत भएका छन्। सभापति देउवाले वित्तीय तथा सहकारी संस्था समन्वयमा आनन्दप्रसाद ढुंगाना, तराईमधेस समन्वयमा अजयकुमार चौरसिया, यातायात व्यवसायी समन्वयमा महेन्द्र यादव, तरुणमा शंकर भण्डारीलाई जिम्मेवारी तोकेका छन्। आदिवासी जनजातिमा सीता गुरुङ, नेपाली जनसम्पर्क समिति समन्वयमा गोविन्द भट्टराई, उद्योग व्यापारमा चीनकाजी श्रेष्ठ, सूचना, सञ्चार तथा प्रचारमा प्रवक्ता विश्वप्रकाश शर्मा र श्रमिक तथा ट्रेड युनियनमा शिवप्रसाद हुमागाईंलाई जिम्मेवारी दिइएको छ। १३ विभाग प्रमुखमध्ये १२ जना सभापति देउवा निकट हुन् भने हुमागाईं कृष्णप्रसाद सिटौला निकट मानिन्छन्। कांग्रेस केन्द्रीय कार्यसमितिको चारवर्षे कार्यकाल फागुन १९ गते सकिँदै छ। पार्टीले अर्काे वर्ष फागुन ७ देखि १० गतेभित्र केन्द्रीय महाधिवेशन गर्ने गरी एक वर्ष कार्यकाल थप्ने निर्णय यसअघि नै गरिसकेको छ। सभापति देउवा बाँकी विभाग पनि चाँडै गठन गर्ने तयारीमा छन्। उनले शुक्रबार वरिष्ठ नेता रामचन्द्र पौडेललाई टेलिफोनमार्फत विभागमा बस्ने नेताहरूको नाम दिन आग्रह गरेका थिए। तर नेता पौडेलले कार्यकालको अन्तिममा विभाग गठनको औचित्य नरहेको भन्दै नाम नदिने जवाफ दिएका थिए। पौडेलनिकट नेता प्रकाशमान सिंहले विभाग गठनप्रति असहमति जनाएका छन्। उनले १४ औं महाधिवेशनलाई प्रभावित गर्ने गरी कार्यकालको अन्तिममा विभाग गरिएको भन्दै असन्तुष्टि जनाए। पार्टीको महाधिवेशनको मिति तोकिइसकेपछि आचारसंहिता लागू भइसकेको छ। यो त महाधिवेशनलाई प्रभावित गर्ने नियतले गर्नुभएको छ, नेता सिंहले भने, १३ औं महाधिवेशन सकिएको दुई महिनाभित्र गठन गर्नुपर्ने हो। विधानले निर्देशित गरेका कार्य गर्न र संगठनलाई पूर्णता दिन हामीले बारम्बार भन्दै आएका हौं। उहाँले त्यो गर्नुभएन। पाँच आमन्त्रित सदस्य थप सभापति देउवाले पाँच आमन्त्रित सदस्य पनि मनोनीत गरेका छन्। मनोनीत हुनेमा कृष्णकिशोर घिमिरे (दाङ), गोपालकुमार बस्नेत (झापा), सुधीरकुमार शिवाकोटी (झापा), मनोहरनारायण श्रेष्ठ (धनकुटा) र धु्रव वाग्ले (तनहुँ) छन्।"
बगरमा करेसाबारी,"महोत्तरी : दुई वर्षअघि एक छाँक जुटाउन ५५ वर्षीय विल्टुमुसहरले दिनभर ज्यालामजदुरी गर्थे । उनलाई हम्मेहम्मे पथ्र्यो । उपचार गराउन नसकेर उनका दुई सन्तान बालपनमै बिते । गाउँमा जमिन्दारले काम दिँदा मुखमा माड लाग्ने, नभए भोकै रात काट्नुपर्ने उनको अवस्था थियो । तर, अहिले उनलाई करेसाबारीमा फलेको सागसब्जी बिक्री गर्न भ्याइनभ्याइ छ । पुस्तौंअभावमा बाँचेका महोत्तरीको गौशाला८ बेलगाछीका बिल्टु तरकारीबाट हात पर्ने आम्दानीले दंग छन् । आफ्नै करेसाबारीमा तरकारी फलाएर रमाइरहेका छन् उनी । तपाइँले मलाई २ कठ्ठा बालुवैबालुवा खेत दिनुभयो । मजदुरी गर्नुपर्ने बाध्यता हट्दै गयो । मैले रातदिन गरेर फर्सी, लौका, भान्टा फलाएँ, खेतमा पुगेका गौशाला नगरपालिकाका मेयर शिवनाथ महतोलाई फलेको फर्सी देखाउँदै उनले भने, पाँच कठ्ठा अझै मलाई खेत दिनुस्, तरकारी फलाउने जिम्मा मेरो हुन्छ, म पक्का तरकारी फलाएर देखाइदिन्छु । बेलगाछीका ६५ मुसहर घरपरिवारको दैनिकी तरकारीखेतीले फेरिएको छ । गौशाला नगरपालिकाले दुई वर्षअघि २० बिघा जमिन नदी उकास गरेर वितरण गरेको थियो । त्यसमा मुसहर जातीले करेसाबारी बनाएका छन् । फर्सी, काँक्रो बिक्री गरेर पाँच हजार हातमा आयो, हजुर ! विल्टुले अन्नपूर्णसँग भने, जीवनमा यति धेरै रुपैयाँ मेरो बुवा, हजुरबुवाले पनि देख्नुभएको थिएन । दिनभरि काम गर्दा मालिकले जम्मा तीन किलो धान दिन्थ्यो, पहिलो पटक मेरो हातमा यति धेरै रुपैयाँ पयो । आफ्नै मिहिनेतमा रमाउँदै आएका उनी झन खेतमै तरकारी उब्जाएर भएको आम्दानीले दंग छन् । अभावैअभावमा जीवन चलाएका मुसहर जाती गरिबीको चपेटामा छन् । गौशाला नगरपालिकाले मुसहरलाई आत्मनिर्भर बनाउन जग्गा व्यवस्था गरेपछि उनीहरूमा ऊर्जा थपिएको हो । मुसहरले बगरमा रोपेको टमाटर लटरम्म छ । परवलको थांग्रो हुर्किंदै छ । मुसहर समुदायका किसानले बगरमै भान्टा, रामतोरिया, फर्सी, काँक्रो, खुर्सानीजस्ता सागसब्जी उब्जाएका छन् । तरकारी बिक्री गरेर मनग्गे आम्दानी लिइरहेका छन् । कुनै बेला चैतवैशाखको हुरीले बगरमा बालुवा उड्थ्यो । तर, अहिले बगर करेसाबारीले हरियाली बनेको छ । बालुवा उड्ने महोत्तरीको गौशाला८ बेलगाछीस्थित सोनी खोलाले कटान गरेको बगरेको रुप फेरिएको छ । २० बिघा जमिन नदी उकास गरी मुसहरले करेसाबारीमार्फत हरियाली बनाएका छन् । गरे के हुँदैन ? भन्ने भनाईलाई उनीहरूले चरितार्थ पारेका छन् । घाम लागेपछि बालुवाले सेताम्मे देखिने बगर पौरखी मुसहरको मिहिनेतले सजिएको छ । उब्जिएको तरकारी बिक्री गरेर उनीहरूले खानकी जुटाइरहेका छन् । पुस्तौंदेखि स्कुलको मुख नदेखेका उनीहरूले सन्तानलाई किताब, कपी, कलम, स्कुल पोसाक जुटाएर स्कुल पढ्न पठाउँछन् । गौशाला नगरपालिकाले भूमिहीन मुसहरलाई ऐलानी बगरमा खेती गर्ने व्यवस्था मिलाएको हो । कृषि खेती गर्ने तालिम, उन्नतजातको सागसब्जीको व्यवस्था, बालीमा किरा लागे कृषि जेटीए सल्लाह प्रदान गरेपछि मजदुरी गर्ने ६५ मुसहर परिवार कृषि खेतीमा आकर्षित भएको गौशाला नगरपालिका८ का वडाध्यक्ष भोजबहादुर दर्लामीले बताए । सोनी खोलाको बगरमा मुसहर समुदायको मिहिनेतले त्यहाँ पुग्ने जो कोहीलाई लोभ्याउँछ । समुदायका अधिकांश मानिस दिनभर करेसाबारीमा व्यस्त हुन्छन् । बेलगाछीकी ३५ वर्षीय हेम्ती सादाले दिनभर पसिना बगाउँदा चार सय रुपैयाँ उनको हात पथ्र्यो । तर, उनी अचेल तरकारी खेतीमा छन् । बगरमा उब्जिएको टमाटर, आलु, खुर्सानीको बोट गोडमेल, तरकारी टिपेर बजारमा बिक्री गर्न उनी व्यस्त छन् । खानलाई महँगोमा तरकारी किन्नु पथ्र्यो । ज्यालाको रकम चामल, दाल, तरकारी, नुनतेल किन्न पनि धौंधौं हुन्थ्यो, उनले भनिन्, अब त आफ्नै खेतमा तरकारी उब्जियो, किन्न पर्दैन । बचत पनि हुन्छ । उनले तीन सन्तानलाई नजिकैको विद्यालयमा पढाउन थालेकी छन् । हेम्तीको परिवारमा श्रीमान् र तीन छोराछोरीसहित पाँच जना छन् । हेम्ती र उनका पति निरक्षर छन् । उनी भन्छिन्, बुवाआमाले मलाई पढाउन सक्नु भएन । नपढेर जीवनमा धेरै दुःख पाइयो । हिसाब गर्न पनि समस्या हुन्छ, अरुको खुसामत गर्नुपर्छ । आफूले भोगेको दुःख छोराछोरीले भोग्नु नपरोस् भन्दै उनले तीनै जना सन्तानलाई पढाइरहेकी छन् । बेलगाछीमै रहेको जनजागरण कृषि सहकारी संस्थाले मुसहर समुदायमा अर्गानिक खेती गर्न सिकाइरहेको छ । सहकारीले अहिले किसानलाई नर्सरी कसरी राख्ने, कति दुरीमा रोप्ने, सिँचाइ कसरी गर्नेलगायत सीप सिकाइरहेको सहकारीका अध्यक्ष काशी महतोले बताए । करेसाबारीमा सिँचाइको प्रबन्ध मिलाउन सामुदायिक विकास तथा पैरवी मञ्च नेपाल बर्दिबासले डिपबोरिङ गाडिदिएको छ । खोलाको बगरमा गौशाला नगरपालिकाले ०७५७६ मा ५ लाख खर्चेर जग्गा सम्याउने र किसानलाई भाग लगाइदिने काम गरेपछि किसानले तरकारी खेती थालेका हुन् । सिँचाइको राम्रो व्यवस्थासहित तरकारी खेतीलाई नमुना खेती बनाउन नगरले यस वर्ष १० लाख बजेट छुट्याएको गौशाला नगरपालिकाका मेयर शिवनाथ महतोले बताए । नगरभित्र गरिबीको चपेटामा रहेका मुसहर समुदायलाई आर्थिक आयस्रोतमा अघि बढाउने उद्देश्यले बगर खेतीलाई नगरले प्राथामिकतामा राखेको मेयर महतोले बताए । सोनी खोलादेखि मरहा खोलाको पाँच किलोमिटर क्षेत्रमा तटबन्ध गरेर बगरलाई खेती बनाउने योजना छ । भूमिहीन गरिबलाई आयआर्जन गर्न त्यो जग्गा वितरण गर्छौं ।"
दुई लाख लाइसेन्स वितरण,"काठमाडौं : यातायात व्यवस्था विभागले करिब दुई लाख स्मार्ट लाइसेन्स (सवारी चालक अनुमतिपत्र) प्रिन्ट गरी वितरण गरेको छ। भौतिक पूर्वाधार तथा यातायात मन्त्रालय सम्हालेको सय दिन पूरा भएपछि मन्त्री वसन्तकुमार नेम्वाङले शुक्रबार पत्रकार सम्मेलनमा जानकारी दिएका हुन्। यो अवधिमा सुदूरपिश्चम तथा कर्णाली प्रदेशभित्रका सबै सेवाग्राहीलाई लाइसेन्स वितरण गरी ब्यागलग नराखिएको उनले बताए। यातायात व्यवस्था विभागका अनुसार मुलुकभर करिब ६ लाखका लाइसेन्स ब्यागलगमा छन्। तीनलाई पनि क्रमिक रूपमा घटाउँदै लैजाने योजना अनुसार सार्वजनिक विदाको दिनमा दुई सत्र र अन्य दिनमा तीन सत्रमा लाइसेन्स छपाई भइरहेको छ। मास प्रिन्टरबाट दैनिक ४ देखि ६ हजारको संख्यामा लाइसेन्स प्रिन्ट भइरहेको छ। मन्त्री नेम्वाङले काठमाडौं उपत्यकालाई खाल्डाखुल्डी र धुलोरहित बनाउने योजनामा उल्लेखनीय सफलता मिलेको दाबी गरेको छ। उनले मन्त्रालयको बागडोर सम्हालेदेखि उपत्यकाका २३ हजार ३०० वर्गमिटर (९५००) खाल्डाखुल्डी पुर्न सफल भएको बताए। उक्त अवधिमा उपत्यकाभित्र करिब २७ किमि सडकमा कालोपत्रे कार्य (आवधिक मर्मतसमेत) सम्पन्न भएको छ। १०० दिनको कार्यकालको अधिकांश समय हिउँदको समय भएकाले चिसोको कारण उल्लेखनीय मात्रामा कालोपत्रेको कार्य हुन नसके पनि प्राप्त भएको प्रतिफलमा गौरव गर्न मिल्ने अवस्था छ, उनले भने। चालु आवमा उपत्यकामा थप ८५ किमि सडक कालोपत्रे गर्ने लक्ष्यसहित निर्माण कार्य तीव्र पारिएको छ। कोटेश्वरजडीबुटी सडक खण्डको ट्राफिक चापलाई व्यवस्थापन गर्न अल्पकालीन समाधानको रूपमा हालको सडकलाई चौडा गर्न लागिएको उनले उल्लेख गरे। थप सडक लेन निर्माण गर्ने निर्णय भएसँगै दक्षिणतर्फको जग्गा प्राप्ति भइसकेको र उत्तरतर्फको जग्गा अधिग्रहण प्रक्रिया चालु रहेको जानकारी दिए। कोटेश्वरकलंकी सडक खण्डअन्तर्गत ग्वार्को चोक, सातदोबाटो र नख्खु चोकमा फ्लाई ओभर निर्माण गर्न विस्तृत आयोजना प्रतिवेदन (डीपीआर) तयारीका निम्ति परामर्शदाता कम्पनी छनोटको काम भइरहेको छ। उनको प्रगति विवरणमा सूर्यविनायक धुलिखेल सडक विस्तार गर्न र कोटेश्वर जडीबुटी चोकको ट्राफिक जामलाई दीर्घकालीन रूपमा समाधान गर्न फ्लाई ओभर वा अन्डरपास निर्माणका लागि जापान सरकारसँग समन्वय भइरहेको उल्लेख छ। चक्रपथ विस्तारको दोस्रो खण्डको रूपमा कलंकीमहराजगन्ज खण्डको साइट क्लियरको काम भइरहेको छ। चक्रपथकै तीनकुनेएयरपोर्टतिलगंगा खण्डलाई ८ लेनमा सरकारले नै विस्तार गर्ने गरी डीपीआर तयार गरिएको उनले बताए। राष्ट्रिय गौरवका आयोजनामा समेटिएकामध्य पहाडी राजमार्गमा १८ किमि कालोपत्रे र ६ वटा पुल निर्माण भएको छ। हुलाकी सडक योजनामा ४८ किमि कालोपत्रे र ५ वटा पुल निर्माण भएको छ।"
कुटपिटबाट विद्यार्थीको मृत्यु,मुगु : फरक क्षमता (सुस्त श्रवण) भएका एक छात्रको कुटपिट कारण मृत्यु भएको छ । छात्राबासका सहयोगीको कुटपिटबाट छाँयानाथ रारा नगरपालिका१को नमुना माध्यामिक विद्यालयका १३ बर्षिय दिलीप भामको मृत्यु भएको हो । कक्षा ६ मा अध्ययनरत दिलीपलाइ सो विद्यालयका छात्रवास सहयोगी अर्जुन सेजुवालले गत बिहीबार कुटपीट गरेपछि मृत्यु भएको आफन्तले बताएका छन् । कुटपिट पश्चात घाइते भएका दिलीपलाई उपचारका लागि जिल्ला अस्पतालमा लगिएको थियो । तर बाहिरी चोट नदेखिएपछि डाक्टरले औषधि दिएर फिर्ता पठाएका थिए । तर उनको शनिबार बिहान छात्रबासमा मृत्यु भएपछि आफन्तले शनिबार नैं प्रहरीमा सेजुवालमाथि किटानी जाहेरी दिएका छन् । यो छात्रावासमा फरक क्षमता भएका विद्यार्थी मात्रै छन् । रारा नगरपालिका५ कार्कीवाडाका जंगबहादुर भामले पनि कुटपिटबाट छोराको मृत्यु भएको बताए । जाहेरी लगत्तै प्रहरीले सेजुवाललाई नियन्त्रणमा लिएर अनुसन्धान अघि बढाएको छ भने मृत्तकको शव पोस्टमाटम गरी आफन्तलाइ बुझाइएको छ । पोस्टमार्टम रिर्पोट र थप अनुसन्धानपछि मात्रै घटनाबारे विस्तृत रूपमा बताउन सकिने जिल्ला प्रहरी कार्यालयका प्रहरी निरीक्षक भिमदत्त जोशीले बताए ।
हङकङमा रोजगारी खुलाउने तयारी,"काठमाडौं : सरकारले हङकङ रोजगारी खुलाउने तयारी गरेको छ। द्वन्द्वका कारण सन् २००५ देखि रोकिएको हङकङ रोजगारी खुलाउन सरकारले कूटनीतिक पहल गर्ने भएको हो। हङकङमा नेपालीले मासिक २ लाखसम्म पारि श्रमिक पाउन सक्छन्। श्रम, रोजगार तथा सामाजिक सुरक्षा मन्त्रालयले हङकङमा रोजगारी खुलाउन अध्ययन गर्ने तयारी रहेको जानकारी दिएको छ। हङकङ नेपाली कामदारका लागि आकर्षक गन्तव्य मुलुक हो। मन्त्रालयका प्रवक्ता सुमन घिमिरेले हङकङ रोजगारी खुलाउन सरकारले पहल थाल्ने बताए। उनले भने, यसबारेमा थप अध्ययन गर्दै छौं। सरकारले अघिल्लो वर्ष नयाँ गन्तव्यमुलक खोजी गर्न कार्यदल गठन गरेर अध्ययन गरेको थियो। कार्यदलले हङकङ खुलाउन सरकारले पहल गर्नुपर्ने सुझावसमेत दिएको थियो। हङकङका रोजगारदाताले सुरक्षा गार्ड र घरेलु कामदार बढी रुचाएका छन्। निर्माण क्षेत्रमा पनि नेपाली कामदारले अवसर पाउन सक्छन्। गैरआवासीय नेपाली संघ हङकङका अध्यक्ष राधिका गुरुङ (टीका)ले सरकारले उताको सरकारसँग गम्भीर छलफल गरे हङकङ रोजगारी खुल्ने बताइन्। हङकङमा ३० हजार नेपाली कार्यरत छन्। नेपालीलाई रोजगारी भिसा खुला गरे नेपाली कामदारका लागि आकर्षक गन्तव्य मुलुक बन्न नसक्ने उनको भनाइ छ। गैरआवासीयले नै धेरैलाई रोजगारी दिन सक्छन्, उनले भनिन्, दुई देशका सरकारबीच छलफल नभइ हङकङले रोजगारी भिसा दिँदैन। गैरआवासीयका अनुसार अहिले पनि नेपालीले हङकङको भिसा लिन कठिन छ। हङकङले तात्कालीन द्वन्द्वकालको कारण देखाउँदै अहिलेसम्म नेपालीलाई सहजै भिसा दिने गरेको छैन। भिजिट भिसामा जाने नेपाली ओभर स्टे गर्ने र शरणार्थी भई बस्न थालेपछि हङकङले सन् २००५ देखि रोक लगाएको थियो। द्वन्द्वकालको कारण देखाउँदै हङकङले सन् २००५ देखि नेपालीलाई अनअराइभल भिसा दिन रोक लगाएको थियो। तत्कालीन समयमा द्वन्द्वका कारण हजारौं नेपाली शरणार्थीका रूपमा बसेका थिए। गुरुङका अनुसार अचेल शरणार्थीका रूपमा बस्ने नेपाली संख्या एक सय ५० को हारहारीमा छन्। कम्पनीले घरेलु कामदारका लागि स नेपाली रुचाउँछन्, उनले भनिन्, नेपाली नभेटिए मात्रै अन्य मुलुकका कामदार राख्छन् । घरेलु कामदारले खानेबस्ने सुविधासहित मासिक ७० हजार रुपैयाँसम्म कमाउँछन्। सुरक्षागार्डले खानेबस्ने सुविधासहित १ लाख ५० हजारदेखि २ लाख रुपैयाँसम्म पारि श्रमिक पाउँछन्। केही वर्षअघि हङकङमा शरणार्थीका रूपमा बस्ने नेपालीको संख्या १ हजार २ सय थियो । अहिले शरणार्थी भई बस्ने अधिकांश नेपाली फर्किसकेका छन्। गैरआवासीय संघले हङकङमा रोजगारी भिसा खुलाउन श्रम मन्त्री रामेश्वरराय यादवलाई अनुरोध गरेको थियो। मन्त्री यादवले हङकङ रोजगारीको प्रक्रिया अघि बढाउन सरकारले पहल गर्ने बताएका थिए। संघले दुई देशको भेटवार्ताका लागि आवश्यक समन्वय गर्ने जनाएको छ। सरकारी तवरबाट उच्च स्तरको पहल थाले हङकङले नेपालीलाई रोजगारीका लागि खुला गर्न सक्ने गैरआवासीयको विश्वास छ। हङकङमा इन्डोनेसिया, फिलिपिन्स, चाइनिज, बंगलादेश, थाइल्यान्डका व्यक्ति वैदेशिक रोजगारीका लागि जान्छन्। वैदेशिक रोजगार विभागका अनुसार झण्डै ४४ लाख कामदार वैदेशिक रोजगारीका क्रममा विभिन्न मुलक पुगेका छन्। त्यसमध्ये ७५ प्रतिशत कामदार खाडी मुलुक र मलेसियामा केन्द्रित भएका छन्। खाडी र मलेसियामा अन्य देशको तुलनामा न्यून आम्दानी हुने भएकाले रेमिट्यान्समा पनि कमी आउन थालेको छ। व्यवसायीले जापानपछि नयाँ श्रम गतव्य चयनमा हङकङलाई रोज्न सुझाइरहेका छन्।"
कमलाको कमाल,"प्यूठान : टेलिभिजनको लाइभ दोहोरी कार्यक्रमबाट उदाएकी धादिङकी कमला घिमिरेलाई अहिले स्टेज कार्यक्रममा प्रस्तुति दिन भ्याइनभ्याइ छ। ११ वर्षकै उमेरमा यति धेरै दर्शकले पछ्याउने कमला नेपालमा सम्भवतः पहिलो कलाकार हुन्। लाइभ दोहोरी गाएर दर्शकलाई चकित पार्न सक्ने क्षमताका कारण उनी वाहवाही भएकी हुन्। प्रतिभा देखाउने सिलसिलामा उनी बिजुवारमा जारी स्वर्गद्वारी चौथो प्यूठान महोत्सवमा आइपुगिन्। कमला आउने खबरले प्यूठानका गाउँगाउँबाट दर्शक महोत्सवमा ओइरिए। बिहीबार आधा दर्जन कलाकारको प्रस्तुति भए पनि धेरैजसो दर्शक उनै कमलाको प्रतिभा सुन्न आतुर देखिन्थे। फागुन ८ देखि जारी महोत्सवमा सबैभन्दा धेरै दर्शक कमला आउने दिन नै ओइरिए। चिया छानेको, बोलीले हँसाउन कत्ति जानेको उनले गाएको गीत सबैजसो दर्शकको मनमा बसेको छ। महोत्सव स्थलमा भेटिने सबैले कमलाले गाएको चिया छानेको सुन्न आएको भन्ने भेटिन्थे। यति सानै उमेरमा हजारौं दर्शकका अगाडि नाम चलेका कलाकारसँग लाइभ दोहोरी गाउन सक्ने विलक्षण क्षमताकी कमला प्यूठानीको मनमा बसिन्। स्टेजमा प्रस्तुति राख्दा उनलाई कैद नगर्ने कमै हुन्थे। जिन्दगी गर्ने खाने, मर्ने जाने हो, किन लिन्छौ पिरलो, उनले गाएको यो गीत पनि धेरैले मन पराए। लोकगायक कृष्ण रेउलेसँग कमलाले लाइभ दोहोरी गाइन्, चिया छानेको भाकामा। गायक रेउलेसँग पनि कमजोर भइनन्। छिनभरमै फर्काइहाल्नुपर्ने दोहोरीमा उनी मीठामीठा शब्दले टुक्का जुराउँथिन्। टेलिभिजन कार्यक्रममा मात्र होइन; उनी हजारौं, लाखौं दर्शकका माझमा पनि लाइभ दोहोरी गाउन सक्ने भएकी छन्। कला क्षेत्रमै समय बिताउँदा कतै उनको पढाइ त बिग्रने होइन ? भन्नेमा धेरै दर्शकले चिन्ता व्यक्त गर्थे। तर कमलाले गायक कृष्ण रेउलेसँगको दोहोरीमा आफूले पढाइसँगै प्रतिभा अगाडि बढाएको बताउँथिन्। गीतकै टुक्कामा रेउलेले भने, गाउँदै हिँड्छे स्कुल नि जान्न, जिरो आउँछ यसपालि परीक्षामा माक्स आउन्न, चिया छानेको बोलीले हँसाउन कत्ति जानेको। प्रतिउत्तरमा उनले भनिन्, दोहोरी गाउँदै पढ्न नि भ्याइदिन्छु, विज्ञानमा नि मैले नाइन्टी फाइप ल्याइदिन्छु, चिया छानेको बोलीले हँसाउन कत्ति जानेको। बुवा कल्याणप्रसाद घिमिरे र आफूले पढ्ने विद्यालयका शिक्षकको सहारामा उनी प्यूठान आइकी हुन्। सल्यान, पाल्पा हुँदै कमला प्रस्तुति देखाउन प्यूठान आइपुगेकी हुन्।"
ठेक्का सम्पन्न गर्न म्याद थप,"काठमाडौं : सडक विभाग अन्तर्गत निर्माणाधीन वर्षौंदेखि अलपत्र सडक र पुलको ठेक्का सम्पन्न गर्न एक वर्ष म्याद थप भएको छ। २०६४ सालदेखि अलपत्र अवस्थामा रहेका १४ सयभन्दा धेरै आयोजना सम्पन्न गर्न निर्माण व्यवसायीलाई मौका दिन म्याद थप गरिएको हो। सार्वजनिक खरिद नियमावली २०६४ नवौं संशोधनले म्याद गुज्रेका आयोजनामा एक वर्ष समय थपको व्यवस्था गरेको थियो। पुस १४ गते संशोधन भएको नियमावलीले पुरानो आयोजनामा एक वर्षको वर्षको समय उपलब्ध थप गर्ने व्यवस्था छ। सोही प्रावधानअनुसार म्याद गुज्रेका आयोजना सम्पन्न गर्न समय थपिएकोे सडक विभागका उपमहानिर्देशक शिवहरि सापकोटाले जानकारी दिए। निर्माण व्यवसायीले एक वर्षभित्र आयोजना सम्पन्न गर्ने प्रतिबद्धता जाहेर गरेका आधारमा म्याद थप भएको उनले बताए। एक दशकअघि ठेक्का लागेका आयोजना पनि म्याद थप नहुँदा भुक्तानीको सुनिश्चितता अभावले अघि बढ्न सकेका थिएनन्। आयोजना सम्पन्न गर्न सरकारले समय उपलब्ध गराएकाले निर्माण कार्यले तीव्रता पाउने सापकोटाको भनाइ छ। म्याद थपले समयमै आयोजना सम्पन्न गनुपर्ने दायित्व बोध गराएको निर्माण व्यवसायी महासंघका अध्यक्ष रवी सिंहले बताए। म्याद गुज्रेका कारण धेरै आयोजना वर्षौंसम्म अलपत्र थिए। एक वर्ष थप समय उपलब्ध हुँदा निर्माण व्यवसायीलाई राहत मिलेको छ। म्याद थप नभइ आयोजनामा लगानी गर्दा व्यवसायीलाई भुक्तानी प्राप्त हुने वा नहुने दुविधा थियो। समय थप गरिँदा त्यो दुविधा अन्त्य भएको छ। उनका अनुसार एक वर्षको अवधिमा पुराना आयोजना करिब ७० प्रतिशतसम्म सम्पन्न गर्न व्यवसायी सक्षम छन्। केही आयोजनामा डिजाइनको समस्या छ। डिजाइन संशोधन नगरी ती आयोजना सम्पन्न हुन सक्दैन। यस्तै ५ वटा भन्दा धेरै पिल्लर भएका पुल पनि एक वर्षमा निर्माण गर्न सम्भव छैन। ५ भन्दा धेरै पिल्लरको पुल बनाउन कम्तीमा पनि २ वर्ष लाग्छ। पिल्लरको संख्याअनुसार समय बढ्दै जान्छ। त्यस्ता समस्यालाई पनि क्रमिम रुपमा सम्बोधन गर्दै अघि बढ्ने यो भने कुनै पनि आयोजना वर्षौंसम्म अलपत्र नपर्ने उनको दाबी छ। उपमहानिर्देशक सापकोटाका अनुसार म्याद थप नभएकाले धेरै आयोजना अझिएका थिए। म्याद थप भनेको व्यवसायीको कार्य क्षमताको पनि परीक्षण हो। म्याद थप भएका आयोजनामा सरकारका तर्फबाट हुनुपर्ने सबै सहजीकरण हुन्छ, सापकोटाले भने, नियतबस कसैले ढिला सुस्ति गर्न भने त्यस्ता निर्माण व्यवसायीलाई उन्मुक्ति दिँदैन। इमान्दारीपूर्वक काम गर्न पनि समस्या देखियो भने सरकारले त्यसको निकास दिने सापकोटाको भनाइ छ। अख्तियार दुरुपयोग अनुसन्धान आयोगको अध्ययन प्रतिवेदनअनुसार मुलुकभर १ हजार ८ सय ४८ ठेक्का अलपत्र अवस्थामा छन्। यी ठेक्काको लागत १ खर्ब १८ अर्ब रुपैयाँ छ। तीमध्ये सबैभन्दा बढी सडक विभागमा ६८७६ प्रतिशत ठेक्काको म्याद नथपिएको र पूरा पनि नभएको आयोजना छ। खानेपानी तथा ढल निकास विभागको ५९ प्रतिशत, सहरी विकास तथा भवन निर्माण विभागमा ३८६ प्रतिशत, जलस्रोत तथा सिँचाइ विभागमा ४०, नेपाल विद्युत् प्राधिकरण ४९४५, नागरिक उड्डयन प्राधिकरण १६२१, नेपाल टेलिकम ३४७८ र स्थानीय पूर्वाधार विभागमा ४४३९ प्रतिशत ठेक्का अलपत्र छन्। वित्तीय सुनिश्चिता आवश्यकता म्याद थप भएका आयोजना समयमा सम्पन्न गर्न सरकारले वित्तीय सुनिश्चिता गर्नुपर्ने निर्माण व्यवसायी बताउँछन्। वित्तीय सुनिश्चित नभएकाले धेरै आयोजना रुग्ण भएका हुन्। उपमहानिर्देशक सापकोटा पुराना आयोजना सम्पन्न गर्न बजेट अभाव नहुने दाबी गर्छन्। चालु आवको बजेटमा तराईमधेस पूर्वाधार विकास कार्यक्रम र सडक पूर्वाधार विकास कार्यक्रमका लागि आठ अर्ब ४६ करोड रुपैयाँ विनियोजन भएको छ। तराईमधेस पूर्वाधार विकास कार्यक्रममा ४ सय ४ वटा ठेक्का र सडक पूर्वाधार विकास कार्यक्रममा ४ सय ४२ वटा ठेक्का छन्। यी प्रत्येक आयोजनाका लागि एकएक करोड रुपैयाँ विनियोजन भएको छ। अहिले रुग्ण भनिएका धेरै आयोजना तराईमधेस पूर्वाधार विकास कार्यक्रम र सडक पूर्वाधार विकास कार्यक्रमभित्रका पनि छन्। यी आयोजनामा दोहोरिएका बजेटको व्यवस्थापन गर्ने हो भने पनि धेरै समस्या हल हुने सापकोटाको सुझाव छ। संघीय संविधानअनुसार प्रादेशिक र स्थानीय सडक प्रदेश र स्थानीय तहमा हस्तान्तरण भएका छन्। म्याद गुज्रेको, बजेट अभावलगायत कारण ती सडक प्रदेश र स्थानीय सरकारले स्वीकार गरेका छैनन्। आव २०७४०७५ देखि त्यस्था आयोजना लथालिंग छन्। ती आयोजना पनि म्याद थप भएका छन्। बजेटको सुनिश्चिततासँगै आयोजना पनि अघि बढ्ने उनको अपेक्षा छ।"
विश्वमै दुर्लभ 'लोभीपापी' गरुड भेटियो,"जाजरकोट : विश्वमै दुर्लभ मानिएको लोभीपापी गरुड ( ) कर्णालीका जाजरकोट र सुर्खेतमा फेला परेका छन् । जाजरकोटको बारेकोट र सुर्खेतको काक्रेविहार क्षेत्रको गोरे खागल भन्नेस्थानमा पाँच जोडी लोभीपापी गरुड भेटिएका हुन् । जैविक विविधता तथा विश्वमा दुर्लभ धेरै बन्यजन्तु पंक्षी भएको कर्णाली प्रदेशको राजधानी सुर्खेत र जाजरकोटमा लोभीपापी गरुड फेला पारेको पंक्षी संरक्षण संघका केन्द्रीय सदस्य गोविन्दबहादुर सिंहले बताए । यो दुलर्भ पंक्षीको शरीर कालो रंगको, घाँटीमा भुवादार कपाल, लामो रातो खैरो चुच्चो, सेतो छाती, खुट्टा रातो लामा, सिम ओसिलो भएको ठाउँमा पाइन्छ । समुन्द्र सतह तीस सयदेखि १४ सय मिटर जाजरकोट बारेकोट गाउँ पालिकाको सिमसार ठाउँसम्म देखिएकोछ । हाल जाजरकोटको बारेकोट, सुर्खेतको सिम्ता र बाँकेको चिसापानी क्षेत्रमा गुँडसहित गरुड फेला परेको सिंहले बताए । अहिलेसम्म पाँच जोडी गरुड भेटिएको उनले जानकारी दिए।उनले भने,'लोप हुने अवस्थामा पुगेको यो पंक्षी गुँडसहित फेला पर्नु खुसीको कुरा हो ।' यो अग्ला सिमल र सालको रुखमा बस्ने, गुढ लगाउने गर्दछ। रुख फडानी गर्दा गिद्दलगायत यो पंक्षीलाई असर परेको छ ।अर्को समस्या भनेको बालिमा विषादी हालेर मुसा मार्दा यसले खाएर पनि मर्ने गरेको उनको भनाई छ । मानवीय क्रियाकलापकै कारण यो दुलर्भ पंक्षी लोप हुने अवस्थामा पुगेको छ । यसले बालिमा हुने किरा फटयांग्रो भ्यागुतो सर्प मुसा खाएर बालीको सुरक्षा गर्ने भएकोले किसानको साथी मानिन्छ ।"
"आफ्नो घर भत्किएको देखेपछि रुवाबासी, कोही बेहोस् (भिडियाे)","महोत्तरी : महोत्तरीको गौशलास्थित निगौल गाई गौशालाको जग्गामा बनेका घरटहरा भूमि व्यवस्था, सहकारी तथा गरिबी निवारण मन्त्री पद्मा अर्यालको नेतृत्वमा भत्काइएको छ । वर्षाैंदेखि बस्दै आएको आफ्नो भत्काएपछि स्थानीयहरुमा रुवाबासी चलिरहेको छ । स्थानीयहरुले आफूहरु यस ठाउँमा वर्षाैंदेखि बस्दै आएको र सरकारले घर भत्काइदिएपछि घरबारबिहीन भएको भन्दै विलौना गरिरहेका छन् । आँखा अगाडी नै आफ्नो घर भत्किएको र सामान असरल्ल भएको देखेपछि कतिपय बेहास् भएर ढलेका छन् । केटाकेटी वृद्धवृद्धा, युवा सबैजसो रोइरहेका छन् । घर भत्काउन हेलिकप्टरबाट मन्त्री आएपछि मन्त्री अर्यालको अगुवाइमा घरटहरा भत्काउन थालेपछि कोलाहल ऋण गरेर घर बनाएको र अब के गर्ने ? बस्ने कुनै विकल्प छैन कहाँ बस्ने भन्दै कराइरहेका छन्। चुनावका बेला भोट माग्न आउने तर अहिले आफूहरुको विजोग बनाउने र रमतिा हेरेर बसेको भन्दै राजनीतिक दलका नेतामाथि आक्रोश पोखिरहेका छन् । यस बस्तीमा ४ वटा पक्की र अन्य कच्ची घर तथा टहराहरु थिए । घर भत्काउन हेलिकप्टरबाट मन्त्री आएपछि मन्त्री अर्यालको अगुवाइमा घरटहरा भत्काउन थालेपछि कोलाहल"
आठ वर्षमा पिलर मात्र,"दैलेख : दैलेखको आठबिस नगरपालिकास्थित राकमकर्णाली र अछामको पञ्चदेवल विनायक नगरपालिका जोड्ने पुलको निर्माण अलपत्र परेको छ । ८ वर्षअघि निर्माण सुरु भएको पुलको अहिलेसम्म पिलर मात्र बनेका छन् । कर्णाली र सुदुरपश्चिम प्रदेशलाई जोड्ने मितेरी पुल मानिएको कर्णालीको पक्की पुल निर्माणमा ठेकेदारले लापरबाही गरेका हुन् । पुल निर्माण सम्झौता भएको ८ वर्ष भइसक्यो । निर्माणको ठेक्का लिएको कुमार श्रेष्ठ राजेन्द्र जेभी कम्पनीले पुल अलपत्र छाडेको हो । पुल निर्माण गर्न पटकपटक सम्बन्धित निकायलाई खबरदारी गर्दासमेत सुनुवाइ नभएको स्थानीय धनराज माझीले बताए । ३ वर्षमा बनाइसक्ने लक्ष्यसहित ०६८ मा निर्माण सम्झौता भएको थियो । कर्णालीको बीचमा पिलरको जग हाल्दा ठूला ढुंगा भेटिएपछि काम गर्न नसक्ने भन्दै ठेकेदारले पुलको फाउन्डेसन नै बदल्नुपर्ने बताएको छ । अनेक बहानाबाजी गरी एक वर्ष ढिलो काम थालेको ठेकेदारले ३ वटा पिलर राख्नुपर्नेमा २ वटाको मात्र फाउन्डेसन तयार गरेर ठेकेदार फरार छ । ६ मिटर चौडा र सवा सय मिटर लामो पुल १३ करोड १३ लाख रुपैयाँमा निर्माण गर्न सम्झौता गरेको सडक डिभिजन कार्यालय सुर्खेतले जनाएको छ । डिजाइनको पुनःमूल्यांकन गरेर काम गर्न पहल थाल्ने सडक डिभिजन कार्यालय सुर्खेतका सूचना अधिकारी देवेन्द्र भट्टराईले बताए । उनका अनुसार कर्णालीको बीचमा करिब १६ देखि १९ मिटर गहिराइमा वेल फाउन्डेसन बाट निर्माण सम्भव नभएपछि डिजाइन बदलेर निर्माण थालिनेछ । अहिले वेल फाउन्डेसन बदलेर वाइल फाउन्डेसन बनाउने स्विकृत भइसकेको सूचना अधिकारी भट्टराईले बताए । पुल निर्माणका लागि पुनः एक वर्ष म्याद थपिएको छ, उनले भने । पुल बने भए कर्णाली र सुदूरपश्चिम प्रदेशबीच व्यापारिक तथा निर्माण सामग्री ढुवानी र आउजाउ सहज हुनेछ । यो पुल बने दुई प्रदेशबीच आर्थिक गतिविधि बढ्ने स्थानीयको अपेक्षा छ ।"
२४ हेक्टर वन अतिक्रमण,"कालिकोट : पछिल्लो एक तथ्यांकअनुसार कालिकोटमा २४ हेक्टर वन क्षेत्र अतिक्रमण भएको छ। जिल्लाका सामुदायिक तथा राष्ट्रिय वनमा बढ्दै गएर हालसम्म २४ हेक्टर वन क्षेत्र अतिक्रमणमा परेको हो। जिल्लाका ९ वटै स्थानीय तहको लेकाली क्षेत्रको वन अतिक्रमणमा परेको छ। डिभिजन वन कार्यालय कालिकोटका सहायक वन अधिकृत कृष्णराम धितालका अनुसार हालसम्म पहिचान भएको ११ हेक्टरसहित झन्डै १५ हेक्टर बराबरको पहिचान नभएको वन क्षेत्र अतिक्रमण भएको छ। डिभिजन वन कार्यालयको कर्णाली सबडिभिजन कार्यालयअन्तर्गत ६ हेक्टर र तिला सबडिभिजन कार्यालय अन्तर्गत ६ हेक्टर वन अतिक्रमण भएको हो। यस्तै बराँतु सामुदायिक वन क्षेत्रमा ३ हेक्टर, रिङने पानी पर्यटकीय क्षेत्रमा ३ हेक्टर, तिलागुफामा ४ हेक्टर, पचालझरनामा ३ हेक्टर गरी जिल्लाभरि २४ हेक्टर वन अतिक्रमण भएको हो। सुनथराली सबडिभिजन कार्यालय र पञ्चदेवल सबडिभिजन कार्यालय मातहातमा रहेको वन क्षेत्रको अतिक्रमणबारे तथ्यांक संकलन भइरहेको सहायक वन अधिकृत कृष्णराम धितालले बताए। कार्यालयले थप २० हेक्टर वन क्षेत्र अतिक्रमण भएको अनुमान गरेको छ। वन अतिक्रमण हुँदै गएपछि सरोकारवालाको ध्यानाकर्षण भएको हो। वन क्षेत्रमा घरघडेरी बनाएकै कारण अतिक्रमण बढेको उल्लेख छ। पचालझरना गाउँपालिका निवासी ७० वर्षीया अभिलाल बुढाले वन मासिएपछि पहिले घरनजिकै पाइने दाउरा, स्याउलासोत्तर ल्याउन अहिले निकै टाढा जानुपरेको बताए। वन मासिँदै जाँदा जंगली जनावरसमेत पाइन छाडेको उनको भनाइ छ।"
"कर्णालीमा शैक्षिक सत्र सुरू : पुगेनन् पुस्तक, फर्किएनन् शिक्षक","सुर्खेतडोल्पा : नयाँ शैक्षिकसत्र सुरू भए पनि कर्णालीका हिमाली जिल्लामा पाठ्यपुस्तक पुगेको छैन। पुस्तकबिनै फागुन १ देखि हुम्ला, जुम्ला र डोल्पालगायतका जिल्लामा पठनपाठन सुरू भएको छ। जाडो बिदामा तराई झरेका शिक्षक पनि जिल्ला फर्किएका छैनन्। चिसोका कारण मंसिरमै वार्षिक परीक्षा सकेर बिदा हुने यहाँका स्कुलमा माघ २५ देखि नयाँ भर्ना सुरू हुन्छ। यसपटक नयाँ सत्र सुरू भएको दुई साता बितिसक्दा पनि अधिकांश स्कुल बन्द छन्। बिदामा रहेका शिक्षक नफर्किएपछि पठनपाठन अवरूद्ध छ। जनक शिक्षा सामग्री केन्द्रका पुस्तक बिक्रेताले समयमै पुस्तक ढुवानी नगर्दा हुम्ला र डोल्पामा पढाइ प्रभावित भएको हो। जुम्लामा ल्याइएका पाठ्यपुस्तक सम्बन्धित स्कुलको लापरवाहीले विद्यार्थीले पाएका छैनन्। हुम्ला, जुम्ला र डोल्पाका ४ सय २ विद्यालयमा करिब १ हजार ९ सय शिक्षकको दरबन्दी छ। दरबन्दीअनुसार शिक्षक छैनन्। विद्यालय नियमनको अधिकार स्थानीय तहमा छ। पाठ्यपुस्तक पुगे नपुगेको र शिक्षकको अनुपस्थितिबारे स्थानीय तह नै बेखबर छन्। जुम्लाका १ सय ६९ स्कुलमा राहत शिक्षकसहित ८ सय ७ जनाको दरबन्दी छ तर ४० प्रतिशत हाजिर भएका छैनन्। शिक्षा विकास तथा समन्वय एकाइ प्रमुख मक्कर भण्डारी फागुन १५ पछि अनुपस्थित शिक्षकलाई कारवाही गर्ने बताउँछन्। हुम्लाका १ सय ३९ स्कुलमा पाठ्यपुस्तक नपुगेको शिक्षा विकास तथा समन्वय एकाइ प्रमुख विष्णुबहादुर शाहीले बताए। हुम्लामा राहतसहित ५ सय १३ शिक्षकको दरबन्दी रहेको उनले बताए। बिदामा बसेका ६० प्रतिशत शिक्षक अझै नफर्किएको उनले बताए। तल्लो डोल्पाका ५ स्थानीय तहका ९४ स्कुलमा कक्षा ११२ सम्म ९ हजार ८ सय ४९ थान पुस्तक आवश्यक छ। पुस्तक अझै नपुगेको नसकेको शिक्षा विकास तथा समन्वय इकाइ प्रमुख सिंहराज डाँगीले बताए। उनका अनुसार ७ सय ७५ शिक्षकमध्ये अधिकांश फर्केका छैनन्। खरिदमा लापरवाही कर्णालीका सबै स्थानीय तहले समयमै निःशुल्क पाठ्यपुस्तकका लागि स्कुलको खातामा एकमुष्ठ रकम जम्मा गर्छन्। रकम आए पनि अधिकांशले समयमा किन्दैनन्। जुम्लाको हिमा गाउँपालिकाका प्रमुख प्रशासकीय अधिकृत टोपबहादुर बुढाले भने, हामीले सबै विद्यालयको खातामा समयमै रकम पठाइसकेका छौं तर स्कुलको ढिलासुस्तीले खरिदमा ढिलाइ भएको हो। पुस्तक आए पनि बिक्री नभएको जीपी स्टेसनरिका प्रोप्राइटर गणेश रोकायाले बताए। गतवर्ष झन्डै २८ हजार पुस्तक चाहिएकोमा १२ हजार मुस्किलले बेच्यौँ, उनले भने, हामी बर्सेनि समयमै ल्याउँछौं तर स्कुलकै लापरवाहीले विद्यार्थीको हातमा पुस्तक पुग्दैनन्। ओझेलमा भर्ना अभियान विद्यालयमा बालबालिकाको पहुँच बढाउन बर्सेनि शैक्षिकसत्रको सुरुमा कम्तीमा एक साता भर्ना अभियान सञ्चालन गर्नुपर्ने व्यवस्था छ। हुम्लामा यस वर्ष शैक्षिकसत्र सुरू भएको दुई साता बितिसक्दासमेत अभियान सुरू भएको छैन। वार्षिक परीक्षापछि जाडो छल्न अन्यत्र गएका शिक्षक नफर्केपछि अभियान प्रभावित भएको हो। चंखेली गाउँपालिका२ का बासिन्दा लालप्रसाद जैशी भन्छन्, भर्ना अभियान सञ्चालन नहुँदा ग्रामीण क्षेत्रका विपन्न बालबालिका विद्यालयको पहुँच बाहिर छन्।"
घर भत्काउन हेलिकप्टरबाट मन्त्री आएपछि,"गौशाला : सरकारी जग्गामा बनाएको घरटहार भत्काउन भूमि व्यवस्था, सहकारी तथा गरिबी निवारण मन्त्री पद्मा अर्याल हेलिकप्टरबाट महोत्तरीको गौशाला आउने भएपछि गाउँमा रुवाबासी चलेको छ। आइतबार बिहानैदेखि कुनै घरमा चुलो बलेको छैन । गाउँलेहरू भोकै छन् । उठिबास हुने भएपछि बच्चादेखि वृद्धवृद्धाहरू रोइरहेका छन् । निगौल गाई गौशालाको जग्गा अतिक्रमण गरी बनाइएको ३० वटा घर टहरा भत्काउन मन्त्री अर्यालयको टोली आउन लागेको हो । शनिबार साँझ ५ बजेभित्रमा घरटहरा हटाउन गाई गौशालाले अन्तिम अल्टिमेटम दिएको थियो । सूचनालाई अटेर गरे कुनै पनि समयमा संरचना खालि गर्न यसअघि लिएको ३५ दिन समयवधि फागुन १२ मै सकिसकेको थियो। घर भत्काउन मन्त्री अर्यालय आउन लागेको सुनेर गाउँमा ८५ वर्षीया चन्द्रकला राउतका आँखा ओभाएका छैनन्। कहीँ कतै घरजग्गा छैन । जीवनमा मुरही तरकारी बिक्री गरेर घर बनाएँ । तीन छोराको परिवार बसिरहेको छ, उनी भनिन्, घरबाट निस्कन्न, बरु यहीँ मर्छु । यसैबीच मन्त्री अर्याल महोत्तरी आइपुगेको प्रमुख जिल्ला अधिकारी सूर्य बहादुर खत्रीले जानकारी दिए । मन्त्रीज्यू गौशाला केही समय भित्रै आइपुग्न लाग्नुभएको छ, उनले भने, गाई गौशालाको अतिक्रमति जग्गा खालि गराउने कार्यक्रम छ ।"
ब्राउन सुगरसहित चारजना पक्राउ,"विराटनगर : मोरङको पथरीशनिश्चरे र सुन्दरहरैंचाबाट प्रहरीले लागुऔषध ब्राउन सुगर (खैरो हेरोइन)सहित चारजनालाई पक्राउ गरेको छ । पक्राउ पर्नेमा लागुऔषध कारोबारीदेखि नर्सिङ अध्ययन गर्ने विद्यार्थीसम्म छन् । इलाका प्रहरी कार्यालय पथरीका डीएसपी दिलिप गिरी नेत्रृत्वको टोलीले पथरीशनिश्चरे नगरपालिका१ नयाँ सोमबारेबाट २६ वर्षीय सनम मगर र १८ वर्षीय रेश्मे मगरलाई आइतबार बिहान पक्राउ गरेको छ । दुवैजना सनमको घरबाट पक्राउ परेका हुन् । पक्राउ परेकाको साथबाट सात ग्राम ८९ मिलिग्राम ब्राउन सुगर बरामद भएको डीएसपी गिरीले जानकारी दिए । उनकाअनुसार दुवैजना यसका कारोबारी भएको खुलेको छ । भारतको पानी ट्यांकीबाट नेपाल भित्राएर छरछिमेकी युवालाई र विभिन्न स्थानसम्म पुर्याएर बिक्री गर्ने गरेको खुलेको गिरीले बताए । पक्राउ परेकाले पानी ट्यांकीबाट लागुऔषध ल्याउने गरेको प्रहरीलाई बताएका छन् । डीएसपी गिरीले बिक्रीका लागि तौल गर्दै गरेको विशेष सूचनाका आधारमा घरमै पुगेर बिहान १ बजे दुवैजनालाई पक्राउ गरिएको जानकारी दिए । 'दुवैजना ब्राउन सुगरका पुराना कारोबारी भएको खुलेको छ,' उनले भने, 'घर भित्रैबाट बेच्नका लागि तौल गर्दै गरेको अवस्थामा पक्राउ गरिएको हो ।' गिरीले पक्राउ परेकाको साथबाट ब्राउन सुगरको तौल लिने डिजिटल मेसिन पनि बरामद गरिएको जानकारी दिए । एक ग्राम लागुऔषधको ४० डोज बनाएर बिक्री गर्ने गरेको प्रारम्भिक अनुसन्धानबाट खुलेको छ,' उनले भने, 'एक डोजलाई एक हजार रुपैयाँ लिने गरेका रहेछन्।' पक्राउ परेकाहरुले बरामद भएको ब्राउन सुगर दुई लाख १० हजार सम्ममा बिक्री हुने गरेको प्रहरीलाई बताएका छन् । भारतबाट उनीहरुले एक लाख रुपैयाँमा खरिद गरेर ल्याएको खुलेको छ । त्यस्तै सुन्दरहरैंचा नगरपालिका १० का मनीबहादुर मगरको घरमा छापा हानेर प्रहरीले दुईजनालाई लागुऔषध ब्राउन सुगरसहित पक्राउ गरेको छ । पक्राउ पर्नेमा मनीबहादुरकी छोरी १० वर्षीया रेखाकुमारी मगर र २४ वर्षीय साफुदिन आलम रहेको प्रदेश १ प्रहरी कार्यालय विराटनगरका प्रवक्ता डीएसपी सुमनकुमार तिमल्सिनाले बताए । उनकाअनुसार मगरको घरमा ब्राउन सुगर रहेको सूचनाका आधारमा त्यहाँ प्रहरी पुगेको थियो । पक्राउ परेकाहरुको साथबाट तीन ग्राम ब्राउन सुगर फेला परेको तिमल्सिनाले बताए । पक्राउ परेकामध्ये आमल यसका कारोबारी रहेको खुलेको छ । उनले भारतको पानी ट्यांकीबाट ल्याएर ब्राउन सुगर बेच्ने गरेको प्रहरीले जनाएको छ । उनी ठेक्का पट्टाको काम पनि गर्छन् ।मगर नर्सिङ पढ्दै गरेकी विद्यार्थी भएको डीएसपी तिमल्सिनाले बताए । सीएमए सकेर नर्सिङ अध्ययन सुरु गरेकी उनी ब्राउन सुगरको प्रयोगकर्ता रहेको प्रहरीले जनाएको छ । कारोबारी रहेका आलमले प्रयोगकर्तासम्म पुर्याएर बेच्दै गरेको अवस्थामा आलम र मगरलाई नै पक्राउ गरिएको डीएसपी तिमल्सिनाको भनाइ छ । ब्राउन सुगरसहित पक्राउ परेकाविरुद्ध आइतबार लागुऔषध ऐनअन्तर्गतको मुद्दा चलाउन म्याद थप गरेर अनुसन्धान सुरु गरिएको प्रहरीले जनाएको छ ।"
शिवरात्रिमा तीन गुणा आम्दानी,"काठमाडौं : शिवरात्रिका बेला पशुपतिनाथ मन्दिरमा गरिने विशेष पूजाको आम्दानी झन्डै तीन गुणा बढेको छ। गत वर्ष १७ लाख ५० हजार आम्दानी भएकामा यसपटक ४४ लाख ६७ हजार पुगेको पशुपति क्षेत्र विकास कोषले जनाएको छ। महाशिवरात्रिका दिन गत वर्षभन्दा झन्डै चार गुणा आम्दानी भएको कोष सञ्चालक परिषद् सदस्य एवं पशुपतिनाथ मन्दिर व्यवस्थापन उपसमितिका संयोजक भगवतीप्रसाद देवले बताए। गत वर्ष ११ सय र ५१ सयको विशेष पूजा भएकोमा यसपटक २७ हजार र ५६ हजार रुपैयाँको पनि गराइएको थियो। कोषले विशेष पूजाका लागि ५६ हजारको दरबन्दीसमेत तोकेको थियो। मन्दिरमा ११ सयदेखि १२ लाख ९९ हजारसम्मका विशेष पूजा गराइँदै थियो। यसपटक ११ सय, २१ सय, ५१ सय, ११ हजार, २७ हजार, ५६ हजार हुँदै १ लाख ५६ हजार र २ लाख ५१ हजार रुपैयाँसम्मको विशेष पूजा गर्न पाइने व्यवस्था कोषले गरेको छ। केही वर्षअघि एक भारतीयले २५ लाखको पूजासमेत गरेका थिए। कोषका कोषाध्यक्ष डा मिलनकुमार थापाले पशुपतिनाथका आम्दानीलाई बैंकिङ प्रणालीमा समेट्न थालेकाले बढेको देखिएको बताए। भारतीय ग्लेज ट्रेडिङ इन्डियाका निर्देशक सञ्जीव छिब्बर र चेतन हन्डाका निर्देशक केके शर्माको सहयोगमा २ करोडबराबरका फूलको सजावट गरिएको थियो। पाशुपत क्षेत्रमा भव्य सजावट गरिएकै कारण यसपटक १० लाखभन्दा बढी भक्तजन आएको कोषका कर्मचारीको भनाइ छ। शिवरात्रिमा भक्तजनले चढाएको भेटी ४० लाख बंैकमा जम्मा भएको कोषाध्यक्ष थापाले बताए। गत वर्ष १२ लाख ८७ हजार संकलन भएको थियो। दैनिक भेटीघाटी सरदर २ लाख हुने र बढीमा ४ लाखसम्म भएको तथ्यांक छ। बैंकमा दाखिला गर्न थालेपछि गत आर्थिक वर्षमा पर्यटक शुल्क बढेर १६ करोड १९ लाख पुगेको छ, कोषाध्यक्ष थापाले भने, जबकि अघिल्लो वर्ष १४ करोड १९ लाख ५० हजार संकलन भएको थियो। यसमा पर्यटकको चाप पनि कारण हुन सक्छ। बैंक बचतले पारदर्शिताको परिणाम पनि देखाउँछ। कोषका सहसहायक वासुदेव रिमालका अनुसार शिवरात्रिमा मलेसियाबाट आएका हिन्दू धर्मावलम्बीको टोलीले मात्र १३ लाख ५० हजार रुपैयाँ चढाएको थियो। उनीहरूले उक्त रकम गर्भगृहका लागि बनाउन लागिएको जलहरीलाई दिएका थिए। कोषका प्रशासकीय अधिकृत सीताराम रिसेलले मेला राख्न दिँदा ४० लाख आम्दानी भएको बताए। गत वर्ष मेला राख्न दिइएको थिएन भने आगामी वर्ष पनि राख्न नदिने सोच कोषको छ। कोषले शिवरात्रिका लागि ७५ लाख बजेट छुट्याएको थियो। फूलकै सजावटले पशुपति झलमल भएकाले रंगरोगनमा आधा रकम खर्च भएको कोषले जनाएको छ। साधुसन्तको बिदाइमा १२ लाख ६५ हजार खर्च गरिएको छ।"
टिपरसँग मासिक असुली गर्ने ट्राफिकमाथि मुद्दा,"काठमाडौँ : अस्थायी ट्राफिक प्रहरी पोष्ट रामनगर, बुटवलका प्रहरी सहायक निरीक्षक सूर्यबहादुर अधिकारीविरुद्ध घुस मुद्दा दायर गरिएको छ । प्रहरी चौकी खिदिम, अर्घाखाँची दरबन्दी भइ हाल रामनगरमा कार्यरत अधिकारीले टिपर चालकलाई डर त्रास देखाइ पटक पटक घुस लिँदैआएका थिए । उनलाई अख्तियारले सेवाग्राहीबाट ५ हजार घुस लिइसकेको अवस्थामा नियन्त्रणमा लिएको थियो । अधिकारीले सेवाग्राहीको टिप्पर संचालनमा सहजीकरण गरिदिएबापत मासिकरुपमा ५ हजारको दरले रकम असुल गर्ने गरेको अख्तियारको अनुसन्धानबाट खुलेको छ । त्यस्तै स्थायी ट्राफिक प्रहरी पोष्ट देवदह खैरेनी, रुपन्देहीका प्रहरी जवान छविलाल पोख्रेल मासिकरुपमा ३ हजार उठाउँदैआएका थिए । उनले टिपर चालकसँग प्रति महिना ३ हजारको दरले रकम असुल्दैआएको पाइएको अख्तियारले जनाएको छ । अख्तियारले तीन हजार घुस लिइसकेको अवस्थामा उनलाई नियन्त्रणमा लिएको थियो । उनीहरुविरुद्ध भ्रष्टाचार निवारण ऐन बमोजिम जरिवाना र कैद सजायको मागदाबीसहित विशेष अदालत, काठमाडौंमा आरोपपत्र दायर गरिएको छ ।"
मन्त्री अर्यालको अगुवाइमा घरटहरा भत्काउन थालेपछि कोलाहल,"महोत्तरी : महोत्तरी गौशलास्थित निगौल गाई गौशालाको जग्गामा बनेका घर, टहरा भत्काउन सुरु गरिएको छ। भूमि व्यवस्था, सहकारी तथा गरिबी निवारण मन्त्री पद्मा अर्यालको नेतृत्वमा निगौल गाई गौशालाको जग्गा अतिक्रमण गरी बनाइएका ३० घर टहरा भत्काउन थालिएको हो। मन्त्री अर्यालले मिचिएका सार्वजनिक जग्गा फिर्ता गर्ने सरकारको नीतिअनुसार नै घर टहरा भत्काउन लागिएको जानकारी दिइन् । यहाँ रहेका ३० घर मध्ये ३ घर मात्रै सुकुम्बासी देखिएको र अरु चाहीँ सुकुम्बासीको नाममा हुुकुमबासीहरुले जग्गा अतिक्रमण गरेको दाबी गरिन् । सार्वजनिक तथा गुठीका अभिक्रमित गर्ने अभियान काठमाडौंबाट यसअघि नै सुरु भएको र प्रदेश २ मा गौशलाबाट सुरु गरिएको मन्त्री अर्यालले बताइन्। घर भत्काउन तीनवटा डोजर प्रयोग गरिएको छ । महोत्तरीका प्रमुख जिल्ला अधिकारी सूर्य बहादुर खत्री स्वयं खटिएका छन् । दिउँसो ३ बजेसम्म १० वटा घर भत्काइ सकिएको छ । स्थानीयहरु आत्तिदै घरका सामान निकाली रहेका छन् । प्रहरीले पनि सामान निकाल्न सहयोग गरिरहेको छ। मन्त्री अर्याल घर टहरा भत्काउने कामको नेतृत्व गर्न हेलिकप्टरबाट आएकी हुन् । शनिबार साँझ ५ बजेभित्रमा घरटहरा हटाउन गाई गौशालाले अन्तिम अल्टिमेटम दिएको थियो । सूचनालाई अटेर गरे कुनै पनि समयमा संरचना खाली गर्न यसअघि लिएको ३५ दिन समयावधि फागुन १२ मै सकिसकेको थियो। अन्तिम अल्टिमेटम सकिए पनि यसरी घर भत्काइएला भन्ने नठानेका स्थानीयहरुले कुनै पूर्व तयारी गरेका थिएनन् । आइतबार बिहानैदेखि कुनै घरमा चुलो बलेको छैन । गाउँलेहरू भोकै छन्।"
सीमावर्ती गाउँमा गुणस्तरहीन ढिके नुन,"टीकापुर : कैलालीका दक्षिणी सीमावर्ती गाउँमा खुलेआम भारतीय गुणस्तरहीन ढिके नुन किनबेच भइरहेको छ। भारतीयले साइकलमा ल्याउने यस्तो नुन सीमावर्ती क्षेत्रका बासिन्दाले उपभोग गर्दै आएका छन्। अवैध ढंगले भित्रिएको गुणस्तरहीन ढिके नुन आयोडिनयुक्त नुनभन्दा सस्तो हुन्छ। खाद्यान्न, पुरानो फलाम, टुटेफुटेका प्लास्टिकलगायत कबाडी सामानसँग साटेर लिन पाइने भएकाले ढिके नुन सर्वसाधारणले उपभोग गर्दै आएका छन्। यस्तो नुन खाँदै आएका अधिकांश स्थानीयलाई यो नुन स्वास्थ्यका लागि फाइदाजनक नभएको जानकारी छैन। हामीलाई कुन नुन कस्तो हो भन्नेबारे खासै जानकारी छैन, टीकापुर नगरपालिका९ खक्रौलाका तर्कबहादुर सुनारले भने, पुरानै चलन हो, हामी त यस्तै नुन खाँदै आएका छौं। भारतले औद्योगिक प्रयोजनका लागि आयोडिनरहीत ढिके नुन उत्पादन गर्दै आएको छ। ढिके नुन खासगरी छालाका सामान गलाउन प्रयोग हुन्छ। सोही नुन बोराका बोरा नेपालका सीमावर्ती क्षेत्रमा ल्याएर भारतीयले बेचिरहेका छन्। सोही नुन बोरामा ल्याएर नेपालका सीमावर्ती क्षेत्रमा बिक्री भइरहेको साल्ट टेडिङ कर्पोरेसन धनगढीका सूचना अधिकारी तेजबहादुर कुँवरले बताए। निकासी पैठारी ऐन २०१३ मा तोकिएको संस्थाबाहेक अरूले नुन आयात गर्न नपाउने व्यवस्था छ। नेपालमा साल्ट टेडिङ कर्पोरेसनले मात्रै नेपालमा नुन आयात गर्दै आएको छ। सूचना अधिकारी कुँवरले कुनै व्यक्तिले भारतबाट एक किलो नुनसमेत ल्याउन नपाउने बताए। साल्ट ट्रेडिङले सीमा क्षेत्रका प्रहरी कार्यालयले नुन तस्करी रोक्न ध्यान नदिएको जनाएको छ। जनस्वास्थ्यसँग जोडिएको अवैध काम रोकथाममा प्रहरीले बेवास्ता गर्नु गैरजिम्मेवारी भएको स्थानीय बताउँछन्। भजनी नगरपालिका३ का धर्मराज बुढाले भारतीय नुन खुलेआम भित्रिरहेको बताए। उनका अनुसार दर्जनौं भारतीय नागरिक साइकलमा गुणस्तरहीन ढिके नुन बोकेर दिनहुँ नेपालका सीमावर्ती गाउँमा आउने गरेका छन्। इलाका प्रहरी कार्यालय टीकापुर प्रमुख डीएसपी मनोहरप्रसाद भट्टले सीमाक्षेत्रबाट भारतीयले गुणस्तरहीन ढिके नुन नेपाल भिœयाइरहेकोबारे थाहा नभएको बताए। उनले जानकारीमा आएका रोक्ने बताए।"
विद्युतीय बस सञ्चालन गर्दै प्रदेश सरकार,"हेटौंडा : बागमती प्रदेश सरकार आफैंले विद्युतीय बस सञ्चालनको तयारी थालेको छ। यसअघि साझा सहकारीमार्फत विद्युतीय बस सञ्चालनको तयारी गरिए पनि संघीय सरकार अनिच्छुक भएपछि प्रदेश सरकारले आफंै बस सञ्चालन गर्ने भएको हो। त्यसका लागि ग्लोबल टेन्डर गर्न आवश्यक तयारी भइरहेको भौतिक पूर्वाधार विकास मन्त्रालयका सचिव तेजराज भट्टले बताए। बजेट व्यवस्थापन र टेन्डरको तयारीका लागि मन्त्रालयले गठन गरेको विद्युतीय सवारीसाधन तथा सरसफाइ उपकरण खरिद सहजीकरण समितिले काम गरिरहेको छ। उक्त समितिका संयोजक दीपक निरौलाले बजेटको सुनिश्चितता गर्न प्रदेश आर्थिक मामिला मन्त्रालयसँग सहमति लिने प्रक्रियामा रहेको बताए। विद्युतीय बस खरिदका लागि गत आर्थिक वर्षमा साझा सहकारीलाई ३० करोड रुपैयाँ प्रदेश सरकारले दिर्ने सहमति गरे पनि उक्त रकम नदिई प्रदेश सरकार आफंैले काम थालेको हो। यो वर्ष करिब १० करोड रुपैयाँ बजेट प्रदेश सरकारले छुट्याएको छ तर उक्त बजेट मात्र पर्याप्त नहुने भएपछि थप बजेटका लागि अर्थसँग स्वीकृति लिने काम भइरहेको छ, उपसमिति संयोजक निरौलाले, अर्थको सहमतिलगत्तै हामी ग्लोबल टेन्डरमा जान्छौं। आर्थिक मामिला तथा योजना मन्त्रालयका सचिव डा मुकुन्दप्रसाद पौड्यालले अर्थ मन्त्रालयले विद्युतीय बस खरिदका लागि ३० करोड रुपैयाँ बजेट व्यवस्था गरिसकेको बताए। रकम अभाव छैन, केही प्रक्रिया पूरा गर्ने क्रममा छौं, धेरथोर पैसा पुगेन भने थप व्यवस्था गर्छौं, उनले भने। सरकारले बस खरिद गर्दा रकमको सुनिश्चितता नभई ग्लोबल टेन्डर गर्न नपाइने कानुनी व्यवस्था छ। मन्त्रालयले कम्पनी निर्माण गरी विद्युतीय बस सञ्चालन गर्ने तयारी गरिरहेको छ। तर, प्रदेश सरकारले कम्पनी खोल्न पाउने स्पष्ट कानुनी व्यवस्था नहुँदा कम्पनी खोल्न प्रदेश सरकारले अगाडि बढाएको फाइल कम्पनी रजिस्ट्रारको कार्यालय हुँदै प्रधानमन्त्री कार्यालयमा पुगेको छ। प्रधानमन्त्री कार्यालयले कानुन मन्त्रालयसँग राय माग गरेको छ, अब छिट्टै टुंगो लाग्नेमा हामी आशावादी छौं, आर्थिक मामिला मन्त्रालयका सचिव पौड्यालले भने। समितिका संयोजक निरौलाले कम्पनीमार्फत धुलिखेलदेखि हेटौंडासम्म ६ वटा विद्युतीय एसी कोच बस र काठमाडौं उपत्यकासँगै काठमाडौंबाट धुलिखेलसम्म २४ वटा विद्युतीय सिटी बस सञ्चालन गरिने बताए। विद्युत् प्राधिकरणले विभिन्न स्थानमा विद्युत् चार्ज स्टेसन निर्माणका लागि ग्लोबल टेन्डर आह्वान गरिसकेको छ। तर, प्राधिकरणले निर्माण गर्ने स्टेसन मात्र पर्याप्त नहुने भएपछि प्रदेश सरकार आफैंले पनि विद्युत् चार्ज स्टेसन निर्माण गर्ने भौतिक पूर्वाधार मन्त्रालयका सचिव भट्टले बताए। प्राधिकरणले निर्माण गरेकोबाहेक थप स्थापनमा विद्युत् प्राधिकरण र संघीय सरकारसँगको समन्वयमा निर्माण गरिने उनले जानकारी दिए। हेटौंडा उपमहानगरपालिका, भरतपुर, धादिङ र काठमाडौंमा चार्जिङ स्टेसन निर्माण गर्ने मन्त्रालयको तयारी छ।"
हात्तीले दुई घर भत्कायो,विराटनगर : मोरङको उर्लाबारी नगरपालिकामा आइतबार बिहान हात्तीले दुईवटा घर भत्काएर क्षति पुर्याएको छ । जंगलबाट बिहान ४ बजे निस्किएको हात्तीले उर्लाबारी ५ का सञ्जीव सुवेदीको इँटाको गाह्रो र कर्कटपाताको छानो भएको घरमा क्षति पुर्याएको हो । एक तले घरको गाह्रो भत्काउँदा ६० हजार बराबरको क्षति पुगेको मोरङ प्रहरीका प्रवक्ता डीएसपी मानबहादुर राईले बताए । त्यस्तै उर्लाबारी १ का प्रेम श्रेष्ठको इँटाको गाह्रो र कर्कटपाताको छानो भएको घरमा पनि हात्तीले क्षति पुर्याएको छ । दुई तले घरको एकातर्फको पूरै गाह्रो हात्तीले भत्काउँदा ५० हजार बराबरको क्षति भएको डीएसपी राईको भनाइ छ । घरमा क्षति पुर्याएपछि हात्ती जंगलतर्फ भागेको स्थानीय बासिन्दाले बताएका छन् ।
बालविवाहले लिइरहेछ ज्यान,"नेपालगन्ज : नेपालगन्ज उपमहानगरपालिका१९ की १७ वर्षीया युवतीको गत साउनमा विष सेवन गरी मृत्यु भयो। जनजाति ती युवतीले दलित युवकसँग बिहे गरेकी थिइन्। परिवारले अन्तरजातीय बिहे स्विकारेन। दाम्पत्य जीवन एक वर्ष नटिक्दै उनले आत्महत्या गरिन्। डुडुवा गाउँपालिका५ की १८ वर्षीया युवतीले गत भदौमा आत्महत्या गरिन्। उनको प्रेमविवाह मुस्किलले सात महिना टिक्यो। तनाव सहन नसकेपछि उनले झुन्डिएर आत्महत्या गरिन्। खजुरा गाउँपालिका५ का १९ वर्षका युवकले अन्तरजातीय र अन्तरधार्मिक बालविवाह गरे। हिन्दु धर्म मान्ने ती युवकले मुस्लिम युवतीसँग प्रेमविवाह गरेका थिए। सुरुमा परिवारले स्विकारेन। नवदम्पती ६ महिना भारतमा बसे। जेनतेन परिवारले स्विकार्यो। त्यसपछि तगारो बन्यो, दाइजो। बिहेको एक वर्षभित्रै गत असारमा उनले आत्महत्या गरे। बाँकेमा चालु आर्थिक वर्षको साढे ७ महिनामा अकालमै ज्यान गुमाउने बालबालिकाको संख्या सात पुगेको छ। आत्महत्या गर्नेको संख्या भने १० रहेको जिल्ला प्रहरी कार्यालय बाँकेले जनाएको छ। बाँके प्रहरीको चार वर्षको तथ्यांकअनुसार आत्महत्या गर्नेमध्ये ६३१३ प्रतिशत २० वर्षमुनिका छन्। यस अवधिमा दुई सय ६ आत्महत्या भएकोमा एक सय २८ जनाको उमेर २० वर्षमुनिको थियो। २० वर्षमुनिका आत्महत्यामध्ये ५० प्रतिशत त बालविवाहपछि आत्महत्या गर्नेहरू रहेको जिप्रका बाँकेका प्रवक्ता डीएसपी शिवबहादुर सिंह बताउँछन्। बालविवाहपछि आत्महत्या गर्ने युवतीको संख्या अझ डरलाग्दो छ। आत्महत्या छोरीको संख्या ९५ प्रतिशत छ, डीएसपी सिंहले भने, उमेर नपुग्दै बिहे गर्छन्। पारिवारिक थिचोमिचो सहन नसकेर आत्महत्याजस्तो गलत बाटो रोज्न पुग्छन्। चार वर्षमा २० वर्षमुनिका ९४ जना बालिकाले आत्महत्या गरेका छन्। यीमध्ये बालविवाहपछि आत्महत्या गर्नेको संख्या ६९ छ। यसमा २० वर्षमुनिका ७३४३ प्रतिशत छन्। सबैभन्दा बढी २० वर्षमुनिको आत्महत्या ०७५७६ मा ६७३४ प्रतिशत भएको थियो। गत वर्ष भएका ४९ आत्महत्यामध्ये ३३ वटा २० वर्षमुनिकै थिए। अघिल्लो वर्ष ०७४७५ मा ६६६६ प्रतिशत २० मुनिकाले आत्महत्या गरेका थिए। ६३ आत्महत्यामध्ये ४२ जना २० वर्षमुनिका थिए। ०७३७४ मा पनि ६१३३ प्रतिशत २० वर्षमुनिका थिए। यस अवधिमा ७५ आत्महत्यामध्ये ४६ जना २० वर्षमुनिका थिए। ४३ बालविवाह रोकिएन किशोरी क्लब र बाल क्लबको सहयोगमा बाँकेमा यस वर्ष प्रहरीले ४३ वटा बालविवाह रोकेको छ। प्रहरीले रोकेको बताए पनि अभिभावकले प्रहरीको आँखा छलेर पुनः बिहे गरेका खबर सार्वजनिक भइरहेका छन्। बाँके प्रहरी प्रमुख एसपी वीरबहादुर ओलीले प्रहरीले रोकेपछि पुनः बिहे गरेको पाइएमा अभिभावक, बिहे गराउने पण्डित, जन्ती सबैउपर मुद्दा चलाउने बताए। जिल्ला प्रहरी कार्यालय बाँकेले शनिबार नेपालगन्जमा हिन्दु धर्मका पुजारी, इस्लाम धर्मका मौलानालगायतका धर्मगुरु, क्रिस्चियन धर्मका पास्टर र जनप्रतिनिधिलाई डाकेर आयोजना गरेको अन्तरक्रियामा एसपी ओलीले भने, अहिलेसम्म प्रहरीले बालविवाह रोक्ने काममात्र गरेको हो। प्रहरीले विवेकले काम गरेको थियो। अब विधिले काम हुन्छ। बालविवाह गर्नेगराउने सबैलाई कारबाहीको दायरामा ल्याउने अभियान सञ्चालन गर्नेछौं। कम उमेरमा बिहे गरेन भने साइत छैन, बिहे नै हुँदैन, शुभ हुँदैन जस्ता भ्रम सिर्जना गरी बालविवाह गर्न बाध्य नपार्न पण्डित, मौलाना र पास्टर सहमत भएका छन्। बालबालिकाले रोके बालविवाह बालविवाहका समर्थक पक्राउ बालविवाह रोक्न कन्या मुद्दती खाता बालविवाह रोक्न घरमै प्रहरी र प्रतिनिधि"
हात्तीको आक्रमणबाट एकको मृत्यु,राजविराज : सप्तरीमा हात्तीको आक्रमणबाट एक जनाको मृत्यु भएको छ । कञ्चनरुप नगरपालिका ५ पथरी टोलकी ४१ वर्षीया चन्द्रिकादेबी मुखियाको हात्तीले आक्रमणमा परेर शनिबार साँझ घटनास्थलमै मृत्यु भएको जिल्ला प्रहरी कार्यालय सप्तरीका डीएसपी तिलक भारतीले जानकारी दिए । कोशी टप्पु वन्य जन्तु आरक्ष क्षेत्र भित्रको जङ्गलमा घाँस र दाउरा काटन गएकी थिइन् । यसअघि फागुन ३ गते सप्तरीको अग्नीसाइर कृष्णसवरन गाउँपालिका६ स्थित मझौ सामुदायिक वन क्षेत्रमा आरक्षबाट आएको जङ्गली हात्तीले आक्रमण गर्दा तिरहुत गाउँपालिका१ का ७० वर्षीय रामफल मेहतालाई घाइते बनाएको थियो ।
फोहोर व्यवस्थापनमै चुक्यो महानगर,"काठमाडौं : कुहिने र नकुहिने फोहोर छुट्याउने। कुहिने फोहोरलाई कम्पोष्ट मल बनाउने। हानीकारक फोहोर प्रविधियुक्त तरिकाले व्यवस्थापन गरिने। फोहोरमैला व्यवस्थापनका लागि काठमाडौं महानगरपालिकाले यी प्रतिवद्धता नीतिमै राखेको छ। प्रत्यक्ष जनसरोकारसँग जोडिएको यो काममा महानगर चुकेको छ। नीतिमै किटान गरिएको कुहिने नकुहिने फोहोर छुट्याएर फोहोर संकलन गर्ने कामको सुरुआतसमेत एकाध वडामा बाहेक हुन सकेको छैन। फोहोरको व्यवस्थापनको प्रतिवद्धता त झनै कमजोर छ। अहिले वनस्थलीदेखि चाबहिलसम्मको सडकमा फोहोरको व्यवस्थापन भएको देखिँदैन। सडकका किनारमा जताततै फोहोर जम्मा गरिएको छ। गोंगबुको आकाशेपुल छेउछाउमा फोहोर जम्मा गर्ने गरेको पाइएको छ। फोहोर समयमा नउठाएर स्थानीयले सडकका छेउमा फोहोर डढाउने गरिएको छ। फोहोर जलाउनाले वातावरण प्रदूषणसमेत हुने गरेको छ। महानगरको वातावरण विभागका प्रमुख हरिकुमार श्रेष्ठले फोहोर व्यवस्थापन कार्य भइरहेको बताए। कुहिने नकुहिने फोहोर वडागत हिसाबले छुट्याउन सुरु गरिएको उनको भनाइ छ। हामीले फोहोर छुट्याउने कार्य गरिरहेका छौं, उनले भने, वडाअनुसार काम गरिरहेको छौं। अहिले बजेट अभावले समस्या भएको छ। बजेट पुर्याउन नसकिने भएकाले आगामी वर्षमा मात्र नीति अनुसारका काम सम्पन्न गर्न सकिने श्रेष्ठले जानकारी दिए। महानगरपालिकाका धेरै ठाउँमा यहाँ फोहोर फ्याँक्न सख्त मनाही छ लेखिएका बोर्ड राखिएका छन्। तर, ती ठाउँमा पनि धेरै नै फोहोर जम्मा गरिएको भेटिन्छ। अनामनगर, बानेश्वर मैतिदेवी लगायतका केही स्थानमा महानगरले त्यस्ता बोर्ड राखेको छ। तर फोहोर भने बोर्डकै मुनि जम्मा हुने गरेको पाइन्छ। फोहोर जथाभावी फ्याँक्ने विभिन्न संस्थालाई जरिवानासमेत गर्ने गरेको छ। तर जरिवानाले पनि कमी आएको छैन। महानगरको वातावरण विभागको तथ्यांकअनुसार गत आर्थिक वर्षमा जथाभावी फोहोर फ्याँकेवापत करिब सात लाख जरिवाना उठाएको थियो। फोहोर जथाभावी फ्याँक्न नहुने कुरा आममानिसले नबुझेसम्म व्यवस्थापन हुन नसक्ने श्रेष्ठको बुझाइ छ। फोहोर अहिले सफा गर्यो। केहीबेरमै ल्याएर फ्याँक्छन्, उनले भने, सबैमा चेतना नभरिएसम्म समाधान हुन्न। सडकका छेउमा थुप्रिएका फोहोरको तत्काल व्यवस्थापन गरिने उनले जानकारी दिए। ल्याण्डफिल निर्माण ढिलाइ : पुसबाट मात्र फोहोर फाल्न मिल्ने सगरमाथामा फोहोर घोराहीमा फोहोरबाट ग्याँस भ्रमण वर्षको पूर्वसन्ध्यामा नगरपालिकालाई फोहोर उपहार फोहोरको धुँवा बस्तीमा"
कुटपिटबाट विद्यार्थीको मृत्यु,मुगु : फरक क्षमता (सुस्त श्रवण) भएका एक छात्रको कुटपिट कारण मृत्यु भएको छ । छात्राबासका सहयोगीको कुटपिटबाट छाँयानाथ रारा नगरपालिका१को नमुना माध्यामिक विद्यालयका १३ बर्षिय दिलीप भामको मृत्यु भएको हो । कक्षा ६ मा अध्ययनरत दिलीपलाइ सो विद्यालयका छात्रवास सहयोगी अर्जुन सेजुवालले गत बिहीबार कुटपीट गरेपछि मृत्यु भएको आफन्तले बताएका छन् । कुटपिट पश्चात घाइते भएका दिलीपलाई उपचारका लागि जिल्ला अस्पतालमा लगिएको थियो । तर बाहिरी चोट नदेखिएपछि डाक्टरले औषधि दिएर फिर्ता पठाएका थिए । तर उनको शनिबार बिहान छात्रबासमा मृत्यु भएपछि आफन्तले शनिबार नैं प्रहरीमा सेजुवालमाथि किटानी जाहेरी दिएका छन् । यो छात्रावासमा फरक क्षमता भएका विद्यार्थी मात्रै छन् । रारा नगरपालिका५ कार्कीवाडाका जंगबहादुर भामले पनि कुटपिटबाट छोराको मृत्यु भएको बताए । जाहेरी लगत्तै प्रहरीले सेजुवाललाई नियन्त्रणमा लिएर अनुसन्धान अघि बढाएको छ भने मृत्तकको शव पोस्टमाटम गरी आफन्तलाइ बुझाइएको छ । पोस्टमार्टम रिर्पोट र थप अनुसन्धानपछि मात्रै घटनाबारे विस्तृत रूपमा बताउन सकिने जिल्ला प्रहरी कार्यालयका प्रहरी निरीक्षक भिमदत्त जोशीले बताए ।
हावाको बिजुलीले गाउँ झलमल्ल,"तानसेन : बुटवलका महेश रिजालले नेपालमै हावाबाट बिजुली निस्कन्छ भनेर पाल्पाको मित्यालमा पुगेपछि थाहा पाए। उनले आफ्नै आँखा अगाडि हावाबाट बिजुली उत्पादन भएको देखेर दंग परे। उनी घुमफिरको क्रममा मित्याल रक्सेभञ्ज्याङ पुगेका थिए। हावा चलिरहेको थियो, दुई वटा पंखा तीव्र गतिमा घुमिरहेका थिए। त्यही हावा ऊर्जामा परिणत भएको छ र बिजुलीले पाल्पाका पाँच गाउँ उज्यालो झलमल्ला पारेको छ। हावाबाट गाउँ नै उज्यालो भएपछि अहिले दैनिक सयौं पर्यटक बिजुली उत्पादन हेर्न जाने गरेका छन्। गाउँमा चहलपहल बढेको छ। सिंगो निस्दी गाउँपालिकामा केन्द्रीय प्रसारण लाइनको विद्युत् छैन। गाउँ नै अन्धकारमय हुनबाट हावाबाट उत्पादित विद्युत्ले रोकेको छ। रुक्सेभन्ज्याङ डाँडामा हावाको गतिअनुसार दुई वटा पंखा घुम्छन्। तिनै पंखाले बिजुली उत्पादन गर्छन्। उत्पादित बिजुली ५ गाउँका १ सय ५० घरधुरीले प्रयोग गर्दै आएका छन्। निस्दीको झ्यालतुङ, रुक्सेभन्ज्याङ, काफल, मौलाथर र मित्याल बजारमा सोही विद्युत प्रयोग हुँदै आएको छ। निस्दी गाउँपालिका कार्यालयले पनि बिजुली उपयोग गरेको छ। हावाबाट विद्युत उत्पादन हुने क्षेत्रमा पर्यटकको चहलपहल बढेको छ। गाउँमा केन्द्रीय विद्युतलाइन आएको छैन, गाउँपालिकाको काम पनि चलाउनु पर्यो, घरघरमा मोबाइल पनि चार्ज गर्नु पर्यो, गाउँपालिकाका अध्यक्ष मुक्तबहादुर सारुले भने। आगामी दिनमा उत्पादन बढाएर अन्य ठाउँमा विद्युत् वितरण विस्तार गर्ने योजना उनले सुनाए। बिजुली नहुँदा टुकीकै भरमा जीविका चलाउनुपथ्र्याे। मोबाइल चार्ज सबैभन्दा ठूलो समस्या थियो। अहिले बालबालिकाले उज्यालामा पढ्न पाएपछि अभिभावक खुसी छन्। बच्चा बच्चीलाई पढ्नसमेत समस्या थियो तर अहिले सजिलो भएको छ, मित्यालकी नरिसरा गाँहाले भनिन्। वैकल्पिक ऊर्जा प्रवद्र्धन केन्द्र नेपाल र निस्दी गाउँपालिका पाल्पाको करिब २ करोड १५ लाखको संयुक्त लगानीमा बिजुली उत्पादन भएको मित्याल सौर्य तथा वायु ऊर्जा उपभोक्ता समितिका अध्यक्ष भुपिन्द्र सुनारीले बताए। हावाबाट १५ किलोवाट र सौर्य ऊर्जाको हाइब्रिड प्रणालीको १० किलोवाट गरी २५ किलोवाट विद्युत् उत्पादन भएको निर्माण कम्पनी कृष्ण ग्रिल एन्ड इन्जिनियरिङ वक्र्स प्रालि विराटनगरका योगेन्द्र बरालले बताए। उत्पादित बिजुली दैनिक बिहान ४ बजेदेखि राति १० बजेसम्म वितरण गरिएको र अर्काे प्लान्ट लगाएर २४ सै घण्टा बिजुली वितरण गरिने उपभोक्ता समितिका उपाध्यक्ष जबरसिङ सारुले बताए। हावाबाट निकालेको बिजुलीबाट बत्ति बल्न थालेपछि स्थानीय खुसी भएका छन्। विद्यालयमा अध्यापन गराउन, विद्यार्थीले घरमा पढ्न लेख्न, कम्युटर कक्षा सञ्चालन गर्न सजिलो भएको निस्दी गाउँपालिका४ मित्यालस्थित गौरीशंकर माविका प्रधानाध्यापक केशबहादुर सुनारीले बताए। १ वर्षअघि एउटा पंखाबाट १२ सय वाट विद्युत् उत्पादन भएको थियो। हालै अर्काे युनिट थपेर २५ किलोवाट उत्पादन गरी ५ वटा गाउँमा बिजुली वितरण गरिएको हो। हावाबाट उत्पादन गरेर चर्चामा आएको मित्यालमा धेरै ठाउँका मान्छे विद्युत् उत्पादन हेर्न आउने गरेको स्थानीय समाजसेवी सन्तवीर सुनारीले बताए।"
महोत्तरीमा पूर्वशिक्षकमाथि गोली प्रहार,महोत्तरी : महोत्तरीको सनौलमा एक पूर्वशिक्षकमाथि अज्ञात समूहले गोली प्रहार गरेको छ ।गोली लागेर मनरासिसवा नगरपालिका ३ का ६१ वर्षीय सहदेवप्रसाद यादव घाइते भएको जिल्ला प्रहरी कार्यालय महोत्तरीका डीएसपी माधव बुढाथोकीले जनाए । घाइते यादव पूर्वशिक्षक रहेको प्रहरीले जनाएको छ । छातीमुनि गोली लागेर घाइते भएका यादवको जनकपुरको जानकी केयर हस्पिटलमा उपचार भइरहेको छ । उनको अवस्था खतरामुक्त रहेको अस्पतालले जनाएको छ । शनीबार राती २ बजे तिर शौच गर्न निस्किएको बेलामा अज्ञात समूहले गोली प्रहार गरेको प्रहरीले जनाएको छ । गोली प्रहार गर्ने समूहको खोजी भइरहेको प्रहरीले जनाएको छ।
भारतबाट लागुऔषध ल्याउँदै गरेका दुई पक्राउ,राजविराज : भारतबाट लागुऔषध ल्याइरहेका सप्तरीका दुई युवालाई सप्तरी प्रहरीले सीमा क्षेत्रबाट पक्राउ गरेको छ । सप्तरीको तिलाठी कोईलाडी ५ बनरझुलास्थित बाँधबाट प्रहरीले अग्निसाइर कृष्णसवरण गाउँपालिका ४ बस्ने २१ वर्षीय आजाद हुसेन र २२ वर्षीय बैजु साहलाई पक्राउ गरेको सप्तरी प्रहरीले जनाएको छ । उनीहरु स १० प ४५१५ नम्बरको मोटरसाइकलमा भारतबाट नेपाल आएका बेला सीमा क्षेत्रबाट पक्राउ परेका हुन् । मोटरसाइकल रोकी चेकजाँच गर्दा उनीहरुको साथबाट फेनारगन इञ्जेक्सन ७ वटा तथा डाइजेलेप र लुपिनोसिक इञ्जेक्सन ६६ वटा फेला परेको डीएसपी तिलक भारतीले बताए । प्रकाउ परेका दुवैजमाथि अनुसन्धान भइरहेको प्रहरीले जनाएको छ।
माछा मार्ने क्रममा करेन्ट लागेर मृत्यु,विराटनगर : मोरङको सुन्दरहरैंचा नगरपालिका ४ बाँसबारीमा करेन्ट लागेर शनिबार साँझ एकजनाको मृत्यु भएको छ । घरनजिकै रहेको पैनीमा करेन्ट लगाएर माछा मार्ने क्रममा ४० वर्षीय राजु विश्वकर्माको मृत्यु भएको मोरङ प्रहरीका प्रवक्ता डीएसपी मानबहादुर राईले बताए । पैनीमा माछालाई लगाएको करेन्ट आफ्नै शरीरमा लागेपछि विश्वकर्मा गम्भीर घाइते भएका थिए । उनको उपचारका क्रममा साँझ ७ बजे बीपी कोइराला स्वास्थ्य विज्ञान प्रतिष्ठान धरानमा मृत्यु भएको डीएसपी राईले बताए । प्रहरीले घटनाका बारेमा अनुसन्धान सुरु गरिएको जनाएको छ ।

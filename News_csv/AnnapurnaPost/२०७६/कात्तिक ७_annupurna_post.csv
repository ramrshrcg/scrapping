शीर्षक,विवरण
विकासका नाममा बेथिति,"बैतडीको दशरथचन्द नगरपालिका ९ ग्वाल्लेक चिलाउनेमा सडक खन्ने स्काभेटरले सर्वसाधारणलाई हुत्याएको वीभत्स घटना सर्वत्र भएको छ। सर्वसहमति भइनकेको ठाउँमा बलमिच्याइँपूर्वक सडक खन्ने क्रममा विवाद उत्पन्न भएको थियो। खन्ने र रोक्ने पक्षको मतभेद हुँदाहुँदै स्काभेटरका चालक विपक्षीको समूहमा अन्धाधुन्ध छिरेका थिए। उनले मानिसलाई निर्जीव वस्तुसरह खन्दै, फाल्दै गरेका थिए। त्यसमा दुई महिला गम्भीर घाइते भएका छन्। अन्य केही व्यक्तिको उपचार गर्नुपरेको छ। विकासका नाममा भित्रिएको चरम बेथितिको यो एउटा नमुना हो। पछिल्लो समय गाउँमा डोजरस्काभेटर यसरी छिरेका छन्, न कुनै नियन्त्रण छ, न कुनै मापदण्ड। अधिकांशतः स्थानीय तहका जनप्रतिनिधि त्यसका मालिक वा ठेकेदार छन्। आफू नभए आफन्तलाई उक्त धन्दामा खडा गरेका छन्। सोझै वा घुमाएर त्यसको लाभ आफूसम्म पुग्ने वातावरण बनाएका छन्। तजविजीमा बजेट सक्दै जथाभावी सडक खन्नेखनाउने गरेका छन्। यसले एकातिर प्रकृति बिगारेको छ, अर्कातिर राज्यकोषको चरम दुरुपयोग भएको छ। कमाउने नाममा भइरहेको यो मनपरी क्रियाकलाप वातावरण विनाश तीव्र गतिमा हुनुको मूलभूत कारणसमेत हो। यसले अनेकन किसिमका जोखिम निम्त्याएको छ। बैतडीकै सन्दर्भमा हेर्दा त्यहाँ रोक्न चाहने समूहले सहमति चाहेको थियो। सार्वजनिक र निजी जग्गामा जथाभावी बडेमानका मेसिन पुर्याउने प्रवृत्तिप्रति उनीहरूको असहमति थियो। वास्तवमा सडकका नाममा शक्तिशालीलाई फाइदा हुने, सर्वसाधारणलाई मर्का पर्ने गरी रेखा कोर्ने गरिएको छ। कतै जग्गाका भाउ बढाउन, कतै आफ्नो व्यवसायमा लाभ पुर्याउन त कतै विपक्षीको सानोतिनो जमिन सडकका नाममा सिध्याइदिन यसलाई दुरुपयोग गर्ने गरिएको छ। राजनीतिक दलपिच्छेका सडक पनि कतिपय ठाउँमा छन्। वस्तुनिष्ठ र वैज्ञानिक अध्ययनबिना जसलाई जहाँबाट मन लाग्यो त्यहींबाट खन्दा पहाडी भूभाग चिराचिरा भएका छन्। बजेट छरिएको छ। कुनै सडकले पनि पूरा हुन पाएका छैनन्। बर्खामा हिलैहिलो, हिउँदमा धुलैधुलो सहनुपर्ने बाध्यता छ। विकासको वैज्ञानिक विधिलाई गिज्याइरहेको डोजरस्काभेटर आतंक ले सबै त्रस्त छन्। वातावरण विनाश पछिल्लो समय विश्वकै चिन्ताको विषय बनेको छ। जलवायु परिवर्तन र यसले निम्त्याइरहेका ठूलाठूला विपत् वातावरणमा निरन्तर भइरहेको मानवीय अतिक्रमणका परिणाम हुन्। त्यसैले हरेक विकास निर्माणको प्रारम्भमा वातावरणीय प्रभाव मूल्यांकन गरिन्छ। जोखिम न्यूनीकरणका उपाय खोज्ने गरिन्छ। तर, स्थानीय तहगत सडकमा त्यसमा ख्याल गरिएको पाइँदैन। त्यही कारण खासगरी पहाडी ग्रामीण क्षेत्र भूक्षय, बाढीपहिरो, खडेरी, अतिवृष्टि, खण्डवृष्टिजस्ता असन्तुलित प्राकृतिक प्रकोप झेल्न बाध्य छन्। यसको कारण प्रकृतिको दोहनमा बढेको विकृति हो। त्यसको मुख्य उदाहरण सडक हो। हो, सडक विकासको मेरुदण्ड हो। तर, विकासका क्रियाकलापबाट उपभोक्ता सन्तुष्ट हुनुपर्छ। तिनकै चाहनामा विकास पुग्नुपर्छ। अतः विवाद व्यवस्थापनपछि मात्रै सडक निर्माण गर्नुपर्ने सरकारले नीति बनाउनुपर्छ। विकासमा स्थानीय नागरिकको सक्रिय सहभागिता हुनुपर्छ। भिरालो जमिनमा सडक जथाभावी खन्न रोकिनुपर्छ। त्यसको आवश्यकता र औचित्य खुलाइनुपर्छ। योजना र वैज्ञानिक एवं वातावरणीय प्रभावकारिताको पूर्वअध्ययन हुनुपर्छ। आफ्नै हात जगन्नाथ शैली बन्द गरिनुपर्छ। अर्थात्, जनप्रतिनिधि, तिनका आफन्त र निकटवर्तीलाई विकास निर्माणका व्यावसायिक लाभका काममा हात हाल्न रोकिनुपर्छ। सेटिङ बाट भएको राज्यकोष दुरुपयोगबारे अख्तियार दुरुपयोग अनुसन्धान आयोग, राष्ट्रिय सतर्कता केन्द्रजस्ता निकायले अनुगमन गर्नुपर्छ। संघीयता जनतालाई सेवा दिन आएको हो, सास्ती दिन होइन। त्यो मर्म र भावनालाई पनि हरेक विकास निर्माणमा ध्यान दिइनुपर्छ। जनतामाथि निर्मम आक्रमण गरेर लादिने विकासको कुनै अर्थ छैन।"
राजसंस्थाप्रति किन मरिहत्ते ?,"नेपालमा राजसंस्थाको महत्त्व धेरै कोणबाट बुझ्न सकिन्छ। पहिलो महत्त्व ऐतिहासिक हो। नेपालको इतिहास करिब २६ सय वर्षअगाडि देखि सुरु भएको मानिन्छ। त्योभन्दा पनि करिब १५० वर्षअगाडि नै नेपालमा राजसंस्थाको उत्पत्ति भएको विश्वास इतिहासशिरोमणि बाबुराम आचार्यले गरेका छन्। उनले भनेका छन्, वर्तमान काठमाडौं उपत्यकामा एक प्रकारले एउटा राजसंस्थाको आधारशिला स्थापित भइसकेको झलक प्राप्त हुन आएको छ। यसै सिलसिलामा उनी भन्छन्, यहाँ (उपत्यका) का किराँतहरूले आफ्नो जाति वा वर्गका यस क्षेत्रमा आबाद रहेका सबै गाउँलाई एउटै प्रशासनिक निकायका रूपमा संगठित गराएको र नेपालमा सार्वभौमिक सत्तासम्पन्न एउटा छुट्टै स्वतन्त्र राज्यको जग बसाइदिएको पनि झलक पाइन्छ। यस क्षेत्रमा स्थापित भएको आदिम किराँत राज्य भएकाले यथार्थमा यहाँ यसै समयदेखि राजनीतिक रूपमा किराँतकाल आरम्भ भएको देखिन आएको उनको मत छ। नेपालमा राजसंस्थाको व्युत्पत्तिबारे अरू स्पष्ट गर्दै उनले भनेका छन्, निश्चित अवधिको निमित्त निर्वाचित हुने नेता वा राजाहरू नै जीवनभरको निमित्त निर्वाचित हुने परम्परा यतिञ्जेल सुरु भइसकेको थियो, राजाहरूको वंश परम्परा मात्र चल्न सकिरहेको थिएन। यसै स्थितिमा यहाँका अन्तिम निर्वाचित किराँत राजाले आफ्ना छोरालाई नै उत्तराधिकारीका रूपमा नियुक्त गरी यहाँ राजतन्त्रात्मक किराँत राज्यको जग बसालिदिएको अनुमान हुन्छ। यस किसिमको शासन पद्धति यहाँ यसपछि किराँतकालभर लगभग आठ सय वर्षसम्म लगातार चलि नै रहेको देखिन्छ। २०६३ सालमा नेपालको राजसंस्था उन्मूलन हुनुअगाडि काशीनाथ तमोटका अनुसार १७६ राजाहरू भएका थिए। त्यसमध्ये पृथ्वीनारायण शाहले अहिलेको नेपालको जग बसालेका थिए। यति लामो इतिहास बोकेको राजसंस्थालाई असंवैधानिक र अप्रजातान्त्रिक रूपमा हटाउनु के मूर्खता होइन ? दार्शनिक एरिस्टोटलअनुसार राज्य सञ्चालनमा सुरुमा राजसंस्था आउने, त्यो अधिनायकवादमा परिवर्तन हुने, त्यसपछि मुठीभर मानिसहरूका हातमा सत्ता जाने, त्यसमा पनि फाटो आई प्रजातन्त्रमा परिणत हुने, त्यसपछि कालान्तरमा अराजकता आउने गर्छ। त्यस्तो बखतमा पुनः राजसंस्था प्रतिष्ठापन हुन जान्छ। यो सिद्धान्तअनुसार नेपालमा राजतन्त्रले राणाकाल निम्त्याएको, राणाकालले प्रजातन्त्र निम्त्याएको र यसले अराजकता आएको देखिन्छ। ऐतिहासिक रूपमा यो सिद्धान्त थुप्रै देशहरूमा लागू भएको उनको भनाइ छ। यसै पृष्ठभूमिमा नेपालमा चलिरहेको अराजक परिस्थितिले राजसंस्थाको पुनः उत्थान हुने संकेत दिएको छ। राजनीतिक दृष्टिबाट हेर्दा आजको युगमा सबै प्रकारका वाद र सिद्धान्त असफल भएका छन्। कुनै पनि देश यस्तो पाइन्न, जहाँ पुँजीवाद, समाजवाद, प्रजातन्त्रवाद या भनुँ निरंकुशतावाद मात्र चलेको होस्। हिजोआज सबै वादका असल गुणहरू लिएर राज्य सञ्चालन भइरहेको छ। त्यस्तो सम्मि िश्रत व्यवस्थाको बोलवाला छ। तर नेपालमा जनताको जनवाद स्थापना गर्ने अठोट देखिएको छ। अर्कोतिर लोकतन्त्रको आधार पनि तयार गरिएको छ। यी दुई एकअर्काका विरोधी हुन्। यिनीहरू आपसमा टकराएर नाश हुने दिशातिर गइरहेका छन्। त्यसकारण यिनीहरूले नै राजसंस्थालाई निम्त्याइरहेको देखिन्छ। राजतन्त्रले सबै वादहरूको असल गुणहरू अपनाउने र खराब पक्षलाई परित्याग गर्न सक्छ। त्यस दृष्टिबाट पनि राजसंस्थाको महत्त्व बढिरहेको हो। सामाजिक दृष्टिबाट पनि राजसंस्थाको महत्त्व बुझ्न सकिन्छ। नेपाल एक बहुजातीय, बहुभाषिक, बहुसांस्कृतिक समाज मानिन्छ। यहाँ ६० वटा जातजाति भएको आधिकारिक स्रोतले मानेको छ। त्यसैगरी सयभन्दा बढी भाषा बोलिने पनि गरिन्छ। उनीहरूका बीचमा विद्यमान सहिष्णुता र सामञ्जस्य नेपाली समाजको एउटा ठूलो बल मानिएको छ। त्यसैले विदेशीहरूले नेपालमा जातीय दंगा गराउन अर्बौं रुपैयाँ खर्च गरे पनि निस्फल भएको छ। यो बहुलतालाई राजसंस्थाले राम्ररी मनन गरेको प्रमाणहरू नै छन्। पञ्चायतकालमा विभिन्न जातजातिका अगुवाहरूलाई राजाले बोलाइबोलाई राज्यको ठूलाठूला जिम्मेवारी दिएका थिए। नेपालमा सबै प्रकारको प्रयोग भइसकेपछि नेपालीहरू राजसंस्थालाई एक सामाजिक एकताका प्रतीकको रूपमा मान्न तयार भएका छन्। आर्थिक दृष्टिले राजतन्त्र कायम राख्न करोडौं रुपैयाँ लाग्यो भनेर त्यसको अन्त्य गरियो। तर संवैधानिक नयाँ व्यवस्था आउनेबित्तिकै खासगरी संघीयताको कारणले सात सयभन्दा बढी राज्यका अधिकारीहरूको तलब, भत्ता, घरबहाल, यातायातमा अर्बौं रुपैयाँ खर्च भयो। सो पैसा जनतामाथि नयाँनयाँ कर लगाएर उठाइयो। त्यो पनि नपुगेर अर्बौं रुपैयाँ विदेशी ऋण लिन थालियो। यसबाट आजित जनताले धेरै राजाहरू पाल्नुभन्दा एउटा राजा पाल्नु धेरै किफायत हुने रहेछ भनेर महसुस गरे र गुनासो पोख्न थाले। यो दृष्टिबाट पनि राजतन्त्रको चाहना नेपालमा बढ्न थालेको हो। राजतन्त्रको अर्को महत्त्व धार्मिक रहेको छ। ऐतिहासिक र परम्परागत रूपमा नेपाली समाज धर्ममा विश्वास गर्ने गरेको छ। धार्मिक पर्वमा हजारौं र लाखौं संख्यामा जुट्ने गरेका छन्। त्यस्तो भीड राजनीतिक उद्देश्यका लागि जुटाउनु पर्यो भने लाखौंकरोडौं रुपैयाँ खर्च गर्नुपर्छ। तर धार्मिक पर्वका लागि एक पैसा पनि खर्च हुँदैन। नेपालले एक हिन्दु राज्यको पहिचान बनाइसकेको थियो। त्यसअन्तर्गत कुनै धार्मिक पक्षपात भएको थिएन। एक प्रकारले धार्मिक सामञ्जस्य र सहअस्तित्व कायमै रहेको थियो। नेपालको विकासमा हिन्दु, बौद्ध र किराँत धर्मले ठूलो भूमिका खेलेको पाइन्छ। इस्लाम र इसाई धर्मले पनि स्वतन्त्रता पाएका थिए। धर्म निरपेक्षताले सबै धार्मिक समुदायमा असुरक्षा र अशान्ति पैदा गरिदिएको छ। यी समुदायमा शान्ति र सुरक्षाको भावना पुनर्उत्थान गर्न पनि राजतन्त्रको सम्झना भएको हो। पहिलेको व्यवस्थाअनुसार हिन्दु राज्य भन्नाले नेपालको राजगद्दीमा बस्ने राजा हिन्दु हुनुपर्छ भन्ने मात्र बुझिन्थ्यो। वर्तमान स्थितिमा साउदी अरेबिया र मलेसियाले आआफ्नो देशलाई इस्लामिक राज्य मानेजस्तो नेपालले हिन्दु राज्य घोषणा गर्नुपर्छ। त्यसबाट नेपालीलाई धेरै लाभ हुन सक्छ। नेपालको सांस्कृतिक गतिविधिमा राजतन्त्र भिजिसकेको छ। कुमारीको जात्रालाई पृथ्वीनारायण शाहले सहर्ष स्वीकार गरी आफ्नो शासन सुरु गरेकाले उनी पनि स्थानीय जनताबाट स्वीकार्य भएका थिए। त्यो परम्परा आजसम्म पनि कायमै छ। नेपालको सांस्कृतिक संरक्षकका रूपमा कतिपय चाडपर्वमा उनको संलग्नता अनिवार्य मानिन्छ। नेपालको सांस्कृतिक वैभवले नेपालीलाई मात्र होइन, विश्वलाई पनि ठूलो सन्देश पुर्याउँछ। शान्ति, सामञ्जस्य र विविधतामा एकताको उाहरण र सन्देश नेपालले दिन सक्छ। राष्ट्रियताको जगेर्ना गर्न राजसंस्थाको महत्त्व अरू बढेको छ। हुन त अंशुवर्मा, भीमसेन थापाको समयमा पनि नेपालको अस्तित्व रहन्न कि भन्ने डर थियो। तर आजको दिनमा यो जति सम्भव देखिएको छ र मानिसहरूले महसुस गरेका छन्, त्यति गम्भीर रूपले कहिले पनि यस्तो सम्भावना खडा भएको थिएन। राष्ट्रिय अस्तित्व र संरक्षणका लागि नै राजसंस्थाको ठूलो खाँचो भएको प्रायः सुनिएको छ। यसको मुख्य कारण ठूलो परिवर्तनपछि आएको गणतन्त्र र यसका चालकहरूले अन्तर्राष्ट्रिय विश्वास जित्न नसकेको गुनासो छ। नेपालको राजसंस्थाको देन राजनीतिक मात्र होइन, मानिसको सुखी र सफल जीवनका लागि पनि भएको छ। यसको उदाहरण ललितपुरका राजा सिद्धिनरसिंह मल्ल छन्। उनले मानिसको स्वास्थ्य, मानसिक शान्ति र आध्यात्मिकताको सन्देश र तरिका दिएका छन्। उनले आफ्नै जीवनकालमा ती तौरतरिकाहरू अपनाउने गर्दथे। त्यसबारे धेरै चर्चा भएको पाइन्न। यसको उजागर भएको दिन राजसंस्थाको महत्त्व झन् धेरै बुझिनेछ। हाइलाइट राजनीतिक दृष्टिबाट हेर्दा आजको युगमा सबै प्रकारका वाद र सिद्धान्त असफल भएका छन्। कुनै पनि देश यस्तो पाइन्न, जहाँ पुँजीवाद, समाजवाद, प्रजातन्त्रवाद या भनुँ निरंकुशतावाद मात्र चलेको होस्।"
"यही ट्याक्टर हो, जसमा घाइतेलाई इँटाभट्टा पुर्याइयो","गौर : बुथ कब्जा गर्न तयार पारेको बम विस्फोटन हुँदा मारिएका भनिएका व्यक्तिलाई इँटाभट्टामा लैजान प्रयोग भएको ट्याक्टर प्रहरीले बरामद गरेको छ। बरामद ट्याक्टर आफताव आलमका भाइ मो महताव आलमको भएको प्रहरीको दाबी छ। आलमका काका शेष इद्रिसको सानो घरमा बम विस्फोट भएको र घाइतेलाई ना१ त ६४७२ नम्बरको ट्याक्टरमा राखेर जिउँदै इँटाभट्टामा हाली जलाएको आलममाथि आरोप छ। प्रहरीका अनुसार प्रमाण मेटाउने उद्देश्यले उक्त ट्याक्टर आलमका भाइ महतावले ०६७ असार २३ गते बेचेका थिए। ०५७ जेठ २४ मा महतावले आफ्नै नाममा खरिद गरेको ट्याक्टर ०६४ चैत २७ गते राति बम विस्फोटका घाइते तथा मृतक बोक्न प्रयोग भएको पीडित पक्षले दाबी गर्दै आएका छन्। प्रमाण नष्ट गर्नकै लागि ट्याक्टर बिक्री गरेको हुन सक्ने जिल्ला प्रहरी कार्यालय रौतहटका डीएसपी नवीन कार्कीले बताए। ट्याक्टर रौतहटस्थित देवाहीगोनाही नपा२ करुनियाटोलका उमाशंकर साहले किनेका थिए। नम्बरसमेत नराखी चलाउँदै आएको ट्याक्टर बरामद भएको छ, हामी अनुसन्धान गर्दै छौँ, डीएसपी कार्कीले भने। विस्फोटमा परेकालाई आलमका भान्जा मुस्ताक राजाको राजा इँटाभट्टामा पोलिएको प्रत्यक्षदर्शी भनिएकाहरूले प्रहरीसमक्ष बयान दिएका छन्। घटना भएको रात गहुँबारीमा लुकेर घाइते लगेको देखेको दाबी गर्ने मृतक भनिएका ओसी अख्तरका ससुरा सम्सुल मियाँले ट्याक्टरमा राखेर इँटाभट्टामा लगेको बताउँदै आएका छन्। पक्राउ परेका आलममाथि कर्तव्य ज्यान तथा विस्फोटन पदार्थसम्बन्धी मुद्दामा प्रहरीले अनुसन्धान गरिरहेको छ। घटनाको सबुत प्रमाण संकलन र अनुसन्धान भइरहेको रौतहटका प्रहरी प्रमुख एसपी भूपेन्द्र खत्रीले जानकारी दिए। आलम असोज २६ गते पक्राउ परेका थिए। पहिलो पटक सात दिनको म्याद थप गरिएकामा अनुसन्धान नसकिएको भन्दै प्रहरीले माग गरेपछि जिल्ला अदालतले पाँच दिनको म्याद दिएको थियो। आलमले जिल्ला सरकारी वकिल कार्यालयमा बयान दिने क्रममा घटना नै नभएको घाइते र मृतकको के कुरा भन्ने जवाफ दिएका छन्। अनुसन्धानमा रहेका एक प्रहरी अधिकृतले भने ३० भन्दा बढी प्रश्न गरिएकामा आलमले घटना भएको छैन भन्ने मात्र जवाफ दिएका थिए। त्यसपछि पोलिग्राफ परीक्षण गर्न प्रहरी जुटेको थियो। तर, उनले अस्वीकार गरेका छन्। पोलिग्राफ परीक्षणबाट झुट बोलेनबोलेको पत्ता लगाउन सकिन्छ। सर्वोच्च अदालतको फैसला कार्यान्वयन निर्देशनालयले ०७५ चैत ८ गते पछिल्लो पटक जिल्ला प्रहरी कार्यालयलाई मुद्दाको अनुसन्धान गर्न पत्राचार गरेपछि घटनाका मुख्य आरोपी भनिएका निलम्बित सांसद आलमलाई प्रहरीले पक्राउ गरेको हो। रौतहटको यमुनामाई गाउँपालिका४ का त्रिलोकप्रताप सिंहका बाबु श्रीनारायण सिंह र ओसी अख्तरका आमा रोक्साना खातुनले आलम, उनका भाइ मोमहताव आलम, मोविन आलम, शेख भदई र शेख सवेजविरुद्ध ज्यान मुद्दामा किटानी जाहेरी दिएका थिए।"
ऊर्जा सम्मेलन तयारी अन्तिम चरणमा,"काठमाडौं : स्वतन्त्र ऊर्जा उत्पादकको संस्था नेपाल (इप्पान)ले आयोजना गर्न लागेको ऊर्जा सम्मेलनको तयारी अन्तिम चरणमा पुगेको छ। ऊर्जा क्षेत्रमा भएको परिस्थितिजन्य परिवर्तन, देखिएका सुधार, देशभित्र र बाहिर देखिएका क्षेत्रीय विद्युत् व्यापारको अवसर तथा चुनौतीलगायत विषयमा चर्चा गर्न स्वतन्त्र ऊर्जा उत्पादक संस्था नेपाल (इप्पान)ले मंसिर ५ र ६ गते ऊर्जा सम्मेलन गर्न लागेको हो। ऊर्जा सम्मेलनलाई ऊर्जा, जलस्रोत तथा सिँचाइ मन्त्रालयको अभिभावकत्व प्राप्त भएको छ भने, राष्ट्रिय योजना आयोग, लगानी बोर्ड, नेपाल विद्युत् प्राधिकरण, जलविद्युत् लगानी तथा विकास कम्पनीजस्ता सरकारी निकायको सहकार्य छ। क्षेत्रीय विद्युत् व्यापारको सम्भावनाको छलफल अगाडि बढाउन छिमेकी मुलुकको व्यापक सहभागिता छ। ऊर्जा सम्मेलनलाई नेपालमा रहेको भारतीय र बंगलादेशी दूतावासबाट महŒवपूर्ण सहयोग छ। सम्मेलनमा भारत, बंगलादेश तथा चीनबाट ठूलो संख्यामा व्यक्ति तथा संघ संस्थाको सहभागिता हुनेछ। त्यस्तै भुटान, नर्वे, दक्षिण कोरिया, क्यानडा, नेदरल्यान्ड, बेलायत, संयुक्त राज्य अमेरिका तथा जापानबाट उत्साहजनक सहभागिता हुने आयोजकले जनाएको छ। ऊर्जा सम्मेलनमा क्षेत्रीय विद्युत् व्यापार, विद्युत् बजार नियमन, वित्तीय व्यवस्थापन, ऊर्जाको दिगो विकास, संघीयतामा ऊर्जा परियोजना सञ्चालन र सहजीकरण, ऊर्जामा आवश्यक लगानी तथा आयोजना प्रदर्शनी हुनेछन्। समावेशी ऊर्जा क्षेत्रसम्बन्धी सम्झौता हुने अपेक्षा राखिएको छ। यसका अलावा ऊर्जा परियोजना निर्माण स्थलमा मागअनुसार भ्रमणको व्यवस्था गरी सहभागीले चाहेको खण्डमा विभिन्न आयोजनाको स्थलगत भ्रमण गरी नेपालमा ऊर्जा क्षेत्रमा भइरहेको विकासको प्रत्यक्ष अवलोकन गराइनेछ।"
डोजरले सत्यानाश,"बुटवल : प्रदेश ५ का पहाडी जिल्लामा अत्यधिक भित्रिएका यातायातका साधनमध्ये पहिलो डोजर हो भने दोस्रो सरकारी गाडी। स्थानीय तहको निर्वाचनपछि गाडी किन्ने लहड चल्यो। जनप्रतिनिधिले सेतो प्लेटको गाडी खरिदपछि डोजरमा लगानी गरे। कतिपय जनप्रतिनिधि ठेकेदार नै हुन्। उनीहरूको पहिलो योजना नै आफ्नै कम्पनीबाट सडक निर्माण गर्नु थियो। पाल्पा, गुल्मी, प्युठान, रोल्पा, अर्घाखाँचीमा डोजराध्यक्ष को संख्या अत्यधिक छ। ७२ वटा वडा रहेको रोल्पामा मात्रै डोजरको संख्या सय हाराहारीमा छ। असार सुरु भएपछि यी सबै वडामा सग्ला पहाड भत्काउन डोजर प्रयोग गरिन्छ। ती सडक न प्रयोगका छन् न त केही उपलब्धि नै ! डोजरकै भरको विकासले स्थानीय तहको करिब ५० प्रतिशत लगानी खेर गएको छ। नागरिक समाजका अगुवा घनश्याम आचार्य डोजर बन्देज लगाएर मानव श्रममा सडक निर्माण गर्नुपर्ने बताउँछन्। ठेक्कामा सम्झौता गरिएका हुन् या उपभोक्ता समितिमार्पत खनिने सडक, सबै काममा डोजर अनिवार्यजस्तै बनेको छ, उनले भने। संघीय सरकारले करोडभन्दा कमको योजनामा डोजर प्रयोग गर्न नपाइने स्थानीय तहलाई परिपत्र गरे पनि कार्यान्वयन गरिएको छैन। लुंग्री गाउँपालिका अध्यक्ष दुर्गाबहादुर खड्काले मानव श्रमबाट सडक खन्ने कार्य अव्यावहारिक रहेको बताए। थोरै रकमले पनि डोजरमार्पत बढी दूरीको सडक बन्ने र मानिसबाट थोरै मात्र सडक निर्माण हुने भएकाले निर्णय व्यावहारिक नभएको जनप्रतिनिधिको दाबी छ। बाटो पुग्यो तर पानीका मुहान सुके। जिल्लामा बनेका ९५ प्रतिशत सडक निर्माणमा प्राविधिक मूल्यांकन छैन। अर्घाखाँचीका प्रत्येक गाउँमा मोटरबाटो पुगेको छ। पहाडी जिल्ला भए पनि प्रत्येक गाउँमा मोटर पुग्ने जिल्ला अर्घाखाँची बनेको छ। बाटो पुग्यो तर पानीका मुहान सुके। जिल्लामा बनेका ९५ प्रतिशत सडक निर्माणमा प्राविधिक मूल्यांकन छैन। स्थानीय नेताको निर्देशन र डोजर चालकको इन्जिनियरिङमै सडक बनेका हुन्। डोजर चलाइन्छ सडक निर्माण हुन्छ। वर्षामा पानी आउँछ, बाटो बिग्रन्छ फेरि डोजर प्रयोग गरी सफा गरिन्छ। ६७ वर्षदेखि यही क्रम चलेको छ। जसकारण खानेपानीका मुहान सुकेका छन्। घरहरू पहिरोको जोखिममा छन्। मोटरबाटो खन्दा न वातावरणीय प्रभाव मूल्यांकन गरिन्छ न त इन्जिनियरिङ सर्भे नै ! डोजर ड्राइभर नै इन्जिनियर हुन्छन्, अनि कहाँ दिगो हुन्छ, अधिवक्ता जगन्नाथ भुसालले भने, एक वर्ष एकातर्फ बाटो खन्यो, अर्को वर्ष फेरि परिवर्तन गर्यो, जथाभावी खन्दा पहिरो नजाने कुरै भएन। जिल्ला समन्वय समितिका अनुसार २८ मुख्य, १६ सहायक स्तर, ५० गाउँस्तरीय र ९६ टोलस्तरीय र ११ सय हाराहारीमा घरघर तथा टोलटोलमा खनिएका सडक छन्। यसबाहेक चन्दारेमिट्यान्सबाट टोल र घरआँगनमा खनिएका सडक छन्। खनिएका अधिकांश सडक डीपीआरबिनै तयार गरिएका हुन्। सडकका मुद्दा सर्वोेच्चसम्म सडक निर्माणमा विवाद उत्तिकै छ। मुद्दामामिला सर्वाेच्च अदालतसम्म पुगेका छन्। सन्धिखर्क नगरपालिकाका उपप्रमुख तथा न्यायिक समितिका संयोजक ठाकुरकुमार विकका अनुसार डोजरले मोटरबाटो खन्दा भएका झगडाका चार वटा मुद्दा दर्ता भएका छन्। धेरै मौखिक उजुरीमा मेलमिलाप गराइएको छ। गुल्मीको रेसुंगा नगरपालिका९ स्थित उपल्लो तम्घासमा सडक निर्माण गर्दा स्थानीयबीच भएको विवाद अदालतसम्म पुगेको छ। मालपोत थाम्का रिङरोड मोटरबाटो निर्माणमा स्थानीयले बाधा उत्पन्न गराएको वडाध्यक्ष नारायण सुनारले जानकारी दिए। उक्त विवाद सर्वोच्च अदालतमा विचाराधीन छ। स्थानीयले भने सडक निर्माणमा दायाँबायाँ जग्गा कटान गर्दा एकतर्फ मात्र धेरै जग्गा डोजर प्रयोग गरी खनेकाले विवाद उत्पन्न भएको बताएका छन्। प्युठानको झिमरुक गाउँपालिका१ सौतामारेमा गोरेटो बाटो निर्माण गर्दा विवाद भएपछि काम अगाडि बढ्न सकेको छैन। गाउँपालिका क्षेत्रकै सबैभन्दा ठूलो तल्लाखर्कसाखीनपानी जाने बाटोको विषयमा विवाद भएको हो। पैदल ओहोरदोहोर गरेका गाउँलेलाई जिप, ट्र्याक्टर गुुड्न मिल्ने गरी बाटो निर्माण गर्न थालिएको थियो। गाउँपालिकाले गोरेटो बाटो निर्माण गर्दा कम्तीमा तीन मिटर चौडा हुनुपर्ने प्रावधान राखेको छ। तर, गाउँका केही स्थानीयले बढीमा दुई मिटर मात्र चौडा सडक निर्माण गर्नुपर्ने भनेपछि विवाद चुलिएको हो। वडाध्यक्ष ध्रुवराज खनालले उक्त सडक निर्माणमा चालु वर्ष ३ लाख रुपैयाँ बजेट विनियोजन गरिएको बताए। गाउँमा विवाद हुँदा निर्माणले गति लिन सकेन, उनले भने, कति मिटर चौडा खन्ने भन्नेमा विवाद भयो। उनले केही समयभित्र स्थानीयसँग बसेर अन्तिम टुंगोमा पुग्ने उल्लेख गरे। बाटो निर्माण नहुँदा गाउँका करिब ६० घरधुरी पैदल ओहोरदोहोर गर्छन्। जिल्लाका धेरैजसो ग्रामीण क्षेत्रमा सडक निर्माणमा विवाद देखिने गरेको छ। जनप्रतिनिधि आएपछि बजेट जति सडकमै विनियोजन भएको छ। तर, प्राविधिक मूल्यांकन, स्टिमेटअनुसार सडक निर्माण हुँदैनन्। उपभोक्ता समिति र ठेक्का प्रक्रियामा निर्माण भएका योजनामा डोजर चालक नै इन्जिनियर बन्ने गरेको स्थानीय बताउँछन्। (खेम बुढारोल्पा, प्रेमनारायण आचार्यअर्घाखाँची, गंगा खड्कागुल्मी र केशर रोकाप्युठान)"
सडकले तोड्यो सम्बन्ध,"बैतडी : बैतडीको दशरथचन्द नगरपालिका९ चिलाउने र अयाँरखालीका बासिन्दा एउटै परिवारका सदस्यजस्तै हुन्। वर्षौंदेखि मिलेर बसेका उनीहरू सोमबारको घटनापछि एक अर्कासँग नबोल्ने अप्ठ्यारो स्थितिमा पुगेका छन्। यसको कारक भने नगरपालिकाले वा कुनै पनि निकायले बजेटै नदिएको सडक आफुखुसी निर्माण गर्नु नै बनेको छ। चिलाउनेदेखि पार्ससम्मको सडक निर्माणका क्रममा अयाँरखालीकी गौरी जोशीलाई डोजरले घाइते बनाएपछि अहिले दुवै गाउँका बासिन्दाबीच फाटो देखिएको छ। उनीहरू एक पक्षले अर्को पक्षलाई दोष लगाइरहेका छन् भने पुरानो सौहार्दतामा समेत भाँजो फाट्दै गएको छ। मेरो छोरालाई हानेर घाइते बनायो। मेरै जमीनमा डोजर चलायो। म उनीहरूसँग दिल खोलेर कसरी बोल्न सक्छु ? , स्थानीय वृद्ध विष्णुदत्त जोशीले भने। हामीले सहमति गरेर सडक लैजाउ भनेको हो। हाम्रै जमीनमा डोजर चलाउने, अनि हामीमाथि नै जाइलाग्ने ? यो अवस्थामा उनीहरूलाई आफ्ना भनेर कसरी मान्नु ? बिना बजेटका सडकले विवाद दशरथचन्द नगरपालिका९ ग्वाल्लेकमा निर्माण भइरहेको चिलाउनेपार्स सडक र चिलाउनेअयाँरखालीपार्स सडक बिनाबजेट काटिएको पाइएको छ। नगरपालिकाको मौखिक आश्वासनमै दुवै पक्षले सडक निर्माण गर्दा विवाद देखिएको छ। सडक निर्माण गर्छौं भनेर दुवै पक्ष नगरपालिकामा आएका हुन्। तर हामीले सहमति गरेर मात्रै सडक निर्माण गर्नु, तिहारपछि दुवै पक्ष मिलेर निर्माण अघि बढाउनु भनेका थियौं, नगरप्रमुख थापाले भने। दुई पक्षबीच सहमति नहुँदा झडपको स्थिति आयो। हामीले दुवै सडकमा रकम विनियोजन गरेका छैनौं। त्यसैले हामीले निर्माणको आदेश पनि दिएका छैनौं। सुन्नाखानदेखि पार्ससम्मको सडक निर्माणका लागि दुई वर्षअघि उपभोक्ता समिति बन्यो। समितिले चिलाउनेसम्म वडा कार्यालयको ४ लाखको सहयोगमा करिब डेढ किलोमिटर सडक बनायो। चिलाउनेबाट सडक कताबाट लैजाने भनेर दुवै पक्षबीच विवाद भएपछि अहिले गाउँ नै दुई फ्याक भएको छ। चिलाउने, अयाँरखाली हुँदै पार्ससम्म सडक जोड्ने एउटा पक्ष र चिलाउने हुँदै पार्ससम्म सडक जोड्ने अर्को पक्ष भएपछि विवाद बढेको हो। हामीले पनि सहमति गरेर सडक लैजाऔं भनेका हौं। तर जमीनवाला पक्षले सहमति नगर्दा यस्तो घटना भयो। यो घटनाले गाउँ नै छिन्नभिन्न बनाइदियो, स्थानीय मनिराज जोशीले भने, सडक हामीलाई पनि आवश्यक थियो, उनीहरूलाई पनि आवश्यक थियो। दुवै पक्ष मिलेर गरौं भन्दा पनि मानेनन्। अहिले आपसमै मनमुटाव उत्पन्न भएको छ। दुवै गाउँका दिदीबहिनी मिलेर काम गथ्र्यौं। हामी एकै परिवारका मान्छे हौं। यसरी हामीलाई डोजरले हुत्याउलान् भनेर सोचेकै थिइनँ, स्थानीय भागरथी जोशीले भनिन्, हाम्रो खेतमा डोजर नचलाऊ भन्दा हामीमाथि नै जाइलागे। अहिले नजिकै पनि नपर्ने स्थिति भएको छ। डोजरले सडक नकाटेको भए यस्तो हुने थिएन। सडककै कारण दुई पक्षबीच मनमुटाव बढ्दै गएको वडा सदस्य हंशराज जोशीले बताए। उनले भने, हामीले दुवै ठाउँमा सडक निर्माण गर्नुपर्छ भनेर प्रयास गरीरहेका थियौं। सोमबार एक्कासी अप्रिय घटना भयो। यसले हामीलाई पनि दुःखित तुल्याएको छ। दुवै पक्षले मिलेर काम गरेको भए यस्तो हुँदैनथ्यो। यसले गाउँमा विखण्डन ल्याएको छ। घटना राजनीतिकरण हुँदै सोमबार डोजरले महिलालाई हुत्याएपछि त्यहाँ अहिले राजनीतिक रंग पनि देखिन थालेको छ। चिलाउनेदेखि अयाँरखालीसम्मको सडकलाई कांग्रेस र चिलाउनेदेखि पार्ससम्मको सडकलाई नेकपाको सडकको रूपमा हेरिन थालेको छ। अहिलेसम्म गाउँमा राजनीतिक विभाजन थिएन। हामीहरू आपसमा मिलेरै बसेका थियौं। यो घटनालाई राजनीतिक रूपमा पनि हेर्न थालिएको छ, स्थानीय भवानीदत्त जोशीले भने, अब एक गु्रप कांग्रेस र अर्को गु्रप नेकपा निकट देखिन थालेको छ। यसले हामीलाई फाइदा गर्दैन। हामीले सडक बनाउन चार दिनसम्म सहमति गर्ने समय मागेका थियौं। तर हाम्रो कुरा नसुनी सत्ताको आडमा डोजर चलाइयो। यसले हामीलाई निकै दुःखित बनाएको छ, वृद्ध गोपालदत्त जोशीको यो भनाइले पनि घटना राजनीतितिर मोडिन थालेको आभास हुन्छ। ग्वाल्लेकमा सडक निर्माणका लागि दुवै पक्षलाई आपसी सहमति गरेर मात्रै काम अघि बढाउन आग्रह गरेको दशरथचन्द नगरपालिकाका प्रमुख नरेन्द्रसिंह थापाले बताए। उनले भने, हामीले राजनीतिक रूपमा त्यस्तो केही पाएका छैनौं। दुवै पक्षले सडक मागे। तल्लो सडकमा जमीनको विवाद थियो, मिलाएर मात्र सडक काट्न भनेका थियौं। तर सहमति नगर्दा घटना भयो। डोजरधनी भवानीदत्त जोशीले पनि आफूलाई सहमति भइसकेको भनेर सडक निर्माणका लागि बोलाएका दाबी गरेका छन्। उनले भने, हामीले सहमति गरेर सडक निर्माणका लागि आउनोस् भने तर यता विवाद रहेछ। मैले डोजर नहालौं भन्दा निर्माण पक्षले पनि मानेनन्। जमीनवाला पक्षले पनि अगाडि बढ्न नदिने ढिपी गरेपछि यस्तो अवस्था आयो। छानबिन समिति घटनास्थलमा डोजरले स्थानीयमाथि आक्रमण गरेको घटनाको छानबिन गर्न जिल्ला प्रशासन कार्यालय बैतडीले गठन गरेको छानबिन समितिले पनि बुधबार घटनाबारे जानकारी लिएको छ। घटनास्थलमा पुगेर दुवै पक्षसँग जानकारी लिनुका साथै घटनाका अन्य पक्षबारे पनि बुझेको लिएको छानबिन समितिका संयोजक एवं सहायक सीडीओ लोकेन्द्रसिंह नेगीले बताए। उनले भने, हामीले डोजरले महिलालाई हुत्याएको ठाउँ र सम्बन्धित पक्षसँग छलफल गरेका छौं। प्राप्त जानकारीको विश्लेषण गरेर प्रतिवेदन पेस गर्नेछौं। कांग्रेसले गठन गरेको छानबिन समितिले पनि बुधबार नै घटनास्थल पुगेर स्थानीयसँग छलफल गरेको छ। हामीले ग्वाल्लेकमा भएको घटनाबारे स्थानीयसँग छलफल गर्यौं। दुवै पक्षसँग कुराकानी गरेका छौं, समिति संयोजक बहादुरसिंह थापाले भने, डोजरले महिला हुत्याउने काम अमानवीय भएको बताए। दुई पक्षबीच सहमति नहुँदा घटना भएको रहेछ। यसमा संयम अपनाउन दुवै पक्षसँग आग्रह गरेका छौं। छलफलबाट प्राप्त भएका तथ्यहरूलाई प्रतिवेदन बनाएर पत्रकार सम्मेलन गरी सार्वजनिक गर्ने संयोजक थापाले बताए। उनले भने, दुवै पक्षबाट धेरै कुरा आएका छन्। हामी प्रतिवेदनसहित ती कुरा पत्रकार सम्मेलन मार्फत सार्वजनिक गर्नेछौं।"
विप्रेषण घट्यो,"काठमाडौं : वैदेशिक रोजगारीमा जानेको संख्यामा सामान्य वृद्धि देखिए पनि विप्रेषण आप्रवाहमा भने कमी आएको छ। नेपाल राष्ट्र बैंकले सार्वजनिक गरेको चालु आर्थिक वर्षको पहिलो दुई महिनाको समष्टिगत आर्थिक र वित्तीय परिदृश्य सम्बन्धि प्रतिवेदनअनुसार गत आर्थिक वर्षको तुलनामा रेमिट्यान्स १३ प्रतिशतले घटेको छ। २०७६७७ को साउन र भदौ महिनामा १ अर्ब ३५ करोड ९९ लाख र एक खर्ब ५३ अर्ब ७३ करोड रुपैयाँ रेमिट्यान्स भित्रिएको छ। गत वर्षको सोही अवधिको तुलनामा अहिले भित्रिएको रेमिट्यान्स कम हो। गत आर्थिक वर्षको पहिलो दुई महिनामा १ अर्ब ३७ करोड ८४ लाख अमेरिकी डलर रेमिट्यान्स भित्रिएको थियो। गत आर्थिक वर्षको सोही अवधिमा अघिल्लो आर्थिक वर्षमा रेमिट्यान्सको वृद्धिदर २२३ प्रतिशत (अमेरिकी डलरमा) थियो। यद्यपि चालु आवमा गत आवको तुलनामा वैदेशिक रोजगारीमा जानेको संख्या सामान्य बढेको छ। चालु आवको पहिलो दुई महिनामा ३९ हजार आठ सय ६५ व्यक्ति वैदेशिक रोजगारीमा गएका छन्। अघिल्लो वर्ष यस्तो संख्या ३९ हजार सात सय ८५ थियो। नेपाल रेमिटर्स एसोसिएसनका पूर्वअध्यक्ष देवीप्रसाद भट्टचनले वैदेशिक रोजगारीमा जानेले दसैंभन्दा अघिको समयमा धेरै रेमिट्यान्स पठाउने हुँदा रेमिट्यान्स बढ्नुपर्ने भए पनि मलेसियाको समस्या समाधानमा ढिलाइ हुँदा त्यसको असर देखिएको बताए। रोजगारीमा जाने संख्या बढ्नेबित्तिकै पहिलो या दोस्रो महिनाबाटै त्यसको प्रभाव देखिँदैन, उनले भने, वैदेशिक रोजगारीमा जानेको संख्या पनि उल्लेख्य बढ्न सकेको देखिँदैन। विदेशी मुद्राको प्रमुख स्रोत रेमिट्यान्स आप्रवाहमा कमी आउँदा यसले मुलुकले आयात गर्ने क्षमतामा प्रत्यक्ष असर पार्ने अर्थशास्त्रीहरू बताउँछन्। गत आर्थिक वर्षको पहिलो दुई महिनाको तुलनामा चालु आवको सोही अवधिमा आयात पनि घटेको छ। गत आर्थिक वर्षको पहिलो दुई महिनामा २ खर्ब ३२ अर्ब रुपैयाँको आयात भएकोमा चालु आवको पहिलो दुई महिनामा २ खर्ब २९ अर्ब रुपैयाँको आयात भएको नेपाल राष्ट्र बैंकको तथ्यांकमा उल्लेख छ। समीक्षा अवधिमा आयात १२ प्रतिशतले घटेको भए पनि निर्यात भने २५९ प्रतिशतले बढेको छ। चालु आवको पहिलो दुई महिनामा प्रमुख निकासी वस्तुमा पाम आयल, कार्पेट, पोलिस्टर यार्न र धागो, अलैंची तथा जुट छन्। त्यस्तै, आयाततर्फ पेट्रोलियम, सवारीसाधन र पार्ट्स, मेसिनरी, एमएस बिलेट र तयारी पोसाक प्रमुख छन्। निर्यात वृद्धि र आयात घट्दा गत आवको पहिलो दुई महिनाको तुलनामा चालु आवमा व्यापारघाटा ३१ प्रतिशतले घटेर २ खर्ब ११ अर्ब रुपैयाँ छ। उपभोक्ता मुद्रा स्फिति नेपाल राष्ट्र बैंकले तोकेको ६ प्रतिशतको लक्ष्य नाघेर ६१६ प्रतिशत बिन्दूमा छ। त्यस्तै, मुलुकसँग ९ अर्ब ४४ करोड अमेरिकी डलर सञ्चिति छ। यो सञ्चितिले ८ महिना १२ दिनको सञ्चिति धान्न सक्छ। गत आर्थिक वर्षको सुरुवातदेखि नै ऋणात्मक रहेको शोधनान्तर स्थितिमा भने चालु आर्थिक वर्षमा उल्लेख्य सुधार देखिन्छ। चालु आवको पहिलो दुई महिनामा शोधनान्तर ८ अर्ब ८३ करोड रुपैयाँ बचतमा छ, जबकी गत वर्ष सोही अवधिमा शोधनान्तर स्थिति २५ अर्ब ४५ करोड रुपैयाँ घाटामा थियो।"
डोजर आतंकले गाउँ नै विस्थापित,"हेटौँडा : धादिङको धुनीवेशी नगरपालिका६ नौविसे खत्रीगाउँका सन्तोष खत्रीको घर पहिरो खसेर क्षति पुर्यायो। असार २७ गतेदेखि २ दिन परेको अविरल वर्षापछि आएको पहिरोले घर अगाडिको जग्गा पनि कटान गर्यो। पहिरोको जोखिमका कारण परिवार र घरका सामान सुरक्षित स्थानमा सारे। यसरी उनी विस्थापित हुनुको मुख्य कारण हो, डोजर प्रयोग गरी जथाभावी खनिएका ग्रामिण सडक । ६ महिनाअघि २२० केभीए विद्युत् प्रशारण लाइन बनाउने बेलामा आवश्यक नभएको ठाउँमा स्थानीय ठेकेदारको ब्यक्तिगत स्वार्थका कारण स्काभेटर प्रयोग गरी सडक खन्ने क्रममा जमिन क्षतविक्षत बनाएपछि आकाशे पानीले नै खत्रीको घर परिवार उठिबास बनाएको हो। बाटो बनाउने क्रममा नालामा बग्ने पानी आफ्नो जग्गातर्फ कटाइदिएको र बाटो खन्दा माटोले जग्गा पुरिएको भन्दै गल्छी गाउँपालिका६ का शिवप्रसाद अधिकारीले पालिकामा पटकपटक गुनासो गरे। उनको गुनासो सुनुवाइ नभएकाले उनी विस्थापित हुन वाध्य भए । प्राविधिकको अनुगमन र मुल्यांकन विना ठेकेदार र जनप्रतिनिधिको व्यक्तिगत स्वार्थमा कतिपय बाटो खनिएकाले विवाद र समस्या पनि आइरहेको छ। विकासको नाममा जनताले समस्या र पीडा भोग्नु परेको छ। वातावरणीय असरको मुल्यांकन बजेट छुट्याउने र डोजर चलाउने परिपाटी बढ्दै गएको छ। विकास निर्माणभन्दा बाटो बनाउने काममा डोजरवालाबाट कमिसन लिन पाइने भएकाले पनि व्यक्तिगत स्वार्थमा जनप्रतिनिधिले जथाभावी बाटो बनाउने गरेको स्थानीयको गुनासो छ । डोजर देख्दा तर्सिन्छन् गाउँले मकवानपुरको पश्चिमी बिकट राक्सिराङ गाउँपालिका७ काङ्बाङस्थित दलबहादुर चेपाङले दुई दिनसम्म घरमाथिबाट सडक खन्न दिएनन्। तर जनप्रतिनिधि र ठेकेदारले घरमाथिबाट सडक खन्दा गाढी आउने र जमिनको मुल्य बढ्ने बताएपछि आफ्नो बारीमा सडक खन्न दिए। तर सोही सडकका कारण २०७६ सालको वर्षामा उनी आफ्नो थातथलो छाड्न बाध्य भए । जर्बजस्ती घरमाथिबाट खनिएको सडकले उनी घरबार विहिन बनेका हुन्। पछिल्लो समय ४ पाता जस्ताले छाएको टहरोमा बस्दै आएका उनको ६ जनाको परिवार एक किलोमिटर पर खोरिया बारी कमाउँदै जंगलमा बस्न बाध्य भएका छन्। हिउँदको समयमा पूर्वपश्चिम राजमार्गअन्तर्गत चितवनको भण्डाराबाट करिब चार घण्टाको मोटरयात्रामा पुगिने काङबाङ गाउँमा एक दर्जन परिवार सडकले निम्त्याएको पहिरोको जोखिममा परेका छन् । गाउँमा सधैं डोजरमै बसेर सडक बनाएको हेर्न सकिँदैन। डोजर चालकले जता बाटो लग्यो त्यतै जान्छ, वडानम्बर ७ का वडाध्यक्ष कुलबहादुर चेपाङले भने, नचाहँदा नचाहँदै पनि सडकले खुशीसँगै दुख पनि दिएको छ । पहिरोको जोखिममा नेपालकै दोस्रो स्थानमा पर्ने मकवानपुरको पश्चिमी क्षेत्रमा जथाभावी डोजर चलाउँदा दर्जनौं गाउँ बिस्थापित हुने अवस्थामा पुगेको छ। ठेकेदार र जनप्रतिनिधिको स्वार्थमा बढी डोजर चलाउने गरिएको छ, मकवानपुरको कैलाश ८ का स्थानीय नरेन्द्र तामाङले भने, अहिले त विकास भयो भनेर खुसी हुनुभन्दा पनि डोजर देखेर गाउँले नै त्रसित हुनुपर्ने अवस्था आएको छ । गाउँ जोखिममा जोडर चालक नै इन्जिनियर बनेर बाटो खन्दा भुम्लु गाउँपालिका वडा नम्बर १० को ३० घर परिवार पहिरोको उच्च जोखिाममा परेका छन्। ०७५७६ को अन्तिममा खनिएको उक्त सडकबाट पहिरो बग्न थालेपछि वर्षाको समयमा स्थानीयवासी गाउँ छाडेर अन्यत्र बस्न बाध्य भए। काभ्रेकै कोशी पारी चौरी देउराली गाउँपालिकाका अधिकांस सडक जनताको सुविधालाई नहेरी जनप्रतिनिधि र ठेकेदारको चाहनामा खनिएका छन्। मनपरी चलाइएको डोजरका कारण गत वर्षामा दुई घर पहिरोमा पुरिएको थियो। डोजर आतंकबाट स्थानीय त्रसित छन् । हिउँदमा जथाभावी खनिएको सडक वर्षातको समयमा प्रायः बन्द हुन्छ। तापनि यो वर्ष काभ्रेका स्थानीय तहमा सडक निर्माण पहिलो प्राथमिकतामा छ। जोखिम जति निम्त्याए पनि प्राविधिक अनुगमन र मुल्यांकनमा ध्यान दिइएको छैन। सडक बन्नु राम्रो कुरा हो तर प्रकृया र अनुगमनविना खनिएटा ग्रामिण सडकले विकास र सुविधाभन्दा पीडा बढी दिने गरेको छ। यो पक्षलाई सच्याउन स्थानीयको माग छ । धादिङबाट मनिष दुवाडी, मकवानपुरबाट कृष्ण सारु मगर र काभ्रेबाट रोजन तामाङ"
वैदेशिक रोजगार : स्थानीय तहबाटै क्षतिपूर्ति,"काठमाडौं : सरकारले वैदेशिक रोजगारीमा जीवन गुमाएका आफन्त तथा अंगभंग भएकालाई क्षतिपूर्ति रकम स्थानीय तहबाटै दिन सुरु गरेको छ। वैदेशिक रोजगार बोर्डले क्षतिपूर्ति रकम लिन काठमाडौं आउनुपर्ने बाध्यता अन्त्य गर्दै स्थानीय तहबाटै रकम दिन सुरु गरेको हो। स्थानीय तहबाटै क्षतिपूर्ति पाइन थालेपछि स्थानीयवासी हर्षित भएका छन्। बोर्डले सूचना प्रकाशित गरी सीधैं पीडित वा उसका आफन्तको बैंक खातामा रकम पठाउन सुरु गरेको हो। त्यसका लागि स्थानीय तहले आवश्यक कागजात प्रमाणित गरेर पठाउनुपर्छ। कागजात प्रमाणित भएमा बोर्डले सीधै पीडितको खातामा रकम निकासा गर्नेछ। श्रम, रोजगार तथा सामाजिक सुरक्षामन्त्री गोकर्ण विष्टले पीडितलाई राहत दिन स्थानीय तहबाटै आर्थिक सहायता दिन लागिएको बताए। अब आर्थिक सहायता लिन काठमाडौं आउनुपर्दैन, उनले भने,यसबाट कामदारले घरबाटै आर्थिक सहायता पाउनेछन्। वैदेशिक रोजगारीका क्रममा विदेशमा मृत्यु भएमा बोर्डले सात लाखसम्म क्षतिपूर्ति दिन्छ। उक्त क्षतिपूर्ति रकम लिन काठमाडौं आउँदा बस्दा पीडितको मोटो रकम सकिन्छ। बसभाडा, होटल खर्चमा अधिक पैसा सकिने गरेको हो। त्यति मात्र होइन गाउँका केही टाठाबाठाले आर्थिक सहायता उपलब्ध गराउन सहयोग गर्ने बाहना बनाउँदै पीडितबाट मोटो रकम असुल्दै आएका थिए। मन्त्री विष्टले पीडित कामदारका हितका लागि सरकारले आर्थिक सहायता लिन काठमाडौं आउनुनपर्ने व्यवस्था अन्त्य गरेको बताए। पीडितले राहदानी गन्तव्य मुलुकमा पुगेको प्रमाणित हुने छाप भएको पृष्ठ, राहदानीवाहकको नम्बर, नाम र फोटोसहितको पृष्ठको प्रतिलिपि पेस गर्नुपर्छ। विदेशस्थित रोजगारदाता कम्पनी, नियोगअस्पतालको मृत्युको प्रमाणपत्र, शव ल्याउँदाको प्रज्ञापनपत्रको प्रतिलिपि चाहिन्छ। हकवालाको नागरिकतानाता प्रमाणित र अविवाहित भए स्थानीय तहबाट सिफारिसपत्र, स्थानीय तहबाट हकवाला खुलेको फोटो र बैंकको नाम, शाखा र बैंकखाता नम्बर रुजुसहितको बैंकको पत्र, नजिकको हकवालाको पासपोर्ट साइजको एकप्रति फोटो चाहिने बोर्डले जनाएको छ। करार अवधिभित्र एवम् करार अवधि समाप्त भएको एक महिनाभित्र नेपालमा कुनै कारणले मृत्यु भएमा एक वर्षभित्र आर्थिक सहायता पाउने प्रावधान छ। नेपालमा मृत्यु भएमा निज वैदेशिक रोजगारीबाट फर्केको आगमनको छाप लागेको पृष्ठको प्रतिलिपि पनि बुझाउनुपर्ने व्यवस्था छ। श्रम मन्त्रालयले वैदेशिक रोजगार नियमावली संशोधन गरी आर्थिक सहायता स्थानीय तहबाटै वितरण गर्ने निर्णय गरेको थियो। वैदेशिक रोजगार बोर्डका अनुसार वैदेशिक रोजगारीका क्रममा दैनिक सरदर तीन जना कामदारको मृत्यु हुने गरेको छ। बोर्डले कामदारका आफन्तलाई प्रतिव्यक्ति सात लाख रुपैयाँ आर्थिक सहायता दिन्छ। बिमा कम्पनीले १४ लाख रुपैयाँसम्म दिने व्यवस्था छ। श्रम स्वीकृतिको समय अवधि भएका व्यक्तिका आफन्तले मात्रै आर्थिक सहायता पाउँछन्। वैदेशिक रोजगार बोर्डका कार्यकारी निर्देशक राजन श्रेष्ठले स्थानीय तहबाटै सहायता दिन थालेपछि कामदारले राहत पाउने बताए। यस प्रावधानले रकम दुरुपयोग हुने अवस्था अन्त्य हुन्छ, उनले भने। कामदार घरमै बसी बसी सहायता पाउँदा थप व्यवहार र बोझ पर्ने छैन। कतिपयले पैसा दिलाइ दिने बाहनामा विचौलियाले पीडितबाट रकम असुल्ने गरेको गुनासो आउने गरेको थियो। खासगरी प्रदेश २ का अधिकांश जिल्लाका पीडितले आर्थिक अवस्था पाउन समस्या थियो। उनीहरूले आफै लिन नसकेका कारण दललाले उनीहरूको धेरै रकम खाइदिने गरेको गुनासो आउने गरेको थियाने। बोर्डले २०६५ देखि मृतकका आफन्त तथा अंगभंग भएका कामदारलाई आर्थिक सहायता दिन सुरु गरेको थियो। बोर्डले आर्थिक वर्ष २०७५७६ मा ६२ करोड रुपैयाँ आर्थिक सहायता वितरण गरेको थियो। बोर्डका कार्यकारी निर्देशक श्रेष्ठले सूचना प्रकाशित भएसँगै स्थानीय तहबाटै रकम निकासा गर्ने व्यवस्था सुरु भइसकेको बताए। पीडितले आफू बसिरहेको स्थानीय तहमा आर्थिक सहायता पाउन कागजातसहित निवेदन दिनेछन्। स्थानीय तहले एक हप्ताभित्र उक्त निवेदन बोर्डमा हस्तान्तरण गर्नुपर्छ। स्थानीय तहले प्रमाण संकलनका आवश्यक प्रक्रिया पूरा गरेपछि बोर्डले पीडितको खातामा पैसा पठाउनेछ।"
उज्यालो सजाउँदै कोहार समुदाय,"भैरहवा : उज्यालोको पर्व तिहार नजिकिँदै गर्दा रूपन्देही रोहिणी गाउँपालिकाको धकधईमा कोहार समुदायलाई माटोको दियो (पाला) बनाउन भ्याइनभ्याइ छ। कोहार समुदाय रहेको धकधईमा माटोको पाला, कोसा, घण्टीलगायत तिहारमा प्रयोग हुने सामग्री बनाउन व्यस्त छ। विशेषगरी तिहार लक्षित कारोबार मात्र हुँदा वार्षिक घर खर्चको जोहो र युवाको पढाइ खर्च जुटाउन उनीहरू पाला बनाउन व्यस्त छन्। करिब ४० घर कोहार समुदाय रहे पनि यस टोलका ५० प्रतिशतले मात्र आफ्नो पुख्र्यौली काम गर्दै छन्। धकधईका ६८ वर्षीय रामनरेश कोहारले यस वर्ष ४० हजार गोटा माटाका पाला तयार गरेका छन्। तिहारमा वर्षभरी पुग्ने खर्चको जोहो गर्नुपर्ने उनको बाध्यता छ। उनले गत वर्ष पाला बिक्री गरेर ४ गोन (६४ केजी) धान र २० हजार रुपैयाँ कमाएको बताए। उनले उमेर ढल्किँदै गएकाले विगतको तुलनामा कममात्र पाला बनाउने गरेको बताए। १५ वर्षको उमेरदेखि माटोका भाँडा बनाउन सुरु गरेको हो, उनले भने, परम्पराका कारण बजार ठिकै छ। स्थानीय बजार मात्र नभई नारायणघाट, स्याङ्जा, पोखरासम्म माटोका सामग्री बिक्री गर्ने गरेको उनीहरू बताउँछन्। कक्षा १० मा अध्ययनरत तेस्रो पुस्ताका सोहन कोहारले पालाबाट पढाइ र अन्य घरखर्चसमेत आउने हुँदा बिदाको मौका छोपी पाला बनाउन थालेको बताए। अघिल्लो वर्षसम्म उनका बाबु राधेश्याम कोहारले उक्त काम गर्थे। तर, बुवाको मृत्युपछि सम्पूर्ण जिम्मेवारी सोहनमाथि आइपरेको छ। उनले आफूलाई माटोको पालाबाहेक अरु केही बनाउन नआएकाले जेनतेन खर्च धानिरहेका बताए। ३७ वर्षीय साधे कोहारको अवस्था भने फरक छ। उनले व्यावसायिक रूपमा आफ्नो पुख्र्यौली पेसा अपनाएका छन्। माटोको भाँडा बनाउन खप्पिस उनले थरीथरीका सामग्री बनाई बिक्री गर्ने गरेका छन्। तर, पहिलाजस्तै अहिले बिक्री गर्न सहज नभएको उनको भनाइ छ। बजारमा आकर्षक डिजाइनका विद्युतीय बत्ती र प्लास्टिकका भाँडाकुडा पाइन थालेपछि माटोका भाडाले बजार पाउन छाडेकाले पेसा संकटमा परेको उनी बताउँछन्। बजारमा प्लास्टिक र विद्युतीय सामग्री मात्र हैनन्, स्थानीय स्तरमा पाइने सामग्री पाउन छोडेपछि कोहार समुदायको यो मौलिक पेसा नै विस्थापित हुने अवस्थामा पुग्न थालेको छ। उनीहरूका अनुसार सबैभन्दा महŒवपूर्ण कच्चा सामग्री माटो पाउन गाह्रो छ। माटोका भाँडा बनाएपछि त्यसलाई पोल्न दाउरासमेत पाइन छाडेको छ। पाइए पनि उस्तै महँगो रहेको कोहार समुदायको गुनासो छ। मौलिक पेसा धान्न स्थानीय सरकारले उनीहरूका लागि केही नगरेको कोहार समुदायले गुनासो गरे। ९० देखि १ सय किलोसम्मको चकिया घुमाउनु पर्दा विद्युतीय चकिया जडान र माटो तथा दाउराको व्यवस्था सरकारले गरिदिए यो पेसाले गति पाउने स्थानीय रामदेव कोहारले बताए। धान, गहुँलगायत अन्य अन्न र नगदमा पनि बिक्री गरिने पालाले तिहारमा ५०६० हजार आम्दानी हुने गरेको उनीहरू बताउँछन्।"
"प्रधानमन्त्री ओली आज अजरबैजान जाँदै, भेनेजुयलाका राष्ट्रपति मडुरोलाई भेट्ने","काठमाडौं : प्रधानमन्त्री केपी ओलीले भेनेजुयलाका राष्ट्रपति निकोलस मडुरोसँग अजरबैजानको राजधानी बाकुमा भेटवार्ता गर्ने भएका छन्। असंलग्न आन्दोलन (नाम) को १८ औं शिखर सम्मेलनमा सहभागी हुन बिहीबार त्यसतर्फ जान लागेका प्रधानमन्त्री ओलीले त्यसको साइडलाइनमा भेनेजुयलाका कम्युनिस्ट शासक मडुरोसँग दुईपक्षीय वार्ता गर्न लागेका हुन्। मडुरोको पक्षमा सत्तारुढ दल नेकपा अध्यक्ष पुष्पकमल दाहालले वक्तव्य निकालेपछि अमेरिकाले आपत्ति प्रकट गरेको थियो। प्रधानमन्त्री ओली स्विजरल्यान्डमा रहेका बेला दाहालले वक्तव्य निकालेका थिए। भेनेजुयलाको विषयमा अमेरिकालाई चिढ्याएको भन्दै दलभित्रै विवाद भएको थियो। भेनेजुयलासँग नेपालको खासै सम्बन्ध नभए पनि विचारधाराका कारण भन्दै दाहालले विज्ञप्ति निकालेका थिए। नाम सम्मेलन साइडलाइनमा भेनेजुयलाकै आग्रहमा प्रधानमन्त्री ओलीले मडुरोलाई भेट्न लागेका हुन्। मडुरो नामको वर्तमान अध्यक्ष हुन्। ओली र मडुरोबीच शनिबार बिहान भेट हुने कार्यक्रम छ। वार्ताबारे प्रधानमन्त्री कार्यालयले स्पष्ट पारेको छैन। ओलीले मडुरोसहित बंगलादेशका प्रधानमन्त्री शेख हसिना, भारतका उपराष्ट्रपति एम भेनकाई नायडुलगायतसँग भेटघाट गर्नेछन्। सम्मेलनमा भारतले आलंकारिक उपराष्ट्रपतिलाई सहभागी गराएर असंलग्न आन्दोलनको महत्त्वबाट बाहिर रहन खाजेको सन्देश दिएको छ। १७ औं शिखर सम्मेलनमा पनि भारतले उपराष्ट्रपति नै पठाएको थियो। यो सम्मेलनमा नेपालबाट उपराष्ट्रपति नन्दबहादुर पुन सहभागी भएका थिए। शिखर सम्मेलनमा ओलीले शुक्रबार सम्बोधन गर्ने कार्यक्रम छ। नेपालको कूटनीतिक पाटोको मुख्य अंशका रूपमा रहेको असंलग्नताको अपरिहार्यता रहेको भन्दै प्रधानमन्त्री अजरबैजानको बाकु जान लागेका हुन्। असंलग्नताको महत्त्व अहिले झन् बढेको र नेपालजस्ता मुलुकका लागि यसको अपरिहार्यता विशेष छ, प्रधानमन्त्री ओलीले आइतबार अन्नपूर्णसँग भनेका थिए, पछिल्लो समय विश्व शीतयुद्धमा नभए पनि अनेकन युद्धको त्रास बाँकी रहेकाले पनि असंलग्नता अपरिहार्य आवश्यक छ। नेपालको संविधानमा असंलग्नता सिद्धान्तलाई अंगीकार गरिएको छ। शीतयुद्धकालीन अवस्थामा अघि बढेको बाङडुङ सिद्धान्तको अपरिहार्यता अहिले पनि उस्तै रहेको ओलीको धारणा छ। परराष्ट्रमन्त्री विदेशमन्त्रीस्तरीय बैठकमा सहभागी भई नेपालको धारणा राखिसकेका छन्। परराष्ट्रसचिव शंकरदास बैरागी जापानबाटै बाकु गएका छन्। असंलग्न मुलुकबीच द्वन्द्व चर्किरहेको विषयलाई नेपालले जोड दिँदै सहकार्य नै विकासको पहिलो कदम भनेको छ। नामको उपादेयता के ? विकासशील मुलुकलाई अहिले विश्व कुन रूपमा अघि बढ्छ भन्ने ठूलो अन्योल रहेकाले पनि असंलग्न आन्दोलनको सान्दर्भिकता उत्तिकै रहेको धारणा कूटनीतिक क्षेत्रका जानकारहरूको छ। औपचारिक सचिवालय नभए पनि नामलाई राष्ट्रसंघपछिको दोस्रो ठूलो संगठनको रूपमा मानिन्छ। विश्व दुई ध्रुवमा बाँडिँदा सन् १९५५ को वाङडुङ सम्मेलनको सहमतिमा सन् १९६१ मा तत्कालीन युगोस्लाभियाको बेलग्रेडमा नामको पहिलो शिखर सम्मेलन गरी यो अभियान अघि बढेको हो। तत्कालीन सोभियतसँग र अमेरिकाबीचको शीतयुद्ध नरहे पनि व्यापार द्वन्द्व र नेतृत्वको टकराव बढ्दो छ। सोभियतको स्थान अहिले चीनले लिन खोजिरहेको छ। विश्वमा पपुलिस्ट नेताको वर्चस्व कायम हुँदै गएको अवस्थामा नामको महत्त्व पनि बढ्ने देखिएको जानकारहरू बताउँछन्। दलभन्दा व्यक्तिको पछि विश्व दौडिरहेको अवस्थामा यो अभियान झन् महत्त्वपूर्ण रहने निष्कर्ष उनीहरूको छ। केही जानकार यसको उपादेयता सकिएको पनि तर्क गर्छन्। तर, दिगो विकास लक्ष्य २०३० लाई पूर्ण गर्न सहकार्य अपरिहार्य रहेको भन्दै यस्ता स्वतन्त्र निकायको आवश्यक पर्ने उनीहरूको तर्क छ। विकास लक्ष्य कार्यान्वयनले मानव जातिको आर्थिकसामाजिक क्षेत्रमा ठूलो विकास हुने धारणा सरकारको छ। हाल असंलग्न अभियानमा १२० विकासोन्मुख मुलुक सदस्य छन्। यसको पर्यवेक्षकका रूपमा डेढ दर्जन मुलुक छन् भने १० अन्तर्राष्ट्रिय संघसंस्था पनि त्यसमा आबद्ध छन्। असंलग्न अभियानले शान्तिपूर्ण सहअस्तित्व, एकअर्काको स्वतन्त्रता, अहस्तक्षेप, अनाक्रमण, सार्वभौमिकता र अखण्डताप्रति सम्मान जनाउने सिद्धान्त प्रतिपादन गरेको छ। पञ्चशीलको सिद्धान्तका आधारमा कूटनीति सञ्चालन गर्नेमा नेपाल पनि एक हो। असंलग्न अभियान परिवर्तित अन्तर्राष्ट्रिय राजनीतिअनुकूल रूपान्तरण हुन नसकेको विश्लेषण पूर्वपरराष्ट्रमन्त्री डाभेषबहादुर थापाको छ। तत्कालीन शीतयुद्धमा विचारमा केन्द्रित भएर यो आन्दोलन अगाडि बढेको थियो। अहिले विश्व अर्कै खालको द्वन्द्वमा रहेको भन्दै यसको उपादेयता नै फरक भएको छ, उनी भन्छन्। विश्व शान्ति, स्थायित्व र प्रविधि हस्तान्तरणलगायतमा प्रभावकारी सहकार्य गर्न सके नाम उपयोगी हुन्छ। तर, सिद्धान्ततः यसको महत्त्व घट्दो रहेको उनको धारणा छ। पूर्वराजदूत डादिनेश भट्टराई असंलग्न अभियानको तत्कालीन स्वरूप अहिले नरहे पनि सान्दर्भिकता बढ्दै गएको तर्क गर्छन्। यो एउटा ज्याम्बोरीजस्तो भेलाले मात्र यसको उपादेयता तय गर्न नसक्ने धारणा उनको छ। नाम नेपालका लागि स्ट्राटेजी फर सर्भाइभल नै हो । यसलाई बुझेर नेपालले कदम चाल्न सक्नुपर्छ, उनले भने, दुई विशाल र उदय शक्तिको बीचमा हामी छौं। त्यसमा आफूलाई खरो उतार्न सक्नुपर्छ। नेपाल नामको संस्थापक सदस्य रहेकाले पनि यसमा आफ्नो उपस्थिति जनाउन आवश्यक रहेको भन्दै त्यसलाई उपयोगी बनाउनेनबनाउने नेतृत्वको निर्णयमा भर पर्ने उनले बताए।"
आइडलमय राजधानी,"काठमाडौं : राजधानीको शान्तिनगरमा रहेको ईपीएस स्कुलमा बुधबार बेग्लै माहोल थियो। गीतसंगीतका पारखी सबेरैदेखि लामबद्ध थिए। कोही गोलाकार भएर समूहमा गीत गाउँदै थिए त कोही गितार बजाउँदै ताल मिलाउँदै थिए। संगीत पारखीको भीड थामी नसक्नुको थियो। व्यवस्थापनमा खटिएका स्वयंसेवक र प्रहरीलाई भीड नियन्त्रण गर्न हम्मेहम्मे परेको थियो। नेपाल आइडल सिजन ३ को काठमाडौं अडिसनमा देखिएको दृश्य हो यो। स्कुल छेउको वातावरण आइडलमय बनेको थियो। अन्य जिल्लामा अडिसन दिन छुटेकाहरू पनि काठमाडांैमा सहभागी हुँदै थिए। विराटनगरकी सदीक्षा कट्टेल गत वर्षको नेपाल आइडलमा टप ३० मा पुगेर बाहिरिएकी थिइन्। यो बीचमा उनले संगीत सिकेर गायनलाई निरन्तरता दिइन्। भर्खरै मात्रै उनको आवाजमा रहेको आधुनिक गीत बजारमा आएको छ। काठमाडांै अडिसनमा गीत गाएर बाहिर निस्कँदै थिइन् उनी। सेलेक्ट भए नभएको थाहा भइसकेको थिएन। यसैले पनि होला उनको छट्पटी बढेको देखिन्थ्यो। चितवनकी सुरक्षा रेग्मी बिहान ६ बजे नै ईपीएस स्कुलमा पुगिन्। दिउँसोको २ बजेसम्म पनि पालो आएको थिएन। अडिसनमा सफल हुने रहरले उनको भोक तिर्खा सबै बिर्साएको थियो। सुरक्षाले भर्खरै मात्रै बीबीएसको पढाइ सकाएकी हुन्। गीत लेख्न, गाउन र अभिनय गर्न अब्बल छिन् उनी। अडिसनमा उनले तीनवटा गीत सुनाइन्। आफैंले लेखेको गीत पनि जजलाई पनि मन पर्यो। सेलेक्ट हुनेमा ढुक्क देखिन्थिन् उनी। झापा दमकका सिंगम दाहाल अडिसनको पहिलो राउन्डमा सफल भए। दोस्रो राउन्डका लागि तयारीमा थिए उनी। प्रतियोगीहरू पहिलो राउन्डमा सफल भएकाले दोस्रो राउन्ड र तेस्रो राउन्ड पार गरेपछि मात्रै फाइनल राउन्डमा पुग्न पाउँछन्। प्रमोद खरेलको तिमीसँग बोलको गीत गाएर उनले जजको मन जितेका थिए। के वृद्ध, के युवा, के विद्यार्थी, के व्यवसायी या जागिरे नै किन नहुन् सबैलाई नेपाल आइडलको माहोलले छोएको थियो। हरेकलाई राम्रो गीत सुनाउनु थियो। धापासीका विक्रम लामा आफ्नी प्रेमिकासँगै लाइनमा उभिएका थिए। आफ्नै व्यवसाय सञ्चालन गरेका विक्रमकी प्रेमिका मिठो गीत गाउँछिन्। उनी भन्छन्, उनको स्वरको त फ्यान नै हु म। संगीतमा रहर भएका तर व्यक्तिगत रूपमा सक्रिय हुन नसकेका संगीतप्रेमीलाई नेपाल आइडलले रातारात स्टार बन्न सक्ने अवसर दिने उनको विश्वास थियो। व्यक्तिगत रूपमा चर्चा कमाउन लामो समय लाग्नेलाई पनि नेपाल आइडल गतिलो प्लेटफर्म भएको उनको बुझाइ छ। उदयपुरका रामकृष्ण राईले भर्खरै मात्रै इन्जिनियरिङको पढाइ सकाए। थप अध्ययनका लागि विदेश जाने सोचमा रहेका राईमा मिठो गीत गाउने कला छ। साथीको माझमा होस् वा कलेजको कार्यक्रम, उनले सबैको मन जित्ने गर्थे। उनी बिहान ८ बजेदेखि लाइनमा बसेर पालो पर्खंदै थिए। नेपाल आइडल अन्तर्राष्ट्रिय स्तरको रियालिटी सो भएकाले पनि उनलाई आइडलमा सहभागी हुन मन लागेको हो। यस्तै नुवाकोटका राजेश प्रधान पनि कार्यक्रमस्थल अगाडि बसेर पप जनराको गीत गुनगुनाउँदै थिए। गीत गाउने रहर भएका प्रधानले औपचारिक रूपमा संगीत भने सिकेका छैनन्। नेपाल आइडलको अडिसनमा अपांगता भएका व्यक्तिको पनि सहभागिता थियो। अडिसन स्थलमा झुरुप्प परेर एक जमात उभिएका थिए। भैंसेपाटीका उत्सव नेपाल, चितवनका नवराज ढकाल, पाटनकी अमला महर्जन साथी साथी हुन्। उनीहरू आँखा देख्न सक्दैनन् तर मिठो गाउँछन्। उनीहरूको समूहले निकै रमाइलो गरिरहेको थियो। रमाइलोका साथै आफूमा भएको प्रतिभा देखाउन अडिसनमा आएको बताउने उनीहरू स्कुल कलेजमा पनि गीत गाउने गर्छन्। नेपाल आइडल अत्यधिक मन पराइएको रियालिटी सो हो। एपी वान टेलिभिजनबाट प्रत्यक्ष प्रसारण हुने यो कार्यक्रममा कालीप्रसाद बाँस्कोटा, इन्दिरा जोशी र न्ह्यु वज्राचार्य निर्णायकको भूमिकामा छन्। नेपाल आइडलको तेस्रो सिजन कात्तिकको तेस्रो हप्तादेखि एपी वान टेलिभिजनमा प्रसारण सुरु हुने आयोजकले बताएको छ।"
चालक नै इन्जिनियर !,"विराटनगर : ताप्लेजुङ फुङ्लिङ नगरपालिका८ की जसमाया बोखिम (लिम्बू) विस्थापित भएको तीन वर्ष भयो। घर माथिबाट झरेको पहिरोले घर सँगैको मतान बगाएपछि घरमा बस्न सक्ने अवस्था भएन। अहिले उनी माइली छोरीको शरणमा छिन्। घर माथिबाट एस्काभेटर प्रयोग गर्दै सडक खनेको केही दिनमै पहिरो झरेपछि उनीसहित गाउँका दर्जन परिवारले एकै समय गाउँ छाड्नुपर्यो। घर माथिबाट सडक नलैजाऊँ, घरमुनिकै सडकले भएकै छ। गोरेटो बाटोलाई सडक बनाउन डोजर ल्याए, पहिरो गयो, घरखेत छाडेर विस्थापित हुनुपर्यो, जसमाया भन्छिन्। प्राविधिकको सल्लाहबिना डोजर चालकको भरमा खनेको सडकबाट झरेको पहिरोले सडकमाथिको गाउँसमेत जोखिममा छन्। अहिले पनि वर्षात्को समयमा पहिरो रोकिँदैन। पल्लो गाउँका मान्छेले जबर्जस्ती गर्दा र सडक बने जग्गाको भाउ बढ्ने लोभमा गाउँको ख्यालै गरेनन्, हामीले रोक्न प्रयास गर्दासमेत डोजर लगाएरै छाडे, हामी विस्थापित भयौं, विस्थापितमध्ये एक गंगादेवी अधिकारी (भट्टराई) बताउँछिन्। हिमाली जिल्ला भएकाले भिरालो भूभागमा सडक खन्न समस्या हुन्छ। त्यसमाथि बिनाप्राविधिक ठेकेदार, स्थानीय र डोजर चालकले हेरेको भरमा सडक खन्दा ताप्लेजुङका अधिकांश स्थानीय तहका बस्ती पहिरोको जोखिममा छन्।ताप्लेजुङ फुङ्लिङ नगरपालिका८ मा सडक खनेपछि गाउँ माथिबाट झरेको पहिरो। तस्बिर : रविन भट्टराई स्थानीय जनप्रतिनिधिलाई पनि विकास भनेको बाटोजस्तो मात्रै लागेको छ, इन्जिनियर नै डोजर चालक हुन्, उनीहरूले जता खने पनि हुने भएको छ, फुङ्लिङ नगरपालिका८ का स्थानीय हर्क लिम्बू भन्छन्, यहाँ डोजर चालक नै इन्जिनियर हुन्, सडक खनेर इन्जिनियरलाई पैसा खुवाए पास हुन्छ। गत असारमा पाँचथरको मिक्लाजुङ गाउँपालिका५ कुरुम्बामा पहिरोले टीकाराम लावतीको घर भत्कायो। घर मुनिबाट खनिएको सडकबाट सुरु भएको पहिरोले लावतीको घर भत्काएको हो। मिक्लाजुङका विभिन्न स्थानमा सडक आसपासबाटै पहिरो जान सुरु भएको छ। गाउँले धमाधम विस्थापित भइरहेका छन्। स्थानीयको चाहनाविपरीत र अवैज्ञानिक रूपमा डोजर चालक र ठेकेदारका भरमा खनिएका दर्जन बढी सडकले पाँचथरमा पहिरोको रूप लिए। ठेकेदार र जनप्रतिनिधिको मिलेमतो हँुदो रहेछ, स्थानीयले पनि रोक्दा भएन, सडक लानेनलाने पक्षमा विवादकै बीच प्राविधिक अध्यायनबिना डोजर चलाए अहिले पहिरोले गाउँ सक्यो, फालेलुङ ३ ताङ्लेपाको स्कुल टोलका ६२ वर्षीय विष्णुभक्त लावतीले भने। ०७४ साउन २६ गते रातिदेखि चार दिनसम्म निरन्तर परेको वर्षापछि घरछेउकै सडकबाट सुरु भएको पहिरोले घर भत्काएपछि उनी विस्थापित छन्। भोजपुर उत्तरी साल्पासिलिछो गाउँपालिकाले जथाभावी सडक खोलेपछि चौंकीडाँडा तीनतामाका आधा दर्जनबढी स्थानीयको घरजग्गा क्षति पुगेको छ। तीनतामादेखि चौकीडाँडा बजारसम्म जाने कृषि सडकमा जबर्जस्ती स्काभेटर लगाएर १० मिटरको बाटो खोलेपछि स्थानीयको घरमा क्षति पुग्यो। भोजपुरका सबै गाउँपालिकाले सडकलाई पहिलो प्राथमिकता दिँदा र सडक खन्नमा डोजर बढी प्रयोग गर्दा पहिरोले गाउँलाई कुरुप बनाएको स्थानीय जितबहादुर सुजी गुनासो गर्छन्। प्रदेश १ का पहाडी जिल्लामा डोजर प्रयोग गरी खनिएका सडक वैज्ञानिक छैनन्। गाउँपालिका, नगरपालिका र स्थानीयले नै प्राविधिक प्रयोग नगरी सडक खनेकै कारण जोखिम बढेको छ। केही रकम जुटे डोजर किन्ने र मन लागेको स्थानमा खन्ने, स्थानीय सरकारको निर्देशन नमान्ने परिपाटीका कारण तराईमा भन्दा बढी पहाडमा डोजरले जोखिम बढाएको जनप्रतिनिधि नै बताउँछन्। डोजरले काम छिटो हुन्छ तर सदुपयोग राम्रो स्थानमा गर्नुपर्यो, चालक र ठेकेदारलाई मनोमानी रोक्न सके समस्या नहोला, धनकुटा सहिदभूमि गाउँपालिका अध्यक्ष मनोज राईले भने।"
नातीलाई छोरा बनाउन खोज्दा पक्राउ,कपिलवस्तु : झुठो विवरण दिएर नागरिकता बनाउन खोज्ने २ जना पक्राउ परेका छन् । कपिलवस्तु नगरपालिका ८ कुंवागाउँका जमदार बढई मुसलमानले आफ्ना भान्जा यशोधरा गाउँपालिका ४ पोखरभेटवाका सावर अली मुसलमानका छोरा १७ वर्षीय समीउल्लाह मुसलमानलाई आफ्नो छोरा बनाई नागरिकता बनाउन खोज्दा उनीहरु पक्राउ परेका हुन् । पक्राउ पर्नेहरुमा जमदार बढई र उनका मामाका छोरा समीउल्लाह मुसलमान रहेको प्रहरीले जनाएको छ । वडाध्यक्ष शिव प्रसाद पाण्डेयले नागरिकताका लागि गरेको सिफारिस पत्रमा झुठो विवरण उल्लेख भएको थाहा पाएपछि सिफारिस पत्र बदर गर्न र नियम अनुसार कारवाही अघि बढाउन जिल्ला प्रशासन कार्यालय पुगेका थिए । वडाध्यक्ष पाण्डेयको झुठो विवरणबाट नागरिकता बनाउन खोजेको लिखित निवेदन प्राप्त भए पछि उनीहरु २ जनालाई जिल्ला प्रशासन कार्यालयले नियन्त्रणमा लिएको थियो । पक्राउ परेका जमदार बढई मुसलमानको सन्तान छैनन्। आफ्ना भान्जाका छोरालाई आफ्नो छोरा बनाएर उनले नागरिकता बनाई आफ्नो सम्पत्ति उनलाई दिन खोजेका थिए । पक्राउ परेका समीउल्लाहले जमदारको हेरचाह गर्दै आएका थिए ।
कोरलानाका : पूर्वाधार तयारीमा ढिलाइ,"बेनी : चीनको सीमानामा रहेको मुस्ताङस्थित कोरला नाका सञ्चालनको चर्चा भएपनि पूर्वाधार तयारीमा ढिलाइ भएको छ। चीनले आफ्नो भूगोलमा धमाधम पूर्वाधार तयार पारेपनि नेपालतर्फको तयारी सुस्त छ। नेपालतर्फ पहुँचमार्ग, भन्सार, बन्दरगाहा, सुरक्षा निकाय, अद्यागमनसँग सम्बन्धित पूर्वाधारको अभाव छ । चीनले ढोङ्वासेनको बजारदेखि कोरला नाकासम्मको सडक कालोपत्रे गरेको छ । दशगजाको नजिकै चीनको भूगोलतर्फ भन्सार, अद्यागमन र सुरक्षा निकायको लागि एकवटा भव्य भवन बनाइसकेको छ । अर्को भवन निर्माणका क्रममा छ। नाकामा चिनीयाँ सुरक्षाकर्मीको नियमित उपस्थिति हुन्छ। चीनतर्फको सीमानामा काडेतार लगाएको छ । नेपालतर्फको सीमाना खुल्ला छ । नेपालतर्फ छोसेरदेखि २४ नम्बर पिल्लर सम्मको सडक विस्तार र ग्राभेल गर्ने बाहेक नाका क्षेत्रमा अन्य पूर्वाधार निर्माण भएको छैन् ।नेपालमा कोरला नाका खोल्ने चर्चा भएजति काम नभएको देखिन्छ। पूर्वाधार तयार नभएसम्म नाका सञ्चालनमा चुनौति छ । २०३२ सालमा सुरु भएको कोरला नाकामा खम्पा विद्रोहपछि समस्या सृजना भएको थियो । 'एक चीन नीति' विरोधी गतिविधिलाई रोक्न चिनीयाँ पक्षले आवतजावतमा कडाई गर्दै आएको छ। तीब्बतको ढोङवासेन र उपल्लो मुस्ताङका व्यापारीले अन्तरदेशीय व्यापार मेला आयोजनाको क्रममा वर्षमा २ पटक मात्रै कोरला नाका खुल्ला हुन्छ।"
लघुवित्त वित्तीय संस्थाका कर्मचारी लुटिए,मलंगवा : सर्लाहीको कविलासी नगरपालिका गैर बजारमा रहेको एक लघुवित्त वित्तीय संस्थाका कर्मचारी लुटिएका छन् । कविलासी नगरपालिका ३ वीरनगराबाट समूहको मासिक बैठकबाट रकम उठाएर फर्किँदै गरेकी ग्रामीण सिर्सियास्थित ढंग्रा खोलाको पुल नजिकै स्वयंसेवक लघुवित्त वित्तीय संस्था गैर शाखाकी कर्मचारी रामपरी महतोको साथबाट ७७ हजार ६ सय ५० रुपैयाँ लुटेराले लुटेर फरार भएको प्रहरीले जनाएको छ। कविलासी नगरपालिका ७ स्थित एकान्त स्थानमा नम्बर नखुलेको भारतीय नम्बरको पल्सर मोटरसाइकल चढेर आएका दुई जनाले महतोको स्कुटर रोकी लुटपाट गरेको प्रहरीले जनाएको छ।रकम लुटेर फरार रहेका उनीहरुको खोजी भइरहेको इलाका प्रहरी कार्यालय हरिपुरका प्रहरी निरीक्षक रमेश पालले जानकारी दिए।
एलजी खुशीको डबल अपग्रेडको पहिलो भाग्यसाली विजेता घोषित,"काठमाडौं : एलजी नेपालले चाडपर्व लक्षित गरी ल्याएको खुशीको डबल अपग्रेड योजनाको पहिलो भाग्यशाली विजेता घोषित गरेको छ। उक्त योजनाअन्तर्गत एलजी कम्पनीका टेलिभिजन, रेफ्रिजेरेटर,वासिङ मेसिन, भ्याकुम क्लिनर,डिसवासर,माइक्रोवेभ र साउन्ड सिस्टम खरिद गरेका ग्राहकबीच लक्की ड्रको व्यवस्था लागू गरेको थियो। यो योजना अझै बाँकी रहेको कम्पनीले जनाएको छ।कम्पनीका अनुसार ३४३४३ मा म्यासेज गरी खुशीको डबल अपग्रेड अफरको लाभ लिन सकिनेछ।"
"शिक्षक नियुक्तिमा भ्रष्टाचार, प्रअसहित ५ जनाविरुद्ध मुद्दा","काठमाडौँ : नेपाल राष्ट्रिय आधारभूत विद्यालय, वीरगञ्ज महानगरपालिका३१ बेहवा प्रसौनी पर्साका प्रधानाध्यापक सचिन्द्रकुमार कापर सहित ५ जनाविरुद्ध अख्तियारले मुद्दा दायर गरेको छ । सेवाग्राहीसँग १ लाख घुस लिएको भन्दै उनीहरुविरुद्ध अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको हो । अनुसन्धानको सिलसिलामा आधार प्रमाण र कारणबाट करारमा शिक्षक नियुक्ती गरिदिने भनी विद्यालय व्यवस्थापन समितिका अध्यक्ष जमिल मियाँ अन्सारी, सदस्यहरु ईलियास मियाँ अन्सारी, जमिल मियाँ तथा सहायक प्रधानाध्यापक मनिर मियाँको निर्देशन, सल्लाह तथा सहमतिमा अवस्थामा प्रअ कापरले घुस लिएका थए । प्रधानाध्यापक कापर, सहायक प्रधानाध्यापक मियाँ, विद्यालय व्यवस्थापन समिति अध्यक्ष जमिल मियाँ अन्सारी समेत फरार छन् । उनीहरुविरुद्ध भ्रष्टाचार निवारण ऐन बमोजिम सजायको मागदाबीसहति विशेष अदालत काठमाडौंमा आरोपपत्र दायर गरिएको छ ।"
महिलालाई हुत्याउने डोजरका मालिक पक्राउ,"बैतडी : डोजरले हुत्याएर महिलालाई घाइते बनाएको घटनामा थप तीन जना पक्राउ परेका छन्। डोजर मालिक भानीदत्त जोशी, भोजराज जोशी र धर्मानन्द जोशीलाई प्रहरीले नियन्त्रणमा लिएको हो। उनीहरूविरुद्ध अनुसन्धान गर्न बिहीबार अदालतबाट सात दिनको म्याद लिइएको जिल्ला प्रहरी प्रमुख डीएसपी डिल्लीनारायण पाण्डेले बताए। उनका अनुसार उनीहरूलाई ज्यान मार्ने उद्योगअन्तर्गत अनुसन्धान गरिनेछ। डोजर चालकलाई उक्साएको आरोप उनीहरूविरुद्ध लगाइएको छ। हामीले उनीहरूसँग सोधपुछ गरिरहेका थियौं, उनले भने, सोही आधारमा उनीहरूलाई ज्यान मार्ने उद्योग मुद्दामा अनुसन्धान थालेका हौं। आरोप प्रमाणित भए कानुनअनुसार कारबाही हुने उनले बताए। डोजर चालक किशोर बोहराविरुद्ध १० दिनको म्याद थपेर प्रहरीले अनुसन्धान गरिरहेको छ। दशरथचन्द नगरपालिका९ ग्वाल्लेकमा सडक निर्माणका क्रममा दुई पक्षबीच झडप हुँदा डोजरले स्थानीय गौरी जोशीलाई हुत्याएको थियो।"
कालिकोटमा फस्टाउँदै स्याउ खेती,"कालीकोट : पछिल्लो समय जिल्लामा स्याउ खेती फस्टाउँदै गएको छ । स्याउको राजधानीका रुपमा चिनिएको जुम्ला जिल्लाको सीमानासँग जोडिएका फोइमहादेव, चिल्खाया, राचुलीबाट सुरुवात भएको स्याउ खेती पछिल्लो समय जिल्लाभरी फैलिएको छ । परम्परागत अन्नबालीभन्दा स्याउ खेतीबाट थोरै लगानीमा बढी आम्दानी लिन सकिने भएपछि स्थानीय किसानको सक्रियतामा जिल्लामा स्याउ खेती फस्टाउँदै गएको हो । विगत १० वर्षदेखि स्याउ खेती गर्दै आएका जिल्लाको तिलागुफा नगरपालिका चिल्खायाका अगुवा कृषक टेकबहादुर शाहीको मात्र एक हजार स्याउका बिरुवा फल्न थालेका छन् । उनको बगैचामा वर्षेनी करिब १० टन बराबरको स्याउ उत्पादन हुने गरेको छ । आर्थिक वर्ष २०७००७१ को वैशाखमा काठमाडौको भृकुटिमण्डपमा सम्पन्न राष्ट्रिय औद्योगिक वस्तु तथा प्रविधि प्रदर्शनी रजत महोत्सवमा नेपालकै तेस्रो कृषकका रुपमा पुरस्कृत भएका कृषक शाहीले स्याउ, सिमी, आलुलगायतका फलफूल तथा तरकारी खेती गर्दै आएका छन् । उनले स्याउ आम्दानीले परिवारको खर्च चलाउने, छोरा छोरी पढाउने देखि ५० लाखको आफ्नो जीवन बिमा गरेको बताए । स्याउ बेचेरै वार्षिक रुपमा १० लाख बढी आम्दानी लिने गरेको उनको भनाई छ । उनले भने, 'स्याउ बिक्री वितरणका लागि भदौमा पूर्णरुपमा उपयुक्त हुन्छ तर अहिले पनि बगैचामा स्याउ लटरम्मै फलेका छन् । बजारीकरण गर्न समस्याले वन्यजन्तु र पशुपंक्षीले खाँदै आएका छन्। स्याउ बगैचादेखि जुम्ला सुर्खेत राजमार्गअन्तर्गत पर्ने धनाडामा पुगाउन ५ घण्टाको पैदल यात्रा गर्नुपर्छ । गाउँमै यातायात सेवा विस्तार भएमा स्याउबाटै लाखौको आम्दानी हुने पक्का छ । गाउँमा यातायात सेवा विस्तार नहुँदा समस्या आएको छ । उनले भने, 'बगैचामा फलेको स्याउ बजारमा लिन नसक्दा वर्षेनी धेरै स्याउ कुहिएर खेर फालिरहेका छौँ । स्याउको व्यवसायिक खेती गरिरहेका अगुवा कृषक शाहीले मात्र चिलखायाको भट्टाडिमा १ हजार ८ सय ५० स्याउका विरुवा रोपेका छन् । जसमा एक हजार विरुवाले फल दिनथालेका छन्। चिल्खायामा मात्र १ सय ५० भन्दा बढी कृषक स्याउको व्यवसायिक खेती तर्फ उन्मूख भई एक हजार भन्दा माथि विरुवाका बगैचा निर्माण गरेका छन्। जिल्लाको तिलागुफा र रास्कोट नगरपालिका स्याउ उत्पालनका केन्द्रका रुपमा चिनिएका छन् । प्रधानमन्त्री कृषि आधुनिकिकरण परियोजनाले जिल्लाको रास्कोट नगरपालिकामा स्याउ जोन कार्यक्रम पनि लागु गरेको छ । जिल्ला कृषि ज्ञान केन्द्र कालिकोटका अनुसार जिल्लाका चिल्खाया, फोइमहादेव, राचुलली, पाँखा, दाँहाँ, कालिका, सुकाटिया, स्यूना, सीपखाना र फुकोट गरी ८वटा गाउँमा स्थानीय किसानले व्यवसायिक स्याउ खेती गर्दै आएका छन् । जिल्लामा ग्रामीण कृषि सडक विस्तार नभएका कारणले स्थानीय कृषिले उत्पादित वस्तु बजारसम्म ल्याउनका लागि सास्ती खेपिरहेका छन् । जिल्लाको भौगोलिक बिकटताका साथै पूर्वाधार विकास न्यून भएका कारण कृषकले यस्तो समस्या खेप्न बाध्य भएका छन् । हाल स्थानीय सरकारले ग्रामीण सडक निर्माणलाई पहिलो प्राथमिक्ता दिएपनि अपेक्षित उपलब्धि हाँसिल गर्न सकिरहेका छन् । बनेका सडकहरुमा पनि गाडी गुड्न सक्ने अवस्था छैन्। जिल्लाको रास्कोट नगरपालिका प्रमुख कासीचन्द्र बरालले रास्कोटमा लागु भएको स्याउ जोन कार्यक्रममार्फत रास्कोटका हरेक घरधुरीलाई न्यूनतम एक सय स्याउका बिरुवा रोप्न लगाइएको बताए । उनले भने, 'रास्कोटको सिप्टीमा स्याउ उत्पादनमा लागि प्रचुर सम्भावना छ । त्यहाँ यातायात सेवा पुर्याउनका लागि सडक निर्माण कार्यलाई पनि तीव्रता दिएका छौँ ।' अबको केही महिनाभित्र सिप्प्टीमा गाडी पुगाउँछौँ। रास्कोट नगरपालिकालाई फलफूल र तरकारीमा आत्मनिर्भर बनाउने नगरपालिकाको योजना छ । उनका अनुसार सिप्टीमा हाल रास्कोट नगरपालिका भित्रका ३ सय भन्दा बढी किसानले स्याउ खेती गरिरहेका छन् ।"
आम्दानीको स्रोत गाँजा प्रहरीले जलाएपछि थामिएनन् ठूलीका आँसु,"ललितपुर : दुई सय नेपाल प्रहरी र २५ सशस्त्र प्रहरीको समूह बुधबार बिहानै चापाखर्क, त्रिपिनी र लता गाउँ छिर्यो । यी गाउँ महालक्ष्मी र गोदावरी नगरपालिकाकोे सिमानामा पर्छन्। अवैध गाँजा खेती भएको सूचनाका आधारमा प्रहरी त्यहा पुगेको थियो। प्रहरी, सुरुमा ठूली तामाङको बारीमा छिर्यो र धमाधम गाँजाका बोट काट्न थाल्यो। ठूली रिसले चूर भइन्। किन काट्छौ अर्काको बाली ? उनी चिच्याइरहेकी थिइन्। सयौँ प्रहरी उनको आवाज नसुनी गाँजा फाडिरहेका थिए। केहीले काटिएका गाँजाको बोट एकै ठाउँमा थुपारे। केहीले पेट्रोल छर्किए र आगो लगाइदिए। ठूलीको रिस बढ्दै जाँदा आवाज चर्को बन्दै थियो, गाँजासँगै मलाई जलाइदेउ, बरु मलाई समातेर लैजाउ तर गाँजा नजलाउ। केही गाँजा बचाउने हेतुले ठुली हतार हतार गाँजा काट्दै अंगालोभरी हालेर आँगनमा थन्क्याउन लागिन्। प्रहरीले उनलाई रोक्न खोज्यो तर रोक्न सकेन। प्रहरीसँग नडराई उनी उनीहरुलाई गाली गरिरहेकी थिइन्। बारीको तिरो तिर्नुपर्छ, छोराको क्याम्पसमा पैसा दिनुछ, उनी कराइरहेकी थिइन्। उनी बल्ल ३५ वर्षकी भइन्। बाआमाले १५ वर्षको उमेरमा विवाह गरिदिएका थिए उनको। तर श्रीमानले कान्छी विवाह गरेर छुट्टै बस्न थालेपछि घरपरिवार चलाउन, छोराको शैक्षिक खर्च जुटाउने जिम्मेवारी उनको भयो। बारीमा कुनै बाली फल्दैन मकै बाहेक, उनले गुनासो गर्दै भनिन्, त्यो पनि बँदेलले खान दिँदैन। त्यसैले मकैबारीमा उम्रिएका गाँजा हुर्काएको उनको भनाइ छ। यसैबाट आएको पैसाले नुन मसला किन्ने छोराको फिस तिर्ने गरेको उनले सुनाइन्। यसो भनिरहँदा ठूलीका आँखाबाट आँसु खसिरहेको थियो। उनी एकोहोरो कराइरहेको देखेर जिल्ला प्रशासन कार्यालयका प्रमुख भागिरथ पाण्डेय तथा महानगरीय प्रहरी परिसरका प्रमुख टेकप्रसाद राई गाँजा रोप्नु गैह्रकानुनी भन्दै सम्झाइरहेका देखिन्थे। जिल्ला प्रशासनका प्रमुख पाण्डेयले फेरि अर्को पटक खेती लगाएमा पक्राउ गर्ने चेतावनी दिए। तर उनले सीडीओेको कुरा ख्याल गरिनन्। उनलाई आफ्नो आम्दानीको स्रोत नष्ट गरेको आक्रोशमात्र थियो। कान्छीमाया तामाङको गुनासो ठूलीको जस्तै थियो। प्रहरीले उनको बारीमा लगाएको गाँजा काटिरहँदा उनी रोइरहेकी थिइन्। भित्राउने बेलामा गाँजा सखाप पारिदिएको भन्दै प्रहरीलाई गाली गर्दै भनिन्, तिमीहरुको भलो नहोस्। घरैमा मुठाको डेढदेखि दुई सयमा बेच्दै आएको उनको गाँजा केहीछिनमा जलाइदिएपछिको आक्रोस थियो उनको। उनका श्रीमान भन्दै थिए, यहाँ मात्र काटेर के गर्नु पुरै गाउँभरी गाँजा छ। आँगनमा रुँदै कान्छीमाया तामाङ । तस्बिर : नितु घले पाँच सय रोपनीको गाँजा नष्ट बुधबार लगभग पाँच सय रोपनीमा लगाएको गाँजा नष्ट गरिएको एसएसपी राईले बताए। त्रिपिनी, लता र चापाखर्कलगायतका गाउँको मुख्य आम्दानीको स्रोत नै गाँजा रहेको पनि उनले बताए। गाउँमा गाँजाको विकल्पमा के लगाउन सकिन्न भन्ने जानकारी नभएकाले यस्तो समस्या आएको उनको भनाइ छ। प्रहरीले राज्यको कानुन कार्यान्वयन गराउने भएकाले यस्ता कामलाई प्रश्रय गर्न नसक्ने उनले सुनाए। प्रहरीले मात्र यस्ता काम नियन्त्रण गर्न सक्दैन, उनले भने। दुईचार जना प्रहरी मात्र पुग्न नसक्ने यस ठाउँमा ठूलो जत्था लिएर प्रहरी पुग्नुपर्ने समस्या रहेको उनले बताए। स्थानीय, नागरिक समाज, जनप्रतिनिधि, क्लबसँग मिलेर मात्र यस्ता कार्यमा नियन्त्रण गर्न सकिने उनले बताए। नेपालमा गाँजा बेचबिखन गर्न कानुनले बर्जित गरेकाले कानुनस्वरुप चल्नुपर्ने सीडीओे पाण्डेयको भनाइ छ। कानुनले बर्जित गरेको कामलाई प्रशासनले रोक लगाउनुको विकल्प छैन, उनले भने। स्थानीयले भने निमुखाको खेती प्रशासनले सखाप पारेको भन्दै आक्रोश व्यक्त गरेका छन्। नष्ट गरिएका गाँजा जलाउँदै प्रहरी। तस्बिर : नितु घले"
मखमलीले तिहार बोलायो (फोटोफिचर),काठमाडौं : सांस्कृतिक महत्वको एउटा फूल होमखमली। जसलाई दीर्घायु र स्वस्थ जीवनको प्रतीक मानिन्छ। दीर्घायुकै लागि तिहारमा दिदीबहिनीले दाजुभाइलाई मखमली फूलको माला लगाइदिन्छन्। कहिल्यै नओइलिने भएकाले नै यो फूललाई दीर्घायु र स्वस्थ जीवनको प्रतीक मानिन्छ। तिहार नजिकिएसँगै राजधानी वरिपरीका गाउँ मखमली फूलले ढपक्कै छोपिएका छन्। बिहीबार ललितपुरस्थित धापाखेल पुगेर सुनिता डंगोलले आफ्नाो क्यामरामा कैद गरेका तस्बिर :
थाइल्याण्डको सयपत्री दाङमा ढकमक्क,"दाङ : स्थानीय युवाको प्रयास र लगानीमा अहिले दाङमा व्यवसायिक रुपमा हजारी फूल (सयपत्री) को खेती सुरु गरिएको छ । कृषिमा नयाँ आयाम ल्याउने उद्देश्यले कृषि विज्ञ, युवा व्यवसायीको सामूहिक लगानीमा व्यवसायीक हजारी फूल उत्पादन गर्न थालिएको हो । सामूहिकरुपमा सञ्चालन गरिएको सयपत्री फूलखेती यस क्षेत्रमै नयाँ व्यवसाय भएको लगानी कर्ताले बताएका छन्। तुलसीपुर उपमहानगरपालिका १३ फुलबारीस्थित मझघटुवामा सयपत्री फूलखेती व्यवसायीक रुपमा गरिएको हो । युवा व्यवसायीको साढे चार लाखको लगानीमा एक विघा क्षेत्रफलमा अहिले हजारी फूलको व्यवसायीक खेती गरिएको सञ्चालक मनोज बस्नेतले बताए । उनले थाइल्याण्डमा प्रसिद्ध रहेको कर्माअरेञ्ज जातको सयपत्री फूल ल्याएर उत्पादन सुरु गरिएको जानकरा दिए । फूललाई व्यवसायीक बनाएर कृषि क्षेत्रमा सानो भएपनि परिवर्तन गर्ने योजनाले यो सुरु गरिएको बस्नेतको भनाई छ । तिहारलाई लक्षित गरी गरिएको खेतीबाट पहिलो चरणमा १५ हजार किलो हजारी उत्पादन हुने अपेक्षा गरिएको छ । स्थानीयस्तरमा हजारीको फूलको माग बढिरहेको र स्थानीय मागलाई पूरा गर्न व्यवसयी खेती गरिएको व्यवसायी तथा कृषि विषयका उपप्राध्यापक समेत रहेका बस्नेतले बताए । विशेषगरी चाडपर्वको समयमा सयपत्री फूलको अत्याधिक प्रयोग हुने भन्दै यसै समयलाई लक्षित गरेर उत्कृष्ट जातको फूल दाङमै उत्पादन सुर गरिएको बस्नेत बताउँछन्। हजारी फूल सबै भन्दा राम्रो फुल्ने र टिक्ने भएकाले यसको माग अन्य फूलको तुलनामा धेरै रहेको छ । 'यो फूल यस क्षेत्र कुनै पनि स्थानमा छैन, उनले भने, 'देख्दा पनि उत्तिकै राम्रो र खँदिलो भएकाले अहिले माग पनि बढीहरको छ।' फूल खेतीले एकै वर्षमा मनग्य आम्दानी हुने देखिएको छ । तिहारलाई लक्षित गरिएको खेतीबाट पहिलो चरणमा १५ हजार किलो हजारी उत्पादन हुने अपेक्षा छ । स्थानीयस्तरमा हजारीको फूलको माग बढीरहेको र स्थानीय मागलाई पूरा गर्न व्यवसायीक खेती गरिएको युवा व्यवसायी हेमराज बस्नेतले बताए । बस्नेतले उत्पादित फूलको बजार राम्रो रहेको भन्दै पहिलो लटमा सुर्खेत, नेपालगञ्ज धनगढीका बजारमा बजार पाएको र तिहारमा काठमाडौंबाट अत्यधिक माग भएको बस्नेतको भनाई छ । उनले जिल्ला बाहिरबाट हजारी फूल लिन आउनेको प्रतिस्पर्धा चलिरहेको बताए । पुर्याउन गाह्रो हुने अवस्था आएको छ , उनले भने,' जिल्लामा त माग नबढने कुरै भएन।' जिल्लाको तुलसीपुर, घोराहीमा मात्र नभई बाँके, बर्दिया सुर्खेत, धनगढी क्षेत्रमा समेत फूलको बजार रहेको बस्नेतको भनाई छ । उनले केही दिनअगाडि मात्रै १ हजार किलो फूल सुर्खेतका लागि पठाइएको जानकारी दिए । बस्नेतले काठमाडौंमा १५ हजार किलो माग भएको बताए । यस्तै यस क्षेत्रका लागि २ हजार किलो फूल खपत हुने लक्ष रहेको छ ।'हामी युवा मिलेर केही नयाँ गरौँ भन्ने सोचका साथ यो व्यवसाय सुरु गरेका हौँ, व्यवसायी सन्दीपन रिजालले भने, 'स्थानीय माग पहिलो सम्बोधन हो ।' उनका अनुसार उत्पादन गरेको कर्मा जातको हजारीको बजार माग सबैभन्दा धेरै रहेकाले उत्पादन क्षेत्र विस्तार गर्नुपर्ने अवस्था आएको छ।रिजालले भने,' प्रति केजी दुई सयदेखि २ सय ५० रुपैयाँसम्ममा बिक्री भइरहेको छ।' फूल खेतीलाई आगामी वर्षमा अझै फराकिलो बनाउने योजना रहेको उनीहरुको भनाइ छ । फूलखेतीका लागि थप जमिनको व्यस्था गरी आगामी वर्षमा यो फूल खेती ठूलो क्षेत्रफलमा उत्पादन गरिने रिजालले बताए । व्यवसायीक फूलखेतीका सात जना युवाको सहभागिता रहेको छ। अहिले जिल्लाका धेरै स्थानमा फूलखेती गरिएको भएपनि मनग्गे उत्पादन नहुँदा जिल्लामै आपूर्ति पुरा गर्न बाहिर जिल्लाबाट समेत फूल ल्याउनुपर्ने अवस्था छ।"
"स्काभेटरले किचेर एकको मृत्यु, चालक फरार",बैतडी : चार दिनअघि बैतडीको दशरथ चन्दनगरपालिका ९ ग्वाल्लेकमा सडक खन्न गएको डोजरले स्थानीय गौरा जोशीलाई हुत्याएर घाइते बनाएको घटना सेलाउन नपाउँदै बिहीबार मेलौलीमा स्काभेटरले किचेर एकजनाको मृत्यु भएको छ। सडक खन्न गएको डोजरले च्यापेर एकजनाको मृत्यु भएको छ।बैतडीको मेलौली नगरपालिका ५ मा सडक खन्न गएको स्काभेटरले किच्दा शुक्रसिंह पुजाराको मृत्यु भएको प्रहरीले जनाएको छ। जिल्ला प्रहरी कार्यालय बैतडीका प्रमुख प्रहरी नायब उपरीक्ष कडिल्ली नारायण पाण्डेकाअनुसार मेलौली नगरपालिका ६ लामालेकदेखि ५ पेल्यासम्मको सडकखन्न गएको (एस के २२० केडिएन) नम्बरको स्काभेटर फर्किने क्रममा सोही स्काभेटरमा जाँदै गरेका शुक्रसिंह पुजाराको खसेर मृत्यु भएको जानकारी दिएका छन्। स्काभेटर चालक दशरथ चन्दनगरपालिका २ देहिमाडौंका शेरीराम बोहरा फरार रहेको र उनको खोजी भइरहेको प्रहरीले जनाएको छ।
बैतडीमा ट्रक दुर्घटना : चालकको मृत्यु,बैतडी : बैतडीमा ट्रक दुर्घटना हुँदा एकको मृत्यु भएको छ । दुर्घटनामा ट्रकका चालक दार्चुला नौगाड गाउँपालिका सिप्टीका धनसिंह धामीको मृत्यु भएको बैतडी प्रहरी प्रमुख प्रहरी नायव उपरीक्षक डिल्लीनारायण पाण्डेले जानकारी दिए । ट्रकमा चालक मात्रै रहेका उनले बताए । धनगढीबाट दार्चुलातर्फ गइरहेको ग्यास बोकेको से १ ख १९२३ नम्बरको मिनी ट्रक बैतडीको सतबाँझगोकुलेश्वर सडकखण्डको सिन्केलेकमा बिहीबार बिहान २ बजे दुर्घटनामा परेको पाण्डेले बताए । ट्रक सडकबाट २०० मिटर तल खसेको छ । चालक निदाएको वा ब्रेक फेल भएर ट्रक दुर्घटनामा परेको हुनसक्ने प्रहरीले अनुमान गरेको छ ।
चालक नै इन्जिनियर !,"विराटनगर : ताप्लेजुङ फुङ्लिङ नगरपालिका८ की जसमाया बोखिम (लिम्बू) विस्थापित भएको तीन वर्ष भयो। घर माथिबाट झरेको पहिरोले घर सँगैको मतान बगाएपछि घरमा बस्न सक्ने अवस्था भएन। अहिले उनी माइली छोरीको शरणमा छिन्। घर माथिबाट एस्काभेटर प्रयोग गर्दै सडक खनेको केही दिनमै पहिरो झरेपछि उनीसहित गाउँका दर्जन परिवारले एकै समय गाउँ छाड्नुपर्यो। घर माथिबाट सडक नलैजाऊँ, घरमुनिकै सडकले भएकै छ। गोरेटो बाटोलाई सडक बनाउन डोजर ल्याए, पहिरो गयो, घरखेत छाडेर विस्थापित हुनुपर्यो, जसमाया भन्छिन्। प्राविधिकको सल्लाहबिना डोजर चालकको भरमा खनेको सडकबाट झरेको पहिरोले सडकमाथिको गाउँसमेत जोखिममा छन्। अहिले पनि वर्षात्को समयमा पहिरो रोकिँदैन। पल्लो गाउँका मान्छेले जबर्जस्ती गर्दा र सडक बने जग्गाको भाउ बढ्ने लोभमा गाउँको ख्यालै गरेनन्, हामीले रोक्न प्रयास गर्दासमेत डोजर लगाएरै छाडे, हामी विस्थापित भयौं, विस्थापितमध्ये एक गंगादेवी अधिकारी (भट्टराई) बताउँछिन्। हिमाली जिल्ला भएकाले भिरालो भूभागमा सडक खन्न समस्या हुन्छ। त्यसमाथि बिनाप्राविधिक ठेकेदार, स्थानीय र डोजर चालकले हेरेको भरमा सडक खन्दा ताप्लेजुङका अधिकांश स्थानीय तहका बस्ती पहिरोको जोखिममा छन्।ताप्लेजुङ फुङ्लिङ नगरपालिका८ मा सडक खनेपछि गाउँ माथिबाट झरेको पहिरो। तस्बिर : रविन भट्टराई स्थानीय जनप्रतिनिधिलाई पनि विकास भनेको बाटोजस्तो मात्रै लागेको छ, इन्जिनियर नै डोजर चालक हुन्, उनीहरूले जता खने पनि हुने भएको छ, फुङ्लिङ नगरपालिका८ का स्थानीय हर्क लिम्बू भन्छन्, यहाँ डोजर चालक नै इन्जिनियर हुन्, सडक खनेर इन्जिनियरलाई पैसा खुवाए पास हुन्छ। गत असारमा पाँचथरको मिक्लाजुङ गाउँपालिका५ कुरुम्बामा पहिरोले टीकाराम लावतीको घर भत्कायो। घर मुनिबाट खनिएको सडकबाट सुरु भएको पहिरोले लावतीको घर भत्काएको हो। मिक्लाजुङका विभिन्न स्थानमा सडक आसपासबाटै पहिरो जान सुरु भएको छ। गाउँले धमाधम विस्थापित भइरहेका छन्। स्थानीयको चाहनाविपरीत र अवैज्ञानिक रूपमा डोजर चालक र ठेकेदारका भरमा खनिएका दर्जन बढी सडकले पाँचथरमा पहिरोको रूप लिए। ठेकेदार र जनप्रतिनिधिको मिलेमतो हँुदो रहेछ, स्थानीयले पनि रोक्दा भएन, सडक लानेनलाने पक्षमा विवादकै बीच प्राविधिक अध्यायनबिना डोजर चलाए अहिले पहिरोले गाउँ सक्यो, फालेलुङ ३ ताङ्लेपाको स्कुल टोलका ६२ वर्षीय विष्णुभक्त लावतीले भने। ०७४ साउन २६ गते रातिदेखि चार दिनसम्म निरन्तर परेको वर्षापछि घरछेउकै सडकबाट सुरु भएको पहिरोले घर भत्काएपछि उनी विस्थापित छन्। भोजपुर उत्तरी साल्पासिलिछो गाउँपालिकाले जथाभावी सडक खोलेपछि चौंकीडाँडा तीनतामाका आधा दर्जनबढी स्थानीयको घरजग्गा क्षति पुगेको छ। तीनतामादेखि चौकीडाँडा बजारसम्म जाने कृषि सडकमा जबर्जस्ती स्काभेटर लगाएर १० मिटरको बाटो खोलेपछि स्थानीयको घरमा क्षति पुग्यो। भोजपुरका सबै गाउँपालिकाले सडकलाई पहिलो प्राथमिकता दिँदा र सडक खन्नमा डोजर बढी प्रयोग गर्दा पहिरोले गाउँलाई कुरुप बनाएको स्थानीय जितबहादुर सुजी गुनासो गर्छन्। प्रदेश १ का पहाडी जिल्लामा डोजर प्रयोग गरी खनिएका सडक वैज्ञानिक छैनन्। गाउँपालिका, नगरपालिका र स्थानीयले नै प्राविधिक प्रयोग नगरी सडक खनेकै कारण जोखिम बढेको छ। केही रकम जुटे डोजर किन्ने र मन लागेको स्थानमा खन्ने, स्थानीय सरकारको निर्देशन नमान्ने परिपाटीका कारण तराईमा भन्दा बढी पहाडमा डोजरले जोखिम बढाएको जनप्रतिनिधि नै बताउँछन्। डोजरले काम छिटो हुन्छ तर सदुपयोग राम्रो स्थानमा गर्नुपर्यो, चालक र ठेकेदारलाई मनोमानी रोक्न सके समस्या नहोला, धनकुटा सहिदभूमि गाउँपालिका अध्यक्ष मनोज राईले भने।"
विप्लव नेतृत्वको नेकपाका काभ्रे जिल्ला सेक्रेटरी पक्राउ,धुलिखेल : सरकारद्वारा प्रतिबन्धित नेत्र विक्रम चन्द विप्लव नेतृत्वको नेपाल कम्युनिस्ट पार्टीका काभ्रे जिल्ला सेक्रेटरीलाई प्रहरीले पक्राउ गरेको छ। पनौती९ शङ्खुस्थित घरबाटै सुन्तली थोकरलाई प्रहरीले मध्यराति पक्राउ गरेको जिल्ला प्रहरी कार्यालय काभ्रेको एसपी जयराज सापकोटाले बताए। सापकोटाकोअनुसार विशेष सूचनाका आधारमा थोकरलाई घरबाटै पक्राउ गरेको हो। बुधबारै काभ्रेको रोशी गाउँपालिकाको सिपाली चिलाउनेबाट विप्लवसमूहमा आबद्ध भएको आरोपमा २ जनालाई पनि पक्राउ गरेको छ। पक्राउ पर्नेमा रोशी५ बस्ने आशामान तामाङ र रोशी३ शिखराम्बोटे बस्ने कृष्णबहादुर मगर छना्। उनीहरुलाई अनुसन्धानको लागि जिल्ला प्रहरी कार्यालय काभ्रेले नियन्त्रणमा लिएको एसपी सापकोटाले जानकारी दिए। विप्लव नेताले गरे आत्मसमर्पण विप्लव कार्यकर्ताको कुटपिटबाट गाउँपालिकाका अधिकृत घाइते बाबुराम र विप्लव नेकपाकै गाडीमा विप्लव समूहका मोरङ सेक्रेटरी पक्राउ विप्लव समूहका युवा संगठनका जिल्ला अध्यक्ष पक्राउ नेकपाका नेतामाथि विप्लव कार्यकर्ताको कुटपिट
सडकले तोड्यो सम्बन्ध,"बैतडी : बैतडीको दशरथचन्द नगरपालिका९ चिलाउने र अयाँरखालीका बासिन्दा एउटै परिवारका सदस्यजस्तै हुन्। वर्षौंदेखि मिलेर बसेका उनीहरू सोमबारको घटनापछि एक अर्कासँग नबोल्ने अप्ठ्यारो स्थितिमा पुगेका छन्। यसको कारक भने नगरपालिकाले वा कुनै पनि निकायले बजेटै नदिएको सडक आफुखुसी निर्माण गर्नु नै बनेको छ। चिलाउनेदेखि पार्ससम्मको सडक निर्माणका क्रममा अयाँरखालीकी गौरी जोशीलाई डोजरले घाइते बनाएपछि अहिले दुवै गाउँका बासिन्दाबीच फाटो देखिएको छ। उनीहरू एक पक्षले अर्को पक्षलाई दोष लगाइरहेका छन् भने पुरानो सौहार्दतामा समेत भाँजो फाट्दै गएको छ। मेरो छोरालाई हानेर घाइते बनायो। मेरै जमीनमा डोजर चलायो। म उनीहरूसँग दिल खोलेर कसरी बोल्न सक्छु ? , स्थानीय वृद्ध विष्णुदत्त जोशीले भने। हामीले सहमति गरेर सडक लैजाउ भनेको हो। हाम्रै जमीनमा डोजर चलाउने, अनि हामीमाथि नै जाइलाग्ने ? यो अवस्थामा उनीहरूलाई आफ्ना भनेर कसरी मान्नु ? बिना बजेटका सडकले विवाद दशरथचन्द नगरपालिका९ ग्वाल्लेकमा निर्माण भइरहेको चिलाउनेपार्स सडक र चिलाउनेअयाँरखालीपार्स सडक बिनाबजेट काटिएको पाइएको छ। नगरपालिकाको मौखिक आश्वासनमै दुवै पक्षले सडक निर्माण गर्दा विवाद देखिएको छ। सडक निर्माण गर्छौं भनेर दुवै पक्ष नगरपालिकामा आएका हुन्। तर हामीले सहमति गरेर मात्रै सडक निर्माण गर्नु, तिहारपछि दुवै पक्ष मिलेर निर्माण अघि बढाउनु भनेका थियौं, नगरप्रमुख थापाले भने। दुई पक्षबीच सहमति नहुँदा झडपको स्थिति आयो। हामीले दुवै सडकमा रकम विनियोजन गरेका छैनौं। त्यसैले हामीले निर्माणको आदेश पनि दिएका छैनौं। सुन्नाखानदेखि पार्ससम्मको सडक निर्माणका लागि दुई वर्षअघि उपभोक्ता समिति बन्यो। समितिले चिलाउनेसम्म वडा कार्यालयको ४ लाखको सहयोगमा करिब डेढ किलोमिटर सडक बनायो। चिलाउनेबाट सडक कताबाट लैजाने भनेर दुवै पक्षबीच विवाद भएपछि अहिले गाउँ नै दुई फ्याक भएको छ। चिलाउने, अयाँरखाली हुँदै पार्ससम्म सडक जोड्ने एउटा पक्ष र चिलाउने हुँदै पार्ससम्म सडक जोड्ने अर्को पक्ष भएपछि विवाद बढेको हो। हामीले पनि सहमति गरेर सडक लैजाऔं भनेका हौं। तर जमीनवाला पक्षले सहमति नगर्दा यस्तो घटना भयो। यो घटनाले गाउँ नै छिन्नभिन्न बनाइदियो, स्थानीय मनिराज जोशीले भने, सडक हामीलाई पनि आवश्यक थियो, उनीहरूलाई पनि आवश्यक थियो। दुवै पक्ष मिलेर गरौं भन्दा पनि मानेनन्। अहिले आपसमै मनमुटाव उत्पन्न भएको छ। महिलालाई पल्टाउने डोजर चालक पक्राउ त्यो डोजर आतंक ! डोजरले महिला हुत्याउने चालकलाई ज्यान मार्ने उद्योगमा मुद्दा दुवै गाउँका दिदीबहिनी मिलेर काम गथ्र्यौं। हामी एकै परिवारका मान्छे हौं। यसरी हामीलाई डोजरले हुत्याउलान् भनेर सोचेकै थिइनँ, स्थानीय भागरथी जोशीले भनिन्, हाम्रो खेतमा डोजर नचलाऊ भन्दा हामीमाथि नै जाइलागे। अहिले नजिकै पनि नपर्ने स्थिति भएको छ। डोजरले सडक नकाटेको भए यस्तो हुने थिएन। सडककै कारण दुई पक्षबीच मनमुटाव बढ्दै गएको वडा सदस्य हंशराज जोशीले बताए। उनले भने, हामीले दुवै ठाउँमा सडक निर्माण गर्नुपर्छ भनेर प्रयास गरीरहेका थियौं। सोमबार एक्कासी अप्रिय घटना भयो। यसले हामीलाई पनि दुःखित तुल्याएको छ। दुवै पक्षले मिलेर काम गरेको भए यस्तो हुँदैनथ्यो। यसले गाउँमा विखण्डन ल्याएको छ। घटना राजनीतिकरण हुँदै सोमबार डोजरले महिलालाई हुत्याएपछि त्यहाँ अहिले राजनीतिक रंग पनि देखिन थालेको छ। चिलाउनेदेखि अयाँरखालीसम्मको सडकलाई कांग्रेस र चिलाउनेदेखि पार्ससम्मको सडकलाई नेकपाको सडकको रूपमा हेरिन थालेको छ। अहिलेसम्म गाउँमा राजनीतिक विभाजन थिएन। हामीहरू आपसमा मिलेरै बसेका थियौं। यो घटनालाई राजनीतिक रूपमा पनि हेर्न थालिएको छ, स्थानीय भवानीदत्त जोशीले भने, अब एक गु्रप कांग्रेस र अर्को गु्रप नेकपा निकट देखिन थालेको छ। यसले हामीलाई फाइदा गर्दैन। हामीले सडक बनाउन चार दिनसम्म सहमति गर्ने समय मागेका थियौं। तर हाम्रो कुरा नसुनी सत्ताको आडमा डोजर चलाइयो। यसले हामीलाई निकै दुःखित बनाएको छ, वृद्ध गोपालदत्त जोशीको यो भनाइले पनि घटना राजनीतितिर मोडिन थालेको आभास हुन्छ। ग्वाल्लेकमा सडक निर्माणका लागि दुवै पक्षलाई आपसी सहमति गरेर मात्रै काम अघि बढाउन आग्रह गरेको दशरथचन्द नगरपालिकाका प्रमुख नरेन्द्रसिंह थापाले बताए। उनले भने, हामीले राजनीतिक रूपमा त्यस्तो केही पाएका छैनौं। दुवै पक्षले सडक मागे। तल्लो सडकमा जमीनको विवाद थियो, मिलाएर मात्र सडक काट्न भनेका थियौं। तर सहमति नगर्दा घटना भयो। डोजरधनी भवानीदत्त जोशीले पनि आफूलाई सहमति भइसकेको भनेर सडक निर्माणका लागि बोलाएका दाबी गरेका छन्। उनले भने, हामीले सहमति गरेर सडक निर्माणका लागि आउनोस् भने तर यता विवाद रहेछ। मैले डोजर नहालौं भन्दा निर्माण पक्षले पनि मानेनन्। जमीनवाला पक्षले पनि अगाडि बढ्न नदिने ढिपी गरेपछि यस्तो अवस्था आयो। छानबिन समिति घटनास्थलमा डोजरले स्थानीयमाथि आक्रमण गरेको घटनाको छानबिन गर्न जिल्ला प्रशासन कार्यालय बैतडीले गठन गरेको छानबिन समितिले पनि बुधबार घटनाबारे जानकारी लिएको छ। घटनास्थलमा पुगेर दुवै पक्षसँग जानकारी लिनुका साथै घटनाका अन्य पक्षबारे पनि बुझेको लिएको छानबिन समितिका संयोजक एवं सहायक सीडीओ लोकेन्द्रसिंह नेगीले बताए। उनले भने, हामीले डोजरले महिलालाई हुत्याएको ठाउँ र सम्बन्धित पक्षसँग छलफल गरेका छौं। प्राप्त जानकारीको विश्लेषण गरेर प्रतिवेदन पेस गर्नेछौं। कांग्रेसले गठन गरेको छानबिन समितिले पनि बुधबार नै घटनास्थल पुगेर स्थानीयसँग छलफल गरेको छ। हामीले ग्वाल्लेकमा भएको घटनाबारे स्थानीयसँग छलफल गर्यौं। दुवै पक्षसँग कुराकानी गरेका छौं, समिति संयोजक बहादुरसिंह थापाले भने, डोजरले महिला हुत्याउने काम अमानवीय भएको बताए। दुई पक्षबीच सहमति नहुँदा घटना भएको रहेछ। यसमा संयम अपनाउन दुवै पक्षसँग आग्रह गरेका छौं। छलफलबाट प्राप्त भएका तथ्यहरूलाई प्रतिवेदन बनाएर पत्रकार सम्मेलन गरी सार्वजनिक गर्ने संयोजक थापाले बताए। उनले भने, दुवै पक्षबाट धेरै कुरा आएका छन्। हामी प्रतिवेदनसहित ती कुरा पत्रकार सम्मेलन मार्फत सार्वजनिक गर्नेछौं।"
चर्चित र्यापर भिटेन पक्राउ,"काठमाडौं : चर्चित र्यापर भिटेन पक्राउ परेका छन्। महानगरीय प्रहरी अपराध महाशाखाको टोलीले बिहीबार उनलाई पक्राउ गरेको हो। गीतमा राखिएका शब्दले समाजमा नकारात्मक सन्देश दिएको भन्दै उनलाई पक्राउ गरिएको महानगरीय प्रहरी अपराध महाशाखाले जनाएको छ। एसपी केदार ढकालका अनुसार भिटेनलाई पक्राउ गरेको पुष्टि गरे।उनीमाथि आवश्यक अनुसन्धान भइरहेको एसपी ढकालले जानकारी दिए। उनको 'हामी यस्तै त हो नि ब्रो ' गीतबाट चर्चित बनेका थिए। गीतमा 'पुलिस चौकीभित्र गर्छु दारु खाँदै मस्ती' लगाएतका शब्द छन् । उनले चुरोट, गाँजा लगाएत निषेधित लागुऔषध प्रयोग गर्न प्रोत्साहन हुने गरी गीत गाएको र अश्लिन शब्द प्रयोग गरेको आरोप रहेको छ । उनले आफ्नो आधिकारिक फेसबुक अकाउन्ट भिटेनमा प्रहरीको बर्दी लगाएर चुरोट तानिरहेको र हातले गाँजा केलाइरहेको तस्बिर अपलोड गरेका थिए । यसअघि गायक दुर्गेश थापालाई पनि निषेधित लागुऔषध गाँजा प्रयोग गर्न दुरुत्साहन गर्ने गरी गीत गाएकाले मंगलबार पक्राउ गरिएको थियो। उनले गीत हटाएपछि थापालाई छाडिएको थियो। विवादित गीत युट्यूवबाट हटाइएको छ। लागु पदार्थ सेवन गर्न प्रोत्साहन गरेर गीत गाउनु कानुन विपरित भएको र सामाजिक मूल्यमान्यता विपरित भएको भनी चर्काे गीतकाे आलोचना भएको थियो। सो समयमा भिटेनलाई पनि पक्राउ गरेर कारबाहि गर्नुपर्ने माग सामाजिक संजालमा व्यक्त भएका थिए।"

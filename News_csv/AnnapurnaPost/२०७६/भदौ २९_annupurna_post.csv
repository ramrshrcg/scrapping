शीर्षक,विवरण
टिपरलाई टाइम कार्ड,"जब साँझ पर्छ, तब राजधानीमा फुकुवा हुन्छन् टिपर। राजधानीका चारै दिशाबाट एकसाथ प्रवेश गर्ने टिपरहरू अनियन्त्रित गतिमा सहर छिर्छन्। रिङरोडदेखि गल्लीसम्म तीव्र रूपमा हुइँकिन्छन्। बत्तासिँदै अन्धाधुन्ध गुड्ने टिपर टाढा देख्दै अरू सवारी साधन तर्किन थाल्छन्। ट्राफिक प्रहरीका अनुसार राजधानीमा हुने अधिकांश दुर्घटनाका कारण हुन्, टिपर। टिपरट्रकका कारण गत वर्ष मात्र राजधानीमा झण्डै सात सय दुर्घटना भए। ती दुर्घटनामा सयभन्दा बढीले ज्यान गुमाएका छन्, सयौं अंगभंग भएका छन्। दुर्घटना बढेपछि सरकारले राजधानीमा दिउँसो टिपर चलाउन रोक लगायो। बिहान सातदेखि साँझ सात बजेसम्म राजधानीका सडकमा टिपर गुड्न पाउँदैनन्। तर साँझ नपर्दै एकसाथ सडकमा निस्कने टिपरले दिनभर थन्किनुपरेको झ्वाँक एकसाथ देखाएजस्तो अनुभूति हुन्छ। गति असीमित हुन्छ। त्यही कारण मोटरसाइकल, साइकल र पैदलयात्री भाग्ने गरेका छन्। दिउँसो गुड्न नपाएपछि साँझ सात बजे एकसाथ टिपरहरू हुत्तिँदै राजधानी प्रवेश गर्छन्। त्यसमाथि सुरु हुन्छ, एकअर्कालाई उछिन्ने प्रतिस्पर्धा। त्यसक्रममा मोटरसाइकलदेखि पैदलयात्रीले साइड लाग्नुपर्छ, टिपरलाई टाढै देख्दै। यही तीव्र गति, भुइँमा सानातिना नदेखिने अग्ला सवारी साधन र उछिनपाछिन दुर्घटनाका मुख्य कारण हुन्। टिपरले बढीजसो मोटरसाइकल र पैदलयात्रीलाई ठक्कर दिएका घटना छन्। त्यसको कारण पनि यही हो। चालकको लापरबाही र अपरिपक्वताकै कारण टिपर दुर्घटना बढिरहेको छ। राजधानीमा भौतिक संरचना निर्माणका लागि दैनिक दुई हजारभन्दा बढी टिपर भित्रिन्छन्। रोडा, गिटी, बालुवा, इँटा, ढुंगा बोक्ने गरेका तिनले फ्याँक्ने धुलोमैलो त कुरै छाडौं। एकातिर सडक साँघुरा छन्, भएका सडक पनि खाल्डाखुल्डी र प्रदूषित छन्। त्यसमाथि टिपरले बालुवा र पानी खसाल्दै गुड्ने गरेका कारण मोटरसाइकल, साइकलदेखि पैदल यात्रु प्रभावित छन्। त्यसले सडकको आयु पनि घटाउँछ। क्षमताभन्दा बढी भार बोक्ने समस्या उत्तिकै छ। टिपर चालकको उमेर पनि दुर्घटनाको अर्काे कारण हो। परिपक्व नभई लाइसेन्स दिँदा चालकमा जिम्मेवारीपन देखिँदैन। उनीहरूमा परिपक्वताको कमीकै कारण एकले अर्कालाई उछिन्ने प्रतिस्पर्धाको भावना र उत्ताउलोपना देखिन्छ। सवारी लाइसेन्स दिँदा नै उमेरको सीमा तोक्नुपर्ने र जनताप्रति गर्ने व्यवहारबारे चालकलाई प्रशिक्षण दिनुपर्ने देखिन्छ। दिउँसो गुड्न नपाएपछि राति दुई वा तीन ट्रिप गर्नुपर्ने दबाबका कारण पनि चालकमा हतारो देखिने गरेको पाइन्छ। व्यवसायीहरूले पनि आर्थिक लाभका कारण चालकलाई दबाब दिन रोक्नुपर्छ। टिपरहरूको बनावटबारे पनि सम्बन्धित निकायको ध्यान जानु जरुरी छ। त्यसो त टिपरले पनि गुड्ने सडकमै हो। यो सडक तिनका लागि पनि हो। तिनले आपूर्ति गर्ने सरसामान उपत्यकाका वासिन्दाकै लागि हो। टिपरले ढुवानी नगर्ने हो भने धेरैलाई धेरैखाले समस्या हुन्छ। त्यसैले समस्या टिपरमा होइन, तिनको गति र लापरबाहीमा हो। नियन्त्रण त्यसमै हुन आवश्यक छ। सबैभन्दा ठूलो कुरा त टिपर चालक आफैंले स्वनियन्त्रण गर्न जरुरी छ। साथसाथै सरकारले नियमन गर्न आवश्यक छ। टिपरका लागि दिउँसो रोक लगाएर मात्र नपुग्ने अवस्था छ। खोलिएको समयमा गति नियन्त्रण गर्ने उत्तम उपाय टाइम कार्ड पनि हुन सक्छ। सरकारी निकायहरूले पटकपटक टाइम कार्डको कुरा गरे पनि लागू गरेका छैनन्। यसको व्यवस्था गरेर निश्चित दूरीको अधिकतम समय तोक्नैपर्छ। एक स्थानबाट अर्को स्थानसम्म पुग्ने समयसीमा नतोक्ने हो भने अवस्था सुध्रिने छैन।"
नगरपालिकाको हस्तक्षेप : चिकित्सकले छाड्दै क्यान्सर अस्पताल,"भक्तपुर : केही विशेषज्ञ चिकित्सकले भक्तपुर क्यान्सर अस्पताल छाड्ने भएका छन्। अस्पतालमा भक्तपुर नगरपालिकाले हस्तक्षेप गरेपछि उत्पन्न गतिरोधले निकास नपाएपछि उनीहरुले अस्पताल छाड्ने भएका हुन्। गएको साउन ३० गते भक्तपुर नगरपालिकाले अस्पतालमा हस्तक्षेप गरी अस्पतालको मौजुदा व्यवस्थापन समितिको समानान्तर हुने गरी नगर प्रमुख सुनिल प्रजापतिको अध्यक्षतामा अर्को व्यवस्थापन समिति गठन गरेको थियो। अस्पतालमा भ्रष्टाचार भएको हवाला दिँदै भक्तपुर नगरपालिकाले मेयरको अध्यक्षतामा व्यवस्थापन समितिमात्रै खडा गरेन। नगरवासीको नाउँमा एक समूह खडा गरी मौजुदा अस्पताल व्यवस्थापन समितिका पदाधिकारीहरुलाई अस्पतालमा प्रवेशसमेत गर्न बाधा पुर्याउँदै आएको छ। भक्तपुर नपाको हस्तक्षेपविरुद्ध अस्पताल व्यवस्थापन समिति, अस्पताल सञ्चालक नेपाल अर्बुदरोग निवारण संस्थाले सर्वोच्चमा रिट हालेको थियो। उक्त रिटको सुनुवाइ गर्दै सर्वोच्चले भक्तपुर नगरपालिकाले गठन गरेको व्यवस्थापन समिति अवैधानिक भएकाले मौजुदा व्यवस्थापन समितिलाई विनाबाधा कामकारबाही गर्न दिन आदेश दिइसकेको छ। तैपनि उक्त समूहले व्यवस्थापन समितिलाई अस्पताल छिर्न बाधा पुर्याइरहेको व्यवस्थापन समितिका एक पदाधिकारीले बताएका छन्। सर्वोच्चले आदेश दिँदादिँदै पनि अस्पतालको मौजुदा व्यवस्थापन समितिले काम गर्न सकेको छैन। त्यस्तै भक्तपुर नगरपालिकाले पनि पूर्ण रुपमा अस्पाललाई आफ्नो मातहतमा लान सकेको छैन। अस्पताल अन्योलको स्थितिमा रहेको छ। त्यसमाथि मेडिकल डाइरेक्टर प्रोडा ऋषिकेशनारायण श्रेष्ठले अस्पताल कर्मचारी कल्याणकारी समितिको नाउँमा आफूइतर विशेषज्ञ चिकित्सकलाई पेल्न थालेको चिकित्सक बताउँछन्। आफूभन्दा कनिष्ठ मेडिकल डाइरेक्टर र कर्मचारीले आफूहरुमाथि अभद्र व्यवहार गर्न थालेपछि आफूहरु अस्पताल छाड्ने निष्कर्षमा पुगेको एक चिकित्सकले जानकारी दिए। उनका अनुसार उनीसहित करिब पाँचजना क्यान्सरका विशेषज्ञ चिकित्सकहरु भाद्र महिनापछि क्यान्सर अस्पताल आउनेछैनन्। यसरी बाहिरिनेहरुमा अस्पतालको क्यान्सर उपचारको प्रमुख विभागका विशेषज्ञ चिकित्सकहरु नै रहेको उनले सुनाए। भक्तपुर नगरपालिकालाई अस्पतालमा हस्तक्षेप गर्न सघाएको भन्दै मौजुदा व्यवस्थापन समितिले मेडिकल डाइरेक्टर प्राडा श्रेष्ठलाई पदबाट हटाइसकेको छ। तर प्राडा श्रेष्ठ भने आफूलाई भक्तपुर नगरपालिकाबाट गठित व्यवस्थापन समितिले थप तीन वर्षको लागि मेडिकल डाइरेक्टर बनाएको भन्दै पदमा आसिन भइरहेका छन्। सर्वोच्च अदालतले भक्तपुर नगरपालिकाबाट गठित व्यवस्थापन समितिलाई अवैधानिक भनिसकेकाले मेडिकल डाइरेक्टरमा आउन सक्ने सम्भावित क्यान्सर विशेषज्ञ चिकित्सकमाथि दुव्र्यवहार हुँदै आएको हो। कर्मचारी कल्याणकारी समितिको नाउँमा समितिमा रहेका केही तल्लो तहका कर्मचारीले प्राडा श्रेष्ठको ठाउँमा मेडिकल डाइरेक्टर भएर आउनेलाई कालोमोसो दल्ने, जुत्ताको माला लगाइदिने हल्ला फैलाएका छन्। त्यस्तै ती कर्मचारीले विशेषज्ञ चिकित्सकसमेत तपाईंहरुलाई पनि छाडिन्न, जो आए पनि कारबाही गरिन्छ भन्ने जस्ता चेतावनी एवं धम्कीपूर्ण भाषा बोल्दै आएका छन्। काम गर्ने वातावरण नै विथोलिएकोले अस्पतालको संकटपूर्ण अवस्थामा पनि आफूहरु अस्पताल छोड्न बाध्य हुनुपरेको उनको भनाइ थियो। अस्पताल प्रशासनका अनुसार अस्पतालका मुख्य तीन विभागमा विशेषज्ञसहित ५४ जना चिकित्सक रहेका छन्। ती चिकित्सक भने करिब ३५ जनालाई मात्रै नेपाल मेडिकल काउन्सिलले क्यान्सरसँग सम्बन्धित चिकित्सक मानेको छ। काउन्सिलले क्यान्सरका चिकित्सक मानेका ३५ जनामध्ये पनि करिब आधा दर्जनमात्रै क्यान्सरका विशेषज्ञ चिकित्सक हुन्। जसमध्ये अधिकांशले भक्तपुर क्यान्सर अस्पताल छाड्ने निष्कर्षमा पुगेका हुन्। काउन्सिलको आचारसंहिताअनुसार अस्पतालका मेडिकल डाइरेक्टर प्राडा श्रेष्ठसमेत क्यान्सर हेर्ने चिकित्सकसमेत होइन। उनी सर्जन हुन् तर क्यान्सरकै विशेषज्ञ सर्जन भने नभएको अस्पतालकै एक चिकित्सक बताउँछन्। मलाई जानकारी छैन : प्राडा श्रेष्ठ अस्पतालका मेडिकल डाइरेक्टर प्राडा श्रेष्ठले भने अस्पतालका क्यान्सर विशेषज्ञ चिकित्सकले अस्पताल छोड्न लागेकोबारे आफूलाई जानकारी नभएको बताए। उनले कुनै पनि चिकित्सक वा कर्मचारीले अस्पताल छोड्नुपर्ने अवस्था नभएकोसमेत बताए। ककसले अस्पताल छाड्दैछन् भन्नबारे मलाई थाहा छैन, श्रेष्ठले भने, कसैले छोड्नुपर्ने अवस्था छ जस्तो पनि लाग्दैन।"
डिउटीमा रहेका प्रहरीमाथि हातपात : पाँच पक्राउ,"बाजुरा : जिल्ला प्रहरी कार्यालयबाट डिउटीमा खटिएको प्रहरी टोलीमाथि हातपात भएको छ। बडिमालिका नगरपालिका ८ मा लागेको अनन्ते मेला सुरक्षाको लागि खटिएका प्रहरीमाथि एक समूहले आक्रमण गरेको जिल्ला प्रहरी कार्यालय बाजुराका निमित्त कार्यालय प्रमुख तथा प्रहरी निरीक्षक जनक ढुंगानाले जानकारी दिए। भदौ २८ गते साँझ रक्सी खाएर मेला बिथोल्ने र होहल्ला गर्दै आएका राष्ट्रिय वाणिज्य बैंकमा कार्यरत अमृत्त बोहरा, केशव गिरी सरकारी वकिल कार्यालयका कार्यालय सहयोगी हरिशंकर जोशी, बडिमालिका नगरपालिका ८ का गोरख थापा र सोही वडाकी ध्वनी थापालाई प्रहरीले नियन्त्रणमा लिएको छ। रक्सीले मातेका युवालाई नियन्त्रणमा लिन खोज्दा डिउटीमा रहेका प्रहरीमाथि आक्रमण भएको हो। टोली प्रमुख प्रहरी सहायक निरीक्षक मानबहादुर चन्दको अनुहार र शरीरमा चोट लागेको छ। अन्य प्रहरी जवानलाई समेत चोट लागेको प्रहरी निरीक्षक ढुंगानाले जानकारी दिए। घाइते प्रहरी सहायक निरीक्षक चन्दको गालाको दाहिने भागमा चोट लागेको छ। उनलाई जिल्ला अस्पताल बाजुराले उपचारका लागि बाहिर रिफर गरेको छ। पक्राउ गरिएका पाँच जनामाथि अनुसन्धान भइरहेको ढुंगानाले बताए। अनन्ते मेलालाई शान्त बनाउन बडिमालिका नगरपालिका र जिल्लाका सरोकारवालाको बैठक बसी अनन्ते मेला अवधिभर भदौ २७ गतेदेखी रक्सी बेच्न र खान प्रतिबन्द गरिएको थियो। बेच्नेलाई पाँच हजार र खाएको भेट्टाए पञ्चीस सय जरिवाना तोकेको छ।"
"रुपन्देहीमा गोली चल्यो, एकको मृत्यु",रुपन्देही : भैरहवा : रुपन्देहीमा रोहिणी गाउँपालिका ३ स्थित रोहिणी गोला नजिक गोली चलेको छ। गोली लागेर ओमसतिया ५ पट्खौलीका करिब ४० वर्षीय महेन्द्र कुर्मीको मृत्यु भएको रुपन्देहीका एसपी हृदय थापाले जानकारी दिए । मृतकको कुर्मीको बायाँ कुममा गोली लागेको छ । मृतक कुर्मीले भैरहवास्थिती एक बैंकबाट रकम निकालेर आफ्नो घरतर्फ जाने क्रममा मोटरसाइकलमा सवार दुईजना युवाले उनलाई गोली हानी रकम लुटेर फरार भएको संघीय इकाइ प्रहरी कार्यालय भैरहवाका निमित्त प्रमुख एवं प्रहरी नायब उपरीक्षक चन्द्र थापाले जानकारी दिए। उनका अनुसार गोली प्रहार गर्ने युवाले प्रयोग गरेको मोटरसाइकलको नम्बर प्लेटमा रातो रंग दलिएको थियो । गोली कसले र किन चलाएको भन्ने विषय नखुलेको उनले बताए । गोली प्रहार गर्ने युवा फरार भएको र उनीहरुको खोजीकार्य भइरहेको जिल्ला प्रहरी कार्यालय रुपन्देहीले जनाएको छ ।
जहाजभित्र जुलुस निकाल्ने ज्ञानेन्द्र शाही प्रहरीको निगरानीमा,"ललितपुर : जहाजभित्र जुलुस निकाल्ने ज्ञानेन्द्र शाहीलाई ललितपुर प्रहरीले निगरानीमा राखेको छ। महानगरिय प्रहरी परिसर ललितपुरले पत्रकार सम्मेलन गर्न लागेका शाहीलाई सुरक्षाका लागि भन्दै प्रहरी कार्यालयमा ल्याएको बताएको छ। पत्रकार सम्मेलन गर्ने भनिएको ठाउँमा केही व्यक्तिहरु पुगेर होहल्ला मच्चाउन थालेपछि उनलाई जाउलाखेल ल्याइएकाे परिसर प्रमुख एसएसपी टेकप्रसाद राईले बताए। पत्रकार सम्मेलन गर्ने भन्ने जानकारी मिल्नासाथ डीएसपीको टोली त्यहाँ पुगेको थियो, राईले भने,तर शाहीले प्रहरीलाई उल्टै पत्रकार सम्मेलन बिथोल्न आएको आरोप लगाए। एसएसपी राईका अनुसार शंकास्पद व्यक्तिहरु त्यहाँ पुगेर होहल्ला मच्चाउन थालेकाले उनलाई सुरक्षा दिन त्यहाँबाट कार्यालय ल्याइएको हो। थ्रेट हेरेर मात्र बाहिर पठाउने उनले जानकारी दिए। आफै जान्छु भन्छन् भने ठिकै छ तर केही भएमा आउने त प्रहरीको मै हो, एसएसपी राईले भने। शाहीले शनिबार संस्कृति, पर्यटन तथा नागरिक उड्ययन मन्त्री योगेश भट्टराईसँग जहाजभित्रै जुलुस निकालेका थिए। आइतबार जुलुसकाे भिडियो भाइरल भएपछि शाहीले पत्रकार सम्मेलन बोलाएका थिए।"
बालबालिका जोगाउनै मुस्किल,"राजविराज : साहुको घरबाट भाँडाबर्तन माझेर साँझ नपर्दै आइ पुग्नुपर्ने १३ वर्षीया छोरी रात पर्दा समेत नआएपछि सीता नराम्ररी अत्तालिइन्। सीता विरामी परेकीले भाँडाबर्तन माझ्न र घर लिपपोत गर्न भदौ १२ गते जेठी छोरीलाई पठाएकी थिइन्। साहुजी कहाँ फोन गर्दा दुई घण्टा अघि नै छोरी निस्किएको थाहा पाएपछि मन झनै छटपटाउन थाल्यो। दश वर्षीया माइली छोरीलाई डेरामा एक्लै छाडी अढाई वर्षीया कान्छी छोरीलाई काखमा च्यापी उनी हराएकी छोरी खोज्न बजार निक्लिन। कतै फेला नपरेपछि रातको दश बजे हराएकी छोरीबारे हुलिया जाहेरी दिन जिल्ला प्रहरी कार्यालय पुगिन्। प्रहरीको खोजतलासको आश्वासन लिएर उनी डेरा फर्किन। मध्यरातमा अद्र्धबेहोसी अवस्थामा जेठी छोरी घर अगाडि ठिंग उभेको पाएपछि बहिनीहरु खुशी भए। भयभित हुँदै छोरीनजिक पुगेकी सीतालाई जे भय थियो त्यहीं घटना भइसकेको थियो। साहुको घरबाट पैदल घर फर्किरहेकी बालिकालाई राजविराज ४ का आसमान निरालेले बीच बाटोमै भेंटेर नास्ता र फ्रुटी खुवाए। घरधनीले सञ्चालन गरेको चिया पसलमा आइरहने निरालेसँग देखादेख र सामान्य चिनजान रहेछ। मौकाको खोजीमा रहेका निरालेले उनले खाने नास्ता र फ्रुटीमा लागु औषध मिसाई दिए। अद्र्धबेहोस अवस्थामा राजविराज ४ स्थित बैष्णव काली मन्दिर नजिकको कल्टु दास पोखरी किनारमा लगेर बलात्कार गरेपछि आरोपितले घरनजिक बालिका लगेर छाडि दिए। बिक्षिप्त अवस्थामा रहेकी बालिका स्वास्थ्य उपचार एवम मनोविमर्शका लागि अस्पताल भर्ना भइन्। घटनालाई गम्भिरतापूर्वक लिदै प्रहरीले भोलिपल्टै आरोपितलाई पक्राउ गर्यो। बलान बिहुल गाउँपालिका४ बेल्हीकी १६ वर्षीया सरिताकुमारी बडहीको माघ १४ गते घरभित्र हत्या भयो। अर्धनग्न अवस्थामा चोटपटकको निलडाम रहेको शव फेला परेपछि प्रहरीले अनुसन्धानका लागि उनका बुवा ४५ वर्षीय तुरन्तलाल बडहीलाई माघ १५ गते पक्राउ गर्यो। अनुसन्धानका क्रममा प्रहरीले जुन तथ्य फेला पायो, त्यसले गाउँलेहरुको मथिंगल हल्लाइदियो। आमाबुवा नै हत्या घटनामा संलग्न रहेको पाएपछि प्रहरी प्रतिवेदनको आधारमा इलाका प्रहरी कार्यालय कडरबोनाले उजुरी दर्ता गर्यो। प्रहरीका अनुसार भारतमा विवाहिता दिदीका देवरसँग प्रेम गरिरहेकी सरीताले घरपरिवारको मञ्जुरी नभए पनि प्रेमीसँगै विवाह गर्ने अडान राखेपछि बुवाआमाले नै सरीतालाई कुटपिट गरेर हत्या गरेका रहेछन्। जिल्ला अदालतको आदेशमा तुरन्तलाल फागुन ११ गतेदेखि पुर्पक्षका लागि राजविराज कारागारमा थुनामा छन्, उनकी श्रीमति पवनदेबी फरार छिन्। यस्तै महादेवा गाउँपालिका२ अकबरपुरबाट मामा भोलेन्द्र यादवको बिहेमा नाच्दै आफ्नै गाउँ राजगढ गापा३ नर्घो जन्ती आएका १२ वर्षीय बालक बैशाख १५ गते अपहरणमा परे। भारत बिहारको सितामढी कुम्भ सिवहरबाट प्रहरीको टोलीले बैशाख १७ गते विहान बालकलाई उद्धार गरी ल्यायो। जेठी श्रीमतिसँग सम्बन्ध विच्छेद गरी भोलेन्द्रले दोस्रो विवाह गरिरहेका थिए। बालककै गाउँका कान्छा भनिने रामअवतार यादव पक्राउ परेपछि उनकै वयानका आधारमा तिरहुत गाउँपालिका४ डिमनका बिरेन्द्र यादव भनिने बिरेन्द्रप्रसाद यादव, उनका बहिनी ज्वाई राजगढ गाउँपालिका३ नर्घोका सत्येन्द्र यादव र बिरेन्द्रका साला महादेवा गाउँपालिका१ पकरी सोनराका प्रमोद भनिने जोगबिर यादव पक्राउ परे। उनीहरू जेठ २९ गतेदेखि पुर्पक्षका लागि राजविराज कारागारमा थुनामा छन्। गाउँमा बाख्रा चराउन जाने ठूला उमेरका साथीहरुले सिकाए अनुसार रुपियाँ चोरेको अभियोगमा सुरुङ्गा नगरपालिका ३ दौलतपुरका नौ वर्षीय बालकलाई साउन ७ गते आमाले शौचालयमा थुन्नुका साथै निर्घात कुटपिट गरेर शरिरभरी निलडाम र रक्ताम्य बनाइन्। यसरी पछिल्लो समय घरदेखि बाहिरसम्म कहालिलाग्दो रूपमा बढेको हत्या, अपहरण, बलात्कार र यौन हिंसाजस्ता गम्भीर प्रकृतिका अपराधबाट पीडित हुनेको ठूलो संख्या बालबालिका हुन थालेका छन्। सप्तरी प्रहरी प्रमुख, प्रहरी उपरीक्षक कृष्ण प्रसाई भन्छन,'अपराधको आँकडा हेर्दा बालबालिकालाई निशाना बनाउने क्रम निकै बढेको छ।' प्रहरी प्रधान कार्यालयका अनुसार बलात्कारका घटना बढ्नु आफैंमा डरलाग्दो तथ्यांक छ। त्योभन्दा पनि झस्काउने तथ्य हो बलात्कृत हुनेमा अधिकांश बालिका छिन्। सप्तरी प्रहरीका अनुसार गएको आर्थिक वर्ष २०७४०७५ मा सप्तरीमा ४९ जनाको बलात्कार, १२ जनाको हत्या, नौ जनाको अपहरण, दुई जनाको अपहरण गरी बलात्कार भयो। घटनाको गम्भिरता नबुझ्ने बालिकाहरु प्रतिवाद र प्रतिकार गर्न असमर्थ हुने तथा त्रास र प्रलोभनमा छिट्टै पर्ने भएकाले पनि अपहरण, बलात्कार र हत्याका घटनामा अबोध बालबालिकालाई निशाना बनाइन्छ। गत आर्थक वर्ष जिल्ला प्रहरी कार्यालय सप्तरीमा परेको एक सय ५३ जनाको उजुरीमा ७४ महिला, ६६ बालिका र १२ जना बालक हराएको उजुरी छ। अपराधबाट पीडित मात्र नभई अपराधमा संलग्न हुने सूचीमा समेत बालबालिकाको संख्या बढदो छ। आत्महत्या गर्नेमा समेत बालबालिका र किशोरकिशोरीको संख्या बढदो छ। विगत तीन वर्षमा आत्महत्या गर्ने दुई सय ८८ मध्ये ३७ जना किशोरकिशोरी रहेको सप्तरी प्रहरीको तथ्यांक छ। जघन्य फौजदारी अपराधका पीडितहरूमा बालबालिकाको संख्या बढनु समाज असुरक्षित बन्दै गएको संकेत हो सप्तरी जिल्ला बार इकाईका अध्यक्ष डोमन साह भन्छन्,समाजमा कलिला नानीहरू जोगाउनै कठिन भएको छ।"
गाउँपालिकाको गाडीमा आगजनी,बझाङ : बझाङको बित्थडचिर गाउँपालिकाको गाडीमा आगजनी भएको छ। पार्किङ गरेको से १ झ २७४ नम्बरको अफिसको जिपमा अज्ञात समूहले आगजानी गरेको गाउँपालिका अध्यक्ष प्रेम बोहराले जानकारी दिए। आगजनीबाट जिपको अगाडिको भाग पूरै जलेको छ। प्रहरीले अनुसन्धानका लागि स्थानीय युवा अमर महरलाई पक्राउ गरेको प्रहरी नायब उपरीक्षक गणेश बमले जानकारी दिए। नेत्रविक्रम चन्द विप्लव नेतृत्वको पार्टीको संलग्नता रहेको आशंका प्रहरीको छ।
लागुऔषध कारोवार आरोपमा भारतीय नागरिक पक्राउ,"राजविराज : लागुऔषध कारोवारमा संलग्न एक भारतीय नागरिकलाई सप्तरी प्रहरीले आइतबार पक्राउ गरेको छ । सप्तरीको हनुमाननगर कंकालिनी नगरपालिका१४ बाट प्रहरीले लागुऔषधसहित भारत बिहार सुपौल कुनौली पञ्चायत५ का ४७ वर्षीय दयाशंकर साहलाई पक्राउ गरेको जनाएको हो । प्रहरी चौकी तिलाठीबाट खटिएको गस्ती टोलीले भारतबाट नेपालतर्फ आउँदै गरेको को १६ प ९१७४ नम्बरको मोटरसाइकल चेकजाँच गर्दा साह पक्राउ परेका हुन् । उनको साथबाट ३०३० एम्पुल बुप्रेनोरफिन, फेनारगन र डाइजेपाम बरामद गरिएको जिल्ला प्रहरी कार्यालय सप्तरीका डिएसपी तिलक भारतीले बताए । भारतबाट लागु औषध लिएर सप्तरी प्रवेश गरी महँगो मुल्यमा बिक्री गर्ने गरेको उनले स्वीकार गरेका छन् । उनलाई लागुऔषध नियन्त्रण ऐन २०३३ बमोजिम कारवाही प्रक्रिया अघि बढाइएको डिएसपी भारतीले बताए ।"
गाउँमा भालु आतंक : बालबालिका स्कुल जानै छाडे,"भोजपुर : टेम्के मैयुङ गाउँपालिका २ छिनामखु रुम्लाका फुर्तेन्जी शेर्पा निराश छन् । सुख्खाले बर्खे मकै मरेपछि पुनः हिउँदे मकै छरेर घोगा लाग्न नपाउँदै जंगली भालुले रातारात सखाप पारेपछि उनी निराश देखिएका हुन् । आफ्नो झण्डै २५ रोपनी बारीमा लगाएको मकै परिवारको एकमात्र हिउँदे बर्खा धान्ने अन्न थियो । तर उनलाई अहिले 'काम गर्ने मकै खाने भालु' को उखान मिल्दोजुल्दो भएको छ। 'दुःखले दोहोर्याएर मकै लगाए, फलाए तर घोगा भाँच्ने बेला ढोँड मात्रै बाँकी छ, 'उनले भने, 'विगतमा दुम्सीले निकै दुःख दिन्थ्यो तर यो वर्ष त भालुले बारीका सबै मकै सखापै पार्यो । यो वर्ष त अन्नको जोहो गर्नै गाह्रो हुने भो।' स्थानीय धोद्रे जंगलबाट आएको भालुले सयौं रोपनीमा लगाएको मकै सखाप पारेपछि गाउँबासी हैरान भएका छन्। छिनामखुका रुम्ला, पञ्ची, काङटाङ, खैला, सिगानेलगायत गाउँमा जंगली भालुको आतंक बढेसँगै त्रास बढेको छ। 'गोठालो बस्न र घरमा केटाकेटीलाई छाड्न पनि डर छ। स्थानीय विसन राईले भने, 'बाघजस्तै भालु पनि उत्तिकै हिंस्रक भएकाले रुघीँरहने कुरै भएन ।बारीका मकै लतारलुतुर ढालेर सखाप पारिसक्यो।' दुम्सीले मकै खाएको आशंकमा धोद्रे जंगलस्थित खोजी गर्ने क्रममा स्थानीयले ३ वटा भालु भेटेका थिए। गाउँमा भालु आतंक बढेपछि हिँडडुल गर्दा पनि सर्तक रहनुपर्ने अवस्था आएको स्थानीयबासी सुनाउँछन् । भालुको डरले सरस्वती आधारभूत विद्यालयका साना बालबालिका विद्यालय आउन छाडेका छन् । बालबालिका विद्यालय नआएपछि पढाइ नै ठप्प पार्नुपर्ने स्थिति आएको प्रधानाध्यापक रविन तामाङले बताए । भने, 'भालुको डरका कारण अभिभावकले पनि साना नानीलाई विद्यालय पठाएका छैनन् । नानीहरु नभएपछि कक्षा सुरु हुन सकेको छैन ।' भालु नियन्त्रणका लागि स्थानीयले वडा कार्यालयमार्फत गाउँपालिकालाई निवेदन पेश गरेका छन् । सर्वसाधारणको सुरक्षाका लागि गाउँपालिकाले जिल्ला प्रशासनलाई अति सीघ्र डिबिजन वन कार्यालयमार्फत भालु नियन्त्रण गर्न पहल गरिसकेको गाउँपालिका प्रमुख ध्रुवराज राईले बताए । उनले भने, 'जनताको सुरक्षाका लागि भालुलाई नियन्त्रणमा लिई सुरक्षित निकुञ्जमा प्रतिस्थापन गर्न प्रजिअलाई निवेदन गरेको छु । यदि यो प्रक्रिया ढिला भए गाउँपालिका आफैँले वैकल्पिक उपाय रोज्न बाध्य हुनेछ ।'"
छोराको खुकुरी प्रहारबाट बाबु गम्भीर,भोजपुर : भोजपुर नगरपालिका ११ आम्तेकस्थित छोराको खुकुरी प्रहारबाट बावु घाइते भएका छन् । स्थानीय २५ वर्षीय शिवहाङ राईले घरायसी विवादमा ५५ वर्षीय रामकुमार भनिने चन्द्रबहादुर राईलाई खुकुरी प्रहार गरी घाइते बनाएको जिल्ला प्रहरी कार्यालय भोजपुरले जनाएको छ । शनिबार साँझ करिब ५ बजेतिर बावुछोराबीच विवाद चर्किएपछि शिवहाङले बावुलाई खुकुरी प्रहार गरेका थिए । खुकुरी प्रहारबाट चन्द्रबहादुरको गर्धनमा गहिरो चोट लागेको इन्सपेक्टर पाण्डवराज राजवंशीले बताए । गम्भीर चन्द्रबहादुरको जिल्ला अस्पताल भोजपुरमा उपचार हुन नसकेपछि थप उपचारका लागि बीपी कोइराला स्वास्थ्य विज्ञान प्रतिष्ठान धरान पठाइएको छ । घटनालगत्तै फरार रहेका शिवहाङलाई आइतबार बिहान साढे १० बजेतिर भोजपुर नगरपालिका १० भैसीपंखाको असिनेबाट पक्राउ गरी अनुसन्धान थालेको प्रहरीले जनाएको छ।
शेयर बजार : नेप्से दोहोरो अंकले घट्यो,"काठमाडौं : साताको पहिलो दिन आइतबार धितोपत्र बजारमा शेयर कारोबार मापक नेप्से परिसूचक दोहोरो अंकले घटेको छ । नेपाल स्टक एक्सचेन्जका अनुसार नेप्से परिसूचक १७८७ विन्दुले घटेर एक हजार १४००१ विन्दुमा पुगेको छ । प्रतिशतका आधारमा आज १५४ प्रतिशतले घटेको हो । यस्तै सेन्सेटिभ परिसूचक पनि ३७९ अंक अर्थात् १४९ प्रतिशतले घटेको छ । नेप्से परिसूचक दोहोरो अंकले घट्दा कारोवार रकम समेतमा त्यसको प्रभाव देखिएको छ । कूल १६२ कम्पनीको शेयर २८ करोड ८० लाख ९९ हजार ९१२ बराबरको कारोवार भयो । स्टकका अनुसार कारोवार भएका ११ वटै उपसमूहको शेयर ओरालो लागेको छ । त्यसमा बैंकिङ १९६९, होटल २४२४, विकास बैंक १५२९, जलविद्युत् १६७४, वित्त ४८९, निर्जीवन बीमा ५८२५, उत्पादन २७९३, अन्य ४९४, लघुवित्त १९४६, जीवन बीमा ६६०८ र सामूहिक लगानी कोष ००८ विन्दुले घटेको छ । कारोवारका आधारमा नेपाल इन्सुरेन्स कम्पनी शीर्ष स्थानमा रहेको छ । सो कम्पनीको रु एक करोड ८२ लाख ५२ हजार ३६८ कारोवार भएको हो । यस्तै नेपाल बैंक लिमिटेड रु एक करोड ७४ लाख ५१ हजार ८०४, सानिमा बैंक रु एक करोड १५ लाख दुई हजार २१४, लक्ष्मी बैंक रु ९९ लाख ३९ हजार, शिवम् सिमेन्ट रु ९३ लाख ६८ हजार ८५६, मेगा बैंक रु ९० लाख २० हजार ६८४ र रसुवागढी जलविद्युत् कम्पनीको रु ८८ लाख १२ हजार ९१० बराबरको कारोवार भई शीर्ष स्थानमा रहे । घटेको बजारमा रिलायन्स फाइनान्सका शेयरधनीले ३५१ प्रतिशतले कमाउँदा सिन्धु विकास बैंक ३२३, नविल इक्विटी फन्ड २, नेशनल लाइफ इन्सुरेन्स १८६, एभरेष्ट इन्सुरेन्स १७९ र निर्धन उत्थान लघुवित्त वित्तीय संस्थाका लगानीकर्ताले १४५ प्रतिशतले कमाए । यस्तै बढी गुमाउनेमा गणपति माइक्रोफाइनान्स वित्तीय संस्था रहेको छ । सो संस्थाका शेयरधनीले ८३८ प्रतिशतले गुमाउँदा हिमालउन ऊर्जा विकास कम्पनी ६०८, हिमालयन जनरल इन्सुरेन्स ५५३, दिव्यश्वरी हाइड्रोपार ५४५, स्ट्यान्डर्ड चार्टड बैंक ५२७, र आँधीखोला लघुवित्त वित्तीय संस्थाका शेयरधनीले ५२० प्रतिशतले गुमाए।"
सडकबाटै बालबालिकाको सन्देश : हाम्रो चाहना बालमैत्री समाज,"पथलैया : राष्ट्रिय बाल दिवसको अवसरमा बाराको पथलैयामा स्कुले बालबालिकाले सडक नाटक प्रस्तुत गरेका छन्। बालबालिकाले आइतबार जनप्रतिनिधि, अभिभावक र स्थानियसामु छात्रछात्राको सडक नाटक प्रस्तुत गरेका हुन्। समाजमा हुने गरेका बालअधिकारका घटनालाई नाटकमार्फत देखाएका बालबालिकाले प्रत्येक वर्ष यसरी ब्यानर र पम्प्लेट लिएर सडकमा उत्रनुपर्ने अवस्था दुर्भाग्यपूर्ण रहेको बताए। विभिन्न स्कुलमा अध्ययनरत विद्यार्थीहरुले बालअधिकार सुनिश्चितताका लागि हातेमालो गर्न सडकबाटै आग्रह गरे।"
रित्तै भए रुकुमका स्थानीय सरकार,"रुकुम : रुकुम पूर्वको पुथा उत्तरगंगा गाउँपालिकाका कुनै पनि वडामा स्थायी कर्मचारी छैनन्। यो गाउँपालिकाका १४ वडा र गाउँपालिका कार्यालय गरी जम्मा ५३ जना स्थायी कर्मचारीको दरवन्दी छ। तर, एक वर्षदेखि यहाँ एक जना मात्रै कर्मचारी छन्। गाउँपालिकामा प्रमुख प्रशासकीय अधिकृत, इञ्जिनियर, शाखा अधिकृत, आन्तरिक लेखापरीक्षक, कम्प्युटर अपरेटर, लेखा सहायक, प्राविधिक सहायक, सहायक महिला विकास निरीक्षक लगायतका पदमा २३ जनाको दरवन्दी भएपनि एक वर्षदेखि यहाँ प्रमुख प्रशासकीय अधिकृत मात्रै कार्यरत रहेका छन्। त्यस्तै अन्य वडा कार्यालयहरुमा प्रशासन सहायक, सबइन्जिनियर, ओभरसियर लगायतका पदमा २८ जनाको दरवन्दी भएपनि यहाँ १ जना पनि कर्मचारी छैनन्। प्रमुख प्रशासकीय अधिकृत रविन्द्र बुढाक्षेत्रीका अनुसार वडा सचिव र कर्मचारी नहुँदा दैनिक कार्यसम्पादनमा निकै समस्या हुने गरेको उनको छ। पञ्जिकाधिकारीका रूपमा अहिले वडा कार्यालयमा स्वास्थ्यकर्मी तथा कृषि प्राविधिकहरुले काम गरिरहेको प्रमुख प्रशासकीय अधिकृत बुढाक्षेत्रीले जानकारी दिए। रुकुम पश्चिमको बाँफिकोट गाउँपालिकाकामा पनि कर्मचारी समस्याको अवस्था उस्तै छ। यहाँ कार्यरत नायब सुुब्बा ज्ञानबहादुर खड्काले प्रशासन, शिक्षा युवा तथा खेलकुद शाखा प्रमुख तथा वडा(३को पञ्जिकाधिकारीको काम गरिरहेका छन्। यहाँ पनि एउटा व्यक्तिले ३ वडाको काम गर्नुपर्ने वाध्यता रहेको गाउँपालिका अध्यक्ष धर्मबहादुर केसीले बताए। जिल्लाको त्रिवेणी गाउँपालिकाका खरिदार अमर पुनले सामाजिक सुरक्षा शाखाका साथै वडा ३ र ६ को पञ्जिकाधिकारीको काम गर्नुपरेको छ। उता आठबिसकोट नगरपालिकामा स्थानीय तह अन्तर्गत समायोजन भएर एक जना मात्रै कर्मचारी आए। सह लेखापालमा समायोजन भएर आएका कर्मचारीबाहेक अन्यले आठबिसकोट रोजेनन्। १४ वडा मध्ये ४, ११ र १४ नम्बर वडामा विकासे स्थायी कर्मचारी छन्। बाँकी सबै वडा कार्यालय करारका कर्मचारीको भरमा चलिरहेका छन्। ७ जना कर्मचारी समायोजन रोजेर अन्यत्रै जाँदा जिल्लाको सानीभेरी गाउँपालिकामा पाँच जना समायोजन भएर आए तर त्यसमा १ जना पनि प्रशासन तर्फका नभएको गाउँपालिकाका प्रमुख प्रशासकीय अधिकृत कुमारीरिमा मल्लले जानकारी दिइन्। झन्डै ७० जना कर्मचारीको दरबन्दी रहेको जिल्लाको चौरजहारी नगरपालिकामा आधा पनि कर्मचारी छैनन्। स्वायत्त भनिएका स्थानीय सरकारहरु पछिल्लो समय कर्मचारी विहीन भएका छन्। उनीहरु आफैले कर्मचारी नियुक्त गर्न पाउने अधिकारसमेत पाएका छैनन्। जसले गर्दा जनताको दैनिक काममा समस्या उत्पदन्न भएको चौरजहारीका नगरप्रमुख विशाल शर्माले बताए। संघीय सरकारले कर्मचारीको व्यवस्था नगर्दा अधिकांश करारकै कर्मचारीको भरमा स्थानीय सरकार चलाउनुपर्ने वाध्यता रहेको उनको भनाई छ। समायोजनमा पनि यहाँका स्थानीय तहमा आउने भन्दा पनि यहाँबाट जाने धेरै हुँदा अहिले निकै समस्या भएको नगरप्रमुख शर्माको बताए। संघीय सरकारले दरबन्दीअनुसारका कर्मचारी नपठाउँदा करारमा कर्मचारी भर्ना गरेपनि छन् तर उनीहरूबाट अधिकांश कामकाज हुँदैन। कर्मचारी नहुँदा कामकाजमा असर परेको बाँफिकोट गाउँपालिका प्रमुख प्रशासकीय अधिकृत महेश गुरुङ्ग बताए। काम त चलाएका छौं,उनले भने,तर पनि सबै कर्मचारी भए जसरी चल्नु र कर्मचारी अभावमा चल्नुमा त फरक पर्दाे रहेछ। पञ्जिकाधिकारीको कामसमेत करारका कर्मचारीलाई गराउने गरिएको चौरजहारी नगरपालिकाका निमित्त प्रमुख प्रशासकीय अधिकृत ताराबहादुर कुँवरले बताए।"
अनन्ते मेलामा प्रहरीमाथि हातपात गर्ने ५ जनाविरुद्ध मुद्दा,"बाजुरा : डिउटीमा खटिएका प्रहरीमाथि हातपात गर्ने पाँचजनाविरुद्ध सार्वजनिक मुद्दा दर्ता भएको छ। अनुसन्धानका लागि १० दिनको म्याद थप गरी थुनामा राखिएको जिल्ला प्रहरी कार्यालयका निमित्त कार्यालय प्रमुख तथा प्रहरी उपरीक्षक जनक ढुंगानाले जानकारी दिए। बडिमालिका नगरपालिका८ मा लागेको अनन्ते मेलाको सुरक्षाका लागि खटिएका प्रहरीमाथि मादक पदार्थ सेवन गरेर मेला बिथाल्दै होहल्ला गर्ने पाँचजनालाई नियन्त्रण गर्न खोज्दा प्रहरीमाथि हातपात गरेको जिल्ला प्रमुख ढुंगानाले जानकारी दिए। डिउटीमा रहेका प्रहरीमाथि हातपात : पाँच पक्राउ राष्ट्रिय बाणिज्य बैंकमा कार्यरत अमृत्त बोहरा, केशव गिरी सरकारी वकिल कार्यालयका कार्यालय सहयोगी हरिशंकर जोशी, बडिमालिका नगरपालिका ८ का गोरख थापा र सोही वडाकी धनी थापालाई प्रहरीले नियन्त्रणमा लिएको हो। रक्सीले मातेका युवालाई नियन्त्रणमा लिन खोज्दा डिउटीमा रहेका प्रहरीमाथि जाई लागेर टोली प्रमुख प्रहरी सहायक निरीक्षक मानबहादुर चन्दको अनुहार र शरीरमा चोट लागेको छ। अन्य प्रहरी जवान सामान्य घाइते छन्। घाइते प्रहरी सहायक निरीक्षक चन्दको अनुहारको हड्डी चर्केकाले जिल्ला अस्पताल बाजुरामा उपचार सम्भव नभएकाले जिल्ला बाहिर रिफर गरिएको जिल्ला अस्पताल बाजुराले जानकारी दिएको छ । अनन्ते मेलालाई सौभार्द र शान्त बनाउन बडिमालिका नगरपालिका र जिल्लाका सरोकारवालाको बैठक बसी मेला अवधिभर भदौ २७ गते देखि रक्सी बेच्न र सेवनमा प्रतिबन्द गर्ने निर्णय गरेको छ । मेला अवधिभर बेच्नेलाई ५ हजार र खाएको भेटाएमा २५ सय जरिवान तोकेको छ।"
पाटनका गोठाला : जसको मन भेडासँगै रमाउँछ,"कालिकोट : जिल्लाको नरहरीनाथ गाउँपालिका ४ रुप्साका दल सिकाल गाउँमा बिरलै भेटिन्छन्। उनको गाउँले र परिवारसँग भेटघाट पनि कम हुन्छ। चाडपर्व र मेलाले उनको जीवनलाई छुदैन। वर्षमा ७ महिना पाटन (लेक) मा र पाँच महिना औलमा भेडासँगै हुन्छन्। वर्षभरी भेडासँग बिताउने उनी थोरै समय परिवारका सदस्यसँग हुन्छन्। हरेक वर्षको चैतदेखि असोजसम्म नहरीनाथ गाउँपालिका र सान्नित्रिवेणी गाउँपालिकाको लेकाली क्षेत्र थ्याप्च्या, बल्ला काँध, त्रिवेणी पाटनमा उनको संगत आफ्नै परिवारका सदस्य र आसपासका भेडापालक किसानसँग मात्र हुन्छ आक्कल झुक्कल जंगली जनावरको पनि सामना गर्नुपर्छ। विस्तारै लोप भएको बाघ पछिल्ला दुई वर्षदेखि देखिन थालेको छ। हप्तामा चार पाँच वटा भेडाका पाठा बाघले खान थालेपछि जंगलमा बाघ बढेको उनको अनुमान छ। शान्नित्रिवेणी गाउँपालिकाले त्यहाँको जडिबुटी तथा वन्यजन्तु संरक्षणमा ६ जना वनपाले राखेर अभियान थालेको छ। सिकालका ७० वटा भेडा छन्। गर्मी समयमा पाटनतिर त चिसो समय औल तिर भेडाको बथान डुलाएर उनको दैनिकी चल्छ। सिकालको १२ जनाको परिवार छ। भेडापालनबाट कमाएको पैसा नै उनको परिवारको मुख्य श्रोत हो। गत वर्ष भेडा बिक्री गरेर १ लाख ८२ हजार कमाएँ। यसपाली हिउदको समयमा भेडाको बथानमा रोग लागेर २० वटा मरे, उनी भन्छन्, भेटनरीबाट ल्याएको सुई लगाएपछि बाँकी बथान जोगियो। यो दसैंमा पनि ८ वटासम्म भेडा बिक्री गर्ने योजना छ। उनलाई आफ्नो परिवार जस्तै भेडाको बथानको माया लाग्छ। रोग लागेर भेडा मर्दा आँखाबाट आँसु झर्छ। प्लाष्टिक मुखमा राखेर टाढाबाट आवाज निकाल्दा भेडा आफैँ पाल नजिक आउँछन्। विभिन्न सांकेतिक भाषा पनि भेडाले बुझ्छन्। भेडाबाटै वर्षको ५० हजारदेखि २ लाखसम्म कमाई हुन्छ, उनले अनुभव सुनाए, वन नासिदै गएकाले भेडा पालन गर्न चुनौती छ। नरहरीनाथ गाँउपालिका ५ का चम्फ सहकारीको पनि दिनचर्या उस्तै छ। उनका ५० भेडा छन्। त्रिवेणीको पाटनमा पाल हालेर बस्छन्। भेडासँगै पाटनमा दिन बितेको पत्तै हुदैन्। उनले भने, हामीलाई गाउँमा बस्न मन लाग्दैन। भेडासँग पाटनमै रमाउँछौँ। जिल्लाको नरहरीनाथ, सान्नित्रिवेणी, पचालझरना गाउँपालिकाका अधिकांश भेडी गोठाला अधिकांश समय लेकाली क्षेत्रमा भेडासँगै हुन्छन्। सिंगो परिवारको दिनचर्या भेडीगोठमा बित्छ। जहाँ भैसी र गाईगोरुका बगाल पनि संगै लाने गरेका छन्। कतिपय स्थानीय तहले ५० भन्दामाथि भेडा पालन गर्ने किसानहरुलाई गोठालो भत्ता दिने व्यवस्था गरेपछि उनीहरु उत्साहित छन्।"
गर्भवतीको उद्धार,अछामको कमलबजार नगरपालिका १ की २० वर्षीया इन्द्र विकको हेलिकप्टरबाट उद्धार गरिएको छ । ७ महिने गर्भवती विकलाई दुई सातादेखि आएको ज्वरो ठीक नभएपछि नेपालगञ्ज लगिएको हो । उनको चार दिनदेखि बयालपाटा अस्पतालमा उपचार भइरहेको थियो । उनलाई थप उपचारका लागि नेपालगञ्ज रिफर गरिएको उपचारमा संलग्न चिकित्सक विकास गौचनले जानकारी दिए । तस्बिर : गीता कुँवर
सुनको भाउ ओरालोतिर : तोलाको कति पुग्यो ?,काठमाडौं : नेपाली बजारमा सुनको मुल्य ४ सयले घटेको छ। शुक्रबार ७० हजार ६ सय रुपैयाँमा कारोबार भएको सुन आइतबार ७० हजार २ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। बिहीबार सुन तोलामा २ सयले घटेर ७० हजार ८ सय रुपैयाँमा कारोबार भएको थियो। यस्तै चाँदीको भाउमा पनि गिरावट आएको छ।आज चाँदी तोलाको ८४० रुपैयाँमा किचबेच भइरहेको छ। केही दिनयता सुनको भाउ घट्दै आएको छ।
मेयरको कार्यकक्षमा आगजनी,"टीकापुर : कैलालीको लम्की चुहा नगरपालिकाका नगर प्रमुखको कार्यकक्षमा आगजनी भएको छ । शनिबार राति नगर प्रमुख महादेव बजगाईको कार्यकक्षमा आगजनी भएको हो। आगजनीबाट कार्यकक्षमा सामान्य क्षति भएको छ। आगजनीबाट नगरप्रमुखको कुर्सी, कार्यकक्षमा रहेको स्टेप्लाइजर र एसीमा क्षति पुगेको छ । कार्यकक्षको झ्यालको शीशा फुटाई आगजनी गरेको स्थानीय युवराज न्यौपानेले बताए। न्यौपानेका अनुसार कार्यकक्षमा एक हथौडा र बोतल फेला परेको छ । बिहान ७:३० बजेतिर कार्यालयका कर्मचारीले आगजनीबारे थाहा पाएका थिए । इलाका प्रहरी कार्यालय लम्कीका प्रमुख प्रहरी निरीक्षक ज्ञानेन्द्र चन्दले इलेक्ट्रिक सर्ट भएर आगजनी भएको हुनसक्ने बताए । उनले स्टेप्लाइजर र एसीमा क्षति पुगेको बताउँदै इलेक्ट्रिक सर्ट भएका कारण आगजनी भएको हुनसक्ने बताए । घटनाको अनुसन्धान भइरहेको प्रहरीले जनाएको छ ।"
सैनडाँडा मेला : गुनियो चोलीमा चेलीहरु,बझाङको प्रसिद्ध सैनडाँडा मेलामा परम्परागत पहिरन गुनियो चोलीमा नृत्य गर्दै स्थानीय विद्यार्थी कलकारहरु । तस्बिर : जगदीश रोकाया
मधेसकेन्द्रित दलको गठबन्धनले जित्यो गढीमाई चुनाव,"बारा : बलिका लागि प्रसिद्ध बाराको गढीमाई मन्दिरको सञ्चालन तथा विकास समितिको नेतृत्व चयन भएको छ। गत बिहीबार भएको मतदानबाट मधेसकेन्द्रित दलहरूनिकट गठबन्धनको प्यानल निर्वाचित भएको हो। शनिबार राति आएको मतपरिणाम अनुसार अध्यक्षमा निर्वाचित रामचन्द्र साह तेलीले ३२४७ मत ल्याएर विजयी भएका छन् भने कांग्रेसका उम्मेदवार मोतीलाल कुशवाहाले २९५४ मत प्राप्त गरेका छन्। अध्यक्षमा साह २९३ मतान्तरले विजयी भएका हुन्। चौँथोपटक नेतृत्वमा गढीमाई बोर्डमा साह यो चौंथो कार्यकालका लागि निर्वाचित भएका हुन्। यसअघि उनले बोर्डमा १५ वर्ष नेतृत्व गरिसकेका छन्। दुई पटक बोर्डको अध्यक्ष मनोनित भएका साह पछिल्लो पटक चुनावबाट निर्वाचित हुँदै तेस्रो पटक अध्यक्ष भएका थिए। ९ सदस्यीय बोर्डको उपाध्यक्षमा विश्वनाथ कुशवाहा ३२३७ मत ल्याई निर्वाचित भएका छन् भने उनका निकटम प्रतिद्वन्द्वी कैलाश महतो कोइरीले २६६४ मत प्राप्त गरे। मतदानमा सहभागी हुँदै मतदाता। फोटोः दिवाकर भण्डारीअन्नपूर्ण बोर्डको सचिवमा पारसप्रसाद गुप्ता, सहसचिव सोनालाल साह, कोषाध्यक्ष महेश जैसवाल, सदस्य त्रिपुरारी साह, हरेन्द्रप्रसाद कुशवाहा, शैलेन्द्रप्रसाद यादव र कृष्णप्रसाद यादव निर्वाचित भएको प्रमुख निर्वाचन अधिकृत ओमप्रकाश केशरीले जानकारी दिए। अध्यक्ष पदमा नेकपाका जितेन्द्रप्रसाद गुप्ताले ५३४ मत प्राप्त गरेका छन् भने उनीविरुद्ध बागी उम्मेदवारी दिएका नेकपाका महाननप्रसाद यादवले २९ मत प्राप्त गरे। गढीमाई बोर्डको नेतृत्वका लागि राजनीतिक दलले छुट्टाछुट्टै प्यानल चुनावमा सहभागी भएका थिए। राजनीतिक चुनावको झल्को दिने गरी गढीमाई क्षेत्रमा उम्मेदवारहरू घरदैलो र प्रचारमा जुटेका थिए। संसदीय र स्थानीय चुनावजस्तै बोर्डको नेतृत्व चयन गर्न भएको निर्वाचन भड्किलो र खर्चिलो समेत देखिएको थियो। उम्मेदवारले मतदाता रिझाउन ठूलो रकम खर्च गरे। चुनावमा ८ हजार ३१७ मतदातामध्ये सात हजार ८६ जनाले मतदान गरेका थिए। बोर्डको अध्यक्ष र उपाध्यक्षमा चारचार, सचिव र सहसचिवमा तीनतीन जनाको उम्मेदवारी परेको थियो चार सदस्यका लागि १८ जनाले उम्मेदवारी दिएका थिए। चुनावबाट निर्वाचित ९ सदस्यीय बोर्डले मंसीरमा लाग्ने गढीमाई मेला सञ्चालन गर्नेछ। गढीमाई मन्दिर सञ्चालन तथा विकास समितिले सदस्यताका लागि आह्वान गर्छ। नेपाली नगारिक सदस्यता बन्न सक्ने विधानमा छ। यो पनि पढ्नुस्ः गढीमाई कसरी बन्दैछ राजनीतिक क्रीडास्थल ?"
गाउँपालिकाको गाडीमा आगजनी,सल्यान : सल्यानको शिद्द कुमाख गाउँपालिकाको गाडीमा गएराति आगजनी भएको छ। गाउँपालिकाको आफ्नै कार्यालय अगाडि पार्किङ गरि राखिएको गाडीमा राति साढे ११ बजे आगजनी भएको स्थानीयले बताएका छन्। गाडी जलेर पूर्ण रुपमा क्षति भएका स्थानीय शिक्षक धर्मराज घर्तीले बताए। टाटा कम्पनीको रा १ झ १०७० नम्बरको डबलक्याप स्कारपियो गाडी ३७ लाख ३० हजार मुल्यमा खरिद गरेको गाउँपालिकाका अध्यक्ष चित्र बहादुर चलाउनेले जानकारी दिए। गाडीमा आगजनी गर्ने पक्षको पहिचान नखुलेको जिल्ला प्रहरी कार्यालय सल्यानका डीएसपी ढकेन्द्र खतिवडाले जानकारी दिए। उनले प्रहरी टोली घटनास्थल पुगेर अनुसन्धान सुरु गरेको बताए। टेलिकम र एनसेल टावरमा आगजनी गराएको भन्दै विप्लवमाथि मुद्दा अज्ञात समूहद्वारा वडा कार्यालयमा आगजनी रामेछापको भिरपानी वडा कार्यालयमा सिलिन्डर विष्फोट पोखरामा श्रृंखलाबद्ध चोरी : तीन महिनामा ११ वडा कार्यालय लुटिए वडा कार्यालयमा बम विष्फोट उपराष्ट्रपतिको गृह वडा कार्यालयमा विस्फोट र आगजनी तिब्बती शरणार्थी नागरिकता प्रकरण : वडाध्यक्षसहित १४ विरुद्ध मुद्दा धामी झाँक्रीमै निर्भर सीमावर्ती चार वडालाई तिब्बतमा उपचार सेवा वडा कार्यालयमा बम विष्फोट विप्लव समूहले गर्यो वडा कार्यालय र गाडीमा आगजानी
प्रहरीकै बास असुरक्षित,"धनबहादुर भण्डारी डडेल्धुरा : बाढी पहिरो होस वा आगजनीका घटनामा उद्धारका लागि प्रहरी नै पुग्ने गर्छन्। अरूलाई जोखिमबाट उद्धार गर्ने प्रहरी नै जोखिममा बस्न बाध्य छन्। डडेल्धुरा जिल्लाका विभिन्न क्षेत्रमा कार्यरत नेपाल प्रहरी नै जिर्ण घरमा बसेर सेवा प्रवाह गरिरहेका छन्। प्रहरी आफू जोखिममा बसेर पनि सेवा दिइरहेको जिल्ला प्रहरी कार्यालयले जनाएको छ। जिल्ला प्रहरी कार्यालय र विभिन्न स्थानमा रहेका इलाका प्रहरी कार्यालय तथा वडा कार्यालयका प्रहरी चौकीहरू नै जिर्ण टहरामा बस्दै आएका छन्। जिल्ला प्रहरी कार्यालयको परिसरमै रहेको जवान बस्दै आएको ब्यारेकको भवन २०७२ को भूकम्पले चर्किएपछि भाडामा लिएको घरमा बसिरहेको छ। जिल्ला प्रहरी कार्यालय कै प्रहरी भवन जिर्ण भएको डडेल्धुराका प्रहरी सहायक निरीक्षक करविर ऐरले बताए। विभाग र अन्य क्षेत्रमा जानकारी गराए पनि मर्मत हुन सकेको छैन। लामो समयदेखि नेपाल प्रहरी बस्दै आएको जिल्ला प्रहरी कार्यालयभित्रकै आवास गृहका भवन मर्मत नहुँदा छाना चुहिने र भित्ताहरु चर्किएका छन्। भाडा बसेका घर पनि पुराना र चर्किएका रहेको अस्थाई प्रहरी पोस्ट सलकोटका प्रहरी हवल्दार दत्ते कोलीले बताए। उनले भने, स्थानीय तहसँग छलफल गरी बजार नजिक पक्की स्थानमा सार्न अनुरोध गरेका छौं। यो अस्थायी पोस्ट जंगलबीचमा छ। भवन चुहिने र भत्किने त्रासका कारण पानी परेको रातभर जाग्राम बस्नुपर्ने बाध्यता रहेको अजयमेरु१ अनारखोली प्रहरी चौकीका प्रहरी सहायक निरीक्षक कोमलप्रसाद जोशीले बताए। जोशीले थपे, अरुको सुरक्षा दिनका लागि रातदिन खट्नुपर्छ। पानी परेको रात जाग्राम बस्नुपर्ने बाध्यता छ। कार्यालयका कागजात जोगाउनै मुस्किल पर्छ। डडेल्धुरा जिल्लामा प्रहरीका अस्थायी र स्थायीगरी करिब २२ भन्दा बढी सुरक्षा चौकी छन्। जसमध्ये अधिकांश जिर्ण र कच्ची टहरामा कर्मचारी बस्दै आएका छन्। अनारखोली, रुपाल, स्याउले, कुरमुले, लामिकाण्डे, भदूपुर, गांखेत, देवल, चिपुर, अजयमेरु लगायतका प्रहरी चौकीहरू जोखिमपूर्ण भवनमा कार्यालय, आवास र भान्सा बनाएर बस्ने गरेका छन्। कतिपय प्रहरीचौकी नामका मात्रै छन्। जहाा एउटै कोठामा धेरै जना बस्नुपर्ने बाध्यता छ। आरोपीलाई थुन्नुपरेमा प्रहरीले आफैंसँग सुताउने गरेको सीमाना प्रहरीचौकी तातोपानीका प्रहरी सहायक निरीक्षक केशवदत्त भट्टले बताए। जिल्ला प्रहरी कार्यालयका प्रहरी नायब उपरिक्षक दधीराम न्यौपानेले भवन मर्मतका लागि माग गरिए पनि सुनुवाइ नभएको जानकारी दिए। उनले भने स्थानीय तहमा रहेका प्रहरीचौकीको जिर्णोद्वार स्थानीय सरकारबाटै पहल भए राम्रो हुन्थ्यो। जिल्ला प्रहरी कार्यालय नै तीन वर्षदेखि भाडाकै घरमा सञ्चालित छ। दरबन्दी अनुरुप प्रहरी नभए पनि भएकालाई पनि भाडाका घरमा बसाउनुपरेको न्यौपानेले बताए। प्रहरी कार्यालयको नयाँ भवन निर्माणाधीन छ। प्रहरी जवानका लागि मात्रै नभइ जुनियर अधिकृतको आवासका लागिसमेत समस्या भइरहेको प्रहरी नायब उपरीक्षक न्यौपानेले बताए। रातिको समयमा कहिलेकाँही पालोपालो गरेर प्रहरी बस्ने गरेका छन्। बेलापुरको सेरी र जोगबुढा, अमरगढीको पोखरा प्रहरीचौकी मात्र पक्की भवनमा छन्।"
"कोपवामा ट्याक्टर दुर्घटना : दुईको मृत्यु, ५ जना घाइते","गोपाल भण्डारी, कपिलवस्तु : वाणगंगा नगरपालिकाको कोपवामा गएराति भएको ट्याक्टर दुर्घटनामा दुई जनाको मृत्यु भएको छ। जितपुरबाट कोपवातर्फ गएको लु ३ त ७२७२ नम्बरको ट्याक्टर कोपवा सडकखण्डमा अनियन्त्रित भई पल्टिएको प्रहरीले जनाएको छ। दुर्घटनामा ट्याक्टर चालक वाणगंगा नगरपालिका वडा नं १ उप्टहवाका ३५ वर्षीय रामु थारु र १५ वर्षीय रन्जित बोटे माझी रहेको प्रहरीले जनाएको छ। ट्याक्टरमा सवार अन्य ५ जना घाइते भएका छन्। दुर्घटनामा वाणगंगा १ का १७ वर्षीय जय ज्ञवाली र सोही ठाउँका १५ वर्षीय मनिस परिवार गम्भीर घाइते भएका छन्। उनीहरुको थप उपचारका लागि बुटवल पठाइएको प्रहरी चौकी कोपवाले जनाएको छ। सामान्य घाइते ३ जनाको स्थानीय कपिलवस्तु सामुदायिक अस्पतालमा उपचार भइरहेको प्रहरीले जनाएको छ।"
जहाँ कुमार केटो मन्दिरमा चढाइन्छ,"दैलेख : आफ्नो मनोकांक्षा पूरा गर्न मन्दिरमा छोरी चढाउने संस्कृति त पहिल्यैदेखि सुनि आएको हो। तर छोरामान्छेलाई पनि परिवारले यस्ते उद्देश्यले चढाउँछन् भन्ने सुन्दा जो कोहीलाई अचम्म लाग्छ होला ? दैलेखको तल्लो डुंगेश्वरमा मन्दिरमा चढाइएको कुमार केटोबाट टिका र आर्शीवाद थापेमा आफ्नो मनोकांक्षा पूरा हुने सिद्धेश्वर महादेवको मन्दिरमा कुमार केटो चढाउने चलन अझैं कायमै छ। जसलाई स्थानीय भाषामा मन्दिरमा चढाइएको कुमार केटोलाई देउकेटा भन्ने गरिन्छ। मन्दिरमा पूजापाठ गर्नेदेखि मन्दिरको सरसफाइ र रेखदेख गर्दै देउकेटा को दिनचर्या बित्छ। यो कर्णाली राजमार्ग अन्तर्गत दैलेखको तल्लो डुंगेश्वरस्थित शिद्धेश्वर महादेव मन्दिरको वर्षौ पुरानो परम्परा हो। कर्णाली नदी किनारमा रहेको यो मन्दिरमा परम्परादेखि नाबालक अर्थात कुमार केटो चढाउने चलन छ। अहाल मन्दिरमा जीवन गिरी देउकेटा को रुपमा छन्। बिहानै उठ्ने, कर्णाली किनारमा नुहाउने, नदीको जल लिएर मन्दिरमा पूजा गर्ने, दिनमा स्कुल जाने, साँझ पुन कर्णाली नदी किनारमै नुहाएर मन्दिरमा पुजा गर्ने जीवनको दैनिकी हो। आधुनिक समाजमा कलंकको रुपमा रहेको देउकी प्रथा क्रमश हट्दै गए पनि दैलेखमा कुमार केटो चढाउने देउकेटा प्रथा कायमै छ। देउकेटा जीवनका जेठो दाई प्रेमदेव गिरी र त्यसपछि माइलो दाई चन्द्रदेव गिरीसमेत मन्दिरमा चढाइएका थिए। उनीहरुको बिवाह भएपछि जीवनलाई देउकोटाको रुपमा मन्दिरमा भढाइएको हो। पुर्खाको परम्परा अनुसार परिवारले नै चढाएपछि आफू मन्दिरमा बस्न बाध्य भएको जीवन बताउँछन्। यो हाम्रा पुर्खाहरुले पाएको बरदान हो रे। छोड्न नमिल्ने भएरै होला आमाबुबाको सल्लाहमा म देउकेटा बसको हुँ उनले भने, स्कुल टाढा छ, पूजा नगरुन्जेल बाहिर निस्कन मिल्दैन। कत्तिदिन त पूजा गर्दागर्दै स्कुल पनि छुट्छ। मंगलबार र शनिबार विशेष पूजा हुने भएकाले मंगलबार उनी स्कुल जान पाउँदैनन्। मन्दिरको पूजापाठबाट संकलित दानदक्षिणा देउकेटाका परिवारले घर खर्च चलाउने गरेका छन्। मन्दिरबाट उठाएको भेटीले नौ जना परिवारको घर खर्च जुटाउँदै आएको जीवनका बुबा खड्गदेव गिरीले बताए। हाम्रो आफ्नो परम्परा चटक्क छोड्न मिल्दैन् उनले भने, परम्परा संरक्षणका लागि पनि छोरो मन्दिरमा चढाएको हुँ। कुमार केटाबाट पूजाआजा नगराएमा स्वयं परिवार तथा श्रदालु भत्तजनको मनोकांक्षा पूरा नहुने र भाग्यको फलप्राप्ती नहुने मान्यता रहीआएको छ। मन्दिरमा देउकेटाले नुहाइसकेपछि अरुलाई छुन र अरुले पकाएको खान नहुने मान्यता छ। देउकेटा निर्माण गर्दा कुमार केटोलाई विधिपूर्वक ब्रतबन्ध गराएर राख्ने परम्परा छ। आफ्ना चार छोरामध्ये जेठो प्रेमदेव, माइला चन्द्रदेवले यसअघि देउकेटा भइसकेको र अब कान्छो छोरा लक्ष्मणको पालो आउन बाँकी रहेको जीवनका बुबा खड्गदेवले बताए।"
"धारो छ, पानी आउँदैन","मुगु : मुगम कार्मारोङ गाउँपालिका८ मांग्री गाउँस्थित श्रीबुद्ध माध्यमिक विद्यालयमा हिलट्याङ्किसहित खानेपानी धारोको व्यवस्था छ। तर धारोमा पानी आउँदैन। विद्यालयको सरसफाइ तथा खानेपानीका लागि धारा निर्माण गरे पनि खानेपानीको व्यवस्थापन गर्न विद्यालयले सकेको छैन। छात्रावाससमेत रहेको यस विद्यालयमा खानेपानीको व्यवस्था नहुँदा विद्यार्थीको पढाइ प्रभावित हुँदै आएको छ। खानेपानीका तथा शौच गर्न पढाइ छाडेर विद्यार्थी दिउसै घर दुगुर्छन्। पानी नभएकै कारण महिनावारी भएका छात्राहरु महिनामा ५ दिन विद्यालय आउँदैनन्। यता विद्यालयको खातामासमेत ४० लाख रकम बचत छ। तर खानेपानी व्यवस्थापनमा विद्यालयको ध्यान गएको छैन। विद्यालयमा खानेपानी नहुँदा शिक्षक विद्यार्थी नै दिउँसो पानी तिर्खा लागेमा पढाइ छोडेर १५ मिनेट टाढा गाउँको धारामा जाने गरेको कक्षा ९ मा अध्यनरत छात्र दिपेन्द्र बुढाले बताए। तिर्खा लागेपछि पढाइ छोडेर पानी खाना गाउँतिर जान्छौं, शौच जाँदा गाउँलेको बारीतिर जानुपर्छ उनले भने, त्यसमा केटालाई त सहजै हुन्छ, तर केटी मान्छेहरुलाई दिउसै घर जानुको विकल्प छैन। यसअघि विद्यालयले ९ किलोमिटर टाढा रहेको चिमात गाउँको परौटी र छात्रावासका लागि ५ किलोमिटर टाढा मांग्री गाउँको घट्ट भन्ने स्थानबाट खानेपानी ल्याइएको थियो। हाल दुवै खानेपानी सुकेका छन्। विद्यार्थी प्यास लाग्दा पढाइ नै छोडेर घर जाने गरे पनि विद्यालय व्यवस्थापन समितिले भने खानेपानीको व्यवस्था गर्ने विषयमा कुनै पहल गरेको छैन। स्थानीय साङ्गे युवा क्लबका निमातोर्चे लामाले पटकपटक खानेपानीको व्यवस्था गर्न माग गरे पनि सुनुवाइ नभएको गुनासो गरिन्। विद्यालयमा कक्षा १ देखि १२ सम्म दुई सय ५० जना विद्यार्थी अध्ययनरत छन्। महिला छात्रावासमा २७ जना छात्रा बसेका छन्। छात्रावासको धारामा आउने पानीको मुहान वर्षातले भत्काएपवछि होस्टेल वार्डेनले युवा परिचालन गरे पनि मर्मत सम्पन्न हुन सकेको छैन। छात्रावासमा खानेपानी नहुँदा महिनावारी हुँदा सरसफाई गर्न समस्या भएको छात्रा टासीकुञ्जाङ लामाले बताइन्। खानेपानी ल्याउन १५ मिनेट टाढा गाउँको धारामा जानुपर्छ, त्यहाँ पालो कुर्दै विद्यालय छुट्छ उनले भनिन्, महिनावारी हुँदा त सरसफाइ गर्ने पानी नै हुँदैन। विद्यालयका प्रधानाध्यापक चित्रबहादुर वलीले विद्यालयको भौतिक संरचना तथा विभिन्न शीर्षकबाट बचेको ४० लाख रकमबाट तत्काल खानेपानी धारा निर्माण गर्ने बताए।"
जहाजमा मन्त्रीसँग यात्रुको आक्रोश : नेपालगञ्ज विमानस्थलमा भएको के हो ?,"काठमाडौं : संस्कृति, पर्यटन तथा नागरिक उड्ययन मन्त्री योगेश भट्टराईसँग जहाजभित्रै यात्रुहरू आक्रोशित बनेको तर भट्टराई चुपचाप बसेको भिडियो अहिले सोसल मिडियामा भाइरल बनेको छ। भिडियोमा यात्रुहरू मन्त्रीले जहाज ढिला गराइदिएको भन्दै भट्टराईसँग रिसाएका छन्। 'एक घण्टासम्म प्लेन रोक्ने ? कहाँ हुनुहुन्थ्यो ? मोजमस्तीमा हुनुहुन्थ्यो कि कहाँ हुनुहुन्थ्यो?', भिडियो खिच्दै गरेका व्यक्ति आक्रोशित हुँदै मन्त्रीलाई सोध्छन्, 'टाइमको ख्याल राख्नुपर्छ कि पर्दैन ?' 'संविधान तपाईँले बनाएको हो। संविधानको कुन चाहिँ सेक्सनमा लेखेको छ मन्त्रीले प्लेन रोक्ने भनेर ?', अर्का व्यक्तिले सोध्छन्। कहिले प्रधानमन्त्री आउने प्लेन दुई घण्टा जाम गर्दिने। यसको जवाफ दिनुस्, हामी तपाईँलाई रेस्पेक्ट गर्छौँ, तर यो तरिका भएन मन्त्रीज्यू, फेर्नुस् बुद्धिमा बिर्को आओस्, तपाईँको पद र तपाईँलाई हामी सम्मान गर्छौँ' भिडियोमा एक व्यक्तिको चर्को आवाज सुनिन्छ। 'यो त पञ्चायतमा जस्तै भइसक्यो' अर्का व्यक्ति भन्छन्। 'पञ्चायतमा बरु यस्तो थिएन', भिडियोमा मन्त्रीसँग बढी नै आक्रोशित भएका व्यक्ति भन्छन्। 'दाइको विश्वास गरेका थियौँ तर भएन' अर्का व्यक्ति योगेशलाई हेर्दै भन्छन्। 'संस्कृति मन्त्री हुनुहुन्छ तर संस्कारै छैन', चर्को आवाजका व्यक्ति भन्छन्। आक्रोशित यात्रुहरूलाई मन्त्री भट्टराई भने केही पनि जवाफ दिँदैनन्। उनीसँगै रहेकाहरूले यात्रुहरूलाई सम्झाउन खोजेको तर मन्त्री भट्टराईले प्रतिक्रिया दिन नचाहेको भिडियोमा देखिन्छ। मन्त्री विमानस्थलबाट जहाज चढ्नुअघि खिचिएको भिडियोमा पनि भिडियो खिच्दै गरेका व्यक्ति जो चर्कोसँग मन्त्रीको विरोध गरिरहेक छन्, उनी मन्त्री आउने भनेर एक घण्टा रोकिएको भनिरहेका छन्। 'मन्त्रीले सबैसँग माफ माग्नुपर्छ अनि सबै चढ्ने हो, उनी चिच्याउँछन्। 'यो बुद्ध एअर हो कि मन्त्रीको चम्चा ?', उनी अझै चिच्याउँछन्। बुद्ध एअरका कर्मचारीलाई पनि यात्रुहरूले जहाज किन रोकिएको भन्दै झाँको झारेका छन्। यसैबीच मन्त्री भट्टराई आइपुग्छन् र जहाज चढ्न लाग्छन्। आक्रोशित यात्रुहरू मध्ये उनै भिडियोमा चर्को बोल्ने यात्रु मन्त्रीलाई रोक्न खोज्दै भन्छन् 'एकैछिन मन्त्रीज्यू। यो पाराले भएन। कायर भएर प्लेनमा नचढ्नुस्। हु आर यु (तपाईँ को हो?' 'वि वान्ट टु टक विथ द्याट मन्त्री। हु इज द मिनिस्टर ? मिनिस्टर इज द सर्भेन्ट अफ दिस कन्ट्री (हामी यो मन्त्रीसँग कुरा गर्न चाहन्छौँ। को हो मन्त्री ? मन्त्री भनेको मुलुकको सेवक हो)', ती व्यक्ति अझ आक्रोशित भएका छन्, 'प्लेन रोक्ने ? एकछिन होइन, दुई छिन होइन, देशमा अत्याचार गर्ने ?' ज्ञानेन्द्र शाहीले फेसबुकमा यी भिडियो राखेर लेखेका छन् 'मन्त्री योगेश भट्टराईले आज नेपालगन्ज एअरपोर्टमा १ घन्टा प्लेन कुराएपछि हामी नागरिकले रामधुलाई गरियो। विचरा मन्त्रीज्यू मुसो लुके जसरी लुक्नु भो। अब नागरिक सचेत भइसके। अरिङ्गालका दिन गन्ती सुरु।' मन्त्रीले मागे फेसबुकमा माफी मन्त्री भट्टराईले भने एक घण्टा नभई कार्यक्रम ढिला भएका कारण जहाज चढ्न आफू १५ मिनेट ढिला भएको बताएका छन्। आफ्ना कारण यात्रुहरूलाई भएको असुविधाप्रति पनि उनले माफी मागेका छन्। उक्त भिडियो भाइरल भएपछि मन्त्री भट्टराईले फेसबुकमा स्पष्टिकरण दिँदै १५ मिनेट आफ्ना कारण ढिला भएको स्वीकारेका छन्। कैलाली जिल्लाको टिकापुरमा आयोजित डल्फिन महोत्सवको कार्यक्रम सकेर बुद्ध एअरको धनगढीको अन्तिम उडानबाट काठमाडौं फर्कने क्रममा भएको घटनाबारे मन्त्रीले फेसबुकमा लेखेका छन्। 'कार्यक्रम ढिला भएका कारण बुद्ध एयरसँग अनुरोध गरेर नेपालगञ्जको अन्तिम उडानबाट काठमाडौं फर्कने क्रममा केही ढिला हुन गएको सत्य हो', मन्त्री भट्टराईले लेखेका छन्, 'सबै यात्रुको बोर्डिङ भएको करिब १५ मिनेटमा हाम्रो टिमको बोर्डिङ भएको हो। प्रतिनिधिसभामा माननीयहरूको प्रश्नको जवाफ दिने कार्यक्रम रहेका कारण काठमाडौं फर्कनै पर्ने दबाबमा थिएँ।' तीन चार जना व्यक्तिहरू आफूविरुद्ध आक्रामक शैलीमा प्रस्तुत भएको उल्लेख गर्दै भट्टराईले फेसबुकमा लेखेका छन् 'एकजनाले पारसविरुद्ध सातलाख हस्ताक्षर दरबारमा बुझाएर तैंले हामीलाई कति दु:ख दिएको छस् ? हामीले कहाँ बिर्सेंका छौँ र ? सम्म भने। त्यो सुनेपछि उनीहरूको नियत मैले बुझिहाले', मन्त्री भट्टराईले लेखेका छन्। तर भिडियोमा देखिएका ज्ञानेन्द्र शाहीले भने जहाजमा कसैले पनि पारस (पूर्व युवराज पारस शाह) को कुरा कसैले नउठाएको तर मन्त्रीले झुठो बोलेको दाबी गरेका छन्। 'हामीसँग सबै भिडियो छ। पारसको कुरा कसैले उठाएको छैन। गैरजिम्मेवार जवाफ नदिन अनुरोध', उनले फेसबुकमा लेखेका छन्। भट्टराईले आफ्ना कारण भएको यात्रुहरूमा पर्न गएको असुविधाप्रति माफी मागेका छन्। 'सम्पूर्ण यात्रु तथा बुद्ध एअरले देखाएको समझदारीप्रति धन्यवाद ब्यक्त गर्दछु। मेरा कारणले यात्रुहरूमा पर्न गएको असुविधाप्रति भने क्षमाप्राथी छु', उनले फेसबुकमा लेखेका छन्। प्रधानमन्त्रीका प्रेस सल्लाहकार कुन्दन अर्यालले यो घटनाबारे ट्विटरमा प्रतिक्रिया दिएका छन्। मन्त्रीसँग आक्रोशित भएका मध्ये एक यात्रुले 'पञ्चायतकालमा यस्तो हुँदैनथ्यो' भनेकोबारे उनले टिप्पणी गरेका हुन्। 'मन्त्री भट्टराईलाई हुलहुज्जत गर्दा कसैले पञ्चायतमा यस्तो हुँदैन थियो भनेको पनि सुनियो', उनले लेखेका छन्, 'पञ्चायतको अन्त्य गर्दा हामीजो १९२० वर्षका थियौं बताउँछौं नि, त्यो बेला कसरी दरबारका कसैलाई काँक्रो खान मन लाग्यो भनेर हेलिकप्टरमा खोज्न पठाइन्थ्यो। नेपाली समाजको स्मरण शक्ति शून्य भएको छैन।'"
नाम मात्रको जिल्ला अस्पताल,"जाजरकोट : भेरी नगरपालिका२ कि कमला थापा भाइरल ज्वरोको समस्याले जिल्ला अस्पताल पुगिन्। त्यहाँ उनको परीक्षणपछि स्वास्थ्यकर्मीले औषधि लेखिदिए। उनले अस्पतालमा सिटामोलसमेत पाइनन्। अस्पतालको फार्मेसीमा नभएपछि अन्ततः उनले निजीमा गएर औषधि किन्नु पर्यो। उनीजस्तै अस्पताल पुग्ने सबै बिरामीको समस्या एउटै छ। विपन्न स्थानीयले यतिखेर निःशुल्क औषधि नपाएपछि निजी मेडिकलमा महँगोमा किन्नुपरेको छ। अस्पतालबाट रित्तो हात फर्किएका बिरामी निजीमा उपचार गराउनु पर्दा नाम मात्रको ५० शड्ढयाको जिल्ला अस्पताल भनेर खिल्ली उडाउँछन्। आवश्यक औषधि, उपकरण र दक्ष जनशक्ति व्यवस्थापन गर्न अस्पताललाई ५० शड्ढयाको घोषणा भएको हो। स्थानीय धर्मराज परियारका अनुसार अस्पतालमा सिटामोलसमेत पाइँदैन। आफन्तसँगै अस्पताल पुगेका उनले अस्पतालमा गज, कटन, ग्लोब्सलगायत उपलब्ध नहुँदा निजी मेडिकलबाट किन्नु परेको बताए। अस्पताल स्रोतका अनुसार लेखापाल नहुँदा यतिखेर ल्याब सेवासमेत बन्द हुने अवस्थामा पुगेको छ। ल्याबका लागि आवश्यक किट सकिएको र औषधि खरिदका लागि आएको बजेट निकासा हुन नसकेको अस्पतालले जनाएको छ। हाल जिल्ला अस्पतालमा न औषधि पाइन्छ, न दक्ष स्वास्थ्यकर्मी भेटिन्छन्, भेरी नगरपालिका४ का विष्णु भडेलले भने, अस्पतालमा सामान्य रोगको पनि उपचार हुँदैन, बिरामीलाई उपचारको साटो रेफर गर्दै ठिक्क छ। अस्पताल कर्णाली प्रदेश सरकारमातहत गएपछि झन् अस्तव्यस्त बनेको उनको आरोप छ। अस्पताल कर्णाली प्रदेश सरकारमातहत गएपछि झन् अस्तव्यस्त बनेको स्थानीयको भनाइ। स्थानीय धनबहादुर खड्काले अस्पतालले स्वास्थ्य चौकी जतिको सेवा दिन नसकेको बताए। समस्या समाधानका लागि प्रदेशदेखि संघीय सरकारसम्म धाउँदा पनि सुनुवाइ नभएको अस्पताल विकास समितिका अध्यक्ष धर्मशीला बस्नेतले बताइन्। डाक्टरलाई काम गर्ने वातावरण नै छैन, न उपकरण छन्, न त भौतिक संरचना अनि सेवा कसरी प्रभावकारी हुन्छ ? , उनले भनिन्। अस्पतालमा दिनहुँ ६०७० जना भाइरल ज्वरो, टाइफाइड, मौसमी रुघाखोकीका बिरामीको चाप बढ्दै छ। अस्पतालबाट ७२ औषधि निःशुल्क दिने भने पनि यतिबेला सिटामोल, आइरन चक्की, ब्रुफिन, रेनिटेडिन, मेट्रो, एमोक्सिसिलिन, भुस्कोपान, कोर्टीन, भिटामिन बी कम्प्लेक्स, क्यामामिन लोसन, जिन्क ट्याब्लेट, पारासिटामोल सिरप, आरएल क्योमक्स, अक्सिटोसिन, जेन्टामाइसिन, सिप्रो, एसिलक, पोन्टक्सलगायत अत्यावश्यक औषधि छैनन्। जाजरकोट सदरमुकामको पानी पिउन अयोग्य जाजरकोटमा ६३ प्रतिशत फ्रिज अस्पतालमा बिरामी, क्लिनिकमा डाक्टर"
पुल माग गर्दै सीमानाकामा अनशन,"बैतडी : भारतसँग सीमा जोडिएको बैतडीको झुलाघाट नाकामा पक्की पुलको माग गर्दै स्थानीयवासी अनशन बसेका छन्। झुलाघाट बजार व्यवस्थापन समितिको अगुवाईमा अनशन थालिएको हो। यसअघि झुलाघाट पक्की पुल निर्माण संघर्ष समितिले भदौ २२ गतेदेखि सुरु गरेको रिले अनशन पनि जारी छ। पुल निर्माणका लागि सरकारलाई दबाब दिन सीमानाकामा पनि अनशन थालेको झुलाघाट बजार व्यवस्थापन समितिका अध्यक्ष जयसिंह भाटले बताए। झुलाघाट नाकामा पक्की पुल नहुँदा हामीलाई धेरै समस्या भएको छ। यो नाकाको स्तरोन्नती समेत हुन सकेको छैन। त्यसैले सरकारलाई दबाब दिन हामीले पनि अनशन सुरु गरेका हौं', उनले भने, 'जिल्ला प्रशासन अगाडि सुरु भएको अनशनलाई साथ दिन हामी पनि अनशन बसेका हौ। आवश्यक परे थप आन्दोलन गर्न तयार छौं। झुलाघाट नाकामा पक्की पुल निर्माणका लागि सबै दलका शीर्ष नेताहरूले आश्वासन दिए पनि पूरा नभएकाले सरकारलाई दबाब दिन संघर्षमा उत्रिनुपरेको भाटले बताए। जनस्तरबाट अनशन सुरु गरेर आन्दोलन थालेका छौं। माग सम्बोधनका लागि सरकारले कदम नचाल्दासम्म आन्दोलन जारी रहनेछ, उनले भने। सीमा नाका झुलाघाटमा पक्की पुल निर्माण एकसुत्रीय माग रहेको झुलाघाट पक्की पुल निर्माण संघर्ष समितिका अध्यक्ष नरबहादुर चन्दले बताए। उनले भने हामीले अनशनमा बसेको ८ दिन भइसकेको छ। सरकार अहिलेसम्म बोलेको छैन। हाम्रो माग पुल बन्नुपर्छ भन्ने हो। यो सुदूरपश्चिमबासीको माग हो। हाम्रो मागमा नजरअन्दाज नहोस्। झुलाघाट नाकामा पक्की पुल नभएकै कारण यो क्षेत्रको आर्थिक विकासमा बाधा पुगेकाले सरकारलाई थप दबाब दिन सीमामा पनि अनशन सुरु गरिएको व्यापारीहरूले बताएका छन् । भदौ २२ गतेबाट सुरु भएको अनशनमा व्यापारी, बुद्धिजीवी, नागरिक, संघसंस्थाहरूले पनि सहयोग गरिरहेका छन्। झुलाघाट नाका पुरानो नाका हो। यो नाकामा पुल बनाउने भनेर सबै सरकारले आश्वासन दिए। तर ती सबै आश्वासनमै सीमित भए, गैरसरकारी संस्था महासंघका अध्यक्ष गोविन्दराज जोशीले भने, देशको आर्थिक विकासका लागि पुल बनाउनुपर्छ भनेर नागरिकस्तरबाट आन्दोलन भइरहेका बेला सरकारले सोच्नुपर्ने हुन्छ। यसको समाधानका लागि सरकार अग्रसर हुनु आवश्यक छ।"
४ किलो ९ सय ग्राम चरेशसहित तीन भारतीय पक्राउ,"हेटौंडा : मकवानपुर प्रहरीले ४ किलो ९ सय ग्राम चरेशसहित तीन भारतीय नागरिकलाई पक्राउ गरेको छ। पूर्व पश्चिम राजमार्गअन्तर्गत हेटौंडा १५ रातोमाटेबाट शनिबार दिउँसो बि आर ०१ पी एफ ७९९८ नम्बरको भारतीय नम्बर प्लेटको कारमा लुकाइ ल्याएको अवैध लागूऔषध चरेशसहित पक्राउ परेका उनीहरुलाई प्रहरीले आइतबार बिहान सार्वजनिक गरेको हो। पक्राउ पर्नेमा भारत बिहारका २८ वर्षीय शिवराज सिंह, २४ वर्षीय ज्ञानी कुमार पासवान र २४ वर्षीय राजु महतो रहेको मकवानपुर प्रहरी प्रमुख एसपी मुकेश सिंहले जानकारी दिए। कारको अगाडिको भागमा एसी भित्र फल्स बटममा लुकाएर हेटौंडाबाट वीरगन्जतर्फ लैजाँदै गरेको चरेश प्रहरीले नियमित चेकजाँचको क्रममा बरामद गरेको हो। पक्राउ परेकाहरुबारे थप अनुसन्धान भइरहेको मकवानपुर प्रहरीले जनाएको छ। उनीहरुलाई लागूऔषध नियन्त्रण ऐन २०३३ बमोजिम १ वर्ष देखि ३ वर्ष सम्म कैद र ५ देखि २५ हजारसम्म जरिवाना हुन सक्ने कानूनी व्यवस्था छ। यसैबीच मकवानपुर प्रहरीले शुक्रबार अवैध लागूऔषध गाँजासहित दुई जनालाई पक्राउ गरेको छ। १२ केजी ४ सय ग्राम गाँजासहित कैलाश गाउँपालिका ८ का २६ वर्षीय राजकुमार थिङ र २१ वर्षीय दिपेश थिङलाई राक्सिराङ गाउँपालिकाको कालिका दोभानबाट पक्राउ गरिएको मकवानपुर प्रहरी प्रमुख एसपी सिंहले जानकारी दिए।"
"बढ्यो बाल हिंसा, अन्धविश्वास र रिसिबीको निशाना","जनकपुरधाम : बालबालिका असुरक्षित छन्। दिनहुँजसो बलात्कार, अपहरण, हत्या, एसिड प्रहारजस्ता घटना भइरहेका छन्। यसबाट प्रदेश २ का बालबालिका झनै पीडित छन्। आव ०७५७६ मा प्रदेश २ मा चार सय ४७ वटा बाल हिंसाका घटना भएको प्रहरी तथ्यांक छ। ०७४७५ मा बाल हिंसाका तीन सय ६४ वटा घटना प्रहरीमा दर्ता भएका थिए। अपहरण गरी हत्या मिथिला नगरपालिका ढल्केबर६ का अढाई वर्षीय आर्यन साहलाई वैशाख २३ गते छिमेकी शत्रुधन महतोले अपहरण गरी बन्धक बनाए। आमा खोज्दै रोइरहेका आर्यनलाई अपहरणकारीले भैंसीको दूध खुवाएर सुताए। शक्तिशाली धामी बन्ने अन्धविश्वासका कारण मध्यरातमा बालकको चमेनी माई लाई बलि चढाए। शव घरपछाडिको बगैंचामा फाले। आर्यन हत्याको दुई सातापछि शत्रुधन पक्राउ परे। घटनाका योजनाकार मिथिला नगरपालिका८ कुसुमबिछौनाका जंगवीर महतो पनि पक्राउ परे। बलात्कारपछि जलाएर हत्या हरिहरपुरस्थित मगरटोलकी ९ वर्षीया बालिका रेश्मा रसाइलीको २०७५ फागुन २ मा बलात्कारपछि जलाएर हत्या गरियो। १ गते छिमेकीको छोरीको विवाह भोजको निम्तो थियो रेश्मा परिवारलाई। उनी परिवारका साथ भोज खान गएकी थिइन्। अरू फर्केर घर आए। उनी नाचगानमा रमाइरहेकी थिइन्। लाइन झ्यापै गएर अँध्यारो भयो। त्यसको मौका छोप्दै विवाहमा मामाघर आएका बटेश्वर गाउँपालिका४ का २२ वर्षीय निरज जर्घामगरले बालिकालाई फ्रुटी किनिदिने भन्दै पसलतिर लगे। निरजले चाउचाउ र फ्रुटी किनिदिए। नजिकैको उखुखेतमा लगेर बलात्कार गरे। पोल खुल्ने डरले बालिकाको घाँटी थिचेर हत्या गरिदिए। प्रमाण नष्ट गर्न उखुको पतकरले शव जलाइदिए। घटनास्थल अवलोकन गर्दै अधिकारकर्मीहरू। तस्बिर : राजकरण महतो । बिहान बालिकाको शव आधा जलेको अवस्थामा देखेपछि उनी भागे। लुकिछिपी बसिरहेका निरज विदेह नगरपालिका२ दुहबीबाट फागुन ६ गते पक्राउ परे। अहिले उनी जेलमा छन्। बालिकाका काका देवराजले भने, निर्मम तरिकाले अवोध बालिकाको हत्या भयो। हामी कोही सुरक्षित छैनौं । घाँसदाउरा गर्न जान पनि चेलीबेटी डराइरहेका छन् । आठमहिने बालिकाको हत्या महोत्तरी औरही१ की आठमहिने सोनाली चौधरीलाई खेलाउने बहानामा भंगाहा सीतापुर६ जमुनियाका २५ वर्षीय भरत साहले बेपत्ता बनाए। १० भदौ २०७५ मा हत्या गरे। शव फालेर फरार साहलाई प्रहरीले कात्तिक ४ गते पक्राउ गर्यो। मुस्कानमाथि एसिड प्रहार गत भदौ २० गते बिहानैे वीरगन्ज महानगरपालिका१३ श्रीपुर निवासी १५ वर्षीया मुस्कान खातुनमाथि एसिड प्रहार भयो। त्रिभुवन माध्यमिक विद्यालय जाने क्रममा वीरगन्जको गणेशमान चोकमा प्रेमप्रस्ताव अस्वीकार गरेको भन्दै स्थानीय सम्साद मियाले उनीमाथि एसिड प्रहार गरेका थिए। गम्भीर घाइते भएकी उनको कीर्तिपुर अस्पतालमा उपचार गरिएको छ। भारत पुर्याएर बलात्कार धनुषा बटेश्वरकी कक्षा ९ मा पढ्ने किशोरी २०७५ फागुन ११ गते साँझ बहिनीसँग खेतबाट घर फर्कंदै थिइन्। अकस्मात् उनीहरूका अगाडि तीनजना चढेको मोटरसाइकल रोकियो। बहिनी डराएर भाग्न सफल भइन्। नशालु पदार्थ सुँघाएर बेहोस बनायो। आँखामा कालोपट्टी बाँधी अपहरण गर्यो, पीडित किशोरीले भनिन्, तीन महिनासम्म बलात्कार गर्यो। उखुबारीमा जलाइएको अवस्थामा बालिकाको शव फेला रेश्मा बलात्कारहत्याको उच्चस्तरीय छानबिन माग रेश्मा बलात्कारहत्या प्रकरण: पीडित परिवारले पाए ५० हजार सहयोग रिसिबी साध्न बालकको अपहरण गरी हत्या, गोली हानेर अपहरणकारी पक्राउ ती किशोरीलाई तीन महिनासम्म बन्धक बनाइयो र उनीमाथि सामूहिक बलात्कार भयो। घरमा बन्धक बनाएर राखे, रड र लठ्ठीले कुटे, किशोरीले भनिन्, हातखुट्टा बाँधेर सुई लगाइदिन्थ्यो अनि बेहोस बनाएर राख्थ्यो। उनी जेठ ५ गते भागेर जनकपुर आउन सफल भइन्। महोत्तरी लोहारपट्टी नगरपालिका२ सुखैनियाका २२ वर्षीय रवानी राइन कवारीसहित चारविरुद्ध किशोरी अपहरण, शरीर बन्धक र जबरजस्ती करणीको मुद्दा दर्ता भएको डीएसपी रामेश्वर कार्कीले बताए। चारैजना फरार छन्। रिसिबीले अपहरण गरेर हत्या वीरगन्ज महानगरपालिका३ प्रगतिनगरका ८ वर्षीय करण साहलाई अपहरणकारीले २०७६ जेठ १५ मा हत्या गरे। विद्यालयबाट घर फर्किंदै गर्दा बालकको अपहरण भएको थियो। बिहारको बेतियाका घर भई वीरगन्जको प्रगतिनगरमा बस्दै आएका २० वर्षीय विकास शर्मा, कलैया उपमहानगरपालिका११ का २१ वर्षीय सिकेन्द्र साह तेली र बाराको खपरपाता निवासी २० वर्षीय रामविनेश महतो बालक हत्या आरोपमा प्रहरीले पक्राउ गर्यो। बालकको अपहरणपछि अपहरणकारीले ३० लाख फिरौती मागेका थिए। फिरौती रकम दिन नसक्दा हत्या भएको थियो। प्रहरीले बालकको अपहरण र हत्यामा संलग्न तीनै जनालाई नियन्त्रणमा लिएको थियो। बालक करणको बुबा शम्भुको घर नजिकै डेरा गरी बस्दै आएका विकास अपहरण र हत्याको मुख्य योजनाकार थिए। विकास र करणका बुवा शम्भुबीच समान्य विवाद थियो। त्यही रिसिबी साध्न बालकको अपहरण गरेका थिए। बालिकामाथि धेरै हिंसा प्रदेश २ का बालबालिकामाथि हत्या, हिंसा, बलात्कारका घटनामा वृद्धि भएको छ। ०७४७५ मा तीन सय ६४ बाट बढेर ०७५७६ मा चार सय ४७ वटा बालहिंसाको घटना भएको प्रदेश प्रहरी कार्यालयको तथ्यांकमा उल्लेख छ। अन्य घटनाभन्दा जबरजस्ती करणी प्रयास र बलात्कृत बालिकाको संख्या बढी छ। ०७४७५ मा बलात्कृत बालिकाको संख्या ८२ बाट बढेर ०७५७६ मा एक सय ५५ पुगेको छ। चालू आवमा साउन र भदौमा जबरजस्ती करणी प्रयास ६ र बलात्कृत बालिकाको संख्या २८ पुगेको छ। ०७४७५ मा १३ र ०७५७६ मा १९ बालबालिकाको विभिन्न घटनामा हत्या भएको तथ्यांकमा उल्लेख छ। अभिभावक सचेत बन्नुपर्छ बालबालिका अबोध हुन्छन् चक्लेट दिँदैमा सजिलै फक्किन्छन्। बालबालिकाहरू अन्धविश्वास र पारिवारिक रिसिबीको निशानामा परिरहेको मानव अधिकारकर्मी राजु पासवान बताउँछन्। यहाँ बालकलाई अपहरण गरेर हत्या गरी रिसिबी साँधिन्छ। स्कुल पढ्दापढ्दै प्रेममा परेर केटाकेटी भाग्छन्। अभिभावक प्रहरीमा उजुरी दिएपछि खोजी हुन्छ। पासवान भन्छन्, केटी प्रहरीबाट छुट्छन्। केटामाथि बालात्कारको मुद्दा चलाइन्छ। उनीहरूको जीवन जेलमा बन्द हुन्छ। कानुनले उमेर नपुगेर गरिएको यौनसम्पर्कलाई वैध ठान्दैन।बाल हिंसा हुन नदिन सबैभन्दा बढी अभिभावक सचेत बन्नु पर्ने प्रदेश प्रहरी कार्यालय जनकपुरधामका डीआईजी प्रद्युम्न कार्की बताउँछन्। उनले भने, सजिलै अरूको विश्वासमा पर्नाले बालबालिका हिंसाको सिकार भइरहेका छन्।"
नेपालगन्जमा बन्यो सेनेटरी ल्याण्डफिल्ड,"नेपालगन्ज : नेपालमै पहिलोपटक अत्याधुनिक सेनेटरी ल्याण्डफिल्ड साइट नेपालगन्जमा निर्माण गरिएको छ। संघीय सरकार सहरी विकास मन्त्रालयको १५ प्रतिशत, एशियाली विकास बैंकको ५५ प्रतिशत ऋण, नगरविकास कोषको १५ प्रतिशत ऋण र नेपालगन्ज उपमहानगरपालिकाको ५ प्रतिशत लागतमा एकिकृत फोहरमैला व्यवस्थापन तथा प्रशोधन केन्द्र (ल्याण्डफिल्ड साइट) निर्माण गरिएको हो। नेपालगन्ज२३ हिरमिनियाँमा साढे १३ बिघा क्षेत्रफलमा ३८ करोड ९३ लाख ४२ हजार रुपैयाँमा निर्माण गरिएको ल्याण्डफिल्ड साइटको सहरी विकासमन्त्री मोहम्मद इस्तियाक राईले उद्घाटन गरे। मन्त्री राईले नेपालमा डेढ दर्जन ठाउँमा निर्माण गर्ने लक्ष्य लिएको ल्याण्डफिल्ड साइट सबैभन्दा पहिले नेपालगन्जले कार्यान्वयनमा ल्याएर नमुना काम गरेको बताए। सहरी विकास मन्त्रालयका सचिव मधुसुधन अधिकारीले सेनेटरी ल्याण्डफिल्ड साइट नेपालमै पहिलोपटक अभ्यासमा आएको बताए। उनका अनुसार यो ल्याण्डफिल्ड साइटमा फोहोर डम्पिङ गर्ने मात्र नभएर फोहरबाट मोहर नै आर्जन गर्ने उद्देश्यले निर्माण गरिएको हो। ल्याण्डफिल्ड साइटमा फोहरलाई तीन वर्गमा छुट्टाएर सड्नेबाट प्राङ्गारिक मल उत्पादन गर्ने, प्लाष्टिक, फलामलगायतका वस्तुलाई पुनः प्रयोग गरी आम्दानी गर्ने लक्ष्य छ। नेपालगन्ज ल्याडफिल्ड साइटको अर्गानिक फोहर प्रशोधन केन्द्र। तस्बिर : शंकरप्रसाद खनाल परियोजना सुरु भएपछि नेपालगन्जमा फोहोर व्यवस्थापनका लागि मासिक २७ लाख ५० हजार रुपैयाँ खर्च हुनेछ। हरेक वर्ष फोहोर व्यवस्थापनका नाममा तीन करोड ३० लाख रुपैयाँ खर्च हुनेछ। जुन अहिलेको तीन महिनामा उत्पादन भएको मलको अनुपात हेर्दा असम्भव देखिन्छ। नसड्ने फोहर व्यवस्थापन गर्नका लागि साढे १३ बिघा क्षेत्रफलमा दुई सय १० मिटर लम्बाइ, २२ मिटर चौडाइ र ४ मिटर गहिराइका चारवटा सेल (फोहर पुर्ने खाल्डो) निर्माण गरिएका छन्। त्यो फोहरबाट निस्कने लिचड (लेदोजन्य पदार्थ) व्यवस्थापन गर्नका लागि १५ सय घनमिटरको छुट्टै खाल्डो बनाइएको क्षेत्रीय सहरी विकास आयोजना कार्यान्वयन एकाइले जनाएको छ। अर्गानिक फोहोरबाट मल उत्पादन गरी ल्याण्डफिल्ड साइट सञ्चालन खर्च उठाउने आयोजनाको लक्ष्य हो। हामीले ७० प्रतिशत कुहिने र ३० प्रतिशत नकुहिने फोहोर व्यवस्थापन गर्ने योजना बनायौं। दुई महिनाको फोहोर व्यवस्थापनमा लक्ष्यभन्दा ठीक उल्टो भयो। अहिले ७० प्रतिशतभन्दा बढी डम्पिङ गर्ने फोहोर संकलन भइरहेको छ, क्षेत्रीय सहरी विकास आयोजना कार्यान्वयन एकाई नेपालगन्जका प्रमुख सुवास बस्नेतले भने, दैनिक झन्डै ३० टन फोहोर संकलन भएकोमा करिब ५ टन मात्र कुहिने फोहर संकलन भएको छ। यसो हुँदा लक्ष्यभन्दा चाँडै ल्याण्डफिल्ड साइट भरिनेछ। आयोजनाको एउटा सेल (खाल्डो) ले ८ वर्ष धान्ने लक्ष्य थियो। तीन महिनाको अभ्यासले लक्ष्य अनुसार फोहोर व्यवस्थापन गर्न कठिनाइ देखिएको छ। सहरी विकास मन्त्रालयले यस विषयमा थप अध्ययन गर्ने जनाएको छ। उपमहानगरपालिकाले सड्ने र नसड्ने फोहोरका लागि छुट्टाछुट्टै गाडीको व्यवस्था गरिएको भए पनि नगरवासीले भने मिश्रित रुपमा फोहर पठाउने गरेको आयोजनाले जनाएको छ। ल्याण्डफिल्ड साइटमै फोहर वर्गीकरण गरेर व्यवस्थापन भइरहेको छ। १७ वटा वडा लक्षित गरी निर्माण गरे पनि अहिले उपमहानरपालिकामा २३ वडा हुँदा जनसंख्या बढेको छ। ३२ वर्षका लागि निर्माण गरिएको यो ल्याण्डफिल्ड साइटले १५ देखि २० वर्ष धान्ने उपमहानगर प्रमुख डाधवल शम्शेर राणाले दाबी गरे। उनी भन्छन्, विगतमा फोहोर फाल्न हामी खाल्डो खोज्दै जान्थ्यौं। अब कम्तीमा १५२० वर्षका लागि ढुक्क भयौं।"
भोजमा दलितमाथि विभेद,"सिरहा : सिरहा नगरपालिका११ भलुवाहीमा मुनिया कामतीको घरमा गत बुधबार भोज थियो। उनले गाउँका सबैलाई निम्तो गरे। निम्तो पाएर भोजमा दलित समुदायका विरेन्द्रकुमार महरा(चमार) पनि आए। तर उनलाई कामती जातिको माइन्जन(मुखिया)हरुले सँगै बसेर भोज खान दिएनन्। कामतीले बुबा बितेको नवौँ दिनमा भोज गरेका थिए। मृत्युकर्ममा यहाँका परम्परा अनुसार भोज गर्नुपर्छ। गाउँका सबै लाइनमा बसेकै ठाउँमा भोज खान बसे विरेन्द्र कुमारले भने, त्यतिकैमा कामती जातिको जातीय माइन्जन दुखी कामती आएर खान दिएको पात खोसेर भगाए। खान लागेको थाल खोसेर अपमान भएपछि भोज नखाएरै उनी फर्के। गाउँमा गैरदलितले भोजको निम्तो दिए पनि सँगै बसेर कहिले खान नदिएको उनले गुनासो गरे। निम्तो दिएर बोलाउँछन्। तर खानेबेलामा अलगै बसाउँछन् उनले भने, पहिले आफू खान्छन्, सबैले खाएपछि मात्रै हामीलाई दिन्छन्। सामूहिक भोजमा सँधै अपमानित हुनुपरेको उनले दुखेसो पोखे। आफूमाथि छुवाछूतको घटनाभएपछि प्रहरीमा उजुरी दर्ता गराएको उनले जानकारी दिउ। घटना भएको अर्कोदिन नै प्रहरीमा उजुरी गर्दा गाउँमा मिलापत्र गर्न दववा आउन थालेको विरेन्द्रका बुबा गणेशी महराले सुनाए। छोरासँग दुव्र्यवहार भएको थाहा भएपछि हामी भोज खान गएनौं उनले भने, कानुनी व्यवस्था फेरिए पनि हामी दलितमाथि गरिने व्यवहार अझैं परिवर्तन भएको छैन। आफूलाई घटनाबारे केही थाहा नभएको घरपट्टि मुनिया कामतीले बताए। भोज खान निम्तो दिएका थियौं नले भने, म कर्तामा बसेको थिएँ। कतिबेला के घटना भयो मलाई थाहै भएन। खाना नखोसेर कामती समुदाय भोज खाइरहेको बेला विरेन्द्रलाई अलि छेउ लाग्न मात्रै भनेको माइन्जन दुखी कामती बताउँछन्। सिरहा प्रहरी प्रमुख एसपी उमाप्रसाद चर्तुवेदीका अनुसार पीडितको जाहेरी दर्ता गरिएको छ। प्रहरी टोली घटना स्थलमा खटाइएको थियो। जाहेरीको आधारमा छानबिन अघि बढाएका छौँ। दोषीमाथि कारबाही हुन्छ।"
तंग्रियो प्रदेश अस्पताल,"सुर्खेत : कर्णालीको एक मात्र ठूलो अस्पताल। जो वर्षौंसम्म आफैं बिरामी बन्यो। आवश्यक पूर्वाधार र विशेषज्ञ उपकरण नहुँदा सामान्य रोगको पनि उपचार सम्भव थिएन कुनै बेला। तर अहिले त्यही अस्पताल भौतिक पूर्वाधारमा अब्बल बन्दै सेवामा पनि सुधार भएको छ। वीरेन्द्रनगरस्थित कालागाउँमा रहेको प्रदेश अस्पतालको (यसअघिको मध्यपश्चिम क्षेत्रीय अस्पताल) मुहार नै बदलिएको छ। कटेरोबाट सेवा सुरु गरेको अस्पतालमा अहिले सुविधायुक्त भवन बनेका छन्। अस्पतालमा विशेषज्ञ सेवा पनि थपिएका हुन्। भवन बनेसँगै सेवा प्रवाह पनि सुधारिएको छ। आईसीयू र एनआईसीयू सेवा पनि सुरु गरेको छ। हिजो हामीसँग न स्रोत थियो, न दक्ष जनशक्ति नै, अस्पतालका सूचना अधिकारी विनोद बस्नेत भन्छन्, हिजो डाक्टर नै नहुने अस्पतालमा अहिले २० विशेषज्ञ डाक्टर छन्। अब ३ सय शड्ढया सञ्चालन गर्न सक्ने भौतिक पूर्वाधार पनि बनेको छ। अस्पतालले सेवामा सुधार गरेसँगै दैनिक ७ सयसम्म बिरामी उपचारका लागि आउने गरेका छन्। यसअघि सामान्य बिरामीलाई निजी मेडिकल र नेपालगन्ज रिफर गर्ने यो अस्पतालमा दैनिक ठूला र साना अप्रेसन हुन थालेका छन्। ०२८ सालमा ५० शड्ढयाबाट जिल्ला अस्पतालका रूपमा सुरु भएको थियो, जुन ०६२ सालमा क्षेत्रीय अस्पतालमा विस्तार भयो। यहाँ अहिले १ सय १५ शड्ढया छन्। स्त्री तथा प्रसूति, शल्यचिकित्सा, मेडिसिन, हाडजोर्नी, बालरोग, नशा तथा मानसिक रोग, दन्तरोग र फिजियोथेरापी सेवा दिइरहेको छ। अस्पतालले २४ घण्टा विशेषज्ञ सेवा दिइरहेको छ। ५५ करोडको नयाँ भवन अस्पतालको नाम धेरैपल्ट फेरियो। जिल्ला, क्षेत्रीय हुँदै अहिले प्रदेश अस्पतालमा रूपान्तरण भएको छ। नामअनुसार भौतिक संरचना भने अस्पतालले पाउन सकेको थिएन। करिब ५५ करोड रुपैयाँमा निर्मित नयाँ भवन हस्तान्तरण भएको छ। संघीय सरकारका सहरी विकासमन्त्री मोहमद इस्तियाक राईले शनिबार उक्त भवन कर्णाली प्रदेश सरकारलाई हस्तान्तरण गरे। भवन तोकिएको मितिभन्दा करिब ४ महिनाअघि नै बनेको हो। प्रदेश सरकारले भवन सञ्चालनका लागि अस्पताल विकास समितिलाई सुम्पेको छ। सुविधायुक्त भवन पाएसँगै अब प्रदेश अस्पतालबाट तत्काल ३ सय शड्ढयाको सेवा दिइने सामाजिक विकासमन्त्री दल रावलले बताए। भवन हस्तान्तरण गर्दै मन्त्री राईले कर्णालीमा प्रदेश अस्पतालले सुविधायुक्त भवन पाएको बताए। मुख्यमन्त्री महेन्द्रबहादुर शाहीले अब कर्णालीका नागरिकले उपचार गर्न बाहिर जानु नपर्ने बताए। प्रदेश सरकारले अस्पताललाई ३ सय शड्ढयाको बनाउने जानकारी दिँदै उनले कर्णालीवासीलाई विशेषज्ञ सेवा दिन लागि परेको उनको भनाइ छ। शिक्षण अस्पतालको तयारी भौतिक पूर्वाधार, विशेषज्ञ र उपकरण उपलब्ध भएसँगै यसलाई शिक्षण अस्पतालका रूपमा विकास गर्ने प्रदेश सरकारले योजना बनाएको छ। शिक्षण अस्पतालमा विस्तार गर्न संरचना निर्माण र जनशक्ति व्यवस्थापनको कार्य सुरु भइसकेको सामाजिक विकासमन्त्री रावलले बताए। कर्णालीमै दक्ष चिकित्सक उत्पादन गर्न र उपचारका लागि बाहिर जानु नपर्ने गरी अस्पतालको विकास गर्ने प्रदेश सरकारको योजना छ।"

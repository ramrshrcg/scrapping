शीर्षक,विवरण
संकटमा सरकारको दायित्व,"विश्वव्यापी महामारी कोरोना भाइरस (कोभिड१९) को परीक्षण गर्ने किट र पीपीई (पर्सनल प्रोटेक्सन इक्युपमेन्ट) लिन गएको जहाज फर्किएको छ। चीनको ग्वान्जाओबाट १२६६ टन भाइरस रोकथामका किट भित्रिएसँगै केही राहत महसुस भएको छ। यति नै औषधिउपकरण पर्याप्त नहुन सक्छ। समयमै आवश्यक औषधि भित्र्याउने प्रक्रिया थालनी हुनुपर्छ, त्यो पनि पारदर्शी ढंगले। औषधि उपकरण भित्रिएको सन्देशले आममानिसमा मनोवैज्ञानिक त्रास कम गर्छ। अब कम्तीमा मेडिकल उपकरणकै अभाव बेहोर्नुपर्ने छैन भन्ने सरकारी तहबाट प्रदर्शन हुनुपर्छ। सरकारले आवश्यकताअनुरूप औषधि भित्र्याउन र त्यसको व्यवस्थापन गर्न कुनै पनि खाले हेलचक्र्याई गर्नुहुन्नु। उता, जहाज भित्रिएको औषधि आइतबार बिहान त्रिभुवन विमानस्थलमा अवतरण गरे पनि सडक बाटो हुँदै ल्हासाखासा भित्रिन लागेको मेडिकल किट तीन दिनदेखि ल्हासामै रोकिएको छ। ती सामग्री निर्यातयोग्य नभएको तथ्य बाहिर आएपछि रोकिन पुगेको अपुष्ट सूचना बाहिर आइरहेका छन्। के कारणले औषधि रोकिएका हुन् भन्ने सवालमा शनिबार सरकारी तहबाट कुनै पनि किसिमको औपचारिक सूचना बाहिर आएन। औषधिउपकरण उपर्युक्त नभएपछि युरोप फर्किएझैं नेपालबाट फर्किने अवस्था नआओस् भनी चीनले रोकेको अनौपचारिक तहमा सूचना बाहिर आए। चीनमा उत्पादित ती मेडिकल सामग्री कोभिड१९ भाइरसग्रस्त युरोपेली मुलुकमा गएको थियो। त्यहाँ त्यो औषधि गुणस्तरीय नभएको प्रतिक्रियासहित चीनतिरै फर्कियो। त्यही पृष्ठभूमिमा नेपालका निम्ति हिँडिसकेको औषधि चीन सरकारकै आग्रहमा खासा नाकामै रोकिन पुगेका आधिकारिक तर अनौपचारिक स्रोतबाट समाचार आए। यस्तो बेला अनेकन् हल्ला फिजिन्छन्। यस्ता विषयमा समयमै वास्तविक सूचना दिनु सरकारको दायित्व हो। अर्काे त, सडकबाट आएको औषधि रोकिएको पृष्ठभूमिमा जहाजबाट भित्रिएको मेडिकल सामग्रीको गुणस्तरीय मापन हुनुपर्छ। यतिखेर कोभिड१९ भाइरसबाट विश्वका सम्पन्न राष्ट्र आत्तिएको अवस्था छ। भाइरसले दायरा फराकिलो पार्दै लगेको हुँदा स्वास्थ्य उपकरण, औषधिदेखि दैनिक उपभोग्य वस्तुकै संकट सामना गर्नुपर्ने स्थिति पैदा भएको छ। त्यसकारण पनि समयमै उपचार निम्ति अत्यावश्यकीय स्वास्थ्य परीक्षण उपकरण र औषधिको जोहो गर्नुपर्नेछ। मानवीय स्वास्थ्यका सवालमा सरकारले कत्ति पनि अकर्मण्य नीति लिनुहुन्न। अझ यतिखेर त स्वास्थ्यमन्त्रीले त सक्रियता मात्र होइन कि अतिरिक्त सक्रियता प्रदर्शन गर्नुपर्ने अवस्था छ। तर, केही दिनअघि सामान्य सूचना प्रवाह गर्नसमेत स्वास्थ्यमन्त्री असमर्थ देखिएपछि आम मानिस आत्तिएका हुन्। भाइरसबाट कहाँ, के हुँदैछ र सरकार के गर्दैछ भन्ने जानकारी राख्न पाउने नागरिक अधिकार हो। स्वास्थ्यमन्त्रीका निम्ति महामारीविरुद्धको तयारीका सूचनाभन्दा घरमा आएका पाहुना महत्वपूर्ण भएपछि उनीबाट कुनै पनि किसिमको सक्रियता प्रदर्शन नहुने लख काटिएको हो। यद्यपि सरकारी दृढता पनि स्वास्थ्य उपकरण र सामग्री सातै प्रदेशमा यथाशीघ्र पठाउने भन्ने नै छ। प्रतिबद्धताअनुरूप सरकारी क्रियाकलाप प्रदर्शन हुनु जरुरी हुन्छ। औषधि र स्वास्थ्य उपकरणमा अति धेरै कमिसन जोडिएको हुन्छ। महालेखा परीक्षकको प्रतिवेदन हेर्ने हो भने आममानिसको स्वास्थ्यसँग जोडिएकै औषधि र यिनको गुणस्तरकै विषयमा बढी मात्रामा विकृति गाँसिएको पाइन्छ। तर, महामारी जस्तो संकटका बेला टेन्डर र प्रतिस्पर्धा गराउने अवस्था रहँदैन। स्वास्थ्य उपकरण आयातनिम्ति प्रतिस्पर्धा गराउन सक्ने अवस्था नरहेको तथ्य सबैले स्वीकार गर्नैपर्छ। तर भित्रिएको उपकरणको अन्तर्राष्ट्रिय बजारअनुरूपको प्रतिस्पर्धी मूल्य पादरर्शी गराउनैपर्छ। औषधिउपकरण आयातमा संलग्न निर्णयकर्ता, व्यापारी, मूल्य, कर, ढुवानी खर्च, व्यापारीले पाएको लाभका सवालमा तथ्य श्वेतपत्रमार्फत् सार्वजनिक गर्नुपर्छ। किनभने औषधिमा कमिसन मार्जिन बढी हुन्छ। अझ प्रतिस्पर्धाबेगर भित्रिँदा जति पनि मार्जिन राख्न सक्ने अवस्था रहन्छ। आयातकर्ताले निर्णयकर्तालाई लाभ पुर्याउन खातिर मूल्य नै बढी राखिएको हुन सक्छ। त्यसकारण औषधिउपकरणको गुणस्तर, अन्तर्राष्ट्रिय बजार मूल्य, आयात खर्चको विवरण, निर्णयमा संंलग्न पात्र सार्वजनिक गर्नु सरकारको दायित्व हो। गम्भीर प्रकृतिका मामलामा गम्भीर अवस्था देखाउँदै उम्किने बाहना खोजी गरियो भने त्यो दुर्भाग्य हुनेछ। सीमित स्वार्थीलोभी मनोवृत्ति बोकेका पात्रहरूले महामारी जस्तो संकटलाई पनि अवाञ्छित अवसर मा परिणत गर्न सक्ने सम्भावना सधंैभरि रहन्छ। त्यसकारण यसमा वस्तुगत र तथ्यपरक विवरण समयसमयमै सार्वजनिक गर्नु सरकारको दायित्व हो।"
चिनियाँ राष्ट्रपति सीलाई प्रचण्डको पत्र,"काठमाडौं : सत्ताारुढ दल नेकपाका अध्यक्ष पुष्पकमल दाहाल प्रचण्डले कोरोना भाइरस (कोभिड१९ ) विरुद्ध जुध्न चिनियाँ सहयोगको आग्रह गरेका छन् । दाहालले १३ चैतमा चिनियाँ राष्ट्रपति सी चिनफिङलाई विशेष पत्र लेख्दै नेपाललाई कोभिड१९ सँग लड्नका लागि सहयोग गर्न अपिल गरेका हुन् । दाहालका प्रेस सल्लाहकार विष्णु सापकोटाले सीलाई पत्र पठाइएको पुष्टि गरे । दाहालले कोभिड१९ को महामारी नियन्त्रण गर्न सफल भएकामा सीलाई बधाई दिँदै नेपाललाई पनि यो महामारीसँग जुध्न आवश्यक सहयोग गर्न अपिल पत्रमार्फत गरेका हुन् । चीनले कोरोना संक्रमणलाई सफलतापूर्वक नियन्त्रण गरेको मैले मिडियाहरुका समाचारबाट थाहा पाएको छु, कोरोना भाइरससँगको यो लडाइँमा जित हात पारेकोमा म नेकपाका तर्फबाट चीन सरकार र चिनियाँ जनतालाई बधाई दिन चाहान्छु, दाहालले लेखेको पत्र उद्धृत गर्दै सापकोटाले अन्नपूर्णसँग भने, नेपाल पनि अहिले यो महामारीसँग जुध्न लागिपरेको छ । यसका लागि खासगरी औषधि र अन्य मेडिकल सामग्री नेपाललाई जतिसक्दो छिटो सहयोग गर्न म नेपाली जनता र नेकपाका तर्फबाट अपिल गर्दछु । दाहालले चीनले नेपाललाई गर्दै आएको सहयोगप्रति नेपाली जनता सधैं आभारी रहँदै आएकाले यसपटक पनि सक्दो सहयोगको अपेक्षा नेपालीले गरेको पत्रमा उल्लेख गरेका छन् । नेपालमा कोभिड१९ को संक्रमण पाँच जनामा देखापरेको छ । सरकारले यसको नियन्त्रणका लागि चैत ११ यता देशभर लकडाउन गरेको छ । औषधिलगायत आवश्यक सामग्री जुटाउन सरकार लागिपरेको छ ।"
"काठमाडौं जिल्ला प्रशासनमा पास लिनेको भीड, यस्तो छ नयाँ व्यवस्था","काठमाडौं : सरकारले लकडाउनको अवधि आठ दिन थप गरेसँगै जिल्ला प्रशासन कार्यालय काठमाडौंमा पास लिनेको भीड लागेको छ। कोरोना भाइरसको महामारी फैलिन नदिन लकडाउन समय थप गरेपछि सोमबार प्रशासनमा सवारी पास लिनेको भीड लागेको हो। तर, प्रशासनमा पास लिनेको संख्या उल्लेख भएपछि प्रहरीमार्फत माइकिङ गर्दै जिल्ला प्रशासनबाट वितरण गरिने सवारी पास सम्बन्धित निकायहरुबाटै पास दिने व्यवस्था गरिएको जानकारी दिएको छ। प्रशासनले आकस्मिक प्रयोजनको लागि आवश्यक पर्ने सवारी पास मात्रै आफ्नो कार्यालयबाट वितरण गरिने जनाएको छ। माइकिङबाट सूचना जारी भएसँगै प्रहरीले जिल्ला प्रशासनमा आएका सर्वसाधारणलाई फर्काइदिएको छ। प्रशासनले जारी गरेको सूचनाअनुसार बैंक तथा वित्तीय संघसंस्थाका कर्मचारीका लागि पास आवश्यक परेको खण्डमा राष्ट्र बैंकबाट वितरण गरिने छ। राष्ट्रसेवक कर्मचारीहरुले प्रयोग गर्ने सवारी साधनको हकमा संघीय मामिला तथा सामान्य प्रशासन मन्त्रालयबाट वितरण हुनेछ। खाद्यबस्तु लगायतका अत्यावश्यक दैनिक उपभोग्य अत्यावश्यक दैनिक उपभोग्य वस्तुहरु आपूर्ति गर्ने निकाय संघ संस्थाको हकमा वाणिज्य तथा आपूर्ति व्यवस्थापन विभागमा सम्पर्क गर्न सकिने जनाएको छ। त्यसैगरी काठमाडौंमा बस्न नसक्ने र उपत्यकाबाहिर घर जानैपर्ने भएका ठूला कम्पनी, कन्ट्रक्सन वा इँटा भट्टामा काम गर्ने ठूलो संख्यामा रहेका मजदुरको हकमा भने डीएसपी रहने प्रहरी कार्यालयसँग समन्वय गर्न आग्रह गरिएको छ। उक्त कार्यालयबाट उनीहरुलाई गन्तन्यसँग पुग्ने व्यवस्था हुने भएको छ । प्रेसको हकमा भने सवारी पास मिडिया काउन्सिलको कार्यालय बाट लिन सकिने जनाएको छ। सरकारले नरोकेको अत्यावश्यक सेवामा केके पर्छ ? अत्यावश्यकलाई मात्र तेल दिन सरकारको आग्रह अन्तर्राष्ट्रिय उडान वैशाख ३ गतेसम्म नहुने सरकारले यसअघि यही चैत ११ गते बिहान ६ बजेदेखि देशभर सात दिन लकडाउन गर्ने निर्णय गरिएको थियो। उक्त निर्णय चैत १८ गते बिहान ६ बजेसम्मका लागि थियो। मन्त्रिपरिषद्को आइतबार बसेको बैठकले नयाँ निर्णय गरेसँगै लकडाउन चैत २५ गते मध्यरात १२ बजेसम्म रहने भएको छ। सरकारका प्रवक्ता तथा अर्थमन्त्री डा युवराज खतिवडाले प्रधानमन्त्री निवास बालुवाटारमा बसेको बैठकले लकडाउनलाई चैत २५ गतेसम्म निरन्तरता दिने निर्णय गरेको जानकारी दिए। सार्वजनिक र निजी क्षेत्रबाट प्रदान गरिने अत्यावश्यक बाहेकका सबै सेवा बन्दको घोषणा सँगै उपत्यकामा अहिले पास बाहेकका सवारी चलेका छैनन् । आइतबार उपप्रधान तथा रक्षामन्त्री ईश्वर पोखरेल संयोजकत्वको नोभल कोरोना (कोभिड१९) भाइरस सङ्क्रमण, रोकथाम तथा नियन्त्रणसम्बन्धी उच्चस्तरीय समन्वय समिति बैठकले अन्तर्राष्ट्रिय उडानसमेत २०७७ वैशाख ३ गतेसम्म नहुने निर्णय गरेको छ।"
'लकडाउनबाहेक सरकारको तयारी अपूरो',"काठमाडौं : नेपाली कांग्रेसका सहमहामन्त्री डाप्रकाशशरण महतले कोरोना भाइरस (कोभिड१९ ) को संक्रमण रोक्न लकडाउनबाहेक बाँकी तयारीमा सरकार गम्भीर नदेखिएको आरोप लगाएका छन्। उनले लकडाउन आवश्यक भएपनि कोरोना भाइरस रोकथाम र उपचारका लागि आवश्यक तयारी गर्न सरकार असफल बनेको दाबी गरे। सरकारको तयारी हचुवा , दिशाबिहीन र अपूर्ण देखिन्छ, उनले भने, लकडाउनका कारण राष्ट्रिय जीवनमा परेको आर्थिक सामाजिक प्रभाव कम गर्न चाहिने आवश्यक तयारी पनि देखिदैन। उनले संक्रमितहरुलाई परीक्षण गर्न आवश्यक परीक्षण केन्द्र र स्वाब संकलन केन्द्रको बिस्तार गर्न नसक्दा कोरोना का जस्ता लक्षण देखिए बिरामी कहाँ जाने भन्ने अन्यौलता देखिएको बताए। लकडाउनपछि अधिकांश निजी अस्पतालले कोरोना भाइरसको त कुरै भएन अन्य गम्भीर बिरामीहरुको उपचारसमेत रोकेको स्थिति छ, उनले भने, लकडाउनको अवधि थप्नुपर्ने अवस्था छ, यस्तो अवस्थामा आम उपभोक्ता र खासगरी काठमाडौं उपत्यका र ठूला सहरमा बस्ने मजदुर र निम्न आय भएका, कामदाबाट वञ्चित भएका नागरिकलाई जीवन यापन गर्न समस्या हुने अवस्था आउन थालेको छ। सहमहामन्त्री महतले कोरोना भाइरसको असर कम गर्न राजनैतिक पार्टीहरु, नागरिक समाज र आमनागरिकले सरकारलाई सहयोग गरेपनि सरकारले प्रभावकारी काम गर्न नसकेको आरोप लगाए। उनले अति जरुरी र दैनिक उपभोग्य वस्तु किन्न जानका लागि आवतजावत गर्दा सामाजिक दूरी सुनिश्चित गरी सहज बनाउन सुरक्षाकर्मीलाई निर्देशन दिन सरकारलाई आग्रह गरेका छन्। त्यस्तै रोजगारी गुमाएका कामदार र मजदुरलाई स्थानीय तहको सहकार्यमा दैनिक भोजन गराउने व्यवस्था मिलाउन सरकारको ध्यानाकर्षण हुने पर्ने बताए। विद्युत महशुलमा पचास प्रतिशत कम गर्न र ग्याँसको ठाउँमा घरघरमा खाना पकाउन विद्युत उपयोगलाई बढावा दिनुपर्नेमा जोड दिएका छन्। उनले कृषकलाई रसायनिक मल निशुल्क पुर्याउने गरी आवश्यक आयात व्यवस्था समयमै गर्न माग गरेका छन्।"
लकडाउन थप ८ दिन,"काठमाडौं : कोरोना भाइरस नियन्त्रणका लागि सरकारले लकडाउनको अवधि आठ दिन थप गरेको छ। यसअघि यही चैत ११ गते बिहान ६ बजेदेखि देशभर सात दिन लकडाउन गर्ने निर्णय गरिएको थियो। उक्त निर्णय चैत १८ गते बिहान ६ बजेसम्मका लागि थियो। मन्त्रिपरिषद्को आइतबार बसेको बैठकले नयाँ निर्णय गरेसँगै लकडाउन चैत २५ गते मध्यरात १२ बजेसम्म रहने भएको छ। सरकारका प्रवक्ता तथा अर्थमन्त्री डा युवराज खतिवडाले प्रधानमन्त्री निवास बालुवाटारमा बसेको बैठकले लकडाउनलाई चैत २५ गतेसम्म निरन्तरता दिने निर्णय गरेको जानकारी दिए। सरकारले कोरोनाका कारण अर्थतन्त्रमा देखापरेको समस्या र त्यसको समाधानका लागि गर्ने योगदान, मजदुरलाई राहत, गरिब निमुखाका लागि विशेष आर्थिक प्याकेज पनि घोषणा गरेको छ। लकडाउन अवधिमा अनुमतिप्राप्त सवारी साधन, स्वास्थ्यकर्मी, सुरक्षाकर्मीलगायत अत्यावश्यकबाहेक अन्य सेवा बन्द रहनेछन्। नेपालमै कोरोना संक्रमितको संख्या पाँच पुगेपछि सरकारले थप सतर्कता अपनाउँदै सम्भावित जोखिम रोकथाम र नियन्त्रणका लागि यस्तो कदम चालेको हो। कोरोना महामारीबाट बच्न विभिन्न मुलुकले लकडाउनलाई एउटा अस्त्रका रूपमा लिएका छन्। नेपालले पनि सोहीअनुसार अन्तर्राष्ट्रिय नाका बन्द, अन्तर्राष्ट्रिय हवाई उडान स्थगनदेखि सर्वसाधारणलाई घरभित्रै बस्न आग्रह गर्दै लकडाउन गदै आएको छ। सरकारले अन्तर्राष्ट्रिय उडान पनि चैत २५ गते राति १२ बजेसम्म नै स्थगन गरेको छ। यसअघि चैत ९ देखि १८ गतेसम्म अन्तर्राष्ट्रिय उडान बन्द गर्ने निर्णय गरिएको थियो। सरकारले ढुवानीका लागि भने अन्तर्राष्ट्रिय उडान नरोक्ने निर्णय गरेको मन्त्री डा खतिवडाले बताए। शैक्षिक संस्था चैत मसान्तसम्म, राजपत्रमा प्रकाशन भएका अत्यावश्यक सेवाबाहेकका अन्य सबै सेवा चैत २१ गतेसम्म र नेपालभर चल्ने सबै प्रकारका लामो दूरीका यात्रुवाहक सवारी साधन सञ्चालन गर्न पनि सरकारले चैत १० यता रोक लगाउँदै आएको थियो। लकडाउनको अवधि थप भएसँगै यी सबै सेवा स्वतः बन्द हुनेछन्। मन्त्रिपरिषद् बैठक : लकडाउन एक साता लम्बियो, राहत प्याकेज घोषणा कोरोना संक्रमण रोक्न गृहका १० निर्णय सरकारको राहत प्याकेज : एक महिनाको घरभाडा र स्कूल शुल्क मिनाह चिनियाँ राष्ट्रपति सीलाई प्रचण्डको पत्र लकडाउनले घटायो प्रदूषण श्रमिकलाई खानपानको सुनिश्चितता चिनियाँ सामान अत्यधिक महँगोमा घरभित्र वा क्वारेन्टाइनमा बस्न नचाहनेलाई कडा कारबाही गरिने भएको छ। सरकारले संक्रामक रोग ऐन २०२० को उपदफा २ ले दिएको अधिकार प्रयोग गर्दै यस्तो निर्णय लिएको हो। सरकारले घरबाहिर निस्किनेलाई थप कडाइ गरिने जनाएको छ। मन्त्रिपरिषद् बैठकअघि बसेको कोरोना संक्रमण (कोभिड१९) रोकथाम र नियन्त्रण उच्चस्तरीय समन्वय समिति बैठकले क्वारेन्टाइनमा बस्न नमान्नेलाई संक्रामक रोग ऐन २०२० अनुसार कडाइपूर्वक कारबाही गर्ने निर्णय गरेको प्रधानमन्त्री तथा मन्त्रिपरिषद् कार्यालयका सचिव नारायणप्रसाद बिडारीले बताए। क्वारेन्टाइनमा बस्न नमान्ने या लुकेर गाउँघरमा बस्ने, जति सम्पर्क गर्दा पनि नआउने भइरहेको छ, उच्चस्तरीय समितिको बैठकपछि सचिव विडारीले सञ्चारकर्मीसँग भने, यस्तो प्रवृत्तिलाई संक्रामक रोग ऐनबमोजिम कडाइका साथ कारबाही गर्ने निर्णय भएको छ। यस विषयमा गृह प्रशासनले कारबाही प्रक्रिया अगाडि बढाउँछ। यो ऐनमा आदेश अपहेलना गर्ने व्यक्तिलाई १ सय रुपैयाँ जरिवानादेखि १ महिनासम्म कैद र अधिकृत व्यक्तिहरूलाई काममा बाधा पुयाउनेलाई ६ महिना कैद, ६ सय रुपैयाँ जरिवाना या दुवै हुन सक्ने व्यवस्था छ। आदेश उल्लंघन गर्नेलाई यसमध्ये कुनमा कारबाही गर्ने भन्ने निर्धारण भने प्रमुख जिल्ला अधिकारीको निर्णयका आधारमा हुने ऐनमा व्यवस्था छ। टास्क फोर्स गठन बैठकले सरकारका सबै निकायले कोरोनासँग सम्बन्धित रहेर गरेका निर्णय कार्यान्वयन गर्न कोभिड१९ क्राइसिस म्यानेजमेन्ट सेन्टर नामक टास्क फोर्स गठन गरेको छ। उपप्रधान तथा रक्षामन्त्री ईश्वर पोखरेल टास्क फोर्स संयोजक छन्। गृहमन्त्री रामबहादुर थापा, स्वास्थ्यमन्त्री भानुभक्त ढकाल, अर्थमन्त्री डा खतिवडा, उद्योग, वाणिज्य तथा आपूर्तिमन्त्री लेखराज भट्ट र संघीय मामिला तथा सामान्य प्रशासनमन्त्री हृदयेश त्रिपाठी यसका सदस्य छन्। सुरक्षा निकायका प्रमुखलाई पनि सदस्य राख्ने निर्णय बैठकले गरेको छ। सरकारले उच्चस्तरीय टास्क फोर्स टिम बनाएको छ, मन्त्री डा खतिवडाले बैठकपछि आयोजित पत्रकार सम्मेलनमा भने, सरकारले चाल्ने कदम, कार्यान्वयनको स्थिति र त्यसभित्र जति पनि सरकारी संयन्त्रले गरेका काम छन्, त्यसको विषयमा निरन्तर अनुगमन र कार्यान्वयनको काम यसले गर्नेछ। उनका अनुसार यसले सरकारले बनाएका क्वारेन्टाइन, अस्पताल, सरकारका विभिन्न संयन्त्रले आदेश जारी गरेपछि पालना गर्न चालिएका निर्णय कार्यान्वयन, शान्ति सुरक्षा कायम र संक्रमणलाई नियन्त्रित अवस्थामा लगेर अनुशासनमा सबैलाई राख्ने गरी मिलेर काम गर्नेछ। मन्त्रिपरिषद् बैठक : लकडाउन एक साता लम्बियो, राहत प्याकेज घोषणा कोरोना संक्रमण रोक्न गृहका १० निर्णय सरकारको राहत प्याकेज : एक महिनाको घरभाडा र स्कूल शुल्क मिनाह चिनियाँ राष्ट्रपति सीलाई प्रचण्डको पत्र लकडाउनले घटायो प्रदूषण श्रमिकलाई खानपानको सुनिश्चितता चिनियाँ सामान अत्यधिक महँगोमा"
महानगरले ज्यालामजदुरी गर्नेलाई राहत र पशुपंक्षीलाई आहारा दिने,"कठमाडौं : काठमाडौँ महानगरपालिकाले ज्याला मजदुरी गर्नेलाई राहतवितरण गर्न मापदण्ड पारित गरेको छ । मापदण्ड पारित भएसँगै दैनिक ज्याला मजदुरी गर्ने व्यक्तिको पहिचान गरी मापदण्ड अनुसार राहत उपलब्ध गराइने महानगरपालिका मेयर विद्यासुन्दर शाक्यले जानकारी दिए । सरकारले लकडाउन जारी गरेपछि अत्यावश्यक सेवाबाहेक सबै बन्द भएको छ । मानिसलाई घरबाहिर निस्कन रोक लगाएको लगायतका कारणले महानगपालिकाभित्र बसोबास गर्दै आएका असहाय, अतिविपन्न र दैनिक ज्यालदारी गर्ने व्यक्तिको पहिचान गरी उनीहरूलाई तत्काल राहत उपलब्ध गराउन मापदण्ड पारित गरिएको प्रमुख शाक्यले जानकारी दिए । मेयर शाक्यका अनुसार अहिले असहाय, अतिविपन्न र ज्यालादारी मजदुरको पहिचानको काम भइरहेको बताए । असहाय, अतिविपन्न र दैनिक ज्यालदारी गर्ने व्यक्तिको पहिचानमा विवरण संकलन भइरहेको छ, उनले भने, यसका लागि ३२ वटै वडा कार्यलयल मार्फत काम भइरहेको छ । महानगरको कार्यपालिकाको बैठकले पशुपंक्षी, चराचुरुङ्गीलगायतका चौपायलाई समेत आहरा दिने निर्णय गरेको छ । पशुपंक्षीको बाँच्न पाउने अधिकार सुनिश्चित गर्नका लागि महानगरपालिकाले ३२ वटै वडाले उनीहरूलाई आहाराको व्यवस्था गर्ने निर्णय गरेको हो । लकडाउनमा होटल, रेष्टुराँ सञ्चालन हुँदा सामूदायिक कुकुर, बाँदर र छाडा चौपायाले खानेकुरा खान नपाएको हुँदा आहाराको व्यवस्था गर्न ३२ वटै वडाले पहल गर्ने निर्णय भएको मेयर शाक्यले बताए । राहत वितरण पशुपंछीका आहार लगायतका लागि ठूला वडालाई चार, मझौला वडालाई तीन र साना वडालाई दुईलाख थप निकासा दिएका छौँ । आवश्यक पर्यो भने पुनः थप गर्ने निर्णय भएको छ, उनले भने ।"
सरकारलाई सर्वोच्चको आदेश : विपन्नलाई खानेकुरा दिनू,"काठमाडौं : सर्वोच्च अदालतले अति विपन्न दैनिक ज्याला मजदूरी गरी जीवन निर्वाह गर्ने नागरिकको पहिचान गरी राज्यको संयन्त्रबाटै राहत उपलब्ध गराउन सोमबार सरकारका नाममा आदेश जारी गरेको छ। न्यायाधीश विश्वम्भर श्रेष्ठको एकल इजलासले विश्वभरि नै कोरोनाको प्रकोप फैलिएर नेपालमा पनि सरकारले लकडाउन गरेको विषम परिस्थितिमा त्यस्ता नागरिकहरुलाई राहत उपलब्ध गराउन आदेश जारी गरेको हो। आदेशमा भनिएको छ, 'राहत लिन सम्पर्क राख्न आफैं आउनुभन्दा राज्यको संयन्त्रबाटै त्यस्ता व्यक्तिको पहिचान गरी राहत उपलब्ध गराई निजहरुलाई खाद्यसम्बन्धी मौलिक हकको व्यावहारिक प्रचलन गराउन वाञ्छनीय देखिएको हुँदा सबै तहका सरकारका बीच समन्वय गरी आवश्यक पर्ने विशेष प्रबन्ध मिलाउनू भनी सरकारको नाममा तत्काल यो आदेश जारी गरी दिएको छ।' अदालतले भाइरसको प्रकोपका कारण खान पाउने अधिकारबाट वञ्चित हुन पर्ने स्थिति सिर्जना हुन जाने देखिन आएको हुनाले न्यून आय भएका श्रमजीवी, दैनिक ज्यालादारी, मजदूरी तथा विपन्न वर्गलाई तत्काल खाद्य सामग्री राहत उपलब्ध गराउन भनेको छ। 'महामारीका कारण देश लकडाउनको स्थितिमा राख्ने सरकारको निर्णय भएको आज सात दिन बितेको छ', आदेशमा भनिएको छ, 'अति विपन्न दैनिक ज्याला मजदूरी गरी जीवन निर्वाह गर्ने व्यक्ति खान पाउने अधिकारबाट वञ्चित हुन परेको स्थिति सिर्जना हुन जाने देखिन आएको छ।' अदालतले सरकारबाट खाद्य सुरक्षाका सम्बन्धमा भए गरेका काम कारवाहीका विवरणको प्रतिवेदन लिई यही चैत २३ गते महान्यायाधिवक्तामार्फत छलफलका लागि अदालतमा उपस्थिति हुन आदेश जारी गरेको छ। अविधक्ता विष्णु लुइँटेलले प्रधानमन्त्री तथा मन्त्रिपरिषद्को कार्यालयलाई विपक्षी बनाई आज दायर गरेको रिट निवेदनमा वर्तमान सरकारले देशलाई पूर्णरूपमा लकडाउन गरेर नागरिकलाई आआफ्नो घरमा बस्नू भनी महामारी सङ्क्रमणको रोकथामको उपायस्वरूप उर्दी जारी गरेको अवस्थामा निम्न आर्थिक अवस्था भएका गरिब भरिया, श्रमजीवी, ठेला रिक्सा चालक खाद्य संप्रभूताको हकबाट वञ्चित हुने भएको हुनाले परमादेश माग गर्दै रिट निवेदन दायर गरेका थिए। रिट निवेदनमा एकहप्तादेखि मुलुक लकडाउनको अवस्थामा रहेको र यही चैत १६ गते केही राहत योजना ल्याए पनि पर्याप्त नभएको हुँदा नागरिक तथा कार्यस्थलमा खटिने कर्मचारी, श्रमजीवी एवं निम्न वर्गका नागरिकका दैनिक समस्याप्रति सरकारले चासो देखाउनुपर्ने माग गरिएको थियो। नेपालको संविधान, सङ्क्रामक रोग ऐन, २०२० तथा जनस्वास्थ्य सेवा ऐन, २०७५ मा निम्न आय भएका श्रमजीवी, ज्यालादारी, मजदूरी, विपन्नवर्ग तथा विद्यार्थीको खाद्य सम्प्रभूताको हकलाई सुरक्षित गरी उचित खाद्य सामग्री र राहत रकम उपलब्ध गराउन माग गरिएको थियो। महामारीको प्रकोपका बाबजुद कार्यस्थलमा खटिएका सुरक्षाकर्मी, सरकारी तथा निजी क्षेत्रमा कार्यरत पत्रकार तथा मिडियाकर्मी, न्याय सम्पादनमा खटिएका राष्ट्र सेवक कर्मचारीलाई कार्यस्थलमा खटिएका समयको आफूले खाइपाई आएको तलबभताको शतप्रतिशत प्रोत्साहन भत्ता तत्काल तीन दिनभित्र उपलब्ध गराई थप हौसला प्रदान गर्नु आदेशको माग रिट निवेदनमा गरिएको थियो। सर्वसाधारणको हितका लागि इन्डक्सन चुल्होमा अनुदान दिई खाद्यान्न, इन्धनलगायतका दैनिक उपभोग्य सामान सुलभ र सहज उपलब्ध गराउनू भनी विपक्षीका नाममा विशेष आदेश जारी गरी कोरोनाविरुद्धको लडाइँमा प्रोत्साहित गर्नु पनि रिट निवेदनमा माग थियो। साथै कोरोना भाइरसको जाँच गर्ने यन्त्र तथा किटहरु र स्वस्थ्यकर्मीले प्रयोग गर्ने भेन्टिलेटरसमेतका स्वास्थ्य उपकरण देशका सातै प्रदेशमा यथेष्ट उपलब्ध गर्ने व्यवस्था तत्काल मिलाउनू भनी विपक्षीका नाममा तत्काल विशेष आदेश माग रिट निवदेनमा थियो। 'महामारीको विषम परिस्थितिमा काम गर्ने कर्मचारीलाई पनि सरकारले थप प्रोत्साहनको व्यवस्था गर्नुपर्छ', अधिवक्ता लुइँटेलले भने 'अतिन्यून वर्गका दैनिक ज्यालादारी गर्ने व्यक्तिको खाद्य अधिकारको हक सरकारले आफ्नै संयन्त्रमार्फत पूरा गर्नुपर्छ।' सर्वोच्च अदालतको निवेदकको मागअनुसार कर्मचारीको विषयमा केही पनि बोलेको छैन तर अतिविपन्न र दैनिक ज्यालादारी गरेर खाने नागरिकको विषयमा भने सरकारले आफ्नै संयन्त्रमार्फत खाद्य सामग्री पुर्याउन आदेश जारी गरेको छ।"
विदेशबाट आउनेको तथ्यांक बटुल्दै ललितपुर,"ललितपुर : कोभिड१९ कोरोना संक्रमण फैलिन नदिनका लागि ललितपुरले विदेशबाट आउनेहरुको तथ्यांक संकलन गर्न थालेको छ। स्वास्थ कार्यालय ललितपुरका प्रमुख खगेश्वर गेलालका अनुसार यतिबेला ललितपुरका सम्पुर्ण पालिकाहरुलाई तथ्यांक संकलन गर्न सुझाव दिइएको छ। ललितपुर महानगरपालिकाका मेयर चिरिबाबु महर्जनले सम्पुर्ण वडाहरुमा वडाअध्यक्षहरुलाइ जानकारी तथा निगरानी राख्न लगाएको बताए। उनका अनुसार हालसालै खोकनामा दुई, तीन जना बिदेश बाट भर्खरै आएको जानकारीमा आएको बताए। 'यस बिषयमा चनाखो वडासदस्यहरुलाई सुझाएको छु' उनले भने 'चाडैँ नै आधिकारिक विवरण आउँछ।' त्यस्तै महालक्ष्मी नगरपालिकाले करिब साता दिन पहिलादेखि नै विदेशबाट आएकाहरुको विवरण खोजिरहेको मेयर रामेश्वर श्रेष्ठले जनाए।उनका अनुसार केहि अलि पहिला आएकाहरु पनि छन्। महालक्ष्मीमा साउदी अरब, जापान, बंगलादेशलगायतका मुलुकबाट आएका कम्तीमा २० देखि २५ जना देखिएका छन्। उनीहरुलाई परिवारबाट छुट्टै दुरी बनाएर बस्न सुझाएको बताए। महालक्ष्मीले किस्ट अस्पतालसँग मिलेर उनीहरुलाई क्यारेन्टाइनमा राख्ने व्यवस्था गरेको छ। हाललाई एक करोड रुपैयाँ छुट्याएर प्राथमिक चरणको काम गरिरहेको छ। त्यसैगरी गोदावरी नगरपालिकामा हिजोसम्म ३५ जना नागरिक भर्खरै विदेशबाट आएको देखिएको मेयर गजेन्द्र महर्जनले बताए। सबलाई निगरानीमा राख्दै क्वारेन्टाइनमा बस्न सुझाएको बताए। गोदावरी नगरपालिकाले १४ वटै वडामा दुइ लाखको दरले रकम विनियोजन गरेर सहयोग गरिरहेको छ। विदेशबाट आएकालाई हेलाको नजरले हेर्नू भन्दा सहयोग गर्नुपर्ने बताए। गोदावरीमा केही दिन पहिला जर्मनीबाट आएका एक युवालाई घरमा बस्न नदिने भन्दै स्थानीयले विरोध गरेको पीडीत परिवारले बताए। टेकुमा परीक्षण गर्दा कुनै लक्षण नदेखिएपछि उनलाई घरैमा क्वारेन्टाइनमा बस्न सुझाएका थिए। तर परिवारलाइ अनावश्यक रुपमा तनाव दिइरहेको गुनासो पीडितको छ। दक्षिण ललितपुरको बागमती गाउँपालिकामा दुई चार जना विदेशबाट आएको देखिएको अध्यक्ष वीर बहादुर लोप्चनले जानकारी दिए। अन्य पालिकाको विवरण आउँदै गरेको स्वास्थ कार्यालयले जानकारी दिएको छ।"
वादी परिवारलाई राहत वितरण,"अछाम : मंगलसेन नगरपालिकाले नगरमा बसोबास गर्ने वादी समुदायलाई खाद्यान्न वितरण गरेको छ। नगरपालिका५ मंगलसेनका ६ घरपरिवारका २९ जना वादी समुदायका लागि १० कट्टा चामल, दाल, नुन र तेलसहितका सामाग्री वितरण गरेको हो। नगरपालिकाले घरबार र भुमिहिन वादी समुदायका लागि राहत स्वरुप खाद्यान्न सहयोग गरेको जनाएको छ। कोभिड१९ कोरोना भाइरस संक्रमण फैलिन नदिन सरकारले लकडाउन गरेपछि मजदुरी गरेर जिविकोपार्जन गर्ने समुदायको समस्यालाई मध्यनजर गर्दै खाद्यान्न वितरण गरिएको नगरप्रमुख पदमबहादुर बोहराले बताए। लकडाउनका कारण समस्यामा परेका जो कोहीलाई पनि नगरपालिकाले समस्या पहिचान र प्राथमिकताका आधारमा सहयोग प्रदान गर्ने भन्दै बोहराले नआत्तिन नगरबासीमा आग्रह गरे। मंगलसेनमा बसोवास गर्ने टंकी वादीको ६ जना परिवार, बैरागी वादीको ६ जना परिवार, जोगी वादीको ६ जनाको परिवार, सुपारी वादीको ५ जनाको परिवारलाई २२ कट्टा तथा रेवन्ती वादीको ३ जनाको परिवार र फुंगी वादीको ३ जनाको परिवारलाई ११ कट्टाको दरले चामलसहित खाद्यान्नका सामाग्री वितरण गरिएको नगरपालिकाले जनाएको छ। नगरको सहयोगले आफुहरुलाई निकै राहत महसुस भएको फुगी वादीले बताइन्।"
प्रदेश १ का लागि एक हजार थान पीपीई विराटनगरमा,"विराटनगर : नेपाल सरकारले चीनबाट खरिद गरेको एक हजार थान पर्सनल प्रोटेक्टिभ इक्युपमेन्ट (पीपीई) विराटनगर ल्याइएको छ । कोरोना भाइरस (कोभिड१९)को संक्रमण रोकथाम तथा उपचारमा संलग्न स्वास्थ्यकर्मीलाई आवश्यक पर्ने सो सामान सोमबार दिउँसो नेपाली सेनाको एनए ०६३ स्काई ट्रकले विराटनगर ल्याएको हो । प्रदेश १ का लागि छुट्याइएको एक हजार थान पीपीई विराटनगर ल्याएको र अत्यावश्यक सबै स्थानमा वितरण गरिने सामाजिक विकास मन्त्री जीवन घिमिरेले जानकारी दिए । सेनाले सामान ल्याएको छ, तर, पर्याप्त भने छैन, मन्त्री घिमिरेले भने, पहिलो चरणमा आएका सामानलाई अत्यावश्यक स्थानको पहिचान गरी वितरण गछौँ । कोरोना भाइरस संक्रमणको आशंकामा जाँच गर्न बढी चाप हुने विराटनगरको कोशी र धरानको वीपी स्वास्थ्य विज्ञान प्रतिष्ठानलाई पहिलो प्राथमिकतामा राखेर पीपीई उपलब्ध गराउने मन्त्री घिमिरेले जानकारी दिए । उनका अनुसार बाँकी रहेका पीपीई विराटनगरमा बन्दै गरेको कोरोना अस्पताल र अन्य जिल्लामा पठाइने छ । मन्त्री घिमिरेका अनुसार कोशी अस्पताल विराटनगर र बीपी कोइराला स्वास्थ्य विज्ञान प्रतिष्ठानमा समान १ सय ५० थान, विराटनगरमा बन्दै गरेको अस्पतालमा २ सय र झापाको मेची अस्पतालमा ४६ वाट पीपीई उपलब्ध गराइने छ । आइसोलेसन रहेका अन्य जिल्लामा पनि स्थानीयतहको संख्याको आधारमा प्रदेश सरकारले पीपीईको वितरण गर्दैछ । ताप्लेजुङमा १८, पाँचथरमा १६, इलाममा २०, झापामा ३०, तेह्रथुममा १२, संखुवासभामा २०, सोलुखुम्बुमा १६, भोजपुरमा १८, धनकुटामा १४, उदयपुरमा १६, खोटाङमा २०, ओखलढुंगामा १६, सुनसरीमा २४ र मोरङमा ३४ वटा पीपीई पठाइनेछ । केन्द्र सरकारले सेनाको जहाजमा सोमबार पीपीई मात्रै पठाएको र थप सेनिटाइजर, मास्क, पञ्जा लगायतका अन्य सामान भने सडकमार्फत ल्याउने तयारी भएको प्रदेश सरकारले जनाएको छ ।"
कोरोना परीक्षण गर्न भर्ना भएका दुईजनाको वीरमा मृत्यु,काठमाडौं : वीर अस्पतालमा कोभिड१९ कोरोना भाइरस आशंकामा भर्ना भएका एक पुरुषको मृत्यु भएको छ। अस्पतालका अनुसार करिब ३४ वर्षीय ति पुरुषको सोमबार मृत्यु भएको हो। सन्तुगलका ति पुरुष आइतबार मात्रै अस्पताल भर्ना भएका थिए। ति पुरुष केही समयअघि मात्रै भारतबाट फर्किएका थिए। वीर अस्पतालका निर्देशक डा केदार सेन्चुरीका अनुसार उनको पनि नमूना टेकुस्थित केन्द्रीय प्रयोगशालामा पठाइएको छ। उनको रिपोर्ट आइसकेको छैन्। कोरोना आशंकामा आइसीयूमा रहेका युवाको मृत्यु बेहोस अवस्थामा अस्पताल पुर्याइएकी महिलाको मृत्यु योसँगै वीर अस्पतालमा कोरोना आशंकामा मृत्यु हुनेको संख्या दुई पुगेको छ। सोमबार मात्रै वीर अस्पताल ५० वर्षीया महिलाको मृत्यु भएको थियो। अस्पतालका अनुसार उनलाई अस्पताल ल्याउँदा ज्वरो आएर सास फेर्न निकै गाहो भइरहेको अवस्थामा इमर्जेन्सी वार्डमा भर्ना गरिएको थियो। उपचारकै क्रममा उनको मृत्यु भएको हो। त्यसैगरि सोमबार बिहान मात्रै पाटन अस्पतालको आइसीयूमा राखिएका धादिङ खनियाँपानी घर भएका ३५ वर्षीय युवाको मृत्यु भएको छ। उनको कोरोनाको संक्रमण भएको आशंकामा नमूना परीक्षणका लागि टेकुस्थित केन्द्रीय प्रयोगशालामा पठाइएको थियो। तर उनको पनि रिपोर्ट आइसकेको छैन्। उनलाई अत्याधिक ज्वरो आएको जनाइएको छ।
वारागुङ मुक्तिक्षेत्रको भोट भाषामा कोरोना सन्देश,"जोमसोम : विश्वव्यापी माहामारीको रूपमा फैलिएको नोवल कोरोना भाइरस (कोभिड१९) रोकथाम तथा नियन्त्रण गर्न मुस्ताङको वारागुङ मुक्तिक्षेत्र गाउँपालिका सक्रियताका साथ लागेको छ । पालिकाले सोमबारदेखि नेपाली तथा स्थानीय मातृभाषा अर्थात भोट भाषामा कोरोना सम्वन्धि जनचेतनामूलक कार्यक्रम अघि बढाएको छ । पालिकाले स्थानीयबासीलाई नेपाली तथा मातृभाषा दुबैको अनुकुल हुने गरी अडियो प्रचारप्रसार अभियानलाई तीव्रता दिएको अध्यक्ष फेञ्चोक छेप्तेन गुरुङ (धारा)ले जानकारी दिए । उनका अनुसार स्थानीय गुरुङ भाषालार्ई ङज्याप भाषा पनि भन्ने गरिन्छ । विश्वलाई आतंकित पारेको नोवल कोरोना भाइरस फैलिन नपाओस् भन्ने उद्देश्यले सरकारका तर्फबाट गठित समितिको निर्णय अक्षरस कार्यान्वयन गर्न स्थानीय सरकार लागि परेको अध्यक्ष गुरुङले बताए । सोमबारदेखि पालिकाका जनप्रतिनिधि तथा कर्मचारीले वारागुङ मुक्तिक्षेत्रका गाउँगाउँमा कोरोना सम्वन्धित अडियो बनाउँदै सर्वसाधारणलाई सचेत गराउने काम गरेको पालिकाका स्वास्थ्य संयोजक खगेन्द्र बोहोराले जानकारी दिए । उनले कोरोना नियन्त्रण गर्न पालिका र स्थानीयले समन्वय गरी अघि बढेको उल्लेख गरे । पालिकाले देश विदेशमा रहेका मुस्ताङबासीलाई गाउँ नफर्की यथास्थानमा रहन अनुरोध गरेको सूचना अधिकारी सूर्य तिमिल्सिनाले अन्नपूर्णलाई बताए । उनका अनुसार जिल्लाबाहिर रहेका पालिकाबासीलाई गाउँ फर्कने परे अनिवार्य १४ दिन पालिकाले खडा गरेको क्वारेन्टाइनमा बस्नपर्ने समेत जानकारी गराएको छ । पालिकाले अडियो टेपमार्फत लक डाउनको पूर्ण रुपमा कार्यान्वयन गर्न ,अति आवश्यक सेवाबाहेक घरबाहिर ननिस्कन आग्रह गरेको छ । यस्तै , पालिकाले हुलहुज्जत नगर्न र सामाजिक दुरी कायम गर्न भनेको छ । रुखा लाग्दा ,ज्वरो आउँदा, स्वाश प्रश्वासमा समस्या देखिए तुरुन्तै स्वास्थ्य चौकीलाई खबर गर्नसमेत पालिकाले सुझाएको छ ।"
जहाँ गाउँ जाँदा सिफारिस अनिवार्य लिनुपर्छ,"कालिकोट : खाँडाचक्र नगरपालिका ७ नम्बर वडाले वडा बाहिरका गाउँ जाँदा अनिवार्य वडाको सिफारिस लिनुपर्ने व्यवस्था गरेको छ। अनावश्यक मान्छेलाई गाउँमा आवतजावत गर्न रोक लगाउँदै वडा बाहिरका गाउँ जाँदा सिफारिस लिनुपर्ने व्यवस्था गरिएको हो। कोरोना संक्रमणबाट वडालाई जोगाउने ध्येयले वडा लकडाउन गर्दै महत्वपूर्ण कामबिना वडामा प्रवेश गर्न तथा बाहिर जान पनि रोक लगाइएको वडाध्यक्ष आदिचन्द्र चौंलागाईंले बताए। उनका अनुसार गाउँमा पछिल्लो समय कोरोनाको त्रास बढिरहेको छ। 'भारतबाट आउने मान्छेका कारण गाउँमा कोरोना संक्रमणको जोखिम बढेको छ। वडामा बाहिरबाट आएका मान्छेको निगरानी पनि गरेका छौं', उनले भने, 'महत्वपूर्ण कामका लागि वडा बाहिरका गाउँ जाँदा अनिवार्य वडाको सिफारिस लिनुपर्ने छ।' स्थानीय युवा सन्तोष मल्लका अनुसार गाउँमा पाहुना आउन पनि रोक लगाइएको छ। वडाबाट बाहिर पाहुना जान र आउन रोक लगाइएको हो। जिल्ला स्वास्थ्य सेवा कार्यालयका सूचना अधिकारी कटकबहादुर महतका अनुसार भारतबाट फर्किएका ५७ जनालाई क्वारेन्टाइनमा राखिएको छ।"
क्वारेन्टाइनमा राख्न खोज्दा आत्महत्या प्रयास,डोल्पा : नेपालगन्जबाट शनिबार १३ जनाको टोली डोल्पाको दुनै सदरमुकाममा पुग्यो। जसमा तीनजना सेफोक्सुण्डो गाउँपालिका र बाँकी डोल्पोबुद्ध गाउँपालिकाका स्थानीय हुन्। डोल्पोबुद्ध गाउँपालिकाले नागरिकलाई गाउँपालिकाकै क्वारेन्टाइनमा राख्ने निर्णय गरेपछि बाँकी सेफोक्सुण्डो गाउँपालिका ५ की ङाचोक गुरुङसँगै तीन महिलालाई दुनैस्थित क्वारेन्टाइनमा राख्ने निधो गरियो। तर उनीहरुले क्वारेन्टाइनमा बस्न मानेका थिएनन्। अन्ततः जबर्जस्त क्वारेन्टाइनमा राख्न खोज्दा उनीहरु रोइकराइ गर्दै आत्महत्याको प्रयास गर्न थाले। नेपाली भाषासमेत राम्रोसँग नबुझ्ने तीनैजना महिला आफूलाई कोरोना नलागेको भन्दै घर जान पाउनुपर्ने दाबी गर्न थालेपछि क्वारेन्टाइनमै राख्ने निधो गरियो। तर आफूलाई क्वारेन्टाइनमै राख्न खोजेपछि ङाचोक गुरुङले नदीमा हाम फालेर आत्महत्या गर्ने प्रयास गरिन्। आफूसँगै आएका साथी सबै घर गए तर हामीलाई मात्र किन रोकियो ? भन्दै उनले भेरी नदीमा हाम फालेर आत्महत्याको प्रयास गरेकी हुन्। उनीहरुलाई सम्झाउँदै फकाउन थालेपछि रोइकराइ गर्न छोडेका थिए। हाल उनीहरु जस्तै क्वारेन्टाइनमा बसेका यहाँका अधिकांश स्थानीयलाई क्वारेन्टाइन स्वास्थ्यका लागि नभइ जेल हो भन्ने सोचाइ छ। क्वारेन्टाइनमा राख्दा उनीहरु आफुलाई जर्बजस्ती जेटमा हाल्न खाजेको महसुश गर्छन्। माथिल्लो डोल्पाका नागरिकले क्वारेन्टाइनलाई जेल भन्ने ठान्छन्। कोरोनाको बिषयमा नबुझ्दा यहाँका नागरिकलाई क्वारेन्टाइनमा बस्नुभन्दा अन्य कुनै सजाय दिए हुन्थ्यो जस्तो लागेको छ।
"गरिखाने वर्ग भोकै मर्दैन, सरकार साथमा छ : मन्त्री खतिवडा","काठमाडौं : सरकारले कोरोना भाइरस (कोभिड१९) को सङ्क्रमणको त्रास र त्यसले निम्त्याएको दुष्प्रभावलाई कम गर्न सबै प्रकारको उपायको अवलम्बन गरेको स्पष्ट पारेको छ। अर्थ, एवं सञ्चार तथा सूचना प्रविधिमन्त्री डा युवराज खतिवडाले कोरोनाका प्रभावका कारण दैनिक ज्यालादारीमा बाँच्ने तथा गरिखाने वर्गमाथि परेको प्रभाव कम गर्न आइतबारको मन्त्रिपरिषद्को बैठकले विशेष निर्णय गरेको र त्यसको व्यावहारिक कार्यान्वयन गर्न कुनै कसर बाँकी नराखिने दोहोर्याए। सोमबार सञ्चार तथा सूचना प्रविधि मन्त्रालयमा दिएको अन्तर्वार्तामा सरकारका प्रवक्ता डा खतिवडाले भने 'दैनिक ज्यालादारीमा काम गर्ने वर्ग लकडाउनपछि कठिनाइमा परेकाले उनीहरुको मर्कालाई ध्यानमा राखेर स्थानीय तहमार्फत लगत सङ्कलन गरी राहत दिने व्यवस्था गरिएको छ। यसले उक्त वर्गको हित गर्छ।' राहतका लागि स्थापना भएका कोषमा सङ्घीय सरकार, प्रदेश सरकार र स्थानीय सरकारको हिस्सा रहने, अन्य सामाजिक सङ्घ संस्थासमेत परिचालित हुने भन्दै उहाँले विशेषगरी प्रदेश सरकारको समन्वयमा स्थानीय निकायले नै समस्यामा परेका नागरिकको पहिचान गर्ने स्पष्ट पारे। स्थानीय तहबाट लकडाउनको अवधिभर पुग्ने गरी राहत उपलब्ध गराइने जानकारी दिँदै उनले भने 'परिवार सङ्ख्याका आधारमा स्थानीय तहले राहत उपलब्ध गराउँछ र प्रदेश सरकारले समन्वय गर्छ।' गर्भवती, अपाङ्गता भएका व्यक्ति, दीर्घ रोगी र टुहुरा बालबालिकाका लागि सरकारले विशेष हेरचाह गर्ने उनले स्पष्ट पारे। मन्त्री डा खतिवडाले औपचारिक क्षेत्रका मजदुरलाई रोजगारदाताले नै पारिश्रमिक उपलब्ध गराउनुपर्ने जानकारी दिए। यस्तै, पूर्णरूपमा बन्द भएका पर्यटन क्षेत्रसँग सम्बन्धित प्रतिष्ठानले दैनिक र महिनावारी ज्यालादारीमा कार्यरत कर्मचारीलाई चैत महिनाको पारिश्रमिक पूर्ववत भुक्तानी दिन कुनै कन्जुस्याईं गर्न नहुने उल्लेख गरे। सामाजिक सुरक्षा कोषमा आबद्ध भएका प्रतिष्ठानमा कार्यरत श्रमिक तथा रोजगारदाताका तर्फबाट चैत महिनामा गर्नुपर्ने योगदान रकम सरकारले उक्त कोषमा जम्मा गरिदिने जानकारी दिँदै उनले अर्थतन्त्रमा देखिएको समस्या र त्यसको समाधानको उपायसमेत आइतबारको बैठकले खोज गरेको बताए। लकडाउनको समयमा खाना पकाउने एलपी ग्यासको अभाव देखिइरहेको अवस्थामा त्यसलाई परिपूर्ति गर्न विद्युतीय चुल्हो (इन्डक्सन)को प्रयोगलाई बढावा दिएको र त्यसमा भन्सार छुटसमेत दिइएको उल्लेख गर्दै उनले भने, 'त्यसबाट आन्तरिकरूपमा उत्पादन भएको विद्युत्को खपत बढाउन मद्दत पुग्छ र विदेश जाने पैसासमेत रोकिन्छ।' लकडाउनका कारण उद्योग कलकारखाना समेत बन्द भएको र विद्युत्समेत खेर जाने अवस्था पैदा भएकाले पनि विद्युतीय चुल्होको प्रयोगलाई विशेष जोड दिन आम उपभोक्तालाई आग्रह गरिएको जानकारी दिँदै मन्त्री खतिवडाले भने 'विषम अवस्थामा सञ्चालन हुने उद्योगलाई ३० देखि ५० प्रतिशतसम्म महसुल छुट दिने निर्णय भएको छ।' चैत महिनाको विद्युत् महसुलमा समेत नेपाल विद्युत् प्राधिकरणले मासिक १५० यूनिटसम्म विद्युत् खपत गर्ने ग्राहकको महसुलमा २५ प्रतिशत छुट दिने गरी विशेष व्यवस्था गरिएको उनको भनाइ छ। मरिच, सुपारी, केराउ, छोकडा, मदिराजस्ता वस्तुको आयातमा अर्को व्यवस्था नभएसम्मका लागि रोक लगाउने निर्णयका बारेमा थप स्पष्ट पार्दै मन्त्री डा खतिवडाले भने 'यी सामान आवश्यकताभन्दा बढी आयात भएको र तीन वर्षभन्दा बढीलाई पुग्ने देखिएकाले आयातमा रोक लगाइएको हो।' यस्तै विलाशी सवारी साधनको आयातमा विदेश जाने मोटो रकम राष्ट्रियरूपमा नै पूँजी निर्माणमा लगाउनु उत्तम हुने उनको भनाइ छ। सरकारले महँगा सवारी साधन आयातमा रोक लगाउने निर्णय आइबार नै गरेको थियो। सरकारले वित्तीय क्षेत्रमा तरलता सहज बनाउन र कर्जाको लागत घटाउन नेपाल राष्ट्र बैंकले अनिवार्य नगद मौज्दात र वैधानिक तरलता अनुपातलगायत विद्यमान व्यवस्थामा पुनरवलोकन गरिसकेको जानकारी दिँदै अर्थमन्त्री डा खतिवडाले पुनःकर्जा कोषलाई बढाएर रु ६० अर्ब बनाइएको बताए। उक्त कोषको रकम कोभिड१९ बाट बढी प्रभावित क्षेत्रमा कर्जा प्रवाह गरिनेछ। मन्त्री खतिवडाले उपचार लिन अस्पताल पुग्ने जो कोही नागरिकको उपचार गर्नुपर्ने अस्पतालको जिम्मेवारी भएको र कुनै पनि बहानामा स्वास्थ्य संस्था पन्छन नमिल्ने स्पष्ट पारे। लकडाउनको समयमा दैनिक उपभोग्य वस्तुको सहज आपूर्तिका लागि सरकारले आवश्यक र उपयुक्त निर्णय गरेको जानकारी दिँदै उनले कुनै पनि गलत काम कारवाही नगर्न र अवसर यही हो भनेर फाइदा लिन नखोज्न पनि आग्रह गरे। लकडाउनका समयमा तमासा गर्ने, जानीजानी अवज्ञा गर्ने, गलत प्रचार गर्ने प्रवृत्ति निरुत्साहन गर्न सुरक्षकर्मी परिचालित रहेको जानकारी दिँदै अर्थमन्त्री डा खतिवडाले यस्तो विषम अवस्थामा सरकारको काम कारवाहीप्रति आशङ्का प्रकट नगर्न र अनुशासित भइदिन आम नागरिकसँग आग्रह गरे। उनले आफै अनुशासित र संयमित भई घरभित्रै बसेर लकडाउनको पूर्ण परिपालना गर्नसमेत सबैसँग अपिल गरे।"
तीन सय ४७ मजदुर सडकमा अलपत्र,"उदयपुर : मदन भण्डारी राजमार्गको विभिन्न खण्डमा कार्यरत तीन सय ४७ जना मजदुर अलपत्र परेका छन् । साता दिनसम्मको पहिलो चरणको लकडाउन सकिएला र काम गर्न पाइएला भनेर आश गरेका यहाँका तीन सय ४७ मजदुर अलपत्र परेका हुन् । सरकारले कोरोना भाइरस नियन्त्रणका लागि पुनः समयसीमा बढाएसँगै राजमार्गको उदयपुरसिन्धुलीभिमान खण्डमा कार्यरत मजदुर विचल्लीमा परेका हुन् । जेडआईईसी शर्मा लामा जेभी कम्पनी मातहतमा कार्यरत मजदुर एक हप्तादेखि सडकमै बेवारिसे अवस्थामा रहेका छन् । काम नपाएपछि घरसम्म पुर्याइने वातावरण बनाइदिन उनीहरूले आग्रह गरेका छन् । काठमाडौं डेरा गरी बस्दै आएका मजदुर शेरबहादुर तामाङले भने, यहाँ काम पनि छैन घर जान पनि पाइएन । सरकारले गरेको प्रयासको हामी समर्थन गर्छौं, तर हामीलाई घरसम्म पुर्याइदिने र दुई छाक टार्ने व्यवस्था गरिदिनु पर्यो ।' परिवार काठमाडौंमा कोठा लिएर बस्छन', उनले भने, न परिवार भएको ठाउँ जान पाइन्छ, न काम नै पाइन्छ, कस्तो लफडामा फसियो ।' मजदुर शिविरमा २३ जिल्लाका मजदुर रहेको लामा शर्मा जेभिका ईन्जिनियर सिताराम दाहालले बताए । सबैभन्दा बढी बर्दिया जिल्लाका रहेको उनले बताए । दाहालकाअनुसार दाङ्ग जिल्लाका ५६, कौलालीका ५३ , दोलखाका २३ र सल्यानका ३० जना मजदुर छन् । अलपत्र परेका मजदुरलाई घरसम्म पुर्याउने जिम्मेवारी कम्पनीको भएकाले प्रशासनसँग समन्वय भइरहेको उनले बताए । जिल्ला प्रशासन कार्यालयले पास उपलब्ध गराएपछि सवारी व्यवस्था गरेर मजदुरको घरघर पुर्याउने उनले जानकारी दिए । ठूलो संख्यामा मजदुर रहेको सहायक प्रमुख जिल्ला अधिधारी भिमप्रसाद भट्टराइले पुष्टि गरे । मजदुर घर जान नपाएर बसेको खवर आएको छ', उनले भने, कति संख्यामा छन्, उनीहरूको घर कहाँ हो, सबै विवरण सम्बन्धित कम्पनीसँग मागेका छौँ, काम स्थगन गरेको पत्रसँगै विवरण आएपछि पठाउने व्यवस्था मिलाउँछौ ।' उनले संख्या ठूलो भएकाले पूर्ण विवरणका लागि समय लाग्ने बताए ।"
जहाँ रोगभन्दा भोकको त्रास,"मुगु : खत्याड गाउँपालिकामा चारवटा गाउँ छन्। तर, दैनिक ज्याला मजदुरी गरी खाने यहाँका सर्वसाधारणलाई कोरोना भाइरसको रोगभन्दा काम गर्न नपाएर बढ्दै गएको भोगको बढी चिन्ता छ। खत्याड १० को ह्याङ्गलु, डुमाना, सेई र बिना गाउँका तीन सय ६१ घरधुरीले रोगभन्दा भोगको त्रासले परिवारमा चिन्ता बढेको बताएका हुन्। गाउँलेको कपडा सिलाएर छाक टार्दै आएका ह्याङ्गलुका ४० वर्षीय मनलाल ढोलीले कोरोनाभन्दा भोकको त्रासले जितेको बताए। उनले भने, 'नौ जनाको परिवार छ। छिमेकी जिल्ला बाजुराको धुलाचौर र कोल्टीबाट जोहो गरेको खाद्यान्न पनि सकियो। लकडाउनले काम गर्न पाएको छैन। अब कसरी बिहान बेलुकाको छाक टार्ने ? ' घरमा किनेर ल्याएको खाद्यान्न सकिएपछि लकडाउनको पालना गर्न छोड्ने स्थानीय ३५ वर्षकी माघी रोकायाको भनाइ छ। खत्याड१० का वडाध्यक्ष तिलक रावलका अनुसार गाउँनजिकै खाद्य बिक्री केन्द्र छैन। स्थानीयले जोहो गरेको खाद्यान्न सकिएपछि लकडाउन नमान्ने आवाज उठ्न थालेको हो। खत्याड गाउँपालिकाका अध्यक्ष उब्जनबहादुर शाहीले लकडाउनका कारण खाद्यन्न जोहो गर्न नसक्ने घरपरिवार पहिचान गरी तत्काल खाद्यान्न सहितको राहत प्याकेजको कार्यक्रम रहेको बताए।"
विदेशबाट आएका निस्फिक्री हिँड्दा स्थानीय त्रसित,"काठमाडौं : कोरोनाबाट बढी सङ्क्रमित भएको देशबाट आएका मानिस क्वारेन्टाइनमा नबसी निस्फिक्री हिँडिरहँदा सङ्क्रमण फैलने डरमा स्थानीयवासी त्रसित बनेका छन्। गोकर्णेश्वर नगरपालिका२ नयाँपाटी क्षेत्रमा कोरोना भाइरसको सङ्क्रमण फैलिएपछि एक साताअघि विदेशबाट आएका १० जना छन्। तीमध्ये बढी प्रभावितमध्येको फ्रान्सबाट आएका मानिस क्वारेन्टाइनमा नबसी बिना रोकतोक हिँडिरहँदा स्थानीयवासी त्रसित भएको वडाध्यक्ष कृष्णबहादुर पण्डितले बताए। 'यसरी हिँड्नेका विषयमा महानगरीय वृत्त बौद्ध, नगरपालिका, जनस्वास्थ्य कार्यालय सबैतिर खबर गरेँ, तर क्वारेन्टाइनमा राख्ने व्यवस्था भएन, बढी सङ्क्रमित देशबाट आएकालाई समाजमै घुलमिल भएर बस्न दिए रोग फैलनेमा स्थानीयवासीको चिन्ता छ, मैले जोखिम मोलेर पटकपटक गएर भन्दा पनि डुल्न छाडेका छैनन्', उनले भने। खबर गरिएका कार्यालयका प्रमुखले लक्षण देखिए मात्र लैजाने भनेकाले पनि त्यस बेलासम्म सङ्क्रमित भएको भए अरुलाई सर्ने चिन्ता बढेको वडाध्यक्ष पण्डितको गुनासो छ। सञ्चारमाध्यममा विदेशबाट फर्किएका जति क्वारेन्टाइनमा राखिएको भनी प्रसारण गरिए पनि आफ्नो वडामा भने त्यस्तो हुन नसकेको उनको भनाइ छ। अध्ययन गर्न भारत, दुबई गई फर्किएका विद्यार्थी भने घरमै क्वारेन्टाइनमा बसेका छन्। बाहिर निस्की रहनेकहाँ वडाध्यक्ष पण्डित दिनमा एकपटक पुगेर सम्झाउने गरे पनि घरमै क्वारेन्टाइनमा बस्न मानेका छैनन्। वडाको गतिविधि हेर्दा सञ्चारमाध्यममा कोरोनाको तयारीका सन्दर्भमा आउने गरेका समाचार सबै गफ रहेछन् भनी मान्नुपर्ने निष्कर्षमा आफू पुगेको स्थानीयवासी श्रीकृष्ण ज्योतिको दुःखेसो छ। 'वडामा विदेशबाट आएर घुमिरहनेलाई जिम्मेवार निकायले नियन्त्रणमा लिन नसक्दा सङ्क्रमण फैलन सक्ने देखियो, कसैले कसैलाई जोगाउने देखिएन, भगवान् पशुपतिनाथको कृपाले बाँचियो भने मात्र हो, हिँड्नेलाई लकडाउनले पनि रोक्न सकेन', उनले भने। विदेशबाट आई वडा नं २ को कार्यालय नजिकैको टहरामा बस्ने दुई जना मानिस बेलगाम हिँडिदिँदा वरपरका स्थानीयवासी भयमा बाँच्न बाध्य छन्। विश्वमा फैलिएको हेरेर पनि पाठ नसिके भयावह अवस्था आउनेतिर बेलैमा सचेत हुनुपर्ने स्थानीयवासीको माग छ। सङ्क्रामक रोग ऐनअनुसार यसरी निस्कनेलाई जेलसम्म हाल्न सकिने व्यवस्था भए पनि प्रहरीले समेत गम्भीररूपमा नलिएको जनप्रतिनिधि र स्थानीयवासीको भनाइ छ। महानगरीय प्रहरी वृत्त बौद्धका प्रमुख प्रहरी नायब उपरीक्षक नवीन कार्की गोकर्णेश्वर२ को विषयमा प्रहरीमा सूचना आएपछि स्थलगतरूपमै पुगेर घरमै क्वारेन्टाइनमा बसिदिनुस्, परिवारमा पनि घुलमिल नहुनुस् भनी सम्झाएको बताए। 'बौद्ध वृत्तले हेर्ने क्षेत्रमै अहिलेसम्म ५८ मानिस विदेशबाट आएका रहेको तथ्याङ्क सङ्कलन गरेका छौँ, छ जना त कतारबाट आएको उडानकै मानिस छन्, यहाँका हरेक वडामा विदेशबाट आएका मानिस छन्, सबैलाई क्वारेन्टाइनका लागि टेकुमा लगे त्यहाँ रोग देखिएर उपचार गरिरहेकाका लागि पनि अप्ठ्यारो हुन्छ भन्ने निर्देशन आएको छ', उनले भने। नगरपालिकाले तयारी गरेको क्वारेन्टाइन एवं एकान्तवास (आइसोलेसन) मा लैजानसमेत कसैले पहल नगरेकामा नयाँपाटीका स्थानीयवासी रुष्ट छन्। नगरपालिकाले यसअघि नै २७ शय्याको क्वारेन्टाइन र एकान्तवासका लागि तयार राखेको समाचार सार्वजनिक भएको थियो। नगरपालिकाले क्वारेन्टाइन र एकान्तवासमा राखिने सङ्क्रमण हुनसक्नेको उपचारका लागि त्रिभुवन विश्वविद्यालय शिक्षण अस्पतालका डा सुवास प्याकुरेलको नेतृत्वमा नौ सदस्यीय चिकित्सक समूहसमेत गठन गरेको छ। समूह संयोजक प्याकुरेल विदेशबाट आएकाको विषयमा सूचना लिएर फोनबाट के भइरहेको छ, लक्षण केही छ कि भनी दैनिक सम्पर्क गरिरहेको बताए। 'विदेशबाट आई नगर क्षेत्रमा बसिरहेका १७ जना कोरोनाको उच्च जोखिममा रहेकाले निरन्तर सम्पर्क गरी आवश्यक परे क्वारेन्टाइन र एकान्तवासमा लैजाने गरी तयारी गरिरहेका छौँ', उनले भने। नगर क्षेत्रमा चार वटा अस्पताल रहेकाले आवश्यक देखिएमा लगेर राख्न सकिने नगरपालिकाको चिकित्सक समूहले जनाएको छ। कतार एयरवेजबाट आएका नगरपालिकाको वडा नं ६ का एक जना घरकै क्वारेन्टाइन नबसी हिँडिरहेपछि प्रहरीले लगी एकान्तवासमा राखेको छ। अहिलेसम्म विदेशबाट आउनेमा मात्र कोरोना भाइरस देखिएकाले शङ्कास्पद मानिसलाई समयमै अलग्गै राख्ने व्यवस्था नगरेपछि पश्चात्तापबाहेक अरु गर्न नसकिने भएकाले सावधानी अपनाउनुपर्ने स्थानीयवासी नारायणभक्त श्रेष्ठ बताउनुहुन्छ। विदेशबाट आई नयाँपाटीमा हिँडिरहेकाप्रति प्रहरी पनि चिन्तित भएको आफूले पाएको उनले बताए। वडासदस्यसमेत रहेका स्थानीयवासी कृष्णहरि श्रेष्ठ छुट्टै कोठामा बसेर एउटै भान्सामा खाना खाँदा पनि सङ्क्रमण फैलन सक्ने भएकाले अलग्गै खानपिन गर्नसमेत सल्लाह दिएको बताए।"
उच्च ज्वरो आएपछि दुई जना कर्मचारी आइसोलेसनमा,"डोल्पा : जिल्ला अस्पतालमा दुई जना आइसोलेसनमा भर्ना गरिएको छ। शेफोक्सुण्डो राष्ट्रिय निकुञ्जका दुई जना कर्मचारीलाई अस्पतालको आइसोलेसनमा राखिएको हो। उच्च ज्वरो आएको र अन्य लक्ष्यण पनि देखिएपछि दुईजनालाई अस्पतालको आइसोलेसनमा राखिएको स्वास्थ्य सेवा प्रमुख डाक्टर सिजन रावलले जानकारी दिए। डाक्टर रावलका अनुसार ज्वोरो, खोकी, आँखा दुख्ने, नाकबाट पानी बग्ने जस्ता लक्ष्यणहरु देखिएको छ। उनीहरु लकडाउन हुनुभन्दा पहिला नेपालगञ्जबाट डोल्पा आएकोले पनि थप चेकजाँचको लागि राखिएको रावलले बताए। प्रमुख जिल्ला अधिकारी सुरेस सुनारका अनुसार विरामीको नमुना भोलि प्रदेशमा पठाउने तयारी गरिएको छ। तर विरामीको अवस्था जटिल नभएको चिकित्सकले जानकारी दिएको बताए। 'ज्वरो कम छ तर पनि अन्य लक्ष्यण शंकास्पद छन् नमुना परिक्षण नगरि कुनै पनि कुरा भन्न मिल्दैन' डाक्टर सिजन रावलले भने। कर्मचारी र उपकरण अभावको कारण नमुना संकलन कठिन हुने उनको भनाइ रहेको छ।"
गाउँमा ट्रक गुडाएको भन्दै स्थानीय र चिनियाँ पक्षबीच झडप,बेंसीशहर: लमजुङको मर्स्याङ्दी गाउँपालिका६ ठुलोबेंसीमा निर्माणाधिन न्यादी हाइड्रोपावरको निर्माणपक्ष चिनियाँ र स्थानीयबीच झडप भएको छ। कोभिड१९ कोरोना संक्रमण नियन्त्रणका लागि भएको लकडाउनका बेला गाउँको बाटो भएर आयोजनाले निर्माण सामाग्री बोकेको ट्रक गुडाएको भन्दै स्थानीयले विरोध गर्दा सोमबार झडप भएको हो। लकडाउनलाई कडाई गर्न स्थानीयले गाउँ भित्रने नाकामा तगारो लगाएका थिए। सो तगारो भत्काएर निर्माण पक्ष चिनियाँ कम्पनीले ट्रवाइन बोकेको २ वटा ट्रक भित्राएको थियो। गाउँ हुँदै ट्रक भित्राउन खोजेपछि स्थानीय युवाहरुले अवरोध गरेका थिए। स्थानीयको अवरोध हटाउन चिनियाँ पक्ष स्थानीयमाथि जाइलागेपछि झडप भएको एक स्थानीयले बताए। केहीबेर स्थानीयले ढुङ्गामुढा गरेपछि चिनियाँहरु भागेका थिए। स्थानीयले हाइड्रोपावरको एउटा लोडरमा क्षति पुर्याएका छन्। आयोजनामा कार्यरत स्थानीय विष्णुराज घिमिरेका अनुसार स्थानीयको डरका कारण आयोजनामा कार्यरत चिनियाँ र नेपालीहरु घर बाहिर निस्कन सकेका छैनन्। घटनास्थलमा प्रहरी पुगेर स्थानीयलाई सम्झाउने काम गरिरहेको छ। साँझसम्म स्थानीय र प्रहरीबीच कुरा मिल्न सकेको छैन्। यसअघि चीनबाट कामदार गाउँ भित्राएको भन्दै स्थानीय आक्रोशित बनेका थिए। सरकारले निर्माण कार्य रोकेर लकडाउनलाई कार्यन्वयन गर्न आग्रह गरिरहेका बेला काम नरोकी गाउँलेलाई त्रसित बनाएको स्थानीय बताउँछन्। न्यादी आयोजनाको निर्माण कार्यमा खटिएका चिनियाँ प्राविधिक नयाँ वर्ष मनाउन जनवरी ५ तारिखमा चीन गएर एक महिनाअघि फर्किएका थिए। ३० मेगावाट क्षमताको न्यादी जलविद्युत आयोजनाको निर्माण चिनियाँ कम्पनी च च्याङ हाइड्रोपावर कन्स्ट्रक्सन एन्ड इन्स्टलेसन कम्पनी लिमिटेडले गरिरहेको छ।
"सरकारलाई संग्रौलाले भनिन् : आश्वासन होइन, ठोस कार्यक्रम चाहियो","काठमाडौं : नेपाली कांग्रेसकी केन्द्रीय सदस्य एवं सांसद डा डिला संग्रौला पन्तले सरकारलाई ठोस कार्यक्रम ल्याउन आग्रह गरेकी छिन्। सरकारले राहत बाँड्ने नाममा आमनागरिकलाई आश्वासन मात्र दिएको भन्दै उनले आइतबार गरेका निर्णयहरु सच्याउन मागसमेत गरेकी छन्। कांग्रेसद्वारा गठित छाया सरकारमा श्रम, रोजगार तथा सामाजिक सुरक्षा मन्त्रालयको संयोजक रहेकी सांसद पन्तले सोमबार एक प्रेस नोट जारी गर्दै अमूर्त र उधारो राहत प्याकेज सच्याउन माग गरेकी हुन्। 'सरकारको काम जनतालाई आश्वासन बाँड्ने होइन, प्रभावकारी कार्यसम्पादनले मात्रै जनताले राहत महसुस गर्ने छन्,' उनले भनिन् 'आइतबार सरकारबाट भएका निर्णय सच्याउँदै ठोस कार्यक्रम सार्वजनिक गर्न माग गर्दछु।' उनले सरकारले संगठित क्षेत्रका दैनिक ज्यालादार मजदुरहरूका बारेमा लिएको निर्णय प्रष्ट नभएको बताएकी छन्। 'स्थानीय तहले राहत दिनुपर्ने परिवारको लगत तयार पारेर राहत लिने परिवारले वडामा गएर आफ्नो विवरण दिने भनिएको छ,' उनले भनिन्, 'यसरी लगत तयार गर्ने क्रममा आफू निकट मात्रै सूची तयार गरेर सबै श्रमिकलाई राज्यको राहतको पहुँचमा पुग्नबाट बञ्चित हुने खतरा छ।' साथै सांसद पन्तले दैनिक खाद्य आवश्यकता पुग्ने गरी लकडाउन अवधिभर राहत दिने भनिए पनि काम बन्द भएपछि दैनिक उपभोग्य सामग्री अभावमा रहेका श्रमिकहरू भोको पेट बस्न बाध्य रहेको उल्लेख गरिन्। राहत उपलब्ध गराउँदा स्थानीय तह र प्रदेश सरकारले राहत कोष खडा गरेर दिने र त्यसमा रकम अपर्याप्त भए संघीय सरकारले उपलब्ध गराउने निर्णय भने स्वागतयोग्य रहेको उनले बताइन्। 'तर, कति समय र कतिसम्म आर्थिक स्रोत उपलब्ध गराउने भन्ने विषयमा प्रष्ट निर्णय नहुँदा ती तल्लो तहका श्रमिक र दैनिक ज्यालादारी मजदूरलाई आहत पुगेको छ,' प्रेस नोटमा उल्लेख छ। सामाजिक सुरक्षा कोषमा आवद्ध श्रमिक तथा रोजगारदाताले चैत महिनामा योगदान गर्नुपर्ने रकम सरकारले जम्मा गरिदिने निर्णय गरिएपनि अन्य उद्योगका सम्बन्धमा सरकारले दिने राहत प्याकेजमा अन्यौलता रहेको उनको भनाई छ। साथै उनले राहत प्याकेजको घोषणा गरेर प्रभावकारी कार्यान्वयन थाल्न सरकारको ध्यानाकर्षण गराएकी छन्। श्रमिकहरूको मासिक भाडा र काम शुरू नभएसम्मका लागि सरकारले सम्पूर्ण खर्च व्यहोर्नुपर्ने माग उनको छ। उनले आपूर्ति व्यवस्था सहज बनाउन र नागरिकलाई सुरक्षित राख्न सरकारले गरेका हरेक पहलमा प्रतिपक्षी पार्टी नेपाली कांग्रेसको साथ सहयोग रहने जनाइन्।"
व्यापारीले घरघरमा खाध्यान्न पुर्याउने,"रौतहट : जिल्ला सुरक्षा समिति रौतहटको आइतबारको निर्णयपछि सोमबारबाट लक डाउन थप कडा पारिएको छ । दैनिक उपभोग्य समाग्री बजारक्षेत्रमा घरघरमा नै पुर्याउने व्यवस्था मिलाइएको छ । सदरमुकाम गौर र चन्द्रपुरमा अति आवश्यक खाध्यान्न लकडाउनको समयमा व्यापारीले घरमा नै पुर्याउने व्यवस्था गरिएको रौतहटका सिडिओ बासुदेव घिमिरेले जानकारी दिए । आइतबारदेखि लकडाउन पूर्णरुपमा पालना गराउन सुरक्षाकर्मी सकृय भइ लागेका छन् । बिनाकाम सडकमा फेला परेकालाई सडकमै उठबस गराउने, पुसअप गराउने, घाममा उभ्याउने जस्ता सजाय सुरक्षाकर्मीले दिन थालेका छन् । गौर तथा चन्द्रपुर बजारमा सामान घरघरमा पुर्याउनका लागि व्यापारीसंग समन्वय गरिएको छ । गौर बजार क्षेत्रमा १८ वटा किराना पसल र चन्द्रपुरमा ३५ वटा किराना पसललाई अनुमति दिने निर्णय भएको छ । इलाका प्रशासन कार्यालय चन्द्रनिगाहपुरमा उपसचिव चेतराज बरालको संयोजकत्वमा बसेको बैठकले चन्द्रपुर नपा क्षेत्रमा उक्त निर्णय गरेको हो । उद्योग वाणिज्य संघको समन्वयमा दैनिक उपभोग्य सामाग्री घरमा पुर्याएर बिक्री गर्ने व्यवस्था मिलाउने निर्णय भएको छ । जिम्मेवारी पाएका व्यवसायीले प्रचलित मूल्यमा समानको बिक्री गर्नु पर्नेछ । गौर तथा चन्द्रपुर क्षेत्रमा उपभोक्ताको सहजताका लागि स्थानीय प्रशासनले पायक पर्ने पसलको नाम र फोन नम्बरसमेत सार्वजनिक गरेको छ । कोरोना भाइरसको सक्रमण फैलिन नदिन गरिएको लकडाउन धेरैले हल्कारूपमा लिएको पाइएकाले कडाइका साथ सुरक्षाकर्मी खटाइएको र व्यापक प्रचारप्रसार गरीएको प्रमुख जिल्ला अधिकारी बासुदेव घिमिरेले जानकारी दिए । जिल्लाको गरुडा, चन्द्रपुर, गौरमा लकडाउन उलघन गर्ने एकसयभन्दा बढीलाई प्रहरीले नियन्त्रणमा लिएको छ । त्यस्ता नियन्त्रणमा लिएको सवारी साधन लकडाउन सकिएपछि फिर्ता गरिने छ । अत्यावश्यक उपभोग्य सामग्री र औषधि उपचारका लागि बाहेक अन्य गतिविधि, आवतजावत जिल्लाभर निषेध गरिएको छ ।"
पौडी खेलेरै नेपाल आएका प्रहरीको नियन्त्रणमा,दार्चुला : तीन दिनदेखि भारतको धारचुलामा अलपत्र परेका नेपाली मजदुर पुल बन्द भएपछि पौडी खेलेर नेपालतर्फ आउन थालेका छन् । सोमबार बैतडी जिल्ला डिलाशैनी गाउँपालिका १ कोटपेटराका ४८ वर्षीय इन्द्र राज खत्री महाकाली नदीमा पौडी खेलेर नेपाल आएका छन् । उनी भारतको रीमामा मजदुरी गरी घर फर्किँदा नेपाल लकडाउन तथा सीमा क्षेत्र बन्द भएपछि भारतको धारचुलामा तीन दिनदेखि अलपत्र थिए। उनलाई नेपाल प्रहरी र सशस्त्र प्रहरीले नियन्त्रण लिएको छ ।
कोरोनाभन्दा भोकको डर,"मकवानपुर : मजदुरी गर्दै आएका मंगलसिं चेपाङ घर फर्किएको १० दिन बितेको छ । कोरोना संक्रमण रोक्न सरकारले देश नै लकडाउन गरेपछि घर फर्किएका उनलाई काममा फर्कन हतारो छ । मकवानपुरको राक्सिराङस्थित राजाराङमा आफ्नो घरको बुइँकल हेर्दा उनको मन चस्किन्छ । घर फर्कंदा ल्याएको सामल (खानेकुरा) सकिँदै गएको छ । मजदुरी गर्न जान पाइँदैन, जंगल र खोला जान पनि पाइँदैन, मंगलसिंले भने, हामीलाई कोरोनाले भन्दा पहिले भोकले चाहिँ मार्लाजस्तो भइसक्यो । ६५ वर्षीया फूलमाया चेपाङ दमको रोगी छिन् । चारैतिरबाट हावा छिर्ने खुला झुप्रो घरमा बस्दै आएकी उनले पनि देसान (रोगब्यादी चलेको) हल्ला सुनेकी छन् । कतै निस्कनुहुन्न भनेको छ, अब घरमा मात्र सबै जना बसेर खान आउँदैन, फूलमायाले भनिन्, हामीलाई त घरमै बसिरहनुपयो भने त देसानले भन्दा पनि अनिकालले चाहिँ लैजालाजस्तो भाछ । सेपिलो भीरमा बस्दै आएका यहाँका २६ परिवारका ८ जना घर फर्किएका छन् । उनीहरू मजदुरी गर्न गाउँबाहिर गएका थिए । अब यहाँ बसेर खोरिया खन्द छ महिना पनि खान पुग्दैन, फूलमायाले भनिन्, अब यस्तो रोगले गर्दा हामीलाई झन् समस्या बनाएको छ । यहाँका अधिकांश परिवारमा खानेकुराको अभाव छ । कोरोना संक्रमण रोक्न अपनाउनुपर्ने सावधानीबारे पनि प्रायः अनभिज्ञ छन् । बजार बन्द हुँदा पैसा हुनेहरूले पनि खाद्यान्न किनेर ल्याउन सकेका छैनन् । सरकारलाई भनेर पनि के गर्ने, कति जनालाई गर्ने । यो सिजन नै अनिकालको होे, बागमती प्रदेशसभा सदस्य सन्तकुमार चेपाङले भने, धेरैको घरमा खानेकुरा सकिँदै गएको छ, कमाउन जान पाएको छैन, पैसा हुनेले पनि किन्न पाएका छैनन् । विपन्न चेपाङ बस्तीमा सहुलियत दरमा खाद्यसामग्री उपलब्ध गराउन सरकारको ध्यानाकर्षण गराएको उनले बताए । चेपाङ बाहुल्य रहेको राक्सिराङ गाउँपालिकाले कोरोना संक्रमणको त्रास बढेपछि २५ लाख रुपैयाँको विपद् कोष निर्माण गरेको छ । गाउँपालिकाले कोरोना संक्रमण देखिए त्यस्ता बिरामीलाई स्वास्थ्य केन्द्रसम्म लैजान ५ हजार रुपैयाँ दिने निर्णय पनि गरेको छ । बिरामी भयो भने गाउँमै धामीको भरमा बस्ने धेरै छन्, त्यसैले उनीहरूलाई तत्कालै स्वास्थ्य केन्द्र पुयाउन यो निर्णय गरेका हौं, गाउँपालिका अध्यक्ष राजकुमार मल्लले भने, तर मजदुरी गर्न जान नपाउने धेरै चेपाङ परिवारमा खानेकुरा अभाव हुँदै गएको छ, संघीय सरकार र मनकारीहरूले उनीहरूको दैनिकी सहज बनाउन पनि सहयोग गरिदेओस् भन्ने अपेक्षा गरेका छौं । मकवानपुरको राक्सिराङसँगै, कैलाश र मनहरी गाउँपालिकामा चेपाङ समुदायको बसोवास छ ।"
मुस्ताङ जाँदै गरेका ७५ यात्रु सवार ३ बस पर्वतबाटै फर्काइयो,जोमसोम : जिल्ला प्रशासन कार्यलय कास्कीको सिफारिसपत्रका आधारमा मुस्ताङ आउँदै गरेका ७५ यात्रुलाई जिल्ला प्रशासन कार्यालय पर्वतले कास्कीको नयापुलबाट पुन पोखरा फर्काइदिएको छ । मुस्ताङ प्रशासनको समन्वयमा पर्वतले उक्त यात्रु चढेका ३ वटा बस आइतबार पोखरा नै फर्काएको जिल्ला प्रशासन कार्यालय मुस्ताङले जानकारी दियो । मुस्ताङ आउँदै गरेको बसका सबै यात्रु उपल्लो मुस्ताङका स्थानीय हुन् । कास्की प्रशासनको सिफारिस लिएर गाउँ फर्किएका उनीहरू चढेको बस फर्किएपछि विभिन्न टिकाटिप्पणी बाहिरिन थालेको छ । शनिबार मात्रै कतार एअरवेजको विमानबाट नेपाल आएकी बाग्लुङकी एक संक्रमित युवतीसँगै यात्रा गरेको भन्ने हल्लाले मुस्ताङका ५ वटै पालिकाले उच्च सर्तकता अपनाए भने स्थानीय प्रशासनले बस रोक्न पहल गर्यो र बस पोखरा नै फर्कियो। कोरोना संक्रमित उक्त युवतीलाई कोरोना भएको औपचारिक पुष्टी भएसँगै विदेशबाट मुस्ताङ आएका उक्त युवाको जानकारी हासिल तथा निगरानी गर्न मुस्ताङ प्रशासनले कास्की प्रहरीलाई खबर गरेको मुस्ताङका सिडिओ वेदप्रकास अर्यालले जानकारी दिए । जिल्ला प्रशासन कार्यालयलाई विदेशबाट आएका उक्त युवा संक्रमित युवतीसँगै आएको हुनसक्ने इलाका प्रशासन कार्याल लोमान्थाङले जानकारी गराएपछि म्याग्दी र मुस्ताङको सिमाना घासामा थप निगरानी र कडाइ गरिएको थियो । सोही दिन मुस्ताङ आएका ७ जनालाई घासा क्वारेन्टाइमा राखिएको छ । बाग्लुङकी कोरोना सक्रमित युवती मार्च १९ मा काठमाडौं अवतरण गरेकी थिइन् । तर संक्रमित युवतीसँगै आएका भनेर प्रचारित भएका उपल्लो मुस्ताङका उक्त युवा मार्च २० मा काठमाडौं आएका हुन्। उनले आफू दुवहीबाट एअर अरेबियाको जहाजबाट मार्च २० को राति १०:२० मा अवतरण गरेको टिकटमार्फत पुष्टी गरेका छन् । उनले आफू संक्रमित युवतीभन्दा १ दिनपछिमात्र आएको अन्नपूर्णलाई जानकारी दिए । संक्रमित युवतीसँगै नेपाल आएको हल्ला चलाइएका युवाको जहाज टिकट ।
कोरोना त्रास : माथिल्लो तामाकोशीको निर्माण रोक्न स्थानीयको अल्टिमेटम,"चरिकोट : साढे ९९ सय प्रतिशत निर्माण सम्पन्न राष्ट्रिय गौरवको ४५६ मेगावाट क्षमताको माथिल्लो तामाकोशी जलविद्युत् आयोजनामा 'लकडाउन' गर्न स्थानीयले अल्टिमेटम दिएका छन् । सरकारले एक हप्तादेखि गरिरहेको लकडाउनमा पनि आयोजनाको निर्माण कार्य निर्वाध रुपमा चलिरहेको छ। आयोजनाले निर्माण कार्य जारी राख्दा मानिसको आवतजावतले कोरोना भाइरसको संक्रमण हुनसक्ने भन्दै सरकारले गरेको लकडाउनको पूर्ण पालना गर्न विगु गाउँपालिका १ लामाबगरका स्थानीयले अल्टिमेटम दिएका हुन् । स्थानीय ६७ जनाले संयुक्त हस्ताक्षर गरी आइतबार साँझ आयोजनाको मुख्य कार्यालय गोंगरखोलामा निवेदन बुझाउँदै सरकारले गरेको 'लकडाउन' पूर्ण पालना गर्न अल्टिमेटम दिएका हुन् । आयोजना व्यवस्थापन र आयोजनाको मुख्य ठेकेदार कम्पनी सिनो हाइड्रोलाई सम्बोधन गरी दिइएको अल्टिमेटममा लकडाउनको पूर्ण पालना नभए भविष्यमा पर्न आउने जोखिमलाई आयोजना र सिनो हाइड्रोले व्यहोर्नु पर्ने उल्लेख छ । बाहिरी मान्छेको आवतजावतलाई रोक्नु र काम बन्द गर्नु भन्ने व्यहोराको स्थानीयको निवेदन प्राप्त भएको माथिल्लो तामाकोशी जलविद्युत् आयोजनाका प्रवक्ता डागणेश न्यौपानेले जानकारी दिए । निवेदन उपर आयोजना व्यवस्थापनसँग छलफल गरेर 'लकडाउन' सम्बन्धि निर्णय गरिने प्रवक्ता डा न्यौपानेले जनाए । स्थानीयले सिनो हाइड्रो, सीमा प्रहरी चौकी लामाबगर, आयोजना, सशस्त्र प्रहरी बल लामाबगर र नेपाली सेनाको तारादल गण 'ख' गुल्म लामाबगरलाई बोधार्थ दिएर आयोजनाको गोंगर कार्यालयमा अल्टिमेटम दर्ता गराएका छन् । स्थानीय व्यवसायी, शिक्षक, विभिन्न राजनीतिक दलका प्रतिनिधि, समाजसेवी, कृषक, महिलालगायतको उपस्थितिमा निर्णय नै गरेर आयोजनालाई अल्टिमेटम दिइएको स्थानीय शिक्षक प्रदिप सुनुवारले जानकारी दिए । ठेकेदार कम्पनी र परामर्शदाताले लकडाउन गर्ने आशयको पत्राचार समेत गरेको प्रवक्ता न्यौपानेले जानकारी दिए । इन्धनको व्यवस्थापन गर्न नसक्दा धेरै काम रोकिँदै गइरहेको आयोजनाले जनाएको छ । आयोजना क्षेत्रमा चीनियाँ, भारतीय र युरोपका गरी चारसयभन्दा बढी कामदार खटिरहेका छन् । एक हप्ताको लकडाउनले खाद्यन्न पनि रित्तिँदै गइरहेको बताइएको छ । बाँधमा जमाइएको पानी घटाउने काम र भूमीगत विद्युतगृहभित्रको विभिन्न संरक्षणका कार्यहरु नरोकिने प्रवक्ता न्यौपानेको भनाइ छ । तर आयोजनाको सबैभन्दा कठिनमध्ये मानिएको माथिल्लो तथा तल्लो ठाडो सुरुङको काम भने रोकिने भएको छ । आयोजनाको मुख्य बाँकी रहेकै काम रोकिँदा विद्यृत् उत्पादन गर्ने अवधि अझ लम्बिने पक्का भएको छ । गत चैत ३ गतेदेखि सुरु गरिएको आयोजनको बालुवा थिग्राउने पोखरी (डिस्यान्डर बेसिन), बाँधलगायतका संरचनाको प्राविधिक परीक्षण निरन्तर चलिरहेको छ । विभिन्न कारण १७ इन्च भासिएको बाँधमा ग्राउटिङ प्रविधि अपनाएर मर्मत गरेपछि बाँधलगायतको संरचनाको पहिलोपटक गरिएको परीक्षण पनि सफल हुँदै गईरहेको आयोजनाले जनाएको छ । स्थानीयले आयोजनालाई दिएको अल्टिमेटम सहितको निवेदन।"
कोरोना कहर : घरभित्रै मनाइयो चैते छठ (तस्बिर),"वीरगन्ज : 'कोभिड १९' महामारीको असर तराई मधेसमा मनाइने चैते छठ पर्वमा पनि परेको छ । चैते छठ तलाउ , पोखरी लगायतका जलाशयमा छठघाट तयार पारेर सामुहिक रूपमा पूजाअर्चना गरेर मनाइने चलन छ । तर सोमबार परेको चैते छठ भने कोरोनाको महामारी फैलने डरले महिलाहरूले जलाशयमा नगइ आआफनै घरमा छठी माताको प्रतिमा सिरसोता बनाएर मनाएका छन् । वीरगन्जमा झण्डै दुइ दर्जन स्थानमा रहेका छठ पूजा व्यवस्थापन समितिले पनि एक साता पहिले नै सार्वजनिक सूचना निकालेर सोमबारको चैते छठ, जलाशयको छटघाटमा नभइ आआफनै घरभित्र मनाउन आग्रह गरेका थिए । चैते छठ पर्व पनि तराईमा कार्तिकमा मनाइने छठ जस्तै आस्थाका साथ मनाइन्छ । तर कोरोना संक्रमणबाट जोगिन देश नै लक डाउन भएपछि सोमबार महिलाहरू जलाशयमा नगइ आआफनो घरमै छठ पर्व मनाएका हुन् । वीरगन्ज १० अशोकवाटिकाकी जागो देवीले भनिन्, छठघाटमा नजान प्रहरीले माइकिङ गरिरहेको छ, तर सूर्य भगवान र छठीमाईलाई अर्घ त जसरी पनि दिनै पर्यो । त्यसैले छतमाथि बाटामा पानी राखेर त्यसमै उभिएर सूर्यदेव र छठीमाईलाई अर्घ दियौँ ।' लकडाउनका कारणले बजार पनि सुनसान भएकाले छठ पूजामा प्रसादका लागि चाहिने फलफूल, कन्दमुल र हरियो तरकारी गाँउटोलमै खोजेर भेटिएको जति ल्याएको उनले बताइन् । वीरगन्ज ३ छपकैयाकी व्रतालु सुशीला देवीले भनिन्, '२२ वर्ष भयो मैले चैते छठ गर्न थालेको, तर छठघाटमा नगइ घरमा मनाउनु परेको यो पहिलो पटक हो, यसपाली छठको रौनक पनि छैन ।' 'नदि ,तलाउ , पोखरी वा कुनै पनि जलाशयको पानीभित्र पसेर सुर्य र छठीमातालाई अर्घ दिएपछि मात्रै छठ पूजा विधिवत रूपमा सम्पन्न हुन्छ', भोजपुरी संस्कृतविद उमाशंकर द्विवेदीले भन्छन्, तर यो संकटको घडीमा बाहिर जानु पनि उचित छैन, त्यसैले आफ्नै घरमा सानो पोखरी खनेर वा नसक्नेले छतमा कुनै भाँडो वा बाटामा पानी भरेर त्यसको वरिपरि प्रसाद राखेर अर्घ दिइ आस्था र श्रद्धाका साथ छठी माताको पूजापाठ गर्दा नै ठिक हुन्छ ।'"
मितेरी पुलमा १५ सय भारतीय अलपत्र,"वीरगन्ज : लकडाउनमा नेपालका विभिन्न क्षेत्रबाट घर फर्किन लागेका करिब १५ सय भारतीय वीरगन्ज रक्सौल नाकामा भोकभाकै अलपत्र परेका छन् । काठमाडौं, पोखरा , नारायणगढलगायतका ठाउँबाट वीरगन्ज नाकाहुँदै घर फर्कि रहेका भारतीय नागरिकलाई भारतीय सुरक्षाकर्मीले भारत प्रवेश गर्न नदिए पछि उनीहरु अलपत्र परेका हुन् । विभिन्न ठाउँबाट सार्वजनिक बसमा आएका उनीहरु आइतबार राती वीरगन्ज आइ पुगेका भारतीयलाई वीरगन्ज रक्सौल नाकाको मितेरी पुलमा भारतीय सुरक्षाकर्मीले रोकेका हुन् । भारत छिर्न नपाएपछि मितेरी पुलमा करिब १ हजार ५ सय भन्दा बढी भारतीय भोकभोकै अलपत्र परेका हुन् । नेपाल र भारत दुवै देशमा लकडाउन भएकाले नाका आसपासमा किराना पसल पनि बन्दका कारण रातीदेखि भोकभोकै बसेको उनीहरुले बताएका छन्। वीरगन्ज नाकाबाट पैदल हिँडेर रक्सौल जान खोज्दा मितेरी पुलमा ढाट लगाएर बसेका भारतीय सीमा सुरक्षा बल( बिएसएफ) का सुरक्षाकर्मीले छिर्न नदिएको बिहार मोतीहारीका राजेश सिंहले बताए । बिएसएफका जवानले माथिबाट आदेश नआएसम्म भारत छिर्न नदिने भन्दै मध्यरातदेखि मितेरी पुलमा रोकेर राखेको उनले बताए । राति १० बजे देखि नै हामीलाई बिएसएफका जवानले छिर्न दिएका छैनन्, 'मोतीहारीकै राजा सिंहले भने, 'यहाँ पसल पनि खुलेका छैनन्, उता वीरगन्जतिर पनि नेपाली सुरक्षाकर्मीले फर्कन दिएका छैनन्, भोकभोकै मरिरहेका छौं। ' नाकामा अलपत्र परेका बिहार मझौलीयाका प्रेम चन्द ठाकुरले भने, 'नेपाल सरकारले हाम्रो समस्या बुझेर वीरगन्ज नाका सम्म आउन दियो,' तर हाम्रो आफ्नै मोदी सरकारले भने दु:ख दिइरहेको छ ।' वीरगन्जस्थित भारतीय महावाणिज्य दूतावासका वाणिज्यदूत सुरेश कुमारले भनेभारतमा पनि लकडाउन हुँदा हुँदै पनि नेपालमा रहेका भारतीयलाई नेपाली नाकाबाट भारत पठाउनुमा नेपाल सरकारको गल्ती भएको बताए। 'भारतमा पनि लकडाउन छ, त्यसका बाबजुद पनि नेपालबाट भारतीयलाई भारततिर जान दिइएको छ, यसमा नेपाल सरकारको गल्ती छ, उनले भने, 'नाकामा अलपत्र परेका भारतीयलाई भारतमा छिर्न दिने वा नदिने विषयमा हामीले केही गर्न सक्दैनौं। तर, अलपत्र परेका भारतीयलाई नाकामै खानाको व्यवस्था मिलाउन भने सकिने उनले बताए।"
कोरोना नेगेटिभ बाबुरामको आइसोलेसनमै ज्यान गयो,"बुटवल : खुबै चर्चाका साथ निर्माण गरिएको बुटवल धागो कारखानाको कोरोना विशेष अस्पतालमा जटिल समस्याका बिरामीको उपचार गर्ने उपकरण छैनन् । न त त्यहाँ राखिएका बिरामीलाई मानवीय व्यवहार नै गरिएको छ। आइतबार पाल्पा रिब्दीकोटका ३३ वर्षीय बाबुराम थापाको मृत्युपछि मात्रै अस्पतालभित्रको खास कुरा बाहिर आएको हो। निरन्तर ज्वरो आउन थालेपछि कोरोना पो हो कि भन्दै ढुक्क हुन थापा चैत १३ गते एक्लै लुम्बिनी प्रादेशिक अस्पताल पुगेका थिए । प्रादेशिक अस्पतालले विदेशबाट फर्किएको र ज्वरो र सामान्य खोकी पनि देखिएपछि कोरोना विशेष अस्पतालमा पठायो । त्यहाँ अन्य ६ जना बिरामी प थिए । थापा अस्पताल गए तर उनको ज्वरो जाँचबाहेक अरु केही उपचार भएन । न त तीन दिनसम्म कोरोनाको परीक्षण नै गरियो । 'मसँग भिडियो कल भएको थियो । केही जाँचेका छैनन् । टहरोमा एक्लै बसिरहेको छु भन्नुभएको थियो, 'थापाकी श्रीमती रिता थापाले अन्नपूर्णसँग टेलिफोनमा भनिन् । थापालाई घरमै हुँदा नै खाना रुचेको थिएन । अस्पतालमा भने खाए खाँ, नखाए घीचको को अवस्था रहेछ । उनीभित्र सुतिरहँदा ढोकामा खानाको थाल छाडेर जान्थे । उनलाई पानी खान मन थियो थिएन कसैले सोध्दैनथे । 'कुकुरलाई जस्तै थाल हुर्याएर जाँदा रहेछन्, 'थापाले शनिबार रितासँग भनेका थिए । थापा चैत ६ गते दुवईबाट नेपाल आएका हुन् । पाँच वर्षअघि दुवई पुगेका उनी त्यहाँ ट्याक्सी चलाउथे । विमानबाट झर्दा नै उनमा ज्वरो थियो । ज्वरोकै कारण उनी विमानस्थलमा आधा घण्टा रोकिनुपरेको थियो । जाँच गर्दा उच्च ज्वरो देखिएपछि विमानस्थलका स्वास्थ्यकर्मीले आधा घण्टा रोकेर फेरि ज्वरो जाँच गरेका थिए । 'विमानको एसीमा बसेर आउँदा ज्वरो बढेको होला । घरमा गएर थपक्क बस्नुहोला । ज्वरो आए अस्पताल जानुहोला,' विमानस्थलका कर्मचारीले भनेका थिए । पाँच वर्ष विदेशमा बसेका थापाको परिवार रुपन्देहीको सैनामैना सिसैडाडामा डेरामा बस्थे । घर आएपछि थापाले १० र ७ वर्षीय दुई छोरा र श्रीमतीसँग खुसी साटासाट गरे । थापालाई ज्वरो आउन कम भएन । मुर्गियाको मेडिकलमै जाँच गरे । टाइफाइड भएको भन्दै उनले औषधि खाए । ज्वरो रोकिएन । ज्यानमा थकान थियो । फेरि सरकारी हेल्थपोष्ट पुगे । हेल्थपोष्टबाट आराम गर्नुस् भन्ने सुझाउ आयो । दुई दिन घरमै बसे । मनले मानेन् । रितासँग भने, 'मलाई त ढुक्क नै भएन । कोरोना पो हो कि एकपटक ढुक्क भएर आउँछु ।' अटो रिक्सा चढेर लकडाउन छिचोल्दै उनी प्रादेशिक अस्पताल पुगेका थिए । रिता पनि जान चोहकी थिइन् । तर बाबुरामले नै तिम्लाई भित्र बस्न दिन्न भन्दै रोकेका थिए । थापामा यसअघि कुनै रोग थिएन।श्रीमती रिता भन्छिन, 'अस्पतालले उपचारै नगरेका कारण उहाँ (श्रीमान्)को मृत्यु भयो, मरेपछि मात्रै जाँच गर्न थालियो। जाने दिन जाँच गरेको भए उहाँ बाच्नुहुन्थ्यो ।' अस्पताल गएपछि उनीसँग बारम्बार कुराकानी भइरहेको थियो।आइतबार बिहानभर बाबुरामको फोन उठेन। रिता र उनकी आमाले निरन्तर फोन गरिरहेका थिए । नौ बजेतिर फोन उठ्यो, तर बाबुराम बोल्न सकेनन् । अह, अह मात्रै आवाज सुनियो । उनी डराइन्। एकैछिनमा अस्पतालबाटै रितालाई फोन आयो। मोबाइलमा उहाँको बोली सुनिएन । डराउन पर्दैन भनियो । उनले फोन दिनुस् म कुरा गर्छु भनिन् तर फोन काटियो । १० बजेतिर फेरि फोन आयो । बिरामीलाई काठमाडौं लैजानुपर्ने भयो, दुई चारजना लिएर आउनुस् भनियो । साढे ११ बजेतिर उनी अस्पताल पुगिन्। श्रीमानलाई भेट्न पाइनन् । १ बजेतिर तपाईको श्रीमानलाई बचाउन सकिएन भन्दै चिकित्सक बाहिर आए । उनले डाको छाडिन् । अस्पतालमा खटिएका डा सुदर्शन थापाले स्थिर बिरामीमा एक्कासी श्वासप्रश्वासको समस्या देखिएका कारण मृत्यु भएको बताए । 'उनलाई आइसीयुमा लैजाने तयारी हुँदाहुँदै मृत्यु भयो, 'उनले भने । उनमा निमोनियाजस्तै रोग देखिएको चिकित्सको भनाई छ । जसलाई उनीहरुले एलआरटिआई भएको भनेका छन्। जसले श्वासनलीको तल्लो भागमा समस्या देखाएको थियो । स्वासमा समस्या देखिएपछि भेन्टिलेटर आवश्यक हुन्छ । कोरोना अस्पतालमा त्यो सुविधा छैन । प्रादेशिक अस्पतालमा लगिएन । कोरोना आशंका भन्दै भेन्टिलेटरमा नलैजाँदा थापाले ज्यान गुमाएको उनकी श्रीमती आरोप छ। प्रादेशिक अस्पतालमा दुई भेन्टिलेटर र ७ आइसीयु छन् । तर उनमा कोरोना आशंकामा अमानवीय व्यवहार भएको भन्दै धेरैले आपत्ती जनाएका छन् । उपकरण नै नभएको अस्पतालमा बिरामी राखेर मार्ने काम भइरहेको धेरैले आरोप लगाएका छन्। लुम्बिनी प्रादेशिक अस्पतालका अध्यक्ष सूर्यबहादुर भट्टराईले अरु बेलाजस्तो बिरामीले डाक्टरको सामिप्यता नपाउने बताउँछन् । 'अहिलेको परिस्थिति पहिलेको जस्तो होइन, डाक्टरको सामिप्यता हुँदैन, जाँच मात्रै हुन्छ, 'उनले भने । तर उनले कोरोना अस्पतालमा बिरामीलाई आधारभूत सुविधा प्रदान गरिएको बताए। श्रीमान्को शवसमेत हेर्न नपाएकी रिता मुर्गियास्थित डेरामै छन् । सोमबार बिहान अन्नपूर्णसँग टेलिफोनमा कुराकानी गर्दा उनका दुईछोराले 'मम्मी भोक लाग्यो' भनिरहेका थिए । रिताले भनिन्,'जग्गा किनेको तीन लाख ऋण छ । स्कुलमा फिस बुझाउन पाएकी छैन। छोराहरुले भोक लाग्यो मम्मी भन्छन् । म के खान दिऊ ?' उनले श्रीमानको मृत्युपछि समवेदना दिने आफन्त पाइनन् । आइतबार अस्पतालकै गेटमा पल्टिएर दिन गयो । साँझ एम्बुलेन्समा घर पुगिन् । प्रादेशिक अस्पतालका अध्यक्ष भट्टराईले उनलाई घर पुर्याउन व्यवस्था गरिदिएका थिए । राहत कोष बनाएका प्रदेश र स्थानीय सरकारका प्रतिनिधिले उनको दुःख हेरेनन् । अस्पतालका अध्यक्षले जनप्रतिनिधिलाई खबर गरेका थिए । तर सोमबारसम्म पनि कसैले वास्ता गरेका छैनन् । कोरोना अस्पताल बनाएको बुटवल उपमहानगरपालिका र उनी डेरा बस्ने सैनामैना नगरका जनप्रतिनिधिले चाँसै नदिएको छिमेकी बताउँछन् । थापा बस्ने घरमा अन्य तीन परिवार बस्छन् । थापाको मृत्युपछि ती परिवार मात्रै होइन छिमेकी समेत त्रसित बनेका छन् ।"
कोरोना संक्रमित युवतीसँगै आएका १७ जनाको रिपोर्ट नेगेटिभ,"सुर्खेत : कर्णालीमा हालसम्म नमूना परीक्षण गरिएका सबैको रिपोर्ट नेगेटिभ देखिएको छ। कोरोना भाइरस कोभिड१९ को संक्रमण भएको आशंकामा कर्णालीबाट १७ जनाको नमूना काठमाडौं पठाइएको थियो। सोमबारसम्म सबैको रिपोर्ट आएको छ भने १७ जनामै कोरोनाको संक्रमण नदेखिएको पुष्टी भएको छ। कोरोनाको संक्रमण फैलिएको भारतलगायत अन्य देशबाट फर्किएकाहरुमा संक्रमणको आशंका गरिएको थियो। शंकास्पद १७ जनाको नमूना परीक्षणका लागि काठमाडौं पठाइएको थियो। प्रदेश सरकारका सामाजिक विकासमन्त्री दल रावलले हालसम्म नमूना परीक्षण गरिएका कर्णालीका १७ जनामै कोरोना संक्रमण नदेखिएको रिपोर्ट आएको जानकारी दिए। कर्णालीबाट कोरोना परीक्षणका लागि स्वाब शुक्रराज ट्रपिकल तथा सरुवा रोग अस्पतालमा काठमाडौं पठाइएको थियो। प्रदेश अस्पताल सुर्खेतका डाक्टर केएन पौडेलका अनुसार परीक्षणका लागि नमूना पठाइएका मध्ये रुकुपश्चिमका एक र सुर्खेतका एक जनाको रिपोर्ट पोजेटिभ आउनसक्ने आंशका धेरै गरिएको थियो। उनीहरु यसअघि नेपालमा कोरोना संक्रमण भएकी युवती सवार जहाजबाटै नेपाल आएका थिए। तर उनीहरुको रिपोर्ट पनि नेगेटिभ आएको छ। 'हालसम्म नमूना परीक्षण गरिएको सबैको रिपोर्ट नेगेटिभ आएको छ' मन्त्री राववले भने 'यो कर्णालीका लागि सुखद् हो। परीक्षणका लागि थप नमूना काठमाडौं पठाउन लागेका छौं। जुम्लाबाट तीन र सल्यानबाट पाँच जनाको नमूना संकलन भएको छ।' संकलन भएको आठ जनाको नमूना मंगलबार काठमाडौं पठाइने उनको भनाइ छ। कर्णालीमा कोरोना रोकथामका लागि अभियान जारी छ। हाल कर्णालीमा झण्डै तीन सय जना क्वारेन्टाइनमा बसेका छन्। अहिलेसम्म सबैभन्दा बढी सुर्खेतमा एक सय ८६ जना, कालिकोटमा ५१, डोल्पामा ८५ जना र जुम्लामा ३९ जना क्वारेन्टाइनमा रहेका छन्। घरमै होम क्वारेन्टाइनमा बसेकाहरुको भने गन्ती भएको छैन। यद्यपी भारतलगायत अन्य मुलुकबाट आएका अधिकांश नागरिकहरु सेल्फ क्वारेन्टाइनमा बसेको सम्बन्धित जिल्लाले जनाएका छन्। यस्तै कर्णालीमा हालसम्म तीन सय ३९ बेडको आइसोलेसन तयार पारिएको छ। सबैभन्दा बढी कर्णाली स्वास्थ्य विज्ञान प्रतिष्ठान जुम्लामा एकसय २० आइसोलेसन बेड तयारी अवस्थामा छन्। प्रदेश अस्पताल सुर्खेतमा ५०, दैलेख जिल्ला अस्पतालमा ३०, सल्यान जिल्ला अस्पतालमा २२, रुकुममा पाँच, डोल्पामा आठ, हुम्लामा तीन, जाजरकोटमा ६, मुगुमा सात र कालीकोटमा सात बेडका आइसोलेसन कक्ष तयारी अवस्थामा रहेका सामाजिक विकासमन्त्री रावलले जानकारी दिए। कोरोना रोकथामका लागि कर्णालीमा हाल दुई हजार पाँच सय २८ बेडको क्वारेन्टाइन तयार भएको छ। यस्तै १७ बेडको आईसियू र सात वटा भेन्टिलेटरको व्यवस्था गरिएको सामाजिक विकास मन्त्रालयले जनाएको छ। मन्त्री रावलले प्रदेश अस्पताल सुर्खेतमा दुई र कर्णाली स्वास्थ्य विज्ञान प्रतिष्ठान जुम्लामा पाँच वटा भेन्टिलेटर रहेको बताए। यस्तै जुम्लास्थित प्रतिष्ठानमा १०, प्रदेश अस्पतालमा चार र दैलेख अस्पतालमा तीन बेडको आईसियू रहेको उनको भनाइ छ। उनकाअनुसार सुविधार र उपकरण थप्ने काम जारी नै रहेको छ।"
बुटवलमा मृत्यु भएका युवकको कोरोना रिपोर्ट नेगेटिभ,बुटवल : बुटवलस्थित कोरोना विशेष अस्पतालमा मृत्यु भएका पाल्पा रिब्दीकोटका बाबुराम थापा क्षेत्रीमा कोरोना नभएको पुष्टि भएको छ । मृत्यु भएपछि स्वाव परीक्षणका लागि टेकु पठाइएको थियो । टेकुमा गरिएको दुई पटकको परीक्षणमा रिपोर्ट नेगेटिभ आएको आइसोलेसन अस्पतालका सूचना अधिकारी डा विष्णु गौतमले जानकारी दिए । दुवईबाट चैत ६ गते नेपाल आएका थापा चैत १३ गते लुम्बिनी प्रादेशिक अस्पतालमा उपचारका लागि पुगेका थिए । उनको तीन दिनपछि आइतबार मृत्यु भएको थियो । स्वाब परीक्षण नगरी अस्पतालले बिरामी राख्दा मृत्यु भएको उनकी श्रीमतीले बताएकी छन् । ज्वरो देखिएका उनले केही दिनअघि टाइफाइड भएको भन्दै औषधि पनि खाइरहेका थिए । आइसीयु समेत नरहेको अस्पतालमा राखिएकै कारण उनको मृत्यु भएको दाबि गरिएको छ । अस्पतालले भने अकस्मात श्वासप्रश्वासमा समस्या देखिएकाले मृत्यु भएको जनाएको छ ।
टेलिकमका कर्मचारीमाथि प्रहरीको लाठी,राजविराज : क्वाटरबाट कार्यालयतर्फ जाँदै गरेको अवस्थामा राजविराज स्थित नेपाल टेलिकमका कर्मचारी राकेश मण्डल आइतबार प्रहरीबाट कुटिएका छन् । फिल्ड वर्कर मण्डल छेउमै रहेको कार्यालयतर्फ जाने क्रममा प्रहरी टोलीले उनलाई लठीले कुटपटि गरेको मण्डलले जानकारी दिएका छन् । आफू कार्यालय जान लागेको भनी जानकारी दिई कर्मचारी परिचयपत्र देखाउँदा पनि प्रहरीले कुटेको उनले गुनासो गरे। प्रहरीले आफूमाथि ज्यादती गरेको भन्दै उनले कुटपिट गर्ने प्रहरीलाई कारवाहीको माग गरेका छन् ।
बेहोस अवस्थामा अस्पताल पुर्याइएकी महिलाको मृत्यु,"काठमाडौं : गम्भीर अवस्थामा वीर अस्पताल भर्ना भएकी ५० वर्षीया महिलाको मृत्यु भएको छ। काठाडौंको कालिमाटीबाट उनलाई बेहोस अवस्थामा सोमबार बिहान वीर अस्पताल ल्याइएको थियो। ती महिलाको पहिचान हुन भने बाँकी रहेको अस्पतालले जनाएको छ। कोरोना आशंकामा आइसीयूमा रहेका युवाको मृत्यु बुटवलमा मृत्यु भएका युवकको कोरोना रिपोर्ट नेगेटिभ वीर अस्पतालका निर्देशक डा केदार सेन्चुरी सोमबार बिहान बेहोस अवस्थामा अस्पताल ल्याएको अन्नपूर्ण अनलाइनलाई जानकारी दिए। डा सेन्चुरीका अनुसार उनको नमूना टेकुस्थित केन्द्रीय प्रयोगशालामा पठाइएको छ। अस्पतालका अनुसार उनलाई अस्पताल ल्याउँदा ज्वरो आएर सास फेर्न निकै गाहो भइरहेको अवस्थामा इमर्जेन्सी वार्डमा भर्ना गरिएको थियो। उपचारकै क्रममा उनको मृत्यु भएको हो। मृत्यु के कारण भएको हो यसबारे रिपोर्ट आएपछि मात्र थाहा हुने डा सेन्चुरीले जनाएका छन्। कोरोना आशंकमा उनको स्वाब परीक्षणका लागि टेकुस्थित केन्द्रीय प्रयोगशालामा पठाइएको छ। यस्तै, सोमबार बिहान मात्रै पाटन अस्पतालको आइसीयूमा राखिएका धादिङ खनियाँपानी घर भएका ३५ वर्षीय युवाको मृत्यु भएको छ। उनको कोरोनाको संक्रमण भएको आशंकामा नमूना परीक्षणका लागि टेकुस्थित केन्द्रीय प्रयोगशालामा पठाइएको थियो । तर रिपोर्ट आइसकेको छैन् । उनलाई अत्याधिक ज्वरो आएको जनाइएको छ।"
'कोरोना कोष'मा विश्व बैंकले थप्यो ६ अर्ब,"काठमाडौं : विश्व बैंकले प्राकृतिक प्रकोप तथा स्वास्थ्यसम्बन्धी विपद् न्यूनिकरणका लागि नेपाललाई ६ अर्ब रुपैयाँ (५० मिलियन अमेरिकी डलर) बराबरको ऋण सहयोग गरेको छ ।रोगबाट पर्ने जोखिम व्यवस्थापनका लागि सरकारले आफ्नो क्षमता विकासमा समेत यो रकम खर्च गर्न सक्नेछ । कोरोना रोकथाम तथा नियन्त्रणका लागि यो रकम प्रयोग गर्न सकिने अर्थ मन्त्रालयले जानकारी दिएको छ । यसअघि कोरोना महामारीसँग जुध्न विश्व बैंकले २९ मिलियन अमेरिकी डलर (३ अर्ब ४३ करोड रुपैयाँ) ऋण सहायता घोषणा गरिसकेको छ । योसँगै कोरोना महामारीका लागि विश्व बैंकको सहयोग ९ अर्ब ४३ करोड पुग्नेछ । ३ वर्षका लागि विश्व बैंकले दिने यो सहुलियत ऋण हो । उक्त अवधिसम्म खर्च नभएमा बाकी ३ वर्ष अवधि थप्न सकिन्छ । ५० मिलियनमध्ये २५ मिलियन कन्ट्री एलोकेसन हो भने बाकी ग्लोबल एलोकेसन हो । ६ वर्षसम्म पनि खर्च नभएमा कन्ट्री एलोकेसनबापत २५ मिलियन नेपालले प्राप्त गर्नेछ भने बाकी रकम फिर्ता हुने अर्थ मन्त्रालयले जानकारी दिएको छ । विकास नीति वित्तीय व्यवस्था सहित वित्तीय व्यवस्थाको औजारको रुपमा क्याटस्ट्रोफी डेफर्ड ड्रडाउन अप्सनु (क्याट डीडीओ) परिचालन गर्ने समझदारीपत्रमा अर्थ मन्त्रालयका सचिव शिशिरकुमार ढुंगाना र विश्व बैंकका नेपालका लागि कन्ट्री म्यानेजर फेरिस एच हदाद जेर्भोसले हस्ताक्षर गरेका छन् । प्रकोप जोखिम न्यूनिकरणका लागि यो विश्व बैंकको वित्तीय औजार हो । विकासका कार्यक्रमका लागि विनियोजित रकमलाई रकमान्तर गर्ननपर्ने गरि तत्काल खर्च गर्न यो औजारको प्रयोग गरिन्छ । यसले राष्ट्रिय विपद् व्यवस्थापन कोष र प्रधानमन्त्री प्रकोप राहत कोषलाई सहायता प्रदान गर्ने अर्थले जानकारी दिएको छ । यो ऋणलाई दुईवटा क्षेत्रमा खर्च गर्न सकिन्छ स् प्राकृतिक विपद् र रोगको महामारी । 'प्रकोप जोखिम व्यवस्थापन सरकारको प्राथमिकतामा रहेको छ,'सचिव ढुंगानाले भने।"
साबुन र मास्क बोकेर जनप्रतिनिधि घरघरमा,"धनकुटा : महालक्ष्मी नगरपालिका३ का वडाध्यक्ष भरत थापा यतिबेला स्थानीयको घरघरमा पुगेर मास्क र साबुन बाँडिरहेका छन् । आफ्नो वडामा कसैलाई कोरोना संक्रमण नदेखियोस् भनेर घरघर डुलेर मास्क र साबुन वितरण गरेको वडाध्यक्ष थापाले बताए । उनले मास्क र साबुन मात्रै होइन स्वास्थ्यकर्मी साथैमा लगेर हातधुने तरिका समेत वडावासीलाई सिकाउने गरेका छन् । मास्क अभाव भएपछि गाउँमै रहेका उद्यमीलाई बनाउन लगाएर वडाका हरेक घरमा परिवारका सबै सदस्यलाई उपलब्ध गराएका छन् । सो वडामा ४ सय ७० घर रहेका छन् । ती घरलाई हालसम्म २५ सय मास्क बाँडिएको उनले बताए । बजारमा साँवुनको अभाव रहेको कारण पर्याप्त बांड्न नसकिएको उनले बताए । त्यस्तै सोही नगरपालिकाका २ कार्यालयले पनि घरैमा पुगि मास्क वितरण गरिरहेको छ । वडाध्यक्ष धुव्र रायका अनुसार वडासमितिका अन्य सदस्य, स्वास्थ्य कर्मी र टोलवस्ती संगठनलाई परिचालन गरेर मास्क वितरण गरिएको छ। ८ नं वडा कार्यालयले पनि गाउँमै रहेका उद्यमीलाई परिचालन गरेर मास्क उत्पादन गरिरहेको छ । सो वडाले वडाका मुख्य चोकमा वाल्टिन र साँबुन राखेर हात धुने व्यवस्था गरेको छ । सबै स्थानीयलाई मास्क वितरण कार्य भइरहेको वडाध्यक्ष रामबहादुर खड्काले बताए । 'स्थानीयबाट मास्कको माग धेरै आएको छ । उनले भने,' पर्याप्त उपलब्ध गराउन उत्पादन जोड दिएका छौं ।' महालक्ष्मी नगर भरिका अन्य वडा कार्यालयले पनि घरमै पुगेर मास्क वितरण कार्य तीव्र बनाएका छन् । कारोनाको त्रासवाट जोगिन स्थानीयमा जनचेतना फैलाउने काममा लागि परेको वडाध्यक्षहरुको भनाई छ । विदेश वटा फर्किएका व्यक्तिप्रति उच्च निगरानी र उनीहरुलाई वेला वखत स्वास्थ्य निगरानी समेत गरिएको वडाध्यक्ष खड्काले बताए । खाद्यान्न अभाव हुन थाल्यो कोरोना सन्त्रासले लकडाउन लम्बिएसँगै महालक्ष्मी नगरपालिकामा अत्यावश्यक खाद्यान्नको अभाव हुन थालेको महालक्ष्मी नगरपालिकाका सूचना अधिकारी खगेन्द्र नेपालले बताए । उनका अनुसार नगरपालिका क्षेत्रमा रहेका बजारका व्यापारीले मौज्दात रहेको खाद्य सामाग्री सकिदै गएको र आपूर्तिका लागि नगरपालिकासँग चासो राख्न थालेका छन् । जिल्लाका सम्वन्धित निकायसँग समन्वय गरेर खाद्यान्न आपूर्तिलाई सहज वनाउने काम समेत भइरहेको सूचना अधिकारी नेपालले बताए । जनप्रतिनिधिको सेवासुविधा विपद् कोषमा महालक्ष्मी नगरपालिकाका जनप्रतिनिधिहरुले सेवासुविधा बापतको रकम विपद् व्यवस्थापन कोषमा जम्मा गर्ने निर्णय गरेका छन् । कोरोना भाइरसको संक्रमण रोकथाममा सावधानी अपनाउन जनप्रतिनिधिहरुले चैत महिनाको सम्पूर्ण सेवा सुविधा वापतको रकम कोषमा जम्मा निर्णय गरिएको नगरपालिका प्रमुख पर्शुराम नेपालले बताए । नगर प्रमुख, उपप्रमुख, सम्पूर्ण वडाका अध्यक्ष र कार्यपालिकाका सदस्यहरुले प्राप्त गर्ने रकम विपद् व्यवस्थापन कोषमा जम्मा गर्ने निर्णय गरिएको उनले बताए । कोषको रकमले कोरोना भाइरस आशंका गरिएका र संक्रमित विरामीको उपचार, क्वारेनटाइन निर्माण, माक्स उत्पादन तथा वितरणसहित सावधानीका काममा खर्च गरिनेछ । कोषमा हालसम्म करिब १० लाख रकम छ । १५ लाख पुर्याउने लक्ष्य लिइएको छ ।"
कोरोना आशंकामा आइसीयूमा रहेका युवाको मृत्यु,काठमाडौं : पाटन अस्पतालको आइसीयूमा राखिएका एक युवाको मृत्यु भएको छ। कोरोना आशंकामा आइसीयू रहेका धादिङ खनियाँपानी घर भएका ३५ वर्षीय युवाको मृत्यु भएको हो। चैत १४ गते मात्रै भारतबाट नेपाल आएका उनको सोमबार बिहान मृत्यु भएको हो। महानगरिय प्रहरी परिसर ललितपुरका एसएसपी तथा प्रमुख टेकप्रसाद राईले मृत्यु भएको पुष्टि गरे। तर पाटनका डाक्टर तथा कोरोना भाइरस फोकल पर्सन डा आशिष श्रेष्ठले युवाको मृत्युबारे बोल्न चाहेनन्। कोरोनाको संक्रमण भएको आशंकामा नमुना परीक्षणका लागि टेकुस्थित केन्द्रीय प्रयोगशालामा पठाइएको पनि रिपोर्ट आइसकेको छैन्। उनमा अत्याधिक ज्वरो आएको थियो।
कच्चा पदार्थ अभावमा औषधि उद्योग बन्द,"वीरगन्ज : लक डाउनका कारण भारत तथा तेश्रो मुलुकबाट कच्चा पर्दा रोकिएपछि वीरगन्ज पथलैया औद्योगिक करिडोरका ३ वटा औषधि उद्योगहरु बन्द भएका छन्। वीरगन्ज महानगरपालिका १ मा रहेको जीडी फर्मास्युटिकल्स, बाराको सिमरामा रहेको एलायन्स फर्मास्युटिकल्स र छातापिपरामा रहेको समर फर्मा बन्द भएका हुन् । सरकारले लकडाउनको समयमा अत्यावश्यकीय वस्तु उत्पादनका लागि उद्योग संचालन बन्द नहुने जनाएको छ । तर लकडाउनका कारण भारतबाट कच्चा पदार्थ आउन नसकेको र मौज्दात रहेका कच्चा पदार्थ पनि सकिएका कारण उद्योगको उत्पादन बन्द गरिएको औषधी उद्योगका सन्चालकले बताएका छन् । जीडी फर्मास्युटिकल्सले सोमबारखि चैत ३० गतेसम्मका लागि सूचना टासेर उद्योग बन्द गरेको हो । औषधि उत्पादनका लागि कच्चा पदार्थ नभएको भन्दै उद्योग बन्द गर्ने सूचना उद्योगको गेटमा टाँस गरिएको उद्योगमा कार्यरत मजदुरहरुले जानकारी दिएका छन् । जीडी फर्मास्युटिकल्स उद्योगमा उद्योग व्यावस्थापनले सोमबार टासेको सूचनामा, आवश्यक कच्चा पदार्थ नभएका कारण औषधिको उत्पादन गर्न सम्भव नभएको र कोरोना भाईरस संक्रमणका कारणले भारत तथा तेश्रो मुलुकबाट कच्चा पदार्थ आयात पनि प्रभावित भएकोले उद्योग बन्द गर्नु परेको भनेर उल्लेख छ । उद्योगका संचालक घनश्याम दास चाचानले उद्योगमा कच्चा पदार्थ सकिएको र लकडाउनमा विदेशबाट आयात पनि गर्न नपाएकाले उद्योग बन्द गर्न बाध्य भएको बताए ।उनले भने, 'औषधि उत्पादन गर्दा त्यसमा मिसाउनु पर्ने विभिन्न प्रकारका कच्चा पदार्थ मध्ये केही कच्चा पदार्थ दिल्ली, कोलकत्ता, मुम्बईबाट आउछ , तर भारत र नेपाल दुवै देशमा लकडाउनका कारणले ती कच्चा पदार्थ ल्याउन सकिएको छैन, त्यसैले कच्चा पदार्थको अभावमा उद्योग बन्द गर्नु परेको हो । नेपाल औषधि उत्पादक संघका सदस्य प्रेम जाटीयाले लकडाउनको असर औषधी उद्योगहरुमा पनि परेको बताए । जीडी फर्मास्युटिकल्ससंगै सिमराको एलायन्स फर्मास्युटिकल्स र छातापिपराको समर फर्मा पनि बन्द भएको जानकारी उनले दिए । उद्योगसँग भएका कच्चा पदार्थको मौज्दात सकिएका छन्, लकडाउनले विदेशबाट हुने आयात पनि प्रभावित छ, उनले भने, ' उद्योगमा कार्यरत मजदुर पनि लकडाउनले उद्योगमा आउन मानिरहेका छैनन् ।' निर्यातकर्ताले कच्चा पदार्थ र प्याकिङ गर्ने सामाग्री पठाउन नसकेकाले उद्योगहरु बन्द भइरहेको भन्दै उनले अहिले चलेका अन्य औषधी उद्योगहरु पनि बढिमा एक साता सम्म चल्ने र त्यसपछि कच्चा पदार्थ सकिएर बन्द हुने अवस्था आउने बताए । पर्साका सहायक प्रमुख जिल्ला अधिकारी ललीत बस्नेतले भने लकडाउनमा उद्योगको कच्चा पदार्थ आयातमा प्रहरी प्रशासनबाट नाकामा कुनै अवरोध नगरिएको बताए । उद्योगमा देखिएको मजदुर समस्याका विषयमा भने सकेसम्म उद्योग परिसरकै आसपासमा मजदुरलाई राख्ने अथवा तोकिएको समय बिहान ९ बजे भित्र उद्योगमा पुगिसक्ने र साँझ ६ बजे आउने गरी व्यावस्था मिलाउन भनिएको उनले जानकारी दिए ।"
कोरोना भाइरसबारे प्रायः सोधिने ९ प्रश्न अनि उत्तर,"काठमाडौं : विश्व स्वास्थ्य संगठनले महामारीको रुपमा घोषणा गरेको कोरोना भाइरस (कोभिड) बाट अहिले सारा विश्व नै त्रसित छ।भाइरस नियन्त्रण तथा रोकथाम गर्न विभिन्न देशहरुले लकडाउन लागू गरेका छन्।नेपालमा लकडाउन जारी छ। कोरोना भाइरसको संक्रमण विश्वव्यापी भइरहँदा यसबारेमा आम मानिसमा अनेक प्रश्नसँगै भय र भ्रम पनि फैलिएका छन्। सही ज्ञान र सूचना नहुँदा मानिस भ्रमित र भयभित भएका छन्। शरीरमा रोगसँग लड्ने प्रतिरोधात्मक क्षमता कम भएका मानिस जुनसुकै रोगबाट बढी प्रभावित हुने गरेको विज्ञहरुको बताएका छन्। कोरोना भाइरसबारे भ्रम निवारण गर्न र अनावश्यक भय कम गर्न नेपालको जनसंख्या तथा स्वास्थ्य मन्त्रालयले आफ्नो वेबसाइटमा ९ वटा प्रश्नलाई सबैभन्दा बढी सोधिने प्रश्नको सूचीमा राखेको छ।त्यहाँ प्रश्नाको उत्तर पनि राखिएको छ। नोभल कोरोना भाइरस भनेको के हो? यो नयाँ प्रजातिको भाइरस हो जुन मानव जातिमा पहिले पहिचान भएको थिएन। यस भाइरसले मानिस र पशुहरूमा संक्रमण गर्दछ। यस भाइरसले सामान्य रुघाखोकी देखि गम्भीर प्रकारको तीव्र श्वासप्रश्वास     () सम्म गराउन सक्दछ । के मानिसमा जनावरबाट नोभल कोरोना भाइरस संक्रमित हुन सक्दछ? नोभल कोरोना भाइरस जनावरबाट मानिसमा संक्रमित भएको कुनै बैज्ञानिक आधार हाल छैन। के नोभल कोरोना भाइरस र  एउटै हुन्? सन् २००३ मा देखिएको  र नोभल कोरोना भाइरस एउटै प्रजातिका भाइरस हुन्। दुवै भाइरसले बिरामीलाई गम्भीर बनाउन सक्दछन्। महत्त्वपूर्ण कुरा, नोभल कोरोना भाइरस मानिसहरू बीच सजिलै सर्न सक्दछ भनेर अझै पुष्टी भएको छैन। के मानिसमा जनावरहरूबाट नोभल कोरोना भाइरस संक्रमित हुन सक्दछ? नोभल कोरोना भाइरस जनावरबाट मानिसमा संक्रमित भएको कुनै वैज्ञानिक आधार हाल छैन। के नोभल कोरोना भाइरस र  एउटै हुन्? सन् २००३ मा देखिएको  र नोभल कोरोना भाइरस एउटै प्रजातिका भाइरस हुन्। दुवै भाइरसले बिरामीलाई गम्भीर बनाउन सक्दछन्। महत्त्वपूर्ण कुरा, नोभल कोरोना भाइरस मानिसहरू बीच सजिलै सर्न सक्दछ भनेर अझै पुष्टी भएको छैन। मानिस कसरी यो भाइरसबाट संक्रमित हुन सक्छ ? मानिस कसरी यो भाइरसबाट संक्रमित भएका छन् भन्ने बारेमा आज सम्म वैज्ञानिक तवरले पुष्टी भएको छैन। हाल यस विषयमा अनुसन्धान भइरहेको छ । के यो एक व्यक्त्तिबाट अर्को व्यक्त्ति सर्न सक्दछ? अहिले निश्चितताका साथ भन्न सकिने अवस्था छैन। एउटै परिवारका सदस्यहरू बिरामी भएको पाइएकोले, मानवमानव बीचमा सिमित तवरले सर्ने सम्भावना रहेको अनुमान गरिएको छ । साथै, परिवारका सदस्यहरू एकै स्रोतबाट संक्रमण भएको हुन सक्ने सम्भावना पनि रहेको छ । यस भाइरसको संक्रमणबाट कसरी बच्न सकिन्छ? सामान्यतः यस भाइरसको संक्रमण कसरी हुन्छ भन्ने बारेमा एकिन जानकारी छैन। तथापि रुघा, खोकी तथा श्वासप्रश्वासका बिरामीको नजिक नजाने तथा हातको सरसफाई नियमित गरेमा संक्रमणको सम्भावना कम रहन्छ । के कोरोना भाइरसको लागि उपचार छ? नोभल कोरोना भाइरसले गर्दा हुने रोगको लागि कुनै खास उपचार छैन। यद्यपि यो भाइरसले निम्त्याएका धेरै लक्षणहरूको उपचार गर्न सकिन्छ। त्यसैले बिरामीको उपचार लक्षणको आधारमा गरिन्छ । साथै यस भाइरसविरुद्ध हाललाई कुनै खोप उपलब्ध छैन।"
सरकारको राहत हामी मरेपछि आउने पो हो कि ? (भिडियाे),"बर्दिबास :के खाने घरभित्र बसेर ? भोकै बसिरहेको छु, रामजी मुसहर दैलोमा बसेर दु:ख पोख्दै थिए, धनिक(साँहु)सँग माग्दा दिंदैनन् । दैलो टेक्न दिंदैनन्, भागभाग भन्छन् । के खाने ? के गरि बाच्ने? के भन्छन्, धनीहरू ? बाहिर बस, बाहिर ! भाइरस लागेको छ भन्छन्। माग्दा पनि दिंदैनौं भन्छन् । कोरोनाको महामारीलेभन्दा भोकमरीले पहिला मरिने चिन्ता छ। ६५ वर्षीय रामजीलाई हातमुख जोड्ने चिन्ताले पिरोलिरहन्छ । अनि कसरी चलिरहेको दैनिकी? उनले भने,दुःख सुख ! नुनपानी खाएर । कति दिन भयो यसरी बाँचेको ? उनी भन्छन्, चार दिन भयो, हजुर ! बन्दीले हामी गरिवको टाट पल्टियो हजुर , टाट ! महोत्तरीको बर्दिबास नगरपालिका१४ का राजमजीलाई बुढेसकालले गाँजेको छ । उनी हिँड्नसक्दैनन् । कम्मर र घुँडा दुःख्छ । उपचार गर्ने खल्तीमा रुपैयाँ छैन । त्यसमाथि कोरोना भाइरसको त्रास छ । सरकारको लकडाउनले रोगको भन्दा छाक टार्ने चिन्ता थपिदिएको छ । उनलाई छोरो रञ्जितले कमाएर खुवाउँछन् । रञ्जित दैनिक ज्यालमा ट्रयाक्टर चाउँछन्। लकडाउनले ६ दिनदेखि देशै ठप्प छ । उनी पनि काममा जान सकेका छैनन् । कमाइ हुन सकेको छैन । खोइ सरकार कहिले आउने हो ? खानेकुरा कहिले दिने हो ?, प्रश्न गर्दै रामजी भन्छन्, मरेपछि आउने हो कि ? थाहा छैन ।एकीकृत नमूना मुसहर बस्ती सुन्दर छ । इटा रंगले पक्की घरको भित्ता रंगिएको छ, आकाशी रंगले छाएको जस्तापाता टलिकएका छन् । तर, कोरोना भाइरहेको त्रासले मुसहर बस्ती त्रसित छ । छाँक टार्न घरभित्र भएको चामल दाल, नुनभुटन सकिइसकेको छ । लकडाउनले गाउँले काममा जान पाएका छैनन् । बजार बन्द छ । ज्यालामजदुरी गनै सबै ठाउँ बन्द भएको छ । 'चुलो बल्न बन्द हुँदैछ । बच्चाको पेट भोकले छट्पाटाइरहेका छन्, निश्चल आँखाले दानापानी पाउने आश मारेका छैनन् ', बस्तीकै विसुनदेव मुसरहर बताउँछन्, म सरकारलाई विन्ती गर्छु, हामीलाई भोकभोकै नराख्नुस् । बस्तीका ३५ वर्षीय नथुनियाँ मुसहर पनि छाँक कसरी टार्ने ? भन्ने चिन्तामा छन् । उनी टायल फयाक्ट्र्रीमा काम गरेर जीविका चलाउँछन् । अहिले फयाक्ट्री लकडाउनले बन्द छ । बाहिर निस्कियो भने पुलिसले लखेट्छ । किन यस्तो बन्दीमा हिँडेको ? भन्छ', उनी भन्छन्, बन्दीले धेरै समस्या भयो, भएको सबै रासनपानी सकिइसक्यो । आम्दानी छैन , भोको पेट मान्दैन । जता हेर्योउतै बन्द छ । कसरी बाँच्ने ? कोरोना भाइरसले हाम्रो दैनिकी बन्द गराइदिएको बताउँदै उनले थपिन्, हामी गरिवका लागि सरकारले केही गर्नु पर्यो । कोरोना भाइरेको आक्रमणमा परेर विश्वमा ३१ हजार ७७१ जनाले ज्यान गुमाइसेको छन् भने, ६ लाख ७८ हजार ९१० जना संक्रमित छन् । नेपालका ५ जनामा कोरोना भाइरस संक्रमण पुष्टी भएको छ । कोरोना भाइरसबाट बच्नबचाउन लकडाउन नै अचुक औषधी र उपचार हो । तर, लकडाउनले निमुखालाई घरभित्र भोकैप्यासै सताइरहेको छ । राहत उपलब्ध गराउन गरिबले सरकारसँग माग गरेका छन् । एकीकृत नमुना मुसरहर बस्तीका अध्यक्ष विल्टु सादा भन्छन्,कोरोना भाइरसभन्दा पहिले भोकमरीले नै लग्छ जस्तो छ । सरकारले तुरुन्तै रासन, तरकारी,नुनतेल पठाउनु पर्छ ।"
"उच्च ज्वरो देखिएपछि अस्पतालले प्रवेश दिएन, रातभर चिसोमा","दमौली : रातको १२ बजे रेडक्रसको एउटा एम्बुलेन्स पश्चिमाञ्चल क्षेत्रीय अस्पताल पोखरा प्रवेश गर्छ । अनि त्यहाँबाट झर्छन्, रामबहादुर (नाम परिवर्तन) । ज्वरोका बिरामी उनी जाँचका लागि परिवारसहित आएका हुन्छन् । विद्युतीय उपकरणबाट ज्वरो नाप्नासाथ उनलाई अस्पताल प्रवेश दिइन्न । चिकित्सक उनलाई परै बस्न भन्छन् । जताबाट आएको उतै जानुस्, अहिले यहाँ केही हुन्न, रुखो जवाफ आउँछ । मध्यरातमा बिरामी परेर उपचारका लागि आएका उनीसँग कतै जाने विकल्प थिएन । बिरामी पर्दा जाने ठाउँमै प्रवेश नपाए पछि के गरुन्, उनी त्यहीं झिनो आशाका साथ बस्छन् । केही सीप नलागेपछि उनले त्रास र अप्ठेरोमा चिसो छिंडीमा रात बिताए, कोरोनाको त्रासको समयमा चिकित्सा क्षेत्रको मानवता धर्मराउँदै गएको एउटा प्रतिनिधि उदाहरण हो, यो । ऋषिङ ६ का रामबहादुर भारमा मजदुरी गर्थे । दैनिक मजदुरी गर्ने उनी कोरोनाको त्रास फैलिएपछि घर फर्किए । देश लकडाउन भएकै बेला उनी भारतबाट फर्किएकाले केही दिन सतर्कता अपनाउनुपर्ने गाउँले र स्वास्थ्यकर्मीको सुझावपछि उनी घरमै बसिरहेका थिए । तर अचानक वरो आउन थाल्यो, ज्वरो घरी आउने र घरि छाड्ने भएपछि चेकजाँच गराउनु पर्ने भयो । गाउँमा आधारभूत सुविधा मात्र भएकाले आइतबार राति करिब १० बजे पोखरा पठाइयो । नेपाल रेडक्रस सोसाइटीको एम्बुलेन्सबाट पोखराको पश्चिमाञ्चल क्षेत्रीय अस्पताल पुग्दा रातको करिब १२ बजिसकेको थियो । अस्पताल भर्ना हुनुपर्ने आशंकापछि पत्नी र छोराछोरी पनि लिएर गएका उनीउनलाई स्वास्थ्यकर्मीले ज्वरो नापेपछि अस्पताल प्रवेश गर्न दिएनन् । तपाइंको कोरोनाको जाँच गर्नुपर्छ भोली बिहान आउनुस्, चिकित्सकलाई उद्धृत गर्दै एम्बुलेन्सका चालक तुलाराम थापाले भने,आज जहाँबाट आएको हो त्यतै जानुस् । दुई घण्टा लगाएर अस्पताल ल्याएका बिरामी लैजाउ भनेपछि उनी अक्क न बक्क परे । कोरोनाको आशंकामा गाउँबाटै मास्क,एप्रोन र अरु सुरक्षाका उपाय गरेर पठाइएका बिरामीलाई गाउँ लगेर के गर्नु ? उनले त्यहीं बस्न र सकेसम्म डाक्टरलाई भन्नका लागि आग्रह गरेर बिरामीलाई त्यहीं छाडेर आएको बताए । रामबहादुरलाई भर्ना नलिएपछि यस्तो हालतमा कता जाउँ भयो । होटल सबै बन्द छ । उसमाथि ज्वरोको समस्या । अनि जे त होला अस्पताल बाहिरै बस्ने अठोट गरे । अन्त जाने ठाउँ र उपाय थिएन, उनले टेलिफोनमा भने,रातभर छिँडीमा नै बसें । अस्पतालले भर्ना नलिएको मात्रै नभई त्यहाँका सुरक्षाकर्मीले शौचालय प्रयोगमा पनि रोक लगाए । बिरामी रातभर बाहिर राख्नुपर्दा , चिन्ता परिवारका सदस्यलाई झन चिन्ता भयो । कोरोनाको त्रासका कारण परीक्षण गर्ने र ज्वरोको उपचार पनि हुने आशमा अस्पताल पुगेका थिए । चिकित्सकले नमूना लिनाका बिहान साढे १० को समय दिएको थियो । केहीबेरमा चिकित्सकले उनको नमूना त संकलन गरे । तर उनीमाथिको तिरस्कार र बेवास्ता उस्तै रह्यो । यो साविक पश्चिमाञ्चल र हाल गण्डकी प्रदेशकै ठूलो सरकारी अस्पताल हो । अस्पतालका निर्देशक अर्जुन आचार्यले भने रातको समयमा नमूना नलिइने र घरमै बस्नुपर्ने बिरामी कुबेलामा आएको बताए। । नमूना जिल्लामै पनि दिन सकिन्थ्यो, उनले भने,जहाँको बिरामी उहीं नमूना लिनुपर्ने । दमौलीमा पनि नमूना लिने तालिमप्राप्त चिकित्सक छन् । उनले रातको समयमा बिरामी नलिएर गरिएको बेवास्ताप्रति कुनै ग्लानी भने महसुस् गरेनन् ।"
कटुवालबाट कोरोनाको सन्देश (भिडियो),"बेनी : विश्वव्यापी महामारीको रुपमा फैलिएको कोभिड१९ कोरोना भाइरसको रोकथामका लागि म्याग्दीका गाउँबस्तीमा कटुवाल र माइकीबाट सन्देश प्रवाह गराइएको छ । इमेल, इन्टरनेट, रेडियो, टेलिभिजन र पत्रपत्रिका जस्ता आमसञ्चार माध्यमको सहज पहुँच नभएका दुर्गम र विकट बस्तीमा कटुवाल परिचालन गरेर कोरोना सम्बन्धी सन्देश प्रवाह गराइएको हो कटुवालले कोरोना भाइरस फैलन नदिन अति आवश्यक कामबाहेक घरबाहिर नजान, भेला नगर्न, साबुन पानीले हात धुन, विदेशबाट आएकालाई अलग्गै बस्न, ज्वरो, रुघाखोकी लागेमा स्वास्थ्य संस्थामा जान अनुरोध गरिरहेका छन् । लकडाउनका कारण मानिसहरुलाई भेला पारेर कोरोनाको बारे जानकारी गराउन नमिल्ने भएपछि कटुवाल पूर्णबहादुर परियारलाई घोक हाल्न (सबैले सुन्ने गरी चिच्चाउन) लगाएको अन्नपूर्ण गाउपालिका६ घारका वडाअध्यक्ष कृष्णप्रसाद बरुवालले बताए । यसरी दिन्छन् कटवालले सूचना (भिडियो) गाउँका सबैको घरमा आधुनिक सञ्चार माध्यमका पहुँच नभएकाले वनको आम्दानीबाट मासिक पाँच हजार तलब दिनेगरी कटुवाल नियुक्त गरिएको छ । सिजन अनुसार बाली पनि उठाउछन, उनले भने गाउँमा भेला, बैठक, खोप, वन, विद्यालय, विकास निर्माणका सूचना प्रवाह गराउने आधिकारिक व्यक्ति कटुवाल हुन् । कटुवाललाई सहज होस भनेर वडा कार्यालयले एक थानहाते माइक उपलब्ध गराएको छ । वडाका जनप्रतिनिधिको निर्देशन अनुसार सबै बस्तीमा पुगेर सूचना पुयाउने गरेको कटुवाल परियारले बताए । घारका शिक्षक ठगराज बरुवालले कटुवालले प्रवाह गरेको सूचनालाई सबैले आधिकारिक मानेर विश्वास गर्ने गरेको जानकारी दिए । म्याग्दीका सबैजसो ग्रामिण बस्तीमा कटुवाल राखिएको छ । गाउँमा श्रमदान, युवा, आमा, वन समूहको भेला, बैठक, खोप लगायत विभिन्न कार्यक्रम हुँदा यसैबाट सूचना प्रवाह गरिन्छ । कोरोना रोकथामका लागि गरिएको लकडाउन कार्यान्वयन गराउन कटुवाल र माइकीङ गरेर सूचना प्रवाह गराएको धवलागिरी गाउपालिकाका उपाध्यक्ष रेशम छन्त्यालले बताए । सडक पुगेको बस्तीमा गाडीमा माइक राखेर कोरोना रोकथामका लागि गाउँपालिकाले तयार पारेको अडियो सन्देश बजाएको थियो । भित्रि बस्ती र सडक नपुगेका ठाउमा कटुवाललाई परिचालन गरिएको उनले बताए । धवलागिरी गाउँपालिकाले गत आर्थिक वर्षमा कटुवालहरुलाई २३ वटा हाते माइक वितरण गरेको थियो । कटुवाल काम गर्ने अधिकांश दलित समुदायका छन् । कटुवाल काम गरेवापत सामुदायिक वन लगायत आन्तरिक स्रोतबाट तलबका साथै सिजन अनुसार बालीघरे प्रथा अनुसार गाउँलेबाट धान, गहुुँ कोदो, मकै ल्याला पाउँछन् । म्याग्दीको अन्नपूर्ण गाउपालिका६ घारमा कोरोना रोकथामका लागि सन्देश प्रवाह गराउदै कटुवाल । भिडियो सौजन्य ठगराज बरुवाल"
सिन्धुलीमा एम्बुलेन्स दुर्घटना : ६ जना घाइते,"सिन्धुली : काठमाडौंबाट बिरामी लिएर धनुषातर्फ जाँदै गएको एम्बुलेन्स सिन्धुलीमा दुर्घटना हुँदा ६ जना घाइते भएका छन् । ज १ च ७७७ नम्बरको एम्बुलेन्स कमलामाई नगरपालिका ७ माझिटारमा दुर्घटना भएको हो । दुर्घटनामा एम्बुलेन्सका बिरामी सहित छ जना घाइते भएको जिल्ला प्रहरी कार्यालय सिन्धुलीले जनाएको छ। घाइते हुनेमा सबैला नगरपालिका ४ पटेर्वा धनुषाका २१ वर्षीय अनिल यादव, सोही ठाउँकी २० वर्षीया सन्जु यादव, ३० वर्षीय मदन यादव र २८ वर्षीय श्रीराम यादव रहेका छन् । दुर्घटनामा सिरहाको मिर्चया नगरपालिका ३ राँगे बस्ने २५ वर्षीया सुशीला यादव र सोही ठाउँका ३५ वर्षीय संजिवकुमार यादव घाइते भएको जिल्ला प्रहरी कार्यालय सिन्धुलीकी प्रहरी प्रमुख (एसपी) रन्जु सिग्देलले जानकारी दिइन् । घाइतेको टाउको, हात, खुट्टामा गम्भीर चोट लागेको छ । घाइते सबैको सिन्धुली अस्पतालमा उपचार भइरहेको छ । उक्त एम्बुलेन्समा अनिल यादवलाई काठमाडौं स्थित वयोधा अस्पतालमा उपचारपछि डिस्चार्ज गरी घर ल्याइँदै गरिएको सिग्देलको बताएका छन् । एम्बुलेन्स दुर्घटनामा अनिल पुन: घाइते भएका छन् । तीव्र गतिमा रहेका कारण एम्बुलेन्स दुर्घटना भएको प्रहरीले जनाएको छ । एम्बुलेन्स सडकबाट करिब ३५ फिट तल खसेको बताइएको छ । दुर्घटनापछि एम्बुलेन्स चालकलाई प्रहरीले नियन्त्रणमा लिएको छ ।"
घुमन्ते जीवन ठप्प,"जनकपुर : चैतको उराठ लाग्दो हावाहुरीसँगै चर्को लाग्ने घाम र लकडाउन पछिको त्यो सुनसान जनकपुरस्थित बाह्रबिघा मैदानको दक्षिणपश्चिम कुनामा लहरै दशवटा अस्थायी प्लास्टिकको ओडार लागिरहेको छ। एउटै पण्डाल मुनि ६७ जनाको दरले ससाना नानीदेखि बयोवृद्ध र वयस्क उकुसमुकुस्स भएर ३५ डिग्रीको घाममा ओडारभित्र बसिरहेका छन्। भारतको महाराष्ट्र अकौला जिल्लाका ८ परिवारका ३१ सदस्य लकडाउन पछि अलपत्र परेका छन्। माटोको गिलास, कप, प्लेटलगायत भाँडाको व्यापार गरेर गुजारा गर्दै आएका घुमन्तेहरू एकठाउँबाट अर्को ठाउँमा जानसमेत प्रहरीले रोकेपछि थप समस्यामा परेका छन्। प्लास्टिकको ओडारमा तीन बच्चा र पत्नीसहित बस्दै आएका ३५ वर्षीय कृपाल भोसलेले बस्न, खान र पानीको समस्या भएको बताए। उनले भने, हामी यहाँ न घुम्न आएका हौं, न त रमाइलो गर्न नै तर के गर्नु बालबच्चाको पेट पाल्न वर्षभरि भौतारिनुपर्छ, तै पनि खान लाउन धौधौ हुन्छ। घुमन्ते व्यापार गर्ने क्रममा भारत जान लागेका कृपाल भोसलेले लकडाउनपछि बन्दका कारण समस्यामा परेको बताए। उनले भने, हामीलाई हेर्ने कोही छैन, जसरी पनि जीवन जिउनुछ। जेनतेन बाँचिरहेका छौं। पाँच दिनअघि एक मोटरसाइकलले छोरीको खुट्टामा ठोकेर घाउँ लागेको र पैसा नुहँदा उपचार गराउन पनि नसकेको दुःख व्यक्त गरे। प्लास्टिकको ओडारभित्र चर्को घाम सहन कठिनाइ भएको बताउँदै ५५ वर्षीय कैलाश भोषलेले भने, अहिले त जसोतसो बसेका छौं तर पानी परेपछि हामी कहाँ जाने भन्ने चिन्ता छ। यो बन्दी कहिले सम्मरहन्छ बजरा खुलेको भए व्यपार गरेर केही रकम आम्दानी गर्न पाए घर फर्किने सोँचे छ कैलाशको। ओडारमा चिउरा र नुन खाँदै भेटिएका ३५ वर्षीय राजकुमार वासुदेव फुवारलाई घरमा छाडेर आएका ३ छोरीहरूको चिन्ताले सताएको छ। उनले भने, म जुनसुकै अवस्थामा भए पनि घरमा छोरीहरू कुन अवस्थामा छन्, महामारीको सबैतिर त्रास छ, उनीहरूले कसरी खाएका छन् भन्ने चिन्ताले निद्रा नै लागेको छैन। परिवारका सबै सदस्यसँगै ठाँउठाउँमा घुमेर भाडा बर्तन बेच्दै आएका उनीहरू एक स्थानमा बढीमा २ महिनासम्म बस्ने गरेका छन्। यसरी नै आफ्नौ दैनिकी चलाउने गरेको वृद्ध कैलाश शोलङखेले बताए। आफूहरूको जनसंख्या ठूलो भए पनि जनकपुरमा ६ जनाको परिवार रहेको सुनाए।"
कोरोनाको कहरमा जात्रा पर्व,"काठमाडौं : कला संस्कृति र परम्परामा हामी निकै धनी छौं। वर्षभरि अनेकथरी चाडपर्व, जात्रा र पर्व मनाइरहन्छौं। यिनै संस्कृतिले हामीलाई एक हुन सघाउँछ। अझ उपत्यका त जात्रैजात्राको सहर हो। काठमाडौं, भक्तपुर, ललितपुर र कीर्तिपुरमा वर्षभरि अनेक तरहका जात्रा पर्व आयोजना भइरहन्छन्। विश्वभर फैलिरहेको कोरोना भाइरसको त्रासका कारण उपत्यकामा हुने जात्रा पर्व पूर्णतया बन्द भएका छन्। भक्तपुरको बालाखु टोलमा बनमाला समुदायले देखाउँदै आएको नवदुर्गा नाच स्थगित भएको छ। नौवटा दुर्गाको मकुण्डो लगाएर नाचिने यो नाच सहरकै चर्चित नाच हो। नाच हेर्न मानिसको भीड लाग्थ्यो। अहिले देश लकडाउनमा छ। नाच देखाउने उक्त टोल नै अहिले सुनसान छ। नवदुर्गा नाचजस्तै यो समयमा मनाइने घोडेजात्रा, सेतो मच्छिन्द्रनाथको रथ यात्रा पनि रोकिएको छ। रथ यात्रा रोक्नु परेपछि आयोजक समूहले क्षमा पूजा गरेको थियो। यस्तै असन र टँुडिखेलमा देखाइने अजिमाको खट जुधाउने जात्रा पनि सामान्य पूजाआजामै अन्त्य गरियो। भक्तपुर नगरपालिका प्रमुख सुनील प्रजापतिका अनुसार नजिकिँदै गरेको बिस्केट जात्रामा पनि सामान्य पूजाआजा मात्रै गरिनेछ। बिस्केट जात्राकै वरिपरि मनाइने अन्य जात्रा पनि स्थगित भएका छन्। बिस्केट जात्रा नेपाली नयाँ वर्ष सुरु हुनुभन्दा चार दिन अगाडिबाट सुरु भएर आठ रात, नौ दिनसम्म भक्तपुरमा धूमधामका साथ मनाइने गरिन्थ्यो।"
"११ सय भित्रिए, ४१ जना मात्र क्वारेन्टाइनमा","कृष्ण पोखरेल, तानसेन। प्रेमनारायण आचार्य। सन्धीखर्क : भारतसहित अन्यत्रबाट पाल्पा फर्किनेको संख्या ११ सय नाघेको छ। तर ४१ जनामात्रै क्वारेन्टाइनमा छन्। क्वारेन्टाइनमा राखिएका पनि आफन्तको जबरजस्तीमा भागेका छन्। लक डाउन उलंघन गर्दै मानिसहरु ५ दिन हिडेर गाउँ घर पुगेका छन्। तिनाउँ, माथागढी र रैनादेवी क्षेत्रका स्थानीयवासीले बार लगाएर बाटो अवरुद्ध पारेपनि राती गाउँ छिर्ने धेरै छन्। बल्ल बाचेर आएको भन्दै आफन्तसँग खुसियाली बाढ्न थालेका छन्। पाल्पामा ३ सयको संख्यामा क्वारेन्टाइन बेड निर्माण भएको छ। विदेशबाट आएकाको तथ्यांक ११ सय पुगेको छ। त्यसमध्ये भारतबाट फर्कने ८० प्रतिशत छन् भने अन्यत्रबाट आउने २० प्रतिशत छन। तानसेनमा ४, रामपुरमा ९, पुर्वखोलामा १९, रिव्दीकोटमा ३ र रैनादेवी छहरामा ४ जना क्वारेन्टाइनमा बसेका छन्। पाल्पा अस्पतालमा २ जना कोरोना शंकास्पद भेटिएका छन। उनीहरुलाई हाल घरमै क्वारेन्टाइनमा राखिएको छ। विदेशबाट आएका गाउँ धरमा खुलेआम हिडडुल गर्न थालेपछि जोखिम बढेको छ। रम्भाको ताहुँको क्वारेन्टाइनमा राखिएका २ जना परिवारको दवावमा भागेका छन। पटक पटक सम्झाउदा समेत क्वारेन्टाइनमा राख्न नसकिएको गाउँपालिका अध्यक्ष विष्णुप्रसाद भण्डारीले बताए। सुरक्षाकर्मी, औजार, उपकरण नभएपछि जनप्रतिनिधि, स्वास्थ्य कार्यकर्ता र महिला स्वयंसेवी रातदिन खटिएका छन्। विदेशबाट आएकालाई क्वारेन्टाइनमा बस्न आग्रह गर्दा उल्टै धम्की आएको भण्डारीले बताए। रैनादेवी छहरा गाउँपालिकमा विदेशबाट फर्कनेको संख्याा २ सय ८८ पुगेको छ। फर्किएको १४ दिन नपुगेकालाई क्वारेन्टाइमा राख्न सकेमात्र कोरोना सक्रमणबाट बच्न सकिने भएपनि जनप्रतिनिधीको भरमा मात्र यो कार्य संभव नभएको गाउँपालिका अध्यक्ष रामबहादुर कार्कीले बताए। चार जना आईसोलेसनमा अर्घाखाँचीमा चार जनालाई आईसोलेसन र २६ जनालाई क्वारेन्टाइनमा राखिएको छ। चैत्र ६ गते युएईहुँदै काठमाडौं आएका कैलालीका एक यात्रुमा कोरोना संक्रमण पाइएपछि सो विमानबाट आएका अर्घाखाँचीका चार जनालाई जिल्ला प्रशासन कार्यालयले पहिचान गरेको हो। सोही विमानबाट आएका ३ र थप एक जनालाई सन्धिखर्कको बेलबाटिकाको आईसोलेसनमा राखिएको अर्घाखाँची अस्पतालका प्रमुख डा कपिल गौतमले जानकारी दिए। युएईबाट आएका एक र भारतबाट आएका दुइसहित तीन जनाको नमुना संकलनका लागि बुटवलको प्रादेशिक अस्पताल पठाइएको उनले बताए। एउटै विमानबाट आएकाहरुमा पनि संक्रमण हुन सक्ने भएकोले निगरानी र आवश्यक उपचार प्रक्रिया सुरु भएको सहायक प्रमुख जिल्ला अधिकारी बिष्णुराज बेल्बासेले जानकारी दिए। भुमिकास्थान नगरपालिका५ असुरकोटका एक, भुमिकास्थान नगरपालिका७ नुवाकोटका एक, छत्रदेव गाउँपालिका६ ठुलापोखराका एक जना र ट्याक्सी ड्राइभरसहित चार जनालाई आइसोलेसनमा राखिएको हो। त्यसैगरी सन्धिखर्क १ हटारीनेटामा १०, छत्रदेव २ को बल्कोटमा १० जना र भुमिकास्थान नगरपालिकामा ६ जनासहित २६ जनालाई क्वारेन्टाइनमा छन्।"
प्रदेश १ मा २३ जनाको कोरोना रिपोर्ट नेगेटिभ,विराटनगर : प्रदेश १ बाट कोरोना भाइरसको आशंका गरिएका ३० बिरामीमध्ये २३ जनको रिपोर्ट नेगेटिभ आएको छ । अन्य सातजनाको रिपोर्ट आउन बाँकी रहेको प्रदेश १ आन्तरिक मामिला तथा कानुन मन्त्रालयअन्तर्गत प्रदेश आपत्कालीन कार्य सञ्चालन केन्द्र विराटनगरले जनाएको छ । थ्रोट स्वाब नमूना संकलन गरी राष्ट्रिय जनस्वास्थ्य प्रयोगशाला टेकु पठाइएकोमा आइतबारसम्म २३ जनाको रिपोर्ट नेगेटिभ आएको हो। प्रदेश १ मा कोभिड १९ को आशंका भएका बिरामीलाई राख्न निर्माण गरिएको आइसोलेसन र क्वारेन्टाइमा हालसम्म ५ सय १२ जनालाई राखिएको छ । केन्द्रका अनुसार आइसोलेसनमा दुई महिलासहित ८ जनालाई राखिएको छ भने क्वारेन्टाइनमा ६२ महिलासहित ४०४ जना छन् । होम क्वारेन्टाइन अन्तर्गत ९३ महिलासहित ६०९ सुरक्षाका लागि बसेका छन् ।
बलात्कारको ४ महिनापछि भागेर उजुरी दिन आइन् किशोरी,कालिकोट : आफन्तबाटै बलात्कृत भएकी एक किशोरीले चार महिनापछि जल्ला प्रहरी कार्यालयमा आएर उजुरी दिएकी छन्। जिल्लाको शुभकालिका गाँउपालिका निवासी १५ वर्षीया किशोरीले आफूलाई चार महिनाअघि बाजे नाता पर्ने व्यक्तिले आफूलाई बलात्कार गरेको भन्दै उजुरी दिएकी हुन्। आफन्तबाटै बलात्कृत किशोरीलाई परिवारले उजुरी गर्न दिएको थिएन्। परिवार र आफन्तले गाउँमै मिलापत्र गराएर सामसुम पार्न खोजे पनि भागेर सदरमुकाम मान्मा आई मंगलबार जाहेरी दिएकी हुन्। जिल्ला प्रहरी कार्यालयका प्रमुख डीएसपी श्यामबाबु ओलियाले मुद्दा नगरभनेर फर्काउन आएका किशोरीका हजुरबाले सही गर्न नमानेपछि किशोरी आफैंले जाहेरीमा हस्ताक्षर गरेको बताए। नातामा हजुरबा पर्ने शुभकालिका गाउँपालिका७ काफलकाटियाका ३५ वर्षीय मलिराज शाहीले गत मंसिर १८ गते जबर्जस्ती करणी गरेको आरोप किशोरीले लगाएकी छिन्। गाउँमा छैटी हेर्न जाँदा बाटोमा पछाडीबाट छोपेर गाईको गोठमा लगी जबरजस्ती करणी गरेको पीडित किशोरीले बताइन्। जाहेरीपछि स्वास्थ्य परीक्षण गरी सरकारी वकिल कार्यालयमार्फत जिल्ला अदालतमा मुद्दा दर्ता गरिसकेको डीएसपी ओलियाले जानकारी दिए परिवारले मुद्धा नगर भन्दाभन्दै आफूले नमानी उजुरी गर्न आएको उनले जानकारी दिइन्। पीडित किशोरीका अनुसार बलात्कार भएपछि गाउँमा कचहरी बसेको र त्यहाँ सबैले क्षमा दिनुपर्छ भनी सुझाव दिएका थिए। घटना मिलाउन पटकपटक गाउँका आफन्तसहित अगुवा बसी पाँच लाख रुपैयाँ दिने भनेर मिलापत्र गरिएको थियो। मैले त्यस कुरामा सहमति जनाइनन् उनले भनिन्। डीएसपी ओलियाका अनुसार आरोपित शाही हाल काठमाडौंमा छन्। शाहीले जबरजस्ती करणी नगरेको दाबी गरेका छन्। पीडित बालिका जिल्ला सदरमुकाममा सामाजिक सेवा केन्द्र सोसेक नेपालद्धारा संचालित महिला तथा बालबालिका सेवा केन्द्रमा आश्रय लिएर बसेकी छन्। एक हप्ता पुग्न लाग्दा पनि बालिकालाई जिम्मा लिन उनका कोही परिवार तथा आएका छैनन्।
चिनियाँ सामान अत्यधिक महँगोमा,"काठमाडौं : सरकारले जहाज पठाएर चीनबाट कोरोना कोराना उपचार सामग्री ल्यायो। यसलाई प्रशंसा गर्न तम्सिएका सर्वसाधारण तब जिल्ल परे, जब यसको मूल्यमा धेरै गुणा फरक परेको तथ्य थाहा पाए। चीनमै व्यापार गरेर वर्षौंदेखि बसिरहेका नेपालीले वास्तविक मूल्य सार्वजनिक गर्न थालेपछि स्वास्थ्य मन्त्रालय अप्ठ्यारोमा परेको छ। बजार मूल्यसँग तुलना गर्दा प्रमुख ५ सामानमा नेपाली एक अर्ब रुपैयाँभन्दा बढी फरक परेको छ। उपचारका लागि अत्यावश्यक पीपीई, कोरोना परीक्षण गर्ने किट, एन ९५ मास्क, सर्जिकल मास्क, थर्माेमिटरलगायत १ करोड ३ लाख ९ हजार ४ सय डलर मूल्यको स्वास्थ्य समाग्री सरकारले ल्याएको छ। नेपालचीन पारिस्पारिक सहयोग समाजका अध्यक्ष प्रेमसागर पौडेलले ती सामानको मूल्य अत्यधिक फरक परेको बताए। उक्त सामान किन्दा सार्वजनिक खरिद नियमावली प्रक्रियासमेत अबलम्बन गरिएको छैन। सस्तोमा दिन्छु भन्ने कम्पनी र उसको प्रतिनिधि नबोलाई खरिद गरिएको उनको भनाइ छ। चीनको गोन्जाओमा १५ वर्षदेखि व्यापार गर्दै आएका नवीन बिकले पनि स्वास्थ्यमन्त्री भानुभक्त ढकाललाई पत्र लेख्दै मूल्य अचाक्ली फरक परेको भन्दै ध्यानाकर्षण गराएका छन्। उनले बजार मूल्यमा चाहिएजति सामान पठाउन आफू तयार रहेको दाबीसमेत गरेका छन्। स्वास्थ्य मन्त्रालयको पत्रकार सम्मेलनमा चीन सरकारले सहयोग गर्न ढिला गरेकोले किन्नु पर्ने बाध्यता परेको प्रस्ट्याएको थियो। सरकारले ४ हजार पिस क्लोरिन ६४ हजार डलरमा किनेको छ। १ डलरमा पाइने रेस्पिरेटर मास्क (एन९५) लाई ७ डलरमा किनेको छ। सरकारले ८० हजार पिस एन ९५ माक्स ६ लाख ६० हजारमा खरिद गरेको छ। २५ डलरमा पाइने थर्मोेमिटरलाई ६५ डलर हालेको छ। सरकारले १५ सय पिस थर्मोेमिटर ९७ हजार ५ सय डलरमा किनेको छ। ट्रान्सपरेन्सी इन्टरनेसनल नेपालका अध्यक्ष खेमराज रेग्मीले प्रश्न उठेका कारण यथार्थ कुरा सरकारले जनता समक्ष ल्याउनु पर्ने बताए। प्रश्न उठिसकेपछि जनतालाई सूचित गर्नु पर्छ, उनले भने, यस्तो बेला भ्रम पनि धेरै फैलन्छ। त्यो गलत हो भने कानुन बमोजिम कारवाही गर्नु पर्यो। होइन भने यथार्थ कुरा बाहिर ल्याउनु पर्छ। पूर्वसचिव रेग्मीले आपतविपत्मा सरकार जनताको सेवामा लाग्नु पर्ने बताउँदै भने, यो कमाउने बेला होइन। अनावश्यक भ्रम फैलाउन नहुनेमा उनले जोड दिएका छन्। स्वास्थ्य सेवा विभागका महानिर्देशक महेन्द्रप्रसाद श्रेष्ठले ती सामान खरिदमा अनियमितता नभएको स्पष्टीकरण दिएका छन्। स्वास्थ्य तथा जनसंख्या मन्त्रालयको नियमित पत्रकार सम्मेलनमा महानिर्देशक श्रेष्ठले भने, संसारभर सामान छैन। केही महँगो भएको हुन सक्छ तर समयमा त्यो भएन भने त्यसबाट हुने प्रभाव असाध्यै धेरै हुन्छ। स्वास्थ्य मन्त्रालय पारदर्शितामा अत्यन्तै सचेत छ।"
लकडाउनले घटायो प्रदूषण,"टीका बन्धन। काठमाडौं : प्रायः सधैं तुवाँलो र प्रदूषणले ढाक्ने काठमाडौं उपत्यकाको आकाश र आसपासको वातावरण केही दिनयता सफा छ। कोरोना भाइरस संक्रमण फैलिन नदिन सरकारले लकडाउन गरेपछि काठमाडौंसहित देशभरको वायु गुणस्तरमा सुधार आएको छ। सवारी साधन, उद्योग कलकारखाना र प्रदूषण बढाउने अन्य गतिविधि ठप्प भएपछि वायु प्रदूषण घटेको पाइएको छ। काठमाडौंको शंखपार्क, ललितपुरको भैंसेपाटी र काभ्रेको धुलिखेल स्टेसनको अवस्था विश्लेषण गर्दा आँखाले देख्न नसकिने सूक्ष्म धुलोको कण (२५ पीएम)को अवस्थामा क्रमशः सुधार आउन थालेको वातावरण विभागले जनाएको छ। लकडाउनको सुरुका ३४ दिन प्रदूषण खासै घटेको थिएन, विभागका सिनियर डिभिजनल केमिस्ट शंकरप्रसाद पौडेलले भने, शनिबारदेखि भने अवस्था निकै सुधार आएको छ। तोकिएको राष्ट्रिय मापदण्डभन्दा पनि निकै कम देखिएको छ। उनका अनुसार शनिबार धुलिखेलमा २५ को मात्रा राष्ट्रिय मापदण्डभन्दा कम १४, शंखपार्कमा २० र भैंसेपाटीमा २४ रेकर्ड भएको छ। सरकारले प्रतिघनमिटर हावामा पीएम २५ को मात्रा ४० माइक्रोग्राम तोकेको छ । विश्व स्वास्थ्य संगठनले २४ घण्टाका लागि २५ माइक्रोग्राम तोकेको छ । वायु गुणस्तर मापन गर्न वन तथा वातावरण मन्त्रालयको वातावरण विभागमातहत नेपालका विभिन्न भेगमा १७ स्टेसन स्थापना गरिएका छन्। काठमाडौं, ललितपुर, धुलिखेल, पोखरा, लुम्बिनी, चितवनको सौराहा, दाङ, नेपालगन्ज, सिमरा, सुनसरीको झुम्का, धनकुटा र दमकमा स्टेसन छन्। अमेरिकी दूतावासले दूतावास परिसर महाराजगन्ज र कान्तिपथस्थित फोहोरा दरबारका दुई स्टेसनमार्फत पीएम २५ को मात्रा मापन गर्दै आएको छ । अन्तर्राष्ट्रिय एकीकृत पर्वतीय विकास केन्द्र (इसिमोड)ले लुम्बिनी, सौराह र रसुवाको यालामा स्टेसन स्थापना गरेको छ। पोखरा, दाङ र दमक स्टेसनले पनि ती भेग आसपास प्रदूषण घट्दो देखाएको सिनियर केमिस्ट पौडेलले बताए। पोखरामा शनिबारदेखि मात्रै प्रदूषण घट्न थालेको देखिन्छ। दाङमा पाँच दिनअघि घट्यो, बीचमा फेरि बढ्यो। तर अहिले सुधार आएको छ, उनले भने, दमकमा शुक्रबारसम्म केही बढी थियो, अहिले घटेको छ। यी केही स्टेसनको अवस्था विश्लेषण गर्दा देशभरिको वायुको गुणस्तरमा सुधार आएको अनुमान गर्न सकिने पौडेलको ठहर छ। विज्ञका अनुसार वर्षा नभएसम्म हावामा पीएम २५ तैरिरहन्छ। प्रिमनसुन (मनसुन पूवाद्र्धको वर्षा)ले प्रदूषित वायु पखाल्न सहयोग गरेको मौसमविद् बताउँछन्। मध्य हिउँद र प्रिमनसुनको समयमा सिरिया, अफगानिस्तान, पाकिस्तान, उत्तरपश्चिम भारत हुँदै पश्चिमी वायु नेपाल भित्रिन्छ। प्री मनसुनका बेला पश्चिमी वायुमा आँखाले नियाल्न नसकिने सूक्ष्म धुलोको कण (हेज)को मात्रा उच्च रहन्छ। मरुभूमि र अन्यत्रको धुलो, कलकारखाना, पूर्वाधार विकास र अन्य मानवीय गतिविधिले विकसित हुने धूवाँ, धुलो मि िश्रत सुख्खा कण नै हेज हो। लकडाउनले कलकारखाना, सवारी साधन र मानवीय चहलपहल कमी भएर वायु गुणस्तर सुधार भए पनि भारतको राजस्थान र पाकिस्तानको बलुचिस्थानको मरुभूमिको धुलोको प्रभाव भने रोक्न नसकिने वरिष्ठ मौसमविद् मणिरत्न शाक्यको तर्क छ। प्रिमनसुनमा खासगरी वैशाख पहिलो सातासम्म नेपालमा पश्चिमी वायु सक्रिय रहन्छ, उनले भने, पश्चिमी वायु जति बलियो हुन्छ, भारत र पाकिस्तानका मरुभूमिबाट हेज भित्रिने सम्भावना पनि उत्तिकै रहन्छ। केही दिनअघिको वर्षाले वायुमण्डलमा रहेको धूवाँ, धुलो पखालेपछि मौसम सफा देखिएको शाक्यको भनाइ छ। लकडाउनले केही हदसम्म प्रदूषण घटाउन मद्दत गरेको छ तर वायुमण्डल सफा हुन त वर्षा हुनै पर्छ, उनले भने। वायु प्रदूषणले स्ट्रोक, मुटु रोग, फोक्सोको क्यान्सरजस्ता समस्या निम्त्याउँछ। विश्व स्वास्थ्य संगठनका अनुसार नेपालमा वार्षिक २३ हजारभन्दा बढीको मृत्यु घरभित्रको वायु प्रदूषणले हुने गर्छ। वायु प्रदूषणले ३७ हजारभन्दा बढीको मृत्यु हुने गरेको छ। संगठनले हावामा रहने धुलोको सूक्ष्म कणलाई मानिसको मृत्युको मुख्य कारक मानेको छ। सवारी साधन र आगो बाल्दा निस्किने धूवाँ नै २५ माइक्रोनको धुलो बढाउने विज्ञको तर्क छ। उपत्यकाको प्रदूषणमा गाडीको धूवाँको मात्रा ३० देखि ३३ प्रतिशतको हाराहारीमा रहेको, त्यति नै मात्रामा सवारीले सडकको धुलो फैलाउने गरेको विभागको ठहर छ। इँटाभट्टाले १० प्रतिशत हाराहारी र बाँकी कलकारखाना र अन्य मानवीय गतिविधिले बढ्ने गरेको विभागका अधिकारी बताउँछन्। यो अध्ययन केही वर्षअघिको हो, त्यस बेला उपत्यकामा मेलम्ची पाइपलाइन र पूर्वाधार विकासले प्रदूषण बढेको पाइएको थियो, सिनियर केमिस्ट पौडेलले भने, अहिले अवस्था त्यस्तो छैन, अद्यावधिक अध्ययन हुन बाँकी छ। उपत्यकामा स्वच्छ हावा भित्रिने नागढुंगा र पश्चिमी भेगबाट धादिङको नौबिसे र आसपासमा खुलेका भट्टा र अन्य कलकारखानाको धूवाँ पनि भित्रिन्छ। नेपालसँग सीमा जोडिएको भारतका भूभागमा उद्योग, कलकारखाना र अन्य मानवीय गतिविधिले लुम्बिनीलगायत तराईका भेगमा केही वर्षयता प्रदूषण र तुवाँलो बढ्न थालेको वातावरणविद् बताउँछन्। पीएम २५ को मात्रा ४४४६ माइक्रोग्राम पुगेको अवस्थामा मानव स्वास्थ्यका लागि घातक मानिन्छ। वातावरण विभागले सन् २०१७ को हिउँदमा गरेको अध्ययनअनुसार काठमाडौंमा पीएम २५ को मात्रा १८० माइक्रोग्रामसम्म पुगेको पाइएको थियो। स्विट्जरल्यान्डमा मुख्यालय रहेको आईक्यू एअरले गत महिना सार्वजनिक गरेको ९८ वटा प्रदूषित देशको सूचीमा नेपाल आठौं स्थानमा छ । गत वर्षको तुलनामा काठमाडौंको वायुको गुणस्तरमा यो वर्ष सुधार आएको सो संस्थाले जनाएको छ। गत वर्ष उपत्यकाको वायुमा पीएम २५ को मात्रा प्रतिघनमिटर ५४४ माइक्रोग्राम रहेकामा अहिले ४४५ माइक्रोग्राममा झरेको आईक्यू एअरको प्रतिवेदनमा उल्लेख छ।"
आपूर्ति व्यवस्थापनको जिम्मा स्थानीय तहलाई,"काठमाडौं : लकडाउनले उपभोग्य वस्तुको सहज आपूर्ति नभइरहेका बेला सरकारले आपूर्ति व्यवस्थापनलाई सहज बनाउन स्थानीय तहलाई अधिकार दिएको छ। अब आपूर्ति व्यवस्थापनको नेतृत्व स्थानीय तहले नै गर्ने छन्। गृहमन्त्री रामबहादुर थापाको नेतृत्वमा आइतबार मन्त्रालयमा बसेको बैठकले दैनिक उपभोग्य बस्तु वितरण प्रणालीलाई सहज बनाउने विषयमा १० वटा निर्णय गरेको छ। उपभोग्य बस्तु बिक्री वितरण गर्दा न्यूनतम एक मिटरको दुरी कायम गर्ने गरी स्थानीय तहले मापदण्ड बनाउने, आपूर्ति व्यवस्थापनलाई सहज बनाउन प्रत्येक वडाका वडाध्यक्षको संयोजकत्वमा स्थानीय प्रहरीको प्रतिनिधित्व हुने गरी समिति गठन गर्ने र उक्त समितिले आफ्नो वडा भित्रका गुजारा चलाउन नसक्ने व्यक्तिको लगत संकलन गर्ने निर्णय बैठकले गरेको छ। गुजारा चलाउन नसक्नेलाई दुई थरी प्याकेज बनाइने भएको छ। चारजना सम्मको परिवार र त्यस भन्दा माथिको संख्याको परिवारको अभिलेख संकलन गरेर मात्रै प्याकेज बाँड्ने निर्णय बैठकले गरेको छ। अब स्टोर वा बिक्रेताले बिक्री गर्दा न्यूनतम दैनिक उपभोग्य बस्तुे रहने गरी कम्बो प्याकेज बनाएर मात्रै बिक्री वितरण गर्न पाउने बैठकको निर्णय छ। कुनै निकाय र संघ संस्था एवं व्यक्तिले सहायता दिन चाहेमा सम्बन्धित स्थानीय तहमा सम्पर्क गर्नुपर्ने छ। स्थानीय तहले तोकेको मापदण्ड अनुसारका सहयोग सामग्री भएमा मात्र स्थानीय तहले स्वीकार गरी वडास्तरीय समिति मार्फत राहत वितरण गर्ने छन्। स्थानीय तहले बाँडेको राहतको विवरण अनिवार्य रुपमा सम्बन्धित जिल्ला प्रशासन कार्यालयमा पठाउनुपर्ने छ। गृहमन्त्री थापाका प्रेस संयोजक किरण भट्टराईका अनुसार सहायताको नाममा कसैले चन्दा उठाउन वा आफूखुसी सहायता वितरण पाउने छैनन्। राहत वितरणमा समेत दोहोरोपना हुन नदिन स्थानीय तहलाई निर्देशन दिइएको जानकारी भट्टराईले दिए। उनका अनुसार उद्योग, वाणिज्य तथा आपूर्ति मन्त्रालयले दैनिक उपभोग्य वस्तुको मौज्दात नियमित रुपमा अद्यावधिक गरी सार्वजनिक गर्ने निर्णय समेत बैठकले गरेको छ। बैठकमा उद्योग, वाणिज्य तथा आपूर्ति मन्त्रालयका सचिव, महानगरपालिका तथा नगरपालिकाका प्रमुख, नेपाल प्रहरीका महानिरीक्षक, सशस्त्र प्रहरीका महानिरीक्षक सेनाका प्रतिनिधि लगायतकाको उपस्थिति थियो।"

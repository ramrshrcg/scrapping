शीर्षक,विवरण
जब देशको शिर उठ्यो,"दक्षिण एसियाली खेलकुद (साग) को तेह्रौं संस्करण सकिएको छ। सामान्य व्यवस्थापकीय कमीकमजोरीबाहेक समग्रमा प्रतियोगिता सफल रह्यो। सागको सफल आयोजनाले राष्ट्रको गौरव पनि बढाएको छ। नेपालले सन् २०१६ मै साग आयोजनाको अधिकार पाएको थियो। यस आधारमा तेह्रौं साग आयोजना गर्न हामीसँग तीन वर्ष समय थियो। तर हामीले अन्तिम समयमा आएर मात्र प्रतियोगिताको तयारी थाल्यौं। त्यही कारण केही व्यवस्थापकीय कमजोरी देखिएका हुन सक्छन्। यस्ता कुरालाई हामीले शिक्षाका रूपमा ग्रहण गर्नुपर्छ। भविष्यमा ठूला प्रतियोगिता आयोजनाको अवसर पाउँदा पर्याप्त समय राखेर मात्र तयारी थाल्नुपर्छ भन्ने सबक यसले सिकाएको छ। आयोजना र पदकीय दृष्टिकोणले तेह्रौं साग देशका लागि उपलिब्धमूलक रह्यो। प्रतियोगितामा नेपाली खेलाडीले उत्कृष्ट प्रदर्शन गर्दै ५१ स्वर्ण, ६० रजत र ९५ कांस्य गरी कुल दुई सय ६ पदक जिते। दक्षिण एसियाली खेलकुदको एउटै संस्करणमा नेपालले जितेको यो हालसम्मकै सबैभन्दा बढी स्वर्ण पदक हो। यसअघि नेपालमै भएको आठौं साफ खेलकुदमा नेपालले सर्वाधिक ३१ स्वर्ण जितेको थियो। यसपटक त्यो कीर्तिमानलाई पनि हामीले उछिन्यौं। पक्कै पनि हाम्रा खेलाडीको अथक परि श्रम, नियमित प्रशिक्षण र बलियो आत्मविश्वासका कारण यो सम्भव भएको हो। यो सागमा हाम्रा केही खेलाडीले ऐतिहासिक सफलता पनि चुमे। महिला क्रिकेटमा अञ्जली चन्दले विश्व कीर्तिमान नै बनाइन्। माल्दिभ्सविरुद्ध खेलमा उनले दुई ओभर बलिङ गर्दै एक रन पनि नदिई ६ विकेट लिइन्। अन्तर्राष्ट्रिय क्रिकेटमा यो निकै दुर्लभ कीर्तिमान हो। अञ्जली बनाएको यो कीर्तिमान भविष्यमा पनि लामो समयसम्म तोडिने सम्भावना देखिँदैन। पौडी खेलाडी गौरिका सिंह एक्लैले चार स्वर्ण जितिन्। सागमा हालसम्म कुनै नेपाली खेलाडीले यस्तो सफलता प्राप्त गर्न सकेको थिएन। सबै खेलाडीले आफ्नो धर्म निर्वाह गरे। अब पालो सरकारको हो। सरकारले पदक ल्याउने खेलाडीको प्रोत्साहनस्वरूप ३ देखि ११ लाख रुपैयाँसम्म दिने घोषणा गरेको छ। त्यो स्वागतयोग्य छ। अब तिनको खेलस्तर उकास्न पनि राज्य अग्रसर हुनुपर्छ। सरकारले खेलकुद क्षेत्रमा गरेको लगानी पर्याप्त छैन। लगानी नगर्ने र नतिजा मात्र खोज्ने प्रवृत्ति राम्रो होइन। अन्तर्राष्ट्रिय प्रतियोगितामा राम्रो नतिजा ल्याउन सुविधासम्पन्न भौतिक पूर्वाधार चाहिन्छ। खेलाडीले दक्ष प्रशिक्षकहरूबाट नियमित र वैज्ञानिक पद्धतिको प्रशिक्षण पाउनुपर्छ। खेलाडीले गाँस, वास, कपास र स्वास्थ्य सुविधाजस्ता आधारभूत आवश्यकताका लागि भौंतारिनुपर्ने अवस्था नआओस् भनेर राज्य संवेदनशील बन्नुपर्छ। यस्ता न्यूनतम आवश्यकताहरू खेलाडीका लागि आकाशको फल बन्ने प्रवृत्ति अन्त्य गर्न सरकारले खेलकुद क्षेत्रमा सक्दो लगानी गर्न आवश्यक छ। सरकारले खेलकुद क्षेत्रको विकासका लागि निजी क्षेत्रलाई समेत सक्रिय बनाउने योजनाहरू अघि सार्नुपर्छ। पक्कै पनि खेलाडी भनेका देशका गहना हुन्। उनीहरूले अन्तर्राष्ट्रिय जगत्मा देशको फरक पहिचान स्थापित गराइरहेका हुन्छन्। खेलाडी देशका सद्भावनादूत पनि हुन्। अहिले राज्यले खेलकुद क्षेत्रमा गरेको लगानी पर्याप्त देखिँदैन। सरकारले नारामा खेलाडीलाई राष्ट्रको गहना भन्ने। तर व्यवहारमा आफूलाई आवश्यक पर्दा लगाउने र काम सकिएपछि फुकालेर दराजमा थन्क्याउने परम्पराको अन्त्य हुनुपर्छ। यसो हुन सके मात्र आगामी दिनमा हाम्रा खेलाडीले अन्तर्राष्ट्रिय प्रतियोगिताहरूमा देशका लागि अझ उत्कृष्ट प्रदर्शन गर्न सक्छन्। अन्त्यमा तेह्रौं सागमा विभिन्न पदक जित्ने र पदक जित्न नसके पनि सफलता चुम्न सक्दो प्रयास गर्ने सबै खेलाडी धन्यवादका पात्र हुन्। हार्दिक बधाई !"
चर्चामै चिसियो विशेष दूत,"काठमाडौं : प्रधानमन्त्री केपी ओलीले कात्तिक २६ मा माधव नेपाललाई बालुवाटारमा बोलाएर तीन प्रस्ताव गरे, १) बढ्दो तिक्तता हटाउने र हार्दिकता बढाउने, २) पार्टी कार्यालय पुनर्निर्माणको जिम्मा दिने र ३) कालापानी सीमा विवाद समाधान गर्न विशेष दूत का रूपमा भारत पठाउने। झन्डै तीन महिनाको संवादहीनता तोड्न ओलीले तारन्तार निम्तो पठाएपछि नेपाल ११ बजेतिर बालुवाटार पुगेका थिए। चार घण्टा लामो लन्चसहितको छलफल मा ओलीको पहिलो र दोस्रो प्रस्तावलाई नेपालले सहज लिए। तेस्रो प्रस्तावमा उनी अचम्मित भए। उनको मनमा अनेक प्रश्न खेल्न थाले। कतै प्रधानमन्त्रीले आफूलाई थप अप्ठ्यारोमा पारेर खेलाउन चाहिरहेका त छैनन् ? उनले पहिलो र दोस्रो प्रस्तावमा हार्दिकतापूर्वक छलफल गरे पनि तेस्रो प्रस्तावबारे जबाफ दिएनन्। यत्ति भने, तपाईंको प्रस्तावका विषयमा म अलिक सोच्छु र बेलुकीतिरसम्म जबाफ दिउँला। भदौ ५ को सचिवालय बैठकमा चर्काचर्की गरेका ओलीनेपालबीच त्यसपछि खासै संवाद थिएन। ओलीको प्रस्तावपछि नेपालले आफू निकटस्थ केही नेताहरूसँग संवाद गरे। साँच्चै प्रधानमन्त्रीले भारतसँग कूटनीतिक संवादका लागि विशेष दूत पठाउन खोजेका हुन् भने त्यसको गम्भीरता बुभ्नुपर्ने र सीमा विवादका विषयमा वार्ता गर्न सरकारको विशेष दूत बनेर जानुपर्ने निकटस्थ नेताहरूको सुझाव थियो नेता नेपाललाई। त्यो दिन त्यत्तिकै भयो। नेपाल निकटस्थका अनुसार भोलिपल्ट बेलुकी अर्थात् कात्तिक २७ मा उनले बालुवाटारमा पुगेर प्रधानमन्त्रीसँग भने, तपाईंको प्रस्तावमा म सकारात्मक छु। तपार्इंले आवश्यक ठान्नुभयो, म जान तयार छु। तर यसको पहल कसरी गर्ने ? दस्ताबेजीकरण कसरी गर्ने ? तथ्य जुटाउने र आफूलाई बलियो बनाउने विषयमा के सोच्नुभएको छ ? जबाफमा प्रधानमन्त्रीले भने, तपार्इंले आफ्नो तयारी गर्दै गर्नुहोस्। यताबाट पनि पहल लिऔंला। केही दिन यत्तिकै बित्यो। नेपाल स्वयंले भारतीय राजदूत मञ्जिवसिंह पुरीलाई बोलाएर कुरा गरे। सरकारले विशेषदूत पठाउने तयारी गरेको र त्यसका लागि आफूलाई छान्न लागेको नेता नेपालले राजदूत पुरीलाई जानकारी गराएका थिए। नेपाल निकट एक नेताले अन्नपूर्णसँग भने, राजदूत पुरी छलफल गर्दा खुसी थिए। नेपाललाई विशेष दूतका रूपमा दिल्ली पठाउन पहल थालिहाल्ने बताउँदै निस्केका थिए। तर प्रयास अघि बढेको देखिएन वा उनले सकेनन्। मंसिर ४ मा नेकपा सचिवालय बैठकमा प्रधानमन्त्री ओलीले सीमा समस्या समाधान गर्न ट्र्याक वान भन्दा ट्र्याक टु का रूपमा आफूले भारतसँग कुरा गर्न विशेष दूत पठाउन खोजेको जानकारी गराए। मंसिर ६ मा नेता नेपाल टर्की हुँदै मेसोडोनिया भ्रमणमा निस्कँदै थिए। त्यसअघि उनले प्रधानमन्त्रीसँग कुरा गर्न चाहे। त्यसपछि प्रधानमन्त्री ओली र वरिष्ठ नेता नेपाल दुवै सँगै बसेर भारतीय प्रधानमन्त्री मोदीसँग टेलिफोन संवादको प्रयास गरेको नेपाल निकट ती नेताले बताए। तर मोदी टेलिफोन सम्पर्कमा आइदिएनन्। मोदीसँगको समय का लागि सरकारका तर्फबाट प्रयास गर्दै गर्ने आफू पनि त्यहीबीचमा टर्की र मेसोडोनिया पुगेर फर्किने योजना नेपालले बनाए। त्यसपछि उनी विदेश हिँडे। मंसिर १४ मा उनी स्वदेश फर्कंदा प्रधानमन्त्री ओली एपेन्डिसाइटिसको शल्यक्रिया गरी अस्पताल भर्ना भएका थिए। प्रधानमन्त्रीसँग थप कुराकानी हुन पाएन। उनले प्रधानमन्त्रीको सन्देशकै आधारमा मंसिर १६ मा बानेश्वरस्थित होटल अर्याल मा परराष्ट्रमन्त्री प्रदीप ज्ञवाली, पूर्वपरराष्ट्रमन्त्रीहरू भेषबहादुर थापा, नारायणकाजी श्रेष्ठ र रमेशनाथ पाण्डे, पूर्वरक्षामन्त्री भीम रावल, भारतका लागि नेपाली राजदूत नीलाम्बर आचार्य (व्यक्तिगत कामले काठमाडौं आएका थिए) लगायत १४ जनासँग छलफल गरे । प्रधानमन्त्रीले सीमा विवादमा कुरा गर्न भारतमा विशेष दूत बनाएर मलाई पठाउने तयारी गर्दै हुनुहुन्छ। त्यहाँ नेपाली पक्ष कसरी प्रस्तुत हुनुपर्ला ? तपाईंहरूका सुझाव लिन यहाँ निम्त्याइएको हो, नेता नेपाललाई उधृत गर्दै सहभागी एक पूर्वपराष्ट्रमन्त्रीले भने। उनले एकएक गरी भनाइ सुने। केही प्राप्त सुझाव टिपोटमा राखे र त्यसलाई दस्ताबेजीकरण गर्ने पनि बताए। मंसिर १८ को पार्टी सचिवालय बैठकमा नेता नेपालले पार्टीमा यस विषयमा बिफ्रिङ गरे। अध्यक्ष पुष्पकमल दाहालले नेता नेपाललाई प्रधानमन्त्रीले विशेष दूत बनाएर पठाउन खोजेको कुरा मंसिर २० मा धनगढी पुगेर खुलाए। प्रवक्ता श्रेष्ठले पनि पछिल्लो सचिवालय बैठकपछि भने, माधवजीको विशेष दूतको कुरा सल्लाह कम र हल्ला बढी भएको विषय मात्र हो। नभन्दै नेपाल विशेष दूत बनेर जाने योजनामा एकाएक ब्रेक लागेको छ। सरकारबाट संस्थागत अप्रोच नै भएन। अनि रोकियो कमरेडको विशेषदूत बनेर भारत जाने प्रसंग, नेकपाका अर्का एक सचिवालय सदस्यले भने। नेपाललाई साँच्चै दूत बनाएर पठाउन खोजेका भए प्रधानमन्त्रीले तीन तरिकाबाट पहल लिन सक्थे, पहिलो, नेपालस्थित भारतीय राजदूतलाई बोलाएर विशेष दूत पठाउँदै छु, तयारी गर्नुस्। दोस्रो, विशेष दूत पठाउन लागेको जानकारी परराष्ट्र मन्त्रालयमार्फत पत्र पठाएर गर्न सक्थे। तेस्रो, आफंैले सीधासीधा टेलिफोन संवाद गरी भारतीय प्रधानमन्त्री नरेन्द्र मोदीसँग विशेष दूत पठाउन लागेको जानकारी गराउन सक्थे। तर यी प्रयास खास नभएको कारण माधव नेपालको विशेष दूत को चर्चा प्रोजेक्सन मात्र भएको बुझाइमा छन्, नेकपाका ती सचिवालय सदस्य। भारत किन मौन ! भारतले कात्तिक १६ मा जारी गरेको राजनीतिक नक्सापछि कालापानी क्षेत्रको सीमा विवाद फेरि एकपल्ट बल्झेको हो। त्यसपछि सर्वदलीयसर्वपक्षीय बैठक राखेर नेपाल सरकारले लिम्पियाधुरासम्मको कालापानी क्षेत्र नेपालको भएको धारणा सार्वजनिक गरिसकेको छ। तर, यो समस्या कसरी समाधान गर्ने ? सरकार आफंै अलमलमा पर्दा भारतीय पक्षले पनि मौनता साँधेको नेकपाकै नेताहरुको बुझाइ देखिन्छ। नेपाली पक्षले भारतलाई कूटनीतिक नोट पठाएर भारतको राजनीतिक नक्साको विरोध मात्र गरेको छैन, परराष्ट्रमार्फत सचिवस्तरमा वार्ताको पहलका लागि औपचारिक पत्रसमेत पठाइसकेको छ। डिसेम्बरमै वार्ता गर्ने मितिसहित नेपाली पक्षले भारतलाई पत्र पठाए पनि त्यसको जबाफ उसले दिएको छैन। एकातिर ट्र्याक वान मार्फत परराष्ट्र सचिव, मन्त्रीस्तरको वार्ता र अर्काेतिर छिटो समाधानको खोजीका लागि विशेष दूत बनाएर ट्र्याकटु बाट जान खोज्ने दुविधाग्रस्त बाटोमा सरकार लागेपछि भारतले यसैमा खेल्न खोजेको नेकपा नेताहरु बताउँछन्। एकातिर प्रधानमन्त्रीले माधव नेपाललाई विशेष दूत भन्ने, अर्कातिर परराष्ट्रमन्त्रीले सचिवस्तरको वार्ता प्रयास भन्ने ! वास्तवमा गर्न खोजेको के हो भन्ने तपाईंहाम्रोबीचमा पनि प्रश्न उठेका छन् नि ! छैन र ? नेपाल निकट नेकपा स्थायी समिति सदस्य युवराज ज्ञवालीले अन्नपूर्णसँग भने, समाधानमुखी एप्रोच गर्ने खालको दृष्टिकोणमा समस्या रह्यो। नत्र एकैपटक यो खालको कुरा किन आयो। प्रधानमन्त्रीले बोलिसकेपछि परराष्ट्रमन्त्रीले किन बोल्नुपथ्र्याे ? परराष्ट्रमन्त्रीले प्रधानमन्त्रीको कुरा नबुझी बोलेका होइनन् होला। त्यसकारण जोडदार प्रयत्नै भएन। पराराष्ट्रमन्त्री प्रदीप ज्ञवालीले सचिवस्तरबाटै समस्या समाधान होस् भन्ने नेपालले चाहेको बताउँदै आइरहेका छन्। कतिपय अवस्थामा सरकारका तर्फबाट खटाइने विशेष दूतको बहुआयामिक पहुँच र प्रभावको अर्थ पनि रहन सक्छ भनी विकल्प हेरिनु स्वाभाविक हो। हामीले दुवै पक्षले सहमति जनाएको सचिवस्तरीय संयन्त्रमार्फतको पहललाई प्राथमिकतामा राखेका छौं, मन्त्री ज्ञवालीले भने। नेपाली पक्षको कुन ट्र्याक बाट कूटनीतिक संवाद थाल्ने भन्ने दुविधाकै कारण भारतले मौनता साँधको तर्क ज्ञवालीको छ। संवेदनशीलता भएन। प्रधानमन्त्रीले माधव नेपाललाई जानू भन्नुभएको छ। फेरि परराष्ट्रमन्त्रीले किन बोले ? यो दुविधा किन छ ? तालबेताल र दुविधाका कुरा गर्दा भारतीय पक्षले मौनता साँधेर बसेको देखिन्छ, ज्ञवाली भन्छन्। नेपाली पक्षले पठाएको पत्रको जबाफ भारतले दिन चाहेको छैन। भारत यस विषयमा मौन छ। न उसले परराष्ट्र सचिवस्तरमा वार्ताका लागि मन्त्रालयले गरेको पत्राचारको जबाफ दिएको छ, न भारतमा विशेष दूत बनेर जान खोजेका पूर्वप्रधानमन्त्री माधव नेपालका विषयमा। भारतले नेपालमा विरोध चर्किरहेका बेला भन्दा केही शान्त रहेको अवस्थामा कुरा गर्न चाहेका कारण जबाफ नदिएको हुन सक्छ, नेकपाकै अर्का एक नेता भन्छन्। दिल्लीले दुई वर्षदेखि चाहेको भ्रमण वरिष्ठ नेता नेपालको विशेष दूत बनेर जाने प्रस्ताव भारतले नरुचाएको र भ्रमण तय हुन नसकेको खबर सार्वजनिक भइरहँदा उनी पक्षका नेताले एउटा नयाँ तथ्य बाहिर ल्याएका छन्। त्यो हो, दुई वर्षदेखि भारत माधव नेपाललाई भारत भ्रमण गराउन चाहिरहेको छ। भारतले चाहे पनि नेपालले रुचि नदेखाइरहेका कारण भ्रमण हुन सकेको थिएन। मोदीले कालापानी विवाद सतहमा देखिनु केही समयअगाडि मात्रै एक दूत पठाएर नेता नेपाललाई दिल्ली आउन लबिङ गरिरहेकै थिए। उहाँ (नेपाल) लाई भारतले दिल्ली उपयुक्त कार्यक्रम बनाएर आउन आग्रह गरिरहेकै थियो। डेढ महिनाअघि मात्रै पनि भारतीय प्रधानमन्त्री मोदीले विशेष मान्छे पठाएरै आग्रह गरेका थिए, नेपाल निकट एक नेताले भने। सीमा विवाद चर्किएपछि भने भारतले कुनै प्रतिक्रिया दिएको छैन। तर राजदूत पुरीले यसबीच दुईपटक नेता नेपाललाई भेट्दा आफूहरूले धेरै पहिलेदेखि भ्रमण गराउन खोजेको र सरकारकै दूत बनेर जाने भएपछि झन् राम्रो भएको प्रतिक्रिया दिएका थिए। मंगलबार पनि नेपालसँग भारतीय राजदूत पुरीले आफ्नो कार्यकालको बिदाइ भेट गरेका थिए। नेपालको सचिवालयले यो भेटबारे थप जानकारी खुलाउन चाहेको छैन। दस्ताबेजीकरणमा नेपाल सरकारको दूतका रूपमा माधव नेपालको भारत भ्रमण हुने या नहुने, अब के ? नेकपाका नेताहरू केही बताउन चाहिरहेका छैनन्। घटनाक्रम हेर्दा अब उनको विशेष दूत बन्ने सम्भावना टरेको छ। दूत बन्ने प्रस्ताव टरे पनि नेता नेपाल भने नेपालपक्षीय सीमा, नक्साबारे कतिपय महत्त्वपूर्ण तथ्य सामग्रीको अभिलेखीकरणमा लागेका छन्। विशेष दूत बनून् या नबनून्, त्यो फरक कुरा हो। नबने पनि यस सम्बन्धमा प्राप्त तथ्यतथ्यांक संकलन गर्ने, त्यसलाई केन्द्रित गरेर दस्तावेजीकरण गर्नु राम्रो हुन्छ। सरकारलाई यसले बल पनि पुग्छ, नेता नेपालको सचिवालयका एक सदस्यले भने। पार्टी विदेश विभाग प्रमुखसमेत रहेका कारण पनि नेता नेपालले दस्ताबेजीकरणको गति रोकेका छैनन्। उनको सचिवालयका ती सदस्यले भने, पार्टी विदेश विभाग प्रमुख भएकाले उहाँले यसलाई विभागको कामकै रुपमा लिनुभएको छ। उहाँ दस्ताबेज बनाउने गरी तथ्यतथ्यांक संकलनमै हुनुहुन्छ।"
साइबर अपराध : महिला र किशोरी बढी पीडित,"काठमाडौं : करिब एक महिनाअघिको कुरा हो। अछामका २१ बर्से पुरन तिमल्सिना साइबर अपराधमा समातिए। भारतमा बस्ने उनले आफ्नै गाउँकी एक युवतीको फेक फेसबुक अकाउन्ट खोले। युवती र उनका बुवाको फोटोमा अश्लील फोटो जोडेर म्यासेन्जरमा युवतीका आफन्तलाई पठाउन थाले। काठमाडौंमा पढ्दै गरेकी युवतीलाई उनीमाथि शंका लागेपछि प्रहरीमा उजुरी गरिन् र तिमल्सिना समातिए। सामाजिक सञ्जाल दुरुपयोग गर्दा समातिनेमा काठमाडौंमै बस्दै आएका ३८ बर्से शिवहरि थापा पनि पर्छन्। फेसबुकमार्फत् उनको २० वर्षीया युवतीसँग चिनजान भयो। सम्बन्ध अघि बढ्दै गएपछि उनले युवतीसँग बिहेको प्रस्ताव राखे र भेट्न बोलाए। युवती संखुवासभादेखि काठमाडौं आइन्। बौद्धको होटलमा भेट भयो। सँगै बसेका केही तस्बिर मोबाइलमा खिचे। आफूभन्दा थापा १८ वर्ष जेठा भएको थाहा पाएपछि युवतीले सम्बन्ध अघि बढाउन चाहिनन्। थापा त्यसको प्रतिशोध लिन चाहन्थे। उनले युवतीको फेक फेसबुक आईडी बनाएर युवती सँगै बसेका तस्बिर पठाउन थाले। यस्तो गरेकोमा उनी अहिले कारागारमा छन्। कपिलवस्तुका २६ बर्से अकबर अलि मियाँले अपत्यारिलो साइबर अपराध गरे। सामान्य मजदुरी गर्ने उनले आमाको नामबाट सिमकार्ड किनेर एक महिलालाई राति १२ बजे फोन गरे। महिलाले चिन्न अस्विकार गरेपछि उक्त महिलाको टाउको अश्लील फोटोमा जोडेर म्यासेजमा पठाउँदा उनी समातिए। सामाजिक सञ्जाल दुरुपयोग गरेर समातिनेमा बर्दिया घर भएका १७ वर्षीय भैरव विष्ट पनि हुन्। छानबिनमा विष्टसँग ५ वटा फेसबुक आईडी भएको पाइयो। उनले गृहजिल्लाकी १४ वर्षीया किशोरीको नाममा फेसबुक आईडी बनाएका थिए। त्यसपछि ती किशोरीको टाउको पोर्न फोटोमा जोडेर फेसबुक प्रोफाइलमा पोस्ट गरेका थिए। उनी बालिग भएकाले उनलाई सुधारगृहमा राखिएको छ। महानगरीय प्रहरी परिसर टेकुका प्रवक्ता डीएसपी होबिन्द्र बोगटीका अनुसार सम्बन्ध राम्रो रहेसम्म शारीरिक सम्बन्ध बनाउने र बिग्रिएपछि त्यही सम्बन्ध सामाजिक सञ्जालबाट सार्वजनिक गरी चरित्र हत्या गर्ने प्रवृत्ति बढेको छ। यस्ता अपराधमा प्रायः किशोरकिशोरी संलग्न भएको पाइन्छ। तर साइबर अपराधमा सबै उमेर समूहका व्यक्तिले गरेको तथ्यले औंल्याउँछ। डीएसपी बोगटी भन्छन्, सम्बन्ध बिग्रिएपछि प्रतिशोध लिन पीडकले वैवाहिक सम्बन्धसमेत टुटाइदिने गरेका छन्। काठमाडौं प्रहरी कार्यालय टेकुमा ०७५७६ मा १ सय ५२ साइबर क्राइमका उजुरी दर्ता छन्। ०७६ साउनमा १६ र भदौमा १७ उजुरी दर्ता भए। यीमध्ये अधिकांश सामाजिक सञ्जालसम्बन्धी अपराध छन्। प्रहरीमा दर्ता उजुरीका आधारमा सामाजिक सञ्जालको दुरुपयोग गरि भएका अपराधमा महिला र युवतीको चरित्र हत्या बढी छन्। अपराध गर्नेमा महिलासमेत छन्। तर महिलाले यस्तो अपराध प्रायः महिलामाथि नै गरेको देखिन्छ। भदौमा यस्तै साइबर अपराध भयो। ओखलढुंगाकी १४ वर्षीया निशा राई आफ्ना दिदीहरूसँग काठमाडौंमा बस्दै आएकी थिइन्। विदेशमा भएको केटा साथीले अन्य युवतीसँग कुरा गर्ने थाहा पाएपछि उनले उक्त युवतीको फोटो फेसबुकबाट तानिन्। फोटोसँगै उनले ती युवती यौनकर्मी भएको र रातको ५ सय मात्र लिने भन्दै फेसबुकमा विज्ञापन हालिदिइन्। यसको उजुरी परेपछि उनलाई प्रहरीले समातेर सुधारगृह पठाएको छ। डीएसपी बोगटीका अनुसार सामाजिक सञ्जाल प्रयोग गरी पैसामा बार्गेनिङसमेत हुँदै आएको छ। महिलाले महिलाकै चरित्र हत्या गरे पनि पछिल्ला ९ महिनामा सामाजिक सञ्जाल प्रयोग गरेर कुनै पुरुषको चरित्र हत्या भएको उजुरी परेको छैन। साइबर अपराधमा धेरैजसो पीडक पुरुष नै देखिन्छन् भने महिला र किशोरी पीडित छन्। प्रायः शिक्षित युवावर्ग नै सामाजिक सञ्जालको गलत प्रयोग गर्छन्। मापसे गरेको बेला र लागुऔषधको प्रयोगबाट पनि यस्ता अपराध भएको डीएसपी बोगटी बताउँछन्। मानव अधिकार आयोगकी सदस्य मोहना अन्सारी कुनै पनि अवस्थामा कसैको चरित्र हत्या गर्दा कानुनी दण्डको भागिदार बन्ने बताउँछिन्। प्रविधिको नाममा कसैको जीवन नै समाप्त पारिदिनु ठीक होइन, उनी भन्छिन्। साइबर अपराध बढ्दो छ। नेपाल प्रहरी साइबर ब्युरोको सर्वेक्षणअनुसार नेपालमा हुने यस्ता अपराध विकसित देशको जस्तै छ। त्यसमाथि सामाजिक सञ्जालबाट हुने अपराधको संख्या प्रतिदिन बढ्दो छ। यसबाट महिला नै धेरै पीडित देखिन्छन्। राष्ट्रिय सूचना आयोगकी आयुक्त यशोदा तिमल्सिना सूचनामा पहुँच नहुनुलाई साइबर अपराधको प्रमुख कारण मान्छिन्। नेपाली महिलालाई प्रविधिको उचित प्रयोगबारे जानकारी छैन, उनले भनिन्, शिक्षा नीति समयसापेक्ष नहुनु पनि एउटा मुख्य कारण हो। सचेत नहुँदा महिला पीडित हुनु परेको उनको भनाइ छ। साइबर क्राइम, देशभरिको तथ्यांक, प्रहरी प्रधान कार्यालय साइबर ब्युरो भोटाहिटीको तथ्यांकअनुसार वेभसाइट ह्याक, फेक फेसबुक आईडी, यूट्युब अपलोड र इमोबाट साइबर अपराध बढी भएका छन्। यीमध्ये फेक आईडी बनाएर गरेका अपराध धेरै छन्। प्रदेश १, प्रदेश २, प्रदेश ३, प्रदेश ५, गण्डकीको पोखरा, कर्णालीको सुर्खेत, सुदूरमश्चिमको कैलाली, हेलो सरकार र साइबर ब्युरो भोटाहिटी गरी देशभरिका प्रमुख ९ प्रहरी कार्यालयबाट प्राप्त तथ्यांकका आधारमा ०७५७६ मा ३ सय ५७ साइबर अपराधका उजुरी परेको छ। यसमध्ये फेक आईडी बनाएका ३ सय ४३ उजुरी छन्। प्रदेश १ को विराटनगर प्रहरी कार्यालयमा सबैभन्दा बढी ५२ वटा फेक आईडी अपराधका उजुरी दर्ता छन्। साइबर ब्युरो भोटाहिटीमा यस किसिमका १ सय १६ उजुरी दर्ता छन्। साइबर अपराधमा १८ वर्षभन्दा मुनिका १३ र त्यसभन्दा माथिका ३ सय ४४ जना छन्। यस वर्ष साउनमा मात्र देशैभरिबाट १ सय ४० वटा साइबर अपराधका उजुरी परे। जसमध्ये १ सय २७ मा पीडित महिला छन्। तीमध्ये अधिकांश सामाजिक सञ्जाल दुरुपयोग गरी चरित्र हत्याका घटना धेरै छन्। यो संख्या बढेर भदौमा २ सय १५ पुग्यो। विवरणअनुसार साउन र भदौ दुई महिनामा नै साइबर क्राइमका ३ सय ५५ उजुरी परेको देखिन्छ। यो ०७५७६ को १२ महिनामा परेका उजुरी बराबर हो। महिनैपिच्छे यसै गरी उजुरी परे यस वर्षको अन्त्यसम्म साइबर क्राइमका उजुरी २ हजारभन्दा बढी पर्ने देखिन्छ।"
बस कुदाउनुअघि नहेर्दा खेल्दै गरेका बालकको किचिएर मृत्यु,"विराटनगर : रोकिएको सवारीसाधन फुत्तै कुदाउने गर्नुभएको छ ? अहँ, त्यसो नगर्नुहोस्। त्यसको मुनि वा आडमा मान्छे, पशुपन्छी जे पनि हुन सक्छन्। किचिएपछि चुकचुकाएर सल्टिँदैन। मोरङ बेलबारी५ रामपुरमा यस्तै भयो। रोकेको स्कुल बसमुनि बालक खेल्न छिरेको चालकलाई थाहै भएन। जब बस अघि बढ्यो, किचिएपछि मात्र उनले देखे। अबोध शिशुको त्यहीं निधन भयो। शिवकुमारी साह बुधबार बिहान ९ बजे स्कुल पठाउन ५ वर्षीय छोरा सोनुलाई तयार पार्दै थिइन्। एलकेजीमा अध्ययनरत उनलाई खाना खुवाएर कपडा लगाइदिँदै गर्दा सडकमै आँगन जोडिएको घरअगाडि स्कुल बस आइपुग्यो। हतारहतार जेठो छोरा सोनुलाई लिएर उनी बसतिर अघि बढिन्। आँगनमा खेल्दै थिए कान्छो छोरा २२ महिनाका यसराज। उनको ध्यान जेठालाई बस चढाउनमा केन्द्रित भयो। तर खेल्न छाडेर आमा पछ्याउँदै आएका थिए यसराज। तर, ढोकातिर नगईकन बसपछाडि पुगे। लगभग पाँच मिनेटजति रोकिएको बसमुनि छिरेर खेल्न थाले। जेठो छोरालाई बस चढाउनमै व्यस्त शिवकुमारीले यो कुरा ख्यालै गरिनन्। बसका चालक, सहचालक र अन्य विद्यार्थीले पनि उनी बसमुनि छिरेको देख्दै देखेनन्। सोनु चढेर सिटमा बसिसकेपछि कसेनी मोडल इङ्लिस बोर्डिङ स्कुलको को१ख ३०४६ नम्बरको बस अगाडि बढ्यो। लगत्तै केही पड्किएजस्तो ठूलो आवाज आयो। हेर्दा बसले किचेर यसराज छट्पटाइरहेका थिए। निमेषभरमै उनको प्राणपखेरु उड्यो। आँगनमा खेलिरहेको छोरालाई बसले किचेर यस्तो बनाएको दृश्य देखेपछि शिवकुमारी बेहोस भएर ढलिन्। बुवा प्रमोद साह भावविह्वल बने। वडाध्यक्ष विश्वबन्धु बस्नेतले साँझ मात्रै शिवकुमारीको होस खुलेको बताए। उनका अनुसार होसमा आएपछि उनले छोराले पछ्याउँदै आएर बसमुनि छिरेको आफूले नदेखेको बताएकी छन्। घटनापछि बस रोकेर ओर्लिएका चालक तथा बसभित्र रहेका विद्यार्थी र वरपरबाट भेला भएका स्थानीय बासिन्दा पनि यो दृश्य देखेर आत्तिए। विद्यार्थी चढाउन रोकेको स्कुल बसले अगाडि बढ्ने क्रममा नाबालकलाई किचेको दृश्य निकै दर्दनाक थियो, बस्नेतले भने। मोरङ प्रहरीका प्रवक्ता डीएसपी राजकुमार खिउजूका अनुसार पोस्टमार्टम गरेर शव साँझ परिवारलाई जिम्मा लगाइएको छ। चालक ४५ वर्षीय डम्बरबहादुर खड्कालाई नियन्त्रणमा लिएर घटनाको अनुसन्धान थालिएको उनले जानकारी दिए।"
पोखराको सुन्दरताले मोहित विदेशी खेलाडी,"पोखरा : बिच भलिबलको कोट नजिकै फेवाताल। कोटको पृष्ठभूमिमा हिमाल। पोखरा बिछट्टै राम्रो लाग्यो, १३औं दक्षिण एसियाली खेलकुद (साग)मा माल्दिभ्सबाट बिच भलिबल खेल्न पोखरा आएका मोहमद अलीले भने, माल्दिभ्समा अहिले ३० डिग्री तापक्रम छ। ताल र हिमालको नजिक पोखरा चिसो रहेछ। समुद्री सतहबाट आएका हाम्रा लागि पोखरा चिसो भए पनि यहाँको सुन्दरताले मोहित बनायो। उनले नेपाल भ्रमण वर्ष नजिकै आएकाले साथीभाइलाई पोखरा घुम्न जान सुझाव दिने बताए। माल्दिभ्सका क्रिकेट खेलाडी याजु पनि पोखरा रंगशालाको क्रिकेट मैदानबाटै हिमाल देख्दा दंग परिन्। खेल मैदानबाटै देखिएको सुन्दर हिमालले पहिलो पटक अन्तर्राष्ट्रिय क्रिकेटमा पाइला चाल्दै गरेका हामीलाई निकै खुसी बनायो, उनले भनिन्, हिमाल त पहिले पनि देखेको थिएँ तर यति सुन्दर हिमाल भने पहिलो पटक देख्न पाएँ। बंगलादेशकी क्रिकेटर सल्मा खातुनले सूर्योदय र हिमाल अवलोकन गर्न आफ्नो टिम सराङकोट पुगेको सुनाइन्। पोखराबाट देखिने हिमाल सारै राम्रो लाग्यो। मैदानबाटै हिमाल देख्दा खुसीको सीमा नै रहेन, उनले भनिन्। बंगलादेशबाट साग खेलकुदको समाचार संकलनका लागि पोखरा आएका स्थानीय टेलिभिजन पत्रकार एसएम इक्वाल कौसरले पोखरा स्वर्गजस्तै रहेको बताए। यस्तो सुन्दर होला भन्ने साचेकै थिइनँ, उनले भने, यहाँका मानिसको आतिथ्यता र सत्कारबाट प्रभावित भएँ। पाकिस्तानका बिच भलिबल खेलाडी जर्नाव खान र अफाक खानले पनि पोखराको सुन्दरताप्रति मोहित भएको प्रतिक्रिया दिए। श्रीलंकाका ह्यान्डबल खेलाडी प्रसाद हर्सन र इसारा बन्दराले पोखरामा साग खेल्न पाउँदा आफूलाई भाग्यमानी ठानेको प्रतिक्रिया दिए। मैदानबाटै देखिने अग्ला हिमाल, पहाड र तालले निकै मोहित बनायो, उनले भने, स्वदेश फर्किएपछि पोखरा घुम्न जान साथीभाइलाई प्रोत्साहन गर्छु। १३औं सागअन्तर्गत पोखरामा आठ खेल भयो। भौतिक पूर्वाधारप्रति केही खेलाडी असन्तुष्ट भए पनि मैदानबाटै देखिएका सुन्दर हिमाली दृश्यले भने उनीहरूलाई मोहित बनाएको थियो। पोखरामा महिला फुटबल, महिला क्रिकेट, ट्रायथलन, आर्चरी, बिच भलिबल, ह्यान्डबल, ब्याडमिन्टन र भारत्तोलनका खेल भएका थिए। यी खेलमा सात देशका आठ सय २४ खेलाडी सहभागी थिए। पोखराका पर्यटन व्यवसायीले पनि सागले सार्क मुलुकका देशमा पर्यटन प्रवद्र्धन हुने र सन् २०२० मा सार्क मुलुकका पर्यटकको आगमन बढ्ने विश्वास लिएको बताएका छन्। पोखरालाई खेलकुदको माध्यमबाट पनि पर्यटन विकास गर्न सकिने बलियो सन्देश यस खेलकुद प्रतियोगिताले दिएको छ, पोखरा पर्यटन परिषद्का अध्यक्ष चिरञ्जीवी पोखरेलले बताए।"
३९ हजार शिक्षक अपुग,"काठमाडौं : सरकारी विद्यालयमा ३९ हजार शिक्षक अपुग छन्। अपुग शिक्षक दरबन्दी सिर्जना गरी वा अनुदान दिएर भएपनि पूर्ति गर्ने तयारी शिक्षा मन्त्रालयको छ। सरकारी विद्यालयमा अहिले एक लाख ५३ हजार ५ सय २३ शिक्षक कार्यरत छन्। तीमध्ये स्थायी एक लाख ११ हजार १४५ र राहत कोटाका ४२ हजार ३७८ जना छन्। मुलुकभर ३० हजारको हाराहारीमा सरकारी विद्यालय छन्। शिक्षा नियमावली अनुसार प्राथमिक तहसम्म सञ्चालन भएका विद्यालयमा न्यूनतम तीनजना शिक्षक दरबन्दी वितरण गर्नुपर्छ। निम्न माध्यमिक र माध्यमिक तहका विद्यालयलाई क्रमशः न्यूनतम ४ र ६ वटा शिक्षक दरबन्दी वितरण गर्नुपर्ने शिक्षा मानव स्रोत विकास केन्द्रका सहायक महानिर्देशक इमनारायण श्रेष्ठले जानकारी दिए। यो अनुपातमा शिक्षक वितरण भए हिमाली, पहाडी, तराई तथा उपत्यकामा एक शिक्षक बराबर ४०, ४५ र ५० जना विद्यार्थी हुनुपर्छ। तर अहिले थुपै्र विद्यालयमा मापदण्ड भन्दा निकै थोरै विद्यार्थी छन्। विद्यार्थी कम भएपछि शिक्षकले कामै नगरी तलब खाइरहेका छन्। बढी विद्यार्थी भएका विद्यालयमा भने शिक्षक अपुग छ। टुंगियो दरबन्दी मिलान शिक्षा मन्त्रालयले कार्यरत शिक्षकको दरबन्दी मिलान सकेको छ। शिक्षा नियमावली २०५९ र २०७५ सालको शैक्षिक तथ्यांकका आधारम दरबन्दी मिलान गरिएको हो। विद्यार्थी अनुपातलाई आधार मान्दा चार हजार आठ सय ५२ जना शिक्षक बढी छन्। यि शिक्षकलाई मिलान गर्दा एकै जिल्लाभित्र सम्भव भए एक स्थानीय तहबाट अर्कोमा स्थानान्तरण गरिने छ। दरबन्दी बढी भए अर्को जिल्लामा स्थानान्तरण गरिने छ। फरक जिल्लामा स्थानान्तरण गर्दा शिक्षक संख्या बढी भए अर्को प्रदेशमा हस्तान्तरण गरिने शिक्षामन्त्री गिरिराजमणि पोखरेलले बताए। मुलुकभरका २९ जिल्लाका एक सय २३ स्थानीय तहका शिक्षकलाई अन्यत्र स्थानान्तरण गर्नुपर्ने हुन्छ। १५ जिल्लाबाट एक हजार चार सय ९३ शिक्षकलाई बाह्य जिल्लामा स्थानान्तरण गर्नुपर्छ। १४ जिल्लाका तीन हजार तीन सय ५९ जना शिक्षक एक स्थानीय तहबाट अर्को तहमा स्थानान्तरण गर्नुपर्छ। यि शिक्षक स्थायी दरबन्दी र राहत कोटाका समेत हुन्। शिक्षक दरबन्दी मिलानका लागि अध्ययन गरी पूर्वसचिव महा श्रम शर्माको संयोजकत्वमा गठन भएको कार्यदलले गत वर्ष दिएको सुझावका आधारमा दरबन्दी मिलान गरिएको हो। मन्त्रालयका प्रवक्ता दीपक शर्माले शिक्षक धेरैथोरै भएका सबै स्थानीय तह र जिल्लालाई दरबन्दी मिलाउन निर्देशन दिइने बताए। कुन स्थानीय तह र जिल्लामा कति शिक्षक बढी छन् भन्ने तथ्यांक हामीसँग छ। यसकै आधारमा जिल्ला र स्थानीय तहमा जानकारी गराइनेछ, शर्माले भने। स्थानीय तह र जिल्लामा स्थानान्तरण गर्दा वरिष्ठ र कनिष्ठलाई आधार मानिने छ। कुनै जिल्लामा शिक्षक बढी भयो र अन्य जिल्लामा पठाउनुपयो भने सुरुमा वरिष्ठलाई रोज्ने अवसर दिइनेछ। वरिष्ठ नगए कनिष्ठलाई पठाइनेछ, शर्माले भने, यसमा पुल (जान चाहनेलाई मौका) र पुस (जबर्जस्ती पठाउने) फ्याक्टरको सिद्धान्त लागु गरिनेछ।"
सुतली बम पड्काएर पैसा असुल्ने गिरोह प्रहरीको फन्दामा,"कलैया : बम विष्फोट गराउँदै उद्योगी व्यवसायीलाई धम्क्याएर रकम असुल्ने अपराधमा संलग्न गिरोहलाई बारा प्रहरीले पक्राउ गरेको छ। खुल्ला सीमा दुरुपयोग गरेर उद्योगी, व्यवसायी र सर्वसाधारण नागरिकलाई आतंकित पार्ने अपराधिक काममा सक्रिय ४ जनालाई पक्राउ गरेको हो। पक्राउ पर्नेमा प्रमोद साह गोढ, देवशंकर राम, अच्चेलाल गोसाई र दीपेन्द्रकुमार धानुक रहेका छन्। पक्राउ परेका मध्ये गोढ गिरोहका नाइके रहेको बाराका प्रहरी उपरिक्षक विकासराज खनालले जानकारी दिएका छन्। प्रहरी उपरिक्षक खनालका अनुसार परवानीपुर गाउपालिका४स्थित एमएस ईट्टा उद्योगका संचालक मनोजप्रसाद साह तेलीसँग फिरौती रकम लिने क्रममा उनिहरु पक्राउ परेका हुन्। गोढले तीन महिनादेखि तेलीलाई धम्क्याउदै फिरौती रकम माग गर्दै आएका थिए। फिरौती दिन ईन्कार गर्दै आएका तेलीले धम्कीबारे प्रहरीमा जानकारी गराएपछि गोढसहित गिरोह पक्राउ परेको हो। तीन महिनादेखि फोन र एसएमएसबाट धम्क्याउने र बम विष्फोट गरेर रकम माग गर्दै आएको सूचना प्राप्त भयो, प्रहरी उपरिक्षक खनालले भने,फिरौती दिने भन्दै बोलाएर उनिहरुलाई नियन्त्रणमा लिन सफल भएका छौं, घटनामा अन्यको पनि संलग्नता हुने देखिएको छ। गोढले तीन महिनाअघि उद्योग सञ्चालक तेलीसँग १५ लाख फिरौती रकम माग गरेका थिए। फिरौती रकम नदिएपछि गोढसहितका व्यक्तिले कार्तिक ४ गते तेलीको उद्योगमा बमसमेत विष्फोट गराए। विष्फोटपछि गोढले फिरौती रकम नदिए परिवारलाई समेत सिध्याईदिने धम्की दिएपछि तेली प्रहरीसम्म पुगेका हुन्। फिरौतीका लागि पटकपटक धम्क्याउदै आएका गोढलाई पक्राउ गर्न प्रहरीले फिरौती रकम दिने आश्वासन दियो। प्रहरीकै अनुरोधमा तेलीले गोढलाई बुधबार परवानीपुर४स्थित चैनपुरमा तीन लाख फिरौती लिन बोलाए। फिरौती लिन गोढ भने आएनन्। उनले सहयोगी देवशंकर रामलाई पठाए। ईलाका प्रहरी कार्यालय सिमराबाट खटिएको प्रहरीले रामलाई पक्राउ गर्यो। उनकै मद्दतमा प्रहरीले गोढलाई पुनः फिरौती लिन बोलायो। गोढले पुनः अर्का सहयोगी गोसाईलाई पठाए। प्रहरीले गोसाईलाई समेत नियन्त्रणमा लियो। गोढका दुई सहयोगीलाई पक्राउ गरेपछि प्रहरीले उनिहरुकै बयानका आधारमा प्रहरीले गोढलाई परवानीपुरबाट नियन्त्रणमा लिन सफल भएको प्रहरी उपरिक्षक खनालले बताए। प्रहरीले सार्वजनिक गरेकामध्ये धानुक भने जिल्ला प्रहरी कार्यालयको हिरासतमै थिए। पक्राउ परेका व्यक्तिको बयानबाट घटनामा धानुककोसमेत संलग्नता देखिएपछि प्रहरी उनलाई हिरासतबाटै नियन्त्रणमा लिएको प्रहरी उपरिक्षक खनालले बताए। धानुक पहिला नै हिरासतमा थिए, अभद्र व्यवहारमा एक हप्ताअघि नियन्त्रणमा राखेर मुद्धा चलाइरहेका थियौं, प्रहरी उपरिक्षक खनालले भने,बयानबाट उनको समेत संलग्नता देखियो अनि हामीले अपराधिक कसुरमा मुद्धा चलाएका छौं। गिरोह नाइके गोढ तीन वर्षअघि हातहतियार मुद्धामा डेढ वर्ष जेल सजाय भुक्तान गरेको व्यक्ति भएको प्रहरीको भनाई छ। गोढ २०७३ चैत्र २८ गते वीरगन्ज महानगरपालिका(८ बाट नलकटुवा बन्दुक र त्यसमा लाग्ने तीन राउण्ड गोलिसहित पक्राउ परेको प्रहरीको भनाई छ। पक्राउ परेका गिरोह यसअघिका विभिन्न घटनामा संलग्न भएको खुलेको छ। प्रहरीका अनुसार गत असोज १० गते प्रसौनी ४ का नन्दकिशोर प्रसाद कुम्हालसँग गोढसहितका व्यक्तिले ५० लाख फिरौती माग गरेको र रकम नपाएपछि सुतली बम विष्फोट गराएका थिए। यसैगरी परवानीपुर४स्थित नारायणी आयल रिफायनरीमा सुतली बम विष्फोट गरी २५ हजार फिरौती रकम लिएकोसमेत प्रारम्भिक अनुसन्धानबाट खुलेको प्रहरी उपरिक्षक खनालले बताए। पक्राउ परेका ४ जनालाई अपराधिक लाभ कसुरमा जिल्ला अदालतबाट म्याद थप गरी अनुसन्धान थालेको छ। पक्राउ परेका गोढबाट तीन थान मोबाइल बरामद भएको र सो मोबाइलमा फिरौती माग गर्दै पठाइएको एसएमएस रहेकोसमेत प्रहरी उपरिक्षक खनालको भनाई छ। खनालले यसअघि उनिहरुबाट भएका सबै अपराधको विषयमासमेत अनुसन्धान गरेर कारवाही प्रक्रियाअघि बढाउने बताए।"
सार्वजनिक भयो शिक्षा नीति (पूर्ण पाठसहित),"काठमाडौं : शिक्षा विज्ञान तथा प्रविधि मन्त्रालयले राष्ट्रि शिक्षा नीति २०७६ सार्वजनिक गरेको छ। यो नीति सार्वजनिक भएसंगै २०७२ सालमा जारी गरिएको शिक्षा नीति खारेज भएको छ। नीति सार्वजनिक भएसंगै सरकारलाई नीति सार्वजनिक भएपछि सरकारले राष्ट्रिय शिक्षा ऐनको मस्यौदा तयार गर्न सहज भएको छ। नयाँ शिक्षा नीतिमा बाल विकास केन्द्रदेखि विश्वविद्यालय तहसम्मको शिक्षाको सुदृढीकरणका लागि विभिन्न योजना तथा रणनीतिहरु समावेश गरिएको छ। जसमा बालविकास, विद्यालय, उच्च, प्राविधिक, चिकित्सा, विश्वविद्यालय शिक्षा, शिक्षक व्यवस्थापन, तालिम, अनुगमन, अनौपचारिकलगायतका शिक्षाका विषयवस्तु समेटिएको छ। विद्यालय तथा उच्च शिक्षामा तीनै तहका सरकारको लगानी वृद्धि गर्ने, आधा घन्टाको दूरीमा मात्र विद्यालय स्थापना गर्नुपर्ने, प्रारम्भिक बालविकास शिक्षकको न्यूनतम पारिश्रमिक र सामाजिक सुरक्षाको व्यवस्था गरिने, विशेष प्रायोजनका लागि सञ्चालित सेना, प्रहरी, साझेदारी, प्रतिष्ठानबाट सञ्चालित, सहकारी र गैरसरकारी विद्यालय आदिले समेत अनिवार्यरूपमा मन्त्रालयमा प्रतिवेदन बुझाउनुपर्ने विषय उल्लेख छ। नीतिमा अनिवार्य र निःशुल्क शिक्षालाई कडाइका साथ लागू गर्नुपर्ने, कम्पनीमा सञ्चालित विद्यालयको नियमन, माध्यमिक शिक्षामा सरकार, निजी क्षेत्र र सहकारीसमेतको सहभागितामा प्रभावकारी व्यवस्थापन, बाल विकास शिक्षाका शिक्षकको योग्यता माध्यमिक शिक्षा परीक्षा (कक्षा १०) उत्तीर्ण भएको हुनुपर्नेलगायतका प्रावधान समेटिएको छ।"
प्यारातालमा भारतको आँखा,"धनगढी : भारतले कञ्चनपुरको प्यारातालमा आँखा गाढेपछि अहिलेसम्म सीमा विवाद सुल्झिन सकेको छैन । २०६१६२ सालमा आएको नेपालभारत संयुक्त सीमा सर्भे टोलीले प्याराताल भारततिर पार्ने गरी सीमा स्तम्भ गाढेको थियो । कैलाली र कञ्चनपुरको भारतसँगको सीमानाको अधिकांश भाग दुधवा नेसनल पार्कसँग जोडिएको छ । कैलालीको झण्डै एक सय किलोमिटर र कञ्चनपुरको ७० किलोमिटर भन्दा बढी सीमा भारतको दुधवा नेसनल पार्कसँग जोडिएको छ । 'प्याराताल दुधवा नेसनल पार्कका जंगली जनावरका लागि पानीको मुख्य मुहान हो, त्यसैले भारतले आफ्नो नेसनल पार्कका जनावरको पानीका आपूर्तिका लागि प्यारातालमा आँखा गाढेको छ,' स्थानीय कुबेर नाथले भने । उनले आफूहरुले प्यारताल भन्दा पनि ४ सय मिटर भारततिर मात्रै सीमा स्तम्भ रहेको बताए । 'हाम्रो त वस्तुभाउ चराउने वन हो नी, हामी सानो छँदा देखिएका पिलर, ६ किलोमिटरको दुरीसम्म रातारात गायब भए । २०६१६२ को संयुक्त सर्भे टीम आउनुभन्दा अगाडि नै भारतले ती पुराना पिलर नेपालतर्फ सार्यो, किनकी उसको प्रार्थमिकतामा प्याराताल थियो,' नाथले भने । कञ्चनपुरको पुर्नवास नगरपालिकामा पर्ने प्याराताल नजिकैको साविकको पिलर संख्या १९४ (हालको ७६२) देखि झण्डै ६ किलिमिटर पश्चिमसम्म भारतले ६ सय मिटर नेपालतर्फ सीमा पिलर गाढेको छ । '६ किलोमिटर लम्बाईमा ६ सय मीटर नेपालतिर पिलर सारिएका छन्, हजारौं हेक्टर नेपाली भूमी भारतले कब्जा गरिसक्यो, त्यसैले अहिले प्याराताल भारतमा परेको छ,' पुर्नवास नगरपालिका परासनका कुबेर नाथले भने। गोविन्द गौतमको हत्यापछि पुर्नवास क्षेत्रमा यसरी भारतले नाकाहरु बन्द गरेको छ । प्यारातालको २०६२ साल अघिसम्म जिल्ला विकास समिति कञ्चनपुरले माछा मार्ने ठेक्का लगाउँदै आएको थियो । 'प्यारातालको जिल्ला विकास समितिले माछा मार्ने ठेक्का लगाउथ्यो, मेरै कार्यकालमा पनि प्यारातालको ठेक्का तत्कालिन जिविसले लगाएको थियो,' कञ्चनपुर जिल्ला विकास समितिका पूर्व उपसभापति राजेन्द्रसिंह रावलले भने । उनले पनि पुर्नवास क्षेत्रको सीमा विवाद नसुल्झिने मुख्य कारण प्याराताल भएको बताए । 'आनन्द बजारमा पर्ने कलभर्ड पनि नेपालतिर सारेमा त्यसको पूर्वमा पर्ने प्यारा ताल कब्जा गर्न सकिन्छ भनेर भारतीयले निहुँ खोजेका हुन्,' वडाअध्यक्ष नारायण प्रसाद जैशीले भने। २०६१६२ सालको संयुक्त सीमा सर्भे टीमले नेपालको भूमीमा गाढेको पिलर संख्या १९५ स्थानीयले आन्दोलन गरी भत्काएपछि अहिले प्यारातालको पुरै कब्जा भने हुन सकेको छैन । '२०६२ सालसम्म नेपालले एकलौटी हिसाबले प्यारातालको माछा ठेक्का दिने गरेको थियो, नेपालमा द्वन्द चर्केको बेला पारेर भारतले एकलौटी रुपमा सीमा स्तम्भ सारेको देखिन्छ, त्यो उसको प्यारताल कब्जा गर्ने नियत हो, 'वडा अध्यक्ष जैशीले भने । कञ्चनपुरको पुर्नवास क्षेत्रका प्रदेश सभा सदस्य तारा लामा तामाङ पनि प्यारातालका कारण नै सीमा विवाद सुल्झिन नसकेको बताउँछन् । 'प्यारातालमा धेरै प्रजातीमा माछा पाइन्छन्, त्यो सीमसार क्षेत्र भएकाले चराहरुको पनि बासस्थान छ, अझ पानीको स्रोत नै प्याराताल भएकाले भारतले त्यसमा आँखा गाढेको देखिन्छ,' उनले भने । उनले नेपालीको आन्दोलन र पटकपटकको विरोधका कारण अहिले भारतले कब्जा नै नगरिहाले पनि, प्याराताल नजिकको भारत छिर्ने बाटो भने बन्द गरिदिएको छ । 'प्यारतालको निकास भएको काठे पुलमा भारतले फलामको पाइप हालेर, त्यसमा साङ्लो लगाएर ताला नै लगाएको छ,' तामाङले भने । उनले साविकका पिलर रहेको भूमीमा नेपाली पक्षले जान नपाउने बताए । 'जहाँ पहिलेका पिलर थिए, जो वास्तविक सीमाना थियो, त्यहाँ अहिले एसएसबीले जानै दिँदैन, प्यारताल पारी नेपालीको चरिचरन नै थियो, त्यो सब भारतीय एसएसबीको कब्जामा छ,' तामाङले भने। 'तर हामीहरु, सानो छँदा भने त्यहाँ पुराना पिलर देखिन्थे ।' प्यारतालकै कारण २०६१६२ मा भएको विरोध पछि पुर्नवास क्षेत्रमा हरेक वर्ष फरक फरक स्थानमा सीमा मिचेको भन्दै विरोध भइरहन्छन्। सुदूरपश्चिममा दार्चुलाको कालापानी पछिको ठूलो सीमा विवाद कञ्चनपुरको पुर्नवास क्षेत्रमा छ। २०७३ सालको फागुन २६ गते सीमाकै विवादका कारण पुर्नवास नगरपालिकाको आनन्द बजारमा स्थानीय युवक, गोविन्द गौतमको भारतीय सुरक्षकर्मीले गोली हानी हत्या गरेका थिए । अहिले पनि त्यो क्षेत्रका जनता सीमानाको टुंगो नलागेको भन्दै चिन्तित छन्। पुर्नवास नगरपालिकाका मेयर जीवनबहादुर थापा यो समस्या दुई देशको उच्चस्तरीय राजनीतिक नेतृत्वले मात्रै समाधान गर्न सक्ने बताउँछन् । 'हामीले त, सीमामा उठेका सामान्य समस्या स्थानीय स्तरबाट समाधान हुन्छन् की भनेर हेर्ने मात्रै हो, तर पुर्नवासको जटील सीमा समस्या समाधानका लागि संयुक्त सर्भे टीम मात्रै नभएर प्रधानमन्त्री स्तरमा कुरा हुनुपर्छ,' थापाले भने । गौविन्द गौतमको हत्यापछि, सरकारले गठन गरेको विशेष नापी टोली र त्यसपछि दुई वर्षसम्म दुईवटा फरक फरक संयुक्त सीमा सर्भे टोलीले कैलाली र कञ्चनपुरमा काम गरिसकेको छ । तर पुर्नवासको सीमा समस्या जटिल भएको भन्दै दुबै टोली, समस्या समाधान नै नगरी फर्किएका छन्। आर्थिक वर्ष २०७३७४ मा नेपालका तर्फबाट प्रमुख नापी अधिकृत सुदर्शन धामीको नेतृत्वमा र २०७४७५ मा पनि प्रमुख नापी अधिकृत जनकराज भट्ट नेतृत्वको टीमले कञ्चनपुरको पुर्नवास क्षेत्रको सीमा समस्या समाधान गर्न सकेन। 'पुर्नवासको सीमा समस्या जटिल छ, अहिले जीपिएस लोकेसनले हेरेमा केही भाग भारततिर पर्न जान्छ, स्थानीय त्यो मान्न तयार हुन्न, स्थानीयको दाबी जिपिएस लोकेशन भन्दा भारततिर रहन्छ, त्यसैले यसको समाधान उच्चस्तरीय राजनीतिक नेतृत्वले मात्र गर्न सक्छ,' पहिलो संयुक्त सीमा सर्भे टोलीका प्रमुख नापी अधिकृत सुदर्शन धामीले भने । गौतमको हत्या भएको क्षेत्र, प्याराताल क्षेत्रबाट भारत जाने नाका बन्द गरिएपछि अहिले त्यहाँका बासिन्दा ३० किलोमिटर लामो गौरीफन्टा नाका प्रयोग गर्न बाध्य छन । भारतले वन्यजन्तुको पानीको स्रोतका लागि भन्दै कब्जा गर्न खोजेको प्याराताल।तस्बिर : शिवराज भट्ट"
"सुनको भाउ ४ सयले बढ्यो, कति पुग्यो तोलाको ?",काठमाडौं : नेपाली बजारमा पछिल्लो समय ओरालो लागेको सुनको मूल्य फेरी बढेको छ। बिहीबार तोलामा ४ सयले बढेर ७१ हजार  सय रुपैयाँमा कारोबार भइरहेको नेपाल सुन चाँदी महासंघले जनाएको छ। बुधबार छापावाल सुन तोलाको ७० हजार ८ सय रुपैयाँमा कारोबार भएको थियो । नेपाली सुन चाँदी व्यवसाय महासंघका अनुसार तेजावी सुन तोलाको ७० हजार ९ सयमा कारोबार भइरहेको छ। तेजावी आज बजारमा चाँदी ८ सय ४० मा कारोबार भएको छ।
घर घरमा पानीका धारा,"कालिकोट : जिल्लाको पलाता गाउँपालिकाले पाँच सय घरदुरीमा मिटरसहितको खानेपानी धारा जडान गरेको छ । हरेक घरमा शुद्ध पानी पुर्याउने लक्ष्य राखेको पलाँता गाँउपालिकाले दुई आर्थिक वर्षमा पाँच सय घरधुरीमा मिटरसहितका खानेपानी धारा जडान गरेको हो । विगतदेखि खानेपानीको समस्या भोग्दै आएको पलाता गाउँपालिकामा रहेका २ हजार ९ सय घरधुरीमध्ये ५ सय घरधुरीमा मिटरसहितको धारा जडान गरिएको गाउँपालिका अध्यक्ष लक्ष्मण बमले बताए । पलाता गाउँपालिकाको २ को वान्जाडा, वडा नं १ को खाडा, वडा नं ७ को पारौटि, वडा नं ८ को बेर्सनकोट, सुनवाडा लगातका ठाउँमा स्थानीय नागरिकले घर आँगनमा रहेको मिटरसहितको धाराबाट पानी खान पाएपछि हर्षित भएका छन्। हामीलाई खानेपानीको समस्या थियो, घरको आँगनमा मिटरसहितको शुद्ध खानेपानीको धारा जडान भएपछि अहिले हर्षित छौं पलाँता गाउँपालिका १ का स्थानीय बालऋषि न्यौपानेले भने । उनले भने, 'पहिले खोला खाल्साबाट पानी ल्याउनुपथ्र्यो । धमिलो पानी छानेर खानुपर्ने बाध्यता थियो । पटक पटक झाडापखालाको शिकार पनि भएका थियो । अहिले त्यो समस्या छैन् ।' पालाता गाउँपालिकाले हरेक घरधुरीमा मिटरसहितको खानेपानी धारा जडान गर्ने लक्ष्य राखेको छ । गाउँपालिका अध्यक्ष बमले भने, 'पानीको प्रमुख समस्या हुने बान्जाडाका नागरिकले घरआँगनमै खानेपानीका धारा पाएपछि अहिले खाली गाग्रा समाजिक संजालमा आउन बन्द भएको छ । पलाता गाउँपालिका २ बान्जाडाका नयाराम न्यौपानेले भने, 'हाम्रो गाउँमा खानेपानीको समस्याले १० वर्षदेखि सताइरहेको थियो ।बल्ल छुटकरा पाइयो।' चालु आर्थिक वर्षमा नै गाउँपालिकाले धौलागोह गाउँमा ल्याएको पानीबाट एक लाइन फटाएर गाउँमा मिटरसहितका धारा जडान गरेपछि निकै सहज भएको छ । बान्जडाका लागि तय गरिएको बुड्ने खानेपानी आयोजना निर्माण भइरहेको छ । पलाँता गाउँपालिका अध्यक्ष बमका अनुसार चालु आर्थिक वर्षमा प्रदेश सरकारबाट १० करोड बजेट खानेपानीका योजना निर्माण गर्दैछ । करिब ४ करोड ३१ लाखको जनश्रमदान सहितको लगानीमा ५ सय मिटरसहितको धारा जडान गरिएको छ । गाउँपालिकामा २ हजार ९ सय घरधुरी छन् । सबैको घरमा यसै आर्थिक वर्षमा खानेपानी पुर्याउने लक्ष्य छ । यो आर्थिक वर्षभित्र सबै वडामा मिटरसहितको धारा जडान गरिने छ ।"
चालक नियुक्ति विवादले सेवाग्राही मर्कामा,"दैलेख : जिल्लाको भैरवी गाउँपालिका३ का तपेन्द्रबहादुर थापाकी पत्नीलाई गत साता सुत्केरी व्यथाले च्यापेपछि थप उपचारका लागि कर्णाली प्रदेश अस्पताल सुर्खेतमा लानुपर्ने भयो। एम्बुलेन्सको खोजखबर गर्दै समयमै सुत्केरीको उद्धार हुन नसक्दा सुत्केरी आमाको ज्यान जोगिए पनि नवजात शिशुको भने मृत्यु भयो। सुत्केरी तथा आकस्मिक बिरामीको उद्धारका लागि गाउँपालिकाले एम्बुलेन्स किनेको छ। चालक नियुक्तिमा राजनीतिक विवाद भएपपछि एम्बुलेन्स थन्किँदा सयौं स्थानीय सेवाबाट वञ्चित छन्। स्थानीय जग्यबहादुर शाहीका अनुसार गाउँपालिकाले चालक नियुक्ति गर्न नसक्दा लाखांै रकम खर्चेर किनेको एम्बुलेन्स ६ महिनायता थन्किएको हो। गाउँमै एम्बुलेन्स आएपछि समयमै उद्धार नभएर अकालमै बिरामीले ज्यान गुमाउनुपर्ने समस्या हट्ने स्थानीयको अपेक्षा थियो। तर चालक नियुक्तिमा राजनीतिक विवाद भएपछि नागरिकले सेवा पाउन सकेका छैनन्। कार्यपालिका सदस्य सीता विकका अनुसार गाउँपालिका अध्यक्षले आफू निकट पार्टीको सदस्यलाई एम्बुलेन्स चालक बनाउन खोज्दा विवाद भएको थियो। राजनीतिक विवादले हालसम्म चालक नियुक्ति हुन सकेको छैन, उनले भनिन्, चालक नियुक्तिमा कांग्रेस र नेकपा निकट निर्वाचित जनप्रतिनिधिको खिचातानी छ। गाउँपालिकाका अध्यक्ष प्रेमबहादुर बुढाले कार्यपालिका बैठकबाट सहमति गरेर चाँडै चालक नियुक्ति गरिने बताए। विज्ञापन गरेर चालक नियुक्ति गरांै भन्दा कार्यपालिका सदस्यहरूले मान्नुभएन। त्यसैले चालक नियुक्ति अन्योल छ, उनले भने। हाल गाउँपालिकाको सिलंगी बजारको खुला स्थानमा एम्बुलेन्स राखिएको छ। एम्बुलेन्स गाउँपालिकाले गत चैतमा किनेको हो। गाउँपालिकाका सबै वडामा सडक सञ्जाल जोडिएको छ। तर चालक नियुक्ति विवादले नागरिकले सहज रुपमा एम्बुलेन्स सेवा प्रयोग गर्न पाएका छैनन्।"
राजधानीमा नौ बजेपछि स्कुल बस चलाउन नपाइने,"काठमाडौं : उपत्यकाका स्कुल बस बिहान नौ बजेपछि चल्न नपाउने भएका छन्। उपत्यकाको ट्राफिक व्यवस्थापनबारे बिहिबार प्रधानमन्त्री कार्यालयमा सरोकारवालाबीच छलफल भएपछि यस्तो निर्णय भएको हो। कार्यालय समयमा स्कुल बस चलाउँदा सवार आवागमनमा समस्या भएको निष्कर्ष निकाल्दै यस्तो निर्णय गरिएको छ। छलफलमा नीजि स्कुल सञ्चालकहरुको संस्था प्याब्सन, एनप्याब्सन, हिसान, अभिभावक महासंघ, शिक्षक महासंघ तथा शिक्षा मन्त्रालयका अधिकारी र उपत्यका ट्राफिक महाशाखाका अधिकारी सहभागी थिए। छलफलमा सहभागि अभिभावक महासंघका अध्यक्ष सुप्रभात भण्डारीले केटाकेटी बोक्ने सबै बस विहान नौ बजेभित्रमा स्कुल हातामा प्रवेश गरिसक्नुपर्ने निर्णय भएको बताए। तर, यो निर्णय अव्यवहारिक भएको भन्दै स्कुल सञ्चालकले भने असन्तुष्टि जनाएका छन्। विद्यार्थी बोक्ने बस भन्दा पनि कर्पोरेट हाउस तथा अन्य निकायमा काम गर्ने कर्मचारीहरुले प्रयोग गर्ने सवारीका कारण सवारी जाम हुने स्कुल सञ्चालकको भनाइ छ।"
सिमरामा मेलिनाको कम्मरमाथि पटुकी,"सिमरा : कम्मरमाथि पटुकी बोलको गीतबाट चर्चा बटुल्न थालेकी मेलिना राई नेपाली पप तथा आधुनिक गायन क्षेत्रमा यतिबेला स्थापित सेलिब्रिटी हुन्। चार वर्ष अघि नाई नभन्नु ल ३ को गीतले उनको सांगीतिक यात्रालाई नयाँ उचाई दियो। कलेक्सन एल्बममा गीत गाएर नेपाली सांगीतिक क्षेत्रमा भविष्य खोज्दै गर्दा उनलाई संगीतकार बसन्त सापकोटाले नाई नभल्नु ल को ब्यानर बनेको चलचित्रमा गीत गाउने अवसर दिए। त्यही गीतले उनलाई चर्चाको शिखरमा पुर्यायो। देशविदेशमा हुने सांगीतिक कार्यक्रममा व्यस्त रहने मेलिना मंगलबार साँझ बाराको जितपुरसिमरा उपमहानगरपालिका४ औराहमा भइरहेको तेस्रो बारा महोत्सवमा आइपुगिन्। चर्चित गायक प्रमोद खरेल, कमल खत्री, ज्योति मगरले प्रस्तुति दिइसकेको महोत्सवमा उनको आगमनले निकै चहलपलह बढेको थियो। करिब डेढ घण्टा लामो प्रस्तुतिको सुरुवात उनले असारे महिना सिमसिमे पानी परिरहेकै छ नि बोलको गीतबाट गरिन्। उनको गीतले महोत्सवको माहौल नै तातेको थियो। उनले स्टेज तताउन कम्मरमाथि पटुकी बोलेको गीत सुनाइन्। मेलिनाले एकपछि अर्को गीत सुनाउन थालिन्। युट्युबमा सर्वाधिक हेरिएको कुटुमा कुटु सुपारी दाना गाउनुअघि मेलिनाले एक कान दुई कान मैदान भइदियो, कसरी कसरी, तिम्रो मनमा के छ के छ, माया बिरानी जस्ता चर्चित गीत गाइन्। मेलिनासँगै स्टेजमा स्थानिय कलाकार अस्मिता ढकाल, देवेन्द्र कार्की, सिमरा आइडल सनि सुनारले प्रस्तुति दिए। मंसिर २९ गतेसम्म सञ्चालन हुने महोत्सवमा बद्री पंगेनी, बाल लोकगायिका कमला घिमिरे, र्यापर मिस्टर डि, दुर्गेश थापा, राधिका हमाललगायतका कलाकारको प्रस्तुति रहने द लिड इन्टरटेनमेन्ट एण्ड एड्भटाइजिङका अध्यक्ष विमल खड्गीले जानकारी दिए। लिड इन्टरटेनमेन्टको व्यवस्थापनमा एस फाउण्डेसनले मंसिर १९ गतेदेखी १० दिने महोत्सवको आयोजना गरेको हो। महोत्सवमा एक सय स्टल कृषि, पर्यटन र उद्योग लाई प्रवद्र्धन गर्ने उदेश्यसहित आयोजना गरिएको महोत्सवमा करिब एक सय स्टल राखिएका छन्। कृषकलाई लक्षित गरेर क्षेत्रीय कृषि अनुसन्धान केन्द्रले स्टल राखेको हो। स्टलमा किसानलाई विभिन्न बिउबिजनको विषयमा जानकारी गराउनुका साथै मौसमअनुसारको बाली लगाउन सुझाव दिने गरिएको केन्द्रका प्रमुख केशव श्रेष्ठले जानकारी दिए। स्टलमा स्थानीय उत्पादनसँगै घरायसी प्रयोजनका सामान, लत्ताकपडा, सवारीसाधनलगायत राखिएका छन्। महोत्सव क्षेत्रमा बालबालिकाको मनोरञ्जनका लागि बालउद्यान बनाइएको छ। करिब ६० लाखको अनुमानित बजेट रहेको महोत्सवमा स्थानीयको भिड् दैनिक बढ्दै गरेको एस फाउण्डेसनका अध्यक्ष वेद भट्टले जानकारी दिए।"
भूमिगत शालिग्राम संग्राहलय ( फोटो फिचर ),"बागलुङ : जिल्लामा दुर्लभ शालिग्राम संरक्षणका लागि भूमिगत संग्राहलय निर्माण गरिएको छ ।नेपाल भ्रमण वर्षको संघारमा निर्माण गरिएको शालिग्राम संग्राहलय आन्तरिक तथा बाह्य पर्यटकका लागि आकर्षणको केन्द्र बन्ने अपेक्षा गरिएको छ । बागलुङ सदरमुकामदेखि करिब ३ किलोमिटरको दुरीमा छ, शालिग्राम संग्राहलय । जहाँ सवारी साधनमा बजारबाट ७ मिनेटमा पुग्न सकिन्छ । बागलुङ नगरपालिका ४ को कुँडुले फेदीमा अवस्थित शालिग्राम संग्राहलय यस क्षेत्रकै आकर्षक धार्मिक पर्यटकीय गन्तव्य बनेको छ । कुँडुले फेदीस्थित श्री रंगवेङ्कटेश्वर मुक्तिनारायण मन्दिर परिसरमा भूमिगत रुपमा निर्माण गरिएको संग्राहलयको नाम राखिएको छ, 'स्वामी श्रीधराचार्य शालिग्राम संग्राहलय'। स्वामी श्रीधराचार्य मन्दिरका संस्थापक हुन् । संस्थापक स्वामी श्रीधराचार्यको सम्झनामा भूमिगतरुपमा निर्माण गरिएको संग्राहलय भित्रै स्वामी श्रीधराचार्य स्मृति कक्ष पनि बनाइएको छ ।उहाँको मूर्तिसँगै गण्डकी सभ्यताबारे उनले लेखेका पुस्तक, लेख, रचना र अन्य सामग्री उक्त कक्षमा छन् । त्रिशूल आकारमा रहेको सुरुङको बाँयापट्टि धार्मिक महत्वका १ लाख १५ लाख शालिग्राम संकलन गरेर राखिएको छ । जसमा एउटै शालिग्राम १ सय किलोभन्दा बढीको पनि छ। प्राकृतिक र मानवीय अतिक्रमणका कारण लोपोन्मुख अवस्थामा पुगेका शालिग्रामलाई हिन्दू धर्म, संस्कारमा विष्णु भगवान्का रूपमा पुज्ने चलन छ ।कालीगण्डकी (पौराणिक नाम कृष्णागण्डकी) नदीमा पाइने शालिग्रामको दर्शन गर्नाले पुण्य मिल्ने जनविश्वास छ । झण्डै ६ करोडको लागतमा डेढ वर्ष लगाएर संग्रहालय बनाइएको हो । लामो सुरुङभित्र सवा लाख साना ठूला शालिग्रामसहित आकर्षक रुपमा बनाइएका संरचना, धार्मिक एवम् प्राकृतिक स्थललको रेखांकनसहितको नक्साले समेत धेरैको ध्यान तान्ने अपेक्षा गरिएको छ। संग्रहालयमा गण्डकी सभ्यताको प्रतिरूप, धार्मिक पुस्तकालय, ध्यानस्थल र वृत्तचित्र प्रदर्शनी कक्ष बनाइएको छ । एक सय मिटर लामो सुरुङको प्रवेशद्वार नजिकै कृत्रिम भूबनोटमा दामोदरकुण्डदेखि त्रिवेणीसम्मका धार्मिक तथा सांस्कृतिक सम्पदाको नमूना देखाइएको छ । सङ्ग्रहालयमा मठमन्दिर, देवस्थल, हिमाल, नदीसँगै अन्य भौतिक संरचना निर्मित छन् । भारत, चीन, पाकिस्तानलगायत देशमा रहेका प्रसिद्ध नदीका शिला पनि संग्राहलयमा राखिएका छन् । समुद्री अवशेषलाई पनि नमूनाका रूपमा देखाइएको छ । पाठपूजा, हवन जस्ता धार्मिक कार्यमा प्रयोग हुने परम्परागत सामग्री एवं उपकरण पनि सङ्ग्रह गरिएका छन्। सुरुङको दायाँपट्टि १ सय २० जना क्षमताको हल एवम् वृत्तचित्र प्रदर्शनीकक्ष निर्माण गरिएको छ । त्यहाँ गण्डकी सभ्यताको महिमा झल्काउने र गण्डकी सभ्यता माथि पछिल्लो समय भइरहेको अतिक्रमण देखाउने वृत्तचित्र प्रदर्शन गरिनेछ । मुस्ताङमा पर्ने दामोदरकुण्ड कालीगण्डकी नदीको उद्गमस्थल हो। भौगोलिक नक्सा अनुसारकै नमूना तयार पार्न नेपाली सेनाले सघाएको थियो । गण्डकी सभ्यता देखाउने नक्सांकनलाई सिसाले सुसज्जित गरिएको छ । संग्रहालय नजिकै निर्माणाधीन श्रीरङ्गवेङ्कटेश्वर मुक्तिनारायण मन्दिरको पनि ९५ प्रतिशत काम पूरा भएको छ । २०४२ मा निर्मित मन्दिर जीर्ण बनेपछि नयाँ बनाइएको हो । प्यागोडा शैलीको मन्दिरमा श्रीराम अंकित कालीगण्डकी नदीका शिला (ढुंगा) र सालको काठ प्रयोग गरिएको छ । सालको काठमा आर्कषक कला कुँदेर मन्दिरका टुँडाल, झ्याल र ढोका बनाइएका छन् । प्राचीन नेपाली कला र शैली झल्कने गरी बनाइएको मन्दिरमा ६४ टुँडाल छन् भने तिनमा विभिन्न देवी, देवताका आकृति कुँदिएका छन् । मन्दिरमा भगवान् मुक्तिनाथ, श्रीरंगनाथ, श्रीवेङ्कटेशनाथ, श्रीदेवी, भूदेवी र नीलादेवीको मूर्ति रहेको छ ।"
बालविवाह मुद्दा : धरौटी तिर्न नसकेकी किशोरी साधारण तारेखमा रिहा,दैलेख : बालविवाहको मुद्दामा धरौटी तिर्न नसकेर कारागार चलान भएकी किशोरी उच्च अदालतको आदेशमा रिहा भएकी छन्। दैलेख जिल्ला अदालतले तोकेको ३५ हजार धरौटी तिर्न नसक्दा उनी साउन ८ गते कारागार चलान भएकी थिइन्। धरौटी तिर्न नसक्दा किशोरी जेलमा शिर्षकको समाचार अन्नपूर्ण पोष्ट्मा प्रकाशित भएपछि सम्बन्धित निकायको नजर किशोरीमाथि परेको थियो। तत्कालिन जिल्ला न्यायाधीश सनतचन्द लवटको इजलासबाट तोकिएको उक्त धरौटी तिर्नूपर्ने आदेश नमिलेको भन्दै वकिल सर्वराज जोशीले दिएको वेरितको निवेदन उपर आज भएको बहसपछि उच्च अदालत सुर्खेतले ती किशोरीलाई साधारण तारेखमा छोड्न आदेश गरेको हो। उच्च अदालत सुर्खेतका न्यायाधीशद्वय विनोद शर्मा र सुदर्शनदेव भट्टको इजलासले सो आदेश दिएको छ। उच्च अदालत वैतनिक वकिल भानुभक्त गौतमले बालविवाहका आरोपित ती किशोरीको तर्फबाट निःशुल्क बहस गरेका थिए। वादी सरकार पक्षबाट उच्च सरकारी वकिल कार्यालय सुर्खेतका सरकारी वकिल प्रयागदत्त जैसीले बहस गरेका थिए। किशोरीकी आमाले दिएको बालविवाह जाहेरी अनुसार असार १७ गते बालविवाह गरिएको भनिएका किशोरीसँगै पक्राउ परेका आठबीस नगरपालिका२ सिगौडीका रामप्रसाद जैसीले आफ्नो हिस्साको ३५ हजार तिरेर साउन ८ गते नै धरौटी तारेखमा छुटेका थिए। रामप्रसाद चार छोराछोरीको बाबु हुन्।
बासस्थान साँघुरो हुँदा हात्ती आक्रमण बढ्यो,"महेन्द्रनगर : कञ्चनपुरमा केही समययता हात्तीको आक्रमण बढ्दो छ। वर्षेणी जंगली हात्तीको आक्रमणबाट मानिसको ज्यान जानुका साथै अन्नबाली र घरखेतमा समेत नोक्सानी पुग्ने गरेको हो। मानवबस्ती जंगल नजिकै रहेकाले हरेक वर्ष हात्तीको आक्रमणबाट धेरैले ज्यान गुमाउनु परेको छ। बुधवार मात्रै कञ्चनपुरको माहाकाली नगरपालिका२स्थित मायापुरी सामुदायिक वनमा घाँस काट्न गएका महिलाको समुहमाथि हात्तीको आक्रमण भयो। हात्तीको आक्रमणबाट स्थानीय बसन्ती भट्ट र भुरी बोहराले ज्यान गुमाउनु पर्यो भने अन्य चार जना घाइते भए। जंगली हात्तीको आक्रमणबाट कञ्चनपुरमा वर्षेनी जनधनको क्षति हुने गरेको छ। यस वर्ष तीन महिनाको अन्तरालमै हात्तीको आक्रमणबाट तीन जनाले ज्यान गुमाइसकेका छन्। गत असोजमा कञ्चनपुरको शुक्लाफाँटा नगरपालिका१ गणेशपुरका ६५ वर्षे बलदेव बोहराको हात्तीको आक्रमणबाट मृत्यु भएको थियो। गत कात्तिकमा कञ्चनपुरकै बेदकोट नगरपालिका१ कि ४५ बर्षे जानकी धामी जंगली हात्तीको आक्रमणबाट गम्भीर घाइते भएकी थिइन्। दिउँसो वनमा घाँस काट्न गएका बेला हात्तीको बथानले आक्रमण गर्दा धामी गम्भीर घाइतेमा भएकी हुन्। बुधवार राती एक बजेको समयमा हात्तीकै आक्रमणबाट बेदकोट नगरपालिका२ मुक्त कमैया शिविरमा एक वृद्ध घाइते भएका छन्। गम्भीर घाइते ७१ वर्षे सीताराम डगौराको महेन्द्रनगरस्थित महाकाली अस्पतालमा उपचार भइरहेको छ। जंगली हात्तीले मानिसमाथि आक्रमण मात्र होइन खेतीबाली खाइदिने, घर भत्काइदिने गरेर पनि आतंक परेको छ। शुक्लाफाँटा राष्ट्रिय निकुञ्जसँगै भारतसँग जोडिएको दुधुवा राष्ट्रिय निकुञ्जबाट आउने मौषमी हात्तीले यहाँ क्षती गर्दै गएका छन्। तीन वर्षको अवधिमा कञ्चनपुरमा हात्तीको आक्रमणमा तीन जनाको मृत्यु भएको भइसकेको छ। हात्तीको आक्रमणबाट तीन वर्षअघि पुनर्वास नगरपालिका१ विचफाँटाका ६० वर्षीय मानबहादुर सुनार र बेलौरी नगरपालिका५ बन्दरियाकी २७ वर्षे सुन्तली चौधरीको मृत्यु भएको थियो।"
मालपोत सुब्बाविरुद्ध घुस मुद्दा,"काठमाडौं : मालपोत कार्यालय काभ्रेपलाञ्चोकका नायव सुब्बा रोसकाजी जस्पाउविरुद्ध मुद्दा दायर गरिको छ। अख्तियार दुरुपयोग अनुसन्धान आयोगले सुब्बा जस्पाउविरुद्ध घुस मुद्दामा विशेष अदालतमा मुद्दा दायर गरेको हो। उनले खरिद बिक्री भएको जग्गाको राजस्व र लाभकरसमेत दाखिला गरी जग्गाधनी प्रमाण पूर्जा लिने प्रयोजनका लागि सेवाग्राहीसँग लिएका थिए। उनलाई अख्तियारको टोलीले २० हजार घुस लिदा लिदै पक्राउ गरेको थियो। राजस्व, लाभकर संकलन एवं लिखत पारित लगायतको काम गरेको भनि नियमानुसार गरिसकेको कामको लागि विभिन्न बहाना बनाई घुस रकम माग गरी अप्ठेरोमा पारी घुस दिन बाध्य बनाएको अख्तियारको दाबी छ। उनीविरुद्ध २० हजार बिगो कायम गर्दै भ्रष्टाचार निवारण ऐन बमोजिम सजायको मागसहित विशेष अदालत काठमाडौंमा आरोपपत्र दायर गरिएको छ।"
चितुवाको छालासहित पक्राउ,दैलेख : जिल्ला प्रहरी कार्यालय दैलेखले दुर्लभ वन्यजन्तु चितुवाको छाला र हड्डीसहित एकजनालाई पक्राउ गरेको छ । दैलेख पश्चिमको चामुण्डाविन्द्रासैनी नगरपालिका ४ स्थित तिलुखानाका ६८ वर्षीय शिवबहादुर शाहीलाई अवैध दुर्लभ वन्यजन्तु चितुवाको छाला र हड्डीसहित प्रहरीले पक्राउ गरेको हो । दैलेख प्रहरी प्रमुख डीएसपी हरिबहादुर ओलीका अनुसार विशेष सूचनाका आधारमा जिल्ला प्रहरी कार्यालय दैलेख र कर्णाली प्रदेश प्रहरी कार्यालय सुर्खेतबाट खटिएको टोलीले चितुवाको छाला र हड्डीसहित शाहीलाई पक्राउ गरेको हो । शाहीको घरबाट भुँइतलामा लुकाइछिपाइ राखेको छाला र हड्डी फेला परेको डीएसपी ओलीले जानकारी दिए । प्रहरीले शाहीलाई थप कारवाहीका लागि डिभिजन वन कार्यालय दैलेखमा बुझाएको छ ।
एक वर्षदेखि थन्कियो एम्बुलेन्स,"भक्तपुर : चाँगुनारायण नगरपालिका ३ झौखेलस्थित नेपाल मेडिकल कलेजको सामुदायिक स्वास्थ्य केन्द्रमा एक वर्षदेखि एउटा एम्बुलेन्स थन्किएर बसेको छ। बा १ झ ८८२२ नम्बरको उक्त एम्बुलेन्स पुरानो भने होइन। एम्बुलेन्समा चाँगुनारायण नगरपालिका३ झौखेलद्वारा सञ्चालित एम्बुलेन्स सेवा लेखिएको छ। तर एम्बुलेन्सले ल्याएदेखि हालसम्म एकदिन पनि सेवा भने दिएको छैन। बाहिरबाट नयाँ देखिए पनि त्यत्तिकै थन्काएर राखिएकाले एम्बुलेन्सको पछाडिका टायरमा हावा छैन्। त्यस्तै भुईमा उम्रिएका झारपात एम्बुलेन्सभित्र झाँगिन पुगेका छन्। वर्षौंदेखि नचलाइकन थन्काइएकाले एम्बुलेन्सको इञ्जिनलगायतका पार्टपुर्जा सद्दे हुनेमा शंकै लाग्ने स्थानीय बताउँछन्। स्थानीयले उक्त एम्बुलेन्स सञ्चालनमा ल्याउन पटकपटक ध्यानाकर्षण गर्दा पनि वडा अध्यक्ष श्यामसुन्दर धिमालले नसुनेको गुनासो गरेका छन्। भएको एम्बुलेन्स सञ्चालनमा नआएकाले स्थानीय बिरामी भए भक्तपुर नगरदेखि एम्बुलेन्स बोलाउनुपर्ने बाध्यता छ। जसले गर्दा बिरामी समयमै स्वास्थ्य संस्थामा पुग्न समस्या भइरहेको छ। नचलाउने एम्बुलेन्स किन ल्याइएको हो। ल्याइसकेपछि चलाउनुपर्यो भन्दा वडा अध्यक्षबाट सुनुवाइ भएन, स्थानीय रवीन्द्र शर्माले भने। उनका अनुसार उक्त एम्बुलेन्स पनि मागेर ल्याइएको हो। उक्त एम्बुलेन्स चाँगुनारायण नगरपालिकाकै वडा नम्बर ४ स्थित चाँगुनारायण प्राथमिक स्वास्थ्य केन्द्रको मातहत थियो। केन्द्रको लागि स्थानीयले सप्ताहव्यापी महायज्ञ गरेर संकलन भएको रकमले एम्बुलेन्स किनिदिएका थिए। तर केन्द्रमा पहिल्यै एउटा चालू अवस्थाको एम्बुलेन्स थियो। नयाँ एम्बुलेन्स थपिए पनि चालकलगायतको जनशक्ति भने नथपिएपछि केन्द्रले एम्बुलेन्स नियमित प्रयोगमा ल्याउन सकेन। नगरपालिकाको स्वास्थ्य शाखामा उक्त एम्बुलेन्स प्रयोगमा ल्याउनेबारे कुरा भएपछि वडा नं ३ झौखेलमा वडा अध्यक्ष श्यामसुन्दर धिमालले उक्त एम्बुलेन्स आफ्नो वडामा लान माग गरे। उनको मागअनुसार वडा नं ४ का वडा अध्यक्ष बुद्धिलाल महर्जनले तत्काल स्वीकृतिसहित सम्पूर्ण कागजात पुर्याएर एम्बुलेन्स झौखेललाई हस्तान्तरण गरे। चाँगु प्राथमिक स्वास्थ्य केन्द्रबाट नेपाल मेडिकल कलेज सामुदायिक स्वास्थ्य केन्द्रसम्म गुडेको एम्बुलेन्स त्यस उप्रान्त एक वर्षदेखि एक इन्च पनि गुडेको छैन। वडा अध्यक्ष धिमालले चालकलगायतको जनशक्ति व्यवस्थापनमा ढिलाइ हुँदा एम्बुलेन्स सञ्चालनमा ल्याउन नसकिएको स्वीकार गरे। सञ्चालन आएको केही महिनामै पुनः बन्द गर्ने स्थिति आउन नदिन दीर्घकालीन योजनासहित एम्बुलेन्स सञ्चालन गर्ने प्रक्रियामा वडा कार्यालय रहेको उनले सुनाए। ड्राइभर नभएर एम्बुलेन्स चलाउन सकिएन, वडा अध्यक्ष धिमालले भने, दिगो स्रोतसहितको व्यवस्थापनको प्रक्रियामा छौं। उनले स्थानीय तहमा क्रियाशील सहकारी संस्थालाई सहभागी गराएरु एम्बुलेन्स सञ्चालन गर्नेबारे समेत छलफल भइरहेको सुनाए।"
बसन्तपुरमा ५३ केजीको योमरी (फोटो फिचर),"तस्बिर : दिपेन श्रेष्ठ काठमाडौं : योमरी पुन्ही अर्थात् धान्य पूर्णिमाको अवसरमा राजधानीमा ज्यापु संस्कृति विकास कोषले विशेष कार्यक्रम गरेको छ। काठमाडौंका विभिन्न स्थानमा र्याली गरेर ज्यापु समाजले बसन्तपुरमा विशेष कार्यक्रम गरेको हो। काठमाडौंको ग्योफत्वा माप गल्लीदेखि सुरु भएको र्याली ब्रह्मटोल, जैसीदेवल, भिमसेनस्थान, गणेशस्थान, नरदेवी, असन, रानीपोखरी, न्युरोड गेट, जुद्ध सालिक हुँदै बसन्तपुरमा पुगेर सभामा परिणत भएको छ। प्रधानमन्त्री केपी ओलीको प्रमुख आतिथ्यमा हुने भनिएको कार्यक्रममा उपप्रधान तथा रक्षामन्त्री ईश्वर पोखरेलले सम्बोधन गर्दैछन्। प्रधानमन्त्री अस्वस्थ भएपछि कार्यक्रममा उपप्रधानमन्त्री पोखरेल उपस्थित भएका हुन्। ज्यापु संस्कृति विकास कोषका कार्यकारी सदस्य पुष्परत्न प्रजापतिका अनुसार योमरी पुन्हीको अवसरमा ५३ केजीको योमरी प्रदर्शनसमेत गरिएको छ। ४५ किलो चामलको पिठो, पाँच किलो चाकु र तीन किलो तिलबाट बनेको योमरीसहित र्याली गरिएको हो। राजधानी उपत्यकामा नेवार समुदायले योमरी पुन्ही मनाउने गर्छन्। के हो योमरी ? योमरी भन्नाले यसलाई टुक्राएर अथ्र्याउनुपर्छ। यो भन्नाले मनपर्ने र मरी भन्नाले रोटी भन्ने बुझिन्छ। यसरी सबैलाई मनपर्ने भएकोले यसलाई योमरी भनिएको हो। साथै परापूर्वकालमा चिनी तथा सख्खर एवं आजभोलि जस्तो थरिथरिका मिठाइको प्रचलन नभएको बेला चाकु र तिल राखेर चामलको पीठोबाट पकाइने रोटी साँच्चै मीठो र स्वादिस्टै हुन्छ। संस्कृतिकर्मी धौभडेलका अनुसार योमरी तत्कालीन समयको रोटी कम मिठाइ बढी थियो। योमरी पुन्ही संस्कृति पनि योमरी पुन्हीको दिन खानको लागि योमरी पकाउनुअघि नेवारहरु ठूलो आकारमा दुइटा योमरी बनाउँछन्। यी दुई योमरीमध्ये एउटालाई मायो र अर्कोलाई बायो भनिन्छ। मायोले माता र बायोले पिताको प्रतिनिधित्व गर्ने संस्कृतिकर्मी ओमप्रसाद धौभडेलले स्पष्ट पारे। उनका अनुसार यी दुई योमरीको आकार पनि फरकफरक हुन्छ। मायो त्रिकोणाकार हुन्छ र यो पकाउँदा यसमा चाकु तथा तिल नराखी दाल (मास, मुंग आदि) राखिन्छ, उनले भने, बायो भने गोलाकार एवं लटुकार हुन्छ। यसमा चाकु र तिलको मिश्रण राखेर पकाइन्छ। खानको लागि पनि बायोजस्तै सानो आकारको योमरी बनाइन्छ। घरलाई आवश्यक योमरी बनाइसकेपछि त्यसलाई ढुकुटीमा लगरे पूजा गर्ने प्रचलन रहेको धौभडेल बताउँछन्। त्यस्तै कुमार, गणेश र आफ्नो घर अगाडि रहेका अन्य देवदेवीलाई योमरी चढाएर पूजा गरिन्छ। यी सबै विधि पूरा भएपछि मात्र भगवानको प्रसादको रुपमा पुन्हीको दिन योमरी खाने उनको भनाइ छ। मौसमको हिसाबले योमरी पुन्हीको अघिल्लो दिन वर्षभरिकै लामो रात हुने हुन्छ। त्यसैले योमरी बनाउँदा त्यसको चुच्चो जति तीखो बनाउन सकिन्छ त्यति नै दिन लामो भएर आउने जनकथन रहेको छ। संस्कृतिकर्मी धौभडेलका अनुसार योमरी पुन्हीको अघिल्लो दिन मध्यरातमै उठेर नेपालभाषीहरु योमरी पकाउने काममा जुट्छन् र मध्यरातमा मंसिरमा भित्र्याएको नयाँ धानको चामल कुटेर उक्त चामलको पनि पीठो पिनेर योमरी बनाइ बिहान हुनेबित्तिकै देवीदेवीलाई चढाएपछि प्रसादका रुपमा योमरी खाने गरिन्छ। उक्त लामो रातमा पनि योमरी नबनाएर सुतिराख्ने अर्थात उक्त रात सुत्न नपुग्नेलाई उसको जीवनभर कहिल्यै सुख नमिल्ने जनश्रुति रहेको उनी बताउँछन्। किन खाइन्छ योमरी ? काठमाडौं उपत्यकामा दसैंतिहारपछि विस्तारै जाडो बढ्न सुरु हुन्छ। पुस लाग्दै आउँदा जाडोको मात्रा पनि बढ्दै जान्छ। सकिमना पुन्हीमा पिडालु र भुटेको गेडागुडी खाएर शरीरलाई चाहिने ऊर्जा र ताप लिएका नेवारहरु पुसमा बढ्ने जाडोबाट बच्न तथा शरीरलाई आवश्यक पर्ने ताप र ऊर्जा प्राप्त गर्न योमरी खान्छन्। नेवारी चाडपर्व विज्ञानका दृष्टिले पनि वैज्ञानिक छ, संस्कृतिकर्मी धौभडेल थप्छन्, चिसो समयमा चाकु र तिलजस्तो गर्मी हुने खानेकुरा तात्तातो रोटीमा राखेर खाने चलन कुनै पनि किसिमले चाड वा संस्कृतिमात्र मान्न सकिन्न।"
मृर्गौला प्रत्यारोपण विवादका अभियुक्तलाई थुनामुक्त गर्न आदेश,"काठमाडौं : मानव अंग झिक्ने कार्यमा असंलग्न व्यक्तिलाई दोषी देखाएर मानव बेचखिन तथा ओसार पसार (मानव अंग मृर्गौला झिकेको) अभियोगसहित झुट्टा मुद्दा चलाइएको दाबीसहित उच्च अदालत पाटनमा दर्ता भएको निवेदनमा मुद्दाका अभियुक्तलाई थुनामुक्त गर्न बिहीबार आदेश भएको छ। उच्च अदालतका मुख्य न्यायाधीश नहकुल सुवेदी र न्यायाधीश टेकनारायण कुँवरको संयुक्त इजलासले जिल्ला अदालत काठमाडौं, कारागार प्रशासन र प्रहरीलाई उक्त आदेश दिएको हो। उक्त मुद्दाका प्रतिवादी रहेका डा राजेश पन्त र रामचन्द्र आलेलाई साधारण तारिखमा छाड्न आदेश भएको छ भने दुईजनालाई धरौटी तारिखमा छाड्न आदेश भएको छ। प्रतिवादी कुमुदकुमार भट्टराईबाट नौ लाख रुपैयाँ र विपेन्द्र प्रधानबाट पाँच लाख रुपैयाँ धरौटी रकम लिएर तारिखमा छाड्न भनिएको छ। यसअघि उनीहरु सबैलाई जिल्ला अदालत काठमाडौंले पुर्पक्षका लागि थुनामा राख्न आदेश दिएको थियो। उच्च अदालतको आदेशपछि अब उनीहरुले थुना बाहिरै रहेर मुद्दा लड्ने सुविधा पाउने भएका छन्। प्रहरी प्रधान कार्यालयको मानव बेचविखन अनुसन्धान ब्यूरोले निदान हस्पिटलका विषयमा अनुसन्धान सुरु गरेको एक महिनापछि नियोजित रुपमा जाहेरी ग्रहण गरेको जिकिरसहित उनीहरुले उच्चमा निवेदन दिएका थिए। कानुनको गलत प्रयोग गरी हिरासतमा लिने, मुद्दा चलाउने र पुर्पक्षका लागि थुनामा राख्ने कार्य अन्यायपूर्ण र बेरित को रहेको दाबी उनीहरुको थियो। सरकारका तर्फबाट दर्ता गरिएको अभियोगपत्रमा लिएको दाबी गलत रहेको भन्दै उनीहरुले थुनामुक्तिको माग गरेका थिए। उच्च अदालतले जिल्ला अदालतको थुना आदेश कानुनविपरित देखिएको भन्दै उल्ट्याइदिएको हो।"
प्रहरी परिवार आवास भवन बन्दै,"भक्तपुर : समुदाय प्रहरी साझेदारीअन्तर्गत जिल्लाको मध्यपुर थिमि नगरपालिका ६ स्थित कुन्डोलमा प्रहरी परिवार आवास भवन भन्ने भएको छ । महानगरीय प्रहरी वृत्त ठिमीअन्तर्गत सञ्चालन हुने उक्त भवनमा पहिलो चरणमा १० घरपरिवारले आवास पाउनेछन् । वृत्तका प्रमुख प्रहरी नायब उपरीक्षक शान्तिराज कोइरालाले उक्त आवास गृह समुदाय प्रहरी साझेदारीअन्तर्गत बन्ने देशकै पहिलो भएको दावी गरे । उक्त आवास प्रहरी संगठनका हबल्दार तथा सिपाहीका परिवारका लागि बनाउन लागिएको उनले बताए । उनका अनुसार उक्त आवासमा एक परिवारलाई एउटा कोठा र अर्को भान्छा गरी दुइटा कोठा उपलब्ध गराइनेछ । त्यस्तै उक्त आवासमा करिब ८० जना क्षमताको मनोरञ्जन एवं बैठक कक्ष र एउटा बालमैत्री कोठासमेत हुनेछ । प्रहरी संगठनमा उच्च पदस्थ अधिकृतका लागि प्रहरी संगठनकै आवासको व्यवस्था छन् तर तल्लो तहका कर्मचारीलाई आवास सुविधा उपलब्ध छैन । जसले गर्दा उनीहरु भाडामा बस्न बाध्य छन् । निजी घरमा भाडा लिएर बस्दा एक प्रहरी हबल्दार तथा सिपाहीको मासिक तलबको ३० देखि ४० प्रतिशत रकम भाडामा खर्च हुन्छ । जसले गर्दा उनीहरुले आफ्नो घरपरिवारको आवश्यकतालाई कटौती गर्नुपर्ने बाध्यता छ। 'तल्लो तहका प्रहरी कर्मचारीको त्यहीं समस्यालाई निराकरण गर्न समुदाय प्रहरी साझेदारीअन्तर्गत प्रहरी परिवार आवास भवन बनाउन लागेका हौं,' प्रहरी नायब उपरीक्षक कोइरालाले भने, 'प्रहरीकै आवासमा बस्न घर भाडाको रकम छोराछोरीको शिक्षा तथा स्वास्थ्य एवं जिविकोपार्जनमा खर्च गर्न पाइन्छ । यसले गर्दा उनीहरुले उच्च मनोबलका साथ काम गर्ने विश्वास लिएका छौं ।' उनले उक्त आवासलाई २५ प्रहरी परिवार क्षमतासम्मको पुर्याउने जानाकारी दिए । 'प्रहरी संगठनकै लागि यो नयाँ सोच हो, प्रहरी नायब उपरीक्षक कोइरालाले थपे, 'त्यसैले नमुना योजनाको रुपमा पहिलो चरणमा दस प्रहरी परिवारको लागि आवास निर्माण गर्न गर्छौं।' उक्त प्रहरी परिवार आवास निर्माणको लागि मध्यपुर थिमि नगरपालिकाले करिब आठ आना जग्गासँगै एक करोड रुपैयाँ बजेट उपलब्ध गराएको छ ।मध्यपुर थिमि नपा ६ कुन्डोलस्थित करिब सात रोपनी पर्ती जग्गामध्ये प्रहरी परिवार आवासको लागि करिब आठ आना जग्गा उपलब्ध गराइने नगर प्रमुख मदनसुन्दर श्रेष्ठले जानकारी दिए । उनले बिहीबार एक कार्यक्रमबीच उक्त प्रहरी परिवार आवासको जग शिलान्याससमेत गरेका छन् ।उक्त अवसरमा प्रमुख श्रेष्ठले आवास गृहको लागि विनियोजन गरिएको रकम नपुग भए थप उपलब्ध गराइने आश्वासन दिए । नपाले स्थानीय दिनेशकुमार श्रेष्ठको अध्यक्षतामा प्रहरी परिवार आवास निर्माण उपभोक्ता समिति बनाएको छ । उपभोक्ता समितिका अध्यक्ष श्रेष्ठले तीनदेखि पाँच महिनाभित्र उक्त आवास निर्माण सम्पन्न गर्ने जानकारी दिए ।नमुना योजना भएकाले समयमै उक्त भवन निर्माण पूरा गर्न समुदाय क्रियाशील हुने उनले बताए ।"
जन्तीमा आएका युवक नहरमा मृत भेटिए,महेन्द्रनगर : कञ्चनपुरको बेदकोट नगरपालिकास्थित महाकाली सिँचाइको नहरमा एक युवक मृत भेटिएका छन्। कृष्णपुर नगरपालिका२ बाणीका १९ वर्षीया सन्तोष पन्त मृत भेटिएका हुन्। बिहीबार बिहान सिँचाइको नहरमा डुबेको अवस्थामा उनको शव भेटिएको प्रहरीले जनाएको छ।पन्त बुधबार जन्तीमा आएका थिए। उनको मोटरसाइकलबाट लडेर नहरमा डुबेको हुनसक्ने जिल्ला प्रहरी कार्यालय कञ्चनपुरका प्रवक्ता प्रहरी नायव उपरीक्षक नरेन्द्र चन्दले बताए । घटनाबारे थप अनुसन्धान भइहेको प्रहरीले जनाएको छ ।
एक वर्षदेखि थन्कियो एम्बुलेन्स,"भक्तपुर : चाँगुनारायण नगरपालिका३ झौखेलस्थित नेपाल मेडिकल कलेजको सामुदायिक स्वास्थ्य केन्द्रमा एक वर्षदेखि एउटा एम्बुलेन्स थन्किएर बसेको छ। बा१ झ ८८२२ नम्बरको उक्त एम्बुलेन्समा चाँगुनारायण नगरपालिका वार्ड नम्बर ३ झौखेलद्वारा सञ्चालित एम्बुलेन्स सेवा लेखिएको छ। तर, एकदिन पनि सेवा भने दिएको छैन। झट्ट हेर्दा नयाँ देखिए पनि त्यत्तिकै थन्क्याएर राखिएकाले एम्बुलेन्सको पछाडिको टायर हावा नभएर बसेका छन्। त्यस्तै, भुइँमा उम्रिएका झारपात एम्बुलेन्सभित्रसम्म पुगेको छ। इन्जिनलगायत पार्टपुर्जा सद्दे हुनेमा शंका लाग्ने स्थानीय बताउँछन्। एम्बुलेन्स चलाउनुपर्यो भनेर पटकपटक आग्रह गर्दासमेत वडाध्यक्षबाट सुनुवाइ भएन, स्थानीय रवीन्द्र शर्माले भने। उनका अनुसार उक्त एम्बुलेन्स मागेर ल्याइएको हो। एम्बुलेन्स चाँगुनारायण नगरपालिकाकै वडा नं ४ स्थित चाँगुनारायण प्राथमिक स्वास्थ्य केन्द्रको मातहत थियो। केन्द्रका लागि स्थानीयले सप्ताहव्यापी महायज्ञ गरेर संकलन भएको रकमले एम्बुलेन्स किनिदिएका थिए। तर, केन्द्रमा पहिल्यै एउटा चालु अवस्थाको एम्बुलेन्स थियो। नयाँ थपिए पनि चालकलगायत जनशक्ति नथपिएपछि केन्द्रले एम्बुलेन्स नियमित प्रयोगमा ल्याउन सकेन। नगरपालिकाको स्वास्थ्य शाखामा उक्त एम्बुलेन्स प्रयोगमा ल्याउनेबारे कुरा भएपछि वडा नं ३ झौखेलमा वडाध्यक्ष श्यामसुन्दर धिमालले उक्त एम्बुलेन्स आफ्नो वडामा लैजान माग गरे। उनको मागअनुसार वडा नं ४ का वडा अध्यक्ष बुद्धिलाल महर्जनले तत्काल स्वीकृतिसहित सम्पूर्ण कागजात पुर्याएर एम्बुलेन्स झौखेललाई हस्तान्तरण गरे। चाँगु प्राथमिक स्वास्थ्य केन्द्रबाट नेपाल मेडिकल कलेज सामुदायिक स्वास्थ्य केन्द्रसम्म गुडेको एम्बुलेन्स त्यसउप्रान्त एक वर्षदेखि एक इन्च पनि गुडेको छैन। वडाध्यक्ष धिमालले चालकलगायत जनशक्ति व्यवस्थापनमा ढिलाइ हुँदा एम्बुलेन्स सञ्चालनमा ल्याउन नसकिएको स्विकारे। सञ्चालन आएको केही महिनामै बन्द गर्ने स्थिति आउन नदिन दीर्घकालीन योजनासहित एम्बुलेन्स सञ्चालन गर्ने प्रक्रियामा वडा कार्यालय रहेको उनले सुनाए। ड्राइभर नभएर एम्बुलेन्स चलाउन सकिएन, वडाध्यक्ष धिमालले भने, दिगो स्रोतसहितको व्यवस्थापनको प्रक्रियामा छौं।"
बस कुदाउनुअघि नहेर्दा खेल्दै गरेका बालकको किचिएर मृत्यु,"विराटनगर : रोकिएको सवारीसाधन फुत्तै कुदाउने गर्नुभएको छ ? अहँ, त्यसो नगर्नुहोस्। त्यसको मुनि वा आडमा मान्छे, पशुपन्छी जे पनि हुन सक्छन्। किचिएपछि चुकचुकाएर सल्टिँदैन। मोरङ बेलबारी५ रामपुरमा यस्तै भयो। रोकेको स्कुल बसमुनि बालक खेल्न छिरेको चालकलाई थाहै भएन। जब बस अघि बढ्यो, किचिएपछि मात्र उनले देखे। अबोध शिशुको त्यहीं निधन भयो। शिवकुमारी साह बुधबार बिहान ९ बजे स्कुल पठाउन ५ वर्षीय छोरा सोनुलाई तयार पार्दै थिइन्। एलकेजीमा अध्ययनरत उनलाई खाना खुवाएर कपडा लगाइदिँदै गर्दा सडकमै आँगन जोडिएको घरअगाडि स्कुल बस आइपुग्यो। हतारहतार जेठो छोरा सोनुलाई लिएर उनी बसतिर अघि बढिन्। आँगनमा खेल्दै थिए कान्छो छोरा २२ महिनाका यसराज। उनको ध्यान जेठालाई बस चढाउनमा केन्द्रित भयो। तर खेल्न छाडेर आमा पछ्याउँदै आएका थिए यसराज। तर, ढोकातिर नगईकन बसपछाडि पुगे। लगभग पाँच मिनेटजति रोकिएको बसमुनि छिरेर खेल्न थाले। जेठो छोरालाई बस चढाउनमै व्यस्त शिवकुमारीले यो कुरा ख्यालै गरिनन्। बसका चालक, सहचालक र अन्य विद्यार्थीले पनि उनी बसमुनि छिरेको देख्दै देखेनन्। सोनु चढेर सिटमा बसिसकेपछि कसेनी मोडल इङ्लिस बोर्डिङ स्कुलको को१ख ३०४६ नम्बरको बस अगाडि बढ्यो। लगत्तै केही पड्किएजस्तो ठूलो आवाज आयो। हेर्दा बसले किचेर यसराज छट्पटाइरहेका थिए। निमेषभरमै उनको प्राणपखेरु उड्यो। आँगनमा खेलिरहेको छोरालाई बसले किचेर यस्तो बनाएको दृश्य देखेपछि शिवकुमारी बेहोस भएर ढलिन्। बुवा प्रमोद साह भावविह्वल बने। वडाध्यक्ष विश्वबन्धु बस्नेतले साँझ मात्रै शिवकुमारीको होस खुलेको बताए। उनका अनुसार होसमा आएपछि उनले छोराले पछ्याउँदै आएर बसमुनि छिरेको आफूले नदेखेको बताएकी छन्। घटनापछि बस रोकेर ओर्लिएका चालक तथा बसभित्र रहेका विद्यार्थी र वरपरबाट भेला भएका स्थानीय बासिन्दा पनि यो दृश्य देखेर आत्तिए। विद्यार्थी चढाउन रोकेको स्कुल बसले अगाडि बढ्ने क्रममा नाबालकलाई किचेको दृश्य निकै दर्दनाक थियो, बस्नेतले भने। मोरङ प्रहरीका प्रवक्ता डीएसपी राजकुमार खिउजूका अनुसार पोस्टमार्टम गरेर शव साँझ परिवारलाई जिम्मा लगाइएको छ। चालक ४५ वर्षीय डम्बरबहादुर खड्कालाई नियन्त्रणमा लिएर घटनाको अनुसन्धान थालिएको उनले जानकारी दिए।"
श्रीमानले चक्कुले हान्दा श्रीमती घाइते,"विराटनगर : श्रीमान्को चक्कु प्रहारबाट श्रीमती घाइते भएकी छिन्। बिहीबार बिहान ५० वर्षीय डम्बर कार्कीले ३५ वर्षीया श्रीमती सुस्मिता कार्कीमाथि तरकारी काट्ने चक्कु प्रहार गर्दा घाइते भएको प्रहरीले जनाएको छ। मोरङ प्रहरीका प्रवक्ता डीएसपी राजकुमार खिँउजूका अनुसार तरकारी काटिरहेको अवस्थामा श्रीमानले चक्कु प्रहार गर्दा सुस्मिताको टाउको, घाँटी र हातमा गहिरो चोट लागेको छ । गम्भीर अवस्थाकी उनलाई उपचारका लागि लाइफगार्ड अस्पताल पुर्याउँदा त्यहाँ उपचार हुन नसकेपछि थप उपचारका लागि नोवेल शिक्षण अस्पताल लगिएको डीएसपी खिँउजूले बताए । सुस्मिताको अवस्था गम्भीर रहेको जानकारी चिकित्सकले दिएको उनको भनाइ छ । झापा घर भएका कार्की दम्पत्ति विराटनगर महानगरपालिका ११ बसपार्कमा डेरा बस्दै आएका थिए। दुवैजना बुधबार विराटनगर ४ चाँदनी चौकस्थित सुस्मिताकी दिदी रीता कटुवालको घरमा पाहुना गएका थिए । पाहुना गएकै घरमा तरकारी काटिरहेको अवस्थामा श्रीमानले श्रीमतीमाथि चक्कु प्रहार गरे पनि घटनाको कारण भने पत्ता लागि नसकेको डीएसपी खिँउजूले बताए। डम्बरलाई पक्राउ गरेर घटनाका बारेमा अनुसन्धान सुरु गरिएको जानकारी उनले दिए।"
"माथिल्लो डोल्पामा हिमपात, जनजीवन कष्टकर","डोल्पा : माथिल्लो डोल्पामा हिमपात भएको छ । बुधबार राती परेको हिमपातले माथिल्लो डोल्पाको जनजीवन कष्टकर बनेको छ । मंसिरमै हिउँ परेपछि माथिल्लो डोल्पामा तपाक्रम माइनस १२ भन्दा बढी पुगेकाले चिसो अत्याधिक बढेको स्थानीय छिरिङफुर्वा लामाले जानकारी दिए । 'चिसोले घरबाहिर जान समेत सकेका छैनौं, पानी समेत जमेको छ,' लामाले भने । माथिल्लो डोल्पाको पूरै भूभाग हिउँले सेताम्मे भएको छ । चौरी लिएर तल्लो डोल्पा आउने भोटवासी बाटैमा रहेकाले निकै अप्ठयारोमा परेको कुङ्गातावा लामाले बताए। यस्तै छिमेकी जिल्ला हुम्लामा पनि बिहानैबाट हिमपात भएको छ। हिमपातले स्थानीयको जनजीवन प्रभावित भएको छ भने हवाई उडानमा समेत समस्या परेको छ। हिउँ परेसँगै डोल्पाको सदरमुकाम दुनैमा समेत तापक्रम घटेको छ।आज दुनैको तापक्रम माइनस २ भन्दा कम छ । तल्लो डोल्पाका उच्च भूभगमा समेत हिउँ परेको छ । मौसम परिवर्तनसँगै भारि हिमपात हुनसक्ने भएकाले चिसोबाट जोगिन वृद्धवद्धा र बालबालिकालाई झोलिलो खानेकुरा खानुका साथै चिसोबाट जोगिन घरमै बस्न चिकित्सकले आग्रह गरेका छन्। हिमपातले चिसो बढेसँगै माथिल्लो डोल्पाका स्थानीय तल्लो डोल्पाका रिमी,काईगाउँ,पाहाडा, दुनैलागायतका गाउँमा झर्न थालेका छन् । मंसिरमा चिसो छल्न तल्लो डोल्पा आउने गरेका भोटवासी बैशाखमा मात्रै जाने गर्दछन्। हुम्लामा परेको हिमपात। तस्बिर : रासस"
अतिक्रमणको चपेटामा संरक्षित क्षेत्र,"काठमाडौं : प्रमुख पर्यटकीय गन्तव्यको रूपमा रहेको संरक्षित क्षेत्रहरू चौतर्फी अतिक्रमणको चपेटामा परेका छन्। राष्ट्रिय निकुञ्ज तथा मध्यवर्ती क्षेत्र सबैभन्दा बढी अतिक्रमणको चपेटामा परेका हुन्। संरक्षित क्षेत्रको विभिन्न स्थानमा संरक्षित क्षेत्र अतिक्रमण गरी मानव बस्ती बसोबास भएका छन्। राष्ट्रिय निकुञ्ज तथा वन्यजन्तु संरक्षण विभागका अनुसार तीन हजार आठ सय ७५ दशमलव ९८ हेक्टर अतिक्रमण भएको छ। तर अतिक्रमित क्षेत्र नियन्त्रणमा भने सरकारको ध्यान पुग्न सकेको छैन। विभागअन्तर्गत १२ राष्ट्रिय निकुञ्ज, एक वन्यजन्तु आरक्ष, एक शिकार आरक्ष, ६ संरक्षण क्षेत्र तथा १३ मध्यवर्ती क्षेत्र छ। विभागको तथ्यांक अनुसार सबैभन्दा बढी बाँके राष्ट्रिय निकुञ्ज तथा मध्यवर्ती क्षेत्र अतिक्रमण भएको छ। सो क्षेत्रमा एक हजार आठ सय ८२ दशमलप ७७ हेक्टर क्षेत्र अतिक्रमण भएको छ। यस्तै चितवन राष्ट्रिय निकुञ्ज तथा मध्यवर्ती क्षेत्र १२१११९ हेक्टर, बर्दिया राष्ट्रिय निकुञ्ज तथा मध्यवर्ती क्षेत्र ४१०६६ हेक्टर र शुक्लाफाँटा राष्ट्रिय निकुञ्ज तथा मध्यवर्ती क्षेत्र १६१४ हेक्टर क्षेत्र अतिक्रमण भएको छ। पर्सा राष्ट्रिय निकुञ्ज तथा मध्यवर्ती क्षेत्र १९० हेक्टर र लाङटाङ राष्ट्रिय निकुञ्ज तथा मध्यवर्ती क्षेत्र १९९६ हेक्टर अतिक्रमण भएको छ। यसका साथै ढोरपाटन शिकार आरक्षण, शिवपुरी राष्ट्रिय निकुञ्जलगायत संरक्षित क्षेत्रमा समेत अतिक्रमण भएको विभागको भनाइ छ। अतिक्रमित क्षेत्र नियन्त्रणको जिम्मा सम्बन्धित निकायमै रहेको राष्ट्रिय निकुञ्ज तथा वन्यजन्तु संरक्षण विभागका महानिर्देशक गोपालप्रकाश भट्टराईले बताए। जुन संरक्षित क्षेत्रमा अतिक्रमण भएको हो, सोही क्षेत्रअधिकारभित्र रहेको निकायले नियन्त्रण गर्नुपर्ने कानुनी व्यवस्था छ, उनले भने, सम्बन्धित निकायले नियन्त्रणको प्रयास गरिरहेको छ। अतिक्रमण कार्य रोकथामका लागि स्थानीय तह तथा अन्य निकायसँग समन्वय आवश्यक रहेको उनले बताए। अतिक्रमित क्षेत्रमध्ये गत आर्थिक वर्षमा एक सय छ हेक्टर नियन्त्रण गरिएको थियो। जसमध्ये पर्सा ६५ हेक्टर, ढोरपाटन शिकार आरक्षण ४१०१४ हेक्टर र शिवपुरी राष्ट्रिय निकुञ्जमा ००२२ हेक्टर नियन्त्रण गरिएको हो। राष्ट्रिय निकुञ्ज तथा वन्यजन्तु संरक्षण ऐन अनुसार संरक्षित क्षेत्रमा जुनसुकै पदार्थको घर, छाप्रो, आ श्रय वा अरू आकार बनाउन वा भोग गर्न पाउँदैन। कुनै भूभाग कब्जा गर्न, सफा गर्न, आवादी गर्न, खेती गर्न वा कुनै बाली उब्जाउन वा काट्नसमेत पाउँदैन। थप अतिक्रमण हुन नदिन विभिन्न कार्यालयबाट नियमित रूपमा अतिक्रमित क्षेत्रको अनुगमन समेत भइरहेको चितवन राष्ट्रिय निकुञ्जले जनाएको छ। थप अतिक्रमण हुन नदिन सरोकारवाला निकायसँग समन्वय तथा सहकार्य भइरहेको छ। पुरानो अतिक्रमण हटाउन विस्तृत कार्ययोजना तयार गर्नेक्रममा छ।"
अब काठमाडौंमा पनि साइकल लेन,"काठमाडौं। काठमाडौं महानगरपालिकाले साइकल ट्र्याक बनाउने भएको छ। महानगर प्रमुख विद्यासुन्दर शाक्यले चुनावअगाडि महानगरलाई साइकल सिटी बनाउने प्रतिबद्धता जनाएका थिए। महानगरले छुट्याएको बजेटसमेत बर्सेनि फ्रिज भएर जाने गरेको थियो। महानगरले घोषणा भएको अढाई वर्षमा बल्ल महानगरले साइकल ट्र्याक बनाउने भएको छ। महानगरले पहिलो चरणमा माइतीघरदेखि तीनकुनेसम्म डेडिकेडेट साइकल व्यवस्थित बनाउन लागेको हो। डेडिकेडेट लेनमा साइकल मात्र कुदाउन मिल्छ। यस लेनमा अन्य सवारी निषेध गरिनेछ। महानगरले लेनसँगै साइकल पार्क गर्न करिब ३० ठाउँमा पार्किङ स्टेसनसमेत बनाउने भएको छ। यसपछि थापाथली, कोटेश्वर, टुंडीखेललगायत स्थानमा साइकल लेन बनाउने योजनामा महानगर छ। महानगरले साइकल लेन बनाउन लागेको यस सडकखण्डको लम्बाइ २५ किमि छ। अहिले व्यवस्थित हुने लेनको चौडाइ २४ मिटरको हुनेछ। यसमा फुटपाथको चौडाइ पनि छुट्टै २८ मिटर हुनेछ। सहरी योजना आयोगको अध्ययनअनुसार अहिले करिब महानगरमा १ हजार २ सय ५४ साइकल चालक छन्। भएका चालकमध्ये ७६ प्रतिशतले सडकको मुख्य लेनबाट साइकल चलाउने गरेको तथ्यांक छ। माइतीघरबाट तीनकुनेसम्म साइकल लेन ५ वर्षअघि नै बनेको थियो। तर, धेरैलाई उक्त लेनबारे जानकारी छैन। अब पार्किङसहितको व्यवस्थित साइकल लेन बनाउन लागेको महानगरका सहरी योजना आयोगका उपाध्यक्ष सरोज बस्नेतले बताए। पहिलो चरणमा माइतीघरदेखि तीनकुनेसम्मको लेनलाई पुनरुत्थान गर्न लागेका छौं, उनले भने, हामीले यसमा विभिन्न अध्ययन गरेर तयारी गरेका छौँ। यसपछि अन्यत्र पनि विस्तार गर्नेछौँ। माइतीघरदेखि तीनकुनेसम्मको साइकल लेनको योजना आयोगले डिजाइन तयार गरिसकेको उनले बताए। उनले भने, एक चरण छलफल चलाएर काम सुरु गर्न लागिएको छ। साइकल लेनलाई व्यवस्थित बनाएर कार्यान्वयन गर्न महानगरले मंगलबार सरोकारवालसँग छलफलसमेत गरेको थियो। छलफलमा विभिन्न साइकल चालक, पत्रकार, साइकल सोसाइटीका व्यक्ति सहभागी थिए। छलफलमा साइकल लेन व्यवस्थित गरी सबैलाई साइकल कुदाउन प्रेरित गर्नुपर्नेमा अधिकांशले जोड दिएका थिए। सहभागी वातावरणविद् भूषण तुलाधरले पहिलो प्राथमिकला पैदल यात्रुलाई दिन आग्रह गरे। उनले भने, पहिलो प्राथमिकता पैदलयात्रुमैत्री सहरलाई दिनुपर्छ। त्यसपछि साइकलमैत्री सहरको योजना बनाउनुपर्छ। साइकल लेन बनाउँदा गाडीको बाटो कम हुने भनाइ गलत भएको तुलाधरले बताए। कुन सवारीलाई ठाउँ दिने भन्ने प्राथमिकताका आधारमा तय गरिनुपर्ने उनको भनाइ छ।"
अस्पतालभित्रै निजी मेडिकल,"प्रकाश उपाध्याय जुम्ला : सरकारी अस्पतालभित्र मात्रै होइन, अस्पताल क्षेत्रको केही दूरीसम्म निजी औषधि पसल राख्न पाइँदैन। अस्पतालभित्र आफ्नै फार्मेसी सञ्चालन हुनुपर्छ। तर कर्णाली स्वास्थ्य विज्ञान प्रतिस्ठानको मुल गेटमै निजी फार्मेसी छन्। प्रतिस्ठानका केही पदाधिकारीलाई प्रभावमा पारेर निजी फार्मेसीले धमाधम औषधि बिक्री गरिरहेका छन्। प्रतिस्ठानको फार्मेसी पनि छ। तर भित्रै भए पनि सानो कुनातर्फ भएकाले सहजै देख्नसमेत सकिँदैन। यदि बिरामी औषधि किन्न प्रतिस्ठानको फार्मेसीमा गए भने औषधि नभएको भन्दै निजीतर्फ जान अनुरोध गर्छन्। सर्वोच्च अदालतले २०७२ असार १३ गते अस्पताल हाताभित्र कुनै पनि व्यक्तिलाई भाडा वा ठेक्कामा फार्मेसी सञ्चालन नगराउन आदेश दिएको छ। अस्पतालको फार्मेसीमा औषधि अभाव देखाउने र मूल बाहिरका निजीमा अस्पतालकै कर्मचारीले औषधि किन्न पठाउँछन्। जहाँ सर्वसाधारण चर्को मूल्यमा औषधि किन्न बाध्य छन्। यस्तै फार्मेसी निर्देशिका २०७०लाई लत्याउँदै फार्मेसीले चर्को मूल्यमा औषधि बिक्री गरिरहेको छ। प्रतिस्ठानले अदालतको आदेश पालना गर्न अटेर गरेको छ। यस्तै निःशुल्क औषधि वितरण गर्ने ठाउँ पनि कहाँ छ कुनै जानकारी छैन्। न त अस्पतालका कर्मचारीले नै बताउँछन्। २०६८ सालमा स्वास्थ्य विज्ञान प्रतिस्ठान स्थापना भएपछि जुम्लास्थित कर्णाली अञ्चल अस्पताल र अस्पताल परिसरमा भएका अन्य संघसंस्था तथा अन्य सेवाप्रदायक निकायले स्वास्थ्य विज्ञान प्रतिस्ठान मातहतमा काम गर्ने व्यवस्था भएको थियो। अरु सबै भवन र कार्यक्रमहरू प्रतिस्ठान मातहतमा आए पनि रेडक्रस को भवनमा भने रेडक्रसले आफैं ब्लड बैंक स्थापना गर्ने भन्दै राखेको थियो। उक्त भवनमा ब्लड बैंक स्थापना नगरी अस्पताल र रेडक्रसको मिलोमतोमा निजी मेडिकल सञ्चालन गरिँदै आएको छ। प्रतिस्ठानका रजिस्टार विश्वराज काफ्लेले रेडक्रससँग प्रतिस्ठानको सम्झौता भएकाले ब्लड बैंक स्थापनाका लागि दिनुपर्ने बताउँदै आएका छन्। तर रेडक्रसका सभापति लोकदर्शन श्रेष्ठले मेडिकलसँग त्यस्तो कुनै सम्झौता नभएको र अस्पतालले नै मेडिकल हटाउन नसकेको आरोप लगाए। मेडिकल सञ्चालक भने आफ्नो सम्झौता अझै तीन वर्ष बाँकी रहेको भन्दै रेडक्रसको भवन नछाड्ने बताउँछन्। अस्पतालमा आउने ग्रामीण क्षेत्रका सेवाग्राहीले पनि राम्रोसँग उपचार पाउन सकेका छैनन्। अस्पतालका कर्मचारीको व्यवहारले सेवाग्राहीले हैरानी खेप्नुपरेको स्थानीय बताउँछन्। अस्पतालका पदाधिकारीले भागबण्डा लगाएर कर्मचारी भर्ना गर्ने, अस्पतालका एम्बुलेन्ससमेत बिरामी बोक्न नपठाएर आफ्नो निजी प्रयोजनमा लगाउँदै आएको अस्पतालका एक कर्मचारीले बताए। केही साताअघि मात्रै प्रतिस्ठानमा सरकारले उपलब्ध गराएको स्वास्थ्य बिमा कार्यक्रममा सेवाग्राहीले उपचार नपाएको भन्दै अधिवक्ता अनिता तिमिल्सिनाले अदालतमा रिट दायर गरेकी छन्।"
३९ हजार शिक्षक अपुग,"काठमाडौं : सरकारी विद्यालयमा ३९ हजार शिक्षक अपुग छन्। अपुग शिक्षक दरबन्दी सिर्जना गरी वा अनुदान दिएर भएपनि पूर्ति गर्ने तयारी शिक्षा मन्त्रालयको छ। सरकारी विद्यालयमा अहिले एक लाख ५३ हजार ५ सय २३ शिक्षक कार्यरत छन्। तीमध्ये स्थायी एक लाख ११ हजार १४५ र राहत कोटाका ४२ हजार ३७८ जना छन्। मुलुकभर ३० हजारको हाराहारीमा सरकारी विद्यालय छन्। शिक्षा नियमावली अनुसार प्राथमिक तहसम्म सञ्चालन भएका विद्यालयमा न्यूनतम तीनजना शिक्षक दरबन्दी वितरण गर्नुपर्छ। निम्न माध्यमिक र माध्यमिक तहका विद्यालयलाई क्रमशः न्यूनतम ४ र ६ वटा शिक्षक दरबन्दी वितरण गर्नुपर्ने शिक्षा मानव स्रोत विकास केन्द्रका सहायक महानिर्देशक इमनारायण श्रेष्ठले जानकारी दिए। यो अनुपातमा शिक्षक वितरण भए हिमाली, पहाडी, तराई तथा उपत्यकामा एक शिक्षक बराबर ४०, ४५ र ५० जना विद्यार्थी हुनुपर्छ। तर अहिले थुपै्र विद्यालयमा मापदण्ड भन्दा निकै थोरै विद्यार्थी छन्। विद्यार्थी कम भएपछि शिक्षकले कामै नगरी तलब खाइरहेका छन्। बढी विद्यार्थी भएका विद्यालयमा भने शिक्षक अपुग छ। टुंगियो दरबन्दी मिलान शिक्षा मन्त्रालयले कार्यरत शिक्षकको दरबन्दी मिलान सकेको छ। शिक्षा नियमावली २०५९ र २०७५ सालको शैक्षिक तथ्यांकका आधारम दरबन्दी मिलान गरिएको हो। विद्यार्थी अनुपातलाई आधार मान्दा चार हजार आठ सय ५२ जना शिक्षक बढी छन्। यि शिक्षकलाई मिलान गर्दा एकै जिल्लाभित्र सम्भव भए एक स्थानीय तहबाट अर्कोमा स्थानान्तरण गरिने छ। दरबन्दी बढी भए अर्को जिल्लामा स्थानान्तरण गरिने छ। फरक जिल्लामा स्थानान्तरण गर्दा शिक्षक संख्या बढी भए अर्को प्रदेशमा हस्तान्तरण गरिने शिक्षामन्त्री गिरिराजमणि पोखरेलले बताए। मुलुकभरका २९ जिल्लाका एक सय २३ स्थानीय तहका शिक्षकलाई अन्यत्र स्थानान्तरण गर्नुपर्ने हुन्छ। १५ जिल्लाबाट एक हजार चार सय ९३ शिक्षकलाई बाह्य जिल्लामा स्थानान्तरण गर्नुपर्छ। १४ जिल्लाका तीन हजार तीन सय ५९ जना शिक्षक एक स्थानीय तहबाट अर्को तहमा स्थानान्तरण गर्नुपर्छ। यि शिक्षक स्थायी दरबन्दी र राहत कोटाका समेत हुन्। शिक्षक दरबन्दी मिलानका लागि अध्ययन गरी पूर्वसचिव महा श्रम शर्माको संयोजकत्वमा गठन भएको कार्यदलले गत वर्ष दिएको सुझावका आधारमा दरबन्दी मिलान गरिएको हो। मन्त्रालयका प्रवक्ता दीपक शर्माले शिक्षक धेरैथोरै भएका सबै स्थानीय तह र जिल्लालाई दरबन्दी मिलाउन निर्देशन दिइने बताए। कुन स्थानीय तह र जिल्लामा कति शिक्षक बढी छन् भन्ने तथ्यांक हामीसँग छ। यसकै आधारमा जिल्ला र स्थानीय तहमा जानकारी गराइनेछ, शर्माले भने। स्थानीय तह र जिल्लामा स्थानान्तरण गर्दा वरिष्ठ र कनिष्ठलाई आधार मानिने छ। कुनै जिल्लामा शिक्षक बढी भयो र अन्य जिल्लामा पठाउनुपयो भने सुरुमा वरिष्ठलाई रोज्ने अवसर दिइनेछ। वरिष्ठ नगए कनिष्ठलाई पठाइनेछ, शर्माले भने, यसमा पुल (जान चाहनेलाई मौका) र पुस (जबर्जस्ती पठाउने) फ्याक्टरको सिद्धान्त लागु गरिनेछ।"
वडा कार्यालय र एक्साभेक्टरमा आगजनी,"खाँदबारी : संखुवासभाको मादी नगरपालिका वडा कार्यालयमा आगजनी भएको छ।बुधबार राती मादी ५ को वडा कार्यालय र एक्साभेक्टरमा आगजनी गरेको मादी नगरपालिकाका मेयर विदुर सुब्बाले जानकारी दिए । अज्ञात समूहले वडा कार्यालयमा आगो लगाउँदा कार्यालयका सम्पूर्ण सामग्री जलेर नष्ट भएका छन्। आगजनीबाट वडा कार्यालयको कागजपत्र, फर्निचर, कम्प्युटर, प्रीन्टरलगायतका सम्पूर्ण सामग्री जलेर नष्ट भएका छन् । वडा कार्यालय छेउमा रहको मे ५ प ४८१० नम्बरको मोटरसाइकलमा समेत आगजनी गरिएको छ । अज्ञात समूहले मादी ओखरबोटे सडकखण्डको काम गर्दै गरेको एक्साभेटरमा समेत आगो लगाएका छन् । अज्ञात समूहले वडा नम्बर ६ मा रहेको सगरमाथा कन्ट्रक्सन कम्पनीको 'थ्री ट्वान्टी डी टु' क्याट एक्साभेटरमा पनि आगजनी गरेका हुन्। सगरमाथा कन्ट्रक्सन कम्पनी, काठमाडौंले बज्रगुरु ग्रुपलाई सडकको काम गर्न एक्साभेटर दिएको थियो ।अज्ञात समूहले दुई स्थानमा आगजनीपछि अहिले त्यस क्षेत्रमा ठूलो संख्यामा प्रहरी परिचालन गरिएको संखुवासभा प्रहरी प्रमुख डिएस्पी मिम लामाले जानकारी दिए । घटनास्थल र आसपासका क्षेत्रमा ५० नेपाल प्रहरी र १५ जना सशस्त्र प्रहरी परिचालन भएको प्रहरी प्रमुख लामाले बताए।"
उच्च पहाडी र हिमाली क्षेत्रमा भारी हिमपात : देशभर चिसो बढ्ने,"काठमाडौं : नेपालका पश्चिमी उच्च पहाडी र हिमाली भूभागमा बिहीबार भारी हिमपात हुने सम्भावना रहेको छ। बुधबार साँझ नेपालको पश्चिमी भूभागबाट निम्न चापिय प्रणालीको प्रवेश गरेसँगै मौसम बदली भएको जल तथा मौसम विज्ञान विभागको मौसम पूर्वानुमान महाशाखाले जनाएको छ । बिहीबार बिहान ६ बजे निकालेको बुलेटिनमा देशका मध्य र पूर्वका उच्च पहाडी र हिमाली भूभागमासमेत हल्कादेखि मध्यम हिमपातको हुने उल्लेख गरेको छ। 'न्युन चापिय प्रणालीका कारण देशैभरी बदली भई अधिकतम र न्युनतम तापक्रममा गिरावट आई देशैभरी चिसो बढ्ने देखिन्छ।' बुलेटिनमा भनिएको छ, पश्चिमी भूभागका धेरै स्थानमा, मध्य र पूर्वी भूभागका केही स्थानहरूमा हल्का वर्षाको सम्भावना समेत रहेको छ।' बुधबारबाट सुरू भएको यो मौसमी प्रणाली शनिबारसम्ममा अन्त्य हुने छ। महाशाखाले उच्च पहाडी र हिमाली भूभागमा भारी हिमपात हुन सक्ने र पहाडी भेगमा वर्षा हुँदा तापक्रममा गिरावट हुने भएकाले सतर्कता अपनाउन अनुरोध गरेको छ। यस्तो छ मौसम पूर्वानुमान बिहीबार देशभर सामान्यदेखि पूर्ण वदली रही पश्चिम भेगका केहि स्थानहरु र मध्य तथा पूर्वका थोरै स्थानहरुमा हल्का वर्षा हुने सम्भावना छ। पश्चिमी उच्च पहाडी तथा हिमाली भूभागहरुमा भारि हिमपात तथा मध्य तथा पूर्वका उच्च पहाडी तथा हिमाली भूभागहरुमा हल्कादेखि मध्यम हिमपात हुने देखिन्छ। शुक्रबार देशभर सामान्यदेखि पूर्ण वदली रही पश्चिम भेगका केहि स्थानहरु र मध्य तथा पूर्वका थोरै स्थानहरुमा हल्का वर्षा हुने सम्भावना छ। पश्चिमी उच्च पहाडी तथा हिमाली भूभागहरुमा भारी हिमपात तथा मध्य तथा पूर्वका उच्च पहाडी तथा हिमाली भूभागहरुमा हल्का देखि मध्यम हिमपात हुने देखिन्छ। शनिबार देशभर आंसिकदेखि सामान्य बदली रही मध्य तथा पुर्वका र पश्चिमका थोरै स्थानहरुमा हल्का वर्षा हुने सम्भावना छ। उच्च पहाडीसहित हिमाली भूभागहरुमा मध्यम हिमपात हुने सम्भावना छ।"
मदिराले हिंसा बढाएपछि निषेध गर्न माग,"गुल्मी : मालिका गाउँपालिका२ दर्लिङकी एक महिला स्वास्थ्य स्वंयमसेविका हरेक दिन साँझ नपर्दिए हुन्थ्यो भन्ने सोच्छिन्। दिनभरी सबैसँग हासेर बोले पनि साँझ पर्नेबित्तिकै उनको मुहारको मुस्कान हराउँछ। रात परेपछि मदिराले लटठीएर आउने पतिको दैनिक पिटाइ खानुपर्छ। गाउँभरि नै हल्ला गर्दै घर पस्ने उनका पतिले मदिराको मातमा पत्नी र छोराछोरीलाई मरणाशन्न हुने गरी कुट्छन्। उहाँ आउँदा सतेको रहेछु भने ढोका नै फोड्नुहुन्छ। डरडरले मध्यारातसम्म सुत्न सक्दिन, तर पनि विनासित्ती कुटाइ खानुपर्छ, उनले भनिन्। उनीमात्र होइन, गाउँका अधिकांश महिलाको नियती यस्तै हो। दिनभर कामको थकान र घरमा खाने अन्न नभएको पीर त छँदैछ। त्यसैमाथि मध्यरात मदिराले मातेर आउने पतिको कुटाइले शरीर कमजोर हुँदै गएको यहाँका महिलाको गुनासो छ। मालिका गाउँपालिकाले सञ्चालन गरेको लैंगिक हिंसाविरुद्धको छलफलमा महिलाहरूले मदिरा सेवनले हिंसा बढाएको बताए। मालिका गाउँपालिका१ की रनमायाँ पुनले रक्सीकै कारण धेरै परिवारमा झैझगडा हुने गरेको बताइन्। मदिराकै कारण महिलाले घरमै शरणार्थीजस्तो जीवन बिताउनुपरेकोले मदिरा निषेध गर्नुपर्ने माग गरिन्। प्रहरीले घरेलु मदिरा बनाउन र बेच्न निषेध गरे पनि व्यवहारमा लागू भएको छैन। महिलाले घरेलु मदिरामात्रै नभइ विभिन्न कम्पनीबाट उत्पादित तयारी मदिरा पनि आफ्नो गाउँपालिकाभित्र निषेध गर्नुपर्ने माग राखेका छन्। महिलाका समस्या सुन्न गाउँपालिका उपाध्यक्ष देवा अर्याल स्थानीयको घरमै पुगेकी थिइन्। भेट्नेजति सबैको एउटै माग थियो, जसरी भए पनि गाउँपालिकाभित्र सबै प्रकारको मदिरा निषेध गरियोस्। महिलाहरूले मदिरा बिक्री वितरणमात्र नभइ, सेवन गरेर घरमा झगडा गर्ने र होहल्ला गर्नेमाथि पनि कारबाही गर्नुपर्ने माग राखे। मालिका गाउँपालिका१ नेटाकी जुनमायाँ विकले भनिन्, कि त हामीलाई कुटाइ खाएरै ज्यान फाल भन्नुपयो, होइन भने गाउँपालिकाले हाम्रो ज्यानको सुरक्षामा गम्भीर भएको भए मदिरा निषेध गर्नुपर्छ। छलफलमा सहभागी भएका पुरुषले भने पछिल्लो समय महिलाबाट पनि पुरुषमाथि हिंसा हुँदै आएको बताए। अर्जेका दिलबहादुर परियारले महिलाबाट पुरुष हिंसामा पर्दै आएको बताए। उनले भने, विवाहपछि महिलाले बिनाकारण पतिमाथि आरोप लगाउँछन्। वैदेशिक रोजगारीमा गएकाले त श्रीसम्पत्ति नै गुमाएका छन्। परिवारमा मिलेर बस्न नसक्ने भएका कारण पनि पुरुषहरू तनाव झेल्न नसकेर कुलतमा फसिरहेका छन्। अर्का स्थानीय शेरबहादुर अर्यालले मदिराकै कारण घरबार बिग्रिँदै गएको बताए। उनले भने, लाइसेन्स छ भन्दैमा जति पनि रक्सी बेच्न दिनु त भएन नी ? स्थानीय सरकार भएका नाताले आफ्ना नागरिकको सुरक्षाका लागि मदिरा निषेध गर्नु आवश्यक छ। गाउँपालिकाका सबै महिलाले महिला हिंसा न्यूनिकरणमा याली निकाल्नुभन्दा मदिरा निषेधतर्फ ध्यान दिन सुझाव दिएका छन्। गाउँपालिका अध्यक्ष रितबहादुर थापाले मदिरा सेवन न्यूनिकरण गर्न पालिकाले मदिरा नियन्त्रण नीति बनाएर कार्यान्वयन गरिरहेको बताए।"
पप्पुलाई हटाएपछि पुल निर्माण तीव्र,"सिरहा : हुलाकी लोकमार्गअन्तर्गत सिरहासप्तरी जोड्ने बलान नदीको पुल र सिरहाधनुषा जोड्ने कमला नदीको पुल निर्माणबाट पप्पु कन्स्ट्रक्सनलाई हटाइएको छ। तराईमधेशको लाइफ लाइने मानिएका यी दुवै पुल निर्माणबाट पप्पुलाई हटाइएपछि कामले गति लिएको छ। ०६८ सालमै शिल्यानाश भई काम थालिएका यी पुल पप्पुले ८ वर्षमा पनि पुरा गर्न सकेन। २४ करोड ९१ लाख रुपैयाँमा लागतमा कमला नदीको पुल निर्माण गर्न सरकार र पप्पु लुम्बिनी जेभी कन्स्ट्रक्सनबीच ३१ जेठ ०६८ सालमा सम्झौता भएको थियो। दुई पटक म्याद थप्दा पनि पुल निर्माण हुन नसकेको हो। पप्पुलाई हटाएर असोज १ गतेदेखि लुम्बिनी कन्स्ट्रक्सन एक्लैले काम सुरु गरेको हो। त्यस्तै २४ करोड ६२ लाख ८३ हजार रुपैयाँमा बलान नदीको पुल निर्माण गर्न सरकार र शर्मा पप्पु जेभीबीच सम्झौता भएको थियो। सो पुल निर्माणले पनि ८ वर्षसम्म पुर्णता पाउन सकेन। पप्पुलाई हटाइएपछि ०७५ चैतदेखि शर्मा एण्ड कम्पनीले काम सुरु गरेको छ। कार्यप्रगति नदेखेपछि ठेक्का किन नतोड्ने भनेर पत्र लेखेपछि लिड पार्टनरले एक्लै काम गर्ने प्रतिबद्धता जनाएको छ, हुलाकी सडक आयोजना कार्यालय जनकपुरका प्रमुख इन्जिनियर राजेन्द्र दासले भने, पप्पु कन्स्ट्रक्सनलाई निर्माण कामबाट हटाइएको छ। सिरहाधनुषा जोड्ने पुल निर्माण गर्दै कामदार। कमला नदीको पुलमा ०७६ असोज १ गतेबाट लुम्बनी बिल्डर्स र बलान नदीको पुलमा ०७५ चैतदेखि शर्मा एण्ड कम्पनीले काम थालेको इन्जिनियर दासले बताए। कमला पुल निर्माण गर्न पछिल्लो पटक एक वर्षको म्याद थप भएको निर्माण कम्पनीका प्रोजेक्ट म्यानेजर विश्वनाथ खनालले बताए। आगामी जेठ मसान्तभित्रै निर्माण सक्ने गरी कार्म अगाडि बढाएको उनले बताए। निर्माण सामग्री ल्याउने बाटो नहुँदा कठिनाई परेको थियो। बाटो बनायौं, उनले भने, हालसम्म ५६ प्रतिशत काम भएको छ। एसप्यान ढलानको काम सुरु भएको छ। ४७० मिटर लम्बाई र ११ मिटर चौडाई यो पुल १२ एसप्यानको छ। जसमा ३ वटा ढलान भइसकेका छन्। बलान नदीको पुल पनि १२ एसप्यानकै छ। ४७० मिटर लम्बाई र ८ दशमलव ९ मिटर चौडाईको यो पुलमा २ वटा स्ल्याबको काम पुरा भइसकेको छ। ३ वटा स्ल्याबमा गडरको काम भएको छ। ७ वटामा पायरसम्म काम भइसकेको प्रोजेक्ट म्यानेजर डिपी भुषालले बताए। थपिएको समयभित्रै सम्पन्न गर्ने गरी काम भइरहेको छ, उनले भने। यो पुलको ६५ प्रतिशत काम भइसकेको उनको भनाइ छ। ३० किलोमिटर बाटो पर्ने प्रदेश २ को राजधानी जनकपुर पुग्न अहिले पूर्वपश्चिम लोकमार्गको डेढसय किलोमिटरभन्दा बढी बाटो तय गर्नु पर्छ।"
कञ्चनपुरमा हात्ती आतंक,महेन्द्रनगर : महाकाली नगरपालिकामा हात्ती आक्रमणबाट दुईजना महिलाको मृत्यु भएको घटना सेलाउन नपाउँदै बुधबार राती कञ्चनपुरको बेदकोट नगरपालिका २ मुक्त कमैया शिविरमा हात्तीको आक्रमणबाट एकजना वृद्ध घाइते भएका छन्। राती १ बजेतिर आएको हात्तीको आक्रमणबाट सीताराम डगौरा घाइते भएका हुन्। उनको महाकाली अस्पताल महेन्द्रनगरमा उपचार भइरहेको बेदकोट नगरपालिका २ का वडा अध्यक्ष नरेश सिंहले बताए । घाइते डगौराको घरमा समेत क्षति पुगेको उनको भनाइ छ । पछिल्लो केही महिनायता कञ्चनपुरमा हात्ती आतंक बढेको छ । केही महिनाअघि कञ्चनपुरको शुक्लाफाँटा नगरपालिका १ मा पनि हात्तीको आक्रमणबाट एक वृद्धले ज्यान गुमाएका थिए । हात्तीको आक्रमणबाट कञ्चनपुरको बेदकोट नगरपालिकाकी एक महिला पनि घाइते भएकी थिइन्।
ब्राउन सुगरसहित तीन जना पक्राउ,"विराटनगर : प्रहरीले लागूऔषध ब्राउन सुगर (खैरो हेरोइन)सहित तीन जनालाई पक्राउ गरेको छ। पक्राउ पर्नेमा मोरङको केराबारी गाउँपालिका१० का २९ वर्षीय अनुज खत्री, ४१ वर्षीय तेजबहादुर लिम्बू र विराटनगर महानगरपालिका६ का २७ वर्षीय आयुव आलम रहेका छन्। तीनै जनालाई लागूऔषध नियन्त्रण ब्युरो विराटनगरको टोलीले पक्राउ गरेर आवश्यक कारबाहीका लागि इलाका प्रहरी कार्यालय रानीमा बुझाएको छ। मोरङ प्रहरीका प्रवक्ता डीएसपी राजकुमार खिँउजूकाअनुसार भारतको जोगवनीबाट एक ग्राम छ सय मिलिग्राम ब्राउन सुगर लिएर आउँदै गर्दा खत्री पक्राउ परेका थिए। विराटनगर१५ स्थित विराटनगर भन्सार कार्यालयको एक नम्बर ढाटमा चेकजाँचका क्रममा पक्राउ परेका खत्रीमाथि अनुसन्धान अघि बढाउने क्रममा ब्राउन सुगर नेपाल भित्राउन अरु दुई जना पनि संलग्न रहेको खुलेको खिँउजूले बताए। उनकाअनुसार खत्रीलाई लिम्बू र आलमले ब्राउन सुगर खरिद गर्न पठाएको प्रारम्भिक अनुसन्धानबाट खुलेको छ। पक्राउ परेका तीनै जनाविरुद्ध बिहीबार लागूऔषध ऐन अन्तर्गतको मुद्दा चलाउन म्याद थप गरेर अनुसन्धान अघि बढाइएको प्रहरीले जनाएको छ।"
पम्पुसँग पुल निर्माणको ठेक्का सम्झौता रद्ध,बुटवल : भैरहवालुम्बिनी सडक खण्डका दुई पुल निर्माणको जिम्मा लिएको पप्पु कन्स्ट्रक्सनले समयमा काम नसकेपछि सम्झौता रद्ध गरिएको छ। हुलाकी सडक आयोजना कार्यालय कपिलवस्तुले सम्झौता रद्ध गर्दै कारबाही प्रक्रिया अगाडि बढाएको हो। पप्पु र बामती निर्माण कम्पनीले यी पुल तीन वर्षभित्र सक्ने गरी ०७१ सालमा सम्झौता गरेका थिए। तिनाउ र दण्डा नदीमा बन्ने पुल बीचमै अलपत्र छाडिएका छन्। पुल नबनेकाले भैरहवाबाट लुम्बिनी जाने सडक घन्टौं जाम हुने गरेको छ। सडक चार लेनमा विस्तार गर्नुअघि नै पुल निर्माण सम्झौता गरिएको थियो। त्यसक्षेत्रका अन्य पुल भने निर्माण भइसकेको छन्। हुलाकी सडक आयोजना कार्यालयका प्रमुख इश्वरबहादुर रिजालले पटकपटक ताकेता गर्दासमेत काम नगरेपछि सार्वजनिक सूचना जारी गरी सम्झौता रद्ध गरिएको जानकारी दिए। दुई कम्पनीलाई कालोसूचिमा राख्न प्रक्रिया अघि बढाइने उनले जानकारी दिए। सम्झौता रद्धपछि बैंक ग्यारेन्टी जफत गरी हर्जना तिराइने छ। पुल निर्माणको प्रगति मूल्यांकन गरी थप प्रक्रिया अघि बढ्ने उनले बताए। तिनाउको पुल ६ करोड २ लाख रुपैयाँमा ठेक्का सम्झौता भएको थियो। त्यसमा करिव ३ करोड रुपैयाँ पप्पुले भूक्तानी लिइसकेको छ। डण्डा पुल निर्माण गर्न ५ करोड ५६ लाख ८० हजारमा सम्झौता भएको थियो। यो योजनामा सिन पप्पुले आधा रकम लिइसकेको हुलाकी सडक कार्यालयले जनाएको छ। पप्पु र नेपाल प्रगतिसँगको ठेक्का तोडिँदै पप्पुलाई हटाएपछि पुल निर्माण तीव्र नेपाल भ्रमण वर्षमा लुम्बिनी पुग्न कठिन भएपछि यी पुलको विषयमा संघीय तथा प्रदेश सरकारले चासो दिएका छन्। प्रदेश ५ का मुख्यमन्त्री शंकर पोखरेलले पुल निर्माण वा त्यसको विकल्पको प्रक्रिया थाल्न हुलाकी सडक कार्यालयलाई निर्देशन दिएका थिए। प्रदेश सरकारले ती पुलका कारण हुने सडक जाम घटाउन बेलिब्रिज बनाउन बजेट समेत बिनियोजन गरेको छ। हुलाकी सडक आयोजना कार्यालय प्रमुख रिजालले बेलिब्रिज निर्माण गर्न प्रक्रिया थालिएको बताए।
डोजरले चिरिँदै पहाड,"बैतडी : सुर्नया गाउँपालिका८ मा गत साउनमा पहिरोले ६ परिवार विस्थापित भए। वर्षात सुरु नहुँदै डोजरले खनेको सडकबाट पहिरो खस्दा सडक तलतिरको बस्तीका ६ घरपरिवार विस्थापित भएका हुन्। गाउँमा सडक पुग्ने भन्दै खुसी भएका बासिन्दाको खुसी, एक बर्खाभन्दा बढी टिक्न सकेन। बिना स्टमेट डोजरले बस्तीमाथिबाट सडक खन्दा ६ परिवारको उठीबास भएको र २० भन्दा बढी परिवार अझै पहिरोको जोखिममा रहेको स्थानीय प्रेमबहादुर बोहराले बताए। गाउँमा सडक पुग्दा निकै खुसी थियौं, तर सडक पुगेको वर्षदिन नपुग्दै त्यो खुसी हरायो, गाउँका ६ परिवार विस्थापित मात्रै भएनन्, खेतीयोग्य जमिन सबै पुरेको छ, बोहोराले भने। बैतडीकै सतबाँझश्रीभावर सडकखण्डले पनि प्रत्येक वर्षातमा स्थानीयको जमीन बगाउँदै आएको छ। प्रदेश गौरवको योजनामा परेको सो सडकको ट्र्याक खोल्ने बेलामा जथाभावी डोजरले पहाड खनिएकाले प्रत्येक वर्षातमा सडकबाट खस्ने पहिरोले खेतीयोग्य जमिन मास्दै आएको सुरेश महराले बताए। चनेत भन्ने ठाउँमा वर्षात हुनेबित्तिकै भेल र पहिरोसँगै आउँछ। खेतजति बगर बनिसके, कुनदिन घर नै बगाउने हो चिन्ताले वर्षा भएको रातभर सुत्न सक्दैनौं। दुई वर्षअघि सेरा सडकखण्डमा सडक खन्ने क्रममा नहर भत्काइएपछि करिब ८ सय रोपनी धान फल्ने खेत बाँझो रहेको छ। डोजरले जथाभावी थुपारेको माटो बगेर तल्लो तटीय क्षेत्रका खेतहरू कटान भइरहेका छन्। सडक खन्दा थुप्रिएको माटो खेतमा पुगेपछि उत्पादनमा पनि ह्रास आउने कृषि ज्ञान केन्द्र बैतडीका निमित्त प्रमुख कर्णबहादुर चन्दले बताए। सडक ऐन २०३१ अनुसार राष्ट्रिय राजमार्गबाट शाखा सडक खन्दा अनुमति लिनुपर्ने व्यवस्था छ। तर सडक डिभिजन कार्यालयका सव इन्जिनियर धर्मराज भट्टराई भन्छन्, कुनै पनि स्थानीय तहले अहिलेसम्म सडकबाट अनुमति लिएका छैनन्। डोजरले खनिएका सडकले प्राकृतिक प्रकोप मात्रै होइन, वातावरणीय सन्तुलन पनि बिग्रिरहेको छ। डोजर चलाएर सडक खनिएका स्थानहरुमा खानेपानीका मुहान पनि सुक्न थालेका छन्। मेलौली नगरपालिका२ सलेनास्थित पाटनपञ्चेश्वर सडक छेउमै भएको पानीको मुहान सक्दै गएको स्थानीय रीता चन्द बताउँछिन्। पानीको मुहान माथिबाट सडक खनेपछि अहिले मुहानमा पानी आधा भएको छ, उनले भनिन्। सुर्नया गाउँपालिका ६ ठूलापातल खोलामा हिउँदमासमेत कलकल पानी बग्ने गथ्र्यो। तर खोलामाथिका डाँडाबाट पहाड चिर्दै डोजर चलेपछि अहिले पानी नै सुकेको स्थानीय भवानीदत्त अवस्थीले बताए। सडक निर्माणपछि खोलाको पानी नै हरायो, अहिले चैत्रबैशाखमा त पानी देखिने कुरै भएन, कात्तिकपछि पूरै खोला सुक्छ, अवस्थीले भने। जता वन उतै सडक कतिपय क्षेत्रमा सामुदायीक वनमा सडक लैजान थालेपछि वनक्षेत्रसमेत विनास हुन थालेको छ। डिभिजन वन कार्यालयमा स्थानीय तहका डोजरले वन मासेको उजुरी आउने गरेको वन अधिकृत केशप्रसाद पराजुलीले बताए। सिगास गाउँपालिकाबाट सामुदायीक वनका पदाधिकारीले वन नै मासेर गाउँपालिकाले सडक खन्न खोजेको भन्दै पटकपटक उजुरी दिएको उनले बताए। वन कार्यालयलेमात्र चाहेर जथाभावी सडक निर्माण रोक्न नसकिने वन अधिकृत पराजुुलीको भनाइ छ। विकास बजेट खर्चेर जिल्लाका स्थानीयतहले आफैं डोजर, स्काभेटर खरिद गरी सडक काट्न थालेका छन्। गाउँगाउँ सडक पुर्याउने भन्दै मेसिनले डाँडाकाँडा चिरिएका छन्। जता वन त्यतै सडक खन्न थालेपछि वनक्षेत्र मासिँदै गएको छ, पराजुलीले भने। प्राविधिकको सल्लाह नलिइ उपभोक्ता र ठेकेदारले मनपरी सडक खन्दा जमिन कमजोर बनेको स्वतन्त्र विचार मञ्चका अध्यक्ष गणेश ठकुराठीले बताए। डोजरले तोड्दै सम्बन्ध दशरथचन्द नगरपालिका९ ग्वाल्लेकमा कात्तिक ४ गते डोजरले महिला हुत्याएको घटनाले धेरै चर्चा पायो। डोजरले महिला हुत्याएको भन्दै सर्वत्र विरोध पनि भयो। करिब १५० मिटरकै दूरीमा अर्को सडक बनाउन थालेपछि स्थानीय विभाजित भए। सो घटनापछि अहिले पनि दशरथचन्द नगरपालिका९ का चिलाउने र पार्सका स्थानीयबीच बोलचाल बन्द छ। सडक निर्माण गर्ने र रोक्ने पक्षबीच झडप भएपछि अहिले गाउँ नै दुई खेमामा विभाजीत भएको छ। हामी एकै बाजेका सन्तान हौं। तर सडकका कारणले हामीलाई अलग बनायो। गाउँगाउँमा पुगेको डोजरले हाम्रो रोजीरोटी मात्रै खोसेन, आफन्तबीचको सम्बन्ध पनि तोडेको छ, स्थानीय भवानीदत्त जोशीले भने। नेताकै डोजर स्थानीय तहमा निर्माण भइरहेका सडकमा कतिपय ठाउँमा स्थानीय तहहरूले आफैं मेसिन खरीद गरेर सडक निर्माण गरिरहेका छन्। केही ठाउँमा भने जनप्रतिनिधिले नै मेसिन खरिद गरे गाउँका सडकको ठेक्का लिइरहेका छन्। वडाध्यक्षदेखि सांसदसम्मको डोजरमा लगानी छ। अनि गाउँमा डोजर नचलाएर मानिसलाई काम गर्न किन दिन्छन् र ? लिंगलाशैनी माविका शिक्षक तिलक बोहोराले भने, गाउँको विकास लागि आएको रकम सबै निश्चित मेसिनधनिलाई गएको छ। रोजीरोटी मात्रै खोसेनन्, वर्षौंदेखि स्थिर रहेका पहाड पनि चिरा पर्न थाले।"
सार्वजनिक शौचालय निर्माणमा असहयोग,"ललितपुर : ललितपुर महानगर१५ वडाले सार्वजनिक शौचालय निर्माण सम्बन्धमा काठमाडौं चक्रपथ सुधार आयोजनालाई जेठमा पत्राचार गरेको थियो। पत्राचार गरेको ६ महिना बितिसक्दासमेत ठोस जवाफ आएको छैन। स्थानीय सरकार सञ्चालन ऐन २०७४ को दफा १२ को उपदफा ग अनुसार सार्वजनिक शौचालय माग गरिएको वडा नम्बर १५ का अध्यक्ष सुदर्शन मि श्रले जानकारी दिए। यस दफाअन्तर्गत विकासतर्फको ९ मा सार्वजनिक शौचालय, स्नानगृह र प्रतीक्षालयको व्यवस्था गर्नुपर्ने कानुनी व्यवस्था छ। स्थानीय सरकार सञ्चालन ऐनअनुसार सातदोबाटो चोकमा निर्माणाधीन आकाशेपुलमुनि अत्याधुनिक सार्वजनिक शौचालय तथा स्नानगृह बनाउने तत्परता वडाले देखाएको थियो। तर, चक्रपथ सुधार आयोजनाले सहयोग नगर्दा निर्माण अगाडि बढ्न नसकेको मिश्रले गुनासो गरे। काठमाडौं चक्रपथ सुधार आयोजनाको ललितपुरखण्डमा मात्रै ६ वटा आकाशे पुल बनाउने योजना छ। बालकुमारी, सातदोबाटो र सानेपाका तीन वटा आकाशे पुलको काम ७० प्रतिशतभन्दा धेरै भइसकेकोे आयोजना प्रमुख अमृतमणि रिमालले बताए। सातदोबाटोमा निर्माणधीन अवस्थामा रहेको आकाशेपुल भएको ठाउँमा वडाले सुविधा सम्पन्न अत्याधुनिक सार्वजनिक शौचालय बनाउने उत्सुकता देखाए हो। तर, चक्रपथ सुधार आयोजनाले भने अनुमति दिएको छैन। सम्बन्धित निकायले महिनौंसम्म झुलाएर राख्यो, अध्यक्ष मिश्रले भने, अत्यावश्यक ठाउँमा समेत सार्वजनिक शौचालय बनाउने अनुमति छैन। शौचालय नभएका कारण नागरिकले दिनहुँ कठिनाइ भोग्नुपरेको उनले बताए। वडाले उपत्यकाको एउटा नमुना शौचालय बनाउने जमर्को गरेको मि श्रको भनाइ छ। सार्वजनिक शौचालय निर्माणका लागि काम गर्दै आएको संस्था एरोसानका अनुसार ललितपुर महानगरमा ६ वटा सार्वजनिक शौचालय सञ्चालित छन्। एरोसानका नेपाल प्रतिनिधि प्रकाश अमात्यले भएका शौचालयसमेत फोहोर, दुर्गन्धित, भौतिक संरचना लथालिंग अवस्थामा रहेको जनाए। विश्वसम्पदा सूचीमा रहेको तथा पर्यटकीय दृष्टिले महत्त्वपूर्ण रहेको पाटन दरबार क्षेत्रमा समेत शौचालय नहुँदा पर्यटक मारमा परेका छन्। मंगलबजारमा पर्यटकका लागि बनाइएको एक मात्र शौचालय पनि ०७२ को भूकम्पपछि राम्ररी सञ्चालन भएको छैन। भ्रमण वर्षलाई लक्ष्य गर्दै मंगलबजारदेखि पुल्चोकसम्मका केही घर भाडामा लिएर शौचालय बनाउने महानगरले बताएको थियो। तर, उक्त काम अगाडि बढेको छैन। महानगर प्रमुख चिरीबाबु महर्जनले लगनखेल र जाउलाखेलको शौचालय अपग्रेट गर्न चाहेको बताए पनि काम अगाडि बढाउन सकेका छैनन्। उनले भने, शौचालय निर्माणका लागि सार्वजनिक जग्गा भेटिन्न। जग्गा मिलेको ठाउँमा पनि स्थानीयले बनाउन दिँदैनन्। जात्रापर्वका लागि हुने र अरू बेला पनि प्रयोग गर्न मिल्ने मोबाइल ट्वाइलेट खरिद गर्न चाहेको महर्जनले बताए। चक्रपथखण्डमा एउटा मात्र शौचालय सञ्चालनमा देखिएको छ। ग्वार्कोमा रहेको सार्वजनिक शौचालय यात्रुका लागि पर्याप्त नभएको वडाध्यक्ष मिश्रको भनाइ छ।"
"जेसीबी दुर्घटना हुँदा एक जनाको मृत्यु, तीन घाइते","चरिकोट : भीमेश्वर नगरपालिका२, तिखातलमा जेसीबी एक्जाभेटर दुर्घटना हुँदा एकको मृत्यु भएको छ भने ३ जना घाइते भएका छन्। दुर्घटनामा गम्भीर घाइते भएका बिगु गाउँपालिका८ खोपाचागुका २३ वर्षीय राजु थामीको उपचारको क्रममा मुत्यु भएको दोलखा प्रहरीले जनाएको छ। घाइतेमध्ये २ को अवस्था चिन्ताजनक रहेको छ। गएराति भएको गौतमटोलबाट दोलखा मन्दिरतर्फ जाँदै गरेको नम्बर नखुलेको जेसीबी एक्जाभेटर अनियन्त्रित भई करिब सय मिटर तल पुगेको सई यज्ञनन्द साहले जानकारी दिए। गम्भीर घाइते भएका भीमेश्वर नगरपालिका२ का १६ वर्षीय सुमन थामीको टिचिङ अस्पताल र बिगु गाउँपालिका७ आलम्पु अम्बाटोलका २७ वर्षीय बिजय श्रेष्ठ ग्राण्डी अस्पताल काठमाडौंमा उपचार भइरहेको सई साहले जानकारी दिए। एक्जाभेटर चालक कालिन्चोक गाउँपालिका४, चिउरीखर्कका २२ वर्षीय राजकुमार थामी सामान्य घाइते भएका छन्। प्रहरीले जनाएकाे छ।"
अझै पुगेनन् कर्मचारी,"कालिकोट : कर्मचारी अभावमा कालिकोटका स्थानीय तहका विषयगत शाखाबाट तोकिएको काम हुन सकेको छैन। कर्मचारी नहुँदा विषयगत शाखाहरू नाम मात्रैका छन्। स्थानीय तह सञ्चालन भएको झण्डै तीन वर्ष पुग्न लाग्यो। तर स्थानीय तहले अझै कर्मचारी अभाव झेल्दै आएका छन्। भएका केही कर्मचारी पनि समायोजनपछि अन्यत्र गएकाले अधिकांश स्थानीय तह रित्तै छन्। सदरमुकामकै खाँडाचक्र नगरपालिकामा पनि विभिन्न विषयगत शाखामा कर्मचारी छैनन्। नगरप्रमुख जसीप्रसाद पाण्डेका अनुसार महिला कर्मचारी नभएकाले महिला विकास शाखामा पुरुष कर्मचारीले शाखा चलाएका छन्। नगरप्रमुख पाण्डेले भने, नगरका ११ वटै वडा सचिवविहीन छन्, विषयगत शाखामा पनि कर्मचारी छैनन्। कर्मचारी अभावकै कारण नगरले भएको बजेट पनि खर्चिन सकेको छैन्। कार्यालयमा आउने सेवाग्राही रित्तो हात फर्किनुपर्ने अवस्था छ। यस्तै नरहरिनाथ गाउँपालिका अध्यक्ष धिरबहादुर विष्टले पनि कर्मचारी अभावकै कारण लक्ष्यअनुरूप काम गर्न नसकेको बताए। शिक्षा, स्वास्थ्य, कृषि, पशु, महिला तथा बालबालिका शाखा कुनैमा पनि कर्मचारी नभएको अध्यक्ष विष्टले जनाए। महावै गाउँपालिकामा केही शाखामा काम चलाउन कर्मचारी भए पनि मुख्य शाखामा कर्मचारी नभएको गाउँपालिका अध्यक्ष नन्दबहादुर सिंहले बताए। जिल्लाका अधिकांश स्थानीय तहमा कर्मचारी नै छैनन्। एकैजना कर्मचारीले चारपाँच वटा शाखा सम्हाल्नु परेकोले प्रभाविकारी सेवा प्रवाह हुन नसकेको जनप्रतिनिधि स्वीकार्छन्। पञ्जिकाधिकारी नहुँदा पञ्जिकरणको काम पनि नियमित हुन नसकेको सान्नीत्रिवेणी गाउँपालिका अध्यक्ष डम्बरबहादुर शाहीले बताए।"
साइबर अपराध : महिला र किशोरी बढी पीडित,"काठमाडौं : करिब एक महिनाअघिको कुरा हो। अछामका २१ बर्से पुरन तिमल्सिना साइबर अपराधमा समातिए। भारतमा बस्ने उनले आफ्नै गाउँकी एक युवतीको फेक फेसबुक अकाउन्ट खोले। युवती र उनका बुवाको फोटोमा अश्लील फोटो जोडेर म्यासेन्जरमा युवतीका आफन्तलाई पठाउन थाले। काठमाडौंमा पढ्दै गरेकी युवतीलाई उनीमाथि शंका लागेपछि प्रहरीमा उजुरी गरिन् र तिमल्सिना समातिए। सामाजिक सञ्जाल दुरुपयोग गर्दा समातिनेमा काठमाडौंमै बस्दै आएका ३८ बर्से शिवहरि थापा पनि पर्छन्। फेसबुकमार्फत् उनको २० वर्षीया युवतीसँग चिनजान भयो। सम्बन्ध अघि बढ्दै गएपछि उनले युवतीसँग बिहेको प्रस्ताव राखे र भेट्न बोलाए। युवती संखुवासभादेखि काठमाडौं आइन्। बौद्धको होटलमा भेट भयो। सँगै बसेका केही तस्बिर मोबाइलमा खिचे। आफूभन्दा थापा १८ वर्ष जेठा भएको थाहा पाएपछि युवतीले सम्बन्ध अघि बढाउन चाहिनन्। थापा त्यसको प्रतिशोध लिन चाहन्थे। उनले युवतीको फेक फेसबुक आईडी बनाएर युवती सँगै बसेका तस्बिर पठाउन थाले। यस्तो गरेकोमा उनी अहिले कारागारमा छन्। कपिलवस्तुका २६ बर्से अकबर अलि मियाँले अपत्यारिलो साइबर अपराध गरे। सामान्य मजदुरी गर्ने उनले आमाको नामबाट सिमकार्ड किनेर एक महिलालाई राति १२ बजे फोन गरे। महिलाले चिन्न अस्विकार गरेपछि उक्त महिलाको टाउको अश्लील फोटोमा जोडेर म्यासेजमा पठाउँदा उनी समातिए। सामाजिक सञ्जाल दुरुपयोग गरेर समातिनेमा बर्दिया घर भएका १७ वर्षीय भैरव विष्ट पनि हुन्। छानबिनमा विष्टसँग ५ वटा फेसबुक आईडी भएको पाइयो। उनले गृहजिल्लाकी १४ वर्षीया किशोरीको नाममा फेसबुक आईडी बनाएका थिए। त्यसपछि ती किशोरीको टाउको पोर्न फोटोमा जोडेर फेसबुक प्रोफाइलमा पोस्ट गरेका थिए। उनी बालिग भएकाले उनलाई सुधारगृहमा राखिएको छ। महानगरीय प्रहरी परिसर टेकुका प्रवक्ता डीएसपी होबिन्द्र बोगटीका अनुसार सम्बन्ध राम्रो रहेसम्म शारीरिक सम्बन्ध बनाउने र बिग्रिएपछि त्यही सम्बन्ध सामाजिक सञ्जालबाट सार्वजनिक गरी चरित्र हत्या गर्ने प्रवृत्ति बढेको छ। यस्ता अपराधमा प्रायः किशोरकिशोरी संलग्न भएको पाइन्छ। तर साइबर अपराधमा सबै उमेर समूहका व्यक्तिले गरेको तथ्यले औंल्याउँछ। डीएसपी बोगटी भन्छन्, सम्बन्ध बिग्रिएपछि प्रतिशोध लिन पीडकले वैवाहिक सम्बन्धसमेत टुटाइदिने गरेका छन्। काठमाडौं प्रहरी कार्यालय टेकुमा ०७५७६ मा १ सय ५२ साइबर क्राइमका उजुरी दर्ता छन्। ०७६ साउनमा १६ र भदौमा १७ उजुरी दर्ता भए। यीमध्ये अधिकांश सामाजिक सञ्जालसम्बन्धी अपराध छन्। प्रहरीमा दर्ता उजुरीका आधारमा सामाजिक सञ्जालको दुरुपयोग गरि भएका अपराधमा महिला र युवतीको चरित्र हत्या बढी छन्। अपराध गर्नेमा महिलासमेत छन्। तर महिलाले यस्तो अपराध प्रायः महिलामाथि नै गरेको देखिन्छ। भदौमा यस्तै साइबर अपराध भयो। ओखलढुंगाकी १४ वर्षीया निशा राई आफ्ना दिदीहरूसँग काठमाडौंमा बस्दै आएकी थिइन्। विदेशमा भएको केटा साथीले अन्य युवतीसँग कुरा गर्ने थाहा पाएपछि उनले उक्त युवतीको फोटो फेसबुकबाट तानिन्। फोटोसँगै उनले ती युवती यौनकर्मी भएको र रातको ५ सय मात्र लिने भन्दै फेसबुकमा विज्ञापन हालिदिइन्। यसको उजुरी परेपछि उनलाई प्रहरीले समातेर सुधारगृह पठाएको छ। डीएसपी बोगटीका अनुसार सामाजिक सञ्जाल प्रयोग गरी पैसामा बार्गेनिङसमेत हुँदै आएको छ। महिलाले महिलाकै चरित्र हत्या गरे पनि पछिल्ला ९ महिनामा सामाजिक सञ्जाल प्रयोग गरेर कुनै पुरुषको चरित्र हत्या भएको उजुरी परेको छैन। साइबर अपराधमा धेरैजसो पीडक पुरुष नै देखिन्छन् भने महिला र किशोरी पीडित छन्। प्रायः शिक्षित युवावर्ग नै सामाजिक सञ्जालको गलत प्रयोग गर्छन्। मापसे गरेको बेला र लागुऔषधको प्रयोगबाट पनि यस्ता अपराध भएको डीएसपी बोगटी बताउँछन्। मानव अधिकार आयोगकी सदस्य मोहना अन्सारी कुनै पनि अवस्थामा कसैको चरित्र हत्या गर्दा कानुनी दण्डको भागिदार बन्ने बताउँछिन्। प्रविधिको नाममा कसैको जीवन नै समाप्त पारिदिनु ठीक होइन, उनी भन्छिन्। साइबर अपराध बढ्दो छ। नेपाल प्रहरी साइबर ब्युरोको सर्वेक्षणअनुसार नेपालमा हुने यस्ता अपराध विकसित देशको जस्तै छ। त्यसमाथि सामाजिक सञ्जालबाट हुने अपराधको संख्या प्रतिदिन बढ्दो छ। यसबाट महिला नै धेरै पीडित देखिन्छन्। राष्ट्रिय सूचना आयोगकी आयुक्त यशोदा तिमल्सिना सूचनामा पहुँच नहुनुलाई साइबर अपराधको प्रमुख कारण मान्छिन्। नेपाली महिलालाई प्रविधिको उचित प्रयोगबारे जानकारी छैन, उनले भनिन्, शिक्षा नीति समयसापेक्ष नहुनु पनि एउटा मुख्य कारण हो। सचेत नहुँदा महिला पीडित हुनु परेको उनको भनाइ छ। साइबर क्राइम, देशभरिको तथ्यांक, प्रहरी प्रधान कार्यालय साइबर ब्युरो भोटाहिटीको तथ्यांकअनुसार वेभसाइट ह्याक, फेक फेसबुक आईडी, यूट्युब अपलोड र इमोबाट साइबर अपराध बढी भएका छन्। यीमध्ये फेक आईडी बनाएर गरेका अपराध धेरै छन्। प्रदेश १, प्रदेश २, प्रदेश ३, प्रदेश ५, गण्डकीको पोखरा, कर्णालीको सुर्खेत, सुदूरमश्चिमको कैलाली, हेलो सरकार र साइबर ब्युरो भोटाहिटी गरी देशभरिका प्रमुख ९ प्रहरी कार्यालयबाट प्राप्त तथ्यांकका आधारमा ०७५७६ मा ३ सय ५७ साइबर अपराधका उजुरी परेको छ। यसमध्ये फेक आईडी बनाएका ३ सय ४३ उजुरी छन्। प्रदेश १ को विराटनगर प्रहरी कार्यालयमा सबैभन्दा बढी ५२ वटा फेक आईडी अपराधका उजुरी दर्ता छन्। साइबर ब्युरो भोटाहिटीमा यस किसिमका १ सय १६ उजुरी दर्ता छन्। साइबर अपराधमा १८ वर्षभन्दा मुनिका १३ र त्यसभन्दा माथिका ३ सय ४४ जना छन्। यस वर्ष साउनमा मात्र देशैभरिबाट १ सय ४० वटा साइबर अपराधका उजुरी परे। जसमध्ये १ सय २७ मा पीडित महिला छन्। तीमध्ये अधिकांश सामाजिक सञ्जाल दुरुपयोग गरी चरित्र हत्याका घटना धेरै छन्। यो संख्या बढेर भदौमा २ सय १५ पुग्यो। विवरणअनुसार साउन र भदौ दुई महिनामा नै साइबर क्राइमका ३ सय ५५ उजुरी परेको देखिन्छ। यो ०७५७६ को १२ महिनामा परेका उजुरी बराबर हो। महिनैपिच्छे यसै गरी उजुरी परे यस वर्षको अन्त्यसम्म साइबर क्राइमका उजुरी २ हजारभन्दा बढी पर्ने देखिन्छ।"

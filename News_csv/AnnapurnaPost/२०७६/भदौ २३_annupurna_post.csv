शीर्षक,विवरण
प्रभावकारी कार्यान्वयनको खाँचो,"नेपाल राष्ट्र बैंकले शुक्रबारदेखि बैंक तथा वित्तीय संस्थाको ऋण उपभोग गर्नेको वित्तीय विवरण (वासलात) कर कार्यालयमा दाखिला हुने व्यवस्था कार्यान्वयनमा ल्याएको छ। लामो रस्साकस्सीपछि यो व्यवस्था कार्यान्वयनमा आएको छ। यसले दोहोरोतेहेरो वासलात बनाएर अनुकूलताअनुसार प्रयोग गर्ने क्रमलाई नियन्त्रण गर्ने विश्वास गर्न सकिन्छ। बैंक तथा वित्तीय संस्थामा ऋण लिँदा सुसज्जित वासलात पेस गरेर बढी कर्जा लिने या करमा यथार्थभन्दा कम विवरण पेस गर्ने दुवैथरीमाथि यो व्यवस्थाले निगरानी राख्न सक्छ। तर परिणाम भने कर प्रशासन र बैंक तथा वित्तीय संस्थाको नियामक नेपाल राष्ट्र बैंकले कति प्रभावकारी ढंगले कार्यान्वयन गर्न सक्छ भन्नेमा निर्भर रहन्छ। कतिपयले व्यावसायिक दक्षताभन्दा बढी ऋण लिएर कर्जाको दुरुपयोग गरेको जगजाहेर छ। कतिपयले आवश्यकभन्दा बढी व्यावसायिक कर्जा लिएर त्यसलाई ऋण तिर्न प्रयोग गरिरहेका छन्। अर्थात् एउटा बैंक तथा वित्तीय संस्थाबाट ऋण लिएर अर्कोको तिर्ने। यही प्रचलनमा ऋणमा सदावहारको प्रवृत्ति हो। जसले गर्दा कर्जा पाउनुपर्नेले कर्जा पाइरहेका छैनन्। मुलुकमा झण्डै अढाइ करोड निक्षेप खाता छन्। ऋण खाता भने त्यसको साढे पाँच प्रतिशतको मात्र छ। मुलुकमा बैंकहरूको ऋण उपभोग गर्ने जनसंख्या १४१५ लाख रुपैयाँ छ। जुन लाजमर्दो अवस्था हो। कर्जा प्राप्त गर्नेहरूको संख्या विस्तार नभई व्यवसाय आर्थिक क्रियाकलाप हुने अवस्था रहँदैन। आर्थिक क्रियाकलाप विस्तार नभई अर्थतन्त्र विस्तार हुँदैन। बैंकको कर्जामा हालीमुहालीले सीमित व्यक्तिलाई मात्र समृद्ध बनाएको छ। जो आर्थिक रूपले सम्पन्न र प्रभावशाली थिए। आज पनि बैंकको कर्जामा तिनैको हालीमुहाली छ। जब तिनीहरूले बैंकको कर्जा उपभोग गर्न पेस गरेको वासलातअनुसार कर तिर्नुपर्ने हुन्छ, तब उनीहरूको कर्जा उपभोग पक्कै घटाउँछन्। अथवा त्यति नै कर्जा उपभोग गरेर कर बढी तिर्छन्। यो व्यवस्थाले अर्थतन्त्रमा दुवैतर्फबाट लाभ हुन्छ। एक त बैंकको कर्जामा धेरैको पहुँच हुन्छ र आर्थिक क्रियाकलाप विस्तार हुन्छ। अर्को, राजस्व वृद्धि हुन्छ। राजस्व वृद्धि भएपछि सरकारले गर्ने सार्वजनिक खर्च विस्तार हुन्छ। राजस्वको प्रभावकारी पुनर्वितरणले अर्थतन्त्रको विस्तारमा मद्दत गर्छ। नेपाल राष्ट्र बैंकले बैंक तथा वित्तीय संस्थाको पुँजी विस्तार गरेपछि संस्थापक सेयरधनीहरू र बैंकका सञ्चालकले ऋण लिएर हकप्रद सेयरमा लगानी गरे। उनीहरूले एक बैंक वित्तीय संस्थाको ऋण उपभोग गरेर अर्कोको ऋण तिरिरहेको पाइएको छ। जसले गर्दा बैंक तथा वित्तीय संस्थामा कर्जायोग्य रकमको अभाव देखा परिरहेको छ। घरजग्गामा जाने कर्जा नियन्त्रण गरिए पनि मूल्य उत्कर्षमा भएको समयमा व्यावसायिक घरजग्गा कारोबारलाई ऋण लिएका कतिपयले ओभरड्राफ्ट लिएर अहिलेसम्म ऋणको साउँब्याज भुक्तानी गर्दै आएको बताइन्छ। कर र बैंकमा एउटै वासलात पेस गर्नुपर्ने व्यवस्थाले पारदर्शिता अभिवृद्धि हुने भएकाले दीर्घकालमा बैंकको खराब कर्जा नियन्त्रणमा सघाउ पुग्ने हुन्छ। दोहोरोतेहेरो वित्तीय विवरण बनाउने गरेका कारण पनि व्यावसायिक फर्महरूको कार्यदक्षता स्पष्ट थिएन। अपारदर्शी व्यवस्था र कानुनी छिद्रहरूको माध्यमबाट स्रोतसाधनमा रजाइँ गर्ने चलन अन्त्य गर्न यो कदम प्रभावकारी कार्यान्वयन हुनुपर्छ।"
लोकसेवाको शाख जोगाउने सन्तबहादुर रहेनन्,"काठमाडौं : लोकसेवा आयोगका पूर्वअध्यक्ष सन्तबहादुर राईको निधन भएको छ। सोमबार बिहान एक बजेर ४० मिनेटमा पाटन अस्पतालमा उपचार गराउने क्रममा उनको मृत्यु भएको हो। लोकसेवाको संस्थागत विकासमा महत्वपूर्ण योगदान दिएका ८४ वर्षीय राई अल्जाइमर (बिर्सिने) रोगबाट ग्रसित थिए। लोकसेवा आयोगको सदस्य हुँदै अध्यक्ष भएका राई हक्की स्वभावका व्यक्ति रहेको लोक सेवाका पूर्व सदस्य डा गोविन्दप्रसाद कुसुमले जानकारी दिए। २०४६ सालको प्रजातन्त्रको पुनर्स्थापनापछि उनी लोक सेवामा प्रवेश गरेका थिए। उनी २०४८ भदौ ७ गते लोकसेवा आयोगका सदस्य भए। २०५१ माघ १५ गते पहिलो पटक उनी आयोगका अध्यक्ष भएका थिए। २०५४ भदौ ७ गते उनले लोकसेवा अध्यक्षमा पुर्ननियुक्ति पाएका थिए। उनी दुई कार्यकाल लोकसेवा आयोगको अध्यक्ष भएका थिए। राई तत्कालीन पञ्चायत तथा स्थानीय विकास मन्त्रालय, आवास तथा भौतिक योजना मन्त्रालय, आपूर्ति मन्त्रालयका सचिव हुँदै लोकसेवा प्रवेश गरेका थिए। २०१७ सालमा सरकारी सेवामा अस्थायी नियुक्ति पाएर प्रवेश गरेका थिए। २०१८ सालमा उनी स्थायी भएका थिए। पञ्चायत विकास केन्द्र, जाजरकोट, जिल्ला पञ्चायत तेह्रथुम, भक्तपुर हुँदै २०२६ साल मंसिर १५ गते पाँचथरको सिडिओ भएका थिए। प्रशासन व्यवस्था विभाग (रेखदेख दौडा) र स्थानीय विकास विभागका उपनिर्देशक भएका राई स्थानीय विकास विभागका महानिर्देशकसमेत भए। पञ्चायत तथा स्थानीय विकास मन्त्रालय अतिरिक्त सचिव र सामान्य प्रशासन मन्त्रालयको अतिरिक्त सचिव हुँदै २०४१ सालमा उनी सचिव भएका थिए। उहाँ कसैले भनेको नमान्ने, निडर, हक्की, लतपत नगर्ने व्यक्ति हुनुहुन्थ्यो', कुशुमले भने, उहाँले लोकसेवालाई कसैको प्रभावमा पर्न दिनु भएन। लोकसेवा आयोगको गरिमा कायम रहनुमा राईको योगदान महत्वपूर्ण रहेको लोक सेवाका पूर्वपदाधिकारी र पूर्वप्रशासक ठम्याइ छ। प्रजातन्त्रको पुनर्स्थापनापछि लोकसेवालाई कमजोर बनाउने प्रयत्न नभएको होइन तर उनले लोकसेवाको साँख उच्च राख्न ठूलो सघर्ष गरेका थिए। उहाँ सचिव हुँदा होस् वा लोक सेवामा हुँदा होस्, आफ्नो अडानमा यता उता कहिल्यै गर्नु भएन, उनले भने। १९९३ कात्तिक १९ गते संखुवासभाको खादबारी ४ स्यामदाङ पामा गाउँमा जन्मिएका राई परिवार हाल ललितपुर महानगरपालिका ४ जावलाखेलमा बस्दै आएको छ। पछिल्लो समयमा राई बृद्धाश्रममा बस्दै आएका थिए। राईका दुई छोरी छन्। उनको श्रीमतीको यसअघि नै निधन भइसकेको छ। राईको सोमबार आर्यघाटमा दाहसंस्कार भएको लोकसेवा आयोगका अध्यक्ष उमेशप्रसाद मैनालीले जानकारी दिए। सन्तबहादुर राईको प्रशासनिक यात्रा र भोगाइका बारेमा सन्तबहादुर राई प्रतिष्ठानले सन्तबहादुर राई इतिवृत पुस्तक प्रकाशन गरेको छ। उनले मिसिगन स्टेट विश्वविद्यालय, अमेरिकाबाट एमएस डिग्रीसम्म अध्यायन गरेका थिए। उनले गोरखा दक्षिण बाहु, शुभ राज्यभिषेक, गोरखा दक्षिण बाहु (चौंथो) र त्रिशक्तिपट्ट लगायतका विभूषण र सम्मान प्राप्त गरेका थिए।"
महासंघ अध्यक्ष आचार्यलाई पितृशोक,"काठमाडौं : नेपाल पत्रकार महासंघका अध्यक्ष गोविन्द आचार्य र पत्रकार कृष्ण आचार्यलाई पितृशोक परेको छ। आचार्यका पिता यामप्रसाद शर्माको ६८ वर्षको उमेरमा सोमबार कीर्तिपुरस्थित निवासमा निधन भएको हो। शर्मा लामो समयदेखि बिरामी थिए। शर्माको सोमबार पशुपति आर्यघाटमा अन्तिम संस्कार गरिएको छ। स्वर्गीय शर्माप्रति श्रद्धाञ्जलिका लागि पूर्वप्रधानमन्त्रीद्वय पुष्पकमल दाहाल, डा बाबुराम भट्टराई र प्रतिनिधिसभाका सभामुख कृष्णबहादुर महरालगायत राजनीति दलका नेता तथा पत्रकार आर्यघाट पुगेका थिए। स्वर्गीय शर्माका श्रीमती, दुई छोरा र एक छोरी छन्। नेपाल पत्रकार महासंघले विज्ञप्ति जारी गर्दै शर्माप्रति श्रद्धाञ्जलि व्यक्त गरेको छ।"
करेन्ट लागेर एक महिलाको मृत्यु,भक्तपुर : भक्तपुरको चाँगुनारायण नगरपालिका८ सुडालमा एक महिलाको करेन्ट लागेर मृत्यु भएको छ । सोमबार गोठमा गाईलाई घाँस दिन जाने क्रममा करेन्ट लागेर स्थानीय ४६ वर्षीया नन्दकुमारी तिमल्सिनाको करेन्ट लागेर मृत्यु भएको हो । महानगरीय प्रहरी परिसर भक्तपुरका अनुसार गोठको भुइँमा लत्रिएको बिजुलीको तार सर्ट भइ तिमिल्सिनालाई करेन्ट लागेको र घटनास्थलमै मृत्यु भएको प्रहरीले जनाएको छ । घटनाबारे थप अनुसन्धान कार्य भइरहेको भक्तपुर प्रहरीले जनाएको छ ।
विद्युत प्राधिकरणका प्रमुखसहित २ विरुद्ध मुद्दा,काठमाडौं : अख्तियार दुरुपयोग अनुसन्धान आयोगले नेपाल विद्युत प्राधिकरण त्रिवेणी उपवितरण केन्द्र नवलपरासी (पूर्व) का कार्यालय प्रमुखसहित दुईजनाविरुद्ध मुद्दा दायर गरेको छ । अख्तियारले कार्यालय प्रमुख बिजयकुमार महरा र फोरम्यान (चौथो तह) का मेघराज काफ्लेविरुद्ध विशेष अदालतमा मुद्दा दायर गरेको छ । उनीहरुलाई सेवाग्राहीसँग ४६ हजार ५ सय ५५ रुपैयाँ घुस लिइरहेको अवस्थामा नियन्त्रणमा लिइएको हो । त्योभन्दा पहिले पनि उनीहरुले सेवाग्राहीसँग थ्रीफेज लाइन जडान गरिदिने भन्दै ९० हजार घुस लिएका थिए। कार्यालय प्रमुख महरा र फोरम्यान काफ्लेविरुद्ध १ लाख ३६ हजार ५ सय ५५ विगो कायम गरिएको छ। उनीहरुविरुद्ध भ्रष्टाचार निवारण ऐन बमोजिम कारवाहीको माग दाबीसहित विशेष अदालतमा आरोप पत्र दायर गरिएको छ । थ्रीफेज विद्युतीय लाइन जडान गर्ने कार्यका लागि ९० हजार घुस दिने राजु आचार्य सजाय माग दाबीमा पूर्ण छुट दिइ अख्तियारको साक्षीको रुपमा प्रस्तुत गरिने प्रवक्ता एवं सहसचिव प्रदीपकुमार कोइरालाले जानकारी दिए।
बिजुली बसमा रक्षामन्त्री पोखरेलको टुँडिखेल सरर (फोटो),"काठमाडौं : काठमाडौं महानगरपालिकामा विद्युतीय बस सुरु भएको छ। सुन्दर यातायात प्रालिले तत्कालका लागि चारवटा बस सञ्चालन गरेको हो। सोमबार प्रदर्शनीमार्गस्थित नेपाल पुलिस क्लबमा आयोजित कार्यक्रममा उपप्रधान तथा रक्षामन्त्री ईश्वर पोख्रेलले बिजुली बसको सेवा आरम्भ गरे। पोखरेलले रिबन काटेर सेवा सञ्चालन गरेपछि उनलाई राखेर बिजुली बस पुलिस क्लबबाट सहिद गेट, सुन्धारा, रत्नपार्क हुँदै एक फन्को मारेर पुनः पुलिस क्लबमै आएको थियो। सुन्दर यातायातका अध्यक्ष भेषबहादुर थापाका अनुसार पहिलो चरणमा चारवटा बस सञ्चालन गरिने छ। विद्युतीयबस सुरुमा रिङरोडमा चलाइने उनले बताए। सरकारले विद्युतीय बस सञ्चालन गर्न विभिन्न ठाउँमा चार्जिङ स्टेसन नराखिदिएको अध्यक्ष थापाले बताए। अहिले यातायातले तीन ठाउँमा चार्जिङ स्टेसन राखेको छ। थप चार ठाउँमा स्टेसन राख्ने तयारी भइरहेको थापाले बताए। विद्युतीय बसको प्रयोगले प्रेट्रोलियम पदार्थको संकट र प्रदूषण घटाउने भएकाले उपयोगी हुने उनको दाबी छ। बस एकपटक चार्ज गरिसकेपछि २६८ किलोमिटरसम्म गुड्न सक्छ। अहिले ल्याएका बस दुई साइजका छन्। एउटा ४० सिट क्षमताको र अर्को ३० सिट क्षमताको छ। आउँदो एक महिनामा सुन्दर यातायातले १८ विद्युतीय बस सञ्चालन गर्ने तयारी गरेको छ। ११ वटा थप बस खरिद भइसकेको छ। बाटोको अवस्था र भित्री रुट पत्ता लगाएर यी बस सञ्चालनमा ल्याउने तयारी छ। रिङरोड बाहेक नारायणस्थानबाट मेडिसिटी, गोङ्गबुबाट सूर्यविनायक, कलंकीबाट जोरपाटी, तीनकुने, विमानस्थल, त्रिपुरेश्वर कुदाउने योजना रहेको अध्यक्ष थापाले बताए। अहिले ल्याएका विद्युतीय बस चीनबाट ल्याइएको हो। सुन्दर यातायातको ११ करोड र चाइनिज बिएके कम्पनीको थप ७५ प्रतिशत लगानी रहेको थापाको भनाई छ। नेपाल सरकारको चालु भाडा दर अनुसार नै विद्युतीय बसमा भाडा लिइने थापाले बताए। तर सरकारले तोकेको भाडादरमा २० प्रतिशत छुट यात्रुलाई उपलब्ध गराउने उनले जानकारी दिए।"
लोकसेवा आयोगका पूर्व अध्यक्ष राईको मृत्यु,"काठमाडौं : लोकसेवा आयोगका पूर्व अध्यक्ष सन्तबहादुर राईको निधन भएको छ । साेमबार बिहान १ : ४० बजे पाटन अस्पतालमा उपचार गराउने क्रममा उनको मृत्यु भएको हो । लोक सेवाको संस्थागत विकासमा महत्वपूर्ण योगदान दिएका ८४ वर्षीय राईको अल्जाइमरबाट ग्रसित थिए । लोकसेवा आयोगको सदस्य हुँदै अध्यक्ष भएका राई हकी स्वभावका व्यक्ति रहेको लोक सेवाका पूर्व सदस्य डा। गोविन्दप्रसाद कुसुमले जानकारी दिए । २०४६ सालको प्रजातन्त्रको पुनस्थापनापछि उनी लोकसेवामा प्रवेश गरेका थिए । तत्कालिन पञ्चायत तथा स्थानीय विकास मन्त्रालय, आवास तथा भौतिक योजना मन्त्रालय, आपूर्ति मन्त्रालयका सचिव हुँदै लोकसेवा प्रवेश गरेका राईलाई राम्रो भनेर टिप्पणी हुने गरेको छ । उनी दुई कार्यकाल लोक सेवा आयोगको अध्यक्ष भएका थिए । उहाँ कसैले भनेको नमान्ने, निडर, हुनुहुन्थ्यो, उनले भने, उहाँले लोकसेवालाई कसैको प्रभावमा पर्न दिनु भएन। १९९३ कार्तिक १९ गते संखुवासभाको खाँदबारी४ स्यामदाङ पामा गाउँमा जन्मिएका राई परिवार हाल ललितपु महानगरपालिका ४ जावलाखेलमा बस्दैआएको छ । राईका दुई छोरी छन् । उनको श्रीमतीको यसअघि नै निधन भइसकेको छ ।"
एकै व्यक्तिले गरे २१ लाखको अक्षयकोष स्थापना,"तेह्रथुम : आठराई गाउँपालिका क्षेत्रका शैक्षिक संस्थालाई एक व्यक्तिले एकैपटक २१ लाख रुपैयाँको छात्रवृत्ति अक्षयकोष स्थापना गरिदिएका छन्। आठराई गाउँपालिका५, छातेढुंगाको गैरीगाउँमा जन्मिएर हाल झापाको राजगढ बस्दै आएका यज्ञप्रसाद ओलीले आफ्नी स्वर्गीय आमाको स्मृतिमा गंगामाया डाँगी ओली स्मृति छात्रवृत्ति अक्षयकोष स्थापना गरेका हुन्। छातेढुंगास्थित पोखरी माविको वार्षिकोत्सव समारोहमा समाजसेवी ओलीले तेह्रथुम बहुमुखी क्याम्पस र गाउँपालिका क्षेत्रका सबै नौ वटा माविमा दुईदुई लाख रुपैयाँ र छातेढुंगाको होडास्थित सरस्वती माविमा एक लाख रुपैयाँको छात्रवृत्ति अक्षयकोष स्थापना गरेको घोषणा गरेका हुन्। ग्रामीण क्षेत्रमा रहेका शैक्षिक संस्थामा अध्ययन गर्ने विद्यार्थीको प्रोत्साहन र शैक्षिक विकासका लागि आफूले जन्मथलोका ११ वटा शैक्षिक संस्थामा एकैसाथ छात्रवृत्ति अक्षयकोष स्थापना गरेको उनले बताए। भने छात्रवृत्ति पाउने विद्यार्थीमा आत्मविश्वास बढ्नुको साथै लगनशीलता पनि आउँछ। ओलीले छातेढुंगाको पोखरी मावि, इवाको प्रणामी मावि, सक्रान्तिको त्रिमोहन, श्रीकृष्ण र रामसंस्कृत मावि, खाम्लालुङको महेन्द्र मावि, थोक्लुङको भगवती मावि, चुहानडाँडाको शारदा मावि र तेह्रथुम बहुमुखी क्याम्पसलाई अक्षयकोषका लागि दुईदुई लाख र सरस्वती आधारभूत विद्यालयलाई एकलाख प्रदान गरेका छन्। क्याम्पस र विद्यालयमा छुट्टाछुट्टै कोष खडा भएकाले अब वार्षिक रुपमा उत्कृष्ट अंक प्राप्त गर्ने विद्यार्थीहरुलाई अक्षयकोषबाट पुरस्कृत गरिने छ।"
चन्द्रगिरिमा चिनियाँ विदेशमन्त्री,"काठमाडौं : तीन दिने नेपाल भ्रमणमा रहेका चिनियाँ विदेशमन्त्री वाङ यी सोमबार बिहान पर्यटकीय पर्वत चन्द्रागिरिको भ्रमण गरे। काठमाडौंको पश्चिमदक्षिणमा अवस्थित चन्द्रागिरिमा विदेशमन्त्री वाङ भ्रमण टोलिका साथ केबलकारमार्फत् पुगेका हुन्। चन्द्रागिरिको चुचुरोमा विदेशमन्त्री वाङलाई चन्द्रगिरि हिल्स लिमिटेडका अध्यक्ष एवम् नेपाल उद्योग वाणिज्य महासङ्घका उपाध्यक्ष चन्द्रप्रसाद ढकाल, चन्द्रागिरि हिल्सका महाप्रबन्धक अभिशेख विक्रम शाह, सञ्चालकहरु हेमराज ढकाल र अम्बिकाप्रसाद पौडेललगायतले स्वागत गरे। चन्द्रागिरि डाँडामा अत्याधुनिक रिसोर्टको निर्माणसँगै विविध एकीकृत पर्यटकीय संरचनाका साथै भालेश्वर महादेवको मन्दिर निर्माण गरिएको छ। चन्द्रागिरि हिल्स नेपाल भ्रमणमा आउने विदेशी उच्चपदस्थ अधिकारीका साथै विदेशी तथा स्वदेशी पर्यटकको एक उत्कृष्ट पर्यटकीय गन्तव्य बन्ने गरेको छ। विदेशमन्त्री वाङ परराष्ट्रमन्त्री प्रदीपकुमार ज्ञवालीको आमन्त्रणमा द्विपक्षीय वार्तामा भाग लिन आइतबार साँझ काठमाडौं आइ पुगेका हुन्।रासस"
डेंगु लागेर अस्पताल भर्ना भएका कृषि मन्त्री खनाल डिस्चार्ज,"काठमाडौं : डेंगु लागेर अस्पताल भर्ना भएका कृषि मन्त्री चक्रपाणी खनाल डिस्चार्ज भएका छन्। ग्रान्डी अन्तर्राष्ट्रिय अस्पतालमा पाँच दिनको उपचारपछि मन्त्री खनाल सोमबार डिस्चार्ज भएका उनका प्रेस संयोजक बोमलाल गिरीले जानकारी दिए। उच्च ज्वरो आएपछि टेकुस्थित शुक्रराज ट्रपिकल तथा सरुवा रोग अस्पतालमा रगत परीक्षण गराउँदा उनलाई डेंगु संक्रमण भएको पुष्टि भएको थियो। थप उपचारका लागि उनी बुधबार ग्रान्डी अस्पतालमा भर्ना भएका थिए। निरन्तर रुपमा ज्वरो आउने, टाउको दुख्ने, रिंगटा लाग्नेलगायतका लक्षण उनमा देखिएका थिए। राजधानी काठमाडौंसहित मुलुकभर अहिले पोथी लामखुट्टेले टोकेर लाग्ने डेंगुका बिरामी बढेका छन्। पोखरामा ७ सय ९१ मा डेंगु संक्रमण डेंगुले चार जनाको मृत्यु सुर्खेतमा पनि डेंगु संक्रमण बुटवलमा डेंगुबाट एक महिलाको मृत्यु सांसदले गरे डेंगु नियन्त्रणको माग भक्तपुरमा डेंगु संक्रमित २० पुगे सिरहामा पनि डेंगुका बिरामी डेंगुले अस्पतालमा ठेलमठेल"
जागिर दिने भन्दै पैसा असुल्ने विद्युतका कर्मचारी पक्राउ,सिरहा : जागिर लगाइदिने भन्दै पैसा असुल्ने विद्युत प्राधिकरण सिरहाका कर्मचारीलाई अख्तियारको टोलीले पक्राउ गरेको छ। पक्राउ पर्नेमा नेपाल विद्युत प्राधिकरण शाखा सिरहाका इलेक्ट्रसियन छेदीलाल साह सोनार रहेको अख्तियार दुरुपयोग अनुसन्धान आयोग बर्दिबासका टोलीले जनाएको छ । उनलाई विष्णपुर १ स्थित चौकको चिया नास्ता पसलबाट ८० हजार घुस रकमसहित पक्राउ गरेको हो । पक्राउ परेका साहलाई थप अनुसन्धानका लागि बर्दिबास लगिने अख्तियार टोलीले जनाए ।
बिजुली बसमा यात्रुलाई २० प्रतिशत छुट,"काठमाडौं : काठमाडौँ महानगरपालिकामा विद्युतीय बस सुरु भएको छ। सोमबार प्रदर्शनीमार्गस्थित नेपाल पुलिस क्लबमा आयोजित कार्यक्रममा उपप्रधान तथा रक्षामन्त्री ईश्वर पोख्रेलले बिजुली बसको सेवा आरम्भ गरे। सुन्दर यातायात प्रालिले तत्कालका लागि चारवटा बस सञ्चालन गरेको हो। पोखरेलले रिबन काटेर सेवा सञ्चालन गरेपछि उनलाई राखेर बिजुली बस पुलिस क्लबबाट सहिद गेट, सुन्धारा, रत्नपार्क हुँदै एक फन्को मारेर पुनः पुलिस क्लबमै आएको थियो। सुन्दर यातायातका अध्यक्ष भेषबहादुर थापाका अनुसार पहिलो चरणमा चारवटा बस सञ्चालन गरिने छ। विद्युतियबस सुरुमा रिङरोडमा चलाइने उनले बताए। सरकारले विद्युतीय बस सञ्चालन गर्न विभिन्न ठाउँमा चार्जिङ स्टेसन नराखिदिएको अध्यक्ष थापाले बताए। अहिले यातायातले तीन ठाउँमा चार्जिङ स्टेसन राखेको छ। थप चार ठाउँमा स्टेसन राख्न तयारी भइरहेको थापाले बताए। विद्युतीय बसको प्रयोगले प्रेट्रोलियम पदार्थको संकट र प्रदूषण घटाउने भएकाले उपयोगी हुने उनको दाबी छ। बस एकपटक चार्ज गरिसकेपछि २६८ किलोमिटरसम्म गुड्न सक्छ। अहिले ल्याएका बस दुई साइजका छन्। एउटा ४० सिट क्षमताको र अर्को ३० सिट क्षमताको छ। आउँदो एक महिनामा सुन्दर यातायातले १८ विद्युतीय बस सञ्चालन गर्ने तयारी गरेको छ। ११ वटा थप बस खरिद भइसकेको छ। बाटोको अवस्था र भित्री रुट पत्ता लगाएर यी बस सञ्चालनमा ल्याउने तयारी छ। रिङरोड बाहेक नारायणस्थानबाट मेडिसिटी, गोङ्गबुबाट सूर्यविनायक, कलंकीबाट जोरपाटी, तीनकुने, विमानस्थल, त्रिपुरेश्वर कुदाउने योजना रहेको अध्यक्ष थापाले बताए। अहिले ल्याएका विद्युतीय बस चीनबाट ल्याइएको हो। सुन्दर यातायातको ११ करोड र चाइनिज बिएके कम्पनीको थप ७५ प्रतिशत लगानी रहेको थापाको भनाई छ। नेपाल सरकारको चालु भाडा दर अनुसार नै विद्युतीय बसमा भाडा लिइने थापाले बताए। तर सरकारले तोकेको भाडादरमा २० प्रतिशत छुट यात्रुलाई उपलब्ध गराउने उनले जानकारी दिए।"
१ किलो ४०० ग्राम सुनसहित विमानस्थलबाट एकजना पक्राउ,काठमाडौं : त्रिभुवन अन्तर्राष्ट्रिय १ किलो ४०० ग्राम सुनसहित एकजना पक्राउ परेका छन्। हिमालय एयरलाइन्सको जहाजमा दोहाबाट काठमाडौं आएका होमबहादुर गुरूङलाई सोमबार सुनसहित पक्राउ गरिएकाे विमानस्थलका डीआइजी सूर्यप्रसाद उपाध्यायले जानकारी दिए। उपाध्यायका अनुसार कतारबाट आएको व्यक्तिको खानतलासी गर्दा मसला कुट्ने खलमा लुकाएर ल्याएको सुन भेटिएको थियो। पक्राउ परेका व्यक्ति र सुनमाथि अनुसन्धान भइरहेको भन्सार कार्यालयले जनाएको छ।
सेती नदीमा पुल निर्माण : पाँच वर्षमा १० प्रतिशत काम,"डोटी : सेती नदीमा निर्माणाधिन पक्की पुलको निर्माण अवधि सकिदा १० प्रतिशत मात्र काम पूरा भएको छ । डोटीको शिखर नगरपालिका बानेडुग्रीसैनमा करोडौंको लगानीमा बनिरहेको 'सेती नदी पुल' को निर्माण सम्झौताको मिति दुई पटक सकिएको भएपनि काम भने शून्यजस्तै देखिएको छ । सम्झौता भएको पाँच वर्ष पुग्दा समेत १० प्रतिशत मात्र काम भएको हो । २०७१ असार २९ गते सम्झौता भएको उक्त पुलको निर्माण सम्झौताको समय २०७४ असार २९ गते नै सकिएको थियो । २०७५ असार १४ गते पुल निर्माणको म्याद थप भएको भएपनि २०७५ मंसिर ५ गते नै सो को म्याद सकिएको थियो । त्यसपछि भने म्याद थप भएको छैन। परशुराम नगरपालिकाका मेयर भीमबहादुर साउद संचालक रहेको पप्पु राजेन्द्र जेभी निर्माण कम्पनीले पुलको निर्माण कार्यको जिम्मा लिएको थियो । अहिलेसम्म भने नदीको वारी र पारीका दुईवटा पिल्लर समेत पूर्ण रुपमा निर्माण भएका छैनन् । बीचका सातवटा पिल्लरको निर्माण कार्य सुरु नै गरेको छैन। तीन सय ३९ मिटर लम्बाई र साढे सात मिटर चौडाई रहने उक्त पुल निर्माण सम्झौताको भ्याटसहितको रकम २६ करोड २० लाख ८८ हजार चार सय (भ्याट बाहेक २३ करोड २० लाख ६३ हजार दुई सय) रुपैयाँ रहेको सडक डिभिजन कार्यालय कुलपाते डोटीले जानकारी दिएको छ । पुलको निर्माण सम्झौताको समय २०७५ मंसिर ५ गते नै सकिएको भएपनि अझैं म्याद थप भएको छैन । म्याद थपको लागि फाइल अगाडि बढिसकेको भएपनि विविध कारणले फाइल फिर्ता आएको सडक डिभिजनले जनाएको छ। 'कार्य अवधि थपका लागि फाइल तयार पारी माथि पेश भएको थियो, सेती नदी पुल निर्माण योजना हेर्ने सडक डिभिजनका इन्जिनियर वीरेन्द्रबहादुर चन्दले भने, 'संघीय सडक सुपरिवेक्षण तथा अनुगमन कार्यालय सुर्खेतले फाइल अपुरो भएको भन्दै फिर्ता पठाएको छ।' उनले ठेकेदारको कमिकमजोरी र काममा प्राविधिक समस्या आएकाले काममा ढिलाइ हुन गएको बताए। 'बीचका पिल्लरको मुनि २२ मिटर तलसम्म पाइल फाउण्डेशन बनाउनुपर्ने हुन्छ,' इन्जिनियर चन्दले भने, 'तल रक लागेका कारण डिएमसी मेसिनले फुटाल्न नसक्दा रक फुटाल्नको लागि ठेकेदारले बोरपाइल कटर मेसिन ल्याएका छन्। उक्त मेसिनले नदीमा पानी कम हुने बित्तिकै काम सूचारु हुन्छ।' रक नलागेको भए अहिलेसम्म काम धेरै अगाडि बढीसक्थ्यो चन्दले भने। 'इटालीबाट करिब ६ करोडमा मेसिन ल्याइसकेका छौं,' पप्पु राजेन्द्र जेभी निर्माण कम्पनीका प्रमुख कार्यकारी अधिकृत रोशन भट्टले भने, 'नदीमा पानी कम भयो भने काम द्रूत गतिमा अगाडि बढ्छ।' ठूलै प्राविधिक समस्या आएर मात्र काममा ढीलाई भएको भट्टले बताए ।उनले म्याद थपको लागि प्रक्रिया अगाडि बढिसकेको समेत बताए । शिखर नगरपालिकाको वडा नम्बर ११ बारपाटालाई जोड्नका लागि उक्त पुलको निर्माण हुन थालिएको हो । पुल निर्माण पश्चात डोटी र बैतडीको ढुंगाड क्षेत्रलाई समेत जोड्नेछ। पुल निर्माण पछि सडक सञ्जालले नछोएको साबिकको बारपाटा गाविस (हाल शिखर नगरपालिकाको वडा नम्बर ११) सडक सञ्जालमा समाहित हुने देखिन्छ।"
उत्कृष्ट ५४ फोटो प्रदर्शनीमा,"काठमाडौं : युनेस्को नेपाल र नेपाल सरकारसँगको सहकार्यमा फोटो पत्रकार क्लबले गरेको फोटो प्रतियोगितामा छानिएका फोटोको प्रदर्शनी सुरु भएको छ। युनेस्कोफ र शिक्षा, विज्ञान तथा प्रविधि मन्त्रालयअन्तर्गत शिक्षा र मानव स्रोत विकास केन्द्रसँगको सहकार्यमा फोटो पत्रकार क्लबले अन्तर्राष्ट्रिय साक्षरता दिवसको अवसरमा गरेको 'बहुभाषिक परिवेश र साक्षरता' विषयमा भएको फोटो प्रतियोगितामा छानिएका विजेतासहित उत्कृष्ट फोटो बबरमहलस्थित नेपाल कला परिषदमा प्रदर्शनीमा राखिएको छ। देशभरबाट १८२ फोटोग्राफरले पठाएका ६३६ फोटो मध्ये निर्णायक मण्डलले विजेतासहित उकृष्ट ५४ फोटा छानिएका थिए। ४२ फोटोग्राफरका फोटो प्रर्दशनीमा छन्। शैक्षिक स्थिति, विधार्थी, स्कुल र शिक्षकबीचको सम्बन्ध, नेपालको बहुभाषिक र अन्तर संस्कृति झल्काउने फोटो प्रदर्शनीमा राखिएको सञ्चारिका समूहकी अध्यक्ष एवं प्रतियोगिताका निर्णायक नितु पण्डितले बताइन्। युनेस्को नेपालका प्रमुख क्रिस्टियन म्यानहार्टले नेपालको शैक्षिक अवस्थाबारे फोटोमार्फत जानकारी दिएको भन्दै प्रसंसा गरे। उद्घाटन कार्यक्रमका प्रमुख अतिथि शिक्षा, विज्ञान तथा प्रविधि मन्त्रालयका सचिव महेशप्रसाद दाहालले प्रदर्शनीमा रहेका फोटाले नेपालको वर्तमान शैक्षिक अवस्था झल्काएको बताए। 'प्रदर्शनीमा रहेका फोटाले औपचारिक शिक्षामा हामी कहाँ छौ भन्ने स्पष्ट पारेका छन्, उनले भने, 'शिक्षाको गुणस्तर अभिवृद्धि र पूर्वाधार बनाउन धेरै काम गर्न प्रदर्शनीले मार्गदर्शन गर्नेछ।' प्रदर्शनी भदौ २८ गतेसम्म जारी रहनेछ। हेर्नुस् प्रदर्शनीका फोटोः"
आईआईएमसी कनेक्सन सम्पन्न,"काठमाडौं : भारतको अग्रणी सञ्चार अध्यन संस्थान भारतीय जनसञ्चार अध्यन संस्थान (आईआईएमसी)' मा अध्ययन गरेका नेपाली पूर्वविद्यार्थीले 'आईआईएमसी कनेक्सन २०१९' कार्यक्रम गरेका छन्। आईआईएमसी एलुम्नाई नेपाल च्याप्टरको आयोजनमा भएको कनेक्सन २०१९ मा दिल्लीस्थित अध्ययन संस्थानका महानिर्देशक कुलदीपसिंह धद्वालियाले, दिल्लीस्थित आईआईएमसी एलुम्नाईका प्रमुख प्रसाद सन्याल सहितको टोली सहभागी थियो। भारतीय पत्रिका 'हिन्दुस्तान टाइम्स' का राजनीतिक सम्पादक सुनित्रा चौधरी, एनडीटीभीका कार्यकारी सम्पादक महोरञ्जन भारतीसहित नेपालका वरिष्ठ पत्रकार समेत कार्यक्रममा थिए। कार्यक्रममा नेपालका लागी भारतीय राजदूत मञ्जीवसिंह पुरीले आईआईएमसी एलुम्नाई गठन भएकोमा खुसी लागेको बताए। भारतीय जनसञ्चार संस्थानका महानिर्देशक धद्वालियाले संस्थानको तर्फबाट नेपाल च्याटरलाई सहयोग गर्ने वाचा गरे। सन् १९६५ मा स्थापित आईआईएमसीले भारतीय विद्यार्थीका अलावा छात्रवृत्तिमा विकासशील राष्ट्रका पत्रकारलाई पनि पढाउँदै आएको छ। नेपालबाट हालसम्म ८७ जना पत्रकारले यहाँ अध्ययन गरेका छन्। भारतमा सन २०१२ मा यो संस्थानको एलुम्नाई गठन भए पनि नेपालमा यसको औपचारिक गठन अहिले भएको हो। पत्रकार अनिल गिरी आईआईएमसी नेपाल च्याप्टरका अध्यक्ष छन्।"
चिनियाँ दूतावास अगाडि १० महिला किन समातिए ?,"काठमाडौं : नेपाल भ्रमणमा रहेका चिनियाँ विदेशमन्त्री वाङ यी विरुद्ध प्रदर्शन गर्ने १० महिलालाई प्रहरीले पक्राउ गरेको छ। उनीहरूले सोमबार दिउँसो काठमाडौंस्थित चिनियाँ दूतावास नजिकै भाटभटेनी अगाडि पक्राउ गरेको हो। विवाह गर्ने बहानामा चीनमा नेपाली चेली बेचबिखन भइरहेको भन्दै १० जना महिलाको समूहले चेलीबेटी बेचबिखन बन्द गर, चीनमा मानव तस्करी बन्द गर नारा लेखिएका ब्यानर र प्ले कार्डसहित प्रदर्शन गरेका थिए। महानगरीय प्रहरी वृत्त कमलपोखरीका अनुसार पक्राउ पर्नेमा सिन्धुपाल्चोककी सीता ज्योती, काठमाडौं जडिबुटीकी उर्मिला पन्थी, ललितपुर लगनखेलकी शोभा डंगोल, जडिबुटी बस्ने पुनम ठकुरी, तेह्रथुम घर भएर हाल कोटेश्वर बस्ने मीना श्रेष्ठ र सुनसरीकी निर्मला ठकुरी लगायतका छन्। उनीहरूलाई वृत्तको हिरासतमा राखिएको छ। भाटभटेनी अगाडि प्रदर्शन हुन लागेको खबर पाएपछि तत्काल प्रहरी पुगेर नियन्त्रणमा लियौं, महानगरीय प्रहरी परिसर टेकुका प्रमुख एसएसपी उत्तमराज सुवेदीले भने, थप अनुसन्धान गर्दैछौं। चिनियाँ राष्ट्रपति सी चिनफिङको भ्रमणको तयारीको क्रममा वाङ आइतबार तीन दिने नेपाल भ्रमणमा आएका छन्। यसअघि नेपालमा रहेका तिब्बती शरणार्थीहरूले फ्रि तिब्बत को पक्षमा प्रदर्शन र आत्मदाहको प्रयास गर्दै आएका थिए। मानव बेचबिखनको विषयलाई लिएर पहिलोपटक प्रदर्शन भएको हो।"
उपचार गरेर फर्किँदै गरेका युवाले भेरीमा हाम फाले,"दुनै,डोल्पा : डोल्पाका एक युवाले भेरीमा हाम फालेर ज्यान गुमाएका छन्। त्रिपुरासुन्दरी नगरपालिका ७ का २७ वर्षीय बल रोकायाले करवगाड खोला नजिकै भेरीमा हाम फालेका हुन्। नेपालगञ्जबाट उपचार गरेर घर आउँदै गरेका रोकायाले एक्कासी भेरीमा हाम फालेर ज्यान गुमाएको प्रहरीले जनाएको छ। त्रिपुराकोट बगरमा स्थानीय व्यापारीसँग केही दिनअघि झगडा हुँदा घाइते भएका थापा उपचार गर्न नेपालगञ्ज गएका थिए। उपचार गरी घर आउँदै गर्दा उनले भेरीमा हाम फालेका हुन्। केहि दिन पहिला त्रिपूराकोट बगरको बजारमा पसल गर्दै आएका पन्थी थरका व्यापारीसँग झगडा हुँदा टाउकोमा चोट लागेको थियो। रोकाया आइतबार बिहान त्रिपुरासुन्दरी नगरपालिका ५ मा पर्ने करवगाड खोलामा हाम फालेका थिए।प्रहरीका अनुसार उपचार गरेर आफ्नै दाजुसँग घर आउँदै गरेका रोकाया गाडीबाट झरेर दौडेर गई खोलामा हाम फालेका थिए । खोलामा हाम फालेका रोकाया आजसम्म फेला नपरेको प्रहरी नायव उपरीक्षक नारायण रञ्जितकारले जानकारी दिए। रञ्जितकारका अनुसार प्रहरीले बेपत्ता युवकको खोजी आफन्त र स्थानीयको सक्रियतामा गरिरहेको बताएको छ। प्रहरीले उनको मानसिक सन्तुलनमा समस्या भएको हुनसक्ने दावी गरेको छ। तर यता आफन्तले भने दोषीमाथि कारवाही हुनुपर्ने भन्दै त्रिपूराकोट प्रहरी चौकी घेराउ गरेका थिए। अनुसन्धानका लागि प्रहरीले पन्थी थरका दाजुभाइलाई नियन्त्रणमा राखेको छ।"
गढीमाई कसरी बन्दैछ राजनीतिक क्रीडास्थल ?,"भैयाँराम साह बारा : बाराको महागढीमाई नगरपालिकामा पर्ने गढीमाई मन्दिर सञ्चालन तथा विकास समितिको नयाँ कार्यमसितिका लागि आउँदो बिहीबार चुनाव हुँदैछ। यहाँको महौल हेर्दा लाग्छ यो कुनै राजनीतिक निर्वाचन हो। यतिसम्म कि नयाँ कार्यसमितिको पदाधिकारीका लागि चुनावी मैदानमा उत्रिएका उम्मेदवारहरू लाखौँ खर्च गर्ने होडबाजीमा छन्। उनीहरू प्रष्ट रुपमा दलीय आधारमा चुनाव लडिरहेका छन्। बलि पूजाको लागि प्रख्यात गढीमाईको आउँदो मंसिरमा लाग्ने पञ्चवर्षीय मेलाको सञ्चालन व्यवस्थापनका लागि नयाँ समिति छान्ने कार्यक्रम छ। उम्मेदवारहरू तामझामका साथ भोट माग्न सदस्यहरूको घरदैलोमा छन्। विशुद्ध धार्मिक संस्था भएपनि यसको सञ्चालन र विकासका लागि हुन लागेको नयाँ प्रतिनिधि मण्डल चयन स्थानीय, प्रादेशिक तथा संघीय निर्वाचन भन्दा चर्को देखिएको छ। प्रचारमा अध्यक्ष पदका उम्मेदवार महानन्द। अध्यक्ष सहित ९ सदस्यीय पदाधिकारी चयनका लागि हुन लागेको चुनावी प्रतिस्पर्धामा लाखौँ रुपैयाँ खर्च हुने देखिन्छ। धार्मिक संस्थामा बढ्दो राजनीतिकरण तथा आर्थिक लाभ लिने मुख्य उद्देश्य राखी बरियारपुर गाउँको हालिमुहाली चलेको आरोप लगाउँछन्, अध्यक्ष पदका उम्मेदवार महानन्दप्रसाद यादव। 'जुन रुपमा विकास हुनुपर्ने हो त्यो नभएकाले उम्मेदवारी दिएको हुँ', उनी भन्छन्। उनलाई सत्तारुढ नेकपाले काखी च्यापेको छ। मोतीलाल चुनावी प्रचारमा। अध्यक्ष पदका अर्का उम्मेदवार मोतिलाल कुशवाह केन्द्र र प्रदेश सांसदहरू नै आफूविरुद्ध लागेकोले आफ्नो खर्च बढेको दाबी गर्छन्। 'यस क्षेत्रको विकास गर्ने सोचेका थियौँ। निर्वाचन महँगो बनाउने सोचेका थिएनौँ', कांग्रेस निकटका उम्मेदवार कुशवाहा भन्छन्, 'तर केन्द्र र प्रदेशका सांसदहरूले मलाई हराउन लागिपरेका कारण लाखौँ खर्च गर्नुपर्यो।' तीन कार्यकालसम्म रामचन्द्र साहले समितिको नेतृत्व गरे। राजपा तथा समाजवादी पार्टीनिकट उनले यसपटक पनि अध्यक्ष पदमै उम्मेदवारी दिएका छन्। र, नयाँ उम्मेदवारहरू उनको विरोधमा छन्। पुरानै अध्यक्षलाई नै पुनः निरन्तरता दिएर भ्रष्टाचार संस्थागत गर्न खोजिएको आरोप लगाउँछन् कुशवाहा। रामचन्द्र साह। उनी गढीमाईमा चौँथो कार्यकालका लागि चुनाव लड्दैछन्। तर तीन कार्यकाल अध्यक्ष भएका राजपा फोरम गठबन्धन निकट साहले उल्टै आफू भ्रष्टाचार रोक्न पुनः उम्मेवदार बन्न लागेको दाबी गर्छन्। सहमतिमै नयाँ कार्यसमिति चयन हुने निश्चित भएपनि महागढीमाई नगरपालिकाले आफनो वर्चश्व कायम राख्न आफू माताहतका प्रतिनिधि छनोट गराउने प्रपञ्च रचेको उनी आरोप लगाउँछन्। 'धार्मिक संस्थामा भ्रष्टाचार हुने गन्ध आएकाले मैले उम्मेदवारी दिएको हुँ', उनी भन्छन्। नेपाल र भारतका लाखौँ भक्तको धार्मिक आस्थाको केन्द्र गढीमाईमा भाकल गरेको राँगा, खसी, बोका, भेडा, च्याङ्ग्राको बलि दिएबापत् मन्दिर विकास समितिमा करोडौँ रुपैयाँ आम्दानी हुन्छ। मेलामा राखिने मनोरञ्जनका साधन, विभिन्न स्टल लगायतबाट पछिल्लो मेलामा ५ करोड भन्दा बढी आम्दानी भएको थियो। यसरी हरेक ५ वर्षमा लाग्ने मेलाको आम्दानीको श्रोत बढिरहेको हुन्छ। त्यसमाथि स्थानीय, प्रदेश र केन्द्रबाट पनि वर्षेनी करोडौँ बजेट आउँछ। तर राजनीतिकरण यति भएको छ कि गढीमाईमा प्रतिस्पर्धा, प्रचारबाजी र खर्चको होड चलिरेको छ। हेर्नुस् गढीमाईमा हुन लागेको चुनावका अरु फोटोहरूः"
यौन दुर्व्यवहारको आरोपमा पूर्व सांसद पक्राउ,"ललितपुर : सार्वजनिक सवारीमा यौन दुर्व्यवहार गरेको आरोपमा एक पूर्व सांसद पक्राउ परेका छन् । ललितपुरका पूर्व सांसद योगेन्द्र घिसिङलाई प्रहरीले पक्राउ गरेको हो । महानगरीय प्रहरी परीसर जाउलाखेलका प्रमुख टेक राईका अनुसार उनलाई सोमबार दिउँसो २ बजेतिर पक्राउ गरिएको हो । रत्नपार्कबाट भैसेपाटी जाने बसमा चढेका घिसिङले कलेज पढ्ने एक युवतीलाई दुव्र्यवहार गरेको आरोप छ । घिसिङले दुव्र्यवहार गरेपछि युवतीले प्रतिकार गर्न खोजेको थाहा भयो । बसका अन्य यात्रुले साथ दिएछन् । उनीहरुले बसबाटै प्रहरीलाई खबर गरेका थिए, राईले भने । घिसिङलाई अभद्र व्यवहार गरेकोमा मुद्दा चलाइएको प्रहरीले बताएको छ ।"
५८ लाख बिगोसहित २ जनाविरुद्ध सम्पत्ति शुद्धिकरण मुद्दा,काठमाडौं : सम्पत्ति शुद्धिकरण अनुसन्धान विभागले करिब ५८ लाख बिगोसहित दुई जनाविरुद्ध मुद्दा दायर गरेको छ। बृजकिशोर कुमार र विरेन्द्रप्रसाद यादवविरुद्ध सम्पत्ति शुद्धिकरण कसुरमा विशेष अदालतमा मुद्दा दायर गरिएको हो। गत जेठ २७ गते जिल्ला प्रहरी कार्यालय बाराले भारतबाट मोटरसाइकलमा नेपाल ल्याइँदै गरेको अवस्थामा स्रोत नखुलेको ५७ लाख ७९ हजार ४९० रुपैयाँसहित बृजकिशोरलाई पक्राउ गरेको थियो। बृजकिशोर र विरेन्द्रप्रसादको आपसी मिलोमतोमा त्यो रकम ल्याएको विभागको अभियोग पत्रमा उल्लेख छ। यो रकममो स्रोत खुलाउन नसकेपछि उनीहरुलाई बरामत मोटरसाइकल जफत गरी कारवाही चलाउन मागदाबी विभागले गरेको छ।
डेंगुको गलत हल्लाले दोलखावासी आतंकित,"दोलखा : स्वास्थ्य मन्त्रालयअन्तर्गतको इपिडिमियोलोजी तथा रोग नियन्त्रण महाशाखाले सार्वजनिक गरेको गलत तथ्याङ्कको कारण दोलखावासी आतंकित भएका छन्। डेंगु रोगको साउनदेखि भदौ २२ गतेसम्मको अद्यावधि अवस्था भनेर महाशाखाले दोलखामा २ जनामा डेंगु रोगको संक्रमण देखिएको तथ्याङ्क सार्वजनिक गरेको छ। महाशाखाले सार्वजनिक गरेको दोलखामा २ जनालाई डेंगु रोगको संक्रमणको तथ्याङ्क राखेर समाचार बाहिरिएपछि दोलखावासीहरु आतंकित भएका हुन्। स्वास्थ्य कार्यालय चरिकोटका कार्यालय प्रमुख विभुकुमार झाले डेंगु रोगबारे फैलिएको समाचारबारे अनविज्ञता प्रकट गरे। नेपाल नागरिक समाज दोलखाका अध्यक्ष दीपशंकर चौलागाईंले डेंगु रोगको संक्रमणको तथ्याङ्कको तोडमोडले दोलखावासी त्रसित भएको बताए। महामारीजन्य रोगको अनलाइन साप्ताहिक प्रतिवेदनमा जिल्लास्थित स्वास्थ्य संस्थाहरुबाट डेंगु रोगको संक्रमण बारे रिपोर्टिङ नभएको सम्वन्धितहरु बताउँछन्। अनलाइन प्रतिवेदन पठाउने अधिकार प्राप्त चरिकोट र जिरी अस्पतालमा डेंगु रोगको संक्रमण नभेटिएको चरिकोट अस्पतालका सूचना अधिकारी शान्तिप्रसाद न्यौपानेले जानकारी दिए। दोलखा ठेगाना भइ लामो समयदेखि राजधानी काठमाण्डौंमा बसोबास गर्दै आएका २ जनालाई डेंगु रोगको संक्रमण भएको वीर अस्पतालको तथ्याङ्क छ। सोही तथ्याङ्कलाई आधार मानी दोलखा जिल्लामा डेंगु रोगको संक्रमण देखिएको भनी महाशाखाले तथ्याङ्क राखेको पाइएको सूचना अधिकारी न्यौपानेले जनाए। वीर अस्पतालले सूचना अधिकारी न्यौपानेलाई उपलब्ध गराएको तथ्याङ्कअनुसार दोलखा ठेगाना भएका १६ वर्षीय राजबाबु जिरेललाई भदौ १३ र १८ वर्षीय सन्तोष भण्डारीलाई भदौ २० गते डेंगु रोगको संक्रमण भेटिएको थियो। डेंगु एडिस एजेप्टाई र एडिस अल्बोपिक्टस नामका पोथी लामखुट्टेको डसाईबाट सर्ने गर्छ। यी लामखट्टे कालो रंगका हुन्छन्, जसमा सेतो थोप्लो पनि देखिन्छ। यो लामखुट्टेले विशेषगरी दिउँसो डस्ने गर्दछ। औलो उत्पन्न गर्ने लामुखट्टे फोहोर पानीमा पाइने भए पनि डेंगु सार्ने लामखुट्टेले थुप्रै दिनदेखि हलचल नभएको स्वच्छ पानीमा फुल पार्छ। डेंगु रोग क्लासिक डेंगु, हेमोरेजिक र साक सिन्ड्रोम गरी तीन प्रकारका छन्। क्लासिक डेंगु सामान्य प्रकारको डेंगु हो। यो आफैं निको हुन्छ, मृत्युको सम्भावना कम हुन्छ। तर यदि कुनै व्यक्तिलाई डेंगु हेमोरेजिक ज्वरो वा डेंगु साक सिन्ड्रोम भएको छ भने यसको उचित प्रकारले उपचार नगरे मृत्यु हुन सक्छ।"
१२ उत्कृष्ट विद्यालयलाई सरकारले दियो पुरस्कार,"काठमाडौं : सरकारले उत्कृष्ट विद्यालयलाई नगद पुरस्कार, शिल्ड र ध्वजा पदक प्रदान गरेको छ। चालिसौं शिक्षा दिवश तथा ५३ औं अन्तरराष्ट्रिय साक्षरता दिवशका अवसरमा उक्त पुरस्कार दिइएको हो। माध्यामिक शिक्षा परीक्षा (कक्षा १२) मा सामुदायिक विद्यालयतर्फ अमरसिंह मावि पोखरा (७७८० प्रतिशत) प्रथम, सुकुना मावि इन्द्रपुर मोरङ (७६११ प्रतिशत) द्वितीय र भवानी विद्यापीठ मावि, फलेवास पर्वत (७४३८ प्रतिशत) तृतीय भएका छन्। यस्तै संस्थागत विद्यालयतर्फ एसओएस हर्मन माइनर मावि कास्की (९०३६ प्रतिशत) प्रथम, नेपाल प्रहरी मावि साँगा काभ्रे (८७९१ प्रतिशत) द्वितीय र सेन्टजेभियर्स कलेज, माइतीघर काठमाडौं (८७८१ प्रतिशत) तृतीय भए। यसैगरी माध्यामिक शिक्षा परीक्षा (कक्षा १०) सामुदायिकतर्फ मेधा मावि, तेखापुखु भक्तपुर (९००१ प्रतिशत) प्रथम, रेसुङगा मावि तम्घास गुल्मी (८६३४ प्रतिशत) द्वितीय र तरुण मावि बालाजु काठमाडौं तृतीय (८६३२ प्रतिशत) तृतीय भए। संस्थागत विद्यालयतर्फ रिलायन्स इन्टरनेशनल एकेडेमी कपन, काठमाडौं (९३६९ प्रतिशत) प्रथम, नेपाल प्रहरी मावि, साँगा काभ्रे (९३४५ प्रतिशत) द्वितीय र भ्याली न्यू इङ्लिस स्कुल, नयाँ बानेश्वर काठमाडौं (९३४५ प्रतिशत) तृतीय भएका छन्। मुलुकभरमा सर्वोत्कृष्ट हुने विद्यालयमध्ये प्रथमलाई तीन लाख, द्वितीयलाई दुई लाख र तृतीयलाई एक लाख रुपैयाँसहित शिल्ड प्रदान गरिएको थियो। उपप्रधान तथा रक्षा मन्त्री ईश्वर पोखरेलले शिक्षा, विज्ञान तथा प्रविधि मन्त्री गिरिराजमणी पोखरेल र शिक्षा सचिव महेशप्रसाद दाहालको उपस्थितिमा सर्वोत्कृष्ट हुने विद्यालयका प्राध्यापकलाई नगद रकम, शिल्ड र ध्वजा पदक प्रदान गरेका थिए। पुरस्कार ग्रहण गर्न भवानी विद्यापिठ पर्वतबाट आएका प्रधानाध्यापक अर्जुन रेग्मीले अविभावकको शुभेच्छा, शिक्षकको लगनशिलता र विद्यार्थीको मिहेनत नै सफलताको आधार भएको बताए। सबैको अझै बढि साथ सहयोग भएमा आगामि दिनहरूमा अझ राम्रो नतिजा ल्याउने विश्वास छ। प्रगतिका लागि साथ, सहयोग, शुभकामना दिने सबैमा आभारी छु र खुशीयाली पनि बाँड्न चाहन्छु, प्राधानाध्यापक रेग्मीले अन्नपूर्णसँग भने।"
५ हजार घुससहित प्रहरी जवान पक्राउ,"वीरगन्ज : नेपाल प्रहरीका जवान घुससहित पक्राउ परेका छन्। अख्तियार दुरुपयोग अनुसन्धान आयोग हेटौँडाको टोलीले सोमबार जिल्ला प्रहरी कार्यालय पर्सामा कार्यरत प्रहरी जवान गम्हीरा साह तेलीलाई पाँच हजार घुससहित पक्राउ गरेको हो। वीरगन्जको माईस्थान चोकको भरत दही एण्ड स्वीट पसलममा बसेर सेवाग्राहीसँग घुस लिँदै गरेको अवस्थामा अख्तियारको टोलीले जवान तेलीलाई पक्राउ परेको छ। पक्राउ परेका प्रहरी जवान, जिल्ला प्रहरी कार्यालय पर्साको प्रहरी सहायता कक्षमा कार्यरत थिए। घुस रकमसहित पक्राउ परेका जवान तेलीलाई अख्तियारको टोलीले हेटौँडा लिएर गएको अख्तियार शाखाका अधिकृत कृष्ण सुवेदीले जानकारी दिए। जिल्ल प्रहरी कार्यालय पर्साका प्रवक्ता प्रहरी नायव उपरिक्षक अनन्तराम शर्माले भने अख्तियारको टोलीले वीरगन्जबाट एक प्रहरी जवानलाई घुस रकमसहित नियन्त्रणमा लिएको खबर आफुले पनि सुनेको तर यस बारे विस्तृत विवरण आफुलाई थाहा नभएको बताए।"
प्रशोधित पानीमा मानिसको दिसामा पाइने कोलीफर्म,"विराटनगर : विराटनगर७ मा रहेको ॐ जेके पानी उद्योगले प्रशोधन गरेको पानीमा मान्छेको दिसामा पाइने कोलीफर्म जीवाणु रहेको पुष्टि भएको छ। उद्योगले बिक्रीका लागि बजारमा लैजान तयारी अवस्थामा राखेको पानीमै मानव स्वास्थ्यका लागि अत्यन्त हानिकारक मानिने कोलीफर्म भेटिएको हो। प्रशोधित एच टु ब्राण्डको पानीमा कोलीफर्म भेटिनुलाई उद्योगको चरम लारपबाहीका रुपमा लिइएको छ। खाद्य प्रविधि तथा गुण नियन्त्रण कार्यालय विराटनगरले गत मंगलबार अनुगमन गर्दा शौचालयको सेफ्टी ट्यांक (हज) सँगै जोडर उद्योगको बोरिङ मेसिन राखेको फेला परेको थियो। त्यस लगत्तै उद्योगलाई उत्पादन र बिक्रीमा रोक लगाएर पानीको नमुना संकलन गर्दै कार्यालयले ल्याब परीक्षणका लागि लगेको थियो। आइतबार आएको परीक्षण रिपोर्टका बारेमा जानकारी दिँदै कार्यालयका प्रमुख प्रमोद कोइरालाले मानिसको स्वास्थ्यका लागि असर गर्ने कोलीफर्म जीवाणु प्रशोधित पानीमा रहेको पुष्टि भएको बताए। अनुगमनका क्रममा सेफ्टी ट्यांकीसँग जोडेर बोरिङ मेसिन राखेको पाइएपछि पानी उत्पादन र बिक्रीमा रोक लगाइएको थियो, उनले भने, पानीको नमुना परीक्षण गर्दा घातक जीवाणु कोलीफर्म नै भेटियो। उनले अन्य उद्योगले पनि पानी प्रशोधनका क्रममा लापरबाही गरिरहेको जानकारी आएका कारण तत्काल अनुगमन गरेर सबैलाई कारवाही अघि बढाइने बताए। प्रशोधित पानीमा कोलीफर्म भेटिएपछि खाद्य प्रविधि तथा गुण नियन्त्रण कार्यालयले खाद्य ऐन २०२३ खाद्य नियमावली बमोजिम उद्योग विरुद्ध जिल्ला प्रशासन कार्यालयमा मुद्दा दायर गर्दै आएको छ। उद्योगका सञ्चालकहरूको बयान लिने काम कार्यालयले सकेपछि प्रक्रियागत रुपमा प्रशासनमा मुद्दा दर्ता गरिने कोइरालाले बताए। उक्त मुद्दामा दोषी ठहर भए ५ देखि १० हजार रुपैयाँसम्म जरिवाना अथवा ५ महिनादेखि एक वर्षसम्मको कैद सजाय वा दुवै सजाय हुने कानुनी व्यवस्था छ। जेके पानी उद्योग जितेन्द्रकुमार यादव, ओमप्रकास राउत र कौशलन्द्रकुमार कर्णले संयुक्त रुपमा सञ्चालन गरेका हुन्। उक्त उद्योगमा अनुगमन गर्दा प्रशोधित पिउने पानी उत्पादन मापदण्ड २०७४ मा रहेको प्रावधान अनुसार उद्योग सञ्चालन नभएको, प्रवेशद्वार नजिक हात धुने बेसन नभएको, जार धुने ठाउँ खुल्ला ठाउँमा रहेको फेला परेको थियो। प्रमुख कोइरालाका अनुसार उद्योगबाट दैनिक तीन हजार लिटर पानी प्रशोधन भएर बिक्रीका लागि बजारमा जाने गरेको खुलेको छ। कोसी अस्पताल विराटनगरका वरिष्ठ फिजिसियन रोशन खड्काले मान्छेको दिसामा पाइने जीवाणु कोलीफर्म मिसिएको पानी पिउँदा मान्छेको स्वास्थ्यमा गम्भीर असर पर्ने बताए। उनका अनुसार कोलीफर्मयुक्त पानीले आउँ, झाडापखाला, जण्डिस लगायतका समस्या देखा पर्नुका साथै मिर्गौला तथा कलोजोमा पनि असर गर्छ।"
डेंगुले अस्पतालमा ठेलमठेल,"काठमाडौं : शुक्रराज ट्रपिकल तथा सरुवा रोग अस्पतालका डाशेरबहादुर पुनलाई बिरामी जाँच्न भ्याइनभ्याइ छ । भन्छन्, खाना खान पनि फुर्सद छैन । उनी बिहान ९ बजे अस्पताल पुग्छन् । डेंगुको शंका गर्दै जाँच गर्न आएका बिरामीको लाइन हुन्छ । उपचारमा संलग्न चिकित्सक पानी पिउनै नपाई जाँच्न व्यस्त हुन्छन् । बिरामीलाई सोध्ने र उनीहरूका जिज्ञासा समाधान गर्दा नै मुख प्याकप्याक हुन्छ, अर्का चिकित्सक भन्छन् । भीडभाडले अस्पतालमा जात्रा लागेझैं देखिन्छ । ठेलमठेल हुन्छ । बिरामीको अनुहार निन्याउरो देखिन्छ । उनीहरूका आफन्त आक्रोशित भेटिन्छन् । अस्पतालनजिकै राष्ट्रिय जनस्वास्थ्य प्रयोगशालाको टिकट काउन्टरमा पनि यस्तै दृश्य देखिन्छ । डेंगुको आशंकामा रगत जँचाउने र रिपोर्ट लिनेको लाइन बिहानदेखि लागेको हुन्छ । बिहान ६ बजेदेखि साँझसम्म रगत जँचाउने र रिपोर्ट लिनेको भीड लाग्छ, प्रयोगशालाका सूचना अधिकारी राजेशकुमार गुप्ता भन्छन् । शंकास्पद बिरामीलाई शुक्रराज ट्रपिकल अस्पतालमा रेफर गर्न साध्य नभएपछि वीर अस्पतालले शुक्रबारदेखि डेंगु परीक्षण थालेको छ । वीरका निर्देशक डा केदार सेन्चुरी भन्छन्, बिरामीलाई रेफर गर्दा रिपोर्ट आउन ढिलो हुने भएपछि यतै (वीरमा) परीक्षण गर्न थाल्यौं । शुक्रराज अस्पतालमा डेंगुका बिरामीको उपचार निःशुल्क हुने घोषणापछि चाप बढेको हो । अस्पतालमा गत वैशाख र जेठमा एकएक जना संक्रमित उपचार गर्न आएका थिए । असारमा ९ र साउनमा २३ जना उपचार गरी फर्किएको अस्पतालले जनाएको छ । भदौमा ४४ महिला र ४१ पुरुष उपचारपछि फर्किए । जँचाउन आउनेको संख्या बढेको छ । डेंगुबाट संक्रमित भई सार्वजनिक र निजी अस्पताल जानेहरू बढेका छन् । सरकारसँग यकिन तथ्यांक भने छैन । इपिडिमियोलोजी तथा रोग नियन्त्रण शाखाका वरिष्ठ स्वास्थ्य प्रशासक डा प्रकाश शाहका अनुसार ४८ जिल्लामा डेंगु संक्रमण भएको पाइएको छ । ७ हजार ३ सय १५ जनाको रगत परीक्षण गर्दा डेंगु पोजेटिभ देखिएको डा शाह बताउँछन् । तर, डेंगु सुरु भएको धरानमा सरकारी र निजी अस्पतालमा जाँच गराएकामध्ये १० हजारभन्दा बढीमा डेंगु पोजेटिभ पाइएको छ । सरकारी र निजी स्वास्थ्य संस्था एवं प्रयोगशालाबाट सबै रिपोर्ट आएको छैन, डा शाह भन्छन्, डेंगु संक्रमितमध्ये १० प्रतिशतमा लाक्षणिक हुन्छ । बाँकी ९० प्रतिशतलाई सामान्य ज्वरो आएको हुन्छ । उपचारपछि निको हुन्छन् । यस हिसाबले ७० हजारभन्दा बढीलाई संक्रमण भएको अनुमान गर्न सकिन्छ । सुनसरीबाट तीन महिनाअघि सुरु भएको डेंगु संक्रमणबाट मन्त्री, चिकित्सक, सञ्चारकर्मी, व्यवसायी, शिक्षकलगायत बिरामी परेका छन् । कृषि तथा पशुपन्छी विकास मन्त्री चक्रपाणि खनाल ग्राण्डी अस्पतालमा उपचाररत छन् । मनसुनअगावै सुरु भएको डेंगुको संक्रमण तिहारसम्म बढ्ने अनुमान चिकित्सकको छ । बिरामीको पीडा : उपचारमा सकस के भएको हो ? शुक्रराज ट्रपिकल अस्पतालको टिकट काउन्टरमा रहेका कर्मचारी सबैलाई यस्तै प्रश्न गर्छन् । जवाफमा बिरामी भन्छन, ज्वरो आएको छ । डेंगु हो की भन्ने शंकाले जँचाउन आएको । छोरा बिनीरलाई डेंगुको संक्रमणपछि जचाउन आएका रामबहादुर कायस्थ टिकट लिने र उपचार व्यवस्थापन भद्रगोल भएको देख्दा आक्रोशित भए । आइतबार मध्याह्न उनले उपप्रधान एवं स्वास्थ्यमन्त्री, स्वास्थ्य मन्त्रालयका पदाधिकारी, र अस्पतालका चिकित्सक एवं कर्मचारीप्रति रोश व्यक्त गर्दै थिए । काठमाडौं महानगरपालिका२५ का कायस्थझैं चर्को घाममा घण्टौं उभिएर टिकट लिनु पर्दा रुष्ट थिए । कायस्थले भने, डेंगुको प्रकोप छ । सयौं बिरामी छन् । अस्पताल बिरामीको भीडले जात्रा जस्तो भएको छ । मन्त्रीज्यू अनुगमन आउने र निर्देशन दिने गर्नु पर्दैन ? उपचार गराउन आएका गुल्मीका नारायण ज्ञवाली पनि अस्पतालबाट दिइने परामर्श र उपचार व्यवस्थित हुन नसकेको गुनासो गर्छन् । उनी भन्छन्, यस्तो प्रकोपको बेला त सरकारले स्वास्थ्य क्याम्प नै चलाउनुपथ्र्यो । सूचनाको व्यवस्थापन छैन । अस्पतालमा उपचार गर्न आउँदा उपचार व्यवस्थापन भद्रगोल छ । विज्ञ भन्छन् : महाअभियान थालौं घर घरमा डेंगुको संक्रमण हुँदा आफूलाई पनि डेंगु सर्ने हो की भन्ने चिन्ता देखिन्छ । तराई मधेससँगै पहाडमा पनि जोखिम बढेको चिकित्सकहरू बताउँछन् । शुक्रराज ट्रपिकल अस्पतालमा प्रमुख कन्सल्टेण्ट डाअनुप बास्तोलाका अनुसार, सहरी क्षेत्रका बासिन्दा झन् बढी जोखिममा छन् । टाउको र शरीर दुखेको हुन्छ । ज्यानै नजाला तर साता दिन जति बिरामी हुँदा जो कोहीलाई दिक्क लाग्छ, डाबास्तोलाले भने, यसले प्रकोप लिइरहँदा कोही पनि सुरक्षित छैन । डेंगु नियन्त्रणलाई महाअभियानका रुपमा अगाडि बढाउन ढीला नगरौं । मुलुकको राजधानीलगायत सबै क्षेत्रमा डेंगु संक्रमण देखिएकोले राष्ट्रिय एजेण्डा बनाएर अघि बढ्नु पर्ने डाबास्तोलाको सुझाव छ । डेंगु संक्रमित व्यक्ति हिँडडुल गरेको एक ठाउँबाट अर्को ठाउँमा पुगेको बेला लामखुट्टेले टोक्छ । जताततै जोखिम छ, उनले भने । स्वास्थ्य सेवा विभागका निवर्तमान महानिर्देशक डासुशीलनाथ प्याकुरेल स्वास्थ्य मन्त्रालय एक्लैले डेंगु नियन्त्रण गर्न नसक्ने बताउँछन् । उनी भन्छन्, डेंगु नियन्त्रणको प्रयास ढिलो भयो । आपसमा समन्वय र सहकार्य हुन सकेन । लार्भा नष्ट चुनौतिपूर्ण सरकारले डेंगु नियन्त्रण गर्न खोज र नष्ट गर अभियान सुरु गरेको तीन महिना नाघिसक्यो । तर, लामखुट्टेको अण्डा, प्यूपा, लार्भा नष्ट गर्नमा सफलता हात परेन । डेंगुको प्रकोप ४८ जिल्लामा देखिएको यो पहिलो पटक हो । डाबास्तोलाका अनुसार धुवाँको संसर्गमा रहेका लामखुट्टे मात्र मर्छन् । घरभित्रका गमला, कुलरलगायतमा लामखुट्टेका अण्डा, प्यूपा, लार्भा हुन्छ, त्यसलाई नष्ट गर्न सक्दैन । अहिलेको चुनौती नै लार्भा नष्ट गर्नु हो । भीड थेग्न गाह्रो भो डा बासुदेव पाण्डे, निर्देशक, शुक्रराज ट्रपिकल तथा सरुवा रोग अस्पताल टेकु जचाउने आउनेको भीड कस्तो छ ? डेंगुको लक्षण देखियो कि जचाउन टेकु अस्पताल जानुपर्छ भन्ने सन्देश सबैतिर फैलियो । यो खबर फैलने बित्तिकै सामान्य ज्वरो आए पनि शंका गरी जँचाउनेको भीड दिनहुँ बढेको छ । संक्रमित भएका सबैलाई डेंगु हुँदैन ? सय जनालाई डेंगु संक्रमण भएको छ भने ९० प्रतिशतलाई त केही दिनपछि आफैं ठीक हुन्छ । बाँकी १० प्रतिशतलाई मात्र डेंगु हुने हो । यसमध्ये पनि १२ प्रतिशतलाई मात्र जटिल अवस्था हुने हो । परामर्श एवं उपचार व्यवस्थापनमा कठिनाई भएको छ कि ? जचाउन टेकुमै जानुपर्छ भन्ने सोच सबै व्यक्तिमा भइदियो । भीड थेग्न गाह्रो भएको छ । लोड खप्न सकिएन । जँचाउन आउनेलाई सजिलो पार्न छुट्टै ज्वरो क्लिनिक स्थापना गरियो । त्यो साँघुरो भएको छ । बिरामीको भीड छ । देखिहाल्नु भयो । स्टाफलाई माइक ल्याउ भनेर अस्तिदेखि भनेको हुँ । कुपनको व्यवस्था गर्न भनेको हुँ । समयमै टक्क काम गर्न सक्ने कर्मचारी नहुँदा निर्देशन कार्यान्वयन पनि गाह्रो हुँदो रहेछ । रेपिड रेस्पोन्स टिम पनि बनाउन सकिएन । लाइन बसेको बेला पानी पर्छ । टेन्ट राखिदिन पाए राम्रो हुन्थ्यो । स्वास्थ्य मन्त्रालयले कुरा धेरै गर्छ । तर सहयोगको पाटो धेरै सुस्त छ । यसले समस्यामा पारेको छ । उपचार व्यवस्थापनमा हाम्रो मात्र जिम्मेवारी होइन नि । उपचारमा व्यवस्थापनमा के चुनौति देखिएको छ ? जनशक्ति कमी छ । पर्याप्त जनशक्ति भए उपचारमा सहज हुन्थ्यो । अन्य साधन स्रोत पनि अपर्याप्त छ । ज्वरो आउनेबित्तिकै आत्तिने बिरामीलाई के भन्नुहुन्छ ? ज्वरो आउनुका साथै शरीर तथा टाउको अति दुख्ने हुन्छ । शरीरमा बिमिरा आउँछ । त्यस्तो लक्षणले जटिलता हुने होइन । आत्तिएर यहाँ आइहाल्नु पर्दैन । झोलिलो पदार्थ खाने गर्नुपर्छ । प्यारासिटामोल सेवन गर्न सकिन्छ । बजारमा गएर ब्रुफेन नकिनदिनुहोस् । गम्भीर भएको अवस्थामा अन्य संस्था वा अस्पतालमा पनि उपचार गराउन सकिन्छ । सबैको सहयोगले मात्र नियन्त्रण सम्भव उपेन्द्र यादव, उपप्रधान एवं स्वास्थ्य तथा जनसंख्यामन्त्री तीन महिना भइसक्दा डेंगु नियन्त्रण हुन सकेन नि ? डेंगु नियन्त्रण गर्नु भनेकै लामखुट्टे मार्ने हो । घर वरपर सरसफाई गर्नुपर्छ । पानी जम्न नदिने हो । पानी संकलन गरी खुला नछोड्ने गर्नुपर्छ । सबै जनताले ससफाईमा ध्यान दिने, पानी खुला नराख्ने, फोहोरको उचित व्यवस्थापन गरे डेंगु नियन्त्रण हुन्छ । स्वास्थ्य मन्त्रालय एक्लैले नियन्त्रण गर्न नसक्ने हो ? मन्त्रालय एक्लैले के गर्न सक्छ र ? स्थानीय निकाय, प्रदेशलगायत सबै सरोकारवाला पक्ष नलागीकन केही हुँदैन । मन्त्रालय एक्लैले गरेर के हुन्छ र ? सबै पक्षको सहयोगले मात्र डेंगु नियन्त्रण गर्न सम्भव हुन्छ । लामखुट्टे नष्ट गर्ने अभियानमा सेना प्रहरीको सहयोग लिने चर्चा थियो नि ? अहिले सहयोग लिने बेला भइसकेको छैन । आवश्यक परेको खण्डमा सहयोग लिन सकिन्छ । अहिले आवश्यकता परेको छैन ।"
चुमनुब्री गाउँपालिकाका कर्मचारी चार दिनदेखि बेपत्ता,"गोरखा : चुमनुब्री गाउँपालिका ४ का कर्मचारी धावा लामा चार दिनदेखि बेपत्ता छन्। गत शुक्रबार दिउसो १ बजेदेखि हराइरहेका लामाका भाइ निमा लामाले जानकारी दिए। लामाका अनुसार उनले लगाउने टोपी, चप्पल र मोबाइल घर नजिकैको बुढीगण्डकी नदीको किनारमा फेला परेको छ। चारदिनदेखि बेपत्ता हुनुहुन्छ। हामी परिबार र गाउँले मिलेर बूढीगण्डकी नदीमा खोजी गरिरहेका छौं, उनले भने, बूढीगण्डकी पनि बाढी आइरहेकाले खोजी गर्न समस्या भइरहेको छ। क्याप, मोबाइल र चप्पल गण्डकीको किनारमा फेला परेको छ। घर भन्दा केही तल पर्ने बूढीगण्डकीतर्फ दिउसो एकबजेतिर झरिरहेको स्थानीयबासी एकजनाले देखेको र किनारमा उनले प्रयोग गर्ने सामग्री भेटिएकाले गण्डकीमा पसेको हुनसक्ने अनुमान गरिएको उनले बताए। लामा साबिक प्रोक गाविसमा २० बर्षदेखि प्राविधिक सहायक पदमा रहरे काम गरिरहेका र अहिले वडा नं ४ को कार्यालय स्थापना भएदेखि नै सहायक कर्मचारीको रुपमा कार्यरत थिए।"
"कुटपिटबाट एकको मृत्यु, घटनामा संलग्न तीन जना पक्राउ","बेनी : म्याग्दीको मालिका गाउँपालिका२ खवाङमा कुटपिटबाट एक जनाको मृत्यु भएको छ। स्थानीय युवाहरुको कुटपिटबाट घाइते भएका ४६ वर्षीय मतीप्रसाद दर्जीको उपचारको क्रममा पोखराको गण्डकी अस्पतालमा मृत्यु भएको इलाका प्रहरी कार्यालय दरवाङका प्रहरी निरीक्षक रामप्रसाद पाण्डेले जानकारी दिए। 'बिहीबार राति कुटपिट भएको थियो,' उनले भने ' परियारको उपचारको क्रममा शनिबार मृत्यु भएको हो।' शव परीक्षणपछि सदगद्का लागि सोमबार बिहान दरवाङ लगिएको छ। कुटपिटमा संलग्न रुमका ओमकार बुढा, नेत्र बुढा र नविन पुनलाई पक्राउ गरिएको प्रहरी निरीक्षक पाण्डेले बताए। उनीहरु विरुद्ध जिल्ला अदालत म्याग्दीमा आइतबार ज्यान मुद्दा दर्ता गरेर अनुसन्धान सुरु भएको छ। बुढाद्धय र पुनले परियारको घरमै आएर कुटपिट गरेका थिए। मृतकको दाहिने कोखा र टाउकोको देव्रे भागमा रगत जमेको थियो। परियारलाई शुक्रबार दरवाङ प्राथमिक स्वास्थ्य केन्द्रले पोखरा रिफर गरेको थियो। स्थानीयका अनुसार पीडकले लेनदेन र राजनीतिक पहुँचको आधारमा घटना लुकाउन दबाब दिएका थिए। ढाकछोप गर्न खोजिएका कारण घटना ढिलागरी सार्वजनिक भएको हो। कुटपिटमा संलग्न ओमकार वडा सदस्य हिरा बुढाका छोरा हुन्।"
हनुमानढोकामा इन्द्रजात्राको तयारी (तस्बिर),"काठमाडौं : हनुमानढोका दरबार क्षेत्र यतिबेला बेहुलीझैं सिंगारिएको छ। काठमाडौंको सबैभन्दा ठूलो चाड येंयाः पून्हि (इन्द्रजात्रा) का लागि दरबार क्षेत्रका मन्दिरहरुमा रातो झल्लर लगाएर सिंगारिएको हो। इन्द्रजात्रा मंगलबारदेखि सुरु हुँदैछ। जात्रामा आकर्षण थप्न २९ गुठी अन्तिम तयारीमा जुटिरहेका छन्। इन्द्रजात्रा व्यवस्थापन समितिका अध्यक्ष गौतम शाक्यका अनुसार इन्द्रजात्राको तयारी अन्तिम चरणमा पुगेको छ। यस वर्षको इन्द्रजात्रालाई व्यवस्थित र सनुशासित बनाउन विशेष तयारी भइरहेको उनले बताए। सधैंझैं यसवर्ष पनि सुरक्षा निकायसँगको सहकार्यमा जात्राको व्यवस्थापन भइरहेछ, उनले भने। कुमारीको रथ परिक्रमा गरिने बाटोको मर्मत सम्भार पनि सकिएको उनले बताए। इन्द्रजात्रामा मरुटोलमा मरुसत्तल र सिंल्यंसत्तःको बीचमा अग्लो डबली बनाइ चार सिंहमाथि रहेको खटमा इन्द्रको मूर्तिलाई डोरीले बाँधेर राख्ने चलन छ। सोमबार जात्राको तयारीका लागि अशोक विनायक गुठीले इन्द्रराख्न खट बाँधिरहेको छ। स्वेत भैरवको मन्दिरमा होम गर्ने र बली दिने कार्यको सुरुवात पनि आजैबाट सुरु भएको स्वेत भैरव व्यवस्थापन समितिका अध्यक्ष प्रकाश ताम्रकारले जानकारी दिए। जात्राका लागि हनुमानढोका दरबार क्षेत्रमा रहेका मठमन्दिरमा झल्लर लगाउने र सरसफाइको काम केहि दिन अगाडिबाट नै सुरु भएको थियो। आठदिनसम्म मनाइने यो पर्व काठमाडौं लगायत भक्तपुर र ललितपुरमा समेत धुमधामले मनाइन्छ। द्वादशीका दिन हनुमानढोकाको काल भैरव अगाडि यःसि(इन्द्रध्वज)ठड्याएपछि इन्द्रजात्राको रोनक सुरु हुन्छ। इन्द्रजात्राको अवसरमा जीवित देवी कुमारीको रथ यात्रादेखि देवी नाच, इन्द्रद्यः ब्वयेगु(इन्द्र प्रदर्शन), सवःभक्कु (हल्चोक आकाश भैरव) प्रदर्शन, उपाकु वनेगु (बाटो बाटोमा बत्ति बाल्दै हिंड्ने), पुलुकिसि नाच, लाखे नाच, दागिं जात्रा, बौमत, दश अवतार, महाकाली नाच, हाथु द्यः प्रदर्शन लगायत विभिन्न सांस्कृतिक तथा धार्मिक कार्य हुन्छन्।"
"युवाविहीन गाउँ, बुढापाका भन्छन्, : मर्दापर्दा अभाव खड्किन्छ, चाडपर्वमा नरमाइलो लाग्छ","उदयपुर : युवा विदेशिन थालेपछि हिजोआज गाउँ रित्तिदै गएको छ । ७ वर्ष अघिसम्म भरीभराउ गाउँ यतिबेला सुनासान बन्दै गएको हो।राजनीतिक लहरले आर्थिक समृद्धिका कुरा उठाएपनि व्यवहारमा नदेखिदा विदेश जाने युवाको लर्को लागेको हो। गाउँमा विवाह, व्रतबन्ध वा कुनै धार्मिक उत्सवमा अघि बढ्ने युवा नभएपछि त्यो कामको जिम्मेवारी बुढापाकामा सरेको छ। गाउँमा प्राकृतिक, दैविक विपत्ती आइलाग्दा नियन्त्रण गर्न र गाउँको बचाउ गर्न युवा नै अग्रसर हुन्थे । कोही बिरामी परे उपचारमा लैजान होस् या रातभरि रुघ्न, युवा नै तयार हुन्थे । तर, अहिले परिस्थिति फेरिएको छ । हिजोआज यी सबै काममा गाउँका बुढापाका तयार हुनुपर्ने बाध्यता छ। युवाजति प्रायः सबै रोजगारीका लागि गाउँबाट बाहिरएपछि गाउँ नै सुनसान बनेको हो । बुढापाका र विद्यालय पढ्ने उमेरका बालबालिका बाहेक गाउँमा कोही देखिँदैनन् । जिल्लाको लिम्चुङबुङ गाउँपालिकाको जाँते, बलम्ता, ताम्लिछा, बारहा, ताप्लिको रुपाटार, ओख्ले, ठानागाउँ, इनामे, रौतामाईको लाफागाउँ, पोखरी, आँपटार, रौता, बेलका नगरपालिकाको मैनामैनी, बबला, रामपुर लगायतका ठाउँका अधिकांश युवा विदेशिएका छन् । यी क्षेत्रका प्रायः प्रति घर एक युवा वैदेशिक रोजगारमा रहेको सुरक्षित आप्रवासन उदयपुरका कार्यक्रम संयोजक रमा मगरले बताइन् । बाँकी रहेकाहरु कोही उच्च शिक्षा अध्ययनका लागि जिल्लाबाहिर बस्छन् भने कोही ज्याला मज्दुरीकै लागि गाउँ छाडेका छन्। 'युवा बाहिरिएपछि अधिकांश गाउँमा सामान्य काममा समेत समस्या उत्पन्न भएको छ,' उदयपुरगढीका ७५ वर्षीय रामबहादुर आलेले भने, 'मर्दापर्दा अभाव खड्किन्छ, चाडपर्व र उत्सवमा नरमाइलो हुन्छ।' आफ्नै ठाउँमा रोजगारीको अवसर प्राप्त हुन नसक्दा युवा विदेशिन बाध्य भएपछि यस्तो अवस्था उत्पन्न भएको उनले बताए । ' विपत्ति पर्दा र चाडपर्वमा गाउँका युवाहरुको धेरै आवश्यकता पर्दो रहेछ,' रौतामाईका जितुहर्क तामाङ्ग भन्छन्, , 'कहिलेकाहीँ त बिरामी पर्दा अस्पतासम्म लैजाने र लास रुघ्ने मान्छेसमेत पाइदैन।' बुढाबूढी मात्र भएका कतिपय घरकाले त काम गर्न नसकेर आफूसँग भएको थोरै खेतबारीसमेत बाँझै राख्न थालेको उनको भनाई छ। मजदुरको अभाव भएकै कारण जग्गा जमिन बाँझै राखेको मैनामैनीका जीवन राई बताउँछन् । खेती गर्ने मान्छेको अभावमा केही अधियाँ त केही बाँझै राख्न बाध्य भएको उनको भनाई छ। 'आफू काम गर्न सकिदैन, काम गर्ने मान्छे भेटिदैनन्, अनी बाँझो नराखेर के गर्नु त ?' मैनामैनीका ६५ वर्षीय हिरामणि राईले भने, युवा नभएकाले समयमा खेति गर्न नसक्दा आधा उत्पादन घटेको छ।' भन्छन्, 'पहिलेपहिले विभिन्न उत्सवमा युवाले नाटक देखाउँथे र गाउँलेलाई मनोरन्जन दिन्थे, तर अहिले ५ प्रतिशत युवा बस्दैनन्, त्यसैले गाउँघरमा रमाइलो हुन छाड्यो।' पहाडी क्षेत्रका अधिकांश युवा वैदेशिक रोजगारमा छन् । खेतिबाट भनेजस्तो प्रगति गर्न नसकेपछि उनीहरुको गन्तव्य बैदेशिक रोजगारमा परेको हो । उदयपुरगढीको डुम्रेका प्राय सबै घरबाट १ जना वैदेशिक रोजगारीमा गएको वडासचिब गुणराज श्रेष्ठ बताउँछन् । करीब ४० घर बस्ती रहेको डुम्रेमा प्रत्येक घरबाट १ जना वैदेशिक रोजगारीका लागि खाडी मुलुक पुगेको उनले बताए। एसईईसम्मको अध्ययन सकेपछि युवा नेपालमा केही हुँदैन भन्दै रोजगारका लागि खाडीमुलुक जाने गरेको अधिकारकर्मी महेश्वरी राई बताउँछिन् । वर्षभरी खेति गर्दा पनि नगद नदेखिने र समस्या आइ पर्दा जहिले ऋण काटनुपर्ने पीरले विदेशिनु परेको वैदेशिक रोजगारबाट बिदामा आएका जाल्पा चिलाउनेका पदमबहादुर परियारले बताए । उनले भने, ' वर्षभरी दुःख गर्दा ३० हजार कमाउन चर्को पर्छ, विदेशमा एकै महिनामा त्यती पैसा कमाइन्छ अनि किन नेपाल बस्ने।' प्राविधिक शिक्षा र वैज्ञानिक कृषि प्रणालीको अभावमा नेपालीले यस्तो मार खेप्नु परेको उनको भनाई छ। जिल्ला प्रशासन कार्यालयको तथ्याङ्कअनुसार सबैभन्दा बढी बेलका नगरपालिकाको रामपुर ठोक्सीलाबाट राहदानी लिएका छन् । कार्यालयको तथ्यांकअनुसार ०७०७१ मा सबैभन्दा बढी ५ हजार ३ सय ५१ जनाले राहदानी लिएका छन् । त्यस यताको तथ्यांक हेर्दा २४ हजार २ सय ६८ जनाले राहदानी लिइसेकेको कार्यालयका राहादानी फाँटका नायव सुब्बा डिल्लिराज बस्नेतले जानकारी दिए।"
अर्घाखाँचीमा भाइरलका बिरामी बढे,"अर्घाखाँची : अर्घाखाँचीमा पछिल्लो समयमा भाइरल ज्वरोका बिरामी बढेको छन्। विरामीको संख्या बढेकै कारण जिल्लाका सरकारी तथा निजी अस्पतालमा बिरामीको चाप बढेको छ। जिल्ला अस्पतालको ओपीडीमा अहिले दैनिक रुपमा २०० भन्दा बढी र इमरजेन्सीमा दैनिक १०० जनाको हाराहारीमा भाइरलका बिरामीहरू अस्पतालमा आउने गरेको जिल्ला अस्पतालका प्रमुख डाक्टर जगन्नाथ तिवारीले बताए। अरु बेला दैनिक ओपीडी र इमरजेन्सीमा ५०देखि ८० जना बिरामी उपचारका लागि आउने गरेको थिए। तर, अहिले यो संख्यामा चार गुणाले बढेको हो। १५ सैयाको जिल्ला अस्पतालमा भुइमा र बेन्चमा गरी ४५ जना बिरामी भर्ना भएको उनले जानकारी दिए। जिल्ला अस्पताल सँगै प्राथमिक स्वास्थ्य केन्द्र, स्वास्थ्य चौकी र गाउँगाउँमा रहेका निजी क्लिनिकमा समेत भाइरल ज्वरोका बिरामी आइरहेका छन्। जिल्ला अस्पतालमा आउने बिरामी मध्ये करिब ७० प्रतिशत बिरामी भाइरल जवरोका रहेको जिल्ला अस्पतालका डाक्टर कपिल गौतमले बताए।"
भाइल ज्वरोले मृत्यु,"जाजरकोट : जाजरकोटमा भाइरल ज्वरोले एक बालिकाको मृत्यु भएको छ । बारेकोट गाउँपालिका ६ टाँसीधुमा घर भइ सदरमुकाम खलंगा थाप्लेमा बस्दै आएकी १४ वर्षीया आशा विकको मृत्यु भएको हो । ज्वरो आउने, घाँटी, टाउको र हातखुट्टा दुख्नेलगायत समस्या देखिएपछि उनी जिल्ला अस्पतालमा साताअघि भर्ना भएकी थिइन् । सातासम्म पनि उनको अवस्थामा सुधार नआएपछि अस्पतालले नेपालगञ्ज रेफर गरेको थियो । उपचारका लागि नेपालगंज लैजादै गर्दा उनको बाटोमै मृत्यु भएको आफन्त गणेश विकले बताए । आशा खलंगाको त्रिभुवन माद्यामिक विद्यालयमा ८ कक्षामा पढ्दैथिइन्। उनका बाबुआमा मजदुरीका लागि ५ वर्षदेखि भारतको हिमाचलमा बस्दै आएका छन् । केही दिन यता जिल्ला अस्पताल र संस्थामा भाइरल ज्वरोका बिरामी बढेका स्वास्थ्कर्मीले बताए। जिल्ला अस्पतालमा दैनिक डेढ सय बिरामी आउने गरेकोमा आधा बिरामी भाइरल ज्वरोका आउने गरेको डा केशर कार्कीले बताए । बिरामी बढ्दै गएको तर औषधिको स्टक सकिदै गएकाले समस्या हुन थालेको उनले बताए । मौसम परिवर्तनको समय भएकाले खानपिनमा उचित ध्यान दिन र बिरामी हुने वित्तिकै नजिकको स्वास्थ्य संस्था जान उनले आग्रह गरेका छन् ।"
हेलिकप्टर आकस्मिक अवतरण,दैलेख : माउन्टेन एयरको 'नाइनएनएएलडी' हेलिकप्टर दैलेखमा आकस्मिक अवतरण गरिएको छ । सोमबार बिहान हुम्लाबाट सुर्खेतका लागि उडेको हेलिकप्टर खराब मौसमका दैलेखमा आकस्मिक अवतरण गरिएको प्रहरीले जनाएको छ। करिब बिहान ८ बजे दैलेख बारुदथानको खुल्ला चौरमा हेलिकप्टर अवतरण गरिएको हो। हेलिकप्टरमा चालक दलका तीन जना रहेको जिल्ला प्रहरी कार्यालय दैलेखका प्रहरीको नायब उपरीक्षक हरिबहादुर ओलीले जानकारी दिए । मौसम सुधार हुने बित्तिकै हेलिकप्टर उड्ने प्रहरीको नायब उपरीक्षक ओलीले बताए।
मध्य र पूर्वमा भारी वर्षाको सम्भावना,"काठमाडौं : सोमबार मध्य र पूर्वका केही स्थानमा भारी वर्षाको सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाको सोमबार बिहान ६ बजे निकालेको बुलेटिनमा मनसुनको न्यून चापिय रेखा औसतमा छ भने उत्तरतर्फ जाने उल्लेख छ। उत्तरी छत्तिसगढको आसपास न्युन चापिय प्रणाली रहेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। सोमबार बिहान पूर्व र पश्चिमका थोरै स्थानहरुमा हल्का देखि मध्यम वर्षा भईरहेको छ। दिउँसो देशभरी सामान्य बदली भई मध्य र पश्चिमका केही स्थानमा मेघ गर्जनचट्टयाङसहित मध्यम वर्षा हुनेछ। राति मध्य र पूर्वी भेगका एकदुई स्थानमा भारी वर्षाको सम्भावना रहेको विभागले जनाएको छ। मंगलबार देशभरी सामान्य देखि पूर्ण बदली रही धेरै स्थानहरुमा मेघ गर्जनचट्टयांगसहित मध्यम वर्षाको सम्भावना छ। मध्य र पश्चिमका थोरै स्थानहरुमा र पूर्वका एक दुइ स्थानमा भारी वर्षाको सम्भावना छ। बुधबार देशभरी सामान्य बदली रही केही स्थानहरुमा मेघ गर्जनचट्टयांगसहित हल्कादेखि मध्यम वर्षाको सम्भावना छ। देशका एक दुइ स्थानमा भारी वर्षाको सम्भावना रहेको विभागको बुलेटिनमा उल्लेख छ।"
झापाका दुई ठाउँमा बम विस्फोट,दमक : आइतबार राति अज्ञात समूहले झापाका दुई ठाउँमा विस्फोट गराएको छ । झापाको गौरादह नगरपलिकाको गाडीमा र चारपानेस्थित सहारा साकोसको निर्माणधीन भवनमा विस्फोट गराइएको हो । गौरादह नगरपालिकाको माताहातमा रहेको बा २ झ २५७० नम्बरको स्कारपियो गाडीमा आइतबार राति करिब १२३० बजे बम विस्फोट भएको गौरादह नगरपालिका प्रमुख प्रशासकीय अधिकृत सागर मिश्रले जानकारी दिए । गाडी आवश्यकता अनुसार अधिकृत मिश्रसहित अन्य कर्मचारीहरूले समेत प्रयोग गर्दै आएका थिए । क्वार्टर छेउमा पार्किङ गरी राखेको गाडीमा विस्फोट भएको र गाडी पूर्णरूपले क्षति भएको प्रमुख प्रशासकीय अधिकृत मिश्रले बताए। मध्यरातमा ठूलो आवाजकासाथ विस्फोट हँुदा गाउलेहरू त्रसित भएका थिए । मिश्र गौरादह३ धोबिनिया इन्द्र कटुवालको घरमा बस्दै आएका थिए । विस्फोटबाट कटुवालको घरमा पनि क्षति पुगेको छ। विस्फोटमा परेको गाडीकोमुनि ठूलो खाल्डो रहेको प्रहरीले जनाएको छ । घटनास्थलमा अहिले नेपाल प्रहरी र सशस्त्र प्रहरी खटिएको छ। त्यस्तै बिर्तामोड२ चारपानेस्थित सहारा साकोसको निर्माणाधीन भवनमा समेत विस्फोट गराइएको छ । विस्फोटबाट भवनका सिसाहरु चर्किएका छन् । घटनाका विषयमा अनुसन्धान भइरहेको र विस्फोट कसले गराएको हो भन्ने नखुलेको प्रहरीको भनाइ छ ।
अमेरिकी गुम्बामा बुद्ध मूर्ति,"ललितपुर : नेपाली मूर्तिकारले बनाएको १८ फिट अग्लो बुद्धको मूर्ति अमेरिकास्थित गुम्बामा राखिने भएको छ। सनफ्रान्सिस्कोस्थित एक चर्चलाई गुम्बा बनाएर त्यहाँ बुद्धको मूर्ति राख्न लागिएको हो। पाटन औद्योगिक क्षेत्रभित्र रहेको शाक्य ह्यान्डिक्राफ्टमा मूर्तिकार विरेन्द्र अवालेको समूहले मूर्ति तयार गरेको हो। उक्त समूहमा कलाकार गणेश प्रजापति, रामकृष्ण महर्जन र राजु महर्जन छन्। मूर्ति सोमबार अमेरिका लगिदै छ। तामाबाट बनाइएको मूर्ति तयार गर्न दुई वर्ष लागेको मूर्तिकार विरेन्द्रले जानकारी दिए। अमेरिका लान लागिएको मूर्ति हेर्न पुगेका ललितपुर महानगरका प्रमुख चिरीबाबु महर्जनले नेपाली कला र कलाकारको प्रसिद्धीलाई यसले उचाई दिने बताए। मूर्तिकारको प्रशंसा गर्दै प्रमुख महर्जनले महानगर कला, संस्कृतिको संरक्षणका प्रतिबद्ध रहेको बताए। भिला परासोल टेम्पलले शाक्य ह्यान्डिक्राफ्टलाई मूर्ति निर्माण गर्न अनुरोध गरेको क्राफ्टका प्रोप्राइटर सागर शाक्यले बताए। उभिएको बुद्धको मूर्ति निकै आकर्षक देखिन्छ। भिला परासोल टेम्पलका बोर्ड अफ डाइरेक्टर अल्फ्रेड वाङले चर्च किनेर गुम्बा निर्माण गरेपछि बुद्धको मूर्ति राख्न लागिएको बताए। बुद्धको मूर्ति प्रतिस्थापनाले गुम्बालाई मनमोहक बनाउने उनको भनाइ छ। भिला परासोल टेम्पलका अध्यक्ष मरिआन हुङले बुद्धको मूर्ति मिहिनेतका साथ तयार गरेकामा खुशी व्यक्त गरेकी छन्। विश्वकला परिषद्ले ललितपुरलाई ३५ औं कला नगरी घोषणा गरेको जानकारी दिँदै यसले कला, संस्कृतिको संरक्षणमा महानगर जिम्मेवार र संवेदनशील भएको महानगर प्रमुख महर्जनले बताए।"
क्याराभान थिन्ले पदयात्रा राख्न फोक्सुण्डोमा साइकल र्याली (तस्बिर),डोल्पा : नेपालकै सबैभन्दा गहिरो र सुन्दर ताल फोक्सुण्डोमा साइकल र्याली हुने भएको छ । क्याराभान फिल्मका नायक थिन्ले लेण्दुप लामाको नाममा पदमार्ग राख्ने पहल गर्न पहिलो पटक साइकल र्याली गर्न लागिएको हो। डोल्पाकै साइकल यात्री रामचन्द्र बस्नेत (भाष्कर)ले क्याराभान थिन्ले साइकल पदमार्ग राख्नुपर्ने भन्दै सरकारलाई दबाव दिन असोज २६ र २७ गते फोक्सुण्डो तालमा साइकल र्याली गर्न लागिएको बताए। देशकै चर्चित साइकल यात्रीसहितको २० जना साइकल यात्रीको टोलीले पहिलो पटक फोक्सुण्डोमा साइकल र्याली गर्ने भएको हो । यसभन्दा पहिला पैदलमा एक पटक र रुकुमबाट एक पटक साइकल यात्रा गरिसकेको रामचन्द्र बस्नेत (भाष्कर)ले जानकारी दिए। भिजिट २०२० मा पर्यटक भित्र्याउन सरकारलाई सहयोग गर्न र सबैले बिर्सन लागेका क्याराभान फिल्मका नायक थिन्ले लेण्दुप लामाको नाम फेरि एक पटक विश्वसामु चिनाउन फोक्सुण्डोमा साइकल यात्रा गर्न लागेको बस्नेतले दावी गरे। २०७३ साल वैशाख १२ गते फोक्सुण्डोकै पदयात्रामा क्याराभान नायक थिन्लेको घोडाबाट लडेर निधन भएको थियो । थिन्लेकै नामबाट फोक्सुण्डोको पदयात्रामा क्याराभान थिन्ले साइक्लिङ पदयात्रा नामांकरण गर्न सके डोल्पामा पर्यटकको संख्या बढ्ने साइकल यात्री निष्मा श्रेष्ठले बताइन् । क्याराभान फिल्मको सबैभन्दा राम्रो निर्देशन देख्न पाइने फोक्सुण्डो तालमा याक खसाएको क्षेत्रमा नै थिन्लेकै नाममा पदमार्ग नामांकरण गरी साइकल यात्रा गराउन पाए स्वदेशी मात्रै हैन विदेशी पर्यटक समेतको आकर्षण बढ्ने अर्का साइकल यात्री मनोजले जानकारी दिए । फ्रान्ससेली नागरिक यरिक भ्यालीले निर्देशन गरेर बनाएको माथिल्लो डोल्पाको जनजीवनसँग जोडिएको फिल्म क्याराभान ओस्कार जित्न सफल चलचित्र हो । क्याराभानका नायक थिन्लेको निधनपछि कसैले पनि सम्झन सकेको छैन।
दुई दिनदेखि अवरुद्ध कर्णाली राजमार्ग खुल्यो,"कालिकोट : तिलागुफाको छाप्रे ढाँडखोलाको बाढीका कारण अवरुद्ध कर्णाली राजमार्ग सञ्चालनमा आएको छ। सुर्खेतजुम्ला सडकखण्डको टाकुल्लामा बाढीले सडक बगाउनुकासाथै, सडकमा ढुंगा थुपारिदिएपछि शनिबारदेखि कर्लाली राजमार्ग अवरुद्ध भएको थियो। दुई वटा डोजरले शनिबारदेखि आइतबार रातिसम्म सडक पन्छाउनुकासाथै मर्मत गरी सोमबार बिहानबाट राजमार्ग सञ्चालनमा आएको हो। शनिबार बिहानदेखि अवरुद्ध राजमार्ग सञ्चालनमा आएपछि बीच बाटोमै अलपत्र सवारी साधन र यात्रुहरुलाई राहत मिलेको छ। जुम्ला, मुगुबाट सुर्खेततिर र सुर्खेतबाट जुम्ला मुगुतिर जाने सवारी साधनहरु सोमबार बिहानबाट नियमित सञ्चालन भएका छन्। शनिबारको भारी वर्षाका कारण तिलागुफा७ छाप्रे ढाँड खोलामा आएको बाढीले कर्णाली राजमार्ग टाकुल्लामा क्षति पुर्याएको थियो। जिल्ला प्रहरी कार्यालय कालिकोटका प्रमूख डिएसपी श्यामबाबु ओलीयाले सडक डिभिजन कार्यालय जुम्ला र तिलागसफा नगरपालिकाको समन्वयमा दुई वटा डोजर लगाएर टाकुल्लामा सडक मर्मत गरेपछि कर्णाली राजमार्ग खुलेको जानकारी दिए।"
सीमा नदीमा पक्की पुलको माग गर्दै रिले अनशन,"बैतडी : नेपालभारतको सीमा नदी महाकालीमा पक्की पुलको माग राख्दै बैतडीका स्थानीयले रिले अनशन सुरु गरेका छन् । आइतबारदेखि जिल्ला प्रशासन कार्यालय बैतडीमा रिले अनशन सुरु गरिएको हो। बैतडी उद्योग वाणिज्य संघको अगुवाईमा जुलाघाट पुल निर्माण संघर्ष समितिले अनिश्चितकालिन रिले अनसन सुरु गरेको बैतडी उद्योग वाणिज्य संघका अध्यक्ष नरबहादुर चन्दले बताए। उद्योग वाणिज्य संघ र जुलाघाट पुल निर्माण समितिले पछिल्ला २० वर्षदेखि सीमा नदीमा पक्की पुलको माग गर्दै १० हजार जनाको हस्ताक्षर सरकारलाई बुझाएको थियो। झुलाघाट नाका मध्यपहाडी लोकमार्गको अन्तिम बिन्दु हो । झुलाघाटमा पक्की पुल नहुँदा आवतजावत गर्न निकै समस्या हुने गरेको छ । सुदूरपश्चिम प्रदेशको मात्रै नभएर कर्णाली प्रदेशका पनि विभिन्न जिल्लाका नागरिक यो नाका भएर रोजगारीका लागि भारत जाने गर्छन्। झुलाघाट नाकामा पक्की पुल नभएकै कारण यो नाका अहिले ठप्प जस्तै भएको छ । झुलाघाट नाकामा पक्की पुल निर्माणका लागि यो क्षेत्रका नागरिकले करीब दुई दशकदेखि शान्तिपूर्ण आन्दोलन गर्दै आएका छन् । तर अहिलेसम्म पुल बन्ने कुनै छाटकाट भने देखिएको छैन । झुलाघाटमा मोटरेबल पुल नहुँदा यो क्षेत्रको आर्थिक समृद्धिमा बाधा पुगेको रिले अनसनमा सहभागी उद्योग वाणिज्य संघका अध्यक्ष चन्दले बताए । उनले भने, 'भारतसँग सीमा जोडिएको झुलाघाटमा पक्की पुल निर्माणका लागि सरकारले आश्वासन मात्र दिँदै आए । तर काम कसैले गरेनन् । देशमा समृद्धि ल्याउन मुखले भनेर मात्रै हुँदैन । त्यसका लागि काम गर्नु पनि आवश्यक छ।' 'भारत भ्रमणको एजेण्डमा पनि धेरैले झुलाघाट पुल निर्माण राख्ने गरेका छन्,' दशरथचन्द नगरपालिका बस्कोटका विनोदबहादुर चन्दले भने, 'झुलाघाटमा पक्की पुल नभएकै कारण हामीले करोडौंको व्यापार घाटा व्यहोरीरहेका छौं। करीब डेढ सय वर्ष अघि इष्ट इण्डिया कम्पनीले नेपालभारत सीमा नाका झुलाघाटस्थित महाकाली नदीमा बनाएको झोलुगें पुल जीर्ण बन्दै गएपछि बैतडीलगायत यो नाकाबाट आवतजावत गर्नेहरु समस्यामा परेका छन्। जुलाघाट नाकामा पर्ने महाकाली पुलका लागि २०५५ सालदेखि सर्वे मात्रै हुने गरेको सीमा क्षेत्रका बासिन्दा बताउँछन् । सर्वे अनुसार भारत जोडने पुलको लम्बाइ एक सय ५ मिटर र चौडाइ ४ दशमलव २५ रहने छ । २०६३ सालमा पुलको डीपीआर समेत बनेको थियो । सडक डिभिजनअन्तर्गतको पुल महाशाखाले तयार पारेको डीपीआर अनुसार सीमा पुलमा झण्डै साढे ६ करोड लागत लाग्ने अनुमान गरिएको थियो । दुबै देशको पहलमा बन्ने पुल भएकाले दुवै देशका उच्च अधिकारीहरुको छलफलबाट मात्रै काम अघि बढ्ने भएकाले सरकारले पहल गर्नुपर्ने स्थानीयको माग छ । उत्तराखण्ड राज्य सरकारले पनि सीमा नाकामा पुलको लागि पहल गर्दै आएको छ । तर केन्द्रिय सरकारले स्वीकृतिबाट मात्र पुल निर्माण प्रकृया अघि बढने भएकाले दुवै देशका उच्चस्तरमै कुरा उठनु पर्ने रिले अनसनमा सहभागी बैतडी उद्योग वाणिज्य संघका उपाध्यक्ष खेमानन्द भट्टले बताए । सुदूरपश्चिमका प्रसिद्ध पर्यटकीय धार्मिक स्थलमा भारतको उत्तराखण्ड राज्यबाट हजारौं पर्यटक आउने गरे पनि पुल नहुँदा सास्ती खेप्दै आएका छन् । सीमा बजार जुलाघाटसम्म पक्की सडक बनेको छ भने भारततर्फ पनि झुलाघाटसम्म पक्की सडक बनेको पाँच दशक भन्दा बढी भइसक्यो । 'मोटरेवल पुल नहुँदा आवतजावत गर्न सास्ती खेप्दै आएका छन्। पहाडी क्षेत्रमा सुविधायुक्त अस्पताल नहुँदा सुदूरका बैतडी, दार्चुला, डडेल्धुरा, बझाङलगायत जिल्लाका सर्वसाधारण उपचारका लागि भारतीय सहर जाने गर्छन् तर पुल नहुँदा बोकेर लैजानुपर्छ, बैतडीका होटल व्यवसायी बाशुदेव भट्टले भने । सीमानाकामा पक्की पुल नभएका कारण भरियाले बोकेरै पुल तार्नुपर्ने भएपछि सामान आयातनिर्यात पनि महंगो हुने गरेको व्यापारी बताउँछन् । प्रतिकिलो ८ रुपैयाँ भाडा तिरेर भरियाबाट सामान बोक्ने गरेकाले उपभोक्तालाई बढी मुल्य पर्ने गरेको देहिमाडौंका व्यापारी मोहनबहादुर क्षेत्रीले बताए। पुल बनाउन भारत सरकारले पटकपटक प्रतिबद्धता जनाए पनि नेपाल स्तरबाट चासो नदेखाएको स्थानीयको गुनासो छ । सीमानाका झुलाघाटमा पक्की पुल निर्माण भए जिल्लाको स्थानीय उत्पादनको बजार बिस्तार र धार्मिक पर्यटनको विकासका लागि महत्वपूर्ण नाका बन्ने स्थानीय बताउँछन । झुलाघाटमा मोटरेवल पक्की पुल बने बैतडी भित्रिने पर्यटकको संख्या बृद्धिसँगै छिमेकी डडेल्धुरा, डोटी, दार्चुला, बझाङ लगायतका जिल्लाको पर्यटन विकासको मुख्य पूर्वाधार झुलाघाट पुल बन्न सक्ने स्थानीयको ठहर छ । पुल निर्माण संघर्ष समितिले सरकारले पुल निर्माणका लागि सम्बोधन नगर्दा सम्म रिले अनसन जारी रहने बताएका छन् । झुलाघाट नाकाको झोलुंगे पुलको ठुलो तस्बीरमा एकसुत्रीय माग राख्दै बैतडीबासी अनसनमा बसेका हुन् ।"

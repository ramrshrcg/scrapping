शीर्षक,विवरण
दुर्घटनाको दुर्दशा,"मलंगवाबाट काठमाडौं आउँदै गरेको बस शुक्रबार बिहान पृथ्वी राजमार्गमा दुर्घटनामा पर्यो। बस त त्रिशूली नदीमा फेला पर्यो। तर त्यसमा कति यात्रु थिए, कति बाँचे र कतिको ज्यान गयो भन्ने यकिन छैन। मानवीय त्रुटिका कारण उक्त बस दुर्घटना भएको प्रहरीको अनुमान छ। सडक दुर्घटना नेपालमा बढ्दो छ। दैनिक सातजना नेपालीले सडक दुर्घटनामा ज्यान गुमाइरहेको ट्राफिक प्रहरीको तथ्यांक छ। सडकको दुरवस्था, क्षमताभन्दा बढी यात्रु ओसारपसार, लामो दूरीमा एकजना मात्र चालक, थोत्रा सवारीसाधन र चालकको लापरबाही सडक दुर्घटनाका मुख्य कारण हुन्। सवारीमा हुने यान्त्रिक गडबडी र मानवीय गडबडीले दुर्घटना बढ्दै गएका छन्। बस व्यवसायीदेखि चालक, सहचालक र यात्रुलाई सडक सुरक्षाबारे जानकारी गराउने, ट्राफिक नियम पालना भएनभएको प्रभावकारी अनुगमन गर्ने र सडकको नियमित मर्मतसम्भारमा राज्यको ध्यान गएको देखिँदैन। राज्यका ससाना युनिटका नाममा सडकमा ढाँट राखेर कर असुल्ने त गर्छन्। तर सडक सुरक्षाबारे कुनै चासो राख्दैनन्। क्षमताभन्दा बढी यात्रु ओसारपसार भइरहे पनि सम्बन्धित निकायले शुभलाभ गर्दै आँखा चिम्लिने गरेका छन्। सवारी व्यवसायीसँगको दुईचार पैसा लेनदेनले दर्जनौं यात्रुको यात्रा जोखिमपूर्ण बनेको कुरा त्यतिबेला बिर्सन्छन्, राज्यका निकायहरू। केही वर्षदेखि रात्रिबसमा दुईजना चालक अनिवार्य गरिएको थियो। तर त्यसको कार्यान्वयन नहुँदा सयौंले ज्यान गुमाइसके, सयौं अंगभंग भइसके, लाखौं रकम उपचारमा खर्च भइसक्यो। कुनै दुर्घटना भइहाल्यो भने दुईजना चालकको चर्चा हुन्छ, अनि बिर्सने संस्कृति। सडक दुर्घटना न्यूनीकरण गर्न दुई चालकको राज्यको नीति कार्यान्वयन हुँदासम्म अझै कति निर्दोषले अनाहकमा ज्यान गुमाउनुपर्ने हो ? लामो दूरीमा एकजना मात्र चालक हुँदा सहचालकले गाडी चलाएर दुर्घटना गराएका दर्जनौं दुर्घटना छन्। सहरमा मात्र होइन, राजमार्गमा पनि मादक पदार्थ सेवन गरी सवारी चलाउन नदिने नीतिलाई कडाइका साथ कार्यान्वयन गर्नुपर्छ। सवारी दुर्घटना न्यूनीकरणमा व्यवसायीदेखि यात्रुको पनि जिम्मेवारी रहन्छ। सवारीको क्षमताअनुसार मात्र यात्रु बोक्न लगाउने, चालक र सहचालकलाई दुर्घटनाबारे सजग गराउने र सवारीको नियमित मेन्टिनेन्स गर्नेतर्फ व्यवसायीको ध्यान पुग्न सके मात्र पनि सवारी दुर्घटनामा न्यूनीकरण हुन सक्छ। अर्कोतर्फ यात्रुले पनि सवारी साधन र सडकको अवस्था बुझेर यात्रा गर्ने, चालक र व्यवसायीलाई नियमविपरीत यात्रु चढाउने र ओराल्न प्रोत्साहन नगर्नेतर्फ यात्रुको ध्यान दिनुपर्छ। सडकको भारवहन नहेरी भेडा बाख्राजस्तै कोचिएर यात्रा गर्ने कि नगर्ने भन्नेमा यात्रुको पनि ध्यान पुग्न जरुरी छ। सरकारले सवारी साधनमा खारेज गरिएको भनिएको सिन्डिकेट अन्त्य नहुँदा पर्याप्त सवारी नपाई यात्रुले दुःख पाइरहेका छन्। थोत्रा र पुराना गाडीमा यात्रु बोक्न निषेध गर्नैपर्छ। राजमार्गमा अत्यधिक गति पनि दुर्घटनाको अर्को कारण हो। सडक सुरक्षामा खटिने प्रहरीले अत्यधिक गतिका सवारी नियन्त्रणका लागि टाइम कार्ड लागू गर्नुपर्ने आवाज पनि उठ्न थालेको छ। सडक दुर्घटना बढ्दै गए पनि सरकारले सडक दुर्घटनाको राम्रोसँग अध्ययन नै गरेको छैन। सवारी दुर्घटनाको मुख्य कारण के हो ? मानवीय त्रुटि, सवारी साधनको यान्त्रिक गडबडी वा सडकको डिजाइन ? यसबारे सरकारले अध्ययन र अनुसन्धान गरेर न्यूनीकरणको कदम चाल्नैपर्छ। साँघुरा र बांगाटिंगा सडक, घुम्तीमा साना मोडजस्ता सडक इन्जिनियरिङको त्रुटिले पनि दुर्घटना हुने गरेको विज्ञहरूको भनाइ छ। त्यसो हो भने हाल भइरहेको सडक निर्माण शैली नै फेर्ने र मुलुकको भौगोलिक अवस्थाअनुसार सडक मापदण्ड बनाउनुपर्ने देखिन्छ। धेरै मानवीय क्षति भएका दुर्घटनामा सरकारले छानबिन समिति बनाएर तत्काल दुर्घटना बिर्साउने उपाय निकाल्ने गरे पनि सडक सुरक्षालाई प्राथमिकता नदिँदा बर्सेनि दुर्घटनाको ग्राफ बढ्दो छ। हरेकपटक बन्ने समितिका प्रतिवेदनका सुझावलाई कार्यान्वयन गर्ने, दुर्घटनालाई न्यूनीकरण गर्ने कार्यक्रम ल्याउने र सडक सुरक्षाबारे चेतनामूलक कार्यक्रम सञ्चालन गर्नेतर्फ राज्यको उचित ध्यान पुग्न सकेको देखिँदैन। सडक सुरक्षालाई नागरिकको सुरक्षासँग जोडेर हेर्नुपर्छ। दुर्घटनासम्बन्धी विज्ञहरूले बनाउने प्रतिवेदनहरू सरकारले थन्क्याउनुभन्दा अध्ययन गरेर कार्यान्वयनमा ल्याउनुपर्छ।"
चार ट्याक्टर नियन्त्रणमा,"विराटनगर : ढुंगा तस्करीमा प्रयोग गरिएका चारवटा ट्याक्टर प्रहरीले शनिबार राति मोरङको केराबारीबाट नियन्त्रणमा लिएको छ।केराबारी गाउँपालिका७ स्थित हुरहुरे खोलाबाट अवैध रुपमा ढुंगा लोड गरेर ओसारपसार गरिरहेको समयमा ट्याक्टर नियन्त्रणमा लिइएको मोरङ प्रहरीका प्रवक्ता डीएसपी राजकुमार खिँउजुले बताए। उनका अनुसार ढुंगा लिएर गन्तव्यतर्फ जाँदै गरेका को २ त ६००६, को २ त ८३१९, ना ३ त ३४४६ र को १ त ३७७५ नम्बरको ट्याक्टर नियन्त्रणमा लिइएको हो। नियन्त्रणमा लिइएर ट्याक्टरलाई केराबारी गाउँपालिका कार्यालयमा बुझाइएको डीएसपी खिँउजुले जानकारी दिए।"
गौशालाका दुई सईविरुद्ध भ्रष्टाचार मुद्दा,काठमाडौं : महानगरीय प्रहरी वृत्त गौशालाका प्रहरी नायव निरीक्षकद्वय रमेशबहादुर पाण्डे र राजु स्वर्णकारविरुद्ध विशेष अदालतमा मुद्दा दायर गरिएको छ । घुस लिदालिदैं अख्तियारले रंगेहात नियन्त्रणमा लिएका उनीहरुविरुद्ध आइतबार मुद्दा दायर गरिएको हो । उनीहरुले सार्वजनिक मुद्दामा केश चाँडै मिलाएर पठाइदिने भनी सेवाग्राहीसँग १८ हजार घुस लिएका थिए । सई पाण्डेले अर्का सई स्वर्णकार समेतको प्रत्यक्ष संलग्नता र मिलेमतोमा अनुसन्धानको सिलसिलामा थुनामा रहेका व्यक्तिलाई छिटो थुनामुक्त गराइदिने भनी सेवाग्राहीसँग घुस लिएका थिए । उनीहरुविरुद्ध भ्रष्टाचार निवारण ऐन बमोजिम सजायको मागदाबीसहित विशेष अदालत काठमाडौंमा आरोपपत्र दायर गरिएको अख्तियारको प्रवक्ता प्रदीपकुमार कोइरालाले जानकारी दिए ।
चारबुँदे मागसहित केयूमा ताला,"काभ्रे : धुलिखेल४ स्थित काठमाडौं विश्वविद्यालय (केयू) प्राध्यापक संघले उपकुलपति, रजिस्ट्रार र डिनका कार्यालयमा चारबुँदे मागसहित अनिश्चितकालीन तालाबन्दी गरेको छ। काठमाडौं विश्वविद्यालय ऐन २०४८ मा भएका विभेदकारी प्रावधान हटाई सम्बन्धित सबै पक्षको सहभागितामा संशोधन गर्नुपर्ने, प्राध्यापक तथा कर्मचारीको नियुक्ति, लामो समय एउटै पदमा कार्यरत करारअस्थायी प्राध्यापक तथा कर्मचारीसम्बन्धी संशोधनमा बेवास्ता गरेको आरोप लगाइएको छ। केयूले पटकपटक गरेका सम्झौता कार्यान्वयनमा सधैं छलकपटको रणनीति लिएकाले विरोधस्वरूप तालाबन्दी गर्नुपरेको प्राध्यापक संघका अध्यक्ष प्राडा वेदमणि दाहालले जानकारी दिए। संघका पदाधिकारी र कर्मचारीले अहिले सञ्चालनमा रहेको सेमेस्टर परीक्षासमेत बहिष्कार गरेका छन्।"
वृद्ध दम्पतीको हत्या,बागलुङ : ढोरपाटन नगरपालिका८ बोबाङमा एक दम्पतीको हत्या भएको छ। गएराति आफ्नै घरमा रहेका ६८ बर्से भानबहादुर कामी र उनकी ६० वर्षीया पत्नी विमाको धारिलो हतियारले हत्या गरिएको शव फेला परेको छ। आइतबार बिहान भानबहादुरको शव घरनजिकै मकैबारीमा र विमाको शव घरभित्रै रक्ताम्मे अवस्थामा फेला परेको प्रहरी चौकी बोबाङका इन्चार्ज शिवराज सुवेदीले बताए। जिल्ला प्रहरी कार्यालय बागलुङका प्रहरी प्रमुख एसपी नवराज भट्टले सूचना पाउनासाथ प्रहरी दिउँसो १२ बजे घटनास्थल पुगेको बताए। उनले घटनाको प्रकृति हेर्दा बञ्चरो प्रयोग गरेको र दुवै जनाको टाउकोमा गम्भीर चोट देखिएको जानकारी दिए। मृतकका छोराबुहारी ढोरपाटनमा बस्दै आएको स्थानीयले बताएका छन्।
ऋण तिर्न नसक्दा घरमा डोजर (भिडियो),"महोत्तरी : ऋण तिर्न नसक्दा महोत्तरीको भंगहा नगरपालिका१ कबिलासाको एक परिवारको उठिबास भएको छ। ८ वर्षअघि गाउँका साहु बद्री ठाकुरले दिएको ऋण तिर्न नसक्दा ४५ वर्षीया जहिरा खातुनको परिवारको उडिबास भएको हो। आइतबार डोजरले घर भत्काएको छ। घरमाथि डोजर चल्दा अन्नपात, लत्ताकपडा, खाना पकाउने भाँडाकुँडा, सबै पुरिएका छन्। मुसलिमको पर्व बकरइदको मुखमा उनको घर भत्किएपछि उनीहरु पीडामा छन्। जहिरा खातुनलाई साहुले साँवा र ब्याज तिर्न ताकेता गरिरहेका थिए। लगातार ताकेता गर्दा पनि ऋण तिर्न नसकेपछि साहुले अदालतमा उजुरी दिएका थिए। साहुकै जोडबलमा आइतबार प्रहरीले उनको घरमा डोजर चलाएको हो। जहिराका ससुरा अहमद शेषले आठ वर्षअघि बद्रीमार्फत छोरो सनिफ शेष (जहिराका श्रीमान्)लाई वैदेशिक रोजगारीका लागि कतार पठाएका थिए। बद्री गाउँका एजेन्ट हुन्। छोरोलाई कमाउन विदेश पठाइदिने भन्दै आठ वर्षअघि बद्रीले जहिराका ससुरा अहमदसंग करिब ८५ हजार लिएको कपाली तमसुक बनाएका थिए। जहिराका ससुराले २०६८ भदौं १५ गते सो ऋण लिएको उल्लेख छ। अदालतमा साहुले दिएको उजुरीमा २ लाख ५५ हजार ऋण लिएको दाबी गरिएको छ। साँवा र ब्याजसहित करीब १० लाख माग्दा तिर्न सकिन, जहिराले रुँदै भनिन्, मेरो श्रीमान् हाल साउदीमा हुनुहुन्छ। टालीले छाएको घरमा खातुनका ४ छोरी र २ छोरा बस्दैं आएका थिए। विदेशबाट कमाए पठाएको पैसाले जेठी र माहिली छोरीको बिहे गरेको उनको भनाइ छ। घरमाथि डोजर चलेपछि उनको भएको अरु सम्पत्तिसमेत काम नलाग्ने भएको छ। यता भंगहा नगरपालिकाका नगर प्रमुख संजीवकुमार साहले आफूले दुवै बीचको लेनदेनको मुद्दा मिलाउन तीन पटक पहल गरेको बताए। पछि जोडर लगाएर घर भत्काएको घटना सुन्दा दुःख लागेको छ, उनले भने।"
"भोजपुरमा बस दुर्घटना: ७ घाइते, ३ को अवस्था गम्भीर","भोजपुर: भोजपुरबाट विराटनगरका लागि छुटेको यात्रुबाहक बस अनियन्त्रित भई दुर्घटना हुँदा ७ जना यात्रु घाइते भएका छन्। टेम्केमैयुङ गाउँपालिका ३, अन्नपूर्णबाट छुटेको मे १ ख ३१६४ नम्बरको यात्रुबस भोजपुर नगरपालिका ३ र ४ को सिमानामा पर्ने चप्पिरे खोलास्थित सडकखण्डमा अनियन्त्रित भई ठोक्किएको थियो। आइतबार बिहान करिब साढे ७ बजेतिर सडकको भित्तामा ठोक्किएपछि चालकसहित बसमा सवार १२ जनामध्ये ७ जना घाइते भएका छन्। ३ को अवस्था गम्भीर रहेको प्रहरीले जनाएको छ। गम्भीर ३ जनालाई थप उपचारका लागि विपी कोईराला स्वास्थ्य विज्ञान प्रतिष्ठान धरान लगिएको जिल्ला प्रहरी कार्यालय भोजपुरका इन्स्पेक्टर पाण्डव राजवंशीले बताए।झापा हल्दिवारी ५ का ३० वर्षीय सहचालक अर्जुन लिम्बू, भोजपुर नगरपालिका ३, सिद्देश्वरकी २२ वर्षीया संगीता प्रधान र रतुवामाई नगरपालिका ७, मोरङकी २१ वर्षीया सविना गौतम भट्टराईलाई उपचारका लागि धरान लगिएको हो। यस्तै दुर्घटनामा भोजपुर नगरपालिका ३, सिद्देश्वरकी २४ वर्षीया मनिषा श्रेष्ठ, १७ वर्षीया अस्मिता श्रेष्ठ, ३१ वर्षीय गोविन्द प्रधान र ११ वर्षीय विवेक श्रेष्ठ घाइते भएका छन्। उनीहरुको अवस्था सामान्य रहेको प्रहरीले जनाएको छ। बसमा सवार इलाम घर भएका बसधनी ३५ वर्षीय अर्जुन लिम्बू, टेम्केमैयुङ गाउँपालिका ३, अन्नपूर्णकी ५५ वर्षीया गंगादेवी राई, र बसचालक इलाम घर भएका सन्तकुमार फागोलाई सामान्य चोटपटक लागेको छ। घटनापछि चालक सन्तकुमारलाई प्रहरीले नियन्त्रण लिएको जनाएको छ।"
नेपाल प्रवेश गर्न खोज्ने चार सिरियाली नागरिक विमास्थलबाटै फिर्ता,"काठमाडौं : अध्यागमन विभागले नेपाल प्रवेश गर्न खोज्ने चार सिरियाका नागरिकलाई इन्ट्री रिफ्युज (फिर्ता) गरेको छ। फ्लाइ दुवईबाट नेपाल आएका चार सिरियाका नागरिकलाई त्रिभुवन अन्र्तराष्ट्रिय विमानस्थलस्थित अध्यामगन कार्यालयले नेपाल प्रवेश गर्न नदिइ फिर्ता पठाएको हो। सिरियाका नागरिकले आगमन प्रवेशाज्ञा (अनअराइभल) पाउँदैनन्। फिर्ता हुनेमा दुई पुरुष र दुई महिला रहेका छन। अध्यामगनले सारबेल कोइरी, मोनिर क्वास, अमाल नायफ र फतामे तहेसालाई नेपाल प्रवेश नदिएको हो। विमानस्थल अध्यागमन कार्यालयका प्रमुख कुमारबहादुर खड्काले अवैध नेपाल प्रवेश गर्न खोज्ने सिरियाली, इरानीलगायतका विदेशीलाई प्रवेश गर्न नदिइएको बताए। खड्काले अन्नपुर्णसँग भने,अवैध ढंगले नेपाल प्रवेश गर्न खोज्नोलाई उतै फर्काइदिने गरेका छौँ। ती सिरियालीसँग नेपालको भिसा नै थिएन। गृहमन्त्रालयले तीन वर्ष अघि सिरियाका नागरिक नेपाल ट्रान्जिट बनाइ युरोप छिर्न थालेपछि उनीहरुले पाउँदै आएको अनअराइभल भिसा सुविधा रद्द गरेको थियो। सिरियाका नागरिकले युरोपेली मुलुकको नक्कली राहदानी बनाइ नेपाल आउने गरेका थिए। त्यसपछि गृहमन्त्रालयले उनीहरुलाई दिएको अनअराइभल रद्द गर्दै सिरियालीमाथि निगरानी समेत बढाएको थियो। साउन २० गते फ्लाइ दुवईबाट नेपाल प्रवेश गर्न खोज्ने ४ जना सिरियालीलाई विमानस्थल अध्यागमले सोही जहाजमा फिर्ता गरेको हो। अध्यागमनका डेस्क अधिकृतले सिरियाली राहदानी बोकेका यात्रु देखेपछि सोधपुछ गरेका थिए। उनीहरुको राहादनीमा नेपालको भिसा थिएन। अनअराभल भिसा सुविधा रद्द भएपछि सिरियाका नागरिकले सिरिया नजिकमा रहेको नेपाली कूटनीतिक नियोगबाट वा अन्य कुनै मुलुकमा रहेको नेपाली नियोगबाट भिसा लिनु पर्ने हुन्छ। सिरियामा आन्तरिक द्धन्द्ध बढेपछि त्यहाँबाट विस्थापित भएका सिरियाली नेपाल आउने क्रम बढेको थियो। सिरिया र इरानी नागरिक अवैध ढंगले नेपाल प्रवेश गर्दै आएका छन। मावन तस्करको गिरोहले टर्कीको इस्तानबुलमा बसेर सिरियाली, इरानीलाई नेपालको बाटो हुँदै युरोपी मुलुक छिराउने प्रयत्न गर्दै आएका छन्। नेपालको अध्यागमनमा बायोमेट्रिक्स प्रणालीसहितको सफ्टवयेर नभएको फाइदा उठाउँदै मावन तस्करले युरोपेली मुलुक छिर्न नेपाललाई ट्रान्जिटको रुपमा प्रयोग गर्दै आएका छन्। कतिपय अध्यागमनका अधिकृतले राहदानी चिन्न नसक्दा पनि समस्या बनेको छ। राहदानी सक्कली वा नक्कली हो भन्ने छुट्याउन नसक्दा नक्कली राहदानी वहाक विदेशीले सहजै आगमन र प्रस्थान अनुमति पाइरहेका छन। नक्कली राहदानी बहाक सिरियाली, इरानीलगायत मुलुकका नागरिकलाई अध्यागमनका अधिकारीले आगमन र प्रस्थान अनुमति दिएका उदाहरण छन्। अर्को मुलुकले उनीहरुलाई नेपाल फर्काएपछि मात्र नक्कली राहदानीमा आफूहरुले छाप हानेको अध्यागमनका अधिकारीले थाहा पाउने गरेका छन्।"
सप्तरंगी इन्द्रेणीका सात तस्बिर,"काठमाडौं : आइतबार साँझ उपत्यकामा देखिएको इन्द्रेणीलाई अन्नपूर्णका तीनजना फोटो पत्रकारले आफ्नो लेन्समा कैद गरेका छन् । टुँडिखेलमा रहेका अशोक दुलाल, तीनकुनेमा रहेकी सुनिता डंगोल र सिनामंगल हुँदै बाग्मती किनारमा पुगेका प्रणभ खत्रीले कैद गरेका सात तस्बिर :"
पहिरोको डरले रातभर जागा,"बाजुरा : बाजुराको गौमुल गाउँपालिका१ अन्द्राडी गाउँ पहिरोको जोखिममा परेको छ। गाउँ माथिबाट पहिरो बग्न थालेपछि अन्द्राडीका ४२ परिवार रातभर जागा बस्नुपरेको स्थानीय धनबहादुर बोहराले बताए। राति सुतेका बेला गाउँमाथिबाट पहिरो बग्न थालेपछि अन्द्राडीका स्थानीय रातभर जागा बस्नुपरेको हो। मानवीय क्षति नभए पनि स्थानीयले लगाएको अन्नबाली, गाईवस्तु बाँध्ने गोठ सबै बाढीले बगाएको छ। पहाडै पहाडको बीचमा फोन सेवा छैन। पहिरो गएको तीन दिनपछि थाहा पाइयो, गौमुल गाउँपालिका उपाध्यक्ष सीता थापाले भनिन्। पहिरो गएको थाहा पाएपछि उपाध्यक्ष सीता थापाको नेतृत्वको टोली अन्द्राडी पुगेको उनले जानकारी दिइन्। भिरालो ठाउँमा बस्ती भएकाले स्थानीयलाई सुरक्षित स्थानमा बसाउन नसकिएको उनले बताइन्। गाउँ कार्यपालिकाको शुक्रबारको बैठकले पहिरोेको उच्च जोखिममा रहेका बस्ती सार्न संघीय सरकार र प्रदेश सरकारलाई अनुरोध गरेको छ। गाउँको बीचमा पहिरो आएपछि गाउँ दुई भागमा विभाजन भएको छ। खानेपानी, बाटोघाटो बन्द छन्। विद्यार्थी र वृद्धवृद्धालाई समस्या भएको स्थानीय हिक्मत रोकायाले बताए। साउन १७ गते गौमुल गाउँपालिका६ टुनीको शान्ति टोलमा पहिरोमा परी ३० वर्षकी निरुता चदारा र ६ वर्षकी उनकी छोरी किस्मिताको मृत्यु भएको थियो भने ९१ वर्षका जंगे चदारा गम्भीर घाइते भएका थिए। शान्ति गाउँमा ५० बढी परिवार बसोवास गर्छन्। बसोवास गर्ने सबै परिवार दलित हुन्। उनीहरू सबैको साझा समस्या भनेको पहिरो बनेको छ। जिल्ला विपद् व्यवस्थापन समितिले पनि खासै योजना बनाएको छैन। जिल्लाको ७० प्रतिशतभन्दा बढी जमिन पहिरोको उच्च जोखिममा छ। भिरालो जमिनका बस्ती कुन दिन पहिरोले पुरिने हुन् थाहा छैन। तर, नेपाल सरकारबाट कुनै योजना नदेखिँदा वर्षैपिच्छे उनीहरू जोखिम मोलेर बस्न बाध्य छन्। राज्यले दिनुपर्ने राहतबाहेक विकल्प नभएको विपद् व्यवस्थापन समिति संयोजकसमेत रहेका प्रमुख जिल्ला अधिकारी गंगाप्रसाद न्यौपानेले बताए। राहतका लागि सिफारिसबाहेक विकल्प छैन, प्रमुख जिल्ला अधिकारी न्यौपानेको भने। बाजुराका ९५ वटा गाउँ बाढी पहिरोको उच्च जोखिममा रहेको जिल्ला प्रकोप राहत समितिले जनाएको छ। समितिले गाउँको सूची प्रकाशन गरेर गृह मन्त्रालयमा पठाएको बताएको छ। ९५ गाउँमध्ये, सबैभन्दा बढी गाउँ त्रिवेणी नगरपालिकामा छन्।"
मायादेवी गाउँपालिकाको गाडीमा आगजनी,"गोपाल भण्डारी। कपिलवस्तु : मायादेवी गाउँपालिकाको स्कार्पियो गाडीमा अज्ञात समूहले आगजनी गरेको छ। गाउँपालिकाका प्रमुख बजरंगी चौधरी चढ्ने गरेको लु १ झ ४०० नम्बरको गाडी पूर्ण रुपमा जलेको हो। गाउँपालिकाको कामकाज सकेर सदरमुकाम तौलिहवास्थित आफ्नो भाडाको निवासमा पार्किङमा राखिएको गाडी गएराति करिब १०३० बजे आगजनी गरिएको प्रहरी उपरीक्षक दीप शमशेर जबराले जानकारी दिए। गाडीमा लागेको आगो कपिलवस्तु नगरपालिकाको दमकलले आगो नियन्त्रण गरेको थियो। आगजनी कसले र कसरी गर्यो भन्ने आफूले पत्तो नपाएको गाउँपालिका प्रमुख चौधरीले बताए। विप्लव नेतृत्वको नेकपाका कार्यकर्ताहरुले सरकारी गाडी उपर कारबाही गर्ने नीति अनुसार गाडी आगजनी गरिएको हो कि भन्ने आशंका गरिएको जबराले बताए। उनले भने,'आगजनीको जिम्मेवारी भने कसैले लिएको छैन। घटनाबारे अनुसन्धान भई रहेको छ।' भोजपुरकाे एक वडा कार्यालयमा तोडफोड र आगजनी अछामका १२ वडा कार्यालयमा विप्लवको तालाबन्दी गेरुवा गाउँपालिकाको वडा कार्यालयमा आगजनी अज्ञात समूहद्वारा वडा कार्यालयमा आगजनी अज्ञात समूहद्वारा वडा कार्यालयमा आगजनी हेटौंडाका ४ ठाउँमा शंकास्पद वस्तु, २ सवारीमा आगजनी वडा कार्यालयमा पेट्रोल बम प्रहार गरी आगजनी एनसेलका २१ टावरमा विप्लवको आगजनी, कहाँ के भयो? (अपडेटसहित) एनसेलका ३५ टावरमा आगजनी घरमै पार्किङ गरिएको कारमा आगजनी रामेछापको भिरपानी वडा कार्यालयमा सिलिन्डर विष्फोट पोखरामा श्रृंखलाबद्ध चोरी : तीन महिनामा ११ वडा कार्यालय लुटिए बंगलाचुली गाउँपालिकाको गाडीमा आगजनी"
श्रीमान्सँगै रहेकी महिलाले सुनकोशीमा हाम फालिन्,सिन्धुली : सिन्धुलीको सुनकोशी गाउँपालिका१ कुशेश्वर मन्दिर नजिकै एक महिलाले सुनकोशी नदीमा हाम फलेर आत्महत्या गरेकी छिन्। पाँचखाल नगरपालिका १० काभ्रेका ओमबहादुर रायमाझीकी श्रीमती ३४ वर्षीया सरस्वती रायमाझीले श्रीमानसँगै हुँदा कोसीमा हामफालेर आत्म हत्या गरेको सिन्धुली प्रहरीले जनाएको छ। रायमाझी दम्पती रामेछापको वेथान गाउँपालिका ६ जुगेपानीतर्फ हिँड्दै गर्दा सरस्वतीले श्रीमान्को साथ छाडेर एक्कासी सुनकोसी नदीमा हामफालेर आत्महत्या गरेको सिन्धुलीका प्रहरी प्रमुख (एसपी) चक्रबहादुर सिंहले जानकारी दिए। 'शनिबार बिहान करिब साँढे ११ बजेको समयमा श्रीमानसँगै सुनकोसी नदी पार गर्ने क्रममा सरस्वतीले नदीमा हामफालेको उनका श्रीमान र प्रत्यक्षदर्शी स्थानीयले जनाएका छन्। सरस्वतीको शव घटनास्थलभन्दा करिब २१ किलोमिटर तल सुनकोसी गाउँपालिका ६ खहरे दोभानमा करिब २ बजेतिर फेला परेको थियो।उनले नदीमा हाम फाल्नुका कारण भने खुल्न सकेको छैन। प्रहरी र स्थानीयको सक्रियतामा मृतक सरस्वतीको शव फेला पारेको हो।श्रीमान ओमबहादुर रायमाझीका अनुसार मृतक सरस्वतीले डिप्रेसनको औषधि सेवन गर्दै आएको प्रहरी प्रमुख सिंहले जनाए। लामो समयदेखि औषधि खाँदै आएकी सरस्वतीले डिप्रेसनकै कारण आत्महत्या गरेको हो वा अन्य कारण भने अनुशन्धानबाट थाहा हुने उनले बताए। लामो समयदेखि बिरामी सरस्वतिले आर्थिक अभावका कारण आत्महत्या गरेको हुनसक्ने पनि अनुमान गरिएको छ।
"कर्मचारी सरुवा, उपचार ठप्प","सिन्धुली : सिन्धुली अस्पतालमा कार्यरत स्वास्थ्यकर्मीसहित ५७ जना कर्मचारीको एकै पटक सरुवा भएपछि बिमारीको उपचारमा समस्या भएको छ। अस्पतालका ६४ जना स्थायी कर्मचारी सबैको एकै पटक सरुवा भएको थियो। सरुवा भएमध्ये ५७ जनाले अस्पताल छाडेर हिँडेपछि बिमारीको उपचार गर्नसमेत समस्या भएको अस्पताल प्रशासनले जनाएको छ। प्राविधिकतर्फ ६ र प्रशासनिकतर्फ १ गरी सात जना कर्मचारी मात्र अस्पतालमा बाँकी रहेको अस्पतालकी मेडिकल सुपरिन्टेन्डेन्ट डा सुमित्रा गौतमले बताइन्। उनीहरूको पनि सरुवाको चिठी आइसकेको उनले जानकारी दिइन्। डाक्टर गौतमको पनि सरुवा पत्र आएको छ। उनी पनि केही दिनभित्रै सरकारले खटाएको ठाउँमा जाने तयारीमा छिन्। प्रदेश सरकार मातहत रहेको सिन्धुली अस्पतालका अधिकांश चिकित्सक तथा प्राविधिकले कर्मचारी समायोजनमा आवेदन दिएका कारण सिन्धुली अस्पताल विशेषज्ञसहित कर्मचारीविहीनजस्तै बनेको हो। समायोजनमा परेका सबै कर्मचारीले संघ र स्थानीय तह रोजेका कारण अस्पतालमा यस्तो अवस्था आएको हो, गौतमले भनिन्। अस्पतालका प्राविधिक तथा विशेषज्ञ चिकित्सकको एकै पटक सरुवा भए पनि अस्पतालमा अन्यत्रबाट सरुवा भई आउनेको कुनै खबर नआएको उनले बताइन्। अस्पतालमा सरुवा भई आउने कोही छैनन्, खालि जाने मात्रै छन्। सबै चिकित्सक एकैपटक अस्पताल छाडेर हिँड्दा बिमारीको उपचारमै समस्या भएको छ, गौतमले भनिन्। अस्पतालमा दैनिक तीन सय जनाभन्दा बढी बिरामी उपचारका लागि आउने गरेका छन्। तर, चिकित्सक नहुँदा भएका एकदुई जना डाक्टरले बिहानदेखि साँझसम्म बिमारीको उपचारमा खट्नुपर्ने बाध्यता छ। कर्मचारी नहुँदा जुनसुकै बेला सेवा बन्द हुने अवस्था आएको भन्दै अस्पताल व्यवस्थापनले चिन्ता व्यक्त गरेको छ। अस्पताल नै बन्द हुनेगरी एकै पटक सबै कर्मचारीको सरुवा भए पनि कहाँबाट को सरुवा भएर आउने यकिन नहुँदा समस्या भएको अस्पताल व्यवस्थापन समितिका अध्यक्ष प्रलाद पोखरेलले बताए। हामीले प्रदेश र केन्द्र सरकारलाई अस्पतालमा कर्मचारी नहुँदाका समस्याबारे जानकारी दिए पनि सुनुवाइ भएन, उनले भने, अस्पताल नै बन्द हुनेगरी कर्मचारी सरुवा भएपछि सरुवा भई जाने कर्मचारीलाई रमना पत्र रोक्ने तयारी गरेका छौं। वर्षाको समय भएकाले दैनिक बिमारीको संख्या बढ्दै गए पनि चिकित्सक सरुवा भएपछि अस्पताल सञ्चालन गर्नै समस्या भएको पोखरेलको गुनासो छ। सिन्धुली अस्पताल जिल्लाकै सबैभन्दा ठूलो ५० शड्ढयाको अस्पताल हो। प्रयोगशालामा कर्मचारी छैनन् सरकारी जग्गा हडप्ने मालपोतका ६ कर्मचारी पक्राउ किर्ते सही गरी कार्यालयको ९३ लाख झिकेर कर्मचारी फरार रित्ता कुर्सी, कर्मचारी फुटसलमा मस्त हाजिर गर्न नपाएपछि कर्मचारीले घेरे मन्त्रालय कर्मचारी खोज्न सदरमुकाम गुठी कर्मचारीमा कारबाहीको त्रास"
"रगतमा सेना, प्रहरीकै भर","बैतडी : पञ्चेश्वर गाउँपालिका ६ की २१ वर्षीया आशा भट्ट सुत्केरी व्यथा लागेपछि जिल्ला अस्पतालमा पुगिन्। अत्यधिक रक्त श्रावपछि नेपाली सेनाका जवानले रगत दिएर उनको ज्यान जोगियो। जिल्ला अस्पतालमा रगत चाहिने बिरामी आएमा सेना र प्रहरीलाई गुहार्नको विकल्प छैन। अस्पतालका ल्याब असिस्टेन्ट चन्द्रसिंह डोबालले भने, रगत दान गर्नुपर्छ भन्ने चेतनाकै कमी छ। रक्तसञ्चार केन्द्र नहुँदा पनि समस्या छ। रगतको आवश्यकता पर्ने बित्तिकै मान्छे बोलाएर दिनुपर्ने हुन्छ। यसले पनि सेवामा असहजता ल्याएको छ। साउन २४ गते नेपाल प्रहरीका एक जवानले रक्तदान गर्दा दार्चुलाको लेकम गाउँपालिका २ की ५५ वर्षीया गंगा धामीको ज्यान जोगियो। गंगामा रक्त अल्पताको समस्या थियो। एकजना प्रहरीले रक्तदान गरे। उनले थप रगतको आवश्यकता थियो। हामीले थप रगत यता पाउन नसकेपछि रेफर गरेका छौं। ल्याब असिस्टेन्ट डोबालले भने, ब्लड बैंक भएको भए यस्तो समस्या हुने थिएन्। हामीसँग रक्तदान गरेमा फाइदा हुन्छ भन्ने चेतनाको कमी र ब्लड बैंक दुवैको अभाव रहेको छ। जिल्ला अस्पताल बैतडीमा जटिलयुक्त प्रसुती सेवा पनि सञ्चालनमा छ। अप्रेशन गरेर कुनै महिलाको बच्चा जन्माउनु पयो भने रगत आवश्यक पर्छ। त्यसैले पहिला रगत दिने मान्छेको जोहो गरेमा मात्रै अप्रेशनको तयारी गर्छौ। नत्र रगतकै अभावमा अन्यत्र रेफरको विकल्प छैन। जिल्ला अस्पताल बैतडीका प्रमुख डा जगदीशचन्द्र बिष्टले भने, नेपाली सेना र प्रहरी बाहेक अरुले रगत दिएको त्यति धेरै रेकर्ड छैन। रगतका लागि सेना, प्रहरीकै भर पर्नुपर्ने अवस्था छ। सुत्केरी मात्रै नभएर अत्यधिक रक्त श्राव भएका, दुर्घटनामा घाइते भएर धेरै रगत बगेकालाई पनि जिल्ला अस्पतालले रेफर गर्ने गरेको छ। हामीले केसहरु आउने बित्तिकै रगत चाहिने केस तुरुन्तै रेफर गर्छौंं। रेफर गर्दा पनि नजिक भनेको डडेल्धुरा हो। कतिपय बिरामी त्यहाँ पुग्दा सम्म एकदम सिरियस हुने अवस्था आउँछ। रक्त सञ्चार केन्द्रको अभावमा हामीसँग भएको सेवालाई प्रभावकारी बनाउन सकेका छैनौं। जिल्ला अस्पतालका मेडिकल अधिकृत वसन्तराज जोशीले भने, रगतका लागि नेपाली सेना र प्रहरीले अहिले सम्म दिदै आएको छ। तर तुरुन्तै रगत चाहिने केसका लागि रेफर गर्नुपर्ने बाध्यता नै छ। जिल्ला अस्पतालमा रक्त सञ्चार केन्द्र नहुँदा बिरामी भारतको पिथौरागढ जाने गरेका दशरथचन्द नगरपालिका १ रामदत्त भट्टले बताए। उनले भने जिल्ला अस्पतालमा रक्त सञ्चार केन्द्र नहुँदा धेरै समस्या हुने गरेको छ। रगत चाहिने बिरामीलाई हामीले जसरी पनि अयन्त्र लैजानुपर्ने अवस्था छ। जिल्ला अस्पतालको तथ्यांक अनुसार गत आर्थिक बर्षमा १६ जनाले रक्तदान गरेका छन्। त्यसमध्ये ९ जना नेपाली सेना, २ जना सशस्त्र प्रहरी, २ जना स्वास्थ्यकर्मी र ३ जना अन्य रहेका छन्।"
दलितलाई न्याय पाउन मुस्किल,"दैलेख : भगवतीमाई गाउँपालिका रुमका नेप्टे कामीको मृत्यु भयो। स्थानीय दलितहरुले उनको शव जलाउन घाटतर्फ लैजादै थिए। त्यही क्रममा मलामीहरु कथित उपल्ला जातिबाट बाटोमै कुटिए। केही वर्ष पहिलाको यो घटनामा पीडितले हालसम्म न्याय पाएका छैनन्। यो घटना सेलाउन नपाउँदै बाह्मण जातिका एक व्यक्तिले दलित महिलालाई बलात्कार गरे। बलात्कारपछि गर्भवती भएकी ति दलित महिलाबाट छोरा जन्मियो। तर पीडित महिलाले हालसम्म पनि न्याय पाउन सकेकी छैनन्। २०६५ साउन ३२ गते रुमका दीपक उपाध्यायले दलितलाई रक्षा बन्धनको धागो बाँधेनन्। जातीय विभेदको यो घटना पनि अदालत पुग्यो। पीडित नारायण नगरपालिका२ का जनकलाल सुनार र रुमकै चन्द्रबहादुर विकले जिल्ला अदालतमा जाहेरी दिए। मुद्दा सर्वोच्च अदालतसम्म पुग्यो। यो मुद्दामा जिल्ला अदालतले तोकेको कैद सजायलाई सर्वोच्चले मिनाह गरिदियो। सर्वोच्चसम्म पुग्दा पनि पीडितले न्याय पाएनन्। दलितमाथि जिल्लामा हिंसा र विभेद हुनेक्रम रोकिएको छैन। जातीय विभेदका घटनाहरु प्रहरी र अदालतसम्म पुग्छन्। तर पीडितले न्याय पाउँदैनन्। अदालतले वर्षौंसम्म मुद्दाको फैसला गर्दैन। प्रहरीमा उजुरी दिँदा राजनीतिक दवावमा मुद्दा नै कमजोर बन्छन्। यही समस्याका कारण जिल्लामा जातीय विभेदमा परेका दलितले न्याय नपाउने अवस्था आएको हो। दलित अधिकारकर्मीको पहलमा विभेदका घटनामा न्याय खोज्दै कानुनी प्रक्रियामा गए पनि न्याय पाउन भने सहज देखिँदैन। अर्कोतर्फ अधिकांश जातीय विभेदका घटनाहरु गाउँघरमै ढाकछोप गरिन्छ। जिल्ला अदालत दैलेखका अनुसार २०६५ यता नौवटा जातीय विभेदका मुद्दा दर्ता भए। तर त्यसमध्ये दुईवटा मुद्दा प्रमाण नपुगेको भन्दै अदालतले खारेज गर्यो। बाँकी मुद्दामा पनि फैसला हुन ढिलाइ भयो। आर्थिक अभावका कारण पीडित नै मुद्दाबाट पछाडि हट्नुपर्ने अवस्था आयो। अदालतका सूचना अधिकारी विनोद आचार्यले आर्थिक वर्ष २०७५०७६ मा जातीय विभेदका दुई वटा मुद्दा दर्ता भएको जानकारी दिए। तर त्यसमध्ये एउटा मुद्दाको फैसला अँझै भएको छैन। विभेदका घटना बाहिर आउन नसकेको डुङ्गेश्वर गाउँपालिका२ का वडा सदस्य कृष्णा नेपाली बताउँछिन्। जातीय विभेदका मुद्दा गाउँमै मिलाउन दवाव आउने गरेको उनको भनाइ छ। ग्रामीण क्षेत्रमा कानुनी अज्ञानताले पनि विभेदका घटना बाहिर आउन मुस्किल परेको प्रतिनिधिसभा सदस्य पार्वती कुमारी विशुन्केको भनाइ छ। २०६८ मा तत्कालिन तोली गाविसका सन्तबहादुर दमाईले स्थानीय राजकुमारी शाहीसँग अन्तरजातीय बिवाह गरेपछि उनका बुबा सेते दमाईकोसमेत हत्या भयो। यो घटनामा संलग्न ९ जनाविरुद्ध अदालतमा मुद्दा दर्ता भयो। तर यो मुद्दा अझै सर्वोच्च अदालतले टुंग्याएको छैन। कानुन बनेको छ, तर चेतना नहुँदा पीडितलाई न्यायालयसम्म पुग्ने माध्यमबारे जानकारी छैन उनले भनिन्, सरकारी निकायले जातीय विभेदबारे सचेतनामुलक कार्यक्रम संचालन गर्नुपर्छ। सामाजिक दवावका कारण जातीय विभेदका घटना अदालतसम्म नपुग्ने गरेको अधिकारकर्मी अमर सुनार बताउँछन्। कानुनी अज्ञानता त छँदैछ, प्रहरीले नै उजुरी लिन मान्दैन। पीडितले कसरी न्याय पाउनु ? उनले भने।"
बागलुङमा धारिलो हतियार प्रयोग गरी वृद्ध दम्पतिको हत्या,"बागलुङ : जिल्लाको ढोरपाटन नगरपालिका वडा नं८ बोबाङमा एक दम्पति विभत्स ढंगले हत्या भएको गरिएको छ। गएराति आफ्नै घरमा रहेका ६८ वर्षीय भानबहादुर कामी र उनकी ६० वर्षीया श्रीमती बिमा कामीको हत्या भएको प्रहरी चौकी बोबाङका इन्चार्ज शिवराज सुवेदीले जानकारी दिए । सुवेदीका अनुसार धारिलो हतियार प्रयोग गरी हत्या गरिएको अवस्थामा आइतबार बिहान भानबहादुर शव घरनजिकै मकैबारीमा र श्रीमती बिमाको शव घरभित्रै फेला परेको थियो । घटनाबारे सूचना पाएलगत्तै प्रहरी टोली घटनास्थल पुगेर अनुसन्धान सुरु गरेको जिल्ला प्रहरी कार्यालय बागलुङका प्रहरी प्रमुख प्रहरी उपरीक्षक नवराज भट्टले बताए। घटनाको प्रकृति हेर्दा बञ्चरो प्रयोग गरेको जस्तो देखिन्छ, प्रहरी उपरीक्षक भट्टले भनेदुवै जनाको टाउकोमा देखिएको जानकारी आएको छ । जिल्लाबाट समेत अनुसन्धानका लागि प्रहरी टोली खटाइएको र अनुसन्धान पश्चात मात्र थप कुरा भन्न सकिने उनले बताए । मृतक विकका छोराबुहारी भने ढोरपाटनमा बस्दै आएको स्थानीयले जानकारी दिएका छन् ।"
घरेलु मदिरा बिक्री गर्न लाने चार पक्राउ,"विराटनगर : घरेलु मदिरा बिक्री गर्न लैजाँदै गरेको अवस्थामा मोरङको बेलबारी नगरपालिका११ लक्ष्मीमार्गस्थित भित्री सडक खण्डबाट प्रहरीले आइतबार चार जनालाई पक्राउ गरेको छ । ग्यालेनमा हाली साइकलमा राखेर घरेलु मदिरा बिक्रीका लागि लाँदै गरेको अवस्थामा उनीहरुलाई पक्राउ गरिएको मोरङ प्रहरीका प्रवक्ता डीएसपी राजकुमार खिँउजुले बताए । पक्राउ पर्नेमा मोरङको रंगेली नगरपालिका२ का ४० वर्षीय शरदपाल मण्डल, २१ वर्षीय श्यामसुन्दर सहनी, ४६ वर्षीय बलदेव लामा र ४० वर्षीय उमेश मण्डल रहेको डीएसपी खिँउजुले जानकारी दिए। पक्राउ परेकाहरुबाट १४४ लिटर अवैध घरेलु मदिरा बरामद भएको प्रहरीके भनाई छ । पक्राउ परेका चारै जना र उनीहरुबाट बरामद भएको साइकल तथा मदिरालाई आवश्यक कारबाहीका लागि आन्तरिक राजस्व कार्यालय विराटनगरमा बुझाइएको जानकारी उनले दिए ।"
मुग्लिन प्रहरीको विजोग,"मुग्लिन : पृथ्वी राजमार्गको धादिङदेखि यता नारायणगढ मुग्लिन सडकसम्म केही भइहाले तत्काल जुट्ने जिम्मेवारी इलाका प्रहरी कार्यालय मुग्लिनको हो । सवारी दुर्घटना भइरहने र बेलाबेला पहिरो पनि खसिरहने जस्ता घटनाका कारण इलाका प्रहरी कार्यालय मुग्लिनका प्रहरी जवान २४ सै घण्टा अलर्ट अवस्थामा रहनुपर्छ । तर दिनरात नभनी खटिरहनुपर्ने यस प्रहरी युनिटका जवानको बासकै टुंगो छैन । १७ जना प्रहरी जवान कार्यरत युनिटका जवानले तीनवटा टेन्टमा रात कटाइरहेका छन् । पहिलेदेखि रहेको पुरानो भवन २०७२ सालको भूकम्पले क्षति पुर्याएपछि काम नलाग्ने भएको छ । बसोबासको समस्याका कारण यस कार्यालयका प्रहरी जवानको विजोग देखिजन्छ । जवानका लागि चाहिने जति टेन्ट पनि छैन, हालै मात्रै प्रमुखका रुपमा कार्यालय आएका प्रहरी निरीक्षक नवीन बुढाथोकीले भनेत्यो पनि चर्को गर्मीले गर्दा बी नसक्नु छ । भूकम्पका बेला तत्काल अस्थायी क्याम्पका रुपमा सारिए पनि प्रहरी प्रधान कार्यालयले विकल्प नदिँदा चार वर्ष बितिसक्दा पनि प्रहरीहरुको बसोबास त्यही टेन्टमा भइरहको छ । ड्युटी सकेर पंखाको तातो हावासँगै आराम गरिरहेका जवान निराजन शाहीले भने,गर्मी त धानेकै छौं । पानी पर्दा पोखरी बन्छ । यस क्षेत्रमा पानी परेकै बेला बढी घटना हुनेगर्छन् प्रहरीलाई त्यसबेला आफ्नो बास जोगाउने कि ? अरुको उद्धारमा खट्ने ? भन्ने दुविधा हुने जवान शाहीले बताए। गर्मीमा पंखा चलाउँदा पनि टेन्टमा बस्न कठिन छ । लाइन गएर त्यही पनि बन्द हुँदा झन कठिन हुन्छ । लाइन गएपछि टेन्टमा बस्नै सकिन्न, अर्का जवान लक्ष्मण रानाभाटले भने,मच्छर धपाउँदै बाहिर निस्कनुपर्छ । प्रहरी निरीक्षक बुढाथोकीले आउनासाथै नयाँ समस्याबारे थाहा पापछि उनलाई पनि चैन मिलेको छैन । उनले आफ्ना लागि भाडामा लिइएको आवास छाडेर जवानसँगै टेन्टमै बस्दै आएका छन् । समस्याबारे माथिल्ला निकायमा खबर गरेकाले उनी आशावादी भएको बताए नयाँ भवनको प्रक्रिया थालिएको छः एसपी मल्ल चितवनका प्रहरी उपरीक्षक दानबहादुर मल्लले कार्यालयको अवस्थाबारे जानकार रहेको बताए । उनले भने,चाँडै नयाँ भवनका लागि टेन्डर हुने जानकारी पाएको छु । उनका अनुसार प्रदेश ३ प्रहरी मुख्यालयबाट नयाँ भवनका लागि स्टिमेट र टेण्डर हुँदैछ ।"
कि काम देऊ नत्र खारेज गर,"काठमाडौं :सरकारी तलब भत्ता खुवाउने, तर काम नदिने ? यसरी कति समयसम्म बस्ने ? यो नीतिगत भष्ट्राचार हो। यदि चाहिँदैन भने दुई तिहाइको सरकारले जिसस खारेज गरे हुन्छ। यो भनाइ भक्तपुर जिससका प्रमुख नवराज गेलालको हो। गेलालले काठमाडौं जिल्ला समन्वय समितिको तेस्रो वार्षिकसभामा यस्तो आक्रोसपूर्ण विचार पोखे। जिससका पदाधिकारीदेखि अथितिका रुपमा सहभागी प्रदेश सांसदले पनि जिसस भूमिकाविहीन बनेकोमा गुनासो गरे। सरकारले नीति तथा कार्यक्रममा भूमिका बढाउने भने पनि बजेट विनियोजन नगरेकोमा असन्तुष्टी जनाएका छन्। संघ, प्रदेश र स्थानीय तहको पुलको काम गर्ने जिम्मेवारी पाएको जिससको खास भूमिका देखिएको छैन। निर्वाचनपछि जिसस अतिस्त्वमा आएको दुई बर्ष पूरा भएको छ। बजेट, जनशक्ति र तहको समन्वय अभावले जिसस निस्प्रभावी बनेको पदाधिकारीको गुनासो छ। संविधानको धारा २२० मा गाउँपालिका र नगरपालिकबीच समन्वय गर्न जिल्ला समन्वय समितिको व्यवस्था छ। स्थानीय सरकार सञ्चालन ऐन, २०७४ ले पनि जिससको भूमिका किटानी गरेको छ। संविधान र कानुनले निर्दिष्ट गरेअनुसार जिससले परिणाम दिने काम भने गर्न सकेको छैन। ७७ वटा जिससमा सरकारले संघअन्तर्गतका कर्मचारी जिल्ला समन्वय अधिकारीसहित १३ जना स्थायी कर्मचारी खटाएको छ। जिससमा नौ जना पदाधिकारी छन्। पदाधिकारीलाई प्रदेश पिच्छे फरकफरक सेवा सुविधा दिइएको छ। तलव भत्ताको रकम केन्द्रीय बजेटबाटै जाने गरेको छ। काठमाडौं जिससले ०७६०७७ मा तलव भत्तामात्रै २६ लाख २० हजार खर्च गदैछ। भ्रमण, अनुगमन, इन्धन खर्चलगायतका शीर्षकमा १० लाख माथि खर्च गर्दैछ। कर्मचारीका तलवमा ५१ लाख खर्च छ। एउटा जिससका लागि पदाधिकारी र कर्मचारी गरी एक करोड बजेट खर्च भइरहेको छ। संघीय मामिला तथा सामान्य प्रशासन मन्त्रालयका अनुसार एउटै जिससको तलव भत्ता एक करोड छ। चालु आवमा त जिसस प्रमुखलाई एक जना नासु स्तरको पिएको पनि व्यवस्था गरिएको छ। चालु आवमा एक करोड २२ लाख रुपैयाँ बजेट हरेक जिससमा पठाइएको मन्त्रालयले जनाएको छ। दुई बर्षको अवधिमा जिससका लागि मात्रै तलववापत एक अर्व ५४ करोड रुयैयाँ सरकारी ढुकुटीबाट खर्च भएको छ। स्थानीय तहका बजेट खर्च तथा कार्यक्रमको समीक्षासमेत हुन सकेको छैन। समीक्षा प्रदेश र संघलाई पठाउनु पर्नेमा जिससले त्यो काम पनि गर्न सकेका छैनन्।्। संघीय मामिला तथा सामान्य प्रशासन मन्त्रालयले स्थानीय तहको वस्तुस्थिति के छ भन्ने अन्योल रहेको जनाएको छ। मन्त्रालयका प्रवक्ता भूपाल वरालले भने, कार्यक्रमको अनुगमन र समीक्षा गरी स्थानीय तहलाई सुझाव दिन सक्ने भए पनि त्यस्तो कार्यकारी भूमिका नहुँदा निर्देशन पालना गर्नु वाध्यकारी हुँदैन। संविधान र ऐनले जिससलाई त्यही भूमिकामा राखेको छ। तहका सूचना केन्द्रलाई पठाउन पनि जिससले नसकेको उनले बताए। जिससलाई सरकारको नीति तथा कार्यक्रममा थप भूमिका दिएर अनुगमनलाई प्रभावकारी बनाउने भनिए पनि कार्यक्रम र बजेट नदिएको गेलालले बताए। सरकारले जे भने पनि जिससको भूमिका पहिलेको भन्दा फरक हुने छैन, उनले भने। जिससमा अधिकांश सदस्य वडा सदस्यबाट निर्वाचित छन्। आफूहरुलाई गाउँपालिका र नगरपालिकाका कार्यकारीले नटेरेको गुनासो पदाधिकारीको छ। जिससले अनुगमन गर्न समस्या देखिएको छ। अनुगमन गरेपछि निर्देशन दिए पनि त्यो बाध्यकारी नहुँदा अनुगमन फितलो बनेको जिल्ला समन्वय समिति भक्तपुरका प्रमुख गेलालले बताए। काठमाडौंकै ११ वटा नगरपालिकाले काठमाडौं जिससलाई नगरसभामा समेत निम्तो नगरेको काठमाडौं जिससका श्यामसुन्दरराज बैधले बताए। बजेट तथा कार्यक्रम नै थाहा नपाउँदा अनुगमन गर्न कठिनाइ भएको र तहले पनि समन्वयकारी काम गरेको छैन, उनले भने। अनुगमनमा पनि स्रोतसाधन अभाव छ। तहका प्रगति केन्द्रलाई दिनु जिससको दायित्व हो। त्यो नहुँदा तहको सूचना मन्त्रालयले समयमै नपाउँदा नीति र योजना निर्माण कार्य प्रभावित बनेको छ। तहले कुन शिर्षमा कसरी खर्च गरेको छ त्यसको विवरण नदिँदा प्रश्न उठेको र कामको गुणस्तरमा पनि समस्या रहेको जिसस महासंघका प्रवक्ता एवं भक्तपुर जिससका प्रमुख गेलालको भनाइ छ। प्रदेश कानुन संशोधन गरी जिससको भूमिका बढाउनु पर्ने सांसदले आवाज उठाएका छन्। दिएको दायित्व प्रभावकारी रुपमा पूरा गर्नुपर्छ, प्रदेशसभाका सभामुख सानुकुमार श्रेष्ठले भने, त्यसपछि कानुन संशोधन गरेर पनि जिम्मेवारी थप्न सकिन्छ। जिससको सभा सञ्चालनमा समेत एकरुपता छैन। जिल्ला पिच्छे सभा फरक फरक किसिमले सञ्चालन भइरहेका छन्। जिससको भूमिका प्रभावहीन हुनुमा बजेट व्यवस्थापन र कानुन कार्यान्वयन गर्ने सिलसिलामा केही गलत अभ्यास भएको संघीय मामिला तथा सामान्य प्रशासन मन्त्रालयका सचिव यादव कोइरालाले बताए। स्थानीय तहमा साधन स्रोत दुरुपयोग भएको छ कि भन्नेमा जिससले निरन्तर निगरानी गर्नु पर्ने उनले बताए। प्राकृतिक स्रोत साधनको अनुगमन गर्ने र दोहन हुन नदिने, खानी र नदीजन्य पदार्थको संरक्षण र दुरुपयोग हुन नदिने र वातावरण जोगाउन पनि जिससलाई भूमिका दिइएको छ।"
सडक बीचका विधुत पोलले दुर्घट्ना बढायो,"पोखरा : सडक बीचमा रहेका विधुतका पोलले सडक दुर्घटना बढाएको ट्राफिक कार्यालय कास्कीले जनाएको छ।एक नासले यात्रा गरिरहेका सवारी चालक बीचमा पोलमा ठोक्किँदा एम्बुसिङ पाराको दुर्घट्ना हुने गरेको जिल्ला ट्राफिक कार्यालय कास्कीका प्रमुख मुराहरि मिश्रले बताए। सडक फराकीलो बनाएसँगै पोल छेउमा नसारिदा हनाहकमा सवारी चालकको ज्यान जाने गरेको हो।बीच सडकमै पोल हुँदा ट्राफिक व्यवस्थापनमा समेत समस्या भएको उनले सुनाए। सडकका बीचमा रहेका पोल हटाउन ट्राफिक कार्यालयले सम्बन्धित निकायलाई पत्रचार गरेको छ। सडकको बीचमा रहेका पोलका कारण दुर्घट्ना बढेपछि र ट्राफिक व्यवस्थापनमा समेत समस्या आएको कारण ट्राफिक कार्यालयले सम्बन्धित निकायलाई पोल छेउमा सार्न पत्रचार गरेको छ। सडक विस्तार भयो, पोल सारिएन सडक विस्तार भएर चाक्लो बन्यो। ढलको संरचना पनि त्यसैअनुसार बनाइए। तर बिजुलीका पोल भने पहिलेकै स्थानबाट नसारिदा पोखरा महानगरपालिकाका सडक र पृथ्वीराजमार्गकै सडकको बीचमा रहेका पोल दुर्घटनाका कारण बनेका छन्। पोखराको जिरो किलो मिटरदेखि विजयपुरसम्मका सडकका पोल पछिल्लो समयमा दुर्घटनाको कारण बनेका छन्। विजयपुर देखि कोत्रेसम्मको राजमार्गको सडकका पोल पनि उस्तै अवस्थामा छन्। सडक बीचमै रहेको पोलका कारण यहाँको व्यस्त अमरसिंह चोक, सृजनाचोक सडकखण्डमा सबैभन्दा धेरै दुर्घटना हुने गरेको छ। पोखराका मुख्य बजार क्षेत्र पृथ्वीचोक, सृजनाचोक र जिरो किलो मिटरलगायत भित्री सडकका पोल पनि सारिएका छैनन्। पोखराको जिरो किलो मिटरदेखि बिजयपुरसम्मको पृथ्वीराजमार्ग खण्डको पोल सार्न मात्र २० करोड भन्दा बढी लाग्ने नेपाल विद्युत प्राधिकरण पोखरा विरण केन्द्रले जनाएको छ। पोल सार्ने क्रममा नागरिकलाई अध्यारोमा राख्नु भएन। त्यसका लागि नयाँ पोल सडकको छेउँमा गाडेर लाइन बिस्तार गरेर मात्र पुराना झिक्नु पर्दा पनि खर्च बढी लाग्ने उनले सुनाए। विद्युत प्राधिकरणको बजेटभन्दा बढी खरेच लाग्ने भएकाले सरकारले नै बजेट छुट्याउने पर्ने उनले सुनाए।यसका लागि स्टीमेट रकम केन्द्रीय कार्यालयमा पठाएको नेपाल विद्युत प्राधिकरण पोखरा विरण केन्द्रका प्रमुख सुरेन्द्रकुमार साहले बताए । विद्युतका पोल मर्मत, तार फेर्ने लगायत दैनिक मर्मत सुधारका लागि मात्र बजेट रहेकाले पोल सार्न बजेटकै कारण समस्या परेको उनले सुनाए। पोखराको यमदी पुलदेखि हेमजा हुँदै घट्टे खोलासम्म सडक बिस्तारको काम अघि बढिरहेको छ। यस क्षेत्रमा भने नेपाल सरकारले सडक बिस्तारसँगै सोही ठेकेदार सम्पनीलाई बिजुलीका पोल पनि छेउमा सार्ने गरी जिम्मा दिएको नेपाल विद्युत प्राधिकरण पोखरा विरण केन्द्रले बताएको छ। सडक विस्तारसँगै त्यससँग जोडिएर आउने बिजुलीका पोल, खानेपानीका पाइप ढल, फुटपाथको व्यवस्थापन सँगसँगै गर्नु पर्नेमा त्यसो नहुँदा नागरिकले सास्ती खेप्नु परेको नागरिक समाज पोखराका संयोजक बिष्णुहरि अधिकारीले बताए। सडक बिस्तार गर्नुअघि सडक विभाग, विद्युत, टेलीफोन, खानेपानीलगायतका सरकारी कार्यालय बीच एकआपसमा समन्वय गरी काम अघि नबढ्दा नागरिकले दुःख पाउने मात्र होइन एउटाले बनाउने अर्काले भत्काउने गर्दा विकास निर्माणको काममा लागत अनावश्यक बढ्ने गरेको उनले सुनाए।"
५५ हजार घुससहित सबइन्जिनियर पक्राउ,काठमाडौं : नगराईन नगरपालिका धनुषाका सबइन्जिनियर उमेश मण्डल ५५ हजार घुससहित पक्राउ परेका छन्। अख्तियार दुरुपयोग अनुसन्धान आयोगले सम्पन्न योजनाको कार्य सम्पन्न प्रतिवेदन तयार गरी रकम भुक्तानी लिन सहज गराई दिने भन्दै सेवाग्राहीसँग घुस मागेको आरोपमा पक्राउ गरेको हो। जनकपुर उपमहानगरपालिका६ अस्पताल रोडस्थित अञ्चल अस्पताल जनकपुर नजिकको रेडक्रस भवनको पश्चिमदक्षिण र बाह्रबिघा चौरको पूर्वदक्षिणबाट रङ्गेहात नियन्त्रणमा लिएको हो।घटनाबारे अनुसन्धान भइरहेको अख्तियार प्रवक्ता प्रदीपकुमार कोइरालाले जानकारी दिए।
विप्लवका विद्यार्थी नेता बर्दियाबाट रिहा,"गुलरिया : विप्लव निकट अखिल क्रान्तिकारीको केन्द्रीय सचिवालय सदस्य पुष्पराज न्यौपाने बर्दियाबाट रिहा भएका छन्। सर्वोच्च अदालको फैसला आदेशपछि न्यौपाने रिहा भएका हुन्। गत फागुन महिनामा पक्राउ परेका न्यौपाने पटकपटक पक्राउ पर्दै रिहाई हुँदै आएका थिए। बाँकेमा १० हजार धरौटी बुझाएका उनलाई लगत्तै जिल्ला प्रशासन कार्यालय बाँकेको परिसरबाट पुन पक्राउ गरेको थियो। सर्वोच्च अदालको फैसला आदेशले शुक्रबार न्यौपानेको बर्दिया जिल्लाबाट रिहाई भएको जिल्ला प्रहरी कार्यालय बर्दियाका प्रहरी उपरीक्षक राजेशनाथ बास्तोलाले बताए। बाँके, बर्दियालगायत कैलालीका हिरासत तथा कारागारमा बन्दी रहेका अवस्थामा उनलाई गैरन्यायिक बन्दी बनाइएको भन्दै उनका भाइ दिपक न्यौपानेले साउन दोस्रो साता सर्वोच्च अदालतमा बन्दी प्रत्यक्षीकरणको निवेदन दायर गरेका थिए।"
पप्पुको विपक्षमा अदालतको आदेश,"गोरखाः बारकिलो, छेपेटार, भालुस्वाँरा, बारपाक सडक योजना कार्यालय र ग्लोबल आइएमई बैंकविरुद्ध पप्पु कन्स्ट्रक्शनले दायर गरेको निवेदनमा उच्च अदालत पोखराले पप्पु कन्स्ट्रक्शनको विपक्षमा आदेश दिएको छ। धरौटी जफत प्रक्रिया रोक्का गर्न अन्तरिम आदेश माग गर्दै पप्पुले दिएको निवेदनको विषयमा उच्च अदालतले अन्तरिम आदेश जारी गर्न नपर्ने भनी आदेश दिएको हो। त्रिशुली नदीमाथिको गोरखाको बुटार पुल पाँचबर्षदेखि अलपत्र पारेको भन्दै बारकिलो भालुस्वाँरा बारपाक सडक योजना कार्यालयले पप्पु कन्स्ट्रक्शनको धरौटी रकम फिर्ता लिन ग्लोबल आइएमई बैंकमा प्रक्रिया अघि बढाएको थियो। पप्पुले सो प्रक्रिया रोक्न सडक कार्यालय र बैंकलाई विपक्षी बनाएर अन्तरिम आदेश माग गर्दै उच्च अदालत पोखरामा निवेदन दिएका थियो। अदालतमा निवेदन परेपछि हामीसँग लिखित जवाफ माग भयो सडक योजना कार्यालयका सूचना अधिकारी राजेश यादवले भने, सरकारी वकिलमार्फत लिखित जवाफ पनि पठायौं। कार्यालय प्रमुख नै अदालतमा उपस्थित भएर जवाफ दिनुभयो। अनि अदालतले स्टेअर्डर गर्नुनपर्ने आदेश आएको हो। कार्यालयले पप्पुलाई ठेक्का सम्झौता गरेपछि एक करोड ४९ लाख रुपैयाँ धरौटी दिएको थियो। तर लामो समयसम्म पनि कामको प्रगति हुन नसकेपछि बैंकमा रहेको धरौटीबाट पेश्कीवापतको रकम फिर्ता लिन कार्यालयले प्रक्रिया अघि बढाएको इञ्जिनियर यादवले जानकारी दिए। डेढ वर्षभित्र सम्पन्न गर्ने भनेर २०७१ सालमा ठेक्का सम्झौता गरेको कम्पनीले पाँच वर्ष बित्दा पनि १२ प्रतिशतभन्दा बढी काम गर्न सकेन, कामै नभएपछि हामीले पेश्की दिएको रकम बैंकमा राखेको धरौटीबाट फिर्ता गराउन बैंकमा पत्राचार गर्यौं उनले भने, धरौटी जफतका लागि बैंकलाई ताकेता गरेपछि पप्पुले कार्यालय र बैंकलाई विपक्षी बनाएर मुद्दा दायर गरेको थियो। पप्पुले पाँच बर्षसम्म जगको काम पनि पूरा गर्न नसकेको कार्यालयको भनाइ छ। तीनवटा जग बनाउनुपर्नेमा हालसम्म दुईवटा मात्र जगको काम पूरा गरेको सूचना अधिकारी यादवले बताए। त्रिशुली पारी जीपको १८ मिटर जग खन्ने क्रममा १० मिटर खनेपछि धेरै ठूलो र कडा चट्टान भेटिएको थियो। त्यसलाई फुटाउने मेसिन त्यहाँ पुर्याउन नसकेर काम हुन नसकेको कार्यालयले जनाएको छ। चट्टान फुटाउन सरकारले पप्पु कन्स्ट्रक्शनलाई बेलिब्रिज दिने निर्णय गरेको थियो। मापदण्ड मिचेर निजी कम्पनीलाई दिने निर्णय गरे पनि बेलिब्रिज दिन भने सकिएन यादवले थपे, अब काम कुन मोडलमा अघि बढाउने, म्याद थप गर्ने कि नगर्ने भन्ने कुरा पनि अन्योलमै छ। २०७४ मंसिर ३० गतेभित्र निर्माण सम्पन्न गरिसक्न १७ करोड ४६ लाख ३३ हजार दुईसय ८६ रुपैयाँमा सम्झौता भएको थियो। हालसम्म ठेकेदार हरिनारायण रौनियारले पेश्कीस्वरुप एक करोड ४९ लाख रुपैयाँ भुक्तानी लगिसकेका छन्।"
५ सय परिवार लालपुर्जाविहीन,"इलाम : माई नगरपालिका ४ शुक्रबारे बजारका नविन अधिकारीले पसल गर्ने घर उनको हो। तर जमिन उनको होइन। ३५ वर्ष अघि दानावारी पञ्चायतले स्थानीय कन्काई माध्यमिक विद्यालय चलाउन स्थानीयलाई बिक्री गरेको जग्गाको लालपुर्जा नबन्दा नविन जस्तै करिब ५ सय परिवार सरकारी वनको जमिनमा बसिरहेका छन्। विद्यालयलाई माध्यमिक तहमा स्तरोन्नति गर्ने प्रयोजनका लागि २० फुट लम्बाइ र २० फुट चौडाइको जमिन स्थानीयलाई एक हजार रुपैयाँका दरमा बिक्री गरेको तत्कालीन कन्काई माध्यमिक विद्यालयका प्रधानाध्यापक पदमबहादुर घिमिरेले बताए। उनका अनुसार विद्यालयले स्थानीय तिलबहादुर लिम्बुको ३ रोपनी जमिन खरिद गरेर आसपासको जमिन स्थानीयलाई बिक्रि गरेको थियो। घिमिरेले भने स्थानीयको त्यही रकमले विद्यालय त बन्यो तर स्थानीयको हातमा जग्गाका लालपुर्जा आएन। इलाम उद्योग बाणिज्य संघ दानावारी शाखाका वरिष्ठ उपाध्यक्ष गोपाल घिमिरेका अनुसार शुक्रबारे बजारको जग्गा बिक्री गर्दा स्थानीय विद्यालय चलाउने र बजार सञ्चालन गर्ने उद्येश्य थियो। स्थानीय सरकारले १९९ वटा घडेरी स्थानीयलाई बिक्री गर्यो। घिमिरे भन्छन्, जग्गा सरकारको नाममा छ। घर जग्गा राखेर व्यपार गर्न चाहनेका लागि बाटो बन्द छ। स्थानीयले ५० लाख सम्म खर्चेर बनाएका घर बैकिङ कारोबारका लागि भने काम दिदैनन्। त्यस्ता घर मात्र ५० भन्दा माथी बनिसकेका छन्। सरकारले कस्तो कानुन ल्याउँछ भन्ने पर्खाइमै तीन दशक बितेको स्थानीय भक्त लुंगेलीले बताए। उनका अनुसार १७७ रोपनी क्षेत्रमा फैलिएको बजारका सबै घर नमुना सामुदायिक वनको क्षेत्रमा पर्दछन्। त्यही क्षेत्रमा प्रत्येक शुक्रबार हाट बजार पनि लाग्ने गरेको छ। वरिष्ठ उपाध्यक्ष घिमिरले भने, समस्या समाधानका लागि भने कसैले काम गरेनन्। माई नगरपालिकाका मेयर दिपक थेवे स्थानीय ऐन बनाएर समस्या समाधानका लागि पहल गर्ने बताउँछन्। रोङ गाउँपालिका ६ पाटापुरका स्थायी लालपुर्जा नपाएका ८० जनाको विवरण अध्यावधिकको काम सुरु भएको छ। अध्यावधिक भएपछि उनीहरुले स्थायी लालपुर्जा पाउने छन्। सुकुम्बासीको व्यवस्थापनका लागि रोङ गाउँपालिकाले सुकुम्बासीको तथ्यांक संकलन गरेर मालपोत तिर्ने बाटो खोलिदिएपछि अस्थायी लालपुर्जा अध्यावधिकका लागि मालपोत कार्यालय इलामको टोलीले शनिबार अनुगमन गरेको हो। गाउँपालिकाले गठन गरेको व्यवस्थित बसोबास व्यवस्थापन समितिका अध्यक्ष टंक थापाले केहि दिन देखि नै अध्यावधिकको काम हुनेछ। गाउँपालिकाले पाटापुरका ८६ जनाको १ हजार ५५८ रोपनी जग्गाको मालपोत तिर्ने व्यवस्था मिलाई दिएको थियो। वडामा रहेका सुकुम्बासीको लगत समेत संकलन गरेको छ। स्थानीयले २२ वर्षदेखि अस्थायी लालपुर्जा हातमा बोके पनि अंशवण्डासमेत गर्न नपाएको स्थानीय भक्तबहादुर राईले सुनाए। उनीहरुलाई २०५२ सालमा सुकुम्बासी आयोगले अस्थाइ पुर्जा दिएको थियो। भोट बंैकका लागि मात्र प्रयोग भइरहेका सुकुम्बासीको व्यवस्थापनका लागि स्थानीय सरकारले पहल जारी राखेको रोङ गाउँपालिकाका अध्यक्ष सम्शेर राईले बताए। एउटै गाउँपालिकामा हजार परिवार लालपुर्जाविहीन सिंगो सहरकै लालपुर्जा छैन १६ वर्षपछि लालपुर्जा पाए पालीवासीले लालपुर्जा नहुँदा दासजस्तो पूरै गाउँ लालपुर्जाविहीन किन बिक्री हुँदैछन् लालपुर्जा ? वीरेन्द्रको सम्पत्तिमा ब्रह्मलुट : लालपुर्जामा ट्रस्टको नाम, जग्गा व्यक्तिको सिंगै वडा लालपुर्जाविहीन चुनावी नारामात्रै भयो लालपुर्जा"
साना आयोजनामा डोजर प्रतिबन्ध,"जाजरकोट : कुशे गाउँपालिकाले एक करोडभन्दा कमका आयोजनामा डोजर र स्काभेटर प्रयोग गर्न प्रतिबन्ध लगाएको छ। साना आयोजनामा डोजर प्रयोग गर्दा स्थानीय युवाले काम नपाउने भन्दै कामका लागि विदेश पलायन हुने युवालाई रोजगारी दि न एक करोडभन्दा कमका आयोजनामा डोजर प्रतिबन्ध लगाउने गाउँपालिकाले निर्णय गरेको हो। गाउँपालिका अध्यक्ष हरिचन्द्र बस्नेतले प्राविधिक दृष्टिकोणले प्रयोग गर्नै पर्ने भएमात्रै डोजर चलाउने नत्र साना आयोजनामा बेरोजगार युवालाई काम गरिने जानकारी दिए। गाउँपालिकाले दुई बर्षको अवधीमा १२ सडक आयोजना अन्तर्गत एक सय ४२ किलोमिटर सडकको ट्रयाक खोल्ने काम सम्पन्न गरेको छ। थप तीन वटा सडकको ट्रयाक खोल्ने र स्तरोन्नती गर्ने काममा युवा परिचालन हुने उनको भनाइ छ। गाउँका सडक आयोजनामा डोजरालाको एकाधिकार देखिएको छ। युवा भने काम नपाएर खाडीमुलुक र भारत जान थालेपछि डोजर प्रतिबन्ध गर्ने निर्णय गर्न बाध्य भएका हौं, गाउँपालिका अध्यक्ष बस्नेतले भने। वातावरणीय प्रभाव मुल्यांकनविना जथाभावी डोजर प्रयोग गर्दा पहिरोको जोखिम पनि बढेपछि सचेतना अपनाइएको उनको भनाइ छ। डोजर प्रतिबन्धको निर्णय नगर्न डोजर मालिक समेत रहेका केही जनप्रतिनिधिले कार्यपालिका बैठकमा विरोध गरेका थिए। कुशेका तीनजना वडाध्यक्ष डोजर मालिक छन्। वडा नम्बर२ का अध्यक्ष जनकबहादुर शाही, वडा नम्बर३ का अध्यक्ष तप्तबहादुर हमाल र वडा नम्बर६ का अध्यक्ष अमरबहादुर शाहीले चुनाव जितेपछि डोजर किनेका हुन्। गाउँपालिका भित्र खनिएका अधिकांश सडकमा उनीहरुकै डोजर प्रयोग गरिएका थिए। सडक खन्न डोजर प्रतिबन्ध लगाउने गाउँपालिकाको निर्णयलाई स्थानीयले स्वागत गरेका छन्। केही बर्ष यता गाउँमा डोजर भित्रिएपछि स्थानीयले काम पाउन छोडेका थिए। काम नपाउँदा उनीहरु कालापहाड (भारत) जान बाध्य थिए। स्थानीय रामचन्द्र शर्माले भने, एकदमै राम्रो र जनपक्षीय निर्णय भएको छ। एक करोडभन्दा माथीका आयोजना टेण्डर प्रक्रियामार्फत हुने भएकाले ठुला आयोजनामा नागरिकले हस्तक्षेप गर्न नमिल्ने उनको भनाइ छ।"
संकटमा सामुदायिक क्याम्पस,"प्यूठान : प्यूठान नगरपालिका७ को स्वर्गद्वारी क्याम्पस पूण्यखोलाका प्राधयापक नेत्रमणी आचार्यले तलब नपाएको ६ महिजा भयो। नियमित क्याम्पसमा अध्यापन गराउँदा पनि ६ महिनासम्म तलब नपाउँदा घरखर्च चलाउनै समस्या भएको उनी बताउँछन्। क्याम्पसको आर्थिक स्रोत नभएका कारण आचार्य मात्रै होइन, क्याम्पसका सबै प्राध्यापकहरु ६ महिनादेखि तलब पर्खेर बसेका छन्। व्यवस्थापन समितिले भने क्याम्पसको आर्थिक स्रोत नहुँदा तलब खुवाउन नसकिएको बताएको छ। स्वयंसेवक जस्तै हुनुपरेको छ, क्याम्पसको दिगो व्यवस्थापनमा स्थानीय सरकारले पहल थाल्नुपर्छ आचार्यले भने। जिल्लामा सामुदायिक तहबाट पाँचवटा क्याम्पस सञ्चालित छन्। ती सबै क्याम्पसहरु आर्थिक अभावले सञ्चालनमा सकस देखिएको छ। विद्यार्थीको शुल्कले धानिएका क्याम्पसहरु विद्यार्थी संख्या घटेसँगै अप्ठ्यारोमा परेका हुन्। बर्सेनि विद्यार्थी संख्या घट्दैछन् प्यूठान क्याम्पस खलंगाकी प्रमुख कल्पना खड्काले भनिन्, सरहरुलाई तलब खुवाउनसमेत गाह्रो भइरहेको छ। उनी आफूले पनि दुई महिनादेखि तलब नबुझेको बताउछिन्। त्रिभुवन विश्वविद्यालयले तोकको सेवा सुविधाभन्दा धेरै कममा प्राध्यापकहरुले पढाउँदै आएको उनको भनाइ छ। प्यूठान नगरपालिकाकै बाग्दुलामा झिमरुक, स्वर्गद्वारी नगरपालिका भिंगृमा अम्मर र झिमरुक गाउँपालिका मच्छिमा गौमुखी क्याम्पस सञ्चालनमा छन्। गाउँ तथा नगरपालिकाले वार्षिक रुपमा दिएको थोरै अनुदानले जसोतसो धान्न सजिलो भए पनि दिगो समाधान नभएको क्याम्पस प्रमुखहरु बताउँछन्। प्रदेश, संघ र स्थानीय सरकारले भौतिक संरचनाका लागि बजेट दिए पनि प्रशासनिक खर्च नदिने गरेको स्वर्गद्वारी बहुमुखी क्याम्पसका प्रमुख गुञ्जबहादुर खड्काले बताए। उनकाअनुसार उक्त क्याम्पस जिल्लाकै पुरानो हो। त्रिभुवन विश्वविद्यालयबाट सम्बन्धन प्राप्त उक्त क्याम्पस ०३७ सालमा स्थापना भएको थियो। हाम्रो क्याम्पससँगै स्थापना भएका सबै आंगिक भइसके उनले भने, तर यो क्याम्पस अहिलेसम्म समुदायस्तरबाट चलाउनुपरेको छ। क्याम्पस संचालनका लागि प्रशासनिक खर्चतर्फ वार्षिक करिव ७० लाख रुपैयाँ अपुग हुने गरेको छ। खड्काले हाल ५ सय २० जना विद्यार्थी अध्ययनरत रहेको बताए। उच्च शिक्षा सञ्चालनमा तत्कालै व्यवहारीक नीति ल्याउनसमेत उनले सरकारलाई आग्रह गरे। राज्यको प्रत्यक्ष लगानीबीना कक्षा १२ देखि माथिल्लो कक्षाको पठनपाठन सञ्चालन गर्न हम्मेहम्मे पर्ने क्याम्पसका प्रमुख बताउँछन्। जिल्लामा सञ्चालित पाँचवटै क्याम्पसमा हेर्दा एक हजार विद्यार्थी पनि पुग्दैनन्। स्वर्गद्वारीमा ५ सय २०, गौमुखीमा एक सय २०, प्यूठानमा एक सय १२, अमरमा एक सय २५ र झिमरुक क्याम्पसमा एक सय १० गरी कुल ९ सय ८७ जना विद्यार्थी छन्। घट्दो विद्यार्थी संख्यालाई मध्यनजर गर्दै नजिकका क्याम्पसहरुलाई समायोजन गर्नुपर्ने प्राध्यापक डाशिवराज पण्डितले सुझाव दिए। त्रिभुवन विश्वविद्यालयले ५ किलोमिटर दुरीको बीचमा अर्को क्याम्पस सञ्चालन गर्न नपाउने नीतिगत व्यवस्था गरे पनि बिजुवार र बाग्दुलामै दुई क्याम्पस छन्। जिल्लाका सरोकारवालाले प्यूठान क्याम्पस खलंगा, झिमरुक क्याम्पस बाग्दुला र स्वर्गद्वारी बहुमुखी क्याम्पस पूण्यखोलालाइ मर्ज गर्नुपर्ने धारणा राखेका छन्। भूगोलका हिसावले सदरमुकामदेखि टाढा रहेका अन्य तीन क्याम्पस यथावत सञ्चालन हुनुपर्नेमा उनीहरुको जोड छ। संघीय शिक्षा ऐन जारी नहुँदा सामुदायिक स्तरबाट सञ्चालित क्याम्पसहरु सञ्चालनमा कठिनाइ आएको छ। छोराछोरीलाइ सहरमा पढाउने चलन बढ्दो छ पण्डितले भने, गाउँका विद्यालयमा कसले पढ्ने ? जिल्लामा शिक्षा, मानविकी, व्यवस्थापन संकायमा पठनपाठन हुँदै आएको छ।"
स्वेता भन्छिन् 'कृपया हाम्रो प्रेमलाई जोक नबनाइदिनुहोस्',"काठमाडौं : नायिका स्वेता खड्काले फेसबुकमा भावुक स्टाटस लेख्दै श्रीकृष्ण श्रेष्ठलाई संझेकी छिन्।हाल बेल्जियममा रहेकी स्वेताले स्वर्गीय पति श्रीकृष्ण श्रेष्ठलाई संझिदै आफ्नो फेसबुक वालमा मर्मस्पर्शी स्टाटस लेखेकी हुन्। उनले लेखेकी छिन, 'मैले के गुमाए र के पाएँ त्यसको हिसाबकिताब गर्ने हो भने यो उमेरसम्म आइपुग्दा जति पाएको छु त्यो भन्दा धेरै कुरा गुमाएको छु। सबैभन्दा सर्वश्रेष्ठ कुरा, मैले मेरो आत्मीय व्यक्ति गुमाएको छु जसको भर्पाइ कुनै धन सम्पत्ति वा सफलताले गर्न सक्नेछैन।' उनले श्रीकृष्णलाई गुमाएको दिन सम्झनभन्दा पनि बिर्सन चाहेको बताएकी छिन्।'मेरा प्रेमी, पति, मित्र र अभिभावक जसलाई मैले भौतिक रुपमा सदासदाका लागि गुमाएको मेरो जिन्दगीको सबैभन्दा कालो दिन। त्यो दिनलाई सम्झाइदिने अनि खाटो बस्न लागेको घाउमा नुनचुक छरीदिने प्रयाहरु भइरहन्छन्।उनी भन्छिन्, 'त्यसैले त्यो दिन सम्झनभन्दा बिर्सन चाहन्छु।' उनले पति श्रीकष्णको पाँचौ पुण्य तिथि यही साउन २९ परेको जानकारी दिएकी छिन्। उनले श्रीकृष्णलाई बिर्सन नसकेको र सदासदा मस्तिष्कमा रहिरने भनेकी छिन्।'माया र सम्झनाको तौल हुँदैन, आकार हुँदैन अनी सीमा पनि हुँदैन। मेरा स्वर्गीय पतीप्रतिको मेरो प्रेम बुझ्नलाई कोमल हृदय चाहिन्छ। मायाको अर्थ बुझ्नेहरुले मात्र मेरो भावनालाई बुझ्न सक्छन्।अत: मेरो मुटुमा बाँचिरहेका, मेरो ओंठमा हाँसिरहेका, मेरो हरेक पाइलामा छाया बनेर मसँगै हिंडिरहेका अनी मेरा हरेक सफलतामा रमाइरहेका मेरो जीवनसाथी अझै पनि मेरो मन र मस्तिस्कमा जिवितै छन् र सदासदा जीवित रहनेछन्।' उनले केही मिडियाहरुले आफू र आफ्ना स्वर्गीय पतीबीचको प्रेमलाई 'जोक' बनाएको आरोप लगाएकी छन्।उनले भनेकी छन्, 'मेरो अनुपस्थितिमा केही अनलाइन मिडियामार्फत म र मेरो स्वर्गीय पती बीचको प्रेमलाई 'जोक' बनाउन प्रयास गरेको पाएँ, कृपया यस्तो घीनलाग्दो खेल नखेलिदिनु हुन म हार्दिक अनुरोध गर्दछु।'"
अन्त्येष्टिका लागि लगिएको शिशु चल्मलाएपछि अस्पताल फर्काइयो,"चितवन : देवघाटमा अन्त्येष्टिका लागि लगिएको शिशु चल्मलाएपछि पुनः अस्पतालमा फर्काइएको छ। सँगै मृत्यु भएको भनी गाडिएको अर्को शिशुलाई उत्खनन् गरी प्रहरीले परीक्षणका लागि भरतपुर अस्पताल ल्याएको छ। जिल्ला प्रहरी कार्यालय चितवनले दिएको जानकारीअनुसार पश्चिम चितवनको चनौलिकी एक महिलाले चितवन मेडिकल कलेजमा जुम्ल्याहा शिशुको जन्म दिएकी थिइन्। प्रहरी उपरीक्षक दानबहादुर मल्लका अनुसार जन्मिएका शिशुमध्ये एकको मृत्यु भएको र अर्को एक जीवित रहेको अवस्थामा अस्पतालले घर पठाएको थियो। घर पुगेपछि अर्को शिशु पनि मृत्यु भयो भनी अन्त्येष्टिका लागि देवघाट लगिएको थियो । मल्लका अनुसार खाल्डोमा राख्ने क्रममा एउटा शिशु चल्मलाएपछि अस्पताल फर्काइएको हो। शङ्कास्पद देखिएपछि अर्को शिशु पनि उत्खनन् गरी परीक्षणका लागि ल्याइएको उनले जानकारी दिए। अस्पताल फर्काइएको शिशुको चितवन मेडिकल कलेजमा उपचार भइरहेको छ। घटना शङ्कास्पद देखिएपछि परिवारका तीन जनालाई नियन्त्रणमा लिई अनुसन्धान भइरहेको उनले जनाए।पक्राउ परेकाहरु शिशुका बुबा, फुपू दिदी र थप एक व्यक्ति रहेका छन्। अनुसन्धान भइरहेकाले पक्राउ परेकाको नाम सार्वजनिक गरिएको छैन। जन्मिएका दुईमध्ये एक किलो २०० ग्राम तौल भएको शिशुको मृत्यु भएको हो भने ८०० ग्रामको शिशु जीवित रहेको मल्लले बताए। घटना शुक्रबार भएको हो। बिहीबार ती बच्चा जन्मिएका थिए। गर्भ रहेको सात महिनाको समयमा जुम्ल्याहा शिशुको जन्म भएको थियो।रासस"
नेपालगन्जमा १० हजार बिरुवा रोपिँदै,"नेपालगन्ज : सहरी विकास तथा भवन निर्माण विभागले सहर सौन्दर्यताका लागि नेपालगन्जमा १० हजार बिरुवा रोप्न सुरु गरेको छ। सहरी विकास मन्त्री मोहम्मद इस्तियाक राईले आइतबार नेपालगन्जको जमुनाहामा बिरुवा रोपेर वृहत वृक्षारोपणको शुभारम्भ गरे। उनले भने, 'अबको दुई तीन महिनाभित्र नगरमा १० हजार बिरुवा रोपिनेछन्। सडकबीचमा फूल रोपिएका छन्। खाली ठाउँमा ठूला रुख हुने विरुवा हुनेछन्।' सुर्खेत रोडको जमुनाहादेखि राँझा चोकसम्म मात्र दुईदेखि तीन हजार बिरुवा रोप्ने लक्ष्य छ। नगरका सार्वजनिक स्थलमा पनि बिरुवा रोपिने मन्त्री राईले बताए। 'म आम नागरिकसँग अपिल गर्न चाहन्छु। तपाईहरु कम्तीमा आआफ्नो घरमा, आँगनमा, खेतवारीमा एउटा एउटा फलको विरुवा र वातावरण सफा राख्न बिरुवा रोप्नुहोस्,' उनले भने, 'मैले पार्टीका प्रतिनिधि र नेतालाई पनि आफ्नो घरबारीमा कम्तीमा पनि दुईवटा बिरुवा रोप्न भनेको छु।'"
मान्छे तान्ने त्रिशूली : ०७३ यता २३८ दुर्घटनामा १७७ को मृत्यु,"चितवन : नारायणगढमुग्लिन सडक र पृथ्वी राजमार्गको मौवाखोलामुग्लिन सडकमा दुर्घटना भइरहन्छन्। अधिकांश दुर्घटनामा सवारीसाधन सोझै त्रिशूलीमा खस्छन्। कतिपय सवारीसाधन नदीमै हराउँछन्। दुर्घटनाको तथ्यांक हेर्दा त्रिशूलीले धेरै मान्छे खाएको छ। अघिल्लो दुई आवमा चितवनतर्फबाट ३३ वटा सवारीसाधन त्रिशूलीमा खसे। भरतपुरको जुगेडीदेखि धादिङ सिमाना मौवाखोलासम्म भएको दुर्घटनामा ५१ जनाले ज्यान गुमाए। जिल्ला ट्राफिक कार्यालय चितवनका अनुसार आव ०७४७५ मा १४ वटा गाडी नदीमा खसेका थिए। तिनमा २२ जनाको मृत्यु भयो। ०७५७६ मा १५ वटा गाडी त्रिशूली खसे भने २६ जनाले ज्यान गुमाए। साउनमा मात्रै चार वटा सवारीसाधन त्रिशूलीमा खसेका छन्। त्यसअघि पनि थुप्रै गाडी त्रिशूलीमा खसेर बेपत्ता भएका छन्। ०७३ असोज ९ गते पूर्वगृहमन्त्री माधव घिमिरे चढेको बा९च १५३१ नम्बरको गाडी घोप्टेभीरबाट दुई सय मिटर त्रिशूलीमा खसेर बेपत्ता भएको थियो। घटनामा चार जनाको मृत्यु भएको थियो। घिमिरेसहित दुई बेपत्ता भए। गोताखोरले पानीको गहिराइमा पुगेर खोज्दा पनि गाडी भेट्न सकेनन्। त्यसको केही दिनअघि मालवाहक ट्रक खसेर नदीमा गायब भएको थियो। ०७३ भदौ १० गते रौतहटको गौरबाट पोखरातर्फ जाँदै गरेको ग१ख ३७०९ नम्बरको रात्रिबस त्रिशूलीमा खस्दा २५ जनाको मृत्यु भएको थियो। ०७३ साउनदेखि माघसम्म मात्रै २१ वटा गाडी त्रिशूलीमा खसेको तथ्यांक छ। नारायणगढमुग्लिन सडक खण्डको कालीखोलामा २०७४ असार ९ गते पहिरो पन्छाउने क्रममा पहिरोले बगाएर त्रिशूलीमा डुबेको प्रहरीको भ्यान बेपत्ता छ। घटनामा प्रहरी सहायक निरीक्षकसहित चार जनाको मृत्यु भएको थियो। आव ०७३ देखि अहिलेसम्म नारायणगढमुग्लिन सडक खण्डमा एक सय ४१ सवारी दुर्घटनामा परे। त्यसमा १०३ जनाको मृत्यु भयो। पृथ्वी राजमार्गअन्तर्गत मुग्लिनदेखि मौवा खोलासम्म ९७ वटा दुर्घटनामा परेर ७४ जनाले ज्यान गुमाए। प्रायः मालवाहक ट्रक, ग्यास बुलेट, यात्रुवाहक बस र मोटरसाइकल सडकबाट खसेका छन्। घुमाउरो सडक र चालकको लापरबाहीका कारण दुर्घटना बढेको ट्राफिक प्रहरीको निष्कर्ष छ। रातको समयमा चलेका साधन बढी दुर्घटनामा परेका छन्। प्रहरी प्रतिवेदनअनुसार अधिकांश घटना चालकको लापरबाहीबाट भएको देखिन्छ। तीव्र गति र चालक निदाउने मुख्य कारण हुन्। सडक र ट्राफिक संकेतअनुसार चालक सजग नहुँदा दुर्घटना बढेको जिल्ला ट्राफिक प्रहरी कार्यालय चितवनका प्रहरी नायब निरीक्षक कृष्ण ठकुरीले बताए। हामीले बेलाबेलामा चेक गर्दा अधिकांशमा दुई जना चालक हँुदैनन्, ठकुरीले भने, घटनाक्रम केलाउँदा चालकले सजगता नअपनाउँदा दुर्घटना भएको पाइएको छ। लामो दुरीमा चल्ने गाडीमा एकजना मात्रै चालक हुँदा पनि दुर्घटना हुने गरेको छ। सवारी तथा यातायात व्यवस्था ऐन २०४९ अनुसार २५० किलोमिटरभन्दा लामो दुरीमा अनिवार्य दुई जना चालक हुनुपर्छ। तर यो कार्यान्वयन भएको पाइँदैन। नेपाल यातायात व्यवसायी राष्ट्रिय महासंघका उपाध्यक्ष रामप्रसाद सुवेदी भने सडकको अवस्था सुधार नहुँदा दुर्घटना बढेको बताउँछन्। वर्षांैअघिको तुलनामा अहिले चल्ने संख्या तुलना गर्दा आकाशजमिनको फरक छ, सुवेदीले भने, केही हद चालकको दोष होला तर सडकको क्षमता सुधार नहुँदा पनि समस्या देखिएको छ। जलबिरे, घोप्टेभीर, फिस्लिङ, कालीखोला, चेपाङ डाँडा, गाईघाट, रिद्दी खोला बढी दुर्घटना हुने क्षेत्र हुन्। प्रायः घुम्ती र साँघुरो पुलमा दुर्घटना हुने गरेको छ। दुर्घटना न्यूनीकरणका लागि केही वर्षअघि सुरु गरेको रिफ्रेस सेन्टरले निरन्तरता पाउन सकेन। यस क्रममा चालकलाई मुख धुन लगाउने, चिया खुवाएर पठाउने, सवारीको अवस्था र यात्रुको गुनासो सुन्ने गरिन्थ्यो। जनशक्ति, पूर्वाधार र स्थानको अभावले यो स्थगित भएको छ।"
शिवपुरीको आधा पानी भण्डारमै छाडिने,"काठमाडौं : शिवपुरी जलाधार क्षेत्रबाट संकलितमध्ये ५० प्रतिशत पानी जलभण्डारमा अनिवार्य छाड्नुपर्ने नियम छ। त्यस्तै खानेपानीबाहेक अन्य प्रयोजनका लागि प्रयोग हुँदै आएको पानी सातामा एक दिन पूरै जलस्रोतमा छाड्नुपर्ने अर्थात् वाटर होलिडे मनाउने व्यवस्था छ। तर कार्यान्वयन हुन सकेको छैन। भएको व्यवस्था कार्यान्वयन चरणमा रहेको शिवपुरी नागार्जुन राष्ट्रिय निकुञ्जका सहायक संरक्षण अधिकृत पशुपति अधिकारीले जानकारी दिए। वाटर होलिडे र ५० प्रतिशत पानी जलभण्डारमा छाड्नेबारे पानी प्रयोग गर्दै आएका निकाय वा समितिसँग छलफल गरिरहेको उनले बताए। शिवपुरी नागार्जुन राष्ट्रिय निकुञ्ज नियमावली, २०७६मा निकुञ्ज क्षेत्रको जलस्रोतको पानी संकलन गर्ने निकाय वा समितिले नदी, खोला, पोखरी, ताल जस्ता जल भण्डारमा कम्तीमा ५० प्रतिशत पानी छाड्नुपर्ने अनिवार्य व्यवस्था छ। तर नियमावली लागू हुँदा खानेपानीका लागि उपयोग भइरहेको पानी अर्काे व्यवस्था नहुन्जेल साबिक बमोजिम नै प्रयोग गर्न दिने व्यवस्था छ। शिवपुरी जलाधार क्षेत्रको पानी खानेपानीसँगै सिँचाइ, जलविद्युत्लगायत काममा पनि प्रयोग गरिँदै आएको छ। नियमावली नेपाल राजपत्रमा जेठ ६ गते प्रकाशित भएको थियो। पहिला यस्तो प्रावधान नभएको र केही समयअघि मात्र नियमावलीमा यस्तो व्यवस्था गरिएकाले कार्यान्वयन नभएको हो, उनले भने, कार्यान्वयनको चरणमा छौं। छिट्टै नियमावलीमा भएको व्यवस्था अक्षरशः पालना गराउने छौं। शिवपुरी जलाधार क्षेत्र मनहरा, वागमती, विष्णुमती, रुद्रमतीलगायत नदीको मुहान हो। काठमाडौं उपत्यका खानेपानी लिमिटेड (केयूकेएल)ले सुन्दरीजल र शिवपुरी प्रमुख दुई ठूला जलाधारबाट पानी संकलन गर्दै आएको छ। शिवपुरी जलाधार क्षेत्रबाट दैनिक १० लाख घनमिटर पानी उपलब्ध हुने निकुञ्जको भनाइ छ। हालसम्म शिवपुरी जलाधार क्षेत्रको पानी निःशुल्क प्रयोग गर्दै आएको छ। अब भने पानी प्रयोग गर्ने उपभोक्ता समिति वा अन्य निकायले पानी उपयोग गरेबापत् शुल्क तिर्नु पर्नेछ। उपभोक्ता समिति वा सम्बन्धित निकायले उपभोक्तासँग लिएको शुल्कको केही अंश निकुञ्जलाई बुझाउनु पर्ने व्यवस्था नियमावलीमा गरिएको छ। नियमावलीमा मध्यवर्ती क्षेत्रका उपभोक्ता समितिले प्रचलित दस्तुरको ५ प्रतिशत र मध्यवर्ती बाहिरका उपभोक्ताले त्यसको २० प्रतिशत शुल्क निकुञ्जलाई तिर्नुपर्ने व्यवस्था छ। पानी उपयोगकर्ताबाट वार्षिक ६ करोड रुपैयाँ उठ्ने अनुमान निकुञ्जले गरेको छ। जलस्रोत उपयोग गरेबापत् उठ्ने शुल्क निकुञ्जका पानी मुहान र जलाधार क्षेत्रको संरक्षणमा खर्च गरिने उसले जनाएको छ। शिवपुरी क्षेत्र काठमाडौंको खानेपानी आपूर्तिको मुख्य स्रोत हो। सुन्दरीजलमा संकलित पानीबाट जलविद्युत् समेत उत्पादन गरिएको छ। शिवपुरीको उत्तरी ढलानमा ठूला नदीनाला नभए पनि ससाना खाले खोल्सा खोल्सी धेरै छन्। शिवपुरी क्षेत्रबाट बग्ने नदीनालाको पानी वरपरका गाउँलेले सुक्खा मौसममा खेतीपाती गर्न पनि प्रयोग गर्छन्। काठमाडौंबाट नजिक यो निकुञ्ज पूर्वमा चिसापानीदेखि पश्चिममा ककनीसम्म फैलिएको छ। सन् १९८९ मा स्थापित यो जलाधारको क्षेत्रफल १४४ वर्ग किलोमिटर थियो। सन् २००२ मा यसलाई शिवपुरी राष्ट्रिय निकुञ्जमा परिणत गरियो। ०६५ सालमा नागार्जुन क्षेत्रको १५ वर्ग किलोमिटर समेत समेटेर १५९ वर्ग किलोमिटर क्षेत्रफलको शिवपुरीनागार्जुन राष्ट्रिय निकुञ्ज बनाइएको हो।"
आजको मौसम : चट्याङ्गसहित भारी वर्षा हुने,"काठमाडौं : देशका पूर्वी, मध्य तथा पश्चिमका स्थानहरूमा भारी वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाको आइतबार बिहान ६ बजे निकालेको बुलेटिनमा मनसुनको न्यून चापिय रेखा औसत स्थानभन्दा केही दक्षिणतिर अवस्थित भएकाले नेपालमा मनसुन कम सक्रिय अवस्थामा रहेको उल्लेख छ। मनसुनको न्यून चापिय रेखा विस्तारैमाथि सरेर औसत स्थानमा आउने सम्भावना रहेको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। आइतबार दिउँसो देशका धेरैजसो स्थानमा सामान्य बदली रही केही स्थानहरुमा मेघ गर्जनचट्याङ्गसहित मध्यम वर्षा हुने विभागले जनाएको छ। पहाडि भूभागका एकदुई स्थानहरूमा भारी वर्षाको सम्भावना छ। राति पनि देशका धेरैजसो स्थानहरुमा सामान्यतया बदली भइ एक दुई स्थानमा मेघ गर्जनचट्याङ्गसहित मध्यम वर्षा हुनेछ। देशको पहाडि भूभागका एक वा दुई स्थानहरूमा भारी वर्षाको सम्भावना छ। के छ बाढीको सम्भावना ? काठमाण्डौ उपत्यकाको बागमती, विष्णुमती, नख्खु, हनुमन्ते, मनोहरालगायत सबै नदीहरूमा बहाव बढ्दो क्रममा रहेको छ। मनोहरा र हनुमन्ते लगायतमा बहाव सतर्कता तह आसपास भएपनि बढ्दो रहेकाले खतराको तहसम्मको बाढी आउँदा नदी किनारको बस्तीमा पस्न सक्ने भएकाले सतर्क रहन बाढी पूर्वानुमान महाशाखाले अनुरोध गरेको छ।"
तिब्बतीलाई नागरिकता दिएकाे आरोपमा ८ जना पक्राउ,"पोखरा : तिब्बती शरणार्थीलाई नेपाली नागरिकता उपलब्ध गराएको आरोपमा कास्कीमा ८ जना पक्राउ परेका छन्। पोखरा१८ सराङ्कोटका लेखबहादुर थापाले २ नातिनीलाई छोरी बनाई नागरिकता दिलाएको आरोप छ। उनीसहित ८ जनालाई सोही आरोपमा कास्की प्रहरीले शुक्रबार पक्रेको हो। तिब्बती शरणार्थीसँग बिहे गरेकी छोरीका छोरीलाई आफ्नै छोरी बनाएर नागरिकता दिलाएको आरोप लेखबहादुरमाथि छ। उनलाई सघाएका स्थानीय र नागरिकता लिएकासहित ८ जना पक्राउ परेका हुन्। लेखबहादुरका नातिनी सरु र तासीआङ्मोले कास्की प्रशासनबाट जेठ २६ र असार ६ गते क्रमशः नागरिकता लिएका थिए। लेखबहादुरकै छोरी हुन् भन्ने सर्जिमिन मुचुल्कामा दस्तखत गरेका स्थानीय बेलबहादुर थापा, ज्ञानबहादुर थापा क्षेत्री, सन्तोष थापामगर, कमल थापा र इमा थापामगर समेत समातिएका छन्। लेखबहादुरले छोरी दाबी गरेका दुवै छोरी नभएको पुष्टि भएपछि पक्राउ गरिएको कास्की प्रशासन स्रोतले जनाएको छ। शुक्रबार समातिएका उनीहरू सबै ८ जना कास्की प्रहरीको हिरासतमा छन्। उनीहरूविरुद्ध झूटो विवरण पेस गरी नागरिकता लिएको शीर्षकमा मुद्दा चल्ने जानकारी कास्कीका सीडीओ चक्रबहादुर बूढाले दिए। नागरिकता लिन पेस सबै कागजातमा दुवै युवतीका बाबुको नाममा लेखबहादुर थापाको नाम उल्लेख छ। जन्मदर्ता र विद्यालयको अभिलेखमा समेत सरु र तासीआङ्मोका बाबुको नाम लेखबहादुर उल्लेख छ। झूटो विवरणका आधारमा नागरिकता लिएको उजुरीमाथि कास्की प्रशासनले छानबिन गरेको थियो। छानबिनमा विवरण झूटो पुष्टि भएकाले पक्राउ गरिएको सीडीओ बूढाले बताए। छानबिनले नातिनीलाई छोरी भनेर नागरिकता दिलाएको पुष्टि भयो, उनले भने, लेखबहादुरकी छोरीले तिब्बती शरणार्थीसँग बिहे गरेकी रहिछन्, नातिनीलाई नेपाली वंशजको नागरिकता दिलाउन झूटो विवरण पेस गरेका रहेछन्। पक्राउमाथि नागरिकता ऐन २०६३ अनुसार कारवाही अघि बढ्ने जनाइएको छ। कसुर प्रमाणित भए १५ वर्षसम्म कैद वा ५० हजारदेखि १ लाख रुपैयाँसम्म जरिवाना वा दुवै सजाय हुने व्यवस्था ऐनमा छ। कास्की प्रशासनले उजुरी आउनासाथै ती युवतीको नागरिकता जफत गरेको थियो। उनीहरूले राहदानी भने लिन भ्याएका थिएनन्। नागरिकता लिएका दिदी बहिनीको उमेरको फरक ७ महिना मात्र छ। त्यसैका आधारमा छानबिन सुरु भएको थियो। यो प्रकरणमा कास्की प्रशासनले ४ कर्मचारीलाई पनि विभागीय कारवाही सिफारिस गरेको छ।"
बंगलाचुली गाउँपालिकाको गाडीमा आगजनी,दाङ : बंगलाचुली गाउँपालिकाको गाडीमा अज्ञात समूहले आगजनी गरेको छ। गाउँपालिकाका अध्यक्ष चढ्ने रा १ झ १५२ नम्बरको गाडीमा गएराति करिब १२:४५ बजे अज्ञात समूहले आगजनी गरेको हो। वडा नम्बर ५ को कार्यालय प्राङ्गण मुर्कुटीमा पार्किङ गरेर राखिएको गाडी पूर्ण रुपमा जलेको इलाका प्रहरी कार्यालय कमिरेचौरका सई गोपाल प्रसाद शर्माले जानकारी दिए। गाडीमा आगो कसले र किन लगाएको भन्ने अहिलेसम्म नखुलेको र अनुसन्धान भइरहेको दाङ प्रहरीले जनाएको छ। गाडीमा लागेको आगो स्थानीय र प्रहरीले नियन्त्रणमा लिएका थिए।

शीर्षक,विवरण
मन्त्री फेरिने हल्लाले सिंहदरबार अस्थिर,"सरकार गठनको नौ महिना बितेदेखि मन्त्रिमण्डल पुनर्गठनको चर्चा चलेको थियो। न्यूनतम सेवा पनि प्रवाह गर्न नसकेपछि सरकारका मन्त्रीहरूको कार्यशैलीप्रति औंला ठड्याएको थियो। मन्त्रीहरूले आज हो कि भोलि हो भनेजस्तो गरी एघार महिना व्यतित भयो। मन्त्री फेरिने हल्लासँगै सिंहदरबार अस्थिर हुने गर्छ। सचिव र कर्मचारीले मन्त्रीको आदेश कार्यान्वयन गर्न रुचि देखाउँदैनन्, अझ कतिपय बेला टेर्दैनन् पनि। जसले सरकारी कामकाजमा असर पर्छ। मन्त्रिमण्डल फेरबदलका विषयले मन्त्रीहरू स्वयं पनि अस्थायी र अन्तरिम मानसिकतामा पुग्छन्। सत्तारुढ नेकपा सचिवालयको गत आइतबार बसेको बैठकले मन्त्रिमण्डल पुनर्गठन गर्ने कार्यादेश पार्टी अध्यक्ष एवं प्रधानमन्त्री केपी शर्मा ओलीलाई दिएको थियो। अर्का अध्यक्ष पुष्पकमल दाहालसित पटकपटक छलफल गरी मन्त्रिमण्डल पुनर्गठन गर्ने सहमति भयो। दुवै अध्यक्षबीच कसलाई राख्ने र कसलाई हटाउने भन्ने अन्तिम निर्णायक घडीमा आइपुग्दा दुवै अध्यक्षले आफन्त त्याग गर्न गाह्रो माने। यद्यपि मन्त्रिमण्डलमाथि पूर्ण नियन्त्रण र अधिकार प्रधानमन्त्रीकै हुन्छ, त्यसमा विवाद छैन। चुनावपछि एकीकृत पार्टीमा सहमति चाहिने भएपछि प्रधानमन्त्री एक्लैले निर्णय लिन सक्ने स्थिति देखिन्न। दुवैले निकटवर्ती खोजेपछि स्थिति अप्ठ्यारोमा परिणत भएको हो। मन्त्रिपरिषद् फेरबदलमा योग्य वा अयोग्य जस्ता विषयमा बहस भएको भए जायज ठानिन्थ्यो। दुर्भाग्य, आफ्ना र निकटका खोज्ने प्रचलनको क्रमभंग हुन सकेन। राजनीतिक दलमा आफ्ना गुटका मान्छेलाई च्याप्ने प्रवृत्ति नयाँ होइन। अझ इतिहासदेखि नै गुटबन्दीको संस्कार र संस्कृतिमा हुर्कंदै आएको कम्युनिस्ट पार्टीलाई साँच्चिकै एकताबद्ध गराउनु आफैंमा चुनौतीपूर्ण छ। यसैको असरस्वरूप अध्यक्षद्वयले आआफ्ना मान्छे परित्याग गर्न नसकेकाले मन्त्रिमण्डल पुनर्गठनमा सकस परेको घामजत्तिकै छर्लंग छ। मन्त्रिमण्डलका अधिकांश सदस्यले काम गर्न नसकेको पक्कै हो। दुईतिहाइको शक्तिशाली सरकारले समेत जनताका लागि केही गर्न सकेन भन्ने सन्देश गुञ्जन व्यापक भएकाले अध्यक्षद्वय मन्त्रिमण्डलमा हेरफेर गर्न सहमत भएका पनि हुन्। तर राम्रो भन्दा हाम्रो ले मन्त्रिमण्डल विस्तारलाई अप्ठ्यारोमा पार्यो। मुलुकलाई चाहिएको हाम्रा होइन, राम्रा मान्छे हो। राम्रा मान्छे स्वाभिमानी हुन्छन्, लोभ र लालचबाट माथि उठ्छन्। त्यस्ता मान्छेमा चाकडी र चाप्लुसी गरी पदमा पुगौं भन्ने भावना राख्दैनन्। त्यसैले राम्रा मान्छेले जिम्मेवारी पाउँदैनन्। योग्य र इमानदार दुवै गुण भएका नेता मुलुकले नपाएकै कारण यो हविगत भएको हो। तैपनि यति ठूलो बलिदानीपूर्ण संघर्षबाट प्राप्त गणतन्त्रमा जनप्रतिनिधिले केही गर्लान् भन्ने आशा जनताले मारेका छैनन्। त्यही जनअपेक्षाअनुसार काम गर्न सक्ने मान्छेलाई जिम्मेवारी दिइनु उपयुक्त हुन्छ। दलभित्र असल नियत भएका, मुलुक र जनताप्रति कटिबद्ध भएका जनप्रतिनिधि नै नभएको पक्कै होइन, केवल त्यस्ता व्यक्तिलाई अवसरको खाँचो छ। धेरै पढेका, विद्वानहरूले देश विकास गर्न सक्छन् कि भन्ने एकप्रकारको आशा पनि वर्तमान मन्त्रिमण्डलका केही सदस्यहरूसित थियो। तिनले पनि आफ्नै हैसियत देखाए। पढेर मात्र हुँदो रहेनछ, नियत सफा हुनुपर्ने रहेछ भन्ने उदाहरण पनि स्थापित भयो। नियतलाई नाप्न नसके पनि उसको कार्यसम्पादन मापन गर्न सकिन्छ। इतिहासमै शक्तिशाली वर्तमान सरकारमा असल जनप्रतिनिधिले जिम्मेवारी पाए भने गरेर देखाउन सकिने ठाउँ छ। सरकार गठन भएको पहिलो वर्ष आधार वर्ष तयार भयो भनियो, सबैले माने। दोस्रो वर्ष पनि सकिन लाग्यो, अब के भन्ने ? त्यसैले अबको बाँकी तीन वर्ष धमाधम काम गर्ने हो भने पनि देशको आर्थिकसामाजिक विकासका लागि पर्याप्त हुनेछ। जनताको विश्वासरुपि धरोहरलाई अक्षुण्ण राख्न एउटै तत्वको आवश्यकता छअसल नियत।"
आलमको भिडियो सार्वजनिक भएपछि प्रहरी तनावमा,"गौर : तीनवटा मुद्दामा पुर्पक्षका लागि कारागार चलान गरिएका निलम्वित सांसद मोआफ्ताव आलम र प्रहरी अधिकृतबीच भएको सम्वादको भिडियो सार्वजनिक भएपछि प्रहरी अधिकृत तनावमा छन्। असोज २६ गते बिहान आलमलाई पक्राउ गरी इद्रिसगेटदेखि गौर ल्याउने क्रममा जीपमा भएको भिडियो सम्वाद आलम पुर्पक्षका लागि जेल चलान भएपछि सार्वजनिक भएको हो। भिडियो सार्वजनिक भएको विषयमा प्रहरी अधिकारीहरू नै अन्यौलमा छन्। आलमलाई पक्राउ गर्न गएका एक प्रहरी अधिकृतले जीपमा आलमसँग सम्वाद गरेका थिए। आलमले प्रहरी अधिकृतलाई थर्काउँदै जिल्लामा आगो लगाइदिने समेत भनेका थिए। हाइप्रोफाइल व्यक्तिलाई पक्राउ गर्दा कसरी गरिएको थियो र उनी कुन अवस्थामा थिए, मानवअधिकार र प्रचलित कानुनको खिलाफमा गरिएको थियो की भन्ने बारेमा कुनै निकायले प्रश्न गर्दा प्रमाणको लागि जीपमै सम्वाद रेकर्ड गरिएको प्रहरीको भनाइ छ। एक प्रहरी अधिकृतले भने, हाइ प्रोफाइलका भीआइपीलाई पक्राउ गर्दा पछि जवाफ दिन सजिलो होस् भन्ने उद्देश्यले यस्ता प्रमाण प्रहरीले राख्ने गर्छ। जिल्ला प्रहरी कार्यालयले मुद्दाको अनुसन्धान पछि भिडियो जिल्ला अदालत र जिल्ला सरकारी वकिल कार्यालय गौरमा बुझाएको थियो। भिडियो कसरी बाहिरियो भन्नेमा आफूहरू अचम्ममा परेको जिल्ला प्रहरी कार्यालय रौतहटका डीएसपी नवीन कार्कीले बताए। भिडियोका कारण अनावश्यक तनाव थपिएको उनले प्रतिक्रिया दिए। डीएसपी कार्की सोमबार बिदामा घर गएका छन्। आलमलाई कारागार चलान गरिएकै दिन जिल्ला न्यायाधीवक्ता खडिन्द्रराज कटवाल र न्यायाधीश दीपक ढकाल पनि बिदामा बसेका थिए। आलमविरुद्ध ३२ वर्ष कैद सजाय माग दाबीसहित कात्तिक १९ गते तीनवटा मुद्दा दर्ता भएको थियो। कर्तव्य ज्यान मुद्दामा २० वर्ष, ज्यानमार्ने उद्योगमा १० र विस्फोटक पदार्थसम्बन्धी मुद्दामा दुई वर्ष कैद सजाय मागदाबी गरी जिल्ला सरकारी वकिलाको कार्यालयले मुद्दा दर्ता गरको थियो। रौतहटको यमुनामाइ गाउँपालिका४ का त्रिलोक प्रताप सिंह मारिएको भन्दै बाबु श्रीनारायण सिंह र ओसी अख्तर मारिएको भन्दै आमा रोक्साना खातुनले कतव्र्य ज्यान मुद्दा र सर्लाही जिल्ला गडैता २ का सफि अहमद र भारतको सितामणी जिल्ला बैरगनिया २ का गौरीशंकर राम चमारले बम बिस्फोटमा घाइते भएको भन्दै ज्यान मार्ने उद्योगमा जाहेरी दिएका थिए। आमलविरुद्ध प्रहरीले बिस्फोटक पदार्थसम्बन्धी मुद्दा समेत चलाएको छ।"
उत्तर कोरियामाथि नाकाबन्दी : नेपाल गम्भीर नभएको अमेरिकाको आरोप,"काठमाडौं : उत्तर कोरियामाथि लगाएको नाकाबन्दी कार्यान्वयनमा नेपाल गम्भीर नभएको आरोप अमेरिकासहित पश्चिमा मुलुकले लगाएका छन्। संयुक्त राष्ट्रसंघ सुरक्षा परिषद्ले उत्तर कोरियामाथि प्रतिबन्ध लगाएको छ। राष्ट्रसंघले आगामी पुस ६ (डिसेम्बर २२) भित्र आफ्ना सदस्य राष्ट्रमा रहेका सबै उत्तर कोरियालीलाई फिर्ता गराउन तथा उनीहरूका आर्थिक गतिविधि बन्द गर्न आग्रह गरेको छ। नेपालमा केही उत्तर कोरियालीको भिसा नवीकरण गरिएको र केही रेस्टुरेन्ट सञ्चालनमा रहेको भन्दै यस्ता गतिविधि तत्काल अन्त्य गर्न अमेरिकालगायत मुलुकले परराष्ट्र मन्त्रालयलाई ध्यानाकर्षण गराएका छन्। अमेरिकी र केही युरोपेली मुलुकले दुई साताअघि संयुक्त रूपमा सरकारको ध्यानाकर्षण गराएका हुन्। पश्चिमा शक्तिले नेपाल अझै उत्तर कोरियालीप्रति सफ्ट रहेको आरोपसमेत लगाएका छन्। उनीहरूले उत्तर कोरियालीलाई फिर्ता गरेर आफूले पारित गरेको राष्ट्रसंघीय रिजुलुसनका पक्षमा अडिन आग्रह गरेका छन्। न्युयोर्कस्थित नेपाली स्थायी नियोगले कात्तिक २१ गते सुरक्षा परिषद्लाई पत्र लेख्दै नाकाबन्दी प्रस्ताव कार्यान्वयनमा नेपाल प्रतिबद्ध रहेको जानकारी दिएको थियो। त्यसका लागि केही कदम लिइएको नियोगले स्पष्ट पारेको थियो। कात्तिक १४ गतेसम्म ३३ उत्तर कोरियाली नागरिकलाई फिर्ता पठाइएको पत्रमा उल्लेख थियो। गैरकानुनी रूपमा रहेका उनीहरूलाई अध्यागमन कानुनअनुरूप कारबाही हुने जानकारी नेपाली पक्षले दिएको थियो। हामी शान्तिका पक्षमा छौं। उत्तर कोरियाका विषयमा हामीले गर्नुपर्ने कार्य गरिरहेका छौं, परराष्ट्र प्रवक्ता भरतराज पौड्यालले भने, त्यसको जानकारी राष्ट्रसंघलाई दिएका छौं। उत्तर कोरियालीले सञ्चालन गरेको अस्पताल, रेस्टुरेन्ट बन्द गर्ने प्रक्रिया सुरु भएको नेपालले प्रस्ट पारेको थियो। तर, राष्ट्रसंघलाई दिइएको पत्रअनुसारको प्रतिबद्धता कार्यान्वयन नभएको काठमाडौंस्थित अमेरिकी उच्च अधिकारीले बताए। प्रतिबद्धता पूरा गर्न नेपालका सरकारी निकायबीच समन्वय अभाव देखियो, उनले भने, सत्तारुढ दलका नेताहरूमा उत्तर कोरिया भ्रमण मोह पनि उत्तिकै देखिन्छ। परिषद्ले उत्तर कोरियालाई निःशस्त्रीकरणको बाटोमा लैजाने उद्देश्यले आर्थिक नाकाबन्दी लगाएको छ। अन्य मुलुकमा रहेका उत्तर कोरियालीले रोजगारी र विभिन्न आर्थिक गतिविधि सञ्चालन गर्दै आफ्नो सरकारलाई पैसा जुटाउने गरेको राष्ट्रसंघ अध्ययनको दाबी छ। सो रकम पारमाणिक घातक क्षेप्यास्त्र उत्पादनमा प्रयोग भइरहेको निष्कर्ष पनि उक्त अध्ययनको छ। नेपालमा यति बेला २० उत्तर कोरियाली रहेको सूचना बाहिर आएपछि अमेरिकी अधिकारी थप सशंकित भएका हुन्। एक साताअघि उत्तर कोरियाली टोली काठमाडौं आएर राजनीतिक भेटमा सक्रिय रहेपछि पश्चिमाहरू सशंकित देखिएका छन्। काठमाडौं महानगरपालिकाका मेयर विद्यासुन्दर शाक्यको निमन्त्रणामा उत्तर कोरियाली संसद्का उपप्रमुख प्योङयाङ महानगरका प्रमुख चो हुई रिमको नेतृत्वमा एक टोली आएको थियो। टोलीले राजनीतिक भेटघाट र लगानी प्रतिबन्ध फुका गर्ने विषयमा लबिङ गर्दै महानगरसँग सहकार्यको विषयसमेत उठाएको थियो। टोलीले नेकपा विदेश विभाग प्रमुख तथा पूर्वप्रधानमन्त्री माधवकुमार नेपालसँग भेटवार्ता गरेको खुलाए पनि अन्य भेटघाट गोप्य राखिएको छ।"
नेपाल भ्रमण वर्ष २०२० : केके छन् ६१ करोडका कार्यक्रम,"काठमाडौं : नेपाल भ्रमण वर्ष २०२० का लागि ६१ करोड ७४ लाख रुपैयाँ खर्च गर्ने गरी कार्यक्रम तय भएको छ। भ्रमण वर्ष सचिवालयले अन्नपूर्ण पोस्ट्लाई उपलब्ध गराएको तथ्यांकअनुसार भ्रमण वर्ष २०२० मा कार्यक्रम गर्न चालु आर्थिक वर्ष २०७६७७ सम्ममा प्राप्त बजेटका आधारमा यो बजेट स्वीकृत भएको हो। भ्रमण वर्ष सचिवालयका अनुसार गत वर्षको र चालु आवको गरी जम्मा २५ करोड रुपैयाँ बजेट उपलब्ध भएको छ। तर, भ्रमण वर्ष सचिवालयलाई भने सरकारले बजेट तय गरेर खर्च गर्दै गर्नुस् भनेका कारण उक्त बजेट तय भएको उल्लेख छ। भ्रमण वर्ष २०२० का राष्ट्रिय कार्यक्रम संयोजक सुरज बैद्यले सन् २०२० को हरेक महिना फरकफरक कार्यक्रम गर्ने गरी सचिवालयले बजेट तय गरेको जानकारी दिए। यस्ता कार्यक्रममा खेल पर्यटन प्रवद्र्धन, डिजिटल मार्केट, अन्तर्राष्ट्रिय क्षेत्रमा नेपालको प्रवद्र्धनात्मक गतिविधि, नेपालमा हुने विभिन्न सभा समारोहसहितका गतिविधि गर्न बजेट तय भएको हो। भ्रमण वषमा नेपाललाई ब्राडिङ गर्न खोजिएको हो। भ्रमण वर्षमा अनुमान गरिएकै संख्यामा पर्यटक आउँछन् कि आउँदैन भनेर प्रतिक्रिया दिने बेला भएको छैन। अहिले त सबै क्षेत्र र व्यक्तिको सहकार्य आवश्यक रहेको बैद्यले जानकारी दिए। उनका अनुसार भ्रमण वर्षको आठ महिनापछि पर्यटकको तथ्यांकमा छलफल गरौंला अहिले कसरी पर्यटक भिœयाउने र जागरण बढाउने भन्ने विषयमा बहस गर्नुपर्ने तर्क बैद्यको छ।भ्रमण वर्ष सचिवालयले सबैभन्दा धेरै रकम नेपालको प्रचारप्रसार तथा प्रवद्र्धनका लागि बजेट तय गरेको छ। हाल उपलब्ध बजेट र थप अपेच्छा गरेर तय गरेको कार्यक्रम अनुसार प्रचारप्रसार तथा प्रवद्र्धनका निम्ति २६ करोड २५ लाख रुपैयाँको बजेट तयार पारेको छ। यस्तो बजेटअनुसार नेपाल पर्यटन बोर्डसमेतको सहकार्यमा भारत, चीन, युरोप, मध्यपूर्व, दक्षिण पूर्व, अस्ट्रेलिया, तथा अमेरिकामा हुने विभिन्न अन्तर्राष्ट्रिय कार्यक्रम तथा पर्यटन मेलामा सहभागी भएर नेपालको पर्यटन प्रवद्र्धन गर्न चार करोड रुपैयाँ खर्च गरिने भएको छ। विभिन्न नेपाली नियोग तथा गैरआवासीय नेपाली संघसँगको सहकार्यमा हुने कार्यक्रमलाई साढे दुई करोड रुपैयाँ छुट्टयाइएको छ। सचिवालयले वर्षभरी गरी विभिन्न पर्यटन प्रडक्ट स्तरोन्नति तथा विकासका लागि सचिवालयले १० करोड ९० लाख रुपैयाँ खर्च गर्ने गरी बजेटका कार्यक्रम तय गरेको छ। यस्तो कार्यक्रममा नयाँ कार्यक्रमका रूपमा विभिन्न २५ वटा नयाँ पर्यटकीय उपजको विकास गर्न १ करोड ५० लाख रुपैयाँको बजेट स्वीकृत भएको छ। ७० लाख खर्चेर हिन्दू तथा बुद्ध धर्मसम्बन्धित मन्दिर गुम्बासहितको कार्यक्रम प्रवद्र्धन गर्न टेम्पल स्टे प्याकेज बनाइने भएको छ। ७० लाख खर्च गरेर शिवशक्ति सर्किटको अध्ययन तथा अनुसन्धान, ५० लाख खर्च गरेर कालिगण्डकी गर्जमा माउन्टेन बाइक ट्रेलसहितको कार्यक्रम तय गरेको छ। भ्रमण वर्ष संयोजक बैद्यका अनुसार पर्यटन वर्षले नेपाललाई स्थापित गन्तव्य बनाउन सहयोग पुर्याउने र सन् २०२० यसका आधार हुन सक्ने बताए। नेपालमा भएका र चलेका सीमित गन्तव्यको विकल्पमा धार्मिक, साहसिक, नयाँ गन्तव्यका विकाससहितका प्रडक्ट विकास गर्दै जान सकिनेछ। भ्रमण वर्षलाई नेपालले गन्तव्य प्रवद्र्धन, विकास र पर्यटनका विभिन्न उपजमा पर्यटक पुर्याउन यसको विविधीकरण नै प्रमुख प्राथमिकता हुने बताए।"
साग तयारी : धमाधम बन्दै छ पोखरा रंगशाला,"पोखरा : दक्षिण एसियाली खेलकुद (साग)अन्तर्गत पोखरामा महिला फुटबल प्रतियोगिता हुँदैछ । खेल संचालन हुन ११ दिन बाँकी रहँदा फुटबल स्टेडियममा प्याराफिट जडान बल्ल सुरु भएको छ । प्याराफिटका लागि आवश्यक सामाग्रीमध्ये फ्रान्सबाट पहिलो र दोस्रो चरणको सामान भारतको विशाखापट्नम बन्दगाह हुँदै आइतबार पोखरा आइपुगेपछि बुधबारदेखि प्याराफिट जडान सुरु भएको हो । सिन्थेटिक एथ्लेटिक ट्रयाकका लागि आस्फाल्ट कालोपत्रेको काम सकिएर ट्रयाकमा सिन्थेटिक राख्ने काम पनि अन्तिम चरणमा पुगेको बरालले बताए । पोखरामा ९ वटा खेल आयोजना हुनेछ । त्यसमध्ये पोखरा फुटबल मैदानमा महिला फुटबल प्रतियोगिता हँुदैछ । साग खेलकुदअन्र्तगत पोखरामा महिला फुटबलसहित महिला क्रिकेट, ट्रायथोलन, प्याराग्लाइडिङ, आर्चरी, बिच भलिबल, ह्यान्डबल, ब्याटमिण्टन र भारत्तोलन खेल हुने कार्यक्रम रहेको छ। यी खेलमध्ये प्याराग्लाइडिङ खेल प्राविधिक कारण आवश्यक टिमको संख्या नपुगेर केही समस्या देखिए पनि खेल संचालन गर्ने गरी पहल भइरहेको बताइएको छ ।"
गुल्मीमा एम्बुलेन्स दुर्घटना तीन घाइते,"गुल्मी : गुल्मीमा एम्बुलेन्स दुर्घटना हुँदा तीनजना घाइते भएका छन्। गुल्मीको मालिका गाउँपालिका६ अर्जेबाट मालिका गाउँपालिका५ छाप जाँदै गरेको लु १ झ ३३४ नम्बरको एम्बुलेन्स अर्जेमा दुर्घटना भएको जिल्ला प्रहरी कार्यलय गुल्मीका प्रहरी नायव उपरीक्षक मिनबहादुर घलेले जानकारी दिए। दुर्घटनामा मालिका गाउँपालिका५ का चालक तुल्सीराम भण्डारी, १६ वर्षीय जगत परियार र १७ वर्षीय केशव अर्याल घाइते भएका छन्। घाइतेमध्ये जगत परिवारको अवस्था गम्भीर रहेको प्रहरीको भनाइ छ। घलेका अनुसार एम्बुलेन्स अनियन्त्रित भएर सडकदेखि ४० मिटर तल झरेको छ। घाइतेको जिल्ला अस्पताल गुल्मीमा उपचार भइरहेको प्रहरीले जनाएको छ। घटनाबारे थप अनुसन्धान भइरहेको प्रहरीको भनाइ छ।"
किसानले लगाए धानखेतमा आगो,"झापा : झापामा फड्के किराले धान सखाप पारेपछि किसानले खेतमा आगो लगाएका छन्। फड्के कीराले जरैदेखि काटिदिएपछि पोटाउँदा पोटाउँदै सुकेको पराल आगो लगाएर डढाउन थालेका हुन् । २८ कठ्ठा खेतमा धान लगाएका मेचीनगर नगरपालिका ९ का कमलमणि पौडेलले फड्के कीराले धानको जरा काटेर सखाप पारेपछि अहिलेसम्म १० कठ्ठामा आगो लगाएको बताए । मेचिनगरकै अर्का कृषक धनमायाले ९ कठ्ठा जति धान खेती डढाएको बताइन् । उनले डेढ बिघामा धान लगाएकी थिइन् । 'धान पोटाउँदै थियो, गहुँको बाला सुकेझै सुक्न थाल्यो,' उनले भनिन् । धनमायाले विगतका वर्षमा सय मन धान भित्राउने गर्थिन् । यो पटक ४० मन पनि होला कि नहोला भएको छ ।'घरको अरु आम्दानीको स्रोत छैन, वर्षैपिच्छे बेचेको धानले नै फेरि खेती लगाउन र यसो घर खर्च पनि चलाउने गरिन्थ्यो,' उनको दुखेसो छ, 'छोराछोरी जत्तिकै स्याहार गरियो अब पाक्यो भनेर थन्काउने बेलामा यस्तो बिपत आइलाग्यो । मन बलियो बनाएर आगो लगायौँ ।' झापाको गौरिगञ्ज गाउँपालिका ३ नम्बर वडाका कृषक पदम ठाकुरले करिब १ कठ्ठा जग्गा बराबरको धानमा आगो लगाए । उनी भन्छन्, 'एक कठ्ठामा एउटै दाना देखिएन । यसले अरु बाँकीलाई पनि असर गर्ला कि भन्ने डरले डढाएँ, यो त खाँदै जाँदो रैछ । भित्रभित्रै खाएर सकेको पत्तो नपाइने रैछ ।' धान खेतिमा देखिएको फड्के जातको किरा जिल्ला भरीका क्षेत्रमा धेरथोर मात्रामा फैलिएको कृषि विज्ञ बताउँछन् । हालसम्म झापा जिल्लाभरी २ सय १५ बिगाहा क्षेत्रफल बराबरको धानखेतीमा फड्के किराको समस्या देखिएको कृषि ज्ञानकेन्द्र झापाका कृषि प्रसार अधिकृत शेषराज पौडेलले बताए । झापामा पछिल्लो समय धान खेतीमा विभिन्न समस्या देखिएको छ । कहिले फौजी कीरा त कहिले फड्के कीराले किसानलाई हैरान पारेको छ ।मेचीनगर नगरपालीका वडा ९ का अध्यक्ष गोपाल खड्काका अनुसार वडाको पहुँचमा किसानको सहयोगका लागि केही छैन । 'हामी नगरपालिकालाई सिफारिस मात्र गर्न सक्छौं, अरु हाम्रो पहुँचको बाहिरको कुरा हो,' उनले भने । कृषि प्रसार अधिकृत पौडेल भने बेलैमा किसानले जानकारी नदिएको बताउँछन् । 'चाडबाडको रन्कोले छपक्कै छोपेको बेला कीराले धान खाइसकेको किसानलाई पत्तै भएनछ,' उनले भने । पछिल्लो एक सातामा मात्र कृषकको गुनासो स्थानीय तह मार्फत आउन थालेपछि कृषि ज्ञान केन्द्रले फड्के किराको आक्रमणबारे खोजी गरेको ज्ञानकेन्द्रका प्रमुख निलकमल सिंहले बताए । सिंहका अनुसार झापाका मेचिनगरका ९, १४, ४, २, ३ वडा, भद्रपुर २, हल्दीबारी, ५, बिर्तामोड १०, गौरीगञ्ज ३, शिबसताक्षी ८ र ६ वडा लगायतमा फड्केले धानमा असर गरेको छ । सिंहले भने सबैतिर अलि अलि समस्या छ तर पनि यसलाई प्रकोपको रुपमा लिन नमिल्ने उल्लेख गरे । 'थोरै खेती हुने किसानलाई यो समस्याको रुपमा देखिएको हो, उनले भने । स्थानीय निकायबाट राहतका लागि सिफारिस आएमा प्रदेश सरकार समक्ष पुर्याउन सकिने उनले बताए । झापामा गत वर्षभन्दा यसपालि शून्य दशमलब एक प्रतिशतले धानको उत्पादकत्व घटेको अनुमान छ । कृषि प्रसार अधिकृत पौडेलका अनुसार पर्याप्त वर्षा नहुनु, युरिया मलको अभाव र सुरुवाती चरणमा देखिएको फौजी र पछिल्लो चरणमा देखिएको फड्के कीराको कारणले उत्पादकत्व घटेको हो । गत वर्ष चार लाख दुई हजार पाँच सय मेट्रिकटन धान उत्पादन भएको झापामा यो वर्ष तीन लाख ८१ हजार ९ सय ३७५ मेट्रिकटन उत्पादन हुने अनुमान छ।"
"एकै पटक १४४ जना प्रहरी बिमारी, उपचारमा औषधि अभाव","सिन्धुली : सिन्धुलीमा रहेको मध्यक्षेत्रीय प्रहरी तालिम केन्द्र दुधौलीमा झाडापखला र भाइरल ज्वरोले प्रकोपको रूपमा लिएको छ। तालिम केन्द्रका १ सय ४४ जना प्रहरीमा एकै पटक यस्तो प्रकोप देखा परेको हो। तालिममा सहभागी प्रहरीहरूमा गत बिहीबारबाट एकाएक झाडापखला र भइरल ज्वरोको प्रकोप देखापरेको उक्त तालिम केन्द्रका प्रमुख एसएसपी सन्दीप भण्डारीले जानकारी दिए। तालिममा रहेका प्रहरीमा यस्तो समस्या देखापरेपछि तालिम केन्द्रमै आकस्मिक कक्ष स्थापना गरेर उपचार थालिए पनि नियन्त्रणमा आउन सकेको छैन, उनले भने। तालिम केन्द्रमा दुधौली नगरपालिकाका स्वास्थ्य शाखाका स्वास्थ्यकर्मीको टोलीले बिरामीहरूको उपचार गरिरहेका भए पनि औषधीको अभाव हुन थालेपछि थप जटिल्ता उत्पन्न भएको उनको भनाइ छ। हाल तालिम केन्द्रमा १ सय २२ जनाको उपचार भइरहेको छ। झाडापखला र ज्वरोका कारण गम्भीर बिमारी भएका अन्यको उपचारका लागि तालिम केन्द्र बाहिर पठाइएको बताइएको छ। दुधौलीमा झाडापखला र ज्वरो प्रकोपका रूपमा देखापरेपछि जिल्ला स्वास्थ्य कार्यालयबाट ६ जनाका विशेषज्ञसहितको टोली तालिम केन्द्रमा पुगेको छ। बिरामीहरूमा रुघाखोकी लाग्ने, टाउको दुख्ने, झाडापखला लाग्ने र निरन्तर ज्वरो आउने समस्या छ।"
"करिनाको परिवारलाई सहयोग जुट्दै, बहिनी र आमाको निशुल्क उपचार हुने","धादिङ : आमा प्यारालाइसिसले थलिएको अवस्थामा बाबाले आत्महत्या गरेपछि बिचल्लीमा परेका नीलकण्ठ नगरपालिका १२ आँगेटारीस्थित करिना थापामगरको परिवारलाई सहयोग जुट्न थालेको छ । प्यारालाइसिसले थलिएकी करिनाकी आमा लक्ष्मी थापा मगर र शरीरको जताततै बाक्लो रौँसहित पिठ्युँमा मासुको डल्ला भएकी बहिनी सोमकुमारी पनि उपचार हुने भएको छ । काठमाडौंको धुम्वाराहीस्थित हस्पिटल फर एडभान्स मेडिसिन एण्ड सर्जरी (ह्याम्स) अस्पतालले सम्भव भएसम्मका सबै उपचार निशुल्क गरिदिने अस्पतालका अध्यक्ष आर एस भण्डारीले अन्नपूर्णकर्मीसँग टेलिफोनमा बताए । आत्महत्या गरेको करिनाको बाबाको भर्खरै काजक्रिया सकिएकाले घरको व्यवस्थापन मिलाएर जतिसक्दो चाँडो उपचारको लागि पठाइने नीलकण्ठ नगरपालिका १२ का अध्यक्ष बाबुराम लंसालले बताएका छन् । साँकोषस्थित साँकोष उच्च माविमा ७ कक्षामा अध्ययनरत करिनाको १२ कक्षासम्म पढ्दा लाग्ने शैक्षिक सामाग्री, लत्तापकडा सहितको सबै खर्च धादिङवेशीमा विभिन्न पेशा व्यवसायमा रहेका युवाको समूह 'डायमण्ड इन्भेष्टमेन्ट ग्रुप' ले बेहोरिदिने भएको छ । सोही ग्रुपले प्रवद्र्धन गरेको स्वर्णीय बहुउद्येश्यीय सहकारीमा करिनाले १२ कक्षा पास गरेपछि रोजगारीको ग्यारेन्टी सहित पढाइ खर्च बेहोर्नका लागि साँकोष उच्च माविसँग लिखित सम्झौता नै गरिदिएको छ । त्यस्तै करिनाकी बहिनी सोमकुमारीको उपचारपछि र भाइ काजीका लागि उनीहरुले पढ्न चाहने सम्मको उच्च शिक्षा अध्ययनमा लाग्ने सबैखाले खर्च, बालबालिकाको शिक्षा, दिक्षा र सुरक्षाका लागि काम गरिरहेको संस्था नेपाल युथ फाउण्डेशनले बेहोर्ने सस्थाका कार्यक्रम व्यवस्थापक राजन पण्डितले प्रतिवद्धता जनाएका छन् । त्यस्तै तीनवटै बालबालिकाको पढाइको खर्चस्वरुप पोखराका ८६ वर्षीय वृद्ध दिनबन्धु कोइरालाले पनि मासिक ५ हजार बालबालिकाको खातामा दिने प्रतिवद्धता जनाएका छन् । आमाको प्यारालाइसिस भएको र बाबाले आत्महत्या गरेपछि बालबालिकाको विचल्ली भएको समाचार सार्वजनिक भएपछि छिमेकी विद्यालयमा अध्ययनरत बालबालिकाले खाजा खर्च कटाएर नगद जम्मा गरी साँकोष उच्च मावि पुगेर हस्तान्तरण गरेका छन् । नीलकण्ठ माविबाट ३५ हजार ६ सय १०, पन्चकन्या माविबाट ११ हजार ८ सय ८०, पण्डितचौर आधारभुत विद्यालयबाट १० हजार ५, करिना अध्ययनरत विद्यालयकै जुनियर रेडक्रस सर्कलबाट १४ हजार १ सय ५, गणेश हिमाल क्याम्पसबाट २० हजार ७ सय ३५, मनरुपी माविबाट ८ हजार ७ सय ३०, धादिङ वोर्डिङ तेक्वान्दो विद्यार्थी बाट ४ हजार २ सय ७०, किवो बोर्डिङ स्कुलले १२ हजार ७ सय ७५, जुनियर रेडक्रस गोष्ठीबाट ६ हजार ५ सय ३०, पशुपति मावि ८ हजार ४ सय ७५, बालमन्दिर मावि बाट ११ हजार ४ सय ३०, सुनगाभा एकेडेमीबाट ५ हजार १ सय ५० र कुण्डला माविबाट १ हजार ६ सय रुपैया बालबालिकाहरुले साथीको सहयोग स्वरुप विद्यालयलाइ हस्तान्तरण गरेका छन् । त्यस्तै सिद्धलेक गाउँपालिका कार्यलयले नगद ५० हजार, आवाज अभियान नेपालले १५ हजार र परोपकारी युवा समाजको ११ हजार सहयोग गरेका छन् । समाचार सार्वजनिक भएपछि बालबालिकाको शिक्षा दिक्षा घरब्यवहारमामा सहयोगको लागि विभिन्न सामाजिक सस्थाहरु र ब्यक्तिहरुले चासो देखाएकाले भविष्यमा बालबालिकाको उच्च शिक्षा र घरब्यवहारमा खर्च गर्ने गरि विद्यालयको तर्फबाट शिक्षक राम लामिछाने, बालबालिकाका काका बलबहादुर थापा मगर र विद्यालय ब्यवस्थापन समितिका सदस्य टिका मगरको संरक्षकत्वमा राष्ट्रिय बाणिज्य बैंक धादिङवेशीमा १०३००२०२८८१० नम्वरको खाता संचालन गरिएको छ । त्यस्तै वडा कार्यलयको पहलमा वडा अध्यक्ष बाबुराम लंसाल र काका इन्द्र बहादुर थापा मगर संरक्षक रहने गरि तिनवटै बालबालिकाको नाममा सानिमा बैंक धादिङवेशी शाखामा ००४०११०८००००३८८ नम्वरको खाता संचालन गरिएको छ । करिनाको घर भुकम्पको अनुदान पाउने सुचीमा रहेपनि पहिलो किस्ता लिएर अहिलेसम्म बनेको छैन । उनीहरु अहिले टहरामा बस्दै आएका छन् । विभिन्न सस्थासंग समन्वय गरेर उनीहरुको पक्की घर पनि बनाइदिने वडा अध्यक्ष बाबुराम लंसालले बताए । त्यस्तै सामाजिक अभियन्ता राधा श्रेष्ठ, मिरा केसी र प्रभा पोखरेलको पहलमा विभिन्न सहयोगी व्यक्तिबाट उठाइएको ६७ हजार बालबालिकालाई प्रदान गरिएको छ ।"
बालबालिकालाई विद्यालय ल्याउन दिवा खाजा,"स्याङ्जा : भीरकोट नगरभित्रका सबै बालबालिकालाई दिवा खाजाको व्यवस्था गरिएको छ । नगरपालिका र सामुदायिक विद्यालयको सहकार्यमा दिवा खाजाको व्यवस्था गरिएको हो । कुनै पनि बालबालिका शिक्षाबाट बंचित नहोऊन भन्ने उदेश्यले नगरपालिकाले दिवा खाजाको व्यवस्था मिलाएको जनाएको छ । अन्र्तराष्ट्रिय बाल अधिकार दिवसको अवसर पारेर मंसिर १ गतेदेखि नगरभित्रका ४२ वटा बालविकास कक्षामा अध्ययरत ५ सय ५४ बालबालिकालाई दिवा खाजाको व्यवस्था गरिएको नगरप्रमुख छायाराम खनालले जानकारी दिए । 'बालविकासमा अध्ययरत ससाना बालबालिका खाजाको अभावका विद्यालयमा नियमित आउन सकेका थिएनन्, 'प्रमुख खनालले थपे, 'उनीहरुलाई खाजाको व्यवस्था गरेमा नियमित उपस्थिति हुनसक्ने देखिएकाले खाजाको व्यवस्था गरिएको हो ।' विद्यालयमै खाजाको व्यवस्था भएपछि बालबालिका खुशी देखिएका छन् । विद्यालयमै बनाउने गरी घरेलु खाजा दिइने शिक्षा शाखा प्रमुख हेमप्रसाद आचार्यले बताए । विद्यालयमै उपलब्ध खाजाले बालबालिकाको स्वास्थ्यमा सकारात्मक प्रभाव पार्नुका साथै बालबालिका नियमित बिद्यालय आउनेमा नगरपालिका विश्वस्त छ । भीरकोट नगरपालिकाले बालबालिकाको क्षेत्रमा उल्लेखनीय काम गरेको जानकारी गराउँदै आउँदो चैत मसान्तभित्रै बालमैत्री नगर घोषणाको तयारीमा जुटिरहेको उपप्रमुख सीमा कर्माचार्य केसीले जानकारी दिइन । अन्तराष्ट्रिय बालदिवस नोभेम्बर २० तारेखका दिन मनाइँदै आएको छ । विश्वभरीका बालबालिकाको आधारभूत आवश्यकता पूरा गरी बालबालिकालाई खुशी बनाउने उद्देश्यले यो दिवस मनाउने गरिएको हो ।"
धार्मिक तथा पर्यटकीय स्थलमा हवाई सेवा,"विराटनगर : प्रदेश १ का धार्मिक तथा पर्यटकीय स्थलको भ्रमणका लागि हवाई सेवा सुरु गरिने भएको छ। ताप्लेजुङको पाथिभरा मन्दिर, खोटाङको हलेसी महादेव मन्दिरसमेतका धार्मिक तीर्थस्थल र अन्य पर्यटकीय स्थललाई लक्षित गरेर सेवा सुचारु गर्न लागिएको हो। जसले धार्मिक तथा आन्तरिक पर्यटन प्रवद्र्धनमा मद्दत पुग्ने अपेक्षा गरिएको छ। विराटनगर विमानस्थलबाटै मंसिर तेस्रो सातादेखि सेवा सञ्चालनका लागि विराट होलिडे ग्रुप, सीता एयर र माउण्टेन हेलिकप्टर कम्पनीबीच सहमति भएको छ। ग्रुपका अध्यक्ष भविषकुमार श्रेष्ठले माग धेरै आएका कारण धार्मिक तीर्थस्थलसँगै हिमालय क्षेत्रको दृश्यावलोकनका लागि पर्वतीय उडान भर्ने गरी हवाई सेवा सुरु गर्न लागिएको बताए। विराटनगरबाट जहाजमा ताप्लेजुङको सुकेटार र त्यहाँबाट हेलिकप्टरमा पाथिभरा मन्दिर दर्शनका लागि तीर्थयात्रीलाई लैजाने योजना रहेको श्रेष्ठले बताए। उनका अनुसार त्यस अघि नै माउण्टेन हेलिकप्टर सुकेटार विमानस्थलमा लगेर राखिने छ। सुकेटारबाट पाथिभरासम्मको हेलिकप्टर उडान ७ मिनेटको हुने जानकारी उनले दिए। त्योबाहेक धरानबाटै सिधै हेलिकप्टमामा पाथिभरा उडान भर्ने योजना पनि छ, उनले भने, हलेसी महादेवको दर्शन गर्न जान चाहने भक्तजनहरूलाई पनि धरानबाटै हेलिकप्टरमा लैजान सकिन्छ। जहाजमा जान चाहनेलाई लामीडाँडा विमानस्थलसम्म जहाजमा लैजाने योजना छ। त्यसपछि गाडीमा लगेर हलेसीको दर्शन गरेर फर्किएपछि जहाजमै विराटनगर ल्याइने श्रेष्ठले बताए। जहाजबाट पर्वतीय उडान पनि भर्ने योजना छ। हेलिकप्टरले एक पटकमा ५ जना यात्रु बोक्नेछ। ६ जनाको क्षमता भएको हेलिकप्टरले उच्च क्षेत्रमा उडान गर्नु पर्ने भएकाले ५ जना मात्रै यात्रु बोक्ने श्रेष्ठको भनाइ छ। भ्रमण वर्ष २०२० लाई समेत धार्मिक तथा पर्यटकीय क्षेत्रलाई लक्षित गरेर सुरु गरिएको हवाई सेवाले मद्दत गर्ने पर्यटन व्यवसायीको बुझाई छ।"
कर्मचारी आफैले खोले वन कार्यालयलको ताला,डोल्पा : जिल्ला वन कार्यालय डोल्पाका कर्मचारीले आफ्नै कार्यालयमा लगाएको ताला खुलाएका छन्। २३ जना कर्मचारीले ११ महिसम्मको रासन नपाएपछि माग गर्दै आफ्नै कार्यालयमा ताला लगाएका थिए। जिल्ला प्रशासन कार्यालयले ठेकेदार र कर्मचारीसहित उपस्थिति गराएर रासन उपलब्ध गराउने बताएपछि प्रशासनको अनुरोधमा लगाइएको ताला खोलिएको कर्मचारीले बताए। ताला खुलेपछि सेवा सुचारू भएको छ ।राशनको जिम्मा लिएका ठेकेदार र कर्मचारी राखेर प्रशासनमा छलफल गराउने प्रशासनले जनाएको छ।
रामजानकी विवाह पञ्चमीको तयारीमा आर्थिक अभाव,"जनकपुरधाम : रामजानकी विवाह पञ्चमी तयारीमा आर्थिक अभाव देखिएको छ। मंसिर १५ गते यस वर्षको विवाह पञ्चमी परेको छ। भारतमा राम मन्दिर बन्ने निश्चित भएसँगैको पहिलो खुसीयाली भगवान् रामको ससुराली जनकपुरधामको विवाह पञ्चिमीमा इजहार हुने जानकी मन्दिरले जनाएको छ। पाँच वर्षमा भारतको अयोध्याबाट आउने भगवान् रामको विशेष जन्ती यस वर्षको विवाह पञ्चमीमा जनकपुरधाम आउने लागेको छ। तर, मेला व्यवस्थापन, वैवाहिक कार्यक्रम, खानपानका लागि जनकी मन्दिरसंग आर्थिक संकट छ। भगवान राम र मैया सिताको वैवाहिक उत्सव हेर्न नेपाल, भारत तथा अन्य मुलुकबाट लाखौंको संख्यामा भक्तजनहरू जनकपुर आउने गरेको जनकी मन्दिरका उत्तराधिकारी महन्थ रामरोशन दास वैष्णवले बताए। विवाह पञ्चमी आएका भक्तजनहरूको बास, खानपान, जन्तीको बिदाई, सांस्कृतिक कार्यक्रम व्यवस्थापन गर्न कम्तिमा चार करोड खर्च हुन्छ, उनले भने, सात दिनसम्म चल्ने विवाह पञ्चमी महामहोत्सवलाई संघीय सरकारले उपेक्षा गर्दै आएको छ।मधेशलाई मात्र नभई नेपालको विश्वमा जानकी मन्दिरले पहिचान दिलाएको उनले बताए। प्रदेश सरकारले ५० लाख विवाह पञ्चमी व्यवस्थानको लागि दिने चासो देखाए पनि अहिलेसम्म दिएको छैन। विवाह पञ्चमीको खर्च जुटाउन जानकी मन्दिरलाई प्रत्येक वर्ष चन्दा दातासँग हात फैलाउनु परेको छ। महोत्सवअन्तर्गत पहिलो दिन मंसिर १० गते जनकपुर नगर दर्शन, ११ गते फूलवारी लिला, १२ गते धनुषयज्ञ, १३ गते तिलकोत्सव, १४ गते मटकोर, १५ गते स्वयम्वर र शुभ विवाह र १६ राम कलेवासँगै विवाह पञ्चमी सम्पन्न हुनेछ।"
गुल्मीमा एम्बुलेन्स दुर्घटना तीन घाइते,"गुल्मी : गुल्मीमा एम्बुलेन्स दुर्घटना हुँदा तीनजना घाइते भएका छन्। गुल्मीको मालिका गाउँपालिका६ अर्जेबाट मालिका गाउँपालिका५ छाप जाँदै गरेको लु १ झ ३३४ नम्बरको एम्बुलेन्स अर्जेमा दुर्घटना भएको जिल्ला प्रहरी कार्यलय गुल्मीका प्रहरी नायव उपरीक्षक मिनबहादुर घलेले जानकारी दिए। दुर्घटनामा मालिका गाउँपालिका५ का चालक तुल्सीराम भण्डारी, १६ वर्षीय जगत परियार र १७ वर्षीय केशव अर्याल घाइते भएका छन्। घाइतेमध्ये जगत परिवारको अवस्था गम्भीर रहेको प्रहरीको भनाइ छ। घलेका अनुसार एम्बुलेन्स अनियन्त्रित भएर सडकदेखि ४० मिटर तल झरेको छ। घाइतेको जिल्ला अस्पताल गुल्मीमा उपचार भइरहेको प्रहरीले जनाएको छ। घटनाबारे थप अनुसन्धान भइरहेको प्रहरीको भनाइ छ।"
महिलाको दुवै स्तन काटेर फरार,भोजपुर : भोजपुरको षडानन्द नगरपालिका८ तुङ्गेछाको सेमेङमा अज्ञात समूहले महिलाको दुवै स्तन काटिदिएका छन् । घटनामा ३० वर्षीया महिला गम्भीर घाइते भएकी हुन्। बुधबार बिहान करिब ११ बजे स्थानीय खकुवाखोलामा लुगाकपडा धुन गएकी महिलाको नकापधारी अज्ञात समूहले स्तन काटेर भागेको बताइएको छ । उक्त समूहले कपडा धोइरहेकी महिलालाई जबरजस्ती नियन्त्रणमा लिएर स्तन काटी गम्भीर घाइते बनाएर फरार भएको जिल्ला प्रहरी कार्यालय भोजपुरका डीएसपी नरबहादुर सलामी मगरले बताए । उनको उपचारका लागि दिङ्लातर्फ लगिएको प्रहरीले जनाएको छ । घटनाको खबर पाएपछि इलाका प्रहरी कार्यालय दिङलाका प्रहरी निरीक्षक अमनलाल माझीको कमाण्ड टोली घटनास्थलमा पुगेको र फरार समूहको खोजी गरिरहेको प्रहरीले जनाएको छ ।
मुनाहरुको यो मुस्कान (फोटोफिचर),"काठमाडौं : अन्तर्राष्ट्रिय बाल अधिकार दिवस देशभर मनाइएको छ। प्रत्येक बालबालिकाको हक सुनिस्चित गर्नको लागि मनाइने यो दिन बुधबार राजधानीमा विभिन्न कार्यक्रम गरी मनाइएको हो। यही दिवसको अवसरमा बुधबार युनिसेफद्वारा आयोजित कार्यक्रममा बालबालिकाले विभिन्न प्रतिभा देखाएका हुन्। यस्तै बाल अधिकारलाई बढावा र शिक्षा भन्ने नारासहित पाटनको मंगलबजारमा चित्रकला प्रतियोगिता पनि भयो। उक्त प्रतियोगितामा सहभागि बालबालिकाको तस्बिर सुनिता डंगोलले खिचेकी छन्। हेर्नुस्, तस्बिरहरु :"
वडाध्यक्ष मृत भेटिए,बैतडी : बैतडीको पञ्चेश्वर गाउँपालिका ४ का वडाध्यक्ष राजबहादुर चन्दको मृत्यु भएको छ । ५८ वर्षीय वडाध्यक्ष चन्द घर नजिकै कँडेधार भन्ने ठाउँमा मृत अवस्थामा फेला परेको कार्यालय सहयोगी प्रेमबहादुर चन्दले जानकारी दिए । मंगलबार कैलपाल मन्दिर धुराजातमा सहभागी भएका वडाध्यक्ष चन्द बुधबार बिहान मृत फेला परेका उनले बताए । मृतक चन्दको शव बाटो भन्दा केही तल फेला परेको छ । घटनाबारे अनुसन्धान भइरहेको जिल्ला प्रहरी कार्यालयका प्रवक्ता प्रहरी निरीक्षक किसन चन्दले जानकारी दिए ।
रुखबाट लडेर मृत्यु,विराटनगर : मोरङको रतुवामाई नगरपालिका ५ आनन्द चौकका ५५ वर्षीय बालवोध रायको बुधबार दिउँसो मसलाको रुखबाट लडेर मृत्यु भएको छ । हाँगा काट्नका लागि रुखमा चढेका उनको खसेर घटनास्थलमै मृत्यु भएको मोरङ प्रहरीका प्रवक्ता डीएसपी राजकुमार खिँउजुले बताए । उनकाअनुसार शव पोस्टमार्टमका लागि जिल्ला अस्पताल रंगेली लगेर घटनाको अनुसन्धान सुरु गरिएको छ।
डेढ करोड चन्दा नदिएपछि विप्लव कार्यकर्ताले लगाए स्काभेटरमा आगो,"सिन्धुली : सिन्धुलीको दुधौली नगरपालिका १३ मा निर्माण व्यवसायी छेत्र बम्जनको स्काभेटरमा आगजनी भएको छ । सडक निर्माणको काम गरिरहेको एमानियल कन्स्ट्रक्सनको स्काभेटरमा अज्ञात समूहले मंगलबार राती आगजनी गरेको प्रहरीले जनाएको हो । जिल्ला प्रहरी कार्यालय सिन्धुलीका प्रहरी प्रमुख (एसपी) चक्रबहादुर सिंहका अनुसार दुधौलीदेखि अरुणठाकुरसम्म जाने सडकको निर्माण कार्यक्रमा प्रयोग गरिएको नम्बर नखुलेको स्काभेटरमा आगजनीबाट पूर्णरुपमा जलेर नष्ट भएको छ। 'घटना मंगलबार राती भएपनि बुधबार बिहान मात्र जानकारी पाएपछि इलाका प्रहरी कार्यालय डकाहाका प्रहरी टोलीले घटना स्थलमा पुगेर अनुसन्धान थालेको छ, 'उनले भने। घटनामा विप्लव कार्यकर्ताको संलग्नता रहेको हो की भन्ने आशंका गरिएपनि अनुसन्धानकै क्रममा भएकाले यसै भन्न नसकिने सिंहको भनाई छ । तर निर्माण व्यवसायी कमलामाई नगरपालिका ६ का छेत्र बम्जनलाई दुई दिनअघि विप्लव कार्यकर्ता बताउनेले फोन गरी एक करोड ५० लाख चन्दा दिन धम्की दिएको र नदिएपछि मेसिनमाथि आगजनी गर्ने धम्की दिएकाले विप्लवका कार्यकर्ताले आगजनी गरेको हुनसक्ने प्रहरी प्रमुख सिंहले बताए। उता स्काभेटरमाथि भएको आगजनीको घटनाबारे कुनैपनि व्यक्ति र समूहले जिम्मा लिएको छैन। तर, निर्माण व्यवसायी बम्जनले भने सिन्धुलीकै हरिहरपुगढी गाउँपालिका घर भएको र विप्लव कार्यकर्ता बताउने कपिल वाइवाले फोन गरी एक करोड ५० लाख रुपैयाँ दिन भनेको र नदिए कारबाही गर्ने धम्की दिएकाले मेसिन पनि उनीहरुले नै जलाएको हुनसक्ने बताए । 'तत्काल पैसा दिन भनेका थिए तर, आफूसँग पैसा नभएको र दिन नसक्ने बरु मर्न तयार भएको प्रतिक्रिया दिएको दुई दिनसमेत नबित्दै मेसिन जलाइनुले उनीहरुकै काम हो,'बम्जनले भने ।विप्लव कार्यकर्ताको नाममा पटक पटक चन्दा दिन धम्की आउने गरेको बम्जनले बताए। 'पैसा नदिए जे पनि गर्ने धम्की दिन्छन् । डेढ करोड रुपैयाँ दिन नसकेपछि मेसिन जलाइ दिए,' उनले थपे । यसैबीच सिन्धुलीमा विप्लव समूहका कार्यकर्ताको नाम गरेर चन्दा माग्न थालेपनि आतंक मच्चिन थालेको छ । पार्टीको कामलाई सघाउन भन्दै अपरिचत व्यक्तिहरु चन्दाका लागि बारम्बर फोन आउने गरेको कर्मचारी, शिक्षक तथा व्यवसायी बताउँछन् । 'हामी मान्छे चिन्दैनौं । पार्टीको निर्णयअनुसार चन्दा दिनु पर्यो भन्दै उठाउन आउँछन् । नदिए धम्की आउँछ । सकेको दिएर पठाउनु परेको छ,' एकजना शिक्षकले नाम उल्लेख नगरिदिन आग्रह गर्दै भने। जिल्लामा दश वर्षे शसस्त्र जनयुद्धका बेला तत्कालिन माओवादीले उठाएजस्तै हरेक महिनाजसो विप्लव कार्यकर्ताले चन्दा दिनु परेको शिक्षकको गुनासो छ । सिन्धुली सदरमुकाम बाहेकका ग्रामिण क्षेत्रमा प्रायःगरेर दिनहुँजसो विप्लवका नाममा चन्दा उठाउने गरिएको निर्माण व्यवसायीको भनाई छ । विप्लवका कार्यकर्ताका नाममा फोन गरेर चन्दा माग्छन् । उनीहरु विप्लवकै कार्यकर्ता हुनकी अन्य व्यक्ति हुन् थाहा छैन । तर, व्यवसायीसँग उनीहरुले तोकेरै चन्दा माग गर्ने गरेको आर्का व्यवसायीको गुनासो छ । विप्लव कार्यकर्ताका नाममा यसरी जबरजस्ती चन्दा उठाउने गरेको शिक्षक, कर्मचारी र व्यवसायीले हालसम्म कतै पनि उजुरी गर्न नसकेको जनाएका छन् ।"
स्वास्थ्य चौकीको स्वामित्व लिन महानगरको आनाकानी,"काठमाडौं : काठमाडौं महानगरभित्रका स्वास्थ्य चौकी आफू मातहत भएको महानगरले अझै स्विकारेको छैन। संघियता कार्यन्वयनसँगै स्थानीयस्तरका स्वास्थ्य चौकी स्थानीय तहअन्तर्गत आएका हुन्। विगतमा जिल्ला जनस्वास्थ कार्यालय मातहत सञ्चालन भइरहेका हेल्थ पोस्ट स्थानीय तह मातहत गएको हो। काठमाडौं महानगरभित्र चारवटा हेल्थ पोस्ट छन्। महानगरभित्रका स्वास्थ्य केन्द्रको अवस्था कस्तो छ ? भन्ने बिषयमा महानगर बेखबर छ। कति कर्मचारी छन् यो पनि थाहा छैन। स्वास्थ्य केन्द्रको बारेमा जानकारी नभए जस्तो व्यवहार महानगरका कर्मचारीले गरेको स्वास्थ्य केन्द्रका कर्मचारीको गुनासो छ। अहिले महानगरमा थपिएका चार वटा स्वास्थ्य संस्थामा ४४ जनाको दरबन्दि छ। अधिकांस कर्मचारी सरुवा भएर खालि हुने अवस्थामा छ। स्वास्थ्य चौकीमा औषधीलगायत अन्य सामग्रीको अभाव हुने अवस्था छ। यस्तो अवस्थामा पनि महानगरले आफू मातहतको संस्थाजस्तो व्यवहार नगरेको रामघाट हेल्थ क्लिनीकका एक कर्मचारीले बताए। हामीलाई महानगरले आफ्नो कर्मचारीजस्तो व्यवहार गरेको छैन, उनले भने, स्वस्थ्य महाशाखा प्रमुखले तपाईहरु हामी मातहत आएको थाहा छैन भन्नुहुन्छ। तर, पनि हामी हाजिर, प्रगती विवरण महानगरमा बुझाउँदै आएका छौं। चारवटै स्वास्थ्य चौकीका कर्मचारीले तलब भत्ता भने महानगरबाटै बुभ्ने गरेका छन्। तर महानगरका स्वास्थ्य विभाग प्रमुख नरेन्द्रविलास बज्राचार्य स्वास्थ्य केन्द्र आफू मातहत आएको कुरालाई स्विकार गर्दैनन्। हामी मातहत आएको भन्ने प्रमाण केही छैन, उनले भने, अहिलसम्म आधिकारीक चिठी आएको छैन। मैले कसरी मान्ने ?। तर कर्मचारीको तलब भक्ता भने आफूले सिफरिस गरिदिने गरेको बताए। तलब भक्ता हामीबाटै गइरहेको छ, उनले भने, अन्य स्वास्थ्य चौकीको प्रगति विवरण र अन्य कुरा मलाई थाहा छैन। संविधानको अनुसूची ८ अनुसार स्थानीय स्वास्थ्य संस्था स्थानीय तहको एकल अधिकारअन्र्तगत पर्छ। बरिष्ठ अधिवक्ता डा चन्द्रकान्त ज्ञवालीले संविधानले प्रत्याभूत गरेको कुरा आफू मातहत नभएको भन्न नमिल्ने बताउँछन्। संविधानले स्थानीय स्तरका स्वास्थ्य सेवाको अधिकार स्थानीय तहलाई दिएको छ, डा ज्ञवालीले भने, संविधानले दिएको अधिकार थाहा छैन भन्न मिल्दैन। स्थानीय स्तरका स्वास्थ्य केन्द्रलाई स्थानीय तहले नै हेर्ने हो।"
दश महाविद्या पूजा : सीमा अनुगमनको धार्मिक भावना (फोटो र भिडियो),"भक्तपुर : छिमेकी भारतले हालै लिम्पियाधुरा, लिपुलेक र कालापानीलगायतका नेपाली भूभाग आफ्नो देशभित्र पारेर नयाँ नक्सा सार्वजनिक गरेपछि देशभर सीमा अतिक्रमणको विरोध भइरहेको छ। राजनीतिक दल, त्यसका भ्रातृ संगठनदेखि सर्वसाधारणहरूसमेत भारतको बलमिच्याइँविरुद्ध आवाज उठाइरहेका छन्। सामाजिक सञ्जालहरूमा पनि भारतको सीमा अतिक्रमणविरुद्धको आक्रोश रोकिएको छैन। देशका कति ठाउँमा उपनिर्वाचन हुँदैछ। जसले गर्दा सत्तारुढ दलहरूले मात्रै होइन, प्रतिपक्षी दलहरूले पनि भारतको सीमा अतिक्रमणलाई आफ्नो एजेन्डाको रूपमा प्रयोग गर्दै आएका छन्। सत्तारुढ दलहरूले आफूहरूले मात्रै सीमा रक्षा गर्न सक्ने दाबी गर्दै गर्दा विपक्षी दलहरूले देशको सीमा सुरक्षा गर्न नसक्ने सरकारविरुद्ध मतदान गर्न आह्वान गरिरहेका छन्। देशभर सीमा अतिक्रमणविरुद्ध राजनीतिक गतिविधि भइरहँदा भक्तपुरमा बुधबार धार्मिक गतिविधिमार्फत देशको सीमा सुरक्षा गर्नुपर्ने सन्देश प्रवाह गरिएको छ। नेपालमा प्राचीन समयदेखि देशको सीमा सुरक्षा, अनुगमन गर्न अपनाएको धार्मिक भावनालाई बुधबार भक्तपुरमा दश महाविद्या पूजामार्फत उक्त सन्देश प्रवाह गरिएको हो। भक्तपुरका विभिन्न दश ठाउँमा रहेका माता सतीदेवीका दश स्वरूपका रूपमा रहेका दश महाविद्याहरूको पूजा गरी आफ्नो देशको सीमा सुरक्षा गर्न जनता आफैँ लाग्नुपर्ने सन्देश प्रवाह गर्न खोजिएको इतिहासविद् प्राडा पुरुषोत्तमलोचन श्रेष्ठले जानकारी दिए। दश महाविद्या पूजाको अग्रभागमा सहभागी उनले देश, देशवासी, सरकारको सुरक्षा र देशको सीमा सुरक्षाको लागि यी दश महाविद्या स्थापना भएको बताउँछन्। दश महाविद्या देवीहरू सीमा सुरक्षाको अभिप्रायले स्थापना गरिएका हुन्। त्यसैले आफ्नो देशको सीमा कहाँसम्म हो र सुरक्षित छ कि छैन भन्ने जान्न, बुझ्न र बुझाउन दश महाविद्या पूजा कार्यक्रम प्राचीन कालदेखि हुँदै आएको छ, प्राडा श्रेष्ठले भने, कसैले पनि आफ्नो देशको भूभाग मिच्न नसकोस् भन्ने अभिप्रायले हाम्रा पुस्ताहरूले पहिलेदेखि नै अष्टमातृका तथा दस महाविद्या पूजालाई अँगाल्दै आएका हुन्। जसअनुसार बुधबार भक्तपुरमा सोही उद्देश्यले दस महाविद्या पूजा गरिएको हो। विक्रमको १३औँ शताब्दीमा भक्तपुरमा नेपालमण्डलको राजधानी नगर स्थापना गर्दा सैनिक सुरक्षासँगै उच्च तान्त्रिक स्वरूपमा देवीदेवताहरू जस्तै दश महाविद्या, अष्ट मातृका, अष्ट भैरव र अष्ट गणेश स्थापना गरिएको उनले स्पष्ट पारे। दश महाविद्यालाई महाभोज भक्तपुर नपा ३ स्थित बाराही पीठ विकास समितिले उक्त पूजाको आयोजना गरेको हो। समितिले नेवारी परम्पराअनुसार ब्व छायगु (महाभोज चढाउने) सहित भक्तपुर नगरभित्रका दश महाविद्या देवीहरूको पूजाआजा गर्ने प्रबन्ध मिलाएको हो। पूजाका संयोजक विक्रम देउबञ्जारले देशको शान्ति, सुरक्षासँगै सम्पूर्ण नेपालीहरूको सुख, शान्ति र समृद्धिको कामनासहित उक्त पूजा गरिएको जानकारी दिए। पूजामा करिब पाँच हजार भक्तजन सहभागी भएका थिए। सहभागीहरूमध्ये महिलाहरूको सहभागिता उल्लेखीय थियो। महिलाहरू नेवारी पोशाकमा आफ्नो गच्छेअनुसारको प्रसाद चढाउन लामबद्ध भएर दस महाविद्या देवीका पीठहरूमा पुगेका थिए। दश महाविद्याअन्तर्गत योसिंखेलस्थित भद्रकालीकालीबाट सुरु भएको पूजा भेलुखेलस्थित तारा नील सरस्वती, खँलास्थित त्रिपुर भैरवी, टौमढीस्थित भुवनेश्वरी र छिन्नमस्ता चण्डिका, दरबार क्षेत्रस्थित मातांगी, इन्द्रायणी पीठस्थित बंगलामुखी, त्रिपुरासुन्दरीस्थित राजेश्वरी, थालाछेंस्थित कमला हुँदै टिबुक्छेस्थित धुमावतीमा समापन गरिएको थियो।"
नेपालभारत सीमा सुरक्षा बैठक : कालापानी किन एजेन्डा बनेन ?,"पोखरा : भारतले नेपालको कालापानी मिचेकोमा नेपाली तीब्र आक्रोशित भएका बेला नेपालभारत सीमा सुरक्षासम्बन्धी समन्वयात्मक बैठक बुधबारसुरु भएको छ। तर सीमा विवाद उक्त बैठकको एजेन्डा होइन। बैठकमा दुईतर्फका उच्च सुरक्षा अधिकारी सम्मिलित छन्। उनीहरुले पूर्वनिर्धारित सुरक्षा एजेन्डामाथि छलफल गरेका छन्। तीन महिनाअघि नै निर्धारित एजेन्डा सीमावर्ती अपराधलाई नियन्त्रण, हातहतियार ओसारपसारमा रोकावट, लागुऔषध तथा मानवतस्करी नियन्त्रण विषयमा छलफल भएको सशस्त्र प्रहरी बलका प्रवक्ता डिआइजी सुरजकुमार श्रेष्ठले अन्नपूर्णलाई जानकारी दिए। सीमा विवादबारे छलफल गर्ने आधिकारिक व्यक्ति हामी होइनौं, उनले भने, सरकारले वार्ता गर्ने र सीमा यहाँसम्म हो भनेपछि हामीले सुरक्षा दिने हो, हाम्रो बैठकमा सीमा विवादको एजेन्डा हुने कुरा भएन। सीमामा सम्भावित अपराध नियन्त्रणमा कसरी समन्वय र सहयोग आदानप्रदान गर्ने भनेर छलफल गरिएको डिआइजी श्रेष्ठले बताए। बैठकमा नेपालको तर्फबाट सशस्त्र प्रहरी बलका महानिरीक्षक शैलेन्द्र खनाल र भारततर्फबाट भारतीय सीमा सुरक्षा बल (एसएसबी)का महानिर्देशक (डिजी) कुमार राजेश चन्द्राले नेतृत्व गरेका छन्। नेपालको परराष्ट्र र गृह मन्त्रालय, राष्ट्रिय अनुसन्धान विभागका अधिकारी पनि सम्मिलित रहेको जानकारी डिआइजी श्रेष्ठले दिए। सीमामा सुरक्षा बन्दोबस्ती अझै बलियो बनाउनेबारे छलफल केन्द्रित रहेको उनले बताए। पहिला भएका कामको समीक्षासमेत बैठकले गरेको छ। दसैंतिहारका बेलामा सीमा क्षेत्रमा राखिएको संयुक्त हेल्प डेस्क निकै प्रभावकारी भयो, यसलाई निरन्तरता दिने कुराकानी गरेका छौं,डिआइजी श्रेष्ठले भने। भारतीय सीमा सुरक्षाको बलको तालिममा नेपालको सशस्त्र प्रहरी र यताको तालिममा उताको बलका प्रहरी सहभागी गराउनेबारे पनि छलफल गरेको जानकारी श्रेष्ठले दिए। पोखरा दोबिल्लाको माउन्ट ग्लोरी होटलमा सुरु बैठककोसमापन भने ६ गते काठमाडौंमा हुनेछ। पहिलो चरणको बैठक बुधबार दिउँसो नै सकिएको छ। बैठक सकेर संयुक्त टोलीले पोखराको पर्यटकीय क्षेत्रको भ्रमण गरेको थियो। बिहीबार कुरिनटारस्थित सशस्त्रको तालिम केन्द्र अवलोकन गरेी टोली काठमाठौं पुग्नेछ। बैठकमा उठेका विषयलाई दुवै देशका सुरक्षा संयन्त्रले आआफ्नो देशको गृहमन्त्रालयमा जानकारी गराइसकेका छन्। मन्त्रालयबाट आवश्यक परिमार्जनसहित आएपछि माइन्युट गरेर औपचारिक रुपमा बैठकको समापन गरिने प्रवक्ता डिआजी श्रेष्ठले जानकारी दिएका छन्। यसअघि सीमा सुरक्षा बैठक भारतको नयाँ दिल्लीमा भएको थियो।"
हलेसीमा खाद्य संकट,"ओखलढुंगा : खोटाङको हलेसी तुवाचुङ नगरपालिकामा खाद्य संकट सुरु भएको छ । खडेरी तथा फौजी किराको प्रकोपले यो वर्ष दुई सिजनकै अन्नबाली सखाप पारेपछि खाद्य संकट सुरु भएको हो । यहाँका किसानलाई अहिले बिहान बेलुका छाक टार्नै मुस्किल हुन थालेको छ । नगरपालिकाका ११ वटै वडामा यो वर्ष बर्षे र हिउँदे बाली फलेन । वर्षायाममा पानी नपर्दा धान रोपाइ भएन भने मकैका बोट बारीमै सुके । हिउँदे बालीका रुपमा लगाइएका मास, कोदो तथा हिउँदे मकैमा फैजी किराले सखाप पार्यो । दुई सिजनको अन्न बाली भित्र्याउन नपाएका यहाँका किसानलाई परिवार पाल्न कठिन हुन थालेको छ । साविकका ११ वटा गाविस मिलेर बनेको नगरपालिकाका सबै वडामा सिंचाइ तथा खानेपानीको समेत समस्या छ । 'वर्षे बाली नभए पनि हिउँदेको आश थियो, फौजीले सिध्यायो अब खानै नपाइने अवस्था भयो,' स्थानीय रेशम राईले भने । उनका अनुसार ११ वटै वडाका खेतिबाहेक अन्य आयस्रोत नभएका किसान खडेरी र फौजीको प्रकोपपछि खाद्यन्न संकट झेलिरहेका छन् । खानेपानीको समेत चर्को समस्या छ । पानीका मुहान नै भएको सुख्खाग्रस्त क्षेत्रमा दुई सिजन बाली भित्र्याउन नपाएपछि दसैंपछि खाद्यन्न संकट सुरु भएको नगरपालिकाका उपप्रमुख विमला राईले बताइन् । हलेसी तुवाचुङलाई सुख्खा र खाद्यसंटकग्रस्त क्षेत्र घोषणा गरेर प्रदेश र संघको ध्यान तान्न खोजे पनि सुनुवाइ भएको छैन । उपप्रमुख राईले भनिन्, 'हामीले नगरपालिकालाई संकटग्रस्त घोषणा गरेर संघ र प्रदेश सरकार गुहार्यौं, तर सुनेनन् ।' राईका अनुसार नगरपालिकाले प्रदेश तथा संघीय सरकारको साझेदारीमा खाद्यन्न उपलब्ध गराउन बजेट बिनियोजन गरे पनि सहयोग नभएपछि ३ लाख केजी चाम खरिद गरेर वितरण गरेको थियो । नगरपालिकाको कुल जनसंख्या ३२ हजार ४ सय ४६ मध्ये प्रतिव्यक्ति १० केजीका दरले ३० हजारलाई उक्त चामल बाँडिएको हो।जनप्रतिनिधी र कर्मचारी भएका घर परिवार बाहेक अन्यलाई चाडबाडका मुखमा चामल बाँडिए पनि अहिले नगरबासी भोकमरिमा पर्न थालेको राईले गुनासो गरिन् । खानेपानीका मुहान समेत सुकेर समस्या छ । यहाँको मुख्य खाद्यबाली मकै, कोदो, बदाम र दाल नै हो । तर, खडेरी र फौजी किराका कारण उत्पादन नै भएपछि नगरवासीले चर्को समस्या भोगिरहेकाले दुधकोशीबाट बृहत लिफ्टिङ सिचाइ आयोजना चलाएर खेति प्रणालीमा सुधार गर्नुको विकल्प नरहेको नगरपालिकाका निमित्त प्रमुख प्रशासकीय अधिकत रविकिरण आचार्यले बताए । उनले भने, 'यस्तो क्षेत्रमा संघीय सरकारले नै महत्व दिएर लगानी नगरे यहाँका नागरिक थातथलो छोडेर हिड्ने अवस्था आउँछ ।' पूर्वको पशुपति भनेर चिनिने चर्चित धार्मिक स्थल हलेसी क्षेत्रका किसान भने भोकभोकै बस्नुपर्ने अवस्था आएको स्थानीयको गुनासो छ । खडेरीका कारण कोदोको बीउ, गहत, धान तथा दालसमेत नफलेपछि खाद्यान्न संकट भएको हलेसीतुवाचुङ नगरपालिका १ का तामन राईले बताए । राईका अनुसार पैसा हुनेले बजारबाट अन्न किनेर जिविका चलाए पनि आर्थिक अवस्था कमजोर भएकाहरू भोकभोकै पर्न थालेका छन् । घरमा अन्न नभएको र किन्न पैसा समेत नभएपछि हलेसी तुवाचुङ नगरपालिका३ च्यास्मिटार ६७ वर्षीय सेतीबहादुर राई दिक्तेलखानीडाँडा सडक खण्डमा गिट्टी कुटेर परिवार पाल्दै आएका छन् । नगरपालिकाले १० केजी चामल राहत स्वरूप दिएपनि त्यसले दुईचार छाक मात्र टरेको उनले गुनासो गरे । नेपालको संविधानले प्रत्येक नागरिकलाई खाद्यवस्तुको अभावमा जीवन जोखिममा पर्ने अवस्थाबाट सुरक्षित हुने हक व्यवस्था गरेको छ भने धारा ३६ उपधारा ३ मा प्रत्येक नागरिकलाई कानुन बमोजिम खाद्य सम्प्रभुताको हक हुने व्यवस्था छ । तर, यस्तो व्यवस्था कार्यन्वयन गर्न संघ तथा प्रदेश सरकारले सहयोग नगरेको नगर उपप्रमुख राईले आरोप लगाइन् ।"
चुरिया पहाडमा मिथिला सागर (तस्बिरसहित),"धनुषा : चारैतिर सालको घना जंगल। उत्तरतिर रमणिय चुरिया पहाड। पहाडको काखमा मिथिला सागर। धनुषाको मिथिला नगरपालिका ढल्केबर चोकबाट तीन किलोमिटर उत्तर लागेपछि पोखरीयाको मिथिला सागर पुगिन्छ। जहाँ डुँगामा सयर गरेर पर्यटक रमाउने गर्छन्। ताल नजिकै देखिएको वनमा पाइने मयुर, भंगेरा, मैने, रुपीले पर्यटकको ध्यान खिच्ने गरेको छ, चितवनको देवघाटबाट ताल घुम्न आएका भरत बस्तकोटीले भने, जंगलबीचमा सुन्दर र शान्त ठाउँ छ। यसको संरक्षण र विकासमा सबैले ध्यान दिनुपर्छ।दिनहुँ आउने पर्यटकले ताल भरिभराउ हुन्छ। नेपाल भ्रमण वर्ष २०२० मा आउने पर्यटकलाई स्वागत गर्न पोखरीयास्थित मिथिला सागर दु्रत गतिमा मर्मत भइरहेको छ। सो ताल केमलीपुर र पोखरीया दमार सामुदायिक वनको सीमामा सात विघा क्षेत्रफलमा फैलिएको छ। सागरको बीचमा उत्तरश्वर महादेव मन्दिरले तालको महत्व अझ बढाएको छ। तालको वरिपरी पक्की बाटो छ। फूल रोपिएको छ, केमलीपुरका ४७ बर्षीय राजमान विकले भने, शान्त ठाउँ छ। मिथिला सागर पर्यटकले मन पराउँछन्। बनभोज खान आउने पनि त्यतिकै हुन्छन्। एकवर्ष अघिसम्म पोखरी सानो थियो। भैंसी आहाल बस्थ्यो। पछिल्लो समय मर्मत गरेर ताल सुन्दर बनेको छ। जंगल नजिक रहेको औरही खोलाबाट तालमा चौविसै घण्टा पानी झर्ने व्यवस्था गरिएको छ। त्यसैबाट खानेपानीको व्यवस्था पनि गरिएको छ। जनकपुरधामभन्दा २८ किलो मिटर उत्तरमा पर्छ मिथिला सागर। सीताको नगरी, भगवान रामको ससुराली, मिथिलाका राजा जनकको घर हो, जनकपुरधाम। मिथिला नगरपालिका जानकी मन्दिर प्रवेश गर्ने मुख्य स्थान हो। भ्रमण वर्ष २०२० लाई लक्षित गरी मिथिला नगरका मेयर हरिनारायण महतोले आन्तरिक तथा बाह्य पर्यटकलाई निम्तो पनि दिएका छन्। जनकपुरधामलाई पर्यटकीय क्षेत्रका रुपमा विकास गर्न मिथिला सागर महत्वपूर्ण कडी बन्नसक्छ मिथिला नगरपालिकाले चुरिया संरक्षण गरेर तराईको उर्बरभूमी मरभूमीकरण हुनबाट बचाउन योजनाबद्ध रुपमा काम थालेको छ। चुरेमा पर्यटकीय स्थल चुरिया पनि जोगिने, दिर्घकालिन आम्दानीको श्रोत पनि बन्ने। पर्यटकलाई आकर्षित गर्न पोखरी संरक्षण गरी तालको रुप दिएका हौं, मेयर हरिनारायण महतोले भने, एक वर्षअघि डीपीआर बनाएर काम सुरु गरेका हौं। ताल घुम्न आउने पर्यटकका लागि भौतिक पूर्वधार निर्माण गर्न ११ करोड रुपैयाँ खर्चे हुने अनुमान गरिएको उनको भनाइ छ। प्रदेश २ कै नमूना पर्यटकीयस्थलका रुपमा विकास गर्ने लक्ष्य छ, उनले भने।ताल निर्माणपछि चुरे संरक्षणमा सहयोग पुगेको छ। चुरेमा ताल बनेसँग जंगली जीवजन्तु, चरा पानी खान तालमा आउने गरेको मिथिला नगरपालिका७ का वडाध्यक्ष युवराज उप्रेतीले बताए। आधुनिक भ्यू टावर, पिकनिक स्पोट, बगैंचा, चिल्ड्रेन पार्क, ध्यान कक्ष, स्विमिङ पूल, चिडियाखानाजस्ता पूर्वाधारको काम थालिएको छ। ताल नजिकै चार विघामा पिकनिक स्पोट बनाउने काम भइरहेको छ। बजेट जति जुट्दै जान्छ, त्यहीअनुसार पुर्वाधारका काम गरिरहेका छौं। ताल निर्माण गर्न गत साल डीपीआर तयार गरेका थियौंं, मिथिला नगरपालिकाका प्रमुख प्रशासकीय अधिकृत रामकुमार कार्कीले भने। मिथिला सागरको विकास गर्न शहरी विकास मन्त्रलायबाट चार करोड बजेट स्वीकृत भएको छ। भौतिक पूर्वधार निर्माणका लागि टेण्डर पनि भइसकेको छ। प्राकृतिक सुन्दरता मिथिला सागरको अर्को विशेषता हो। तालमा डुँगा सयर गर्न, वनभोज खान, घुम्न दिनहुँ पर्यटक आउने गरेका छन्, तालको रेखदेखमा खटिएका गणेश खड्काले भने। प्राचिन मिथिलाकोे राजधानी जनकपुरधाम हो। प्रदेश २ को अस्थाई राजधानी पनि जनकपुर नै हो। भ्रमण वर्ष २०२० लाई लक्षित गरेर जनकपुरसँग जोड्न चुरेमा ताल निर्माण गरिएको मेयर महतोको भनाइ छ। जनकपुरधाम आउने पर्यटकलाई आकर्षित गर्ने सामथ्र्य मिथिला सागरसँग छ, उनले भने, जनकपुरधामलाई पर्यटकीय क्षेत्रका रुपमा विकास गर्न मिथिला सागर महत्वपूर्ण कडी बन्नसक्छ। ढल्केबर चोकबाट तालसम्म आउन सडक विस्तार गरिएको छ। ४० लाख रुपैयाँ खर्च गरेर केमलीपुरस्थित बसही खोलामा पूल निर्माण सम्पन्न भइसकेको छ। त्यसैगरी एक करोड २५ लाख रुपैयाँ खर्चेर डेढ किलोमिटर सडक पक्की ढलान गरिएको छ। सडकलाई खोलाको बाढीबाट बचाउन बसही खोलामा तट्बन्ध पनि बाँधिएको छ।"
दोलखामा बस दुर्घटना हुँदा एक वृद्धाकाे मृत्यु,"दोलखा : डिजेल सकिएर राेकिएको बस दुर्घटना हुँदा एक वृद्व महिलाकाे मृत्यु भएकाे छ। बुधबार गैरीमुदीबाट काठमाडौं जाँदै गरेकाे बा ३ ख २९९७ नम्बरकाे बस दुर्घटना हुँदा बैत्यश्वर गाउँपालिका३ कि ७० वर्षिय कुमारी तामाङकाे मृत्यु भएकाे प्रहरीले जनाएकाे छ। डिजेल सकिएर भीमेश्वर नगरपालिका८, बाेचकाे चर्नावती खाेला नजिककाे उकालाेमा राेकिराखेकाे बस ओत नाघेर दुर्घटना भएकाे प्रहरीकाे भनाई छ। बसमा ३ जना मात्र यात्रु रहेकाे र २ जनाले झ्यालबाट हामफालेर ज्यान जाेगाउन सफल थिए। चालक र सहचालक डिजेल लिन भनेर करिब १० किलाेमिटरकाे दुरीमा रहेकाे सदरमुकाम चरिकाेट आएका बेला यो दुर्घटना भएको प्रहरीकाे भनाई छ। घटनास्थलमा डाेजर र एम्बुलेन्स लिएर प्रहरी पुगिसकेकाे छ। थप विवरण आउन बाँकी छ।"
अवैध जडीबुटीसहित वन उपभाेक्ता समितिका अध्यक्ष र सचिव पक्राउ,"बाजुरा : अवैध रूपमा जडीबुटी संकलन गरिरहेको अवस्थामा प्रहरीले दुई जनालाई पक्राउ गरेको छ। पक्राउ पर्नेमा हिमाली गाउँपालिका १ बामु देवीडाँडा वन उपभाेक्ता समितिका अध्यक्ष राजबहादुर भण्डारी र सचिव बियलाल रोकाया रहेको जिल्ला प्रहरी कार्यालयले जानकारी दिएको छ। अवैध रूपमा जडीबुटी संकलन भइरहेको गोप्य सूचनाका आधारमा प्रहरी चौकी विच्छायाबाट खटिएको प्रहरी टोलीले अन्दाजी एक क्विन्टल कटुकीसहित दुई जना वन उपभोक्त समितिका पदाधिकारी पक्राउ गरेको जिल्ला प्रहरी कार्यालयका प्रमुख तथा प्रहरी उपरिक्षक उद्धवसिंह भाटले जानकारी दिए। अवैध रूपमा संकलित जडीबुटी वन उपभोक्ता समितिका उपाध्यक्ष गोर्ख भण्डारीको जिम्मा दिएर पक्राउ परेका दुवै जनालाई जिल्ला सदरमुकाम ल्याइएको भाटले जानकारी दिए। बाजुरा जिल्लामा पाइने सेतकचिनी जस्तै कटुकी, पाँच औँले, भुल्तेलगायत करोडौंका जटिबुडी इजाजत पत्रबिना संकलन र हुम्ला, जुम्ला र कालिकोटतिर निकासी भइरहेको पटकपटक सूचना आइरहने गरेका प्रहरीले जनाएको छ। तस्करले चोरी वार्षिक करोडौंका जडिबुटी अवैध ढंगले निकासी गरिरहेको प्रहरीको दाबी छ।"
सडकमा ठेकेदारको बद्मासी : धूलो नउडाई 'प्राइमर कोट',"विराटनगर : विराटनगरको 'रोडशेषरानी' सडकखण्डको कालोपत्रे गर्ने क्रममा ठेकेदार कम्पनीले बद्मासीपूर्ण ढंगले काम गरिरहेको पाइएको छ । धूलो नउडाइकन 'प्राइमर कोट' लगाउँदै गुणस्तरहिन तरिकाले काम भइरहेको पाइएको हो । सघन सहरी विकास परियोजना अन्तर्गतको उक्त सडकमा ठेकेदार कम्पनी रमण कन्स्ट्रक्सनले काम गरिरहेको छ । प्राविधिक टोलीसहित गरिएको अनुगमनका क्रममा सडक कालोपत्रे (पिच) गर्नु अघि गरिने 'प्राइमर कोट' धूलो सफा नगरिकन गरिएको फेला परेको हो । सडकको बेस बसाइसकेपछि धूलो उठाएर सफा गर्दै 'प्राइमर कोट' लगाउनुपर्ने सडकको अनुगमनमा पुगेका संघीय आयोजना कार्यान्वयन इकाई मोरङका इञ्जियनियर राजु शर्माले बताए । यसो गर्दा सडक गुणस्तर र टिकाउन हुने उनको भनाइ छ । तर, रोडशेष चौकदेखि रानीसम्मको करिब साढे ५ किलोमिटर सडक कालोपत्रे गर्न ठेक्का पाएको निर्माण कम्पनीले लापरबाही पूर्ण तरिकाले काम गरेको जानकारी शर्माले दिए । अनुगमनमा सहभागी सत्तारुढ नेकपा विराटनगरका अध्यक्ष सागर थापाले १ हजार ३ सय मिटर क्षेत्रफलमा गुणस्तरहिन काम भइरहेको फेला परेको बताए । 'सडकका बारेमा स्थानीयले गुनासो गरेपछि प्राविधिक टोलीसहितको अनुगमन गरिएको हो,' उनले भने, 'अनुगमनका क्रममा धुलो नउडाइकन 'प्राइमर कोट लगाइरहेको भेटियो ।' कालोपत्रे गर्नु अघि सडक सफा गरी धुलोरहित बनाएर मात्रै 'प्राइमर कोट' लगाउनु पर्ने प्राविधिकको भनाइ रहेको जानकारी थापाले दिए । उनले कमसल काम भएका कारण तत्काल सुधार गरेर पुनः गुणस्तरिय काम गर्न ठेकेदार कम्पनीलाई निर्देशन दिइसकिएको बताए । 'सडकको बेस बसाएको ठाउँठाउँमा पानी जमेर जलमग्न भएको छ । त्यही बीचमा निर्माण कम्पनीबाट कालोपत्रे गर्न 'प्राइमर कोट, लगाउने काम भइरहेको पाइयो,' उनले भने । लगभग साढे ५ किलोमिटर सडक कालोपत्रे गर्न रमण कन्स्ट्रक्सनले १७ करोड ९२ लाखमा ठेक्का लिएको हो । २०७४ जेठ २८ गतेदेखि निमार्ण सुरु गरेर निक्कै सुस्त रुपमा काम गरिरहेको कम्पनीले अहिलेसम्ममा १ हजार ३ सय मिटर मात्रै कालोपत्रेको तयारी गरेको छ । त्यही थोरै भाग मात्रै गर्न लागिएको कालोपत्रे अघिको कामनै गुणस्तरहिन भेटिएको ईञ्जिनियर शर्माले बताए । उनले धुलो नउठाई 'प्राइमर कोट, लगाएमा कालोपत्रे गर्दा अलकत्र राम्रोसँग नबस्ने र उप्किन थाल्ने बताए । ' निर्माणाधिन विराटनगरको 'रोडशेषरानी' सडक खण्ड । तस्बिर : अन्नपूर्ण रमण कन्स्ट्रक्सनका प्रोजेक्ट मेनेजर प्रमोद साहले १ सय मिटरमा 'प्राइमर कोट' परीक्षणको रुपमा लगाइएको बताए । नयाँ मेसिन भएकाले परीक्षणका रुपमा थोरै भागमा काम गरिएको त्यही क्रममा केही धुरो देखिएको उनले बताए । 'प्राइमर कोट गरिएको ठाउँमा धुलो देखिएपछि सुधार गरेर पुनः गुणस्तरिय काम गरिने प्रतिवद्धता उनले जनाएका छन् । विराटनगर महानगरपालिका मेयर भीम पराजुलीले उक्त सडक महानगरको क्षेत्राधिकार भित्र नपर्ने भएकाले गुणस्तरहिन काम भइरहेको बारेमा पटकपटक सहरी विकास परियोजनालाई जानकारी गराइए पनि सुनुवाई भने नभएको बताए । 'राज्यको निकायलाई नटेर्ने कम्पनीलाई अब आवश्यक कारवाहीको प्रक्रिया अगाडि बढाउन पहल थालिने छ,' उनले भने, 'यस अघि पनि गुणस्तरहिन काम भइरहेको पाइएपछि रमण कन्सट्रक्सनका पाँच जना कर्मचारीलाई पक्राउ गरेर कारबाही अघि बढाइएको थियो ।'"
आलमको भिडियो सार्वजनिक भएपछि प्रहरी तनावमा,"गौर : तीनवटा मुद्दामा पुर्पक्षका लागि कारागार चलान गरिएका निलम्वित सांसद मोआफ्ताव आलम र प्रहरी अधिकृतबीच भएको सम्वादको भिडियो सार्वजनिक भएपछि प्रहरी अधिकृत तनावमा छन्। असोज २६ गते बिहान आलमलाई पक्राउ गरी इद्रिसगेटदेखि गौर ल्याउने क्रममा जीपमा भएको भिडियो सम्वाद आलम पुर्पक्षका लागि जेल चलान भएपछि सार्वजनिक भएको हो। भिडियो सार्वजनिक भएको विषयमा प्रहरी अधिकारीहरू नै अन्यौलमा छन्। आलमलाई पक्राउ गर्न गएका एक प्रहरी अधिकृतले जीपमा आलमसँग सम्वाद गरेका थिए। आलमले प्रहरी अधिकृतलाई थर्काउँदै जिल्लामा आगो लगाइदिने समेत भनेका थिए। हाइप्रोफाइल व्यक्तिलाई पक्राउ गर्दा कसरी गरिएको थियो र उनी कुन अवस्थामा थिए, मानवअधिकार र प्रचलित कानुनको खिलाफमा गरिएको थियो की भन्ने बारेमा कुनै निकायले प्रश्न गर्दा प्रमाणको लागि जीपमै सम्वाद रेकर्ड गरिएको प्रहरीको भनाइ छ। एक प्रहरी अधिकृतले भने, हाइ प्रोफाइलका भीआइपीलाई पक्राउ गर्दा पछि जवाफ दिन सजिलो होस् भन्ने उद्देश्यले यस्ता प्रमाण प्रहरीले राख्ने गर्छ। जिल्ला प्रहरी कार्यालयले मुद्दाको अनुसन्धान पछि भिडियो जिल्ला अदालत र जिल्ला सरकारी वकिल कार्यालय गौरमा बुझाएको थियो। भिडियो कसरी बाहिरियो भन्नेमा आफूहरू अचम्ममा परेको जिल्ला प्रहरी कार्यालय रौतहटका डीएसपी नवीन कार्कीले बताए। भिडियोका कारण अनावश्यक तनाव थपिएको उनले प्रतिक्रिया दिए। डीएसपी कार्की सोमबार बिदामा घर गएका छन्। आलमलाई कारागार चलान गरिएकै दिन जिल्ला न्यायाधीवक्ता खडिन्द्रराज कटवाल र न्यायाधीश दीपक ढकाल पनि बिदामा बसेका थिए। आलमविरुद्ध ३२ वर्ष कैद सजाय माग दाबीसहित कात्तिक १९ गते तीनवटा मुद्दा दर्ता भएको थियो। कर्तव्य ज्यान मुद्दामा २० वर्ष, ज्यानमार्ने उद्योगमा १० र विस्फोटक पदार्थसम्बन्धी मुद्दामा दुई वर्ष कैद सजाय मागदाबी गरी जिल्ला सरकारी वकिलाको कार्यालयले मुद्दा दर्ता गरको थियो। रौतहटको यमुनामाइ गाउँपालिका४ का त्रिलोक प्रताप सिंह मारिएको भन्दै बाबु श्रीनारायण सिंह र ओसी अख्तर मारिएको भन्दै आमा रोक्साना खातुनले कतव्र्य ज्यान मुद्दा र सर्लाही जिल्ला गडैता २ का सफि अहमद र भारतको सितामणी जिल्ला बैरगनिया २ का गौरीशंकर राम चमारले बम बिस्फोटमा घाइते भएको भन्दै ज्यान मार्ने उद्योगमा जाहेरी दिएका थिए। आमलविरुद्ध प्रहरीले बिस्फोटक पदार्थसम्बन्धी मुद्दा समेत चलाएको छ।"
सिरहाबाट बेपत्ता पारिएको तेल ट्यांकर धनुषामा भेटियो,जनकपुरधाम : सिरहाबाट चोरी भएको डिजेल बोकेको ट्यांकर धनुषामा फेला परेको छ ।मंसिर २ गते राती सरहाको लहानबाट अज्ञात समूहले बेपत्ता गरेको तेल ट्यांकर धनुषाको रमदैयामा रित्तो फेला परेको इलाका प्रहरी कार्यालय सखुवा महेन्द्रनगरका इन्स्पेक्टर अमृत दाहालले जनाए । बुधबार बिहान साढे ७ बजे धनुषाको क्षिरेश्वरनाग नगरपालिका १ रमदैयास्थित राजदेवी मन्दिरको छेउमा पार्किङ गरेको अवस्थामा ट्यांकर रित्तो फेला परेका हो । ट्यांकरमा १९ लाख ४० हजार रुपैयाँ बराबरको २० हजार लिटर डिजेल थियो । अमलेखगञ्ज डिपोबाट डिजेल बोकी विराटनगरतर्फ गइरहेको नेपाल आयल निगमको ट्यांकर ना ४ ख ४१६३ नम्बरको ट्यांकर सिरहाको लहानबाट आइतबार मध्यरातमा अज्ञात समूहले अपहरण गरेको थियो । लाहानको हुलाक कार्यालय अगाडि पार्किङ गरेको अवस्थामा मध्य रातको मौका छोपेर चालकसहित उक्त ट्यांकर बेपत्ता पारिएको थियो। चालक रामदेव यादव र सहचालक उमेश यादवको आँखामा कालोपट्टी बाँधेर अज्ञात समूहले बर्दिबाससम्म लगेका थिए।बर्दिबासमा चालक र सहचालकलाई ओरालेर डिजेलसहितको ट्यांकर आफैसँगै लगेको श्रोतले जनाएको छ ।
कलिलैमा हराउँछन् छोरी,"घटना १ बानेश्वरका एक वृद्ध मंगलबार किशोरी छोरी हराएको उजुरी दिन महानगरीय प्रहरी परिसर टेकु पुगे। प्रहरीले छोरीको मोबाइल नम्बर माग्यो। कल लोकेसन हेर्दा सोमबार ललितपुरको च्यासल क्षेत्रमा मोबाइल स्विच अफ भएको देखियो। प्रहरीले ती वृद्धलाई प्रश्न गर्यो च्यासलमा तपाईंको कोही आफन्त छ ? किशोरीसँगै पढ्ने साथी त्यहाँ बस्ने गरेको पत्ता लाग्यो। उनले अर्को नम्बरबाट घरमा म्यासेज पठाएकी रहेछन्। मलाई मन पर्ने साथीसँग विवाह गर्दै छु। मेरो चिन्ता नगरिस्यो, म्यासेजमा थियो। त्यो नम्बर पत्ता लगाउँदा सर्लाही घर भएका एक किशोरको हुलिया खुल्यो। उनी शान्तिनगरमा मेडिकल पसल चलाउँछन्। सिमकार्ड लिँदा उनले बुवाको नम्बर दिएका रहेछन्। प्रहरीले ती किशोरका बुवालाई फोन गर्यो। उनकै छोरासँग किशोरी सर्लाही पुगेको जानकारी प्रहरीले पायो। फेसबुक हेर्दा ती किशोरी र किशोर नजिकिएका देखिए। प्रहरीसँग कुरा गरिरहेकै बेला किशोरीका बुवाको मोबाइलमा म्यासेज आयो। किशोरीले कुनै बैंकबाट ४० हजार रुपैयाँ झिकेकी रहेछन्। दुवै परिवार मिलेर समस्या हल गर्ने भन्दै किशोरीका आफन्त प्रहरी कार्यालयबाट बाहिरिए। घटना २ राजधानीको नाम चलेकै स्कुलमा कक्षा ८ मा पढ्दै गरेकी किशोरी एक सातादेखि सम्पर्कविहीन थिइन्। परिवारका सदस्य उनको खोजीका लागि प्रहरीमा पुगे। ती किशोरी आफूभन्दा एक ब्याच सिनियर केटासँग विवाह गर्न गोरखा पुगेको कुरा प्रहरी अनुसन्धानबाट पत्ता लाग्यो। उनलाई फर्काउन गोरखाकै एक वडाअध्यक्ष लागिपरे। उद्धार गरी काठमाडौं ल्याउनेबित्तिकै किशोरीले बाबुआमासँग दुखेसो पोखिन्। तपाईं मलाई मोबाइल नकिनिदिने। भनेको कुरा खान नदिने। घुम्न जान नदिने। मलाई स्वतन्त्रता चाहिँदैन ?, किशोरीको भनाइ उद्धृत गर्दै महानगरीय प्रहरी परिसर टेकुका प्रवक्ता डीएसपी होबिन्द्र बोगटीले भने। किशोरीले अभिभावकलाई हकारेपछि प्रहरी चकित पर्यो। प्रहरीले किशोरीलाई अभिभावकको जिम्मा लगायो। किशोरी ९ कक्षामा राम्ररी पढिरहेको डीएसपी बोगटीले बताए। यस्ता घटनासम्बन्धी दैनिक पाँचवटासम्म उजुरी काठमाडौं प्रहरीमा पर्छन्। छोरी कोसँग भागिन् भनेर अधिकांश अभिभावक जानकार हुन्छन्। तर, कलिलै उमेरमा छोरीले रोजेको बाटोले परिवार विक्षिप्त भई प्रहरीमा आउने गरेको डीएसपी बोगटीको भनाइ छ। टेकु प्रहरीका अनुसार यो आर्थिक वर्षको कात्तिकसम्म खोजतलासका लागि भन्दै प्रहरीमा ५ सय ८ उजुरी परेका छन्। तीमध्ये ३ सय ३० जना भेटिएका छन्। राजधानीमा यो समस्या धेरै देखियो। राम्रा घरानाका छोरीहरू पनि कलिलै उमेरमा जीवनसाथी खोज्न थाले, उनले भने, खासमा यो समस्या परिवारले छोराछोरीको लालनपालनमा ध्यान नदिएकाले बढेको हो। अभिभावकले छोराछोरीलाई गर्ने व्यवहारमा ध्यान दिन जरुरी रहेको उनको भनाइ छ। भेटिँदा अर्कैसँग घरजम वैदेशिक रोजगारीमा जाने युवकको पीडा कम दर्दनाक छैन। नेपाल फर्किंद श्रीमती नभेटेपछि उनीहरूले प्रहरीमा उजुरी दिन्छन्। भेटिँदा अर्कैसँग घरजम गरेको पाइन्छ। चितवन घर भई कालिमाटी बस्दै आएका एक व्यक्ति कतार पुग्छन्। उनले त्यहाँ कमाएको पैसा महिनापिच्छे श्रीमतीलाई पठाउँछन्। एक वर्षपछि उनी गत बुधबार मात्रै नेपाल फर्किए तर श्रीमती डेरामा थिइनन्। उनले खोजतलासका लागि काठमाडौं प्रहरीमा उजुरी दिए। प्रहरीले खोजतलास गर्दा ती महिला अर्कै युवकसँग घरजम गरेको भेटियो। श्रीमान्ले उनलाई छाडे पनि विदेशबाट पठाएको पैसा दाबी गरे। तर, ती महिला पूर्व श्रीमान्सँग जान राजी भइनन्। बरु केही रकम पूर्वपतिलाई जिम्मा लगाएर हिँडिन्। थानकोट बस्दै आएका अर्का एक युवकको पीडा मंगलबार मात्रै प्रहरीले सुन्यो। उनले कतारमा कमाएको पैसा चार वर्षसम्म श्रीमतीलाई पठाए। फर्किएर आउँदा उनले श्रीमतीलाई अर्कै पुरुषसँग भेटे। त्यो सहन नसकी उनले अर्कै युवतीसँग घरजम गरे। पहिलेकी श्रीमतीबाट दुई बच्चा थिए। पछिल्ली श्रीमतीतर्फ एक जना बच्चा छ। पहिलेकी श्रीमतीले उनीविरुद्ध बहुविवाहको उजुरी हालेकी छन्। प्रहरीले मंगलबार छलफलमा बोलाएको थियो। टेकु प्रहरीमा कान्छी श्रीमती उपस्थित भइनन्। जेठीले अंशबण्डासहित बहुविवाहको मुद्दाबाट आफू पछि नहट्ने ढिपी कसिन्। यो घटना अदालतसम्म पुग्ने देखिन्छ। टेकु प्रहरीमा यस्ता घटनाको उजुरीमा दैनिक छलफल हुन्छ। यो आर्थिक वर्षमा मात्रै महिला हराएको २ सय ४२ वटा उजुरी परेको देखिन्छ। तीमध्ये १ सय ६४ जनालाई प्रहरीले खोजतलास गर्यो। अधिकांश घटनाको अनुसन्धान गर्दा श्रीमान्ले खानलाउन नदिएपछि अर्कैसँग हिँड्नुपरेको गुनासो श्रीमतीको हुन्छ। श्रीमान्ले भने विदेशबाट पठाएको पैसामा मस्ती गरेर अर्कै पुरुषसँग भागेको व्यहोरा प्रहरीमा सुनाउँछन्।"
रानीपोखरीमा डोजर,"काठमाडौं : रानीपोखरी पुनर्निर्माणमा डोजर प्रयोग भएको छ। काम छिटो सकिने र लागत थोरै हुने भन्दै डोजर उपयोग गरिएको हो। रानीपोखरीमा दुई वटा डोजर प्रयोग गरिएको छ। पुराना संरचना भत्काउन डोजर प्रयोग भएको छ। माटो मुछ्न र सम्याउन एक्स्काभेटरको प्रयोग भइरहेछ। मल्लकालीन सम्पदामा डोजर चलाएको भन्दै सम्पदा अभियन्ताहरूले विरोध गरिरहँदा राष्ट्रिय पुनर्निर्माण प्राधिकरण ७ महिनामा काम सक्ने तयारीमा छ। प्राधिकरणका सम्पदाविज्ञ राजुमान मानन्धर भन्छन्, मानिसबाट काम गराउँदा महिनौं लाग्छ। डोजरले त्यही काम दिनभरमै सकाउँछ। डोजर प्रयोग गरेसँगै काम तीव्र गतिमा भएको उनले बताए। तर सम्पदाप्रेमीहरू डोजरको प्रयोग कुनै पनि हालतमा गर्न नहुने बताउँछन्। रानीपोखरी पुनर्निर्माण सम्पूर्ण नेपालीको अपनत्व र भावनासँग जोडिएको छ, सम्पदा अभियन्ता गणपतिलाल श्रेष्ठ भन्छन्, पैसा र समय बचाउने नाममा डोजर प्रयोग गर्नु उचित होइन। डोजर चलाएर मौलिकता मास्न खोजेको श्रेष्ठको आरोप छ। सुरुमा ६० भन्दा बढी जनशक्ति प्रयोग गरिएको पुनर्निर्माणमा हाल २० जना मात्र कामदार छन्। भक्तपुरका दक्ष जनशक्ति हटाएर डोजर ल्याइएको हो। सम्पदाविद विष्णु कार्कीले पुनर्निर्माण क्रममा रानीपोखरीमा प्रयुक्त सिमेन्ट, कंक्रिट हटाउन डोजर प्रयोग भएको बताएका छन्। रानीपोखरीको मन्दिर र गारोमा सिमेन्ट प्रयोग भएको थियो। त्यही संरचना हटाउन डोजर प्रयोग गर्नु गलत होइन, उनले भने। काम सहज बनाउन डोजर प्रयोग गरेको बताए पनि संवेदनशील क्षेत्रमा समेत डोजर कुदेको निर्माणमा संलग्नहरू नै बताउँछन्। रानीपोखरी पुनर्निर्माणमा डोजर नचलाउने सहमति भएको थियो। मन्दिर क्षेत्र संवेदनशील भएको र त्यहाँ पुरातात्विक तथा ऐतिहासिक अवशेष हुनसक्ने भन्दै दुई महिना मानव संसाधान प्रयोग गरियो। पुरातत्वविदका साथै सम्पदाविदले पोखरीमा पानीको मुहान रहेको बताउँदै आएका छन्। तर अनुसन्धान गर्दा त्यस्तो स्रोत नभेटिएको भन्दै रानीपोखरीमा डोजर चलाइएको छ। पुनर्निर्माणमा दुई बेग्लाबेग्लै समूहले काम गरिरहेका छन्। रानीपोखरी पुनर्निर्माण उपभोक्ता समितिले पोखरीको पर्खाल र जमिनमा इँटा तथा माटो बिछ्याइरहेको छ। पोखरीको बीचमा रहेको बालगोपालेश्वर मन्दिर, पोखरीको पहिलो, दोस्रो र बाहिरी घेरा बनाउने जिम्मा ठेकेदार कम्पनी सीएमसीलाई दिइएको छ। तर काम भने १० प्रतिशत पनि भएको छैन। पोखरीमा पुरातात्विक महत्वका साना र ठूला माःअप (पातलो इँटा) प्रयोग भएको छ। माछीकाँडे शैलीमा पर्खाल लगाइएको छ। ८५ प्रतिशत पर्खाल लगाइसकेको उपभोक्ता समितिका सचिव रोशनकाजी तुलाधरले बताए। भक्तपुर साखुँ लगायतका खानीबाट ल्याइएको कालो द्यःचा (देउता माटो) प्रयोग भएको छ, उनी भन्छन्। पोखरीको जमिनमा बालुवा, त्यसमाथि कालो माटो र इँटा राखेर काम भइरहेको छ। रानीपोखरीको परिपरि चार ढुंगेधारा भएको सम्पदाविद कार्की बताउँछन्। राष्ट्रिय नाचघर, भोटाहिटी, विद्युत प्राधिकरण रहेको ठाउँमा यी ढुंगेधारा बनाइएको थियो। यहाँ आउने पानीको ७ मुहान रहेको प्रमाण भेटिन्छ। ०७२ को भूकम्पपछि ती मुहानको खोजी गरिएको थियो। कार्की भन्छन्, त्रिचन्द्र कलेजको कम्पाउन्डमा दुई मूल भेटिएका छन्। वर्षात्का बेला त्यहाँ पानी रसाउँछ। आकाशेपानी रिचार्ज गर्ने मल्लकालीन संरचना अहिले नष्ट भइसकेको भन्दै रानीपोखरीको एक छेउमा दुई वटा डिप बोरिङ गरिँदैछ। पोखरीमा पानी सदाबहार बनाउन टुँडिखेलछेउको वीर अस्पतालसँगैको इनार प्रयोग हुने भएको छ। उक्त इनारको पानी असन इन्द्रचोकको प्यास मेटाउन खनिएको थियो। मेलम्चीको पानीसमेत लैजाने योजना छ। बालगोपालेश्वर मन्दिर मल्लकालीन ग्रन्थकुट (शिखर) शैली मा निर्माण हुने भएको छ।"
जाजरकोटवासीलाई झस्काइरहने त्यो दिन,"जाजरकोट : भेरी नगरपालिका४ रामजानकी टोलका कैलाशसिंह खत्रीलाई मंसिर ४ आएपछि मन भकानिन्छ। चार वर्षअघि २०७१ साल मंसिर ४ गते जिल्लाको भुर रावतगाउँ नजिकै ५४ जनाको ज्यान जाने गरी भएको बस दुघर्टनामा उनका छोरा प्रदेशसिंह खत्रीको पनि मृत्यु भएको थियो। छोराको यादमा उनी तड्पीरहेका छन्। लक्का जवान छोरा बस दुघर्टनामा गुमाउनु पर्दा उनको मन अझै थामिएको छैन। नेपालगञ्ज जाने भनेर हिँडेको छोरा कहिल्यै नफर्किने गरी छोडेर गयो। मंसिर ४ हाम्रो लागी कालो दिन हो, उनले भने। छोरा वितेपछि बुहारी पनि दोस्रो विवाह गरेर गइन्। नावालक नाती नातिना हुर्काउने, पढाउने जिम्मा उनकै काँधमा छ। मेरो जस्तो पिडा कसैले भोग्न नपरोस्, उनले भने। भेरी नगरपालिका२ की लक्ष्मी खड्का पनि बस दुर्घटनापछि पति वियोगमा परिन्। पतिको मृत्युसँगै उनको काँधमा एक छोरा र दुई छोरी हुर्काउने जिम्मेवारी आयो। कमाउने मानिसको दुघर्टनामा ज्यान गएपछि दैनिक गुजरा चलाउनसमेत मुस्किल परिरहेको उनको भनाइ छ। मंसिर ४ हाम्रो लागी कालो दिन भयो। यो दिन फर्केर नआइदिए हुन्थ्योजस्तो लाग्छ, उनले भनिन, नेपालगञ्ज जाने भनेर हिँडेको श्रीमान् फर्केर आउनुभएन। केटाकेटीका लागी भए पनि मुटुमाथि ढुँगा राखेर जिउनु परेको छ। खत्री र खड्काजस्तै बस दुर्घटनामा ज्यान गुमाएका ५४ जनाका परिवारको हालत उस्तै छ। जाजरकोट खलंगाबाट ६५ जना यात्रु बोकेर नेपालगञ्जका लागी छुटेको बस छिन्चुजाजरकोट सडक खण्डको भुर नजिकबाट भेरी नदीमा खसेको थियो। थोत्रो बस, चालकको लापरवाही, क्षमताभन्दा बढी यात्रु राखिएकाले दुघर्टना भएको थियो। यति धेरैले ज्यान गुमाउने गरी भएको बस दुघर्टनापछि उक्त सडकको छेउमा सुरक्षा बार लगाइएको छ। केही समय सिटभन्दा बढी यात्रु राख्न नपाइने, टाईम कार्ड प्रयोग गरेर कडाई गरे पनि पछिल्लो समय यो क्रम सेलाएको छ। सो दुघर्टनाको दुई वर्षपछि २०७३ सालमा उक्त सडकको खलंगा नजिकै बोहरामा भएको अर्को बस दुघर्टनामा २७ जनाले ज्यान गुमाएका थिए। पाँच बर्षको अवधीमा छिन्चु जाजरकोट सडक खण्डमा ८५ जनाले ज्यान गुमाइसकेको प्रहरीले जनाएको छ। स्थानीय र पीडित परिवारले दुघर्टना भएको दिनको अवसर पारेर बुधवार दुघर्टनास्थलमा दीप प्रज्वलन गर्ने कार्यक्रम रहेको नागरिक अगुवा राजेन्द्र विक्रम शाहले जानकारी दिए।"
चोरीका ६ मोटरसाइकलसहित ७ जना पक्राउ,"जनकपुरधाम : चोरीका ६ वटा मोटरसाइकलसहित ७ जना पक्राउ परेका छन्। धनुषाका ३ जना र महोत्तरीका ४ जना युवकलाई चोरिएको मोटरसाइकलसहित पक्राउ गरिएको जिल्ला प्रहरी कार्यालय धनुषाका डिएसपी रामेश्वर कार्कीले जनाए। पक्राउ पर्नेमा धनुषाको सबैला नगरपालिका १ मुसहरी टोलका २५ वर्षीय काशिन्द्र सदा, शहिदनगर नगरपालिका२ का २० वर्षीय विजय यादव, विदेह नगरपालिका २ का २० वर्षीय राजन यादव रहेको प्रहरीले जनाएको छ। मोटरसाइकल चोरेको आरोपमा महोत्तरीको बर्दिबास नगरपालिका १३ भेडियाही बिजलपुराका २३ वर्षीय अरुणकुमार राउत, २२ वर्षीय सुनिल कुमार चौधरी, १९ वर्षीय रामपुकार भण्डारी र औरही नगरपालिका ३ बस्ने मनोजकुमार ठाकुर पनि पक्राउ परेका छन्। उनीहरुको साथबाट ज५ प ७१६३ नम्बरको ग्लामर, ज६ प ५४६० नम्बरको पल्सर, बा४७ प ९९४३ नम्बरको पल्सर, ज९प९०८ नम्बरको सुपर स्पलेण्डर, ज६प ९७७५ नम्बरको आइसर र ज७ प९८८१ नं को डिस्कभर मोटरसाइकल प्रहरीले बरामद गरेको छ । पक्राउ परेकामाथि चोरी शीर्षकमा मुद्दा चलाई जिल्ला अदालत धनुषाबाट म्याद लिइ अनुसन्धान थालिएको छ ।"
"पुँजी विद्यार्थीको, हात राजनीतिक दलको","काठमाडौं : जिल्ला अदालत कास्कीले मागेको १७ लाख धरौटी बुझाएर छुटेका व्यवसायी खुमाप्रसाद अर्याललाई पटके ठगीको आरोप समेत लागेको छ। विद्यार्थीसँग १५ लाख रुपैयाँ अतिरिक्त शुल्क लिएको अभियोग लागेको गण्डकी मेडिकल कलेजलाई यसपटक ४३ करोड रुपैयाँभन्दा बढी असुलेको आरोप छ। विद्यार्थीले दायर गरेको मुद्दामा ठगीको अभियोग पुष्टि भएपछि उनले १५ लाख रुपैयाँ रकम बुझाएको ६ महिना पुग्यो। पाँच वर्षयता कलेजले ४३ करोडभन्दा बढी शुल्क असुलेको दाबी सरकारी निकायले नै गरेको छ। अर्याल पोखरास्थित गण्डकी मेडिकल कलेजका अध्यक्ष हुन्। राष्ट्रिय सतर्कता केन्द्रको छानबिनमा कलेजले विद्यार्थीबाट ४३ करोड ४ लाख ९० हजार रकम बढी असुलेको सार्वजनिक भएको छ। चार्टर्ड एकाउन्टेन्टको पृष्ठभूमिका अर्यालको योजना नै अभिभावकको पुँजीबाट कलेजव्यवसाय सञ्चालन गर्नुपर्ने मानसिकता राख्ने कलेजकै एक सञ्चालकले बताए। उनले भने, भर्ना भइसकेका सन्तानको पढाइ बीचैमा छाड्न मिलेन। बाध्यताको भुमरीमा अभिभावकलाई पारेर अतिरिक्त शुल्क असुलिएको हो। अरुको लगानीमा आफूले नेतृत्व गर्नुपर्छ भन्ने सोच छ। एमबीबीएस र बीडीएस अध्ययनरत विद्यार्थीका अभिभावकलाई चेपुवामा पारेर अतिरिक्त शुल्कको नाममा करोडौं असुल्नेमा गण्डकी कलेज अग्रपंक्तिमा पर्छ। उसलाई पछ्याउँदै अरु १२ मेडिकल कलेजले उठाएको रकम झन्डै ३ अर्ब छ। त्रिभुवन विश्वविद्यालय र काठमाडौं विश्वविद्यालयबाट सम्बन्धन लिएका मेडिकल कलेजले अवैध शुल्क असुल गरिरहेको पीडित विद्यार्थी बताउँछन्। त्रिभुवन विश्वविद्यालयका पूर्वउपकुलपति केदारभक्त माथेमा मेडिकल कलेजबीच गुणस्तरीय शिक्षाभन्दा नाफा आर्जन गर्ने होड चलेको बताउँछन्। प्रति विद्यार्थी मेडिकल कलेजले २ लाखदेखि २५ लाख ४० हजार ५ सय ३२ रुपैयाँसम्म अतिरिक्त शुल्क असुलेको पाइएको छ। सरकारले शैक्षिक सत्र ०७३७४ मा उपत्यकाभित्रका मेडिकल कलेजका लागि ३५ लाख र उपत्यका बाहिरका लागि साढे ३८ लाख रुपैयाँ शुल्क तोकेको थियो। ०७४७५ मा उपत्यकाभित्रका कलेजलाई साढे ३८ लाख र उपत्यका बाहिरकालाई ४२ लाख ४५ हजार शुल्क तोकेको थियो। शिक्षण शुल्कभित्र सबै शुल्क पर्ने भएकोले अन्य शीर्षकमा शुल्क लिन नपाउने कानुनी व्यवस्था छ। नेशनललाई पनि राजनीतिक आड ठगी गर्ने वीरगन्जस्थित नेशनल मेडिकल कलेजका अध्यक्ष बसरुद्दिन अन्सारीलाई पनि राजनीतिको आडभरोसा छ। उनको कलेजले ३२ करोड ५५ लाख ९१ हजार ५ सय रुपैयाँ गैरकानुनी ढंगले असुलेको छ। ०७४ सालको स्थानीय निर्वाचनमा एमालेबाट उनी वीरगन्ज महानगरको मेयरमा उम्मेदवार भएका थिए। ०७० सालको संविधानसभा निर्वाचनमा तत्कालीन माओवादी केन्द्रबाट उम्मेदवारी दिएका थिए। २६ असार ०६६ मा अन्सारीको कलेजको उद्घाटन पूर्वप्रधानमन्त्री माधवकुमार नेपालले गरेका थिए। अन्सारी एसोसिएसन अफ प्राइभेट मेडिकल तथा डेन्टल कलेज अफ नेपालका अध्यक्ष पनि हुन्। नोबेल, युनिभर्सल र लुम्बिनीको नेता नेक्सस विद्यार्थीलाई ठगी गर्ने विराटनगरस्थित नोबेल मेडिकल कलेजका सञ्चालक सुनील शर्मा कांग्रेसनिकट व्यवसायी हुन्। उनी सञ्चालक रहेको नोबेल कलेजले ३५ करोड ४७ लाख ४४ हजार रुपैयाँ विद्यार्थीसँग असुल गरेको छ। भैरहवास्थित युनिभर्सल मेडिकल कलेजले विद्यार्थीसँग ३२ करोड ७२ लाख ३० हजार रुपैयाँ असुलेको छ। यसका सञ्चालक पनि कांग्रेसनिकट हुन्। यसैगरि ३२ करोड ९६ लाख ८४ हजार रुपैयाँ ठगी गरेको पाल्पास्थित लुम्बिनी मेडिकल कलेजका सञ्चालक पनि कांग्रेसनिकट हुन्। काठमाडौं मेडिकल कलेज सिनामंगलले २७ करोड ८१ लाख ६५ हजार ठगी गरेको पाइएको छ। त्रिभुवन विश्वविद्यालयका पूर्वउपकुलपति माथेमा विद्यार्थीबाट असुलेको करोडौं रकमको केही हिस्सा कलेज सञ्चालकले राजनीतिक दललाई चन्दा दिने गरेकाले राजनीतिक संरक्षण पाएको बताउँछन्। कलेज सञ्चालकबीच सकेसम्म बढी नाफा आर्जन गर्ने नियत देखिएको छ। ठगी गर्नुको सीमा नाघेपछि विद्यार्थी सडकमा आएका छन्, उनले भने। सरकारले तोकेभन्दा बढी शुल्क असुलिरहेका ७ कलेजमा अध्ययनरत विद्यार्थी सञ्चालकविरुद्ध आन्दोलन गरिरहेका छन्। नेपालगन्ज मेडिकल कलेजका प्रबन्ध निर्देशक डा सुरेशकुमार कनोडिया स्थानीय निर्वाचनमा नेपालगन्ज उपमहानगरको मेयरमा कांगे्रसबाट उम्मेदवार बनेका थिए। कलेजले २१ करोड ९१ लाख २५ हजार २ सय रुपैयाँ असुलेको राष्ट्रिय सतर्कता केन्द्रको छानबिन प्रतिवेदनमा उल्लेख छ। विराटनगरस्थित विराट मेडिकल कलेजले १९ करोड ९ लाख ३३ हजार असुलेको पाइएको छ। यो कलेजका अध्यक्ष ज्ञानेन्द्रमान सिंह कार्की हुन्। उनी अख्तियार दुरुपयोग अनुसन्धान आयोगका पूर्वप्रमुख आयुक्त लोकमानसिंह कार्कीका नातेदार हुन्। चितवनस्थित कलेज अफ मेडिकल साइन्सेज भरतपुरले १० करोड ६१ लाख ५७ हजार असुली गरेको छ। ललितपुरस्थित किस्ट मेडिकल कलेजले ५ करोड ९९ लाख ३० हजार र देवदेह मेडिकल कलेज रुपन्देहीले ३ करोड ८९ लाख ९४ हजार रुपैयाँ विद्यार्थीबाट असुलेका छन्। देवदहका सञ्चालक ध्रुव खरेल नेकपाका नगर अध्यक्ष भइसकेका व्यवसायी हुन्। शिक्षा मन्त्रालयले १५ दिनको समय सीमा दिएको एक साता बितिसक्दा पनि कलेजले अतिरिक्त शुल्क फिर्ता गर्ने चासो देखाएका छैनन्।"
रोकियो छोरी शिक्षा बिमा,"जनकपुरधाम : जनशक्ति अभावका कारण प्रदेश २ मा सञ्चालित छोरी शिक्षा बिमा कार्यक्रम रोकिएको छ। बेटी पढाऊ, बेटी बचाऊ कार्यक्रम अन्तर्गत २०७५ माघ १ गतेबाट छोरी शिक्षा बिमा कार्यक्रम सञ्चालनमा आएको थियो। तर आवेदनकर्ताको संख्या अत्यधिक र कर्मचारी संख्या निकै कम भएपछि हालका लागि कार्यक्रम स्थगन गरिएको हो। कार्यक्रम स्थगन भए पनि स्थानीय तहमा पर्याप्त सूचना प्रभाव नहुँदा नवजात छोरीहशलाई लिएर अभिभावक मुख्यमन्त्री कार्यालय धाउने गरेका छन्। एक महिने छोरीलाई काखमा च्यापेर सर्लाहीको चन्द्रघटा गाउँपालिकाबाट जनकपुर आइपुगेकी मञ्जुलादेवि साह कार्यक्रम बन्द भएको थाहा पाएपछि निरास भइन्। कार्यक्रम कहिले बन्द भयो र कहिलेदेखि सञ्चालन हुन्छ, हामीलाई केही थाहा छैन्, मञ्जुलाले भनिन्, यति टाढा आएर अनावश्यक हैरानी मात्र खेप्नुपर्यो। प्रदेश २ का आठै जिल्लामा जन्मिएका छोरीहरूलाई एक लाख २५ हजारको शिक्षा बिमा सरकारले गर्ने गरेको छ। सरकारले प्रभु बैंकसँग सम्झौता गरी शिक्षा बिमा फागुन २० गतेदेखि प्रदेशभरिका एक सय ३६ स्थानीय तहमा सञ्चालन गरेको थियो। छोरीको शिक्षामा पहुँच अभिवृद्धिका लागि लागू गरिएको यो योजना निकै लोकप्रिय भएको थियो। तर योजना कार्यान्वयनका लागि सरकारसँग जनशक्ति अभाव हुँदा हालका लागि आवेदन दर्ता रोकिएको कार्यक्रम संयोजक प्रीयंका यादवले बताइन्। गत वैशाखमा ४२ जना र जेठमा ३२ जनागरी जम्मा ७४ जना स्वयंसेवक बिमा कार्यक्रमकै लागि करारमा भर्ना गरिएको थियो। तर स्वयंसेवकहरूको करार म्याद सकिएपछि कार्यक्रम सञ्चालनमा कठिनाई थपिएको संयोजक यादवको भनाइ छ। कर्मचारी पर्याप्त नभए पनि हामीले अहिलेसम्म चार हजार तीन सय ६७ नवजात छोरीहरूको बिमा गरिसक्यौं, अहिले पनि ५ हजारभन्दा बढी नयाँ आवेदन दर्ता छन्, यादवले भनिन्, जनशक्ति बढाएर हाल रोकिएको काम तीव्रताका साथ अघि बढ्नेछ। कात्तिक २६ गतेदेखि पुस मसान्तसम्मका लागि शिक्षा बिमा कार्यक्रम बन्द गरेको उनले बताइन्। कार्यक्रमलाई निरन्तरता दिन कर्मचारी आवश्यक भएकाले थप नयाँ स्वयंसेवक भर्नाको प्रक्रिया थालिएको छ। सरकारले छोरी शिक्षा बिमा स्वयंसेवक परिचालन निर्देशिका२०७५ अनुसार स्वयंसेवक भर्ना प्रक्रिया अघि बढाएको छ। कात्तिक २६ गते नै सरकारले १५ दिने सूचना प्रकाशन गरी दर्खास्त आवेदन संकलनको काम अघि बढाएको छ। दर्खास्तपछि अन्तरवार्ताबाट स्वयंसेवक छनोट गरिने छन्। प्रदेशका एक सय ३६ स्थानीय तहका लागि प्रत्येक पालिकामा एक जनाका दरले स्वयंसेवक छनोट गरिने छन्। यसका साथै बिमा गराउनका लागि छोरीहरू जन्मेको एकसय ८० दिनभित्रै बिमा आवेदन दर्ता गर्नुपर्ने प्रावधान संशोधन गरेर जुनसुकै बखत पनि गराउन सकिने व्यवस्था थपिएको छ।"
विद्यालयमै सेनेटरी प्याड मेसिन,"बैतडी : डिलाशैनी गाउँपालिका३ महादेव मावि पङसेरामा सेनेटरी प्याड मेसिन (भेन्डिङ) जडान भएको छ। महिनावारी भएको बेला विद्यालयका छात्रा तथा शिक्षिकाहरूलाई सजिलो होस भन्ने उद्देश्यले मेसिन जडान गरिएको विद्यालयका शिक्षक धनीराम ओडले बताए। सेनेटरी प्याड प्रयोग गर्ने महिलाले मेसिनमा स्मार्ट कार्ड राखेमा सेनेटरी प्याड उपलब्ध हुने प्रविधि रहेको ग्रामीण जल श्रोत व्यवस्थापन परियोजनाका जल श्रोत अधिकृत पूर्णबहादुर चन्दले बताए। डिलाशैनी गाउँपालिका, ग्रामीण जल श्रोत व्यवस्थापन परियोजना र अनिरुद्र ग्रामीण सुधार केन्द्रको संयुक्त लगानीमा मेसिन जडान गरिएको हो। मेसिन जडान गर्दै गाउँपालिका उपाध्यक्ष पार्वती भण्डारी रानाले सेनेटरी प्याड मेसिन जडान भएपछि महिनावारी भएको बेला छाड्नपर्ने किशोरीहरूको बाध्यता हट्ने बताइन्। उनले भनिन् सेनेटरी प्याड र महिला शौचालय नभएकै कारण महिनाको चार दिन छात्राहरूले विद्यालय छोड्नुपर्ने बाध्यता थियो। अब त्यो बाध्यता हटेको छ। यसले छात्राहरू नियमित विद्यालय आउने वातावरण बन्ने मैले विश्वास गरेकी छु। सेनेटरी प्याडको व्यवस्था नहुनु, उचित शौचालयको व्यवस्था नहुनुले छात्राहरू महिनावारी भएका बेला अनुपस्थित हुने गरेको विद्यालयकी प्रधानाध्यापक आशा पालले बताइन्। उनले भनिन् हाम्रो विद्यालयमा सेनेटरी प्याड व्यवस्थापन गर्ने सुविधासहितको अलगै छात्रा शौचालय पनि छ। सेनेटरी प्याड मेसिन पनि हामीले जडान गरिसकेका छौं। यसले छात्राहरू नियमित रुपमा आउन सहयोग हुनेछ। मेसिन जडानसँगै सबै छात्रा र शिक्षिकाहरूलाई स्मार्ट कार्ड पनि वितरण गरिएको छ। बैतडीमा पहिलोपटक सेनेटरी प्याड मेसिन जडान गरिएको हो। विद्यालयमा सेनेटरी प्याड मेसिन जडान भएपछि छात्राहरू पनि खुसी भएका छन्। मेसिन जडानले हाम्रो महिनावारीलाई सहज बनाउनेछ। महिनावारी हुँदा विद्यालयबाट भाग्नुपर्ने अवस्थाको अन्त्य भएको छ, कक्षा १० की छात्रा रबीना पालले भनिन् यो सुविधा सबै ठाउँमा पुगे राम्रो हुन्थ्यो। सेनेटरी प्याड मेसिन खरिद गर्न एकलाख १५ हजार रुपैयाँ खर्च भएको छ भने, १४ लाख लागतमा सेनेटरी प्याड व्यवस्थापन सहितको छात्रा शौचालय पनि निर्माण गरिएको छ।"
फैलिँदै फौजी किराको प्रकोप,"धनगढी : सुदूरपश्चिमका विभिन्न जिल्लामा अमेरिकन फौजीकिराको प्रकोप बढ्दै गएको छ। नेपालको झापाको गैंडाकोटमा २०७६ साल बैशाख २६ गते देखापरेको फौजीकिरा सुदूरपश्चिम प्रदेशमा पहिलोपटक कञ्चनपुरको महाकाली नगरपालिकामा देखिएको थियो। सुदूरपश्चिम प्रदेश कृषि निर्देशनालयका अनुसार प्रदेशको कञ्चनपुरमा पहिलोपटक फौजीकिराको पहिचान भएको थियो। कृषि निर्देशनालयका अनुसार हाल सो किरा बझाङको जयपृथ्वी नगरपालिकामा पनि पहिचान भइसकेको छ। निर्देशनालयले बैतडीमा पनि अमेरिकन फौजीकिरा रहेको आशंका गरेको छ। कृषि निर्देशनालयले पहिचान भइसकेकाले सावधानी अपनाउन सम्बन्धित निकाय, सरोकारवाला तथा किसानलाई अनुरोध गरेको छ। सुदूरपश्चिम प्रदेशका दुई जिल्लामा फौजीकिराको पहिचान भइसकेको छ, निर्देशनालयका निर्देशक यज्ञराज जोशीले भने, कञ्चनपुर, कैलाली तथा चुरे क्षेत्रमा यसको जोखिम अधिक हुने सम्भावना छ। उनले यो किराप्रति सजग र सर्तक रहन कृषि ज्ञान केन्द्र, स्थानीय तहको कृषि शाखालाई जानकारी गराइ सकिएको बताए। प्रदेश कृषि निर्देशनालयले अमेरिकी फौजी किराको पहिचान तथा व्यवस्थापन गर्न १३ सदस्य रहेको प्रदेशस्तरीय कार्य दल गठन गरेको छ। प्रमुख जोशीले भने, सुदूरपश्चिम प्रदेशमा फौजीकिराको पहिचान भइसके पनि अन्नबालीमा नोक्सानी गरेको अझै सूचना प्राप्त भएको छैन। उनले सुरुमै सावधानी अपनाइए यसको जोखिमबाट बच्न सकिने बताए। नेपालको सबै जिल्लामा खेती हुने मकै दोस्रो प्रमुख खाद्यबाली हो। यसको कुल ग्राहस्थ उत्पादनमा दुई दशमलब पाँच प्रतिशत र कृषि क्षेत्रको कुल ग्राहस्थ उत्पादनमा सात दशमलब ३५ प्रतिशत योगदान रहेको छ। सरकार, व्यवसायी, किसान सबै मिलेर यो किराको प्रकोप रोक्नुपर्छ, बिउ व्यवसायी संघका प्रदेश अध्यक्ष लोकराज जोशीले भने। उनले किराको समयमै व्यवस्थापन गर्न नसके खाद्य संकट उत्पन्न हुनसक्ने बताए। नेपालमा धानपछि दोस्रो खाद्यबाली मकै नै हो। यो किराले सबैभन्दा पहिला मकैमा आक्रमण गर्छ। मकै नपाए अरु बालीमा पनि क्षति पुर्याउँछ, उनले थपे। विषादी व्यवसायी समितिका केन्द्रीय सदस्य यज्ञराज बास्तोलाले अमेरिकन फौजीकिराको पहिचान तथा व्यवस्थापन बारे वडा तहसम्मै जनचेतना फैलाउन आवश्यक रहेको बताए। यो किराले अन्नबाली, तरकारी बालीलगायतमा नोक्सानी पुर्याउँछ उनले भने, यी काममा किसानहरूनै संलग्न हुने भएकाले कुन मल, कति परिमाणमा, कसरी प्रयोग गर्ने लगायतका बारेमा जानकारी दिनुपर्छ।"

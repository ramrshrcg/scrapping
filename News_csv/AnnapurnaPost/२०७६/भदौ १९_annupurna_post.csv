शीर्षक,विवरण
कहिले हट्छ डेंगुको डर ?,"बर्खामा लामखुट्टेको बिगबिगीसँगै देशभरैजसो डेंगु फैलिएको छ। पहिलोपटक १५ वर्षपहिला झापामा एक विदेशी नागरिकमा डेंगु देखा परेको थियो। यो हरेक वर्ष बढ्दै गएको छ। यसपालि अहिलेसम्म देशका ४२ जिल्लामा पुगेको सरकारी अध्ययनले देखाएको छ। तर, प्रभाव सबैतिर छ। झण्डै ३ हजार ४ सय व्यक्ति यसबाट प्रभावित भइसकेका छन्। केही महिनापहिला धरानबाट फैलिँदै गएको यो रोग अझै नियन्त्रणमा आएको छैन। सुरु भएको थलो धरानमा समेत अझै विकराल बनिरहेकै छ। निरन्तर फैलिँदो यसको स्वरूपले सर्वसाधारणमा त्रास फैलाएको छ। डेंगु रोग नियन्त्रणबारे छलफल गर्न केही दिनअघि बसेको संसद्को शिक्षा तथा स्वास्थ्य समितिको बैठकमा रमाइला दृश्य देखिए। देशभर डेंगु फैलिँदै गएकामा कतै आफैं पो त्यसको सिकार भइयो कि भन्नेमा सांसदहरू आशंकित थिए। सरकारले भने आफू एक्लैले डेंगु नियन्त्रण गर्न नसक्ने लाचार जवाफ समितिमा दियो। यी अभिव्यक्तिबाट राज्य यसमा गम्भीरतापूर्वक नलागेको प्रस्टिन्छ। नियन्त्रणका उपाय खोजिएका छैनन्। यस रोगबारे पर्याप्त अवगत नहुँदा पीडितहरू स्वास्थ्य संस्थामा चेकजाँच गर्नुको सट्टा पेनकिलर र ज्वरो निको पार्ने औषधि सेवन गरिरहेका छन्। यस्ता औषधिले रोग निको हुनेभन्दा पीडितको स्वास्थ्य अवस्था झन् बिग्रने गर्छ। खेलाँची गर्दा बिरामीको मृत्युसमेत हुने डर हुन्छ। सुुरुवाती चरणमै पहिचान भए सजिलै निको हुन सक्छ भन्ने सन्देशसमेत सर्वसाधारणसम्म पुग्न सकेको छैन। फलतः अज्ञानताकै कारण कोही गम्भीर अवस्थामा पनि वास्ता गर्दैनन् भने कतिपय सामान्य अवस्थामै चिन्तित हुन्छन्। यसबारे जनचेतना जगाउने दायित्व सरकार र सरकारी स्वास्थ्य संस्थाहरूको हो। त्यसमा अभाव खट्किएको छ। डेंगुको मूल कारक लामखुट्टे हो। एडिस एजिप्टाई जातको लामखुट्टेले टोक्दा यो रोग लाग्ने गर्छ। यो लामखुट्टेले दिउँसो टोक्ने गरेको चिकित्सक बताउँछन्। यसबाट बच्न घरवरिपरि सफा गर्ने, खाल्डाखुल्डी पुर्ने र छतमा पानी जम्न नदिनेजस्ता उपायबारे सबैलाई थाहा छैन। यसका लागि आम सर्वसाधारणमा पानी जम्ने ठाउँलाई पुर्ने र लामखुट्टेका वासस्थान नष्ट गर्ने चेतना जगाउनैपर्छ। घरबाहिर बस्दा लामा बाहुला भएका लुगा लगाउने र झुल टाँगेर सुत्ने गर्यो भने लामखुट्टेबाट बच्न सकिन्छ। डेंगुका लागि सहरी र तराई क्षेत्र जोखिम स्थल हुन्। ढल, पानी, सडक निर्माणका लागि बाटो खन्ने र त्यत्तिकै छोड्ने गरेका खाल्डामा पानी जम्न गई लामखुट्टेको उत्पादन र विकास हुन जान्छ। सहरी क्षेत्रमा जताततै फालिने गाडी र मोटरसाइकलका टायरमा जम्ने पानी लामखुट्टेको वासस्थानका लागि उपयुक्त स्थान नै मानिन्छन्। डेंगु नियन्त्रणका लागि आवश्यक बजेट नभएको लाचार जवाफ सरकारका विभिन्न निकायले दिइरहेका छन्। सरकारका निकायबीच आवश्यक सूचना व्यवस्थापन र समन्वयको अभाव देखिन्छ। किट छैन, उपचार छैन, चिकित्सकको अभाव छ जस्ता उत्तर जवाफदेहिता होइनन्। यो रोगका लागि नागरिकको ज्यान जोखिममा रहेका बेला बजेटको चिन्ता गरेर पन्छिनु जायज मान्न सकिन्न। डेंगु नियन्त्रणका लागि चेतनामूलक कार्यक्रम सञ्चालन गर्ने, सरकारका सबै तहबीच समन्वय गरी एकीकृत कार्यक्रम गर्ने, विपन्नलाई डेंगुबाट बच्न झुल वितरण गर्नेजस्ता कार्य अविलम्ब सञ्चालन गर्नुपर्छ। घरका झ्यालढोकामा जाली लगाउने, बच्चालाई दिउँसो सुताउँदा पनि झुल प्रयोग गर्ने, करेसाबारी र गमलामा पानी जम्न नदिनेजस्ता जनचेतनामूलक कार्यक्रमको खाँचो छ। डेंगु नियन्त्रणका लागि सरकारले नेपाली सेना र सशस्त्र प्रहरीलाई पनि परिचालन गर्ने जनाएको छ। सुरक्षा निकायको सक्रियतासँगै स्थानीय तहका पदाधिकारी, समाजसेवी, नागरिक समाज र जनता स्वयंलाई परिचालन गर्न सक्नुपर्छ। लामखुट्टे नियन्त्रणका लागि कीटनाशक औषधि र विभिन्न मलम वितरण कार्यलाई निरन्तरता दिनुपर्छ। सरकार एक्लैले नसक्ने अवस्था आए स्वास्थ्यसम्बन्धी काम गरिरहेका दर्जनौं एनजीओआईएनजीओ परिचालन गरेर यसको नियन्त्रण गर्न जरुरी छ।"
अमेरिकाको मिजौरीमा दुर्घटना : एकै परिवारका तीन नेपालीको मृत्यु,"अमेरिका : अमेरिकाको मिजौरी राज्यमा भएको सडक दुर्घटनामा एकै परिवारका तीन जना नेपालीको मृत्यु भएको छ। दुर्घटनामा मिजौरी राज्यको स्थानिय ब्ल्यू स्प्रिङमा बस्ने तीन नेपालीको मृत्यु भएको छ भने चार बर्षिय बालक र सवारी चालक घाइते छन्। मृत्यु हुनेमा श्रद्धा ओझा खनाल, उनका बुवा गोविन्द खनाल र उनकी आमा शान्ता खनाल रहेको स्थानय प्रहरीले जानकारी दिएको छ। प्रहरीका अनुसार दुर्घटनामा गोविन्द खनालको घटनास्थलमै मृत्यु भएको थियो भने अन्य दुईको उपचारका लागि अस्पताल पुर्याएपछि मृत्यु भएको हो। प्रहरीका अनुसार घाइते बालक र सवारी चालक प्रभास ओझाको स्थानीय अस्पतालमा उपचार भइरहेको छ। बालकको अवस्था चिन्ताजनक छ। प्रहरीले दुर्घटना मंगलबार २ बजेर ५५ मिनेटमा पूर्वी ४४ नामको हाइवेमा भएको जनाएको छ। सवारी चालक प्रभास मृतक श्रद्धा खनालका पति थिए। प्रहरीले बुधवार जारी गरेको सूचना भनिएको छ, 'घाइते रहेका प्रभासले सवारी जाममा जब गाडी रोक्ने प्रयास गरे, पछाडीबाट टोयोटा पिकअप ट्रकले ठक्कर दियो।' प्रभासले टोयोटा र्याप फोर नामको गाडी चलाएका थिए। प्रहरीले घटनाको थप अनुसन्धान भईरहेको जनाएको छ। मृतक श्रद्धा खनालको परिवार सन् २०१२ मा डिभी लोटरी मार्फत अमेरिका आएको थियो। श्रद्धाका बुवा आमा भने तीन महिना पहिले मात्रै अमेरिका आइपुगेका थिए। मृतक श्रद्धा ओझा खनाल बिराटनगर निवासी हुन्।"
"पर्यटक पर्खिरहेको त्रिवेणी पाटन, जसलाई 'भ्रमण वर्ष' ले चिनेन","कालिकोट : सान्नीत्रिवेणी गाउँपालिकाको त्रिवेणी पाटन पर्यटकको पर्खाईमा छ। जिल्लाको चर्चित धार्मिक तथा ऐतिहासिक पर्यटकीय स्थल त्रिवेणी पाटनलाई पर्यटकीय गन्तव्यका रुपमा विकास गर्ने लक्ष्य गाउँपालिकाले राखेको छ। तर यहाँ पर्यटकको आगमन न्यून छ। प्रचार प्रसारको अभाव तथा कर्णाली प्रदेश सरकार र संघीय सरकारले सार्वजनिक गरेका पर्यटकीय गन्तव्यमा नसमेटिँदा त्रिवेणी पाटन ओझेलमा परेको हो। गत वर्ष संघीय सरकारले मुलुकका १०० पर्यटकीय गन्तव्य सार्वजनिक गर्दा पनि त्रिवेणी समेटिएन। गत साउन १८ गते कर्णाली प्रदेश सरकारले सार्वजनिक गरेका ४० पर्यटकीय गन्तव्यमा पनि त्रिवेणी पाटन परेन। कालिकोटका पिली, चुलीमालिका, मान्म बजार र कोटदरबार प्रदेश सरकारको पर्यटकीय गन्तव्यमा समावेश भएपनि ४ हजार मिटरको उचाइमा रहेको त्रिवेणी पाटन नसमेटिँदा यहाँका स्थानीयबासी खुसी छैनन्। के छ त्रिवेणी पाटनमा ? त्रिवेणी पाटनलाई यहाँ त्रिवेणी धाम नै मानिन्छ। हजारौँ भक्तजन वर्षेनी त्रिवेणी पाटन हुँदै बडिमालीका दर्शनमा जान्छन्। कालिकोट र बाजुराको सीमा क्षेत्रमा रहेको बडिमालिका मन्दिर दर्शन गर्न भक्तजनहरू एक दिन एक रात त्रिवेण धाममा बास बसेर जाने गरेका छन्। पाटनबाट तीनवटा मुहान फुटेर तीनवटा खोला बनेपछि तीन खोलाको संगम हुँदा यसको नाम त्रिवेणी रहन गएको स्थानीयहरू बताउँछन्। यहाँ स्नान गरेपछि बढीमालिकाको दर्शन गर्न जाने चलन छ। त्रिवेणी पाटन झलक्क हेर्दा बगैँचाजस्तो देखिन्छ। यहाँ विभिन्न प्रजातिका वनस्पति चराचुरुङ्गी छन्। तर सिजनअनुसार मात्र पर्यटक पुग्ने हुनाले यहाँ बास र खानपिनको समस्या छ। त्रिवेणीलाई संरक्षित क्षेत्र बनाएर पर्यटक भित्र्याउने योजनामा आफूहरू रहेको सान्नीत्रिवेणी गाउँपालिकाका अध्यक्ष डम्बरबहादुर शाही बताउँछन्। 'यो देशकै ठूलो सम्पत्ती हो', उनले भने, 'कस्तुरी, बाघ, घोरल जस्ता बन्यजन्तु र दुर्लभ पंक्षीहरू यहाँ पाइन्छ।' त्रिवेणी जाने चलनचल्तीको बाटो कालिकोट सदरमुकाम मान्म हुँदै सान्नीको मेहलमुडी र मुम्रा भएर जान्छ। जहाज वा बसबाट बाजुरा लगाएतका अन्य जिल्ला भएर पनि जान सकिन्छ। मान्मबाट बिहानै पैदल हिँड्दा एक दिनमा मुम्राको मालिक वन पुगिन्छ। दोस्रो दिनमा त्रिवेणी पुगिन्छ। मालीवनदेखि बिहानीको शीतलमा ठाडो उकालो हुँदै मध्य दिउँसो त्रिवेणी पुगिन्छ। बडिमालिकामा जनैपूर्णिमाका बेला मेला लाग्ने भएकाले त्रिवेणी भएर भक्तालु जाने गर्दछन। जनैपूर्णिमामा भारतको कुमाउ गढवालदेखि पनि भक्तहरू त्रिवेणी आउने गरेको पुजारी कृष्णप्रसाद धमालाले बताए। त्रिवेणीमा नुहाएर बडिमालिका दर्शन गरे मनले चिताएको पूरा हुने विश्वास रहेको धमालाले सुनाए। त्रिवेणीमा दुई खोला छन् गंगा र जमुना। यहाँ स्नान गर्दा रोग र पाप पखालिन्छ भन्ने धार्मिक विश्वास पनि छ। त्रिवेणीमा अस्तु विसर्जन गर्दा पितृ स्वर्गमा पुग्छन् भन्ने विश्वास रहेको पूजारी धमलाले बताए। सामुदायिक होमस्टे सान्नीत्रिवेणी गाँउपालिकाको मेहेलमुडी, उजेलगाँउ, क्यूरी र मुम्रामा सामुदायिक होमस्टे सञ्चालन गरिएको छ। गाउँपालिकाको समन्वयमा त्रिवेणी पाटनलाई लक्षित गरी सान्नीत्रिवेणी गाउँपालिकाका चार गाउँमा सामुदायीक होमस्टे सञ्चालन थालिएको स्थानीय पर्यटन व्यवसायी मनराज सिम्खाडाले बताए। त्रिवेणी जाने बाटोमा रहेका चार वटा गाँउका तीनतीन वटा घरलाई सामुदायिक होमस्टेका रुपमा संचालन गरी पर्यटकलाई खानपिन र बसोबासको व्यवस्था मिलाइएको सिम्खाडाले बताए। 'मेहेलमुडी, उजेलगाउँ, क्यूरी र मुम्राका १२ घरधुरीहरुले गाउँपालिकामा त्रिवेणी सामुदायिक होमस्टे दर्ता गरेका छौँ। अबको दुई महिनाभित्र सबै होमस्टे पूर्ण रुपमा सञ्चालन हुन्छन्। शान्नित्रिवेणी गाँउपालिका अध्यक्ष डम्बरबहादुर शाही त्रिवेणी घुम्न आउने पर्यटकहरुका लागि गाँउमा होमस्टे र लेकाली क्षेत्रहरुमा टि हाउसहरू संचालन गरिने बताउँछन्। 'त्रिवेणीको प्रचार प्रसारका लागि सान्नीदेखि त्रिवेणीसम्मको पद यात्रा पनि गरेका छौँ', उनले भने, 'त्रिवेणी आउने पर्यटकले अब खानबस्न समस्या भोग्नु पर्दैन।'"
पूर्वसभासद् कार्की जेल चलान,"काठमाडौं : अदालतले घुसकाण्डमा दोषी ठहर्याएको पूर्वसभासद् डोलबहादुर (डिवी) कार्की जेल चलान भएका छन् । अदालतको फैसलापछि फरार हुँदै आएका स्याङ्जा घर भई हाल काठमाडौँ महानगरपालिका१४ कलङ्की बस्ने कार्कीलाई प्रहरीको केन्द्रीय अनुसन्धान ब्युरोको टोलीले बिहीबार बिहान पक्राउ गरी फैसला कार्यान्वयनका लागि जिल्ला अदालत काठमाडौँमा पेश गरेको थियो। अदालतको आदेशले कार्कीलाई आजै जेल चलान गरिएको ब्युरोका प्रहरी उपरीक्षक दीपक रेग्मीले जानकारी दिए।उनलाई कारागार कार्यालय डिल्लीबजार पठाइएको छ । घुस काण्डमा सर्वोच्च अदालतको गत असार १७ गतेको फैसलाले १ लाख जरिवाना र ६ महिना कैद हुने फैसला सुनाएको थियो । २०६७ भदौ १४ गते राजकुमार राईलाई नेपाल प्रहरीको प्रहरी निरीक्षकको नोकरी लगाइदिने बहानामा रकम लिइ स्वामी ब्रम्हानन्द उदासीनले २ लाख पाँच हजार र कार्कीले १ एक लाख लिएको आरोपमा विशेष अदालतमा मुद्दा दायर भएको थियो । विशेष अदालतले भ्रष्टाचार निवारण ऐन, २०५९ अन्तर्गत चारचार महिना कैद र बिगोबमोजिम एकएक लाख जरिवाना हुने फैसला सुनाएको थियो। प्रतिवादी डोलबहादुर कार्की तत्कालिन संविधानसभा तथा व्यवस्थापिकासंसद्को सभासद् भएकाले उक्त ऐनको दफा २४ बमोजिम थप दुई महिना कैद सजायसमेत थप गरी छ महीना कैद र १ लाख जरिवाना हुने ठहर गरेको फैसलालाई सर्वोच्च अदालतले सदर गरेको थियो। रासस"
सर्पले डसेर मृत्यु,रोल्पा : विषालु सर्पले डसेर रोल्पामा एक महिलाको मृत्यु भएको छ। सुनीलस्मृति गाउँपालिका२ खुंग्रीकी ६५ वर्षीया तारा गिरीको बिहीबार मृत्यु भएको हो। जिल्ला प्रहरी कार्यालयका प्रहरी निरीक्षक लिलाराम आचार्यका अनुसार सर्पले डसेपछि उपचारकै क्रममा गिरीको मृत्यु भएको हो। घर नजिकै धारामा पानी लिन जाने क्रममा उनलाई सर्पले डसेको थियो। सर्पको टोकाईपछि उनलाई छिमेकी जिल्ला प्यूठानको भिंगृ प्राथमिक स्वास्थ्य केन्द्र उपचारका लागि लगिएको थियो। पारिवारिक स्रोतका अनुसार उनको उपचारकै क्रममा भिंगृमा मृत्यु भएको हो। सर्पको टोकाईबाट उनको ज्यान गएपछि गाउँमा त्रास पैलिएको छ।
तीनजना समाजसेवी पहिलो पाइलाबाट सम्मानित,"काठमाडौँ : समाजसेवाको क्षेत्रमा सक्रिय तीनजनालाई 'पहिलो पाइला नेपाल'ले सम्मान गरेको छ । रमेश रसाइली, सुशील अधिकारी र भद्रकुमारी घले सम्मानित भएका हुन् । रमेशले मूर्तिकलाको माध्यमबाट सामाजिक उत्थानमा योगदान पुर्याएका छन् । १० वर्षदेखि नै उनी यस क्षेत्रमा छन् । उनले चीन, श्रीलंका, बंगलादेश, भारत, थाइल्याण्ड लगायत देशमा नेपालको प्रतिनिधित्व गरी मूर्तिकलाको विस्तार गर्दैआएका छन् । सुशील बेलायतमा बायोमेट्रीक्समा स्नातकोत्तर सकी उतै अध्यापन गर्दागर्दै नेपाल फर्केर शिक्षा क्षेत्रमा लागिरहेका छन् । उनले धेरै पटक आफ्नो जिल्ला दांगमा निशुल्क हेल्थ क्याम्प चलाएका छन् । उपचार अभावमा अलपत्र परेका धेरै बिरामीलाई उद्धार गरी सहयोग रकम संकलन अभियान समेत उनले चलाउँदैआएका छन् । यस्तै ९० वर्ष पार गरिसकेकी भद्र कुमारी भने पञ्चायतकालमा राज्यमन्त्री समेत भएकी थिइन् । यस क्रममा उनले व्यक्तिगत रुपमा थुप्रै सहयोग, दान, निशुल्क पढाइ हुने स्कुल, भवन दान गर्दै समाजसेवामा सक्रिय रहँदैआएकी छन् ।"
खुल्न थाले हिंसा पीडित महिला,"भैरहवा : रुपन्देहीको गैडहवा गाउँपालिका७ की २४ वर्षीया मन्नतुन निशा विगत एक वर्षदेखि घरेलु हिंसा सहँदै आएकी थिइन्। मादक पदार्थ सेवन गरेर पति ग्यासुद्दिन मुसलमानले प्रायः दिनुहँ कुटपिट गर्थे। मुस्लिम परिवारकी निशाले सामान्य लेखपढ गरेकी छन्। लामो समयसम्म सहँदा पनि पतिले कुट्न नछोडेपछि उनी खुलेरै विरोधमा उभिक्ष्इन्। प्राय मुस्किल परिवारमा पतिका विरुद्ध महिलाहरु खुलेर विरोध गर्न सक्दैनन्। जति सम्झाउँदा पनि हिंसा गर्न नछोडेपछि महिलाहरु सामाजिक मूल्यलाई तोड्दै प्रतिरोधमा उभिएका छन्। निशाले घरेलु हिंसा पीडित भएको भन्दै जिल्ला प्रहरी कार्यालय रुपन्देहीमा पतिविरुद्ध मुद्दा दर्ता गराइन्। अहिले यो मुद्दा जिल्ला अदालत रुपन्देहीमा विचाराधीन अवस्थामा छ। सिद्धार्थनगर नगरपालिका६ की सबरुन निशा पनि पतिले नियमित कुट्न थालेपछि न्यायका लागि प्रहरीको शरणमा पुगिन्। उनका पति आविद अलीलाई पिट्नका लागि कुनै निहँु चाहिदैन थियो। दुई पटकसम्म जिल्ला प्रहरी कार्यालयमा निवेदन दिइन्। प्रहरीले उनको सहमतिमा मेलमिलाप गरेर पठायो। प्रहरीसमक्ष हिंसा नगर्ने प्रतिबद्धता गर्ने तर फर्केपछि दिनहुँ राति मदिरा सेवन गरी कुट्ने क्रम नरोकिएपछि सबरुन अदालतमै पुगिन्। उनीहरुको मुद्दा पनि अदालतमा विचाराधीन नै छ। यी प्रतिनिधीमुलुक घटना मात्र हुन्। विगतमा जति हिंसा भए पनि सहेरै बस्न बाध्य महिलाहरु करिब एक वर्षयता हिंसा विरुद्ध आवाज उठाउन थालेका छन्। ग्रामीण क्षेत्रका महिलाह श्र घरको कुरा प्रहरी कार्यालयसम्म पर्याए समाजमा परिवारको इज्जत जाने भन्दै कुण्ठा पालेर बीने गर्थे। पछिल्लो समय शिक्षा र चेतनाको विकासले ग्रामीण महिलाहरु हिंसाविरुद्ध खुल्न थालेका हुन्। विभिन्न अभियानका प्रभावले महिलाहरु आफूमाथि भएका हिंसाविरुद्ध न्याय माग्दै प्रहरी र अदालतसम्म पुग्न सक्षम भएका छन्। घरेलु हिंसामा सबैभन्दा मधेसी र मुस्लिम महिला पर्ने गर्छन्। त्यसमा पनि मुस्लिम महिलाहरु त आफूमाथि जति नै अन्याय भए पनि खुल्न सक्दैनन्। एकाधबाहेक अन्य मुस्लिम समुदायका महिलाहरुका लागि प्रहरी र अदालतसम्म पुग्नु आफ्नो जीवनको बर्बादी जस्तै मानिन्छ। अहिले उनीहरुमा चेतना बढ्दै गएको छ। हिंसामा परेका मधेसी वा मुस्लिम महिलाहरु कार्यालयमा उजुरी दर्ता गरिदिनुस, उजुरी कहाँ, कसरी लेखाउने हो भन्दै एक्लै आइरहेका छन् जिल्ला प्रहरी कार्यालय रुपन्देही महिला तथा बालबालिका शाखाकी प्रहरी सहायक निरीक्षक मिना आचार्यले भनिन्। उनका अनुसार विगतमा घरेलु हिंसामा परेका मुस्लिम महिलाहरु महिनामा एकाध आउँथे भने अहिले चारपाँचजना आउँछन्। प्रहरीको तथ्यांकले पनि घरेलु हिंसा पीडित खुल्दै गएको देखाउँछ। आर्थिक वर्षमा ०७२०७३ मा जिल्ला प्रहरी कार्यालय रुपन्देहीमा घरेलु हिंसाका १९७ घटना दर्ता भए। त्यस्तै ०७३०७४ मा २२८, ०७४०७५ मा २२७ र ०७५०७६ मा करिब दुई गुणा बढी ४२९ घटना दर्ता भएका छन्। नेपाल प्रहरीको प्रहरीसमुदाय साझेदारी कार्यक्रमको प्रभावले हिंसामा परेमा महिलाहरु उजुरी दिनका लागि प्रहरी कार्यालयसम्म पुग्ने गरेको रुपन्देहीका प्रहरी प्रमुख प्रहरी उपरीक्षक हृदय थापा बताउँछन्। प्रहरीले सचेतना कार्यक्रमलाई ग्रामीण क्षेत्रमा केन्द्रित गरेका कारण घरेलु हिंसाविरुद्ध महिलाहरु खुल्दै आएको बताए। प्रहरी कार्यालयमा पहिलोपटक आएका पीडित महिलालाई नै प्राथमिकतामा राखेर काम गर्ने गरीएको एसपी थापाको दाबी छ। चेतनाको कमीले घरेलु हिंसामा परेका महिला धेरै पीडा सहेर बस्न बाध्य थिए एसपी थापाले भने, अहिले हामीले आफ्नो कार्यक्रमलाई प्रभावकारी कार्यान्वयन गरेपछि न्यायका लागि प्रहरी कार्यालयसम्म आउन सक्षम भएका छन्। प्रहरीका अनुसार कार्यालयमा हाल मदिरा सेवन गरी कुटपिट गर्ने, सासू ससुलाले हेला गरेका आदी पीडा लिएर महिलाहरु आउने गरेका छन्।"
केबलकार परियोजनाले पर्यटन विकासमा कायापलट ल्याउँछ,"जोमसोम : मुक्तिनाथ दर्शन केबकार प्रालिका अध्यक्ष अरूणकुमार सुवेदील देशको विकासमा केबलकारको भूमिका महत्त्वपूर्ण बताएका छन्। दीर्घकालीन पर्यटन विकासका लागि केबलकार परियोजनाले कायापलट ल्याउने उनको भनाइ छ। मुस्ताङको जोमसोमस्थित एक्याप कार्यालयमा बिहीबार परियोजनाबारे जानकारी दिँदै अध्यक्ष सुवेदीले परियोजनाको डीपीआरका लागि सर्वेकार्य पूरा भएको र चार महिनाभित्रै डीपीआर सार्वजनिक हुने बताए। अध्यक्ष सुवेदीले केवलकार परियोजनाका लागि वातावरण प्रभाव मूल्यांकन (ईआए ) प्रक्रियाअघि बढेको जनाए। यसका लागि प्रशासनिक र कानुनी प्रक्रिया झन्झटिलो भएकाले समय लम्बिएको सुवेदीले जानकारी दिए। उनले केबलकार परियोजनाको संम्भाव्यता अध्ययन तथा प्रारम्भीक प्रतिवेदन भई केवलकार निर्माणको प्रक्रिया सुरु भएको बताए। केबलकार निर्माणका लागि अन्तर्राष्ट्रिय बैँकिङ प्रणालीमा लगानीका लागि वार्ता भइरहेको केवलकार ४ वर्षभित्र योजना सम्पन्न गर्ने योजना रहेको सुवेदीले जानकारी दिए। यसका लागि ईआईए प्रक्रियालाई अघि बढाउन स्थानीय स्तरमा छलफल गर्ने उद्देश्यले मुस्ताङ आएका अध्यक्ष सुवेदीले मुस्ताङका सरोकारवालासँग छलफलअघि बढाएका हुन्। परियोजनाको उद्देश्य र यसले पुर्याउने पर्यटन विकासबारेमा उनले स्थानीयलाई सुझाए। उनले परियोजना सिंगो मुलुक र प्रदेश तथा स्थानीय निकायको हितमा रहेको दाबी गरे। उनका अनुसार केबलकार परियोजनाले ५ वर्षभित्र १२ अर्व ८० करोड अर्थात् बर्सेनि २ अर्ब ५६ करोड सरकारलाई राजश्व बुझाउने लक्ष्य रहेको बताए। उक्त उठ्ने राजश्वको १ अर्ब २८ करोड संघ, ६४ करोड प्रदेश र स्थानीयतहलाई ६४ करोड राजश्व उपलब्ध हुने अध्यक्ष सुवेदीको भनाइ थियो।"
काष्ठमण्डपका सबै थाम ठड्याइँदै,"काठमाडौं : भूकम्पले भत्किएको मरुसतल (काष्ठमण्डप) पुनर्निर्माण क्रममा छ। परम्परागत शैली र प्रविधि अपनाउँदै निर्माण गरिएको काष्ठमण्डपको पहिलो तला सक्ने तयारी हुँदै छ। प्रदेश ३ का सांसद तथा काष्ठमण्डप पुनर्निर्माण समितिका अध्यक्ष राजेश शाक्यले इन्द्रजात्राअगाडि नै सबै थां (थाम) राखिसक्ने बताए। येंयाः पर्व (इन्द्रजात्रा) काठमाडौंको मौलिक तथा सांस्कृतिक पर्व हो। आठ दिनसम्म चल्ने यो जात्राताका मरुटोलमा काष्ठमण्डप र सिंल्यंसत्तः को बीचमा अग्लो डबली बनाई चार सिंहमाथि रहेको खटमा इन्द्रको मूर्तिलाई डोरीले बाँधेर राख्ने परम्परा छ। मरुटोलको सोभा मरुसतल भएकाले इन्द्रजात्रामा स्वदेशी तथा विदेशी पर्यटकलाई देखाउन पनि काष्ठमण्डमा सबै थां (थाम) ठड्याइसक्नुपर्ने हुन्छ। समितिका अध्यक्ष शाक्यले भने, अहिले धमाधम थाम ठ्याउँदै छौं। इन्द्रजात्रामा सबैले काष्ठमण्डपको काम देखुन् भन्ने चाहना छ। काष्ठमण्डप पुनर्निर्माण निकै जटिल भएकाले खर्च विवरण भने निकाल्न नसकेको शाक्य बताउँछन्। काष्ठमण्डपका लागि आवश्यक चार मुख्य काठका थाम अघिल्लो वर्ष नै ठड्याइएको थियो। योजनाअनुसार यस वर्षको असार मसान्तभित्र एक तला बनाइसक्नुपर्ने हो तर पारम्पारिक विधि प्रयोग भएकाले पुनर्निर्माण लम्बिएको उनले बताए। निर्माणाधीन काष्ठमण्डपवरिपरि फैलिएका इँटा र माटोले केही ठाउँ ओगटेको छ। इन्द्रजात्रालाई सहज बनाउन यी सबै हटाउन लागिएको समितिका सचिव गौतम डंगोलले जानकारी दिए। इन्द्रजात्रामा आगन्तुकलाई कुनै अप्ठ्यारो हुन दिन्नौं, उनले भने, कामको प्रेसर लिएरै भए पनि समयमै सबै थाम उठाउनेछौं। करिब ५५ जनाको निर्माण समितिले लामो अनुसन्धानपछि काष्ठमण्डपको पुरानै स्वरुप तयार पारेका थिए। स्थानीयको पनि सहभागिता भएकाले काष्ठमण्डप पुनर्निर्माण अवसर र चुनौती दुवै रहेको समितिले बताउँदै आएको छ। मरुसत्तललाई पुरानै स्वरुपमा निर्माण गर्न तराईको जंगलबाट बहुमूल्य काठको खोजी गरी ल्याइएको थियो। त्यस्तै, पुरानै शैलीमा इँटा बनाउन लगाइयो। हाल प्रत्येक दिन पुराना काठको नापतौल गर्नेदेखि त्यसमा कुँदिएका बुट्टा पहिचान गर्न जनशक्ति खटाइएको छ। भूकम्पपछि भत्किएका काष्ठमण्डपका पुराना थामका संरचना पहिलेको हनुमानढोका प्रहरी चौकी परिसरमा राखिएको छ। पुराना काठ पहिचान गर्दै नयाँ काठमा बुट्टा भर्ने काम पनि त्यहींबाट हुँदै छ। काठको संरचनालाई बलियो बनाउन परम्परागत प्रविधिको प्रयोग गर्दै त्यसमा चुकुल हाल्ने काम पनि भइरहेको छ। भूकम्पमा काष्ठमण्डप भत्किँदा १७ जनाले ज्यान गुमाएका थिए।"
गर्भवतीको उद्धार,"जाजरकोट : जाजरकोटकी एक गर्भवती महिलाको हेलिकप्टरमार्फत् उद्धार गरिएको छ । कुशे गाउँपालिका१, धाउनीकी २५ वर्षीया संगीताकुमारी शाही सिंहको हेलिकप्टरमार्फत उद्धार गरिएको हो । स्वास्थ्यकर्मीका अनुसार भदौ १२ गते नै बच्चा जन्मिनुपर्नेमा बिहीबार बिहानसम्म नजन्मेको र विगत ३ दिनदेखि व्यथा लागेर गर्भवती जोखिममा परेपछि उनको हेलिकोप्टरबाट उद्धार गर्नुपरेको कुशे१ का वडाअध्यक्ष गोपाल नेपालीले बताए । नजिकमा प्रसुति गृह नहुँदा उनी समस्या परेकी थिइन् । शुरु अवस्थामा कसैलाई नभनेको र अन्तिम अवस्थामा उनको अवस्था जटिल भएको जानकारी पाएपछि आफूहरुले पहल गरेको वडाध्यक्ष नेपालीले बताए । वडाध्यक्ष नेपालीले जिल्लामा आवश्यक पर्ने प्रक्रिया पूरा गर्न समन्वय गरेका थिए । नेकपाका नेता मायाप्रसाद शर्मा, कृष्ण बिसी र नरबहादुर गिरीलगायतले काठमाडौँमा पहल गरेका थिए। महिला, बालबालिका तथा जेष्ठ नागरिकमन्त्री थममाया थापा मगरसँग भेटी मन्त्रालय अन्तर्गतको राष्ट्रपति महिला उत्थान कार्यक्रम समन्वय इकाईमार्फत शाहीको उद्धार गर्न सफल भएको नेता शर्माले बताए । हेलिकप्टरको खर्च राष्ट्रपति महिला उत्थान कार्यक्रम समन्वय इकाइले व्यहोरेको छ । आवश्यक प्रक्रिया पूरा भएपछि नेपाली सेनाको हेलिकप्टर सुर्खेतबाट कुशे पुगेर शाहीलाई उद्धार गरी सुर्खेत ल्याएको थियो । हेलिकोप्टर पुग्ने बित्तिकै धाउनीमै बच्चा जन्मेको थियो । अत्याधिक रक्तस्राव भएको र बच्चाको अवस्था निकै जटिल भएपछि सेनाले तत्काल हेलिकोप्टरबाट उनीहरुलाई सुर्खेतस्थित क्षेत्रीय अस्पताल लगेको थियो । तर अस्पताल पुरयाएको केही बेरमै बच्चाको मृत्यु भएको क्षेत्रीय अस्पताल सुर्खेतका डा मदनरत्न शर्माले बताए । उनले आमाको अवस्था भने सामान्य रहेको बताए ।"
बालविवाहमा संलग्नलाई दुई महिना कैद र दुई हजार जरिवाना,"मिना बुढाथोकी सल्यान : बालविवाह गर्ने र बाल विवाहमा संलग्न रहेको भन्दै जिल्ला अदालतले तीनजनालाई जनाही दुई महिना कैद र दुई हजार जरिवानाको फैसला सुनाएको छ । जिल्लाको शारदा नगरपालिका४ पिपलनेटा निवासी १८ वर्षीया बेहुली, बेहुलाकी आमा र विवाहमा सहभागी ६६ वर्षीय पण्डित अशोक गौतमलाई जिल्ला अदालतको भदौ १८ गतेको फैसलाले सजाय सुनाएको जिल्ला अदालतका निमित्त प्रमुख हरिबहादुर राम्जाले जानकारी दिए । बेहुला भने उमेर नपुगेको नाबालक रहेको भन्दै सफाइ पाएको उनले बताए। असार २७ गते स्थानीयले बालविवाह भइ रहेको सूचना प्रहरीलाई दिएपछि प्रहरी घटनास्थलमा पुगेर चारैजनालाई गिरफ्तार गरेको थियो । बालविवाह न्युनिकरण गर्ने अभियानअन्तरगत जिल्लामा अहिले बालविवाह भएको थाहा पाएपछि स्थानीय आफै सक्रिय भई बालविवाह भएको खबर प्रहरीलाई दिने गरेका छन् । यसअघि पनि स्थानीयको सहयोग र प्रहरीको सक्रियतामा बालविवाह रोकिएका छन् । मुलुकी अपराधसंहिता २०७४ को परिच्छेद ११ को उपदफा १ मा बालविवाहसम्बन्धी कसुरअन्तरगत २० वर्ष उमेर नपुगी बालविवाह गर्ने गराउनेलाई तीन वर्ष कैद र ३० हजार रुपौयाँसम्म जरिवाना हुने उल्लेख छ।"
माथिल्लो डोल्पामा औषधि अभाव,"डोल्पा : माथिल्लो डोल्पाका स्वास्थ्य चौकीमा औषधि अभाव छ। स्वास्थ्य चौकीमा औषधि नहुँदा बिरामी रित्तो हात फर्किन बाध्य छन्। शेफोक्सुण्डो गाउँपालिकाको साल्दाङ, भिजेर, फोक्सुण्डो स्वास्थ्य चौकी, डोल्पोबुद्ध गाउँपालिकाको धो, तराप र तिन्जे स्वास्थ्य चौकी र छार्काताङसोङ गाउँपालिकाको मुकोट र छार्का स्वास्थ्य चौकीमा औषधि छैनन्। यी स्वास्थ्य चौकीमा सिटामोल समेत नभएको भिजेर स्वास्थ्य चौकीकी स्टाप नर्स टासीबुटी लामाले जानकारी दिइन्। स्थानीय सरकारले औषधि दिएको छैन, रित्ता स्वास्थ्य चौकीमा स्वास्थ्यकर्मीमात्रै बसेर के गर्नु ? उनले भनिन्, बिरामी रित्तै फर्कन्छन्, हामी गफ गर्दै बस्नुको विकल्प छैन। शेफोक्सुण्डो गाउँपालिका स्वास्थ्य प्रमुख रनबहादुर बुढाले अघिल्लो आर्थिक वर्षको बजेटबाट औषधि खरिद गरिएको जानकारी दिँदै स्वास्थ्य चौकीलाई वितरण गर्ने तयारी भएको बताए। अधिकांश स्वास्थ्य चौकीले गैरसरकारी संस्थाले उपलब्ध गराएको औषधि बिरामीलाई वितरण गरिरहेको स्थानीय पेमा ङोईजोर गुरुङले बताए। स्वास्थ्य जस्तो महत्त्वपूर्ण क्षेत्रमा स्थानीय सरकारले ध्यान नदिएपछि बिरामीले समस्या भोग्नुपरेको स्थानीय आङमुक्याल्जेन गुरुङले दुखेसो गरिन्। उनले भनिन्, गाउँका महिला विभिन्न रोगले ग्रसित छन्, उपचारका लागि बाहिर जाने पैसा हुँदैन, स्थानीय स्वास्थ्य चौकीमा औषधि पाईंदैन। औषधि खरिदको जिम्मा स्थानीय सरकारलाई भएकाले स्थास्थ्य चौकीको माग अनुसार औषधि ब्यवस्थापन गर्न नसकेको जिल्ला स्वास्थ्य कार्यालय डोल्पाका स्टोरकिपर देबबहादुर बिसीले बताए। यता छार्का ताङसोङ गाउँपालिका स्वास्थ्य प्रमुख खड्गबहादुर बुढाले औषधि खरिद भइसकेकोले खोप र औषधिसँगै स्वास्थ्य चौकीलाई वितरण गर्ने तयारी भइरहेको बताए।"
गाउँपालिका अध्यक्षका छोराविरुद्ध उजुरी,"मिना बुढाथोकी सल्यान : सल्यानको त्रिवेणी गाउँपालिकाले आह्वान गरेको टेण्डरमा ठेक्का दर्ता गर्न जाँदा गाउँपालिका अध्यक्षका छोराले हातपात गरेको भन्दै जिल्ला प्रशासन कार्यालय सल्यानमा उजुरी परेको छ। गाउँपालिकाले भदौ ३ गते सूचना प्रकाशन गरेर नदीजन्य पद्धार्थ उत्खनन्को शिलबन्दी बोलपत्र (टेण्डर) आह्वान गरेको र त्यसको लागि दरभाउपत्र दर्ता गर्न जाँदा बुधबार ठेक्का दर्ता गर्न गएका खैरावाङ कनट्रक्सन प्रालिका प्रोपराइटर डिल्लीराज खड्काले आफूमाथि हातपात भएको भन्दै उजुरी दिएका हुन्। गाउँपालिका अध्यक्ष मानबहादुर डाँगीका छोरा पोखर सिंह डाँगीसहितका व्यक्तिले आफूलाई बिहान ११ बजेर ५२ मिनेटमा नियन्त्रणमा लिएको र १२ बजेर २ मिनेटमा छोडेर ठेक्का दर्ता गर्नबाट बन्चित गरेको उनको आरोप छ। गाउँपालिका अध्यक्षका छोरा डाँगी, अनमोल श्रेष्ठ, गाउँ प्रहरीमा रहेका केशव ओलीसहित ५० जनाले आफूलाई नियन्त्रणमा लिएको उनले बताएका छन्। उनले आफूमाथि भएको हातपातको सार्वजनिक मुद्दा लगाएर टेण्डर रद्द गर्न आग्रह गरेका छन्। आफ्नो प्रालिसँगै स्वपनिल कनट्रक्सन प्रालिको पनि ठेक्का दर्ता गर्न गएको उनले बताएका छन्। आफूले १३ लाख र स्वपनिल कनट्रक्सनको १५ लाखको ठेक्का दर्ता गराउन गएको र त्यसको ५ प्रतिशत रकम गाउँपलिकाको खातामा जम्मा गरिसकेको उनले बताए। गाउँपलिकामा दर्ता गर्न नपाएपछि उनले शिलबन्दी बोलपत्र लिएर जिल्ला प्रशासनमा निवेदन दिएका छन्। उनले गाउँपालिका अध्यक्षका छोराले आफूले प्रतिस्पर्धा नगरेर सस्तो मूल्यमा ठेक्का लिन खोजेको आरोप लगाए। त्रिवेणीका प्रमुख प्रशासकीय अधिकृत रेमन्तबहादुर डाँगीले आफू कार्यालयमै बसेको तर उनी १२ बजेसम्म ठेक्का दर्ता गर्न नआएको बताए। उनले गल्लीमा टेण्डर दर्ता गर्ने बाहेक अरु कसैलाई पनि आउन नदिन भनेर प्रहरीलाई निर्देशन दिएको बताएका छन्। यता प्रमुख जिल्ला अधिकारी चुडाराज न्यौपानेले आफूकहाँ निवेदन आएको र त्यस विषयमा छानबिन गर्ने बताएका छन्। निवेदन आएपछि सम्बन्धित गाउँपालिका र प्रहरी कार्यालयलाई घटनाबारे बुभ्नपत्र पठाएको उनले बताए। घटनामा दोषी देखिने जोकोहीलाई पनि कानुन अनुसार सजाय हुने उनको भनाइ छ।"
१२ तस्बिरमा बौद्धजोरपाटीको हिलाम्मे सडक,काठमाडौं : राजधानीका अधिकांश सडक हिलाम्य छन्। केहीकेही मुख्य सडक राम्रा भए पनि भित्री सडकको हालत छ। अझ बौद्ध जोरपाटी सडकखण्डको हालत त्यहाँ हिड्नेलाई मात्र थाहा छ। घाम लाग्दा धुलो हुन्छ भने पानी पर्दा हिलो हुन्छ। सडक कालोपत्रे नहुँदा सडक किनारका बासिन्दा र व्यापारी सबैभन्दा बढी प्रभावित भएका छन्। सडककै कारण व्यापार व्यवसाय चौपट भएको उनी बताउने गर्छन्। बिहीबार अन्नपूर्ण पोस्ट्का फोटो पत्रकार प्रणभ खत्रीले आफ्नो लेन्समा कैद गरेका तस्बिर :
सांसदको प्रश्न : गाई मार्नेलाई कारबाही खोइ ?,"बुटवल : नेपालगञ्ज उपमहानगरपालिकाबाट लगिएका गाई मृत्युको विषयमा प्रदेश सांसदले सरकारको धारणा माग गरेका छन्। गाई मृत्युको विषय शंकास्पद देखिएको भन्दै प्रदेश सरकारले छानबिन समिति बनाएर अनुसन्धान गर्न सांसदले माग गरे। बिहीबार बसेको प्रदेशसभा बैठकमा बोल्दै समाजवादी पार्टीका सांसद विजयबहादुर यादवले काञ्जीहाउसका गाई पठाएर मारिएको भन्दै त्यसको प्रदेश सरकारले छानबिन गर्नुपर्ने माग गरे। समन्वय समितिले माग गरेको पत्र शंकास्पद देखिएको भन्दै यो नियोजित घटना भएको दाबी उनको छ। राष्ट्रिय जनावर गाईमाथिको अपमान भएको भन्दै चालक र सहचालकलाई नभई गाई पठाउने प्रतिनिधिलाई कारबाहीको दायरामा ल्याउन उनले माग गरे। नेकपाका सांसद इन्द्रप्रसाद खरेलले डेंगु नियन्त्रणमा मन्त्रालयले ध्यान दिनुपर्ने बताए। डेंगु रोगबाट संक्रमित भई उपचारपछि फर्किएका उनले नियन्त्रणमुखी कार्यक्रम गर्ने सामाजिक विकास मन्त्रालयलाई आग्रह गरे। सांसद खरेलले संसद् बैठक अनियमित तवरले बसेको भन्दै सुधार गर्न सभामुखलाई आग्रहसमेत गरे। संसद सञ्चालन प्रक्रियाले गाह्रो भयो। एकदिन चलाउने अर्को दिन रोक्ने। कमसेकम सात आठ दिन चलाउन पर्यो, उनले भने, संसद् बिजनेश भएर मात्रै चल्ने होइन, जनताको आवाज बोल्ने स्थान हो, सरकारको ध्यान पुर्याउन निर्देशन दिने स्थान हो। नेकपाकी सांसद भगवतीदेवी भण्डारीले भौतिक पूर्वाधार विकास मन्त्रालयले सडकको समयमै काम नगर्ने ठेकेदारलाई कारबाही नगरिएको भन्दै आपत्ती जनाइन्। उनले असारमा काम नसकेका ठेकेदारलाई नयाँ आर्थिक वर्षमा मौका दिनुको कारण सरकारसँग मागिन्। कांग्रेसका सांसद फखुरुद्धिन खानले चीन भ्रमणको उपलब्धि संसदलाई जानकारी गराउन माग गरे। उद्योग पर्यटन वन तथा वातावरण मन्त्री लिला गिरीसहितको टोलीले भ्रमण गरेर प्रदेश ५ लाई के फाइदा भयो ? भन्दै उनले प्रश्न गरे। छेन्दु प्रान्तबाट मन्त्रीसहित छ जनालाई निमन्त्रणा आएकोमा नौ सदस्य गएको विषयसमेत जानकारी गराउन उनले माग गरे। नेकपाका कृष्णध्वज खड्काले भीडबाट कानुन प्रभावित गर्ने प्रयत्न भएको भन्दै यो चुनौतिको विषय भएको बताए।"
"ब्रुमर चल्यो, धुलो उड्न छाडेन","काठमाडौं : काठमाडौं महानगरपालिकाले अघिल्लो आवमा ५ वर्षभित्र राजधानीलाई नो माक्स सिटी बनाउने योजना बनायो। जुन उद्देश्य पूरा गर्न वडावडामा सरसफाइ गर्ने, ब्रुमर खरिद गरेर धुलो नियन्त्रण गर्नेलगायतका विभिन्न कार्यक्रम पनि राख्यो। कार्ययोजनाअनुरुप महानगरले गत चैतमा इटालीबाट ५ वटा ब्रुमर खरिद गर्यो। खरिद गरेका बु्रमर महानगरले विभिन्न रुटमा सञ्चालन गरिरहेको छ। तर महानगरको धुलो नियन्त्रण हुन सकेको छैन्। अहिले महानगरले ५ वटा ब्रुमर बेलुका ८ बजेबाट बिहान ५ बजेसम्म विभिन्न रुटमा चलाइरहेको छ। महानगरको वातावरण विभागका अनुसार अनुसार पाँचवटा ब्रुमर अहिले टेकु, कलंकी, बल्खु, कालिमाटी, सुनधारा, लैनचौर, लाजिम्पाट, महाराजगन्ज, जमल, घण्टाघर, भद्रकाली, सुन्धारा, सिंहदरबार, पुतलीसडक, कमलादी, बालुवाटार, कमलपाखरी, मैतीदेवी, पुरानो बानेश्वर, बत्तीसपुतली, गौशाला, एयरपोर्ट, सिनामंगल, कलंकी, सीतापाइला, बालाजु, ठमेल लगायतका ठाउँको सडक सफा गर्न प्रयोग भइरहेका छन्। तर, ब्रुमर प्रयोगले पनि प्रायः ठाउँमा धुलो नियन्त्रण हुन सकेको देखिँदैन। गौशाला, एयरपोर्ट, सुन्धारा, बालाजुलगायतका ठाउँमा धुलोको समस्या धेरै छ। वातावरण विभागका हरिकुमार श्रेष्ठ पनि धुलो पूरै नियन्त्रण नभएको कुरालाई स्वीकार गर्छन्। धुलो पूरै नियन्त्रण भएको छैन, उनले भने, धेरै ठाउँमा पहिले भन्दा कम भएको महसुस गर्न सकिन्छ। सामान्यतया ब्रुमरले नभत्किएको कालोपत्रे भएको ठाउँमा सफा गर्छ। कालोपत्रे भएका साँघुरा सडकको धुलो पनि टिप्छ। तर हाम्रा अधिकांश मुख्य सडकमै धेरै खाल्डाखुल्डी छन्। जुन समयमा मर्मत पनि गरिँदैन। त्यसमाथि मुख्य सडकसँग जोडिएका धेरै सहयक बाटा हिलाम्मे हुन्छन्। जसले मुख्य सडकमा जति ब्रुमर चलाए पनि सवारीले सहयक सडकबाट हिलो ल्याउने गरेको पाइन्छ। महानगरका मुख्य सडकसँगै सहायक सडकको अवस्था पनि सुधार नगरी ब्रुमर चलाएर मात्र धुलो नियन्त्रण हुने अवस्था देखिँदैन। सडकको खरब अवस्थाको कारणले अहिले धुलो राम्रोसँग नियन्त्रणमा आउन नसकेको विभाग प्रमुख श्रेष्ठले जानकारी दिए। यहाँको सडकको अवस्था राम्रो छैन्, उनले भने, सडकको अवस्था राम्रो बन्ने हो भने, धुलो निमिट्यान्नै हुन्छ त भन्दिनँ। तर, धेरै कम हुन्छ। महानगरसँग अहिले इटालीबाट खरिद गरेका ५ वटा र चाइनाबाट अनुदान पाएको २ वटा गरी जम्मा ७ वटा ब्रुमर छन्। इटालीबाट ल्याएका ५ वटा ब्रुमर तीन वर्षसम्म सञ्चालन गरिदिने सहमति भएकाले चलिरहेका छन्। चीनबाट ल्याएका दुइटा भने चालक अभावमा विभागमै थन्किएका छन्। चाइनिज ब्रुमर चलाउन अहिले महानगरका चालकले ट्रेनिङ लिइरहेको विभाग प्रमुख श्रेष्ठले बताए।"
हरेस नखाए क्यान्सर जितिन्छ : मनीषा कोइराला,"काठमाडौं : डिम्बासयको क्यान्सर मुक्त भएपछि नायिका मनीषा कोइराला व्यस्त छिन्। प्राणघातक रोगका रूपमा लिइने क्यान्सरका बिरामीलाई उनी हमेसा हौस्याउँछिन। उनी भन्छिन्, मनोबल उच्च बनाउनुस्। छिटो उपचार गरे क्यान्सरलाई जित्न सकिन्छ। सात वर्षअघि मनीषा डिम्बासयको क्यान्सरबाट मुक्त भएकी हुन्। अमेरिकामा उपचारपछि मनीषा क्यान्सरबाट मुक्त भएकी हुन्। उच्च मनोबलका साथ उपचार गर्दा क्यान्सर निको हुने बताउँदै क्यान्सरसँग जुधिरहेका महिलासँग बुधबार उनले अनुभव साट्दै भनिन्, स्वास्थ जीवनशैली जिउँदै सकारात्मक सोच राख्नु पर्छ। आफूले आफैंलाई परिवर्तन गर्ने हो। धेरै चिन्ता वा नकारात्मक सोचाई लिइरहेको त छैन ? यसमा ख्याल गर्नुपर्छ। क्यान्सरबाट मुक्त भएपछि जीवनको महत्त्व बुझेको उनी सुनाउँछिन्। मनीषासँगै अन्य महिलाले पनि क्यान्सरसँग जुध्दाको अनुभव साट्दैे मनोबल उच्च बनाउँदै रोगसँग लड्न सल्लाह दिए। क्यान्सरबाट निको भएकी महिला उद्यमी राज्यलक्ष्मी शाक्य भन्छिन्, रोग लाग्यो भनेर हिम्मत हार्ने होइन। ऋण लिएर उपचार गरें। क्यान्सरबाट मुक्त भएँ। अहिले ऋण पनि तिरें। क्यान्सरबाट मुक्त भएपछिको नयाँ जीवन राष्ट्र र क्यान्सरसँग जुधिरहेका व्यक्तिलाई सहयोगमा समपर्ण गर्ने उनी बताउँछिन्। नेपाल क्यान्सर सर्भाइभल सोसाइटीकी उपाध्यक्ष रुवि क्षेत्रीले क्यान्सरबाट मुक्त भएपछि पूजा, थेरापी गरिरहेको बताइन्। रोगबाट मुक्त भएपछि फुलेका फूलहरू हेर्छु। पूजा आराधना गर्दा आनन्द महसुस गर्छु, उनले अनुभव सुनाइन्। सिन्धुलीकी इन्दिरा अधिकारी शल्यक्रियापछि आफू निको भएको सगर्व सुनाउँछिन्। उनी भन्छिन्, क्यान्सर भएपछि पहिलो औषधि नै हिम्मत नहार्नु रहेछ। त्रिभुवन विश्वविद्यालय शिक्षण अस्पतालमा शल्यक्रियापछि आफू रोगमुक्त भएको उनले बताइन्। क्यान्सर रोग लागेपछि उपचारका क्रममा महिलालाई तनाव हुने गरेको प्रमिता खनाल बताउँछिन्। जीवनलाई तनावरहित बनाउन आपसमा अनुभव साटासाट गर्न संस्था खोलिएको थियो, नेपाल क्यान्सर सर्भाइभल सोसाइटीकी अध्यक्ष समेत रहेकी खनालले भनिन्। क्यान्सरसँग जुधिरहेका महिलालाई सहयोग गर्न र अनुभव बाँड्नु दुई वर्षअघि महिलाहरू मिलेर संस्था खोलको उनको भनाइ छ। वीर अस्पतालकी क्यान्सर रोग विशेषज्ञ डासन्ध्या चापागाईं चाँडै उपचार गर्न आउँदा क्यान्सर निको हुने संभावना बढी हुने बताउँछिन। क्यान्सरको कारकका रूपमा अस्वस्थ जीवनशैली, खानपान, वंशाणुगत, अधिक वजन भएको डाचापागाई बताउँछिन। महिलालाई स्तन, पाठेघर र डिम्बाशयको क्यान्सर बढी देखिएको उल्लेख गर्दै केमोथेरापी र सर्जरीबाट निको हुने डा चापागाईं बताउँछिन्। उपचारका लागि स्वदेशमै सम्भव भएकोले विदेश जानुनपर्ने उनको सल्लाह छ। स्त्री क्यान्सर रोग विशेषज्ञ डाजीतेन्द्र परियारका अनुसार, ह्युमन पापिलोमा भाइरस (एचपीभी) का कारण क्यान्सर हुने भए पनि आत्तिनु हुँदैन। संक्रमण हुँदैमा आत्तिनु पर्दैन। नब्बे प्रतिशतमा यो संक्रमण आफैंमा निको हुन्छ। बाँकी दश प्रतिशतमा भाइरस रहिरहे पनि बेलैमा उपचार गरे निको हुन्छ डापरियारले भने। बरिष्ठ क्यान्सर रोग विशेषज्ञ डामदनकुमार पियाले क्यान्सरविरुद्ध जनचेतना फैलाउनु पर्ने आवश्यकता रहेको बताउँछन्। रोग लुकाएर बस्ने प्रवृत्ति हटेको छैन। रोग लाग्ने वित्तिकै आत्तिने पनि छन्। जनचेतना फैलाएर छिटो उपचार गराउनुपर्ने खाँचो छ, डा पियाले भने।"
सरकारी सवारीको दुरुपयोग,"ओखलढुंगा : जिल्ला समन्वय समिति पदाधिकारीबीच सरकारी सम्पत्ति वितरण गर्न होडबाजी देखिएको छ। समन्वय प्रमुखले आफूनिकटलाई सामग्री वितरण गरेपछि समन्वय अधिकारीले छुट्टै बैठक राखेर मोटरसाइकल बाँडेको थियो। दुई समूहबीच अहिले पोल खोलाखोल भएको छ। प्रमुख जयबहादुर श्रेष्ठले अरु प्रमुख बनेर जथाभावी बाँडेको नदेखेको भन्दै सार्वजनिक रुपमै आक्रोश पोखेका छन्। मैले स्थानीय तहको सिफारिसका आधारमा बाँडेको हुँ। अरु प्रमुख बनेर लाखौंका सामग्री बाँडेको चाँही नदेख्ने ? , उनले भने। प्रमूख श्रेष्ठले स्थानीय तहको सिफारिसका आधारमा बाँडेको दाबी गरे पनि अधिकांश सामग्री व्यक्तिगत रुपमा प्रयोग भएको पाइएको छ। समन्वयको स्वमित्वमा रहेका तारजाली, सवारी साधनलगायत सामग्री वितरण गर्न जिल्ला समन्वय समितिका प्रमुख र अन्य पदाधिकारीबीच होडबाजी चलेको समन्वयका एक कर्मचारीले बताए। उनका अनुसार प्रमुख नभएका बेला जिल्ला समन्वय अधिकारीको सदस्यको अध्यक्षतामा बैठक राखेर सवारीसाधन तथा तारजाली बाँडेका थिए। तारजाली, त्रिपाल, कम्बल तथा सवारीसाधन वितरणदेखि फर्निचर लिलामी गर्ने डोडबाजीले प्रमुख श्रेष्ठ र समन्वय अधिकारी नारायण मैनालीबीच बोलचाल समेत बन्द भएको छ। यस विषयमा विवाद भएपछि प्रमुख श्रेष्ठ सांसदसहित मैनालीको सरुवा गर्न सामान्य प्रशासन मन्त्रालय धाए। मैनालीको सरुवा समेत भइसकेको छ। जिल्ला समन्वय समिति ओखलढुंगाको स्वामित्वमा रहेका सवारीसाधन विभिन्न स्थानीय तह तथा व्यक्तिलाई समेत वितरण गरी दुरुपयोग गरिएकाले चौतर्फी विरोध भइरहेको छ। समितिले बाँडेको बा१व ९५३४ नम्बरको डिस्कभर मोटरसाइकल सुनकोसी गाउँपालिकाको सिस्नेरीमा अलपत्र अवस्थामा भेटिएको छ। कसले कहिले लगेको भन्ने पनि थाहा हुन सकेको छैन। प्रमुख श्रेष्ठमार्फत् सुनकोशी गाउँपालिका४ का कार्यालय सहयोगीले मोटरसाइकल लगेको स्थानीयले दावी गरेका छन्। जिल्ला समन्वय प्रमुख श्रेष्ठ र तत्कालीन जिल्ला समन्वय अधिकारी मैनालीबीच कसले सरकारी सामग्री बढी वितरण गर्ने भन्ने होडबाजी चलेको थियो। मापदण्ड विनै एउटा टाटा सफारी गाडीसहित दश वटा मोटरसाइकल व्यक्ति तथा स्थानीय तहलाई वितरण गरेका थिए। २०७६ असार ८ गते जेष्ठ सदस्य ओमकुमारी दाहालको अध्यक्षतमा समितीको बैठक राखी समन्वय अधिकारी मैनालीले एउटा टाटासफारी गाडी मानेभञ्ज्याङ गाउँपलिकालाई दिएका थिए। गाडी सञ्चालन र मर्मत गर्न स्रोत नभएको भन्दै गाडी गाउँपालिकालाई दिइएको हो। समन्वय समिति सदस्य र अन्य व्यक्तिले समेत सरकारी मोटरसाइकल प्रयोग गरिरहेका छन्। पाँच वटा सरकारी मोटरसाइकल जिल्ला समन्वय समितिका पाँच जना सदस्यले व्यक्तिगत प्रयोजनका लागि प्रयोग गरि रहेका छन्। तिन जनालाई समन्वय अधिकारी मैनाली र दुई जनालाई समन्वय प्रमुख श्रेष्ठले दिएका हुन्। विजय लामा, निरबहादुर थापा मगर र सुन्तला परियारलाई तत्कालीन समन्वय अधिकारी मैनालीले मोटरसाइकल र स्कुटर वितरण गरेका थिए। होमबहादुर विक, रामचन्द्र बोगटी र सिस्नेरी गाउँमा बेवारिसे अवस्थामा रहेको मोटरसाइकल समन्वय प्रमुखले वितरण गरेका हुन्। मानेभञ्ज्याङ गाउँपालिकामा सरुवा भएका जिससमा कार्यरत तत्कालिन सवओभरसियर बैधनाथ यादवले प्रयोग गरेको मोटरसाइकल उनले सँगै लिएर गएका छन्। समन्वय अधिकारी मैनालीको सहमतिमा यादवले मोटरसाइकल लगेका हुन्। सुनकोशी गाउँपालिका७ ले दुई वटा र वडा नम्बर ८ ले एउटा जिल्ला समन्वय समितिको मोटरसाइकल प्रयोग गर्दैआएको छ। सरकारी सवारीसाधन व्यक्ति तथा स्थानीय तहलाई मापदन्डविनै हस्तान्तरण गर्नु नियम विपरित भएको सरोकारवालाको भनाइ छ। बिग्रिएका चारवटा मोटरसाइकल जिससको स्टोरमा थन्किएका छन्। चालु अवस्थामा रहेको एउटा मात्र मोटरसाइकल जिससका कर्मचारीले प्रयोग गर्दै आएका छन्। जिल्ला समन्वय समितिका उपप्रमुख दिलकुमारी खतिवडा र सदस्य ओमकुमारी दाहाल र सीता सार्कीले भने सवारीसाधन प्रयोग गरेका छैनन्। आन्तरिक मामिला तथा कानुन मन्त्रालय प्रदेश नम्बर १ ले जिल्ला समन्वय प्रमुख, उपप्रमुख र सदस्यका लागि तोकेको सुविधाभन्दा विपरित पाँचजना सदस्यले सरकारी मोटरसाइकल प्रयोग गरेका हुन्। समिति सदस्यले यातायात खर्चवापत मासिक चार हजार पाउने व्यवस्था छ। तर सरकारी सवारीसाधन लिएकाले त्यो सुविधा पाउँदैनन्। तर सरकारी मोटरसाइकल प्रयोग गरे पनि यातायात खर्च समेत बुझ्दै आएको कर्मचारीको भनाइ छ। मानेभञ्ज्याङ गाउँपलिकालाई दिएको टाटासफारी बाहेक अन्य तिन वटा चार पांग्रे सवारीमध्ये दुई वटा बिग्रिएका र एउटा समन्वय प्रमुख श्रेष्ठले प्रयोग गरिरहेका छन्। ती गाडी तथा मोटरसाइकल गरिबी निवारण कोषको कार्यालय, संघीय मामिला तथा सामान्य प्रशासन मन्त्रालय, महिला तथा बालबालिका कार्यालय र ड्रिलीपलगायतका कार्यालयले हस्तान्तरण गरेका थिए। समन्वय समितिमा घोटलाको होडबाजी चलेको भन्दै साउन १७ गते नेपाल कम्युनिस्ट पार्टी (नेकपा) ले जिल्ला प्रशासन कार्यालयमा उजुरी गरेको थियो। उजुरी बारे छानविन भइरहेको प्रमुख जिल्ला अधिकारी गणेश आचार्यले जानकारी दिए।"
"सिन्धुपाल्चोकमा गोली चल्यो, दुई घाइते","सिन्धुपाल्चोक : मेलम्ची खानेपानी आयोजनासँग ठेक्का तोडेर गएको इटालीयन कम्पनी सीएमसीसँग लिन बाँकी भुक्तानी सरकारले दिनुपर्ने माग राख्दै आन्दोलमा उत्रिएका व्यवसायी र मजदुरमाथि सशस्त्र प्रहरीले रबरको गोली र अश्रुग्यास प्रहार गरेको छ। आन्दोलनका क्रममा आयोजनाको मुहान क्षेत्र अम्बाथान जानलागेका प्रदर्शनकारीमाथि बिहीबार दिउँसो मुहानको सुरक्षार्थ तैनाथ सशस्त्र प्रहरीको टोलीले अश्रुग्यास र रबरको गोली प्रहार गरेको हो। आयोजनाको ड्याममा निर्माणको काम गरिरहेको श्रेष्ठ कस्ट्रक्सनले सीएमसीले भाडामा लिएको निर्माण उपकरण प्रयोग गरेको शंका गरी प्रदर्शनकारी मुहान क्षेत्र जानलाग्दा सुरक्षाकर्मीले रोकेका थिए। आफूहरुले भाडामा दिएको सामान अर्को कम्पनीले प्रयोग गर्न नपाउने नियम उल्लंघन भएको भन्दै हेर्न जान पाउनुपर्ने प्रदर्शनकारीको माग थियो। प्रदर्शनकारीले सुरक्षाकर्मीमाथि ढुंगा प्रहार गरेपछि मुहान सुरक्षार्थ मद्दतमा आएको सशस्त्र प्रहरीले आठ राउण्ड अश्रुग्यास फायर गरेको इलाका प्रहरी कार्यालय हेलम्बुका प्रहरी निरीक्षक मणिराम लामिछानेले जानकारी दिए। अश्रुग्याससँगै रबरको गोली प्रहार गरेको आन्दोलनकारीको दाबी छ। सशस्त्र प्रहरीले प्रहार गरेको रबरको गोलीले दुई प्रदर्शनकारीको हातमा चोट लागेको मेलम्चीपीडित संघर्ष समितिका सदस्य तथा आपूर्तिकर्ता उत्तरकुमार श्रेष्ठले बताए। सीएमसीले निर्माण सामाग्री एवम् उपकरण आपूर्ति गर्ने व्यवसायी र मजदुरको बाँकी भुक्तानी नदिएकाले आयोजनाले जफत गरेको धरौटीबाट उपलव्ध गराउनुपर्ने माग गर्दै व्यवसायी र मजदुर बुधबारबाट आन्दोलनमा उत्रिएका थिए। अघिल्लो दिन आयोजनाको साइड कार्यालयमा धर्ना बसेका आन्दोलनकारी शुक्रबार झण्डै साँढे तीन सयको संख्यामा मुहान क्षेत्र अम्बाथान पुगेका थिए। इटालीयन कम्पनीले मेसिन उपकरण भाडामा दिने, निर्माण सामाग्री आपूर्ति गर्ने व्यवसायी एवम् कर्मचारी र मजदुरलाई भुक्तानी नदिई नौ महिनाअघि एकतर्फी ठेक्का तोडेर गएको थियो। इटालीयन कम्पनी फर्किएदेखि नै व्यवसायीले पाउनु पर्ने भुक्तानी आयोजनाले उपलब्ध गराउनुपर्ने माग राख्दै आएका छन्। इटालीयन कम्पनीले कर्मचारी, व्यवसायी र पेटी ठेक्का पाउने कम्पनीलाई गरी एक अरब ६७ करोड ७४ लाख रुपैयाँ भुक्तानी दिन बाँकी रहेको मेलम्ची खानेपानी आयोजना पीडित संघर्ष समितिले जनाएको छ। आफूहरुको भुक्तानी नपाए आयोजनाले छनोट गरेको चिनियाँ कम्पनी सिनो हाइड्रोलाई आयोजनाको काम गर्न नदिने भन्दै गत भदौ ५ गते प्रमुख जिल्ला अधिकारीमार्फत सरकारलाई संघर्ष समितिको तर्फबाट ज्ञापनपत्र बुझाएका थिए।"
"रुपन्देहीमा ४८ जनामा डेंगुको संक्रमण, अस्पतालमा किटको अभाव","बुटवल : रुपन्देहीमा ४८ जना डेंगुका बिरामी फेला परेका छन् । दुई वर्षअघि भयाभह रुप लिएको रुपन्देहीमा वर्षा रोकिनासाथ बिरामी फेला परेका हुन् । लुम्बिनी प्रादेशिक अस्पताल, भीम अस्पताल, युनिभर्सल मेडिकल कलेज र क्रिमसन अस्पतालमा उपचारका लागि आएका बिरामीमा डेंगु भेटिएको हो । जिल्ला स्वास्थ्य कार्यालयका प्रमुख डा राजेन्द्रकुमार गिरीका अनुसार बिरामीको संख्या दैनिक बढिरहेको छ । भदौं १८ गतेसम्म ४८ जनामा संक्रमण देखिएको उनले जानकारी दिए। रुपन्देहीमा छ वर्षदेखि डेंगुका बिरामी भेटिदै आएका छन् । अहिलेसम्म चारजनाको मृत्यु भएको छ । गतवर्ष ३८ जना मात्रै बिरामी भेटिएका थिए । दुई वर्षअघि भने बिरामीको संख्या एक हजारभन्दा बढी थियो । जमेको सङ्लो पानीमा डेंगु फैलाउने लामखुट्टेले प्रजनन् प्रक्रिया गर्ने भएकाले वर्षा रोक्रिएसँगै रुपन्देहीमा पोजिटिभ बिरामी भेटिएका हुन् । स्वास्थ्य कार्यालयले रोग फैलाउने लामखुट्टे मार्नका लागि अभियान थालेको छ । त्यसका लागि प्रहरीको सहयोग मागिएको प्रमुख गिरीले बताए । बुटवल क्षेत्रका बिरामीमा बढी संक्रमण देखिएको हो । डेंगु भाइरसको कारण हुने संक्रमण हो । केही दिनयता भाइरल ज्वरोका बिरामी बढसँगै डेंगु भएकाका बिरामी पनि देखिन थालेका हुन् । अस्पतालमा बिरामीको अत्याधिक चाप रहेको छ । तर डेंगु परीक्षण गर्ने किटको अभाव छ । स्वास्थ्य प्रमुख गिरीले केन्द्रबाट कम मात्रामा किट आएकाले बिरामीको चाप बढे उपचारमा कठिनाई हुने बताए । लुम्बिनी प्रादेशिक अस्पताल बुटवल, भीम अस्पताल र युनिभर्सल मेडिकल कलेज भैरहवा र क्रिमसन अस्पताल मणिग्राममा डेंगु परीक्षण गर्न सकिन्छ । तीन दिनको लगातार ज्वरो, प्लेटलेसको मात्रा १ लाखभन्दा कम र डब्लुबिसीको संख्या ४ हजारभन्दा कम भयो भने किट प्रयोग गरेर डेंगुको निक्र्यौल गरिन्छ । चिकित्सकले ज्वरो आइहालेमा कुनै औषधि नखाई अस्पतालमा परीक्षणका लागि आउन आग्रह गरेका छन् । लुम्बिनी प्रादेशिक अस्पताल बुटबलका मेडिकल सुपरिटेन्डन डा कृष्ण खनालले अस्पतालमा बिरामीको संख्या दैनिक बढिरहेको बताए । स्वास्थ्य प्रमुख गिरीले स्थानीय तहले किट किन्नका लागि पहल गर्नुपर्ने बताए । 'हामीलाई समन्वयको जिम्मेवारी छ, संघीय सरकारबाट किट आउन ढिलाई हुने संकेत देखिएको छ, उनले भने,'स्थानीय तहले छिटो पहल थाल्नुपर्छ ।' सचेत हुन आग्रह स्वास्थ्यकर्मीले नागरिकलाई सचेत हुन आग्रह गरेका छन् । सावधानी अपनाए डेंगुको संक्रमण नहुने भन्दै घर वरिपरी सफा राख्न आग्रह गरेका छन् । डेंगु एडिस एजिप्टाई जातको पोथी लामखुट्टेले टोकेपछि हुने एक प्रकारको ज्वरो हो । लामखुट्टेको लार्भा हुर्कने स्थान नष्ट गरे बच्न सकिने डा गिरीले बताए । वर्षाको पानी जम्ने टीनका डब्बा, रंगका खाली डब्बा, थोत्रो टायर, अलकत्रा वा मट्टितेलका खाली ड्रमहरू, फुलदानी, गमलामा यसले फुल पार्ने भएकाले त्यस्ता वस्तुमा पानी जम्न नदिन उनले आग्रह गरे । यो लामखुट्टेले विशेषगरी दिउँसो टोक्ने भएकाले शरीर ढाकिने कपडा लगाउन सुझाव छ । बालबालिका र जेष्ठ नागरिकलाई विशेष ख्याल गर्नुपर्ने उनले सझाए। डेंगुको संक्रमण भएमा ज्वरो आउने, असाध्यै टाउको दुख्ने, आँखाको गेडी तथा आँखाको पछिल्लो भाग दुख्ने ढाड, जोर्नी तथा मांसापेशी दुख्ने, शरीरमा बिमिरा आउने, वाकवाकी लाग्ने, पेट दुख्ने, नाक वा गिजाबाट रगत बग्ने, रक्तश्राव हुने वा शरीरमा रगत जमेको दागहरू देखापर्ने, बेहोस हुने आदि लक्षणहरू पनि देखा पर्छन्।"
धनगढीबाट हतियारसहित ३ जना पक्राउ,"धनगढी : धनगढीमा चार थान पेस्तोलसहित तीनजना पक्राउ परेका छन् । प्रहरीको केन्द्रीय अनुसन्धान व्युरोसहित जिल्ला प्रहरी कार्यालय कैलालीको टोलिले धनगढी उपमहानगरपालिका३ चटकपुरमा एक घरबाट चार थान पेस्तोल, सुनका गहनासहित तीनजनालाई पक्राउ गरेको हो। पक्राउ पर्नेमा धनगढी उपमहानगरपालिका६ मटियारीका सञ्जय राणा भनिने सञ्जय राना, र मटियारीकी कमल विक र वडा नम्बर ३ का रुद्रप्रसाद अधिकारी रहेको प्रहरीले जनाएको छ। प्रहरीले उनीहरुबाट चार थान पेस्तोल, सुनका गहना, तमसुक र राष्ट्र बैंकका नक्कली कागजात बरामद गरेको छ। जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले पक्राउ परेका व्यक्तिको विस्तृत जानकारी पत्रकार सम्मेलनमार्फत सार्वजनिक गर्ने बताए।"
कर्णाली राजमार्गमा जोखिम बढ्दै,"दैलेख : प्रदेश राजधानी वीरेन्द्रनगरबाट कर्णाली राजमार्ग हुँदै दैलेख, कालीकोट, जुम्ला र मुगुसम्मको सवारी यात्रा गर्ने जोसुकैलाई डर लाग्छ। कर्णाली राजमार्गको यात्रामा अधिकांश यात्रु निर्धक्क भएर यात्रा गर्न सक्दैनन्। राजमार्गमा यात्रा गर्ने यात्रुको मनमा गन्तव्यमा नपुगुन्जेल गाडी ठोक्किएर दुर्घटना हुन्छ कि ? वा गाडी नै भीरबाट खस्छ कि भन्ने ठूलो त्रास रहन्छ। राजमार्गको यात्रा सुरु भएपछि गन्तव्यमा नपुगुन्जेल भीरको बाटोले मनमा त्रास हट्दैन, यात्रु निमबहादुर शाहीले भने, डरलाग्दो मोड, साँधुरो र जीर्ण भीरको सडकको यात्रा निकै जोखिमपूर्ण छ। कर्णाली राजमार्गमा भएका दुर्घटनामा सयौंको ज्यानसमेत गएको छ। विश्व बैंकको सहयोगमा निर्मित यो राजमार्गमा पहिलो पटक यात्रा गर्ने जोकोही सडक देख्दैमा आत्तिन्छन्। काठमाडौंदेखि राराका लागि कर्णाली राजमार्गमा यात्रा गरिरहेका डीबी नेपालीले भने, भीरको बाटो, गतिलो सडक बार छैन, सर्वसाधारणले भगवानको भरोसामा यात्रा गर्नुपर्ने बाध्यता रहेछ। राजमार्गकोे स्तरोन्नतिका लागि प्रदेश तथा संघीय सरकार संवेदनशील बन्नुपर्ने उनले बताए। ०६३ चैतमा ट्र्याक खुलेको राजमार्ग कालोपत्रे गरेको १० वर्ष नपुग्दै जीर्ण बनेको हो। राजमार्गको दैलेखखण्डमा मात्रै सयौं ठाउँमा सडक भत्किएको छ। अधिकांश ठाउँमा पिच उप्किएको छ भने सडकको डिलमा लगाइएका बार भाँचिएका छन्। साँघुरो र अप्ठेरो सडकका कारण गाडी छिटै बिग्रिने सवारीचालक बताउँछन्। यसको असर रारा घुम्न जाने पर्यटकलाई परेको छ। राजमार्गमा खाल्डाखुल्डीले यात्रुलाई सास्ती बेहोर्नु परेको छ। सडकको अवस्था नाजुक हुनुमा सडक विभागको कमजोरी रहेको यात्रुहरू बताउँछन्। सुर्खेतदेखि दैलेख हुँदै विभिन्न जिल्ला पुग्ने कर्णाली राजमार्ग कालोपत्रे भए पनि सडक छेउछाउ पानी जम्मा हुने, नाली माटोले भरिएर नियमित सरसफाइ र मर्मतसम्भार नहुनु मुख्य समस्या भएको यात्रु बताउँछन्। कर्णालीका सबै जिल्ला जोड्ने कर्णाली राजमार्ग नै प्रमुख मार्ग हो, राकमका नैन शाहीले भने, प्रदेश र संघ सरकारले पनि विशेष प्राथमिकतामा राख्नुपर्छ।"
१२ वर्षमा ७६ किलोमिटर सडक !,"ताप्लेजुङ : ताप्लेजुङ सदरमुकाम फुङलिङदेखि लेलेपसम्म ७६ किलोमिटर सडक खन्न १२ वर्ष लागेको छ। नेपाललाई भारत र चीनसँग जोड्ने त्रिदेशीय महत्त्वको सडक भएपनि सरकारको प्रथमिकतामा नपर्दा प्रगति कछुवा गतिमा छ। सरकारले २०६३ सालमा छिमेकी मुलुक भारत र चीनलाई १४ वटा सडक करिडोरले जोड्ने योजना बनाएको थियो। सोहीअन्तर्गत चीनसँगको टिपताला नाका जोड्ने उद्देश्यसहित एक वर्षपछि उत्तरदक्षिण ओलाङचुङगोला लोकमार्गको ट्र्याक खोल्न सुरु भयो। तर, सरकारले पर्याप्त बजेट विनियोजन नगर्दा सडक निर्माणले गति लिन नसकेको हो। यो सडक पूरा भए २ सय ७० किलोमिटर यात्रा गर्दा चीनबाट भारत पुग्न सकिन्छ। प्रदेश १ लाई दुई देशसँग छोटो दूरीमा जोड्ने रणनीतिक महŒवको सडक हो, उत्तरदक्षिण ओलाङचुङगोला लोकमार्ग आयोजनाका निवर्तमान प्रमुख कुबेर नेपाली भन्छन्, केन्द्रले यसको महŒव नबुझ्दा लामो समयमा थोरै प्रगति भएको हो। तीन वर्षअघिसम्म वर्षमा १ देखि डेढ करोड मात्रै बजेट आउने हुँदा काम सुस्त बनेको नेपालीको भनाइ छ। दुई वर्षअघि ४० करोड विनियोजन भएकोमा ३६ करोडको ठेक्का लागेर काम भइरहेको आयोजना प्रमुख रामबहादुर गुरुङले बताए। लेलेपको रानीपुलबाट ओलाङचुङगोलासम्म ट्र्याक खोल्ने जिम्म पाएको एलाइट कम्पनीले लुङथुङसम्म सम्पन्न गरेको छ। पहिले बजेटै नआएर ढिलो भएको रहेछ। पछिल्लो दुई वर्षको काम सन्तोसजनक छ, गुरुङले भने। असोज पहिलो साताबाट ओलाङचुङगोलाबाट काम सुरु गर्ने उनले बताए। माथिबाट चिनियाँ ठेकेदारले काम गर्छन्। जसका लागि महावाणिज्यदूतमार्फत पत्र पठाइसकिएको छ, उनले भने, पत्र पाएलगत्तै नेपाल आएर काम सुरु गर्छन्। दुवैतर्फबाट काम भए यही आर्थिक वर्षमा ओलाङचुङगोला सडक पुग्ने आयोजना कार्यालयले जनाएको छ। त्यहाँबाट टिपतालासम्म २३ किलोमिटर दुई वर्षअघि स्थानीय आफैंले सडक खनेका छन्। झापाको केचनादेखि ताप्लेजुङको सुकेटारखण्ड कालोपत्रे भइसकेको छ। सुकेटारदेखि फक्ताङलुङ गाउँपालिका६ लुङथुङसम्म ७६ किलोमिटर ट्र्याक खुलेको छ। त्यहाँबाट ओलाङचुङगोलासम्म २३ किलोमिटर मात्रै बाँकी छ। चीनले टिपतालासम्म पक्की सडक निर्माण गरिसकेको छ। तमोर नदी किनारै किनारको यो सडक सस्तो र उत्कृष्ट ग्रेडको हुने आयोजनाका निवर्तमान प्रमुख नेपाली बताउँछन्। चीनले सीमानामा व्यापारिक प्रयोजनका लागि संरचना निर्माण गरेकाले नेपालतर्फ निकै ढिलो भएको फक्ताङलुङ गाउँपालिकाका प्रवक्ता छेतेन वालुङको भनाइ छ। यो सडक चीनसँग जोडिएपछि प्रदेशकै विकासको ढोका खुल्ने पूर्वसांसद डम्बरध्वज तुम्बाहाम्फेको भनाइ छ। यसले त्रिदेशीय भूमिलाई नजिकबाट जोड्ने मात्र होइन, चौथो मुलुक बंगलादेशसँगको छाटो दुरीमा रहेको काँकडभिट्टा नाकालाई पनि सहज बनाउने उनले बताए। अलैंची, चिराइतो, तरकारीलगायत बहुमुल्य जडिबुटी भारत र चीन दुवैतर्फ निर्यात गर्न सकिने व्यावसायी खेम केसीले बताए।"
गौहत्या प्रकरण : रातारात नक्कली पत्र !,"सुर्खेत : दैलेखमा गाई मगाइएको देखाउन रातारात नक्कली पत्र तयार पारिएको छ। छानबिनलाई प्रभावित गर्न र घटनालाई मोड्न जिल्ला समन्वय समिति दैलेखले नेपालगन्ज उपमहानगरपालिकासँग गाई मगाएको नक्कली पत्र तयार पारिएको हो। नेपालगन्ज उपमहानगरले आठवटा ट्रकमा पठाएका दुई सय ९१ वटा गाई बिहीबार राति सुर्खेतमा भीरबाट खसालिएका थिए। त्यहीक्रममा ४० वटा गाईगोरु मरेका थिए। यस्तै दर्जनौं गाईगोरु घाइते छन्। दैलेखको श्रीस्थान क्षेत्रबाट माग भएको भन्दै नेपालगन्ज उपमहानगरले ति गाईगोरु पठाएको थियो। दैलेखका सबै स्थानीय तह र श्रीस्थान मन्दिर व्यवस्थापन समितिले यसअघि नै ति गाईगोरु आफूहरूले नमगाएको स्पष्ट पारिसकेका थिए। तर घटनाको एक साता पुग्नै लाग्दा जिल्ला समन्वय समिति दैलेखले उपमहानगरसँग गाई मगाएको नक्कली पत्र तयार पारेपछि घटना थप रहस्यमय बनेको हो। नेपालगन्ज उपमहानगरले गठन गरेको छानबिन टोली मंगलबार दैलेख पुगेको थियो। टोली फिर्ता भएसँगै जिससले उपमहानगरसँग गाई मगाएको पत्र सार्वजनिक भएको हो। जिससको नाममा रातारात पत्र बनाएर गाई मगाइएको देखाएपछि दैलेखका स्थानीय तह पनि आश्चर्यमा परेका छन्। घटनाको एक सातासम्म केही नबोलेको जिससले एकाएक गाई मगाइएको पत्र सार्वजनिक गरेपछि घटनामा मिलेमतो भएको स्थानीयको आशंका छ। यतिसम्म की गाई मगाइएको भन्ने पत्र सार्वजनिक भएपछि जिससका सदस्य र कर्मचारी नै आश्चर्यमा छन्। जिसस दैलेखले भदौ ८ गते उपमहानगरलाई गाई माग्दै पत्र पठाएको देखिन्छ। पत्रमा जिससका प्रमुख प्रेमबहादुर थापा र उपप्रमुख लक्ष्मीदेवी शाहको हस्ताक्षर छ। जबकी अरुबेलामा यस्ता पत्रमा जिल्ला समन्वय अधिकारीले हस्ताक्षर गरी पठाउँथे। तर यसमा प्रमुख र उपप्रमुख दुबैले हस्ताक्षर गरेकाले पनि यो पत्र रातारात तयार पारिएको देखिन्छ। भदौ ६ गते मात्र जिससको बैठक बसेको थियो। उक्त बैठक र त्यसअघिका कुनै पनि बैठकमा नेपालगन्जबाट गाई मगाउनेबारे कुनै छलफल, प्रस्ताव र निर्णय नभएको जिसस सदस्य ललित माझीले बताए। उनले भने, जिससको बैठकमा गाई ल्याउने एजेण्डामा छलफल भएकै थिएन्, तर एक्कासी गाई मगाएको भन्ने पत्र सार्वजनिक भयो। खै हाम्रा प्रमुखले के गर्नुभएको हो, हामीलाई त थाहा छैन्। गाई मगाइएकोबारे जिससका कर्मचारी पनि अनविज्ञ छन्। निमित्त समन्वय अधिकारी पदमबहादुर सापकोटाले गाई मगाइएको पत्रबारे अनविज्ञता प्रकट गरे। कर्मचारीलाईसमेत जानकारी नहुनुले पनि गाई मगाइएको पत्र रातारात तयार पारेको भन्ने स्थानीयको आरोपलाई पुष्टी गरेको छ। जिससको पत्रमा नारायण नगरपालिका र अन्य स्थानीय तहमा व्यवसायिक गाईपालनका लागि गाई उपलब्ध गराउन भनिएको छ। तर नारायण नगरपालिकाका मेयर रत्नबहादुर खड्का भन्छन्, हामीले गाई मागेकै थिएनौं, जिससले पनि हामीलाई जानकारी दिएको थिएन। एकाएक गाई ल्याउन किन खोजियो ? नगरभित्र रहेका गाई व्यवस्थापन गर्न समस्या भइरहेका बेला नेपालगन्जबाट गाई ल्याउने भनरे अनावश्यक रूपमा नगरपालिकालाई मुछ्ने काम भएको बताए। जिससले गाई मगाइएको भन्ने पत्र सार्वजनिक भएसँगै स्थानीय तहका पदाधिकारी र श्रीस्थान मन्दिर व्यवस्थापन समितिले जिससका पदाधिकारीले व्यक्तिगत स्वार्थ पूरा गर्न नक्कली पत्र तयार पारेको आरोप लगाएका छन्। माग, स्वीकृत र अनुमति एकैदिन ! यो घटनासँग सम्बन्धित पत्रको मिति एकैदिन छ। जिसस दैलेख, नेपालगन्ज उपमहानगरपालिका र जिल्ला प्रशासन कार्यालय बाँकेले एकैदिन पत्र काटेका छन्। जिसस दैलेखले भदौ ८ गते नेपालगन्ज उपमहानगरपालिकालाई स्वच्छ र पाल्नयोग्य गाई उपलब्ध गराउन भन्दै पत्र काटेको छ। सोहीदिन नै उपमहानगरले जिल्ला प्रशासन कार्यालय बाँकेमा गाई जिल्लाबाहिर लैजान अनुमति मागेको छ। भदौ ८ गते जिल्ला प्रशासन बाँकेले पनि उपमहानगरलाई दैलेख गाई लैजान अनुमति दिएको छ। तीन वटै निकायको पत्र एकैदिन काट्नुले पनि घटना नियोजित भएको र जिसस दैलेखको पत्र नक्कली भएको स्थानीयको दाबी छ। अर्कोतर्फ जिसस दैलेखको चलानी पुस्तिकामा पनि शंका गर्ने ठाउँ छ। चलानी दर्तामा जिससले भदौ ८ गते नै उपमहानगरलाई पत्र पठाएको देखिन्छ। तर भदौ ११ गतेपछि ८ गतेका केही पत्र चलानी गरिएका छन्। भदौ ५ गतेसम्म क्रमिकरूपमा रहेको चलानी पुस्तिकामा भदौ ८ पछि चलानी भएका पत्रको दर्ता मिति तलमाथि गरी राखिएकाले पनि गाई मगाईको पत्र रातारात तयार गरेको पुष्टी हुने जिससकै एक कर्मचारीले बताए। गाई मार्ने फर्म सञ्चालक पक्राउ राति किन गाई लगियो ? गाईगोरुको बिजोग रोकिएन गाई तस्करी नाकाबाट गाईगोरु पुग्छन् भारत र बंगलादेश जीवित गाई नेपालगञ्ज फिर्ता गौहत्या छानबिन गर्न समिति गठन गाई मार्नेलाई कारवाही हुन्छ : गृह मन्त्रालय गौबध प्रतिबन्धमा बाबुरामको प्रश्न : करोडौं बुढा गाईगोरु के गर्ने होला ? दैलेखमा मगाइएकै थिएन गाई निन्दनीय गौहत्या गौहत्या प्रकरण : गृहमन्त्रालयको छानबिन टोली नेपालगन्जमा गौहत्या गर्नेलाई किन कारवाही भएन ? गाई मार्ने र कुकुर कुट्नेविरुद्ध प्रदर्शन (फोटो फिचर)"
ज्यान मार्ने धम्की आएपछि पत्रकारले दिए उजुरी,"गुलरिया : ज्यान मार्ने धम्की आएपछि पत्रकार भावुक योगीले सुरक्षाको माग गर्दै प्रशासनमा उजुरी दिएका छन्।नेपाल पत्रकार महासंघ जिल्ला शाखा बर्दियाका सचिव एवम् उज्यालो बर्दिया संवाददाता योगीलाई ज्यान मार्ने धम्की आएपछि उनले बिहीबार जिल्ला प्रशासन कार्यालय बर्दियामा उजुरी दिएका हुन्। अपरिचित व्यक्तिले फोनबाट अश्लिल शब्द प्रयोग गरी ज्यान मार्ने धम्की दिएपछि योगीले जिउ ज्यानको सुरक्षासहित दोषीलाई पक्राउ गरी कारवाहीको माग गर्दै उजुरी दिएका हुन्। नेपाल टेलिकमको नम्बरबाट अपरिचित व्यक्तिले पत्रकार योगीलाई गालीगलौजसहित ज्यान मार्ने धम्की दिएको थियो। आइतबार राति ११ बजेतिर अपरिचित व्यक्तिले फोनमार्फत् ज्यान मार्ने धम्की दिएको पीडित योगीले बताए । घरमै बसिरहेको समयमा कमल शाही पाल्पा घर बताउने व्यक्तिले आफू पनि पत्रकार भएको र तिम्रो श्रीमती र तिमीलाई मार्छु, काट्छु भन्दै ज्यान मार्ने धम्की दिएको उनले बताए। योगीलाई धम्की दिने व्यक्ति पत्ता लगाई तत्काल कारवाही गर्न नेपाल पत्रकार महासंघ बर्दियाका अध्यक्ष राजेन्द्र प्रसाद धितालले जोडदार माग गरेका छन्।"
हिमाल आरोहीको पहिलो रोजाईमा मनास्लु,"गोरखा : यो सिजनमा गोरखाको मनास्लु हिमाल आरोहण गर्न १८ समूहले अनुमति लिएका छन्। पर्यटन विभागका अनुसार अहिलेसम्म देशभरका हिमाल आरोहण गर्न कूल २४ टोलीका २३० जना आरोहीले अनुमति लिएकामा मनास्लुका लागि सबैभन्दा धेरै १८ टोलीका १९४ आरोही छन्। ८,१६३ मिटर अग्लो मनास्लु हिमाल गोरखाको चुमनुब्री गाउँपालिका १, साबिक सामागाउँ गाविसमा रहेको छ। विश्वको आठौं अग्लो हिमालको रुपमा परिचित मनास्लुमा केही बर्षदेखि पर्वतारोहीको आकर्षण बढ्दै गएको मनास्लु संरक्षण क्षेत्र आयोजना (एमक्याप)ले जनाएको छ। अन्य हिमालको तुलनामा मनास्लु हिमाल आरोहण गर्न कठिन रहेकाले पर्यटकको रोजाइमा परेको मनास्लु संरक्षण क्षेत्र आयोजना(एमक्याप) का प्रमुख नरेन्द्र लामाले जानकारी दिए। साहसिक आरोहण गर्न चाहनेको रोजाईमा मनास्लु पर्छ, उनले भने, आरोहीका अनुसार सगरमाथा भन्दा यो हिमाल चढ्न गाह्रो छ। मनास्लु संरक्षण क्षेत्र आयोजना एमक्यापका अनुसार आरोहीहरू प्रायजसो मनाङको भीमथाङ हुँदै लार्केपास गरेर मनास्लु आरोहण गर्न जाने गरेका छन्। कतिपय हेलिकोप्टर चार्टर गरेर सामागाउँसम्म जाने गरेको एमक्यापका प्रमुख लामाले जानकारी दिए। यसबर्ष भने गोरखाको बाटो हुदै आरोही तथा अन्य पर्यटकहरु जाने वातावरण मिलाउन गोरखा उद्योग वाणिज्य संघले पहल गरेको छ। मनास्लु हिमालको बेसक्याम्प सामागाउँबाट दुई घन्टाको पैदल दुरीमा रहेको छ। आरोहीहरुले यहाँबाट मनास्लुको चुचुरोमा पुग्न एक सातादेखि एक महिनासम्म लगाउने गरेको लामाले जानकारी दिए। आरोहीहरु आफुलाई वातावारण अनुकुल बनाउँदै जाने हुनाले कोहीले एक हप्तामै आरोहण गर्नुहुन्छ। कोहीलाई एक महिना पनि लाग्न सक्छ एमक्याप प्रमुख लामाले भने। स्थानीय भाषामा पुङ्गेन भनिने मनास्लु हिमाललाई पर्यटन क्षेत्रमा किलर माउन्टेनका रुपमा पनि चिनिन्छ। यस हिमालबाट आगामी सिजनका लागि जारी पर्वतारोहण अनुमतिबाट दुई करोड रुपैयाँ रोयल्टी संकलन भइसकेको पर्यटन विभागले जनाएको छ। सन् १९५६ मा जापानी नागरिक तासी इमानुसी र ग्याल्जेन नोर्बु शेर्पाले पहिलो पटक मनास्लुको सफल आरोहण गरेका थिए। केही वर्ष अघिसम्म मनास्लु आरोहण गर्नेमा जापानी नागरिक बढी रहेकोमा पछिल्लो समय चिनियाँ र युरोपियन राष्ट्रका नागरिकको संख्या बढि रहेको एमक्यापले जनाएको छ।"

शीर्षक,विवरण
"डेरा अगाडि नै भेटियो महिलाको शव, बलात्कारपछि हत्या गरिएको आशंका","विराटनगर : मोरङको पथरीशनिश्चरे नगरपालिका१ मा बस्दै आएकी २९ वर्षीया रिना बस्नेतको शव शनिबार बिहान फेला परेको छ। डेरा गरेर बसेकै घर अगाडि शव फेला परेको हो। उनका पति वैदेशिक रोजागारीमा छन्। प्रहरीका अनुसार १४ वर्षीय छोराको साथमा बस्दै आएकी उनी शुक्रबार साँझ कन्सर्ट हेर्न भनेर कोठाबाट निस्किएकी थिइन् । शरीरमा लगाएका सबै कपडा फ्यालिदिएको निवस्त्र अवस्थामा शव फेला परेको मोरङ प्रहरी प्रमुख एसपी मनोजकुमार केसीले जानकारी दिए। बिहान मर्निङ वाक गर्नेहरुले डेरा बसेकै घर अगाडि घोप्टो परेको शव देखेपछि प्रहरीलाई खवर गरेका थिए। एसपी केसीकाअनुसार कस्मेटिक पसलसमेत गर्दै आएकी उनी घरको तेस्रो तलामा डेरा गरेर बस्थिन् । केसीले कन्सर्ट हेरेर डेरामा फर्किएपछि महिलाले मादक पदार्थ पनि सेवन गरेको पत्ता लागेको बताए । उनका कोठाबाट केही वियरका बोतलहरु फेला परेका छन् । तर महिला एक्लैले मापसे गरेको हो कि उनको साथमा अरु कोही थिए भन्ने बारेमा अनुसन्धान सुरु गरिएको एसपी केसीको भनाइ छ। शव भेटिएको स्थान रक्ताम्य छ। प्रहरीले महिलाको बलात्कारपछि हत्या भएको हुन सक्ने आशंका पनि गरेको छ। अत्याधिक मादक पदार्थ सेवनका कारण लडेर मृत्यु भएको पनि हुन सक्छ, केसीले भने, हत्या गरेर शव फ्यालेको पनि हुन सक्ने देखिन्छ । उनले घटनाको विभिन्न कोणबाट अनुसन्धान थालिसकिएका कारण प्रहरी चाँडै निस्कर्षमा पुग्ने जानकारी दिए।"
तनहुँमा जीप दुर्घटना : आठ घाइते,दमौली : तनहुँ भिमाद नगरपालिका २ जुकेपानीमा जीप दुर्घटना हुँदा आठजना घाइते भएका छन् । भिमादबाट आधामारातर्फ जाँदै गरेको ग १ ज ६५२५ नम्बरको जीप सडकबाट करिब १५ मिटर तल खोलामा खसेको छ । दुर्घटनाका घाइते सबैको गण्डकी मेडिकल कलेज पोखरामा उपचार भइरहेको प्रहरीले जनाएको छ । उनीहरुको अवस्था खतरामुक्त रहेको प्रहरीको भनाइ छ ।
लालीगुराँसको सुन्दरता (फोटो फिचर),डोल्पा : बसन्त ऋतुसँगका डोल्पाका डाँडा लालीगुराँसले ढपक्कै छोपिएका छन्। समुन्द्र सतहदेखि २४ सय मिटरको उचाईदेखि लालीगुराँस फुलेर छोपिएका हुन्। बिदामा दिन कर्मचारी र विद्यार्थी लालीगुराँस टिप्न र फोटो खिच्नकै लागि डाँडामा पुग्ने गरेका छन्। डोल्पाका बनमा तल्लो क्षेत्रमा चैत्रको अन्तिमदेखि वैशाख दोस्रो सातासम्म र माथिल्लो क्षेत्रमा जेठको पहिलो साताबाट फुल्ने गर्दछन्।
लागुऔषध सहित स्याङ्जामा युवक पक्राउ,"स्याङ्जा : पुतलीबजार नगरपालिका१ ट्याक्सी चोकबाट लागुऔषध सहित २४ बर्षे आशिक नेपाली पक्राउ परेका छन्। प्रहरी कार्यालयको प्रवेशद्धार नजिकै रहेको ट्याक्सीचोकबाट प्रहरीले उनलाई पक्राउ गरेको छ। पोखरा महानगरपालिका १९ लामाचौर घर बताउने नेपालीले बोकेको झोला चेकजाँच गर्ने क्रममा १ सय १० डोइजोपाम, सोही नै परिणाममा फेरागन, नुफिन र एक्पुल लागु औषध सहित पक्राउ गरेको प्रहरी नायब उपरीक्षक नविनकृष्ण भण्डारीले जानकारी दिए । विशेष सूचनाको आधारमा नेपाली पक्राउ परेको बताईएको छ। अदालतले ७ दिनको म्याद थप गरेको छ। अनुसन्धान जारीरहेको प्रहरीले जनाइएको छ।"
अझै बनेनन् इजलास कक्ष,"भद्रपुर : भौतिक संरचना अभावमा स्थानीय तहमा इजलास कक्ष बन्न सकेका छैनन्। झापामा आठ नगरपालिका र सात गाउँपालिकामध्ये एउटामा मात्र इजलास छ। एक मात्र इजलास रहेको दमक नगरपालिकाकी उपप्रमुख गीता अधिकारीले यस्तो संरचना नहुँदा दोषी उम्किने सम्भावना रहेको बताइन्। गोपनियता भंग हुने डरले दोषीले गल्ती स्विकार्न तयार हुँदैन, अधिकारीले भनिन्, इजलास कक्षले अदालत कक्षकै झल्को दिन्छ। इजलास कक्षमा सीमित व्यक्ति मात्र हुने हुँदा त्यहाँ सबैले निर्धक्कसँग आफ्नो कुरा राख्न सक्छन्। पहिला आफ्नै कार्यकक्षमा छलफल गराउनुपर्ने बाध्यता थियो। इजलास नभएको बेला पीडक र पीडित भनिएका पक्षबीच हात हालाहालको अवस्था धेरै हुने गरेको सुनाउँदै अधिकारीले भनिन्, अहिले त्यो हुन पाउँदैन। धेरै सहज छ। झापाका अन्य स्थानीय निकायमा भवन अभावले इजलास कक्षका लागि छुट्टै स्थान छुटाउन नसकिएको जनप्रतिनिधि बताउँछन्। दुवै पक्षलाई कार्यकक्षमै बोलाएर गुनासो सुन्ने गरिएको छ, भद्रपुर नगरपालिकाकी उपप्रमुख तथा न्यायिक समिति संयोजक चन्द्रमाया श्रेष्ठले भनिन्, अरू सेवाग्राही पनि आउने भएकाले पीडितलाई असजिलो भइरहेको हामीले पनि महसुस गरेका छौं। गोपनियतासमेत भंग हुने डरले महिला हिंसा, लैंगिक हिंसाका निवेदन कम आउने गरेको उनले बताइन्। चालु वर्षमा मात्र न्यायिक समितिमा ३५ वटा उजुरी परेका छन्। धेरैजसो उजुरी महिला हिंसा, जग्गा विवाद र लेनदेनसँग सम्बन्धित छन्। कनकाई नगरपालिकाकी उपप्रमुख मञ्जु प्रसाईंले पनि भवन अभावमा छुट्टै इजलास कक्ष बनाउन नसकिएको बताइन्। व्यक्ति जुनसुकै भए पनि उसको गोपनियताको हक कसैले पनि हनन् गर्न मिल्दैन, उनले भनिन्, त्यही भएर न्यायिक समितिलाई गोपनियता सुरक्षित गर्न पनि एउटा इजलास छुट्टै आवश्यक पर्छ। एक हिसाबले न्यायिक समितिले न्याय दिने र मेलमिलाप गराइदिने नाममा व्यक्तिको गोपनियता पनि हनन गरिरहेको आरोप लाग्न थालेको छ। नगर प्रमुखसहित सबै सकारात्मक भएकाले आगामी दिनमा छिट्टै इजलास कक्ष बनाएर मुद्दा हेरिने प्रसाईंको भनाइ छ। हामीलाई अवसर दिइयो तर स्रोत साधनविहीनका अवसरले के पो गर्नु ? कचनकवल गाउँपालिकाकी उपप्रमुख निम्शरी राजवंशीले भनिन्। कानुनी सल्लाहकार राखिए पनि नियमित तलब दिएर नियमित इजलासकै लागि भनेर राख्न नसकिएको उनले बताइन्। स्थानीय तहमा सबै नयाँ व्यवस्था छ। यसमा जनताको विश्वास जित्न पनि गाह्रो छ। न्यायिक समितिको उद्देश्यअनुसार सक्रियता देखाउन सकिएको छैन, उनले भनिन्, कसैको उजुरी आउँदा कर्मचारी, अन्य सेवाग्राहीले नै बढी चासो दिन्छन्। काम छ भन्ने बहानामा छलफल सुन्नकै लागि पनि एकाध घण्टा बस्न थाल्छन्। पछि तिनै कुरा गाउँ छरछिमेकमा पैलाइदिन्छन्। यसरी गोपनियता भंग भइदिँदा न्यायिक समितिले कसैको पनि मन जित्न नसकेको र समिति प्रतिनै जनविश्वास घट्दै गएको राजवंशीको गुनासो छ। छुट्टै र गोपनियता सुरक्षित गर्ने एउटा इजलास नहुँदा विशेष गरी महिलालाई अप्ठ्यारो भएको छ। यस्तो वातावारणमा महिला खुलेर बोल्न सक्दैनन्, राजवंशीले भनिन्, हिंसाका पनि किसिम हुन्छन्। सबै हिंसा सबैको सामु खुलेर बोल्न गाह्रो हुन्छ। न्यायिक जिम्मेवारी दिएपछि त्यहीअनुसार स्रोतसाधन जुटाइदिँदा जिम्मेवारी लिन सजिलो हुने उनको भनाइ छ। धेरैजस्तो उजुरी महिला हिंसा, माना चामल, जग्गाको साँध सीमानासम्बन्धी रहेको शिवसताक्षी नगरपालिकाकी उपप्रमुख भोजकुमारी नेपालले बताइन्। उनले आफूहरूलाई मेलमिलापसम्बन्धी मात्रै अधिकार भएकाले सकेसम्म मिलापत्रलाई नै प्राथमिकता दिने गरेको बताइन्। मिलापत्र नै गराउने क्रममा पनि गोपनियताको अभाव भएको महसुस भइरहेको छ, नेपालले भनिन्, हामीलाई संरचनाविहीन बनाएर अधिकार दिइँदा यसले न्यायिक समितिको विश्वसनियतामाथि नै प्रश्न खडा हुन थालेका छन्। प्राविधिक र व्यवस्थापकीय कमजोरीका कारण इजलास प्रक्रियामा जान सकेका छैनौँ, उनले भनिन्, न्यायिक समितिलाई कानुनी सल्लाहकार राख्ने सुविधा दिए पनि आवश्यक पूर्वाधार र न्यायिक समिति भित्रकालाई नै कानुनी ज्ञान र कर्मचारी अभावको कमीले गर्दा पनि मुद्दा फैसलामा अप्ठ्यारो भएको छ। संविधानले न्यायिक समितिलाई कानुनबमोजिम आफ्नो अधिकार क्षेत्रभित्रका विवाद निरुपण गर्न गाउँपालिका वा नगरपालिकाका उपाध्यक्ष र उपप्रमुखको संयोजकत्वमा तीन सदस्यीय न्यायिक समिति गठन गर्ने प्रावधान राखेको छ। सोही प्रावधानअनुसार गठित न्यायिक समितिले आएका उजुरीमाथि छानबिन एवं मिलापत्र गराउने गरे पनि इजलास भावसँगै कर्मचारी अभाव हुने गरेको स्थानीय तहका न्यायिक संयोजकहरूको भनाइ छ। उनीहरूले न्यायिक समितिका सदस्यहरूलाई बेलाबेला तालिमको माग गरिरहेका छन्। न्यायिक समितिमा महिला हिंसा, घरेलु हिंसा, लेनदेन, जग्गा विवादलगायत उजुरी आउने गरेका छन्। संविधानले स्थानीय तहलाई दिएको २२ वटा अधिकार सूचीमध्ये उपप्रमुखले निर्वाह गर्ने गरी स्थानीय तहमै न्याय निरुपण गर्ने अधिकार पनि समाहित छ। झापाका १५ वटै स्थानीय तहमा न्यायिक समिति हुँदा पनि पहिलेजस्तै प्रहरी कार्यालयमा आउने उजुरीको संख्या भने घटेको छैन। निष्पक्ष न्याय पाउन नसक्ने, गोपनीयता नरहने, छलफल गर्दा छुट्टै बस्ने वातावरण नभएकोलगायत कारणले महिला तथा बालबालिकासम्बन्धी उजुरी न्यायिक समितिमा भन्दा प्रहरीकोमा जाने गरेको उपप्रमुख नै स्विकार्छन्। जिल्ला प्रहरी कार्यालय झापाका प्रवक्ता डीएसपी महेन्द्र श्रेष्ठका अनुसार स्थानीय तहका न्यायिक समितिमा गोपनियताको अभाव एकदमै छ। यसले गर्दा वडा, जिल्ला प्रहरी कार्यालयमा आउने उजुरीमा कमी भएको छैन। सेवाग्राही जनतालाई न्यायसँगै गोपनियता पनि आवश्यक पर्ने श्रेष्ठको भनाइ छ।"
गाउँपालिकाको बस बिहेमा,"डोटी : डोटीको पूर्वीचौकी गाउँपालिकाद्वारा सञ्चालित सार्वजनिक बस बिहेमा प्रयोग भएको छ। स्थानीयको सहजताका लागि पूर्वीचौकी गाउँपालिकाद्वारा सञ्चालनमा ल्याइएको बस बुधबारदेखि जन्ती बोक्दै आएको हो। गाउँपालिकाको बस बिहेमा प्रयोग भएपछि यात्रुले गुनासो गर्न थालेका छन्। पूर्वीचौकी गाउँपालिकाको खिर्सेनबाट दिपायल सिलगढी नगरपालिका२ मा आएको विवाहमा बिहीबार जन्ती लगेर फर्केको हो। शुक्रबार पनि उक्त गाउँपालिकाको बस सोही गाउँपालिकाबाट जन्ती बोकेर डडेलधुराको कोराल खोलामा विवाहको ब्यानरसहित गएको हो। उक्त बस तीन दिनदेखि लगातार विवाहमा प्रयोग हुँदै आएको हो। नेत्रविक्रम चन्द विप्लव नेतृत्वको नेकपाले बिहीबार गरेको नेपाल बन्दमा समेत जन्ती बोक्दै गरेको अवस्था भेटिएको हो। बन्दका कारण डोटीमा सञ्चालित सार्वजनिक यातायातका सवारीसाधन, गाउँपालिका नगरपालिकाद्वारा सञ्चालित नगरबस तथा अन्य यातायातका साधन ठप्प थिए। यात्रुको सहजताका लागि ल्याइएको बस गाउँपालिकाले विवाहमा प्रयोग गर्न थालेपछि सास्ती भोग्नुपरेको स्थानीयको गुनासो छ। जनताको सेवाका लागि ल्याइएको बस मुनाफा कमाउन वा व्यक्तिगत सम्बन्धका आधारमा प्रयोग गर्नु गलत भएको स्थानीय कुबेर खड्काले बताए। बस भाडामा दिने कुरा बस सञ्चालन कार्यविधिमा समेत उल्लेख नभएको उनको भनाइ छ। गाउँपालिकाको बस सञ्चालन कार्यविधिमा समेत गाउँपालिकाद्वारा सञ्चालित बस कुनै पनि प्रयोजनका लागि भाडामा दिने उल्लेख नभएको बताए। वडा नम्बर २, बगलेकका वडाध्यक्ष योगेन्द्र ठकुल्लाले कुनै सहकार्य नगरी बस विवाहमा प्रयोग भएको आरोप लगाए। गाउँपालिकाका अध्यक्ष दीर्घ बोगटीले कार्यविधिमा विवाह व्रतबन्धका लागि प्रयोग गर्न मिल्ने उल्लेख भएको दाबी गरे। उनले विवाहमा गाउँपालिकाको बस प्रयोग हुँदै आएको स्विकार्दै बस भाडामा दिएको बताए। विवाहमा बस प्रयोग गरेबापत कति रकम लिने सहमति भएको छ भन्नेबारे भने गाउँपालिकाका अध्यक्ष, वडाध्यक्ष कसैलाई जानकारी छैन। गाउँपालिकाका अध्यक्ष बोगटीले बस विवाहमा प्रयोग गरेबापत कति रकम लिने त्यो बस चालकलाई जानकारी हुने र चालकसँगै बुझ्न सकिने बताए। बस सञ्चालन समिति संयोजक तथा वडा नम्बर १ का अध्यक्ष अंकबहादुर खड्काले बस विवाहमा प्रयोग भएको जानकारी आएको तर आफूसँग बस भाडामा दिँदा कुनै सल्लाह नगरेको बताए। बस जुन उद्देश्यसाथ ल्याइएको हो त्यसैअनुसार प्रयोग गर्नुपर्ने हो, उनले भने।"
बालिकामाथि यौन हिंसाको आरोपमा वडा सचिव पक्राउ,"धनगढी : बालिकामाथि यौन हिंसा गरेको आरोपमा वडा सचिव पक्राउ परेका छन्। गएराति कैलालीको घोडाघोडी नगरपालिका ४ का सचिव यज्ञ आचार्य पक्राउ परेका हुन्। शुक्रबार राति बालिकाको घरमा गएर सचिव आचार्यले आमासँग झगडा गरेर १२ वर्षीय उषा चौधरी (नाम परिवर्तन) लाई जबरजस्ती गर्न खोजेपछि स्थानीयले राति नै पक्राउ गरेर प्रहरीलाई बुझाएका हुन्। बालिकाका काकाको निवेदनको आधारमा वडा सचिव आचार्यलाई नियन्त्रणमा लिएको र अनुसन्धान भइरहेको इलाका प्रहरी कार्यलय सुखडका प्रमुख यक्षराज जोशीले जानकारी दिए। बालिकाले आफूमाथि गालीगलौज गर्नुका साथै हातपात गर्न खोजेको गुनासो गरेकी छन्। राति आउनुभयो अनि आमालाई गाली गर्न लाग्नुभो, पीडित बालिकाले भनिन्, हाम्रो घर किन आउनुहुन्छ ? हामीलाई किन सताउनुहुन्छ ? भनेर प्रश्न गरेँ। त्यसपछि मलाई हातपातको प्रयास गर्नुभयो।"
करार शिक्षक नियुक्त गर्ने बाटो खुला,"काठमाडौं : आन्तरिक प्रतिस्पर्धामा अनुत्तीर्ण भएर वा सेवा अवधि गणना गरेर पैसा लिएर गएका शिक्षकका कारण दरबन्दी रिक्त रहेको ठाउँमा करार शिक्षक नियुक्त गर्न सामुदायिक विद्यालयलाई बाटो खुला भएको छ। शिक्षा तथा मानव स्रोत विकास केन्द्रले सबै जिल्लाका शिक्षा विकास तथा समन्वय ईकाइलाई शुक्रबार पत्राचार गरेको हाे। शिक्षा मन्त्रालयका सचिवको अध्यक्षतामा बसेको बैठकको निर्णय कार्यान्वयनका लागि केन्द्रले पत्राचार गरेको हो। शैक्षिक सत्र शुरु भएर पठनपाठन हुनै लाग्दा पनि केही विद्यालयमा शिक्षक अभाव हुने अवस्था आउन लागेका कारण यस्तो निर्देशन दिइएको केन्द्रले जनाएको छ। तर, अहिले रिक्त रहेको दरबन्दीमा अस्थायी शिक्षक नियुक्त गर्दा स्थायी दरबन्दीका शिक्षक आउने वित्तिकै अस्थायी शिक्षकले स्वत अवकाश पाउने व्यवस्था मिलाउन पनि केन्द्रले पत्रमार्फत् भनेको छ । अस्थायी दरबन्दीमा कार्यरत शिक्षकलाई आन्तरिक प्रतिस्पर्धा गराएर आयोगले केही बाहेक अधिकांशको नतिजा प्रकाशन गरिसकेको छ। स्थायी भएका शिक्षहरुको पद स्थापना पनि भइसकेको छ। स्थायी भएकाहरु अधिकांस पहिला कार्यरत विद्यालयमै हाजिर भएका छन्। तर, परीक्षामा अनुत्तीर्ण भएपछि धर फर्कनुपर्ने अवस्था आएका विद्यालयमा अर्को शिक्षक नियुक्त गर्ने की खुल्ला प्रतिस्पर्धाबाट छानिएर आएको शिक्षकलाई कुर्ने भन्ने अन्यौल यस्ता विद्यालयमा थियो। तर, खुल्ला प्रतिस्पर्धाबाट परीक्षा दिएकाहरुको उत्तरपुस्तिका परीक्षणको क्रममै भएका कारण तत्काल अन्तिम नतिजा आउने अवस्था छैन । यस्तो अवस्थामा शिक्षक नियुक्त नै नगरि बस्दा पढाइ प्रभावित हुने खतरा विद्यालयमा थियो। अस्थायी दरबन्दीमा कार्यरतमध्ये आन्तरिक प्रतिस्पर्धामा उत्तीर्ण भएका १४ हजार शिक्षकको अन्तिम नतिजा प्रकाशन भएर पदस्थापना समेत भइसकेको छ । आन्तरिक प्रतिस्पर्धामा असफल भएका शिक्षकलाई सेवा अवधि गणना गरेर पैसा दिने शिक्षा ऐनमा व्यवस्थ छ । आन्तरिक प्रतिस्पर्धामा करिव दश हजार शिक्षक असफल भएका छन्।"
ठेकेदारको लापरबाहीले पुल निर्माण अलपत्र,"जुम्ला : सिँजा गाउँपालिका२ रनुखानस्थित हिमा नदीमा निर्माणाधीन पक्की पुल ठेकेदारको लापरबाहीले अलपत्र परेको छ। पुल निर्माण सुरु भएको पाँच वर्ष बितिसकेको छ। सम्झौताअनुसार तोकिएको मिति सकिसक्दासमेत एउटा पिलर मात्रै निर्माण भएको छ । त्यो पनि अधुरै छ । पुल निर्माण गर्न ०६९ सालमा ४ करोड २५ लाख रुपैयाँको ठेक्का सम्झौता भएको थियो । तर, ठेकेदारले कामै नगरी सामग्री खरिदको नाममा रकम लिएको पाइएको छ। एउटा मात्र पिलर ठडिएपछि निर्माण छाडेर ठेकेदार नै भागेका छन्, स्थानीय हंश सार्कीले भने, जनतालाई् अनेक कानुन लगाउने तर करोडौंका संरचना अलपत्र पार्नेलाई अझै कारबाही गर्न सकेका छैनन्। स्थानीय बासिन्दाले पुल निर्माणका लागि तत्कालीन जिल्ला प्राविधिक कार्यालय र ठेकेदार बर्मजंग शाहीलाई पटकपटक दबाबसमेत दिएका थिए। अलपत्र यो पुल निर्माणका लागि यहाँका जनप्रतिनिधिको टोली भौतिक पूर्वाधार तथा यातायात मन्त्रालयमा समेत पुगेको थियो । तैपनि, पुल निर्माणका लागि सरकारी तवरबाट हालसम्म ठेकेदारलाई निर्देशन दिइएको छैन। पुल निर्माणका लागि ल्याइएका दुई सय बोरा सिमेन्टसमेत प्रयोग नभएर खेर गएको छ। पुलका लागि ल्याइएका छड, गिट्टी, बालुवाको पनि अत्तोपत्तो छैन। पुल निर्माणका लागि सिँचाइ कुलोसमेत भत्काइएपछि न सिँंचाइ कुलो बनाइएको छ, न पुल। पुलकै कारण सिँचाइ कुलो भत्केपछि खेतबारीमा सिँचाइ गर्न समस्या भएको छ। पुल बनाउन सुरु गर्दा सिँचाइ कुलो भत्किएको हो, पुल नबनेपछि कुलो पनि बनाउन सकिएको छैन, स्थानीय महेश्वर तिरुवाले भने।"
३ वर्षीय बालकको जलेर मृत्यु,बागलुङ : जिल्लाको पश्चिम निसीखोलामा आगलागी हुँदा एक बालकको मृत्यु भएको छ। शनिबार निसीखोला गाउँपालिका २ छरछरेमा स्थानीय बिमल सुनारको गोठमा आगलागी हुँदा उनका ३ वर्षीया छोरा विशाल सुनारको जलेर ज्यान गएको हो। गोठमा बालबालिका मात्रै रहेको अवस्थामा अचानक आगलागी हुँदा उक्त घटना भएको निसीखोला गाउँपालिका २ का वडा अध्यक्ष कुवीर विकले जानकारी दिए। गोठ जलेर नष्ट हुँदा मानवीय क्षतिसहित तीन लाख बराबरको क्षति भएको अध्यक्ष विकले बताए। आगोलाई स्थानीयले नियन्त्रणमा लिएका छन्। घटना पश्चात इलाका प्रहरी कार्यालय झिवाखोलाको प्रहरी टोली घटनास्थल पुगेर आवश्यक अनुसन्धान सुरु गरेको प्रहरीले जनाएको छ।
जबरजस्ती करणी आरोपमा वृद्ध पक्राउ,स्याङ्जा : १७ वर्षकी किशोरीलाई जबरजस्ती करणी गरेको आरोपमा स्याङ्जामा एक वृद्ध पक्राउ परेका छन्। विरुवा गाउँपालिका ५ बस्ने ती वृद्धले १९ महिनाअघि र त्यसपछि पनि पटक पटक उनीमाथि जबरजस्ती करणी गर्दे आएको उजुरी परेको प्रहरीले बताएको छ। दिउसो घरमा कोही नभएको मौका पारी २०७५ साल असोज २६ गते जबरजस्ती करणी गरेको र त्यसपछि पनि पटक पटकगरी पुस महिनासम्म करणी गर्दे आएको पीडितको उजुरीका आधारमा प्रहरीले पक्राउ गरेको हो। पीडित परिवारले वैशाख ३ गते उजुरी दिएका थिए। पटक पटक जबरजस्ती करणीपछि पीडितले दिएको उजुरीका आधारमा वैशाख ४ मा आरोपित वृद्धलाई पक्राउ गरिएको प्रहरी नायव उपरीक्षक नवीनकृष्ण भण्डारीले जानकारी दिए। अदालतबाट ५ दिनको म्याद थप गरी अनुसन्धान भइरहेको प्रहरीले जनाएको छ।
साहित्यकार बसन्तकुमार शर्म्माको निधन,"काठमाडौं : साहित्यकार वसन्तकुमार शर्म्माको ९७ वर्षको उमेरमा निधन भएको छ। काठमाडौंको चाबहिलस्थित निवासमा शर्म्माको शनिबार दिउँसो २ बजे निधन भएको हो। शर्म्माको शव साँझ ६ बजेसम्म पशुपति आर्यघाटमा श्रद्धाञ्जलीका लागि राखिने र त्यहीँ अन्तिम संस्कार गरिने उनका छोरा विनयकुमार शर्माले जानकारी दिए। नेपालको सबैभन्दा ठूलो शब्दकोष नेपाली शब्दसागर सहित दर्जनौँ पुस्तकका लेखक शर्म्माका श्रीमती, चार छोरा र तीन छोरी छन्। उनको जन्म विसं १९७९ को चैतमा भएको थियो। नेपाली सहित्यमा विशिष्ट योगदान पुर्याएका शर्माले लामो समय नेपाल भाषा प्रकाशिनी समिति र भाषानुवाद परिषद्मा काम गरेका थिए । अनुवादमा विशेष योगदान पुर्याएका शर्माले नै महाभारतको गद्य अनुवाद गरेका हुन् । नेपाली भाषा साहित्यमा विशिष्ट योगदान पुर्याएका शर्माको शैक्षिक क्षेत्रमा महत्वपूर्ण योगदान रहेको छ । कलेज र विद्यालय स्थापनाको अभियानमा सहभागी भएका शर्मा नेपाल स्काउट र फुटबल संघका संस्थापक हुन् ।"
सुल्झिएन केन्द्र विवाद,"जाजरकोट : जुनीचाँदे गाउँपालिकाको केन्द्र विवाद अझै सुल्झिन सकेको छैन। निर्वाचन भएको ६ महिनाभित्र सामान्य बहुमतले केन्द्र तोक्ने निर्णय गर्न सकिने कानुनी व्यवस्था छ। ६ महिनापछि निर्णय गर्दा गाउँसभाको दुई तिहाइ बहुमतले निर्णय गर्नुपर्छ। गाउँपालिकाको केन्द्र लुहादह राख्ने कि सानाखोला भन्नेमा गाउँसभाको दुई तिहाइ मत कुनै पनि ठाउँको पक्षमा नपुग्दा निर्णय हुन नसकेको हो। स्थानीय तह घोषणा गर्दा सरकारले जुनीचाँदे गाउँपालिकाको केन्द्र पराले तोकेको थियो। तर, सबैलाई पायक पर्ने भन्दै सानाखोला कायम गरिएको थियो। सबैको पायक पर्ने साना खोलामै गाउँपालिकाको केन्द्र हुनुपर्ने एकथरीका जनप्रतिनिधिको अडान छ। अध्यक्ष कृष्णबहादुर केसीलगायत केही जनप्रतिनिधि लुवादहमा केन्द्र हुनुपर्ने अडानमा छन्। तर, दुई तिहाइ कुनै पक्षमा पनि पुग्ने अवस्था छैन। गाउँपालिकाको केन्द्र विवादका कारण दुई वर्षदेखि कर्मचारी गाउँ जान सकेका छैनन्। कर्मचारीले सदरमुकाम खलंगाबाटै काम गरिरहेका छन्। स्थानीय सामान्य कामका लागि पनि सदरमुकाम आउन बाध्य छन्। गाउँपालिका केन्द्रको विषयमा सत्तारुढ नेकपाका जनप्रतिनिधि र दलका नेता नै विभाजित छन्। गाउँपालिकाका अध्यक्षलगायत केही जनप्रतिनिधि गाउँसभाको बहुमत निर्णयबाट लुवादहमा केन्द्र राख्ने निर्णय भएकाले सोही निर्णय सबैले मान्नुपर्ने बताउँछन्। अन्यत्र गाउँपालिकाको केन्द्र तोकिए मान्य नहुने उनीहरूको भनाइ छ। गाउँपालिकाका अध्यक्ष कृष्णबहादुर केसीले वैशाख ३० गतेको विशेष गाउँसभा बैठकको बहुमतले गाउँपालिकाको केन्द्र लुवादह हुनुपर्ने निर्णय गरेकाले सोहीअनुसार हुनुपर्ने बताए। उनले पूर्वएमालेकै नेताले बहुमतको निर्णय नमान्ने चेष्टा गरेको र आफू कुनै हालतमा लुहादहबाहेक अन्यत्र केन्द्र हुन नदिने अडानमा रहेको बताए। पूर्वएमालेबाट गाउँपालिकाको ९ नम्बर वडामा निर्वाचित वडाध्यक्ष रामबहादुर शाहीले भने लुवादह केन्द्र राख्नेबारे बहुमतको निर्णय भनेर गलत प्रचार गरिएको बताए। उनले किर्ते हस्ताक्षर गरेर बहुमत पुगेको हल्ला अध्यक्ष केसीले गरेको आरोप लगाए। वडाध्यक्ष शाहीले एकै दिन दुई ठाउँमा विशेष गाउँसभा भएको र साना खोलाको गाउँसभामा उपस्थित जनप्रतिनिधिको पनि गाउँपालिका अध्यक्ष केसीले किर्ते हस्ताक्षर देखाएको बताए। उनले गाउँपालिकाका ५७ जना जनप्रतिनिधिमध्ये २२ जना आफूहरूको पक्षमा रहेकाले लुवादहको पक्षमा दुई तिहाइ बहुमत नपुग्ने बताए। असन्तुष्ट पक्षले गाउँसभा नै अवैध र नक्कली भएको भन्दै कार्यान्वयन नगर्न प्रदेश सरकार र संघीय सरकारमा उजुरी गरेपछि सरकारले केही समयअघि केन्द्र विवाद नसुल्झिँदासम्म परालेबाट सेवा प्रवाह गर्न कर्मचारीलाई निर्देशन गरेको छ। दुई वर्षदेखि जुनीचाँदे गाउँपालिकाको केन्द्रको विवादका कारण गाउँमा कार्यालय सञ्चालन हुन सकेको छैन।"
बर्डफ्लु नियन्त्रण गर्न धौधौ,"हेटौंडा : हेटौंडामा बर्डफ्लु संक्रमण भएको पाँच सातामा ६६ हजार ५ सय ४६ कुखुरा तथा अन्य पन्छी नष्ट गरिएको छ। तर, अझै रोग नियन्त्रणमा नआएको जिल्ला बर्डफ्लु रोग नियन्त्रण प्राविधिक समितिले जनाएको छ। समितिको शुक्रबार बसेको बैठकले कृषि तथा पशुपन्छी विकास मन्त्रालयसँग थप सहयोग माग गरेको छ। भेटेरिनरी अस्पताल तथा पशुसेवा विज्ञ केन्द्र हेटौंडाको जनशक्तिले रोग नियन्त्रण गर्न नसकेको हो। हेटौंडा७ स्थित दुई किसानको खोरबाट लिइएको नमुनामा एक दिनअघि मात्र बर्डफ्लु पुष्टि भयो, समिति संयोजक एवं प्रमुख जिल्ला अधिकारी अस्मान तामाङले भने, यो रोग फैलिन नपाओस् भनेर मन्त्रालयसँग थप मद्दत माग गर्ने निर्णय गरेका हौं। उनका अनुसार लेयर्स ६५ हजार ७ सय ८३, ब्रोइलर ४ सय १२ र विभिन्न प्रजातिका पन्छी ३ सय ५१ वटा नष्ट गरिएको छ। २५ हजार अण्डा र ४ हजार ४ सय ६३ किलो दाना नष्ट गरिएको उनले बताए। हेटौंडा६ र ७ नम्बर वडाका किसानले पालेका कुखुरा माघ अन्तिम सातादेखि बिरामी हुँदै मर्न थालेका थिए। किसानले चितवनस्थित पशुसेवा विज्ञ केन्द्रमा रोगी कुखुरा परीक्षण गर्दा बर्डफ्लुको लक्षण देखिएपछि भेटेरिनरी अस्पतालले चासो लिएको थियो। जिल्ला प्रशासन कार्यालय मकवानपुरको पहलमा फागुन १४ गते नमुना संकलन गरी केन्द्रीय पशुपन्छी रोग अन्वेषण प्रयोगशाला त्रिपुरेश्वर पठाइएको थियो। प्रयोगशालाले फागुन २८ मा बर्डफ्लु पुष्टि गर्दै भेटेरिनरी अस्पता हेटौंडामा पत्र पठाएको थियो। त्यसलगत्तै चैत २ देखि संक्रमित कुखुरा नष्ट गर्ने अभियान चलाइएको थियो। सीमित स्रोतसाधन र जनशक्तिका कारण रोग नियन्त्रणमा समस्या परेको केन्द्र प्रमुख डा चेतनारायण खरेलले बताए। केन्द्रले तत्काल नियन्त्रणको उपाय अपनाउनुको साटो रोगी कुखुरा बिक्रीवितरण गर्न व्यवसायीलाई सहयोग गरेका कारण रोग अन्यत्र फैलिएको उपभोक्ताको आरोप छ। माघ अन्तिम सातामै सतर्क हुनुपथ्र्यो, उपभोक्ता हित संरक्षण मञ्च मकवानपुरका अध्यक्ष बाखु खतिवडाले भने, केन्द्रका कर्मचारीको लापरवाहीले गर्दा भयावह अवस्था आएको छ। रिपोर्ट ढिला आएको र रोग अन्यत्र फैलिएको विषयमा स्थानीय प्रशासनले अनुसन्धान गरिररहेको छ। पहिलो पटक पठाएको नमुनाको रिपोर्ट आउन दुई साता लाग्ने, अहिलेचाहिँ आजको भोलि आउने कुरामा केही शंका छ, प्रजिअ तामाङले भने, हामीले यस विषयमा पनि छानबिन गरिरेका छौं। बर्डफ्लु र अन्य संक्रमणबाट माघयता ३ लाखभन्दा बढी कुखुरा मरेको कुखुरा व्यवसायी संघ मकवानपुरको दाबी छ। कुखुरा पहिल्यै मरिसकेको हुन्छ, संघका अध्यक्ष राजु अधिकारीले भने, बर्डफ्लु भनेर मार्ने बेला केही कुखुरा मात्र बाँकी हुन्छ। किसान मारमा परेका छन्। प्राविधिक समितिले सरोकारवालाको सहमतिमा प्रतिगोटा जिउँदो लेयर्स ९ सय, ब्रोइलर ४ सय, दाना प्रतिकिलो ६५ र अण्डा प्रतिगोटा ११ रुपैयाँ क्षतिपूर्ति उपलब्ध गराउन पहल गर्ने निर्णय गरेको छ।"
ब्राउन सुगरसहित पाँच पक्राउ,"जुम्ला : लागु औषध ब्राउन सुगरसहित जुम्लामा पाँचजना पक्राउ परेका छन्। जिल्लाभित्र लागु औषध (ब्राउन सुगर) ओसार पोसार, विक्री वितरण तथा सेवन गरिहेको गोप्य सूचनाका आधारमा प्रहरीले उनीहरूलाई पक्राउ गरेको हो। जिल्ला प्रहरी कार्यालयका अनुसार आरोपितलाई चन्दननाथ नगरपालिका ४ भारतीबाडास्थित एक घरको कोठाबाट पक्राउ गरिएको हो। पक्राउ परेकालाई रीतपूर्वक खानतलासी गर्दा ४ ग्राम २० मिलिग्राम लागु औषध भेटिएको छ। पक्राउ पर्नेहरूमा बाँके जिल्ला डुढुवा गाउँपालिका ५ का २६ वर्षिय हिरालाल सुनार सहित पाँच जना रहेका छन्। प्रहरी निरीक्षक नवीन ओलीका अनुसार सुनार विक्रेता हुन् भने उनले उक्त लागु औषध बेच्न लागेका चारजना १८ वर्ष कम उमेरका छन्। उनीहरूलाई खानतलासी गर्दा हिरालाल सुनारको कालो रंगको ब्यागभित्र पोको पारेर राखिएको ब्राउन सुगर बरामद गरिएको छ। उनीहरूमाथि मुद्दा दर्ता गरी थप अनुसन्धान भइरहेको प्रहरीले जनाएको छ। पछिल्लो समय जुम्लामा लागु औषध विक्री, विरतण तथा ओसार पोसार गर्नेहरूको संख्या बढिरहेको पाइन्छ।"
"मोरङ र उदयपुरमा दुर्घटना, दुईको मृत्यु","विराटनगर, उदयपुर : प्रदेश १ का दुई जिल्ला मोरङ र उदयपुरमा शुक्रबार राति भएका सवारी दुर्घटनामा परेर दुईजनाको मृत्यु भएको छ। मोरङको सुन्दरहरैंचा नगरपालिका३ त्रियुगा चोकमा दक्षिणबाट उत्तरतर्फ जाँदै गरेको को २६ प ३०९९ नम्बरको मोटरसाइकल शुक्रबार बेलुका ७ बजे आफैँ अनियन्त्रित भइ दुर्घटनामा परेको थियो। दुर्घटनामा मोटरसाइकल चालक स्थानीय ३५ वर्षीय धनकुमार राईको मृत्यु भएको प्रदेश १ प्रहरी कार्यालय विराटनगरले जनाएको छ। दुर्घटनामा गम्भीर घाइते भएका उनको उपचारका क्रममा राति ९ बजे न्युरो अस्पताल विराटनगरमा मृत्यु भएको हो। उदयपुरको त्रियुगा नगरपालिका७ मा गाईघाटबाट चुहाडेतर्फ जाँदै गरेको लु ३ त ४४४९ नम्बरको ट्रयाक्टरले विपरित दिशावाट आउँदै गरेको लु ४९ प ४०७४ नम्बरको मोटरसाइकललाई ठक्कर दिंदा अर्को दुर्घटना भएको छ। दुर्घटनामा परेर घाइते भएका मोटरसाइकल चालक उदयपुरगढी गाउँपालिका७ का ३५ वर्षीय कालिन्दा भण्डारीको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा मृत्यु भएको प्रहरीले जनाएको छ। उदयपुर प्रहरी प्रमुख एसपी चन्द्रदेव राईका अनुसार राति साढे ८ बजे भण्डारीको मृत्यु भएको हो। ठक्कर दिने ट्रयाक्टर र चालकलाई नियन्त्रणमा लिएर घटनाको अनुसन्धान सुरु गरिएको उनले बताए।"
नागरिकता खोज्दै तीन पुस्ता,"सिरहा : लहान नगरपालिका २४ गोविन्दपुर झुटकी टोलकी दुखनी सदाय ६५ वर्षकी भइनु्। सामाजिक सुरक्षा भत्ता पाउने उमेर पुग्नलाग्दा सम्म उनले नागरिकता पाएकी छैनन्। यतिमात्रै होइन, उनको परिवारमा छोरा राजकुमार सदाय (३५) र बुहारी अनिता सदाय (३२) पनि नागरिकताविहीन छन्। सदाय परिवारले पुस्तौं देखि नागरिकता नपाएको हो। दुखनीका पति बन्हु सदायको एक वर्षपहिले मृत्यु भयो। उनले जतिपटक सरकारी कार्यालय धाए पनि नागरिकता पाएनन्। बन्हुको बुबा मुनरको उही अवस्था थियो। नागरिकता नहुँदा उनीहरू सेवासुविधाबाट वञ्चित हुनुपरेको छ। राजकुमारकी छोरी भगवती सदाय, छोरा राकेश सदाय र मुकेश सदाय छन्। भगवती र राकेश जन्मदर्ता बनाउन तत्कालीन गाविस कार्यालयले आमाबुबाको नागरिकता खोजेका थिएनन्। कान्छो छोरा मुकेशको जन्मदर्ता बनाउन जाँदा अभिभावकले नागरिकता खोजेका थिए। नागरिकता नहुँदा मुकेशको जन्मदर्ता बनेन्। मुकेश गाउँको प्राथमिक विद्यालयमा पढ्न जान्छन्। तर, जन्मदर्ता नहुँदा उनको नामांकन भएको छैन। नागरिकताबिना उनको अभिभावकले बैंकमा खाता खोल्न पाएका छैनन्। तत्कालीन गाविस, वडा, सिडियो कार्यालय जति धाए पनि कुनै उपाय लागेन, राजकुमारले भने, हजुरबा,बुबाले नागरिकता बनाउन सकेनन्। अहिले आफूहरूलाई दुःख भोग्नुपरेको छ। सरकारको नियम कानुनले हामीलाई अनागरिक जस्तै बनाएको छ। उनी खोलामा गिट्टी झार्ने काम गर्छन्। कमाएको पैसाले घर बनाउने इच्छा भए पनि नागरिकता नहुँदा सुकुम्बासी बनेरै बस्नुपरेको उनले बताए। उनले कमाएको सबै पैसा घर व्यवहार चलाउनमै खर्च हुने गरेको छ। लहान नगरपालिका १६ तरेगनाका किसनी सदाय र खजनी सदायको घटना अलि फरक छ। समस्या नागरिकताकै छ। किसनी र खजनीले ०६३ सालको टोलीमा गाउँका केही व्यक्तिबाट सर्जमिन गराएर नागरिकता पाए। तर, उनीहरुको पतिले नागरिकता पाएका थिएनन्। किसनीको छोरा वीरेन्द्र र बुहारी रियाको नागरिकता बनेको छैन। त्यही भएर उनीहरुको छोराछोरीको पनि जन्मदर्ता भएन। उनीहरूका सन्तान विद्यालयमा नाम लेखाउन नपाउँदा पढाइबाट वञ्चित छन्। मुसहर समुदायका व्यक्तिहरु पहिले गाउँका जमिनदारको घरमा काम गर्थे। उनीहरूले नागरिकता आवश्यक नै ठान्दैनथे। त्यसैले अहिले समस्या भएको अधिकारकर्मी विनोद बिसुंकेको भनाइ छ। नागरिकताबाट वञ्चित मुसहर समुदायलाई सरकारले सर्भे गरी नागरिकता वितरण गर्नुपर्ने उनले बताए। पहिले धेरैजसो मुसहर समुदायलाई जमिनदारले काम लगाउँथे। जमिनदारले जे भन्यो त्यही गर्न उनीहरु बाध्य हुन्थे, उनले भने, नागरिकता बनाउनुपर्छ भनेर मुसहर समुदायलाई कसैले बोध गराएन। तीनपुस्ते खुल्ने प्रमाण खुल्ने कुनै पनि कागजात भेटिए जसको आधार बनाएर कारबाही अगाडि बढाउन सकिने प्रमुख जिल्ला अधिकारी रुद्रप्रसाद पण्डितको भनाइ छ। नागरिकताबाट वञ्चित परिवारले तीनपुस्ते खुल्ने कुनै प्रमाण ल्याउनुपर्छ, उनले भने, त्यति भए अरु काम अगाडि बढाउन सकिन्छ।"
गाडीभन्दा घोडा भरपर्दो,"हरिबहादुर लम्जेल, धनकुटा टीआर लिम्बू, तेह्रथुम : धनकुटा२ भीरगाउँको किन्ताङसम्म सडक पुगेको छ। तर, बर्खामा हिलाम्मे र हिउँदमा धुलाम्मे हुने कच्ची सडक भरपर्दा छैनन्। आक्कलझुक्कल चल्ने सवारी साधनबाट गाउँका उत्पादन बजार पुर्याउन र बजारबाट सामान ल्याउन सधैं सम्भव छैन। त्यही भएर सामान ढुवानीका लागि घोडाकै भर पर्छन्, स्थानीय। किन्ताङका तिलबहादुर मगरले घोडा पालेका छन्। गाउँका किसानले उत्पादन गरेको दूध यही घोडाले जोरपाटी बजारसम्म बोक्छन्। बजारबाट फर्किंदा दैनिक उपभोग्य वस्तु बोकाइन्छ। गाउँमा सडक पुगे पनि सवारी साधन नचल्दा ढुवानीको साधन बनेको छ घोडा। दूध लिएर बजार जाने र फर्किंदा खाद्यान्न बोकाएर ल्याउने गरिएको तिलबहादुरको भनाइ छ। दूध दुवानीबापत उनले प्रतिलिटर साढे ५ रुपैयाँसम्म ज्याला पाउँछन्। करिब १ घण्टामा जोरपाटीको सहकारीमा पुगिने उनले सुनाए। सस्तो भएकाले पनि गाउँका उत्पादन बोकाउन अझै घोडाकै प्रयोग गर्ने गरिएको उनको भनाइ छ। अरूले पनि घोडा पालेका थिए तर यातायात साधन आउन थालेपछि बेचे, उनले भने, तर, मैले अझै घोडाबाटै सामान ढुवानी गरिरहेको छु। घोडा घरमै पुग्ने भएपछि किसानलाई सजिलो भएको उनको अनुभव छ। छथरजोरपाटी गाउँपालिका१ भस्मेका श्रीमान् कार्कीका पनि दुइटा घोडा छन्। उनी पनि गाउँमा संकलित दूध घोडाबाटै बजारको सहकारीसम्म पुर्याउँछन्। तेह्रथुमको छथर गाउँपालिका१ आङदिमका राजकुमार पन्तको घरमा पाँचवटा घोडा छन्। गाउँ सडक सञ्जालले जोडे पनि घोडालाई भ्याइनभ्याइ छ। आङदिमका ५५ घरबाट दूध संकलन गरी उनी यिनै घोडामार्फत बजारसम्म पुर्याउँछन्। काङलाबाङमा सञ्चालित सोराना दुग्ध उत्पादक सहकारी संस्थासम्म दैनिक ५ सय लिटर दूध पुर्याउने गरेको उनले सुनाए। उनले यसबाट मासिक ५० हजार रुपैयाँसम्म आम्दानी गरिरहेका छन्। चार वर्षदेखि घोडाबाट आम्दानी लिँदै आइरहेको उनले बताए। गाउँगाउँमा सडक खनिए पनि ढुवानीको भरपर्दो साधनका रूपमा अझै घोडा प्रयोग गरिन्छ। तेह्रथुमको पश्चिमी क्षेत्रका किसानले दूध तथा कृषिजन्य सामग्री ढुवानी गर्न घोडाकै भर पर्दै आएका छन्। सवारी साधनको भरै नहुनुका साथै खर्च धेरै लाग्ने मार्गदेवी दुग्ध उत्पादक सहकारी संस्थाका अध्यक्ष टीकाराम बस्नेतले बताए। तेह्रथुमको गाउँमा उत्पादित दूध घोडालाई बोकाएर सहकारीसम्म लगिँदै। तस्बिर : टीआर लिम्बू धनकुटाको जोरपाटी बजारस्थित जोरपाटी दुग्ध उत्पादक सहकारी संस्थामा दुई वर्षअघि २० भन्दा बढी घोडाले दूध लिएर आउँथे। हात्तीखर्कको सल्लेमा चार, घस्नेमा दुई, भीरगाउँमा तीनवटा घोडा थिए। किन्ताङ बगाने टोलमा घोडा थिए। घोडाका कारण सधैं बिहान जोरपाटीमा बजार लागेझैं देखिने गरेको व्यवस्थापक देवबहादुर कार्कीले बताए। उनका अनुसार सडक नहुँदा किसान आफैं दूध बोकेर आउँथे। २०६७६८ देखि घोडा प्रयोग गर्न थालेको उनले सुनाए। एउटा घोडाले ८० लिटरसम्म दूध बोक्छ। गाडी चलिरहने ठाउँमा घोडा विस्थापित भए पनि अन्यमा घोडा भरपर्दो माध्यम रहेको उनको भनाइ छ। सडक राम्रो भएको ठाउँमा पनि स्थानीय उत्पादन कम मात्र हुने भएकाले सवारी साधन नआउने तेह्रथुम हमरजुङका नरसिंह लिम्बूले बताए। थोरै सामान लिन ट्र्याक्टर र अन्य साधन आउन मान्दैनन्, उनले भने, आइहाले पनि भाडा महँगो लिन्छन्। घोडालाई बोकाउँदा भाडामा सहुलियत र सधैं भरपर्दो हुन्छ। कृषि उत्पादन बजारसम्म पुर्याउन जनशाक्ति अभावका साथै सवारीका साधन पर्याप्त रूपमा सञ्चालन हुन नसक्दा घोडा प्रयोगमा आउने गरेको किसान प्रकाश लिम्बूले बताए। सडक बिग्रिए पनि घोडा भएपछि फरक परेन, उनले भने, ढुवानी भइहाल्छ। ज्यालादारीमा काम गर्नेको अभावमा घोडा किनेर दूध बिक्री गर्दै आएको छथर गाउँपालिका६ मा सञ्चालित मचिन्द्र पशुपालन सहकारी संस्थाका अध्यक्ष काजीमान आंखेवाले बताए। संस्थाले एउटा घोडा खरिद गरेको छ उनले भने। किसानले गाई फार्म दर्ता गर्ने क्रम बढेको तेह्रथुमको पशु शाखा कार्यालय शुक्रबारेले जनाएको छ। व्यावसायिक गाईपालनतर्फ युवाको आकर्षण बढ्दो रहेको जलकन्या पशुुपालन तथा कृषक सहकारी संस्थाका अध्यक्ष डम्बर भट्टराईले बताए। एक दर्जन गाई फार्म सञ्चालनमा छन्, उनले भने, यहाँबाट उत्पादित दूध घोडालाई बोकाइन्छ। छथर क्षेत्रका प्राय किसानले गाई तथा भैंसीपालनसँगै दूध बिक्रीबाट राम्रो आम्दानी लिने गरेका छन्। वैदेशिक रोजगारबाट फर्किएका युवाले पनि दुग्ध व्यवसाय रोजेका छन्।"
हात्ती रुङ्न आलोपालो,"बाहुनडाँगी (झापा) : बाहुनडाँगीका शुम्भु ढुंगेलका परिवारले वर्षौं भयो सँगै खाना नखाएको। परिवारका सदस्य सुत्दा पनि पालो गर्छन्। एकजना कम्तीमा ६ घन्टा हात्तीको रुँगाइमा खटिन्छन्। एउटाले बाहिर बसेर हात्ती हेरे अर्कोले खाना खानुपर्छ, ढुंगेलले भने, राति पनि एक जना जागै बसेर हात्ती आउँछ कि भनेर हेर्ने गर्छौं। हात्तीबाट ज्यान जोगाउनकै लागि शम्भुका परिवार पालो गर्दै खाना खान्छन्। सुत्ने समय पनि त्यसरी मिलाएका छन्। उनका परिवारका सदस्यको समय पालो गरेर हात्ती रुँगाइमै बितिरहेको छ। शम्भु दिनमा आफू ६ घन्टा हात्ती रुँगेर बिताउने गरेको बताउँछन्। बाँकी समय परिवारका अन्य सदस्य हात्ती रुँगाइमा खटिन्छन्। तीन वर्षअघि घाँस काट्न गएका उनका ६७ वर्षीय बुवा मनहरिलाई जंगली हात्तीले किचेर मारेको थियो। शम्भु मात्र होइन, झापाका विभिन्न जंगल वरपरका स्थानीय बासिन्दा त्रसित छन्। हात्तीले दुःख दिने झापाको मुख्य स्थानकै रुपमा परिचित बाहुनडाँगी, हल्दिबारी, बिर्तामोडलगायतका क्षेत्रमा कतिबेला जंगली हात्ती गाउँ पस्छ टुँगो हुँदैन। कहिले बिहानै घरबाहिर निस्कँदा आँगनमै हात्ती हुन्छ। बालबच्चाको विद्यालय जाने लुगा सुकाएको ठाउँमै खाइदिन्छ, बाहुनडाँगीकी निशा प्रधानले भनिन्, लगाएको अन्न राम्ररी एक भित्र्याउन पाइँदैन। घर भत्काएर र मानिसमाथि आक्रमण गरेर उस्तै क्षति पुर्याइरहेको हुन्छ। झापाकै जंगलमा र नजिकै भारतीय सिमानाको जंगलमा बस्ने हात्तीले स्थानीयलाई दुःख दिने गरेको हो। रैथाने हात्तीको संख्या झापामा बढेको छ, डिभिजन वन कार्यालय झापाका प्रमुख विष्णुलाल घिमिरे भन्छन्, सजग हुन सकिएन भने मानवीय र भौतिक क्षति बढ्ने निश्चित छ। अघिल्ला महिनामा झापामा ९ वटा रैथाने हात्ती रहेको वन कार्यालयको तथ्यांक थियो। अहिले यो संख्या बढेर १९ पुगेको वन प्रमुख घिमिरेले बताए। लगाएको अन्न राम्ररी एक भित्र्याउन पाइँदैन। घर भत्काएर र मानिसमाथि आक्रमण गरेर उस्तै क्षति पुर्याइरहेको हुन्छ। जलथल जंगलमा १९ वटा हात्ती बस्दै आएको भेटिएपछि वन कार्यालयले आवश्यक सतर्कता अपनाउन स्थानीयलाई अपिल पनि गरेको छ। वन प्रमुख घिमिरेले भारतको पश्चिम बंगालबाट हात्ती आउने क्रम रोकिए पनि कोसी टप्पु वन्यजन्तु आरक्षबाट हात्ती आइरहेको हुनसक्ने बताए। बाहुनडाँगीको १८ किलोमिटर क्षेत्रमा विद्युतीय तारबार गरिएपछि पश्चिम बंगालबाट हात्ती नेपाल प्रवेश गर्ने क्रम रोकिएको छ। १८ किलोमिटर सोलार फेन्सिङ जडान गर्न एक करोड ३० लाख रुपैयाँ खर्च भएको थियो। २०७१ साल २३ गते सुरु भएको परियोजना २०७३ साल साउन २२ गते निर्माण सम्पन्न भएको थियो। पछिल्लो तीन वर्षयता झापाको चारआली र जलथल जंगलमा हात्ती बस्दै आएका छन्। अघिल्लो वर्ष चैतमा चारआली जंगलभित्र घाँसदाउरा गर्न गएका दुईजनाले हात्ती आक्रमणमा ज्यान गुमाएका थिए। यस वर्ष फागुन २९ गते झापाको जामुनखाडी वनमा पनि हात्ती आक्रमणबाट कनकाई२ का ओमनाथ खनालको मृत्यु भएको छ। अहिले हात्तीको ठूलो बथान जलथल जंगल वरपर घुमिरहेको वन प्रमुख घिमिरेको भनाइ छ। हात्तीले चपाएर छाडेको बालबालिकाको विद्यालय पोसाक देखाउँदै बाहुनडाँगीका शम्भु ढुंगेल। सीमावर्ती भारतीय जंगलबाट नेपाल प्रवेश गर्ने हात्ती बस्तीनजिकै वनमा बस्न थालेपछि स्थानीयको ज्यान थप जोखिममा परेको उनले बताए। वन क्षेत्र घना हुँदै गएपछि जंगली हात्तीको वासस्थान उत्तरी क्षेत्र थियो। अहिले यो समस्या दक्षिणी क्षेत्रमा सरेको छ। केचना, घेराबारी, पथरिया, बाह्रदसी क्षेत्रका बासिन्दा पनि हात्तीबाट प्रभावित हुँदै आएका छन्। स्थानीय जंगलमा हात्ती बस्न थालेपछि झापाका मध्यवर्ती क्षेत्रका बासिन्दा प्रभावित हुन थालेको वन कार्यालय झापाले जनाएको छ। घाँसदाउरा र चौपाया चरनमा जानेहरु अझै बढी असुरक्षित छन्। वनक्षेत्र वरपर साँझ बिहान एक्लै हिँड्नु भनेको ज्यान जोखिममा पार्नु हो, वन प्रमुख घिमिरेले भने। नौ वर्षमा १० हात्ती मारिए डिभिजन वन कार्यालयको तथ्यांकअनुसार झापामा हात्ती मारिने क्रम पनि तीव्र भएको छ। मानवहात्ती द्वन्द्व पनि उत्तिकै छ। संरक्षित वन्यजन्तु भनिए पनि झापामा बर्सेनि कम्तीमा एउटा हात्ती मारिने गरेको वन प्रमुख घिमिरेले बताए। पछिल्लो नौ वर्षमा झापामा १० वटा हात्ती मारिएका छन्। ती हात्ती उत्तरी जंगलमा मारिएका हुन्। गत वर्ष मात्रै झापाको मेचीनगरस्थित मागुरमाडीमा एउटा हात्ती मारिएको थियो। धेरै दुःख दिएपछि आक्रोशित भएर स्थानीयले हात्ती मारेको हुन सक्ने वन कार्यालयको अनुमान छ। एक दशकमा ३६ जनाको मृत्यु झापामा पछिल्लो १० वर्षमा हात्तीको आक्रमणमा ३६ जनाले ज्यान गुमाएका छन्। वन्यजन्तुबाट हुने क्षतिका विषयमा निर्देशिका जारी भएपछि मात्रै वन कार्यालयले यसको व्यवस्थित तथ्यांक राख्न थालेको हो। बर्सेनि हात्ती आक्रमणमा एकदेखि ८ जनासम्मको मृत्यु भएको वन कार्यालयको तथ्यांकमा उल्लेख छ। पाँच वर्षअघि झापाको पृथ्वीनगरमा एकै दिन हात्ती आक्रमणमा तीन जनाको मृत्यु भएको थियो। चालु वर्षमा एक जनाको ज्यान गएको छ। गत फागुन २९ मा झापाको कनकाई नगरपालिका२ का ६३ वर्षीय ओमनाथ खनालको ज्यान गएको हो। उनको मृत्युपछि डिभिजन वन कार्यालयले काजकिरिया खर्चबापत चैत २ मा पीडित परिवारलाई ५० हजार रुपैयाँ वितरण गरेको छ। मृतकका परिवारले राहतबापत १० रुपैयाँ पाउँछन्। पीडितलाई ४० लाख राहत झापामा हात्तीबाट बालीनाली र घरमा क्षति हुने क्रम पनि बढ्दो छ। त्यसबापत सरकारले पीडितलाई राहत दिन्छ। यस वर्ष ४० लाख रुपैयाँ राहत बाँडिएको डिभिजन वन कार्यालयले जनाएको छ। पहिले क्षेत्रीय वन निर्देशनालयमार्फत राहत रकम निकासा हुने गरेको थियो। अहिले वन निर्देशनालय खारेज भएपछि कोसी टप्पु वन्यजन्तु आरक्षले पीडितलाई राहत रकम उपलब्ध गराउँछ। उपलब्ध रकम डिभिजन वन कार्यालयमार्फत वितरण हुने गरेको वन प्रमुख घिमिरेले जानकारी दिए। वन कार्यालयले पीडितका ६ सय फाइल आरक्षमा पठाएको थियो। तीमध्ये ३ सय २६ फाइलको मात्रै राहत रकम आएको हो। बाँकी फाइल फिर्ता भएका छन्। आवश्यक कागजात नपुगेको भन्दै आरक्षले ती फाइल फिर्ता पठाएको वन प्रमुख घिमिरेले बताए। राहत रकम पीडितको बैंक खातामा हाल्ने व्यवस्था मिलाइएको छ। हात्ती कार्निभल सौराहा वृद्धाश्रममा हात्ती"
धर्म प्रचारमा आईएनजिओ,"काठमाडौं : नेपालमा अन्तर्राष्ट्रिय गैरसरकारी संस्था (आईएनजीओ) किन आउँछन् ? सोझो उत्तर हुन्छ विकास परियोजना सञ्चालन गर्न, समाजसेवा गर्न र नागरिकलाई सशक्तीकरण गर्न। उनीहरुको परियोजना प्रस्तावमा पनि विकास नै लेखिएको हुन्छ। तर यस्ता संस्था विकासका नाममा क्रिस्चियन धर्म प्रचारमा सक्रिय छन्। राज्यको कानुनले धर्म प्रचार र परिवर्तन कार्य अपराध ठहर्याएको छ। त्यस्तो कार्य गराउनेमाथि कडा कसुरको व्यवस्था छ। तर कानुनविपरीत गतिविधि गर्ने यस्ता संस्थालाई राज्य संयन्त्रले नै संरक्षण दिएको छ। फिडा इन्टरनेसनलले समाजकल्याण परिषद्मा सन् २०१५ देखि २०२० सम्मका लागि परियोजना प्रस्ताव स्वीकृत गर्यो। संस्थाले ओखलढुंगा, चितवन, सर्लाही, धनुषा, महोत्तरी, काभ्रे, बाँके, रुकुम, रोल्पालाई कार्य क्षेत्र बनाएको छ। पाँच वर्षमा २४ करोड ८७ लाख ९२ हजार खर्च गर्ने प्रस्ताव छ। उक्त परियोजनाको मध्यावधि मूंल्याकन रिपोर्टमा संस्थाले विकास कार्यसँगै क्रिस्चियन धर्म प्रचार गरेको पाइएको हो। ओखलढुंगा र सर्लाही जिल्लामा फिडाले क्रिस्चियन धर्म प्रचार गरेको रिपोर्टमा उल्लेख छ। बाह्य विज्ञका रूपमा कार्यक्रम मूल्यांकनको नेतृत्वकर्ता प्राडा तत्व तिमिल्सनाले अन्नपूर्णसँग भने, उक्त संस्थाको धर्म प्रचार गरेको पाएपछि हामीले छुट्टै टोली बनाएर छानबिन गर्न सुझाव दिएका थियौं। तर, कार्यान्वयन भएन। कतिपय ठाउँमा बाइबल स्कुलसमेत उसले चलाएको उनले बताए। उक्त संस्थाको दाता साझेदार पनि क्रिस्चियन संस्था नै छन्। कार्यक्रम स्वीकृत गर्ने निकाय भने धर्म प्रचार गर्ने गरी कुनै पनि निकायलाई अनुमति नदिएको बताउँछन्। कुनै पनि आईएनजीओको जनरल एग्रिमेन्ट समाजकल्याण मन्त्रालयले गर्ने हुँदा परिषद्ले परियोजनाको स्वीकृत मात्रै गर्ने र अन्तिम स्वीकृति पनि मन्त्रालयले नै गर्ने गर्दछ। कागजमा धर्म प्रचार गर्ने कुरा देखिन्न। नियन्त्रण गर्ने हाम्रो मात्रै जिम्मेवारी होइन, समाजकल्याण परिषद् अन्तर्राष्ट्रिय सम्झौता शाखाका उपनिर्देशक दुर्गा भट्टराईले भने। राज्यका अन्य संयन्त्र पनि उत्तिकै जिम्मेवार हुनुपर्ने उनले बताए। केही आइएनजिओ परिषद्को साटो अर्थ मन्त्रालयबाटै सीधै स्वीकृत गरेर पनि काम गर्न सक्छन्। हामीकहाँ स्वीकृतिका लागि आए पनि हुन्छ नआए पनि हुन्छ। त्यस्तो खुकुलोपनको फाइदा आइएनजीओले उठाएका हुन्, भट्टराईले भने। डान चर्चले भूकम्पपछि राहत, पुनस्र्थापना, तरकारीखेती र खानेपानीको क्षेत्रमा काम गरिरहेको छ। चार जिल्लाबाट सुरु गरिरहेको संस्थाको कार्यक्रम नौ जिल्लासम्म पुगेको छ। ८१ करोड लागतको परियोजना चलाएको उक्त संस्थाले राहत कार्यक्रम पनि चर्चमा बोलाएर दिने गरेको डा तिमिल्सनाले बताए। राहत र पुनस्र्थापना निश्चित क्रिस्चियन सम्प्रदायका लागि लक्षित छ। त्यसो गर्न मिल्दैन। उसका गतिविधि सीधै धर्म परिवर्तनसँग जोडिएको छ, उनले भने। गत वर्ष महालेखाले मर्सी मिसन हिमालय र टियर फन्डजस्ता संस्थाले क्रिस्चियन धर्म प्रचार गरिहेको पाएको थियो। मर्सी तालिम केन्द्रले परियोजना स्वीकृतिका लागि पेस गरेको प्रारम्भिक प्रस्तावमा चर्चसँग आबद्ध युवालाई ग्रामीण तथा हिमालय क्षेत्रमा परिचालन गर्न प्रशिक्षित गर्ने, बाइबलकोे ज्ञान फैलाउने तथा स्थानीय चर्चमा नेतृत्व विकास गर्ने, हिमाली जिल्लाका दुर्गम ग्रामीण क्षेत्रमा अल्पकालीन मोबाइल बाइबल तालिम सञ्चालन गरी प्रशिक्षक तयार गर्ने मुख्य थिए। मेरी स्टोप्स इन्टरनेसनल, मर्सी मिसन हिमालयन, टिपर फन्ड बेलायतलगायत आईएनजीओले परिषद्को साटो बाहिरबाटै स्वीकृति लिई क्रिस्चियन धर्म प्रचार गरिरहेका हुन्। उक्त संस्थाको २०७१७२ को प्रगति प्रतिवेदनमा ६ महिने बाइबल तालिमबाट १० जना दीक्षित भएको, घुम्ती बाइबल तालिमबाट तीन सय पास्चरलाई तालिम दिएको उल्लेख छ। संस्थाले तीन जिल्लाका सीमान्तकृत समूहको क्षमता अभिवृद्धि गर्न २०१३ जुन १४ मा परिषद्सँग पाँच करोड २३ लाख ७० हजार रुपैयाँको परियोजना सम्झौता गरेको थियो। एनजीओको पनि खेल उही जिल्ला प्रशासन कार्यालयमा दर्ता भई विदेशी दातामार्फत चल्ने केही एनजीओले पनि क्रिस्चिनय धर्म प्रचार गरेको पाइएको छ। प्रमुख जिल्ला अधिकारी प्रलोभनमा परेर यस्ता गतिविधि सञ्चालन गर्ने अनुमति दिएका छन्। त्यस्ता संस्था कति छन् राज्यका निकाय नै बेखर छन्। एनजिओको खातामा सीधै दाताले पैसा हाल्ने र धर्म प्रचारको मुख्य उदेश्य पूरा गर्न पनि सफल देखिन्छ, उपनिर्देशक भट्टराईले भने। नेपाल बाइबल सोसाइटी ललितपुर जिल्ला प्रशासन कार्यालयमा ०६३ मा दर्ता भएको थियो। संस्थाको विधानमा बाइबल प्रकाशन गरी वितरण गर्ने उल्लेख छ। संस्थाले परिषद्सँग आबद्धता खोज्यो। तर परिषद्ले गृह मन्त्रालयलाई पत्राचार गरेको छ। स्वीकृत दिने कि नदिने भन्ने विषयमा गृहबाट कुनै जबाफ नआएको परिषद् स्रोतले बतायो। टिच नेपाल संस्थामा जागिर खान क्रिस्चियन नै बन्नुपर्ने थाहा पाएपछि आबद्धता खारेज गरिएको परिषद्ले जनाएको छ। एनजीओको नियन्त्रण प्रमुख जिल्ला अधिकारी (सीडीओ) बाट हुनुपर्नेमा उनीहरु गैरजिम्मेवार बनेको परिषद्का कर्मचारी बताउँछन्। अनुगमन भएका परियाजनाको अनुगमन मूल्यांकन प्रतिवेदन परीक्षणबाट जिल्ला प्रशासन कार्यालयमा दर्ता भई कार्य गरिरहेको हिमालयन बाइबल अध्ययन प्रतिष्ठानले इसाई धमार्वलम्बी युवायुवतीलाई मात्रै लक्षित गरी कम्प्युटर तथा सिलाइबुनाइ तालिम र व्यवसाय तथा रोजगारमलूक कार्यक्रम सञ्चालन गरेको पाइएको हो। जेहोभाको विटन सेसासोइटीले क्रिस्चियन धर्मावलम्बीको आध्यात्मिक र सामाजिक शिक्षाको व्यवस्था र प्रवद्र्धन गर्ने उद्देश्यका साथ ११ जिल्लाका १५ सहर र स्थानीय तहका १९ वडामा जमिन खरिदसमेत गरी २६ करोड ४३ लाख ४२ हजारको योजना सञ्चालन गरेको पाइएको छ। नेपाल क्रिस्चियन बाल शिक्षा संगीत संस्थाले बालबालिकालाई बाइबल शिक्षा दिने, शिक्षक तयार गर्नै आत्मिक विकासको निमित्त बाइबल तालिम, गाष्ेठी र सेमिनार आयोजनामा ५६ लाख ९ हजार खर्च गरेको महालेखाको प्रतिवेदनमा छ। धर्म, सम्प्रदाय विशेषलाई केन्द्रित गरी सञ्चालन भएको गतिविधिबाट सामाजिक सद्भावमा पर्ने असरलाई मनन गरी परियोजना सम्झौता तथा नवीकरण नगर्न परिषद्लाई महालेखाले सुझाएको छ। निश्चित वर्ग र धर्म प्रचारमा केन्द्रित धार्मिक तथा सांस्कृतिक सद्भाव असर पर्ने प्रकृतिको वैदेशिक सहायता स्वीकृत नगर्न र सहायताको पूर्ण उपभोग गर्दै खर्च रकम समयमा सोधभर्ना गर्न महालेखाले भनेको छ। मल्लकालमै क्रिस्चियन धर्म प्रचार नेपालमा मल्लकालदेखि नै क्रिस्चियन धर्म प्रचार हुन थालेको पाइन्छ। लोकतन्त्र स्थापनापछि भने यसले व्यापकता पाएको छ। भूकम्पपछि अझ क्रिस्चियन संस्थाले राहत र पुनस्र्थापनका नाउँमा धर्म परिवर्तन तथा प्रचार कार्य व्यापक बनाएको विभिन्न अध्ययनले देखाएका छन्। इयान गिब्सनद्वारा लिखित सफरिङ एन्ड होप पुस्तकमा सरकारले ०४६ सालअघि मिसनरी संगठनलाई धर्म प्रचारको शंका लागेर देशनिकाला गरेको उल्लेख गरेका छन्। रणजित मल्लको पालामा क्यापुचिन पादरीहरूले पहिलोपटक भक्तपुरमा धर्म परिवर्तनको सुरुवात गराएको पुस्तकमा उल्लेख छ । युनाइटेड मिसन टु नेपाललगायत संस्था लामो समयदेखि धर्म प्रचार र परिवर्तन कार्यमा सक्रिय रहेको उनको पुस्तकले औंल्याएको छ। अक्सफोर्ड विश्वविद्यालयबाट मानवशास्त्र विषयमा तयार पारेको उनको विद्यावारिधि शोध प्रबन्धमा नेपालमा विगत र वर्तमानमा भइरहेका धर्म परिर्वतनबारे विश्लेषण छ। यस्तै सरकारले सन् १९७८ मा समर इन्स्टिच्युट अफ लिंग्विस्टिकमा आबद्ध विदेशीलाई देशनिकाला गरिएको थियो। तर त्यसमा आबद्ध विदेशी वैज्ञानिकले नेपालका विभिन्न भाषा सिकेर बाइबल रूपान्तरण गरेको पुस्तकमा उल्लेख छ । खम्पा विद्रोह र अमेरिकी जासुसी संस्था सीआईएसँग उनीहरूको साँठगाठ रहेको आरोपमा चीनको समेत अनुरोधमा नेपाल सरकारले देशनिकाला गरेको मानवशास्त्री सौभाग्य शाहको दि गोस्पेल कम्स टु हिन्दु किङ्डम शीर्षकमा लेखिएको छ। उनले व्यक्तिवाद हाबी, परिवारको बेवास्ता र नैतिकता गुम्दै गएपछि मानिस इसाई धर्मतर्फ आकर्षित हुने लेखेका छन्। २०४६ सालको परिवर्तनपछि गरिब र अप्ठ्यारो मा परेका नेपालीलाई लक्षित गरी धर्म परिवर्तनका गतिविधि ह्वात्तै बढेको पाइन्छ । यो क्रम ६२६३ को परिवर्तन र नेपाल धर्मनिरपेक्ष राज्य घोषणासँगै झन् बढेको उनले उल्लेख गरेका छन्। १२ वैशाख ०७२ को महाभूकम्पको त्रासदीलाई त इसाईहरूले आफ्ना लागि अवसरका रूपमा लिएको पाइएको छ । त्यसयता धर्म परिवर्तनको कार्यलाई तीव्र बनाउँदै भूकम्पपीडितलाई आफ्नो मुख्य टार्गेट गु्ररुप बनाएको पनि उनले पुस्तकमा भनेका छन्। क्रिस्चियनसँग सम्बिन्धत आईएनजीओ र एनजीओले धादिङ, मकवानपुर, नुवाकोटलगायत तामाङ, जनजाति र दलित समुदायका मानिसलाई आफ्नो जालोमा पार्दै गएको पनि पुस्तकमा छ। गम्भीर अपराध कर्म मौलिक हकअन्तर्गतको संविधानको धारा २६ मा धार्मिक स्वतन्त्रताको हकमा धर्ममा आस्था राख्ने प्रत्येक व्यक्तिलाई आफ्नो आस्थाअनुसार धर्मको अवलम्बन र अभ्यास र संरक्षण गर्ने स्वतन्त्रता रहने भनिएको छ। दफा ३ मा संविधान प्रदत्त हकको प्रयोग गर्दा कसैले पनि सार्वजनिक स्वास्थ्य, शिष्टाचार र नैतिकता प्रतिकूल हुने र सार्वजनिक शान्ति गर्ने क्रियाकलाप गर्न गराउन साथै कसैको धर्म परिर्वतन गराउन र अरूको धर्मलाई खलल पार्ने कार्य कानुनबमोजिम दण्डनीय हुने व्यवस्था गरेको छ। मुलुकी अपराध संहिता २०७४ धर्म परिवर्तन गराउन नहुने र कसैले कसैको धर्म परिवर्तन गराउन वा सो कुराको उद्योग गर्नेलाई दुरुत्साहन दिनु हुँदैन। कसैले जात जाति वा सप्रदायमा सनातनदेखि चलिआएको धर्म मत आस्थालाई खलल पार्ने कुनै पनि काम वा व्यवहार गर्न वा खलल हुने गरी प्रलोभन देखाई वा नदेखाई अन्य कुनै धर्म परिवर्तन गराउन नियतले धर्म प्रचार गर्न नपाइने भनेको छ। उपदफा १ र २ बमोजिम कसुर गर्ने वा गराउने व्यक्तिलाई पाँच वर्षसम्म कैद र ५० हजारसम्म जरिबानाको व्यवस्था छ। यस्तो कसुरमा विदेशी व्यक्ति भएमा कैद भुक्तान गरेको सात दिनभित्र नेपालबाटै बाहिर पठाउनुपर्ने प्रावधान छ। क्रिश्चियन धर्मका कारण विवादित संस्था टिच नेपाल निलम्बित धर्म प्रचार गरेको भन्दै आज्ञात समूहद्वारा कुटपिट राज्यकै अनुमतिमा धर्म प्रचार"

शीर्षक,विवरण
पुँजी बजार सुधार,"नेपाल राष्ट्र बैंकले सेयर धितोमा कर्जा खुकुलो पार्ने संकेत देखाएको छ। नेपाल राष्ट्र बैंकले बैंक तथा वित्तीय संस्थाको पुँजी वृद्धिका लागि थप सेयर निष्कासन, हकप्रद सेयरमा लगानी जस्ता विकल्प दिएपछि सेयर बजारमा सेयरको आपूर्ति बढ्न गएको थियो। एकातर्फ सेयरको आपूर्ति बढ्ने र अर्कातर्फ बैंक तथा वित्तीय संस्थाले सेयर धितोमा प्रवाह गर्ने कर्जामा कडाइ, सेयर धितोलाई उच्च जोखिम मानेर धितो मूल्यांकन विधिमा परिवर्तन तथा अर्थमन्त्रीले सेयर बजारको विरुद्धमा दिएका अभिव्यक्तिपछि ओरालो लागेको सेयर बजार पुनः पुरानै लयमा फर्कन प्रयासरत छ। २०७३ साउन १२ मा नेपाल स्टक एक्सचेन्ज (नेप्से) परिसूचक अहिलेसम्मकै उच्च १८८१ विन्दुमा पुगेको थियो। २०७२ भदौदेखि २०७३ साउनसम्म एक वर्षको अन्तरालमा संसारका स्टक मार्केटमा बिरलै देखिने कपल बुल समातेको नेप्से परिसूचक लगातार ओरालो लागेर अघिल्लो महिनादेखि भने केही सुधारका संकेत देखा परेका छन्। वास्तवमा पुँजी बजार भनेको अर्थतन्त्रको ऐना पनि हो। नेपालमा वास्तविक क्षेत्रका कम्पनीहरूको न्यून उपस्थिति र वित्तीय क्षेत्रका कम्पनीहरूको बाहुल्यका कारण नेप्से परिसूचकलाई हेरेर धारणा बनाउन नहुने तर्क पनि हुने गरेको छ। तर बाह्य लगानीकर्ता र आम मानिसले अर्थतन्त्रको अवस्था बुझ्न पुँजी बजारको अवस्था हेर्ने गर्छन्। त्यसकारण पनि अहिले अर्थमन्त्रीले पनि पुँजी बजारप्रति सकारात्मक अभिव्यक्ति दिँदै आएका छन्। खासगरी सेयर बजार घट्दो क्रममा हुँदा त्यसलाई स्थायित्व दिनुपर्ने साना मझौला लगानीकर्ता पनि आत्तिएर सेयर बिक्री गर्न थाल्छन्। सट्टेबाजहरूले बजार बढाउँदा बढेको बजार देखेर उत्साही भएर पस्ने, बजार ओरालो लाग्दा आत्तिएर सेयर बेच्न हतारिने खासगरी साना तथा मझौला लगानीकर्ता हुन्छन्, जसले सेयर बजार प्रवेश गरेर गुमाइरहेका हुन्छन्। सेयरको मूल्य लगातार घटिरहेका बेलामा बेचेर बाहिरिनु मूर्खतापूर्ण हुन्छ। अर्कातर्फ संस्थागत लगानीकर्ताका रूपमा सरकारका गैरबैंकिङ वित्तीय संस्थाहरू कर्मचारी सञ्चय कोष, नागरिक लगानी कोषलाई प्रवेश गराएर तिनीहरूलाई मार्केट मेकर को भूमिका दिनुपर्छ। जसले गर्दा सट्टेबाजहरूले बजारलाई प्रभावित पारेर सानामझौला लगानीकर्तालाई हतोत्साही नबनाऊन्। अहिले बैंक तथा वित्तीय संस्थाबाट अन्य क्षेत्रमा ऋणको माग घटेको छ। यसका कारण बैंक तथा वित्तीय संस्थाहरूमा प्रचुर तरलता छ। उनीहरूले लगानीका विकल्पहरू खोजी गर्दैगर्दा सेयर बजारमा कर्जा प्रवाह बढ्ने ठाउँ औंल्याएका छन्। राष्ट्रबैंकले सेयर धितोको कर्जालाई कम जोखिमयुक्त मानेर धितो मूल्यांकन विधिमा परिवर्तन र सेयर धितोमा दिन पाउने कर्जाको परिणाम वृद्धि गरेको खण्डमा पुनः सेयर बजारमा पुँजी प्रवाह हुन्छ। कारोबार बढ्न थाल्छ, जसले सेयर बजारमा सुधार हुनेछ। कतिपयले बजारको पुँजीकरण, धितोपत्रको बजारलाई जुवाको घर पनि भन्ने गर्छन्, जुन गलत बुझाइ हो। पुँजी बजारमार्फत पुँजी परिचालन हुन्छ। जुन मानव शरीरमा मुटुले रगत पम्प गरेजस्तै हो। मुटुले प्रतिदिन ६ हजारदेखि सात हजार पाँच सय लिटर रगत पम्प गर्छ। जबकि मानव शरीरमा ४७ देखि ५५ लिटर रगत हुन्छ। पुँजी बजारले पनि मुटुले रगत पम्प गरेजस्तै पुँजी परिचालन गरी अर्थतन्त्रलाई गतिशील बनाउँछ। सेयर बजारलाई बढी सहभागितामूलक बनाउने, कारोबार राफसाफमा सरलीकरण गर्नेलगायतका सुधार गर्ने ठाउँहरू अझै धेरै छन्। पुँजी बजारमा जति ठूलो संख्यामा कारोबारीहरूको प्रवेश हुन्छ, बजारले त्यति स्थायित्व प्राप्त गर्दै जान्छ। यसका लागि नियामक निकाय नेपाल धितोपत्र बोर्ड, नेपाल राष्ट्र बैंक तथा अर्थ मन्त्रालयले सघन गृहकार्य गर्न जरुरी छ।"
अन्तर्राष्ट्रिय सम्बन्ध दुर्घटना तर्फ,"काठमाडौं : झन्डै दुई तिहाइ बहुमतका प्रधानमन्त्री केपी ओलीलाई दलभित्र कुनै निर्णय अनुमोदन गराउन हम्मेहम्मे पर्न थालेको छ। अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता संसद्बाट अनुमोदन गराउन उनले सामना गर्नुपरेको कठिनाइ पछिल्लो उदाहरण हो। एमसीसी पारित हुन ढिलाइका कारण उनको अन्तर्राष्ट्रिय छवि धमिलिने अवस्था आएको छ। कार्यकारी प्रमुखको अन्तर्राष्ट्रिय छवि धुमिल हुनु मुलुकका अन्य अवयव पनि संकटमा पर्नु हो। गत वर्ष यही समयमा पार्टीका अर्का अध्यक्ष पुष्पकमल दाहालले भेनेजुयलाका शासक निकोलस मडुरोको समर्थनमा वक्तव्य जारी गर्दा प्रधानमन्त्री ओली स्विजरल्यान्डमा थिए। फर्केपछि खण्डन गर्नुपरेको थियो। ओलीले परराष्ट्रमार्फत आधिकारिक धारणा दिएर अमेरिकासँगको चिसिँदो सम्बन्ध मत्थर पारेका थिए। दाहालले मडुरोको समर्थनमा वक्तव्य जारी गरेपछि अमेरिका रुष्ट बनेको थियो। एमसीसी विवाद समाधान गरेर संसद्बाट अनुमोदन गर्नुपर्ने जिम्मेवारी ओलीको काँधमा छ। पार्टीभित्रको शक्तिसंघर्षमा प्रधानमन्त्री ओली कमजोर देखिन थालेका छन्। ओलीले एमसीसीमा तत्कालीन सभामुख कृष्णबहादुर महराको साथ पाएका थिएनन्। सभामुख अग्नि सापकोटाको साथ पाउन पनि ओलीलाई सहज छैन। सभामुख सापकोटाले पदबहाली गरेकै दिन एमसीसी सम्झौता पारित गर्न हतार गर्न नहुने बताएका थिए। नेकपा स्थायी समिति, सचिवालय हँुदै केन्द्रीय समितिसम्म पुगेर पनि एमसीसी टुंगो नलाग्दा गुटगत संघर्ष बढेको देखिन्छ। संघर्ष साम्य पार्न छुट्टै कार्यदल बनाइएको छ। कार्यदलमा एमसीसीको विरोध गरिरहेका पूर्वप्रधानमन्त्री झलनाथ खनाल र पूर्वगृहमन्त्री भीम रावल तथा पारित गर्नुपर्ने पक्षमा रहेका परराष्ट्रमन्त्री प्रदीप ज्ञवाली छन्। कार्यदलबाट संशोधनका बुँदा आए त्यसलाई कसरी लिने भन्ने नैतिक प्रश्न ज्ञवालीमाथि छ। सिद्धान्तः कम्युनिस्ट पार्टी भए पनि तत्कालीन एमाले लोकतान्त्रिक अभ्यासमै अघि बढेको थियो। ठूलो कम्युनिस्ट पार्टी बनेपछि लोकतान्त्रिक अभ्यासभन्दा शक्ति संघर्षले स्थान पाउन थालेको छ। प्रमुख प्रतिपक्षी कांग्रेसले दलमा छलफलै नगरी एमसीसी पारित गर्न प्रधानमन्त्रीलाई साथ दिइरहेको छ। साना पार्टी पनि सम्झौता पारित गर्नुपर्ने पक्षमा छन्। केही महिनाअघिसम्म ओली बोलेपछि निर्णय हुन्थ्यो। पछिल्लो समयमा उनले दलभित्रै लड्नुपरेको छ। सरकारले प्रतिबद्धता जनाइसकेको विषयमा दलभित्रै अवरोध हुनु गुटकै प्रभाव हो। खनाल कार्यदलबाट एमसीसीमा फरक मत आए अमेरिकाले पारित गर्ने अवस्था नहुन सक्छ। दलको बैठकमा एमसीसी मुख्य एजेन्डा बन्दा अन्य दातृ निकायले पनि सरकारप्रति आशंका व्यक्त गर्ने वातावरण बन्छ। नेपाल यतिबेला भारत, चीन र अमेरिकाको भूराजनीतिक प्रतिस्पर्धाको केन्द्र बन्ने अवस्थामा छ। यो अवसरलाई कूटनीतिक सीप, राजनीतिक संयमता र शासकीय क्षमताबाट सम्बोधन गर्न सके आर्थिक उन्नति र वैदेशिक श्रीवृद्धि हुनेछ, पूर्वपरराष्ट्रमन्त्री रमेशनाथ पाण्डेले भने, व्यक्तिवादी सोचलाई बलियो बनाउने मानसिकताले नेपालको इतिहास र भूगोल एकसाथ दुर्घटनामा पर्न जान्छ। एमसीसी र चीनको बीआरआईबारे सत्तारूढ दलभित्र खुलेर बहस हुनुलाई नेपालमा विदेशी शक्ति छद्म रूपमा प्रवेश गरेको टिप्पणी विश्लेषकहरूको छ। कुन राजदूतले कहाँ गएर कसलाई भेटेपछि नेतृत्वको स्वर कस्तो भयो र मन्त्रिपरिषद्का सदस्य कुन मुलुक घुमेर आएपछि उसको स्वर के भयो भन्नेसम्मको अध्ययन गर्न नेतृत्व चुक्न नहुने उनीहरूको सुझाव छ। मंसिरमा अर्का अध्यक्ष दाहाललाई कार्यकारी अधिकार दिएपछि ओलीको शक्ति दलमा घट्दै जाँदा संकट उत्पन्न भएको हो। कुनै पनि सहायतामा यसरी छलफल हुनु त राम्रो हो। तर कार्यालय खोलेर काम अघि बढिसकेपछि त्यसलाई निहित स्वार्थमा राखेर बहस गर्नु राम्रो होइन, प्राध्यापक कृष्ण खनालले भने। यस्ता घटनाक्रमले राजनीतिक दलको नेतृत्वको शक्ति क्षीण हुँदै गएको सन्देश दिनेछ। खनालले भने, जुन सन्देशले विश्वसम्बन्ध र सहायतामा मुलुकले विश्वास गुमाउँछ। यस्ता विषय दलका बुद्धिजीवी नेताहरूले नै नबुझ्नु आश्चर्य हो। गुटगत द्वन्द्व अन्तर्राष्ट्रिय सम्बन्धमा देखिन नहुने उनको सुझाव छ। खनालले भने, अहिले नेकपाले बनाएको कार्यदलको सुझाव अमेरिकाले अस्वीकार गरे के हुन्छ ? यस्ता विषयमा खै सोचेको ? पहिला नेकपामा अध्यक्षको निर्णयमा असहमति जनाउने ठाउँ थिएन। अहिले अध्यक्षको निर्णय तथा कार्यशैलीमाथि प्रश्न उठ्न थालेको छ। यसलाई कम्युनिस्ट पार्टीभित्रको लोकतान्त्रिक अभ्यासका रूपमा लिनुपर्ने खनाल बताउँछन्। खनालले भने, नेपालमा पछिल्लो समय कुन शक्ति हाबी भएको छ। उसको विगत के छ ? नेतृत्वले ध्यान दिनुपर्छ। कूटनीतिमा कुनै विषय तत्काल देखिँदैन र भनिँदैन पनि। त्यो व्यवहारमा देखिन्छ। भारत कतिपय विषयमा बोलेको छैन। तर, उसले उपलब्ध गराउँदै अएको नियमित सहयोग घटाएको छ। यसको संकेत के हो त्यो बुझ्न ढिला गर्नु हुँदैन। सबैखाले सहयोगमा वा सम्बन्ध रणनीतिक नै हो। सबैमा आशंका मात्र गरेर हुँदैन राष्ट्रहित हेरेर अघि बढ्न आवश्यक छ। अन्यथा सत्तारूढ दलभित्रै चिरा पर्दा डा बाबुराम भट्टराई नेतृत्वको सरकारको समयमा के भएको थियो र पार्टी अध्यक्षले के बोल्नुपरेको थियो त्यो स्मरण गर्न आवश्यक छ।"
"६८ आयोजना गुणस्तरहीन, अख्तियारको छानबिनमा १२ आयोजना","काठमाडौं : राष्ट्रिय सर्तकता केन्द्रले प्राविधिक परीक्षण गरेका ११ राष्ट्रिय गौरवसहित ६८ आयोजना गुणस्तरहीन पाइएको छ। गुणस्तरहीन १२ आयोजनाको छानबिन गर्न अख्तियार दुरुपयोग अनुसन्धान आयोगमा फाइल पठाएको छ। सर्तकताले प्रधानमन्त्री केपी ओलीलाई बुझाएको वार्षिक प्रतिवेदनमा १ सय ७ आयोजनाको प्राविधिक परीक्षण गरेको उल्लेख छ। स्वास्थ्य तथा जनसंख्या मन्त्रालयको १, संघीय मामिला तथा सामान्य प्रशासन मन्त्रालयको ५, कृषि विकास तथा पशुपन्छी विकास मन्त्रालयको १ र शिक्षा मन्त्रालयका २ तथा संस्कृति, पर्यटन तथा नागरिक उड्डयन मन्त्रालयका ३ आयोजनाको फाइल अख्तियारमा पठाइएको छ। सतर्कताले गुणस्तर नियन्त्रण कायम गर्न भौतिक पूर्वाधारका ९, सहरी विकासका १०, ऊर्जा, जलस्रोत तथा सिँचाइका ११, संस्कृति, पर्यटन तथा नागरिक उड्डयनका ९, संघीय मामिलाका ११, सञ्चारका ९ र खानेपानी मन्त्रालयका ९ आयोजनालाई सुधार गर्न निर्देशन दिएको छ। सतर्कताले राष्ट्रिय गौरवका ११, सडकग्रामीण सडक आयोजना ६५, पुल आयोजना (झोलुंगे) ११, सिँचाइ आयोजना ६, भवन निर्माण तथा सहरी विकास आयोजना ३, विमानस्थल आयोजना १, खानेपानी तथा सरसफाइ आयोजना २, नदी तथा जल उत्पन्न प्रकोप आयोजना २ को प्राविधिक परीक्षण गरेको छ। एउटा जलविद्युत आयोजना, ऊर्जाविद्युत् प्रसारण तथा वितरण २, दूरसञ्चार २ र अन्य एउटा आयोजनाको पनि प्राविधिक परीक्षण गरिएको छ। सतकर्ताले ९ प्रकारका परीक्षण गर्न मिल्ने उपकरण पनि किनेको छ। आफ्नै उपकरण र प्राविधिक प्रयोग गरेर प्राविधिक परीक्षण गर्दै आएको सर्तकता केन्द्रका सचिव डा ऋषिराम शर्माले जानकारी दिए। ०७५७६ मा सर्तकतामा १ हजार ५ सय ३५ उजुरी परेको छ। अघिल्लो वर्षबाट सरेर आएका ३ सय ३६ समेत गरी जम्मा उजुरी १ हजार ८ सय ७१ भएको छ। तीमध्ये १ हजार ४ सय ११ फस्र्यौट भएको छ। थप छानबिन गर्न २ सय ५९ अख्तियारमा पठाइएको छ। २६ वटामा सुझाव, निर्देशन, सर्तक र ध्यानाकर्षण गराइएको छ। अधिकृतदेखि माथिलाई सवारी लाइसेन्स अनिवार्य आधिकृतभन्दा माथिका सबै कर्मचारीलाई हलुका सवारीचालक अनुमतिपत्र (लाइसेन्स) अनिवार्य गर्नुपर्ने सुझाव दिएको छ। आर्थिक मितव्ययिता कायम गर्न अधिकृतदेखि माथिकालाई लाइसेन्स दिने र नयाँ भर्ना हुनेलाई लोक सेवाको परीक्षामा नै लाइसेन्स अनिवार्य व्यवस्था गर्नुपर्ने सर्तकताको सुझाव छ। यसले सवारीसाधनमा भइरहेको अर्बौं खर्च जोगिने उसको भनाइ छ। सवारी चालक, इन्धन र मर्मतमा ठूलो रकम खर्च भइरहेको छ। कार्यालय प्रमुख, आयोजना प्रमुखका साथै सहसचिव वा त्यसभन्दा माथिका सबै कर्मचारीलाई सवारीसाधन दिने व्यवस्था छ। अधिकृतदेखि माथि कर्मचारीलाई लाइसेन्स अनिवार्य गर्दा सवारीचालक, इन्धन, मर्मतमा हुने अनियमिता पनि न्यून हुने अनुसन्धान क्रममा देखिएको सचिव शर्माले बताए। अधिकृतदेखि माथिका सरकारी कर्मचारीलाई सवारी लाइसेन्स अनिवार्य गर्नुपर्ने सुझावमा प्रधानमन्त्री सकारात्मक देखिनुभएको उनले बताए। अनुचित कार्य हेर्ने संयन्त्र आवश्यक, मनपरि विभूषण अख्तियारको कार्यक्षेत्रबाट हटाइएको अनुचित कार्य हेर्ने र निगरानी गर्ने निकाय कानुनले नै तोक्नुुपर्ने सुझाव दिइएको छ। विभूषण, पदक र पुरस्कार वितरणको स्पष्ट मापदण्ड बनाएर मात्र गर्न सतर्कताको सुझाव छ। जथाभावी, पहुँचका भरमा विभूषण, पदक र पुरस्कार वितरण हुँदै आएको छ। सरकारले सञ्चालन गरेको अनुगमन पोर्टलमा पनि सतर्कताले प्रश्न उठाएको छ। यो पोर्टलमा हरेक क्रियाकलापको अझै विस्तृत विवरण कुन साता कसले के काम सम्पन्न गरिसक्नु पर्ने हो ? सोसमेत उल्लेख गरी अनुगमनकर्ता निकायले दैनिक अनुगमन गर्ने व्यवस्था मिलाउनुपर्ने उसले जनाएको छ। पुँजीगत खर्च हुन नसक्नुमा अनुगमनकर्ताको अभाव प्रमुख कारण रहेको सतर्कताका सचिव शर्माले बताए। अमूर्तबाट मूर्त खोजिरहेका छौं, तर यसको लागि अनुगमन संयन्त्र नै सक्रिय छैन, उनले भने, मन्त्रालय, विभागका अनुगमन महाशाखालाई सक्रिय र जिम्मेवार बनाउनु पर्छ। निजी क्षेत्रमा हुने भ्रष्टाचारजन्य क्रियाकलापलाई कानुनी दायरामा ल्याउनुपर्ने, केन्द्रीय स्तरबाटै ठूला आयोजनाको प्राविधिक र आर्थिक मापदण्ड निर्धारण गरी लागू गर्न सुझाव दिएको छ। अनुदान दुरुपयोग कृषि अनुदान व्यापक दुरुपयोग भएको सतर्कताको छानबिनमा देखिएको सूचना अधिकारी एवं सहप्रवक्ता डालनाथ अर्यालले जानकारी दिए। प्रतिवेदनमा सबै प्रकारका अनुदान वितरणमा दुरुपयोग भएको उल्लेख छ। अनुदान वितरण गर्दा व्यवसायमूलक वा अनुसन्धानमूलक कुन प्रकृतिको हो छुट्याइ निश्चित कार्यविधि बनाए प्रतिफलको आधारमा वितरण गर्नुपर्ने सुझाव दिइएको छ। कृषि बिमाको अनुदानलाई प्राथमिकता दिनुपर्ने उसको ठहर छ। भ्रष्टाचार तथा अनियमितता नियन्त्रण गर्न प्रधानमन्त्रीमातहतका निकाय राष्ट्रिय अनुसन्धान विभाग, राजस्व अनुसन्धान विभाग र सम्पत्ति शुद्धीकरण अनुसन्धान विभागलाई सक्रिय बनाउन बनाउनुपर्ने सतर्कताको सुझाव छ। उनले सर्तकताले दिने गरेको निर्देशन, सुझावको कार्यान्वयन गर्न निर्देशन दिएका छन्।"
थपिए पाँच औद्योगिक क्षेत्र,"काठमाडौं : सरकारले थप पाँच स्थानीय तहमा आद्यौगिक ग्राम बनाउने निर्णय गरेको छ। सुदूरपश्चिम प्रदेशमा दुईवटा, प्रदेश ५ मा एक र गण्डकी प्रदेशमा दुईवटा स्थानीय तहमा औद्योगिक ग्राम बनाउने घोषणा गरिएको छ। प्रधानमन्त्री तथा मन्त्रिपरिषद् कार्यालयका अनुसार डोटीको जोटायल गाउँपालिका २, बझाङको तलकोट गाउँपालिका ६, ओखलढुंगाको मोलुङ गाउँपालिका ६, स्याङ्जाको चापाकोट नगरपालिका ९ र स्याङ्जाकै गल्याङ नगरपालिका १ मा औद्योगिक ग्राम घोषणा गर्ने निर्णय गरिएको सूचना तथा सञ्चारमन्त्री गोकुल बास्कोटाले जानकारी दिए। उद्योग, वाणिज्य तथा आपूर्ति मन्त्रालयले १० स्थानीय तहलाई औद्योगिक ग्राम घोषणा गर्न मन्त्रिपरिषद्मा पठाएको थियो। तर, सोमबार बसेको बैठकले पाँचवटा स्थानीय तहलाई औद्योगिक ग्राम बनाउने निर्णय गरेको हो। सरकारले यसै आर्थिक वर्षमा ७० स्थानीय तहमा औद्योगिक ग्राम घोषणा गर्ने तयारी गरेको छ। यसका लागि वातावरणीय मूल्यांकन भइरहेको छ। सरकारले यसअघि प्रदेश १ मा १, प्रदेश २ मा ३, बाग्मती प्रदेशमा ५, गण्डकी प्रदेशमा ११, प्रदेश ५ मा ७, कर्णाली प्रदेशमा २ र प्रदेश ७ मा ३ औद्योगिक ग्राम घोषणा गरिसकेको छ। सबै स्थानीय तहमा औद्योगिक ग्राम बनाउने योजना सरकारको छ। यसअघि सरकारले ३२ स्थानीय तहलाई औद्योगिक ग्राम बनाउन घोषणा गरी २९ करोड ४४ लाख रुपैयाँ हस्तान्तरण गरिसकेको छ। उद्योग मन्त्रालयले एक स्थानीय तहलाई ९२ लाख रकम दिएको थियो। उक्त रकमबाट स्थानीय तहले औद्योगिक ग्रामको पूर्वाधार बनाउनेछन्। स्थानीय तहले तीन महिनाभित्र डिटेल प्रोजेक्ट रिपोर्ट (डीपीआर) मन्त्रालयमा पेस गर्नुपर्छ। स्थानीय तह, प्रदेश र केन्द्रीय सरकारको समन्वयमा औद्योगिक ग्राम निर्माण हुन लागेको हो। स्थानीयस्तरमै रोजगारी र उत्पादन बढाउने उद्देश्यले सरकारले सात सय ५३ वटै स्थानीय तहमा औद्योगिक ग्राम घोषणा गर्न लागेको हो। स्थानीय स्रोत साधन, कच्चापदार्थ, प्रविधि र सीपको प्रयोग गरी उत्पादन बढाउन औद्योगिक ग्राम बनाउन लागिएको मन्त्रालयका अधिकारी बताउँछन्। औद्योगिक ग्रामभित्र प्रशासनिक भवन, बैंक तथा वित्तीय संस्था, दिवा शिशु स्याहार केन्द्र, अग्नि नियन्त्रणको व्यवस्था, सामान प्रदर्शनी तथा बिक्री कक्ष, शौचालय तथा स्नान गृह, पार्किङ, क्यान्टिन र प्राथमिक स्वास्थ्य केन्द्र बन्नेछन्। स्थानीय तह, निजी तथा साझेदारीमा औद्योगिक ग्राम सञ्चालन हुनेछ। ग्रामभित्र कृषि तथा वनजन्य, ऊर्जामूलक र सेवामूलकलक उद्योग स्थापना हुनेछन्। सरकारले गत वर्ष औद्योगिक ग्राम सञ्चालनसम्बन्धी कार्यविधि बनाएको थियो। कार्यविधिअनुसार हिमाली तथा दुर्गम पहाडी क्षेत्रमा ३०, पहाडी क्षेत्रमा ४० रोपनी र तराई क्षेत्रमा ७ बिघा जमिन चाहिन्छ। मानव बस्तीभन्दा दुईसय मिटर टाढा औद्योगिक ग्राम बनाउनुपर्ने प्रावधान छ।"
बालविवाहका समर्थक पक्राउ,"नेपालगन्ज : जानकी गाउँपालिका३ का नरेश कुर्मीकी कक्षा ८ मा पढ्दै गरेकी १७ वर्षीया छोरीको बिहे बुधबार हुँदै थियो। किशोरी र बालक्लबको पहलमा त्यो बिहे रोकियो। गाउँमा त रोकियो तर सीमावर्ती भारतको बहराइच जिल्लाको नरैनापुर गाउँमा गएर उनको बिहे भइछाड्यो। कुर्मी समुदायले सानैमा बिहे गरे पनि उमेरले छोरी परिपक्व भएपछि गौना र थौना गरेर केटाको घरमा पठाउने चलन हुन्छ। बालविवाहको भेद खुल्ने डरले यो परिवारले गौनाथौना नगरेरै छोरीलाई बेहुलासँग पठाइदिए। अघिल्लो बुधबार गत १५ माघमा नेपालगन्ज उपमहानगरपालिका२१ का प्रभुनाथ वर्माकी एउटी १७ वर्षीया र अर्की १९ वर्षीया छोरीको बिहेभोज चलिरहेको थियो। राति ८ बजे एउटा बेहुला नेपालगन्ज२३ बाट र अर्को जानकी गाउँपालिकाबाट आउने कार्यक्रम थियो। बिहेस्थलमा चार बजेतिर प्रहरी पुग्यो। बिहे बिथोलियो। झन्डै दुई सय स्थानीयले वडा कार्यालय घेराउ गरे। कतिले ताला लगाइदिने धक्की दिए। प्रधानजी हामीले छोरीको बिहे १६ वर्षमै गर्न पाउनुपर्छ। त्यो व्यवस्था गर्नुस्, वडाध्यक्ष रञ्जित खाँले घटना सम्झे, मलाई धम्क्याए। हामी तपार्इंलाई जिताउने। हाम्रो काम नगर्ने। भोट दिन्नौं। म कानुनविपरीत हुन दिन्नँ। बरु भोट नदिए नदिनुस् भने। यो एउटा वडामा मात्र एक साताको अवधिमा सात वटा बिहे किशोरी क्लबकै पहलमा रोकिएको छ। बाँकेको जानकी गाउँपालिका र नेपालगन्ज उपमहानगरपालिकाका यी दुई प्रतिनिधिमूलक घटना मात्रै हुन्। ०७६७७ मा मात्र किशोरी र बाल क्लबको सक्रियतामा प्रहरीले जिल्लाका विभिन्न स्थानमा ३५ वटा बालविवाह रोकिएको जिल्ला प्रहरी कार्यालय बाँकेका प्रवक्ता शिवबहादुर सिंहले बताए। तीन वर्षको अवधिमा ७९ वटा बालविवाह रोकिएको प्रहरी तथ्यांक छ। प्लान इन्टरनेसनल नेपालको सहकार्यमा स्याक नेपालले जिल्लाका ८ वटै स्थानीय तहसँग मिलेर बालविवाह रोकथाम परियोजना सञ्चालन गरेको छ। परियोजनाले सबै तहमा किशोरी क्लब गठन गरेको छ। क्लब स्थानीय जनप्रतिनिधि, प्रहरी र प्रशासनको सहयोगमा बालविवाह रोक्न मद्दत गरेका छन्। डुडुवाका बाल क्लबले पुसयता चार वटा बालविवाह रोकेका थिए तर दुई जनाको भारतमा लगेर बिहे भएको परियोजना प्रबन्धक जगदीश थापा बताउँछन्। क्लबको सक्रियताले बिहे रोकिए पनि कानुन छलेर बालविवाह भइरहेको संघीय युवा सञ्जालका सदस्य तथा प्रदेश ५ संयोजक साहिल अन्सारी अनुभव सुनाउँछन्। विगतमा बाजागाजासहित हुने बालविवाह अहिले गुपचुपमा हुने गरेको छ, बाल अधिकारकर्मीसमेत रहेका अन्सारीले भने। उनी किशोरी र बालक्लबले चुनौती सामना गर्दै बालविवाह रोकथाममा मद्दत गरेको बताउँछन्। उनी भन्छन्, क्लबको सक्रियताले बालविवाह न्यूनीकरणमा मद्दत पुगेको छ तर प्रहरीलाई सूचना दिएको भन्दै क्लबकै सदस्यलाई धम्की आउँछ। तैपनि, उनीहरू समाज सुधारमा सक्रिय छन्। बाँकेका प्रमुख जिल्ला अधिकारी कुमारबहादुर खड्का देशको प्रचलित कानुन उल्लंघन गरी बिहे गर्ने र गराउने मतियार सबैलाई कारबाही गरिने बताउँछन्। प्रजिअ खड्का भन्छन्, कानुन छलेर उमेर नपुग्दै भारतमै लगेर बिहे भएको छ भने यसरी बिहे गराउने अभिभावकलाई पनि अब कारबाही हुन्छ। अधिवक्ता विश्वजित तिवारीका अनुसार मुलुकी अपराध (संहिता) ऐन, २०७४ मा बीस वर्ष नपुगी विवाह गर्न वा गराउन नहुने व्यवस्था छ। २० वर्ष नपुगेर भएको विवाह स्वतः बदर हुन्छ। कसुर प्रमाणित भए बिहे गर्ने र गराउनेलार्ई तीन वर्षसम्म कैद र ३० हजार रुपैयाँसम्म जरिवाना हुन सक्छ। १६ वर्षमै बिहे माग गर्ने २ पक्राउ १६ वर्षमै सन्तानको बिहे गर्न पाउनुपर्ने माग गर्दै सडक अवरोध गर्ने दुई प्रदर्शनकारीलाई बाँके प्रहरीले बिहीबार नेपालगन्जमा पक्राउ गरेको छ। दिउँसो धम्बोझी चोकमा सडक बन्द गर्दै गर्दा प्रहरीले जानकी गाउँपालिकाको कैलासी गाउँका रामदेव मि श्रा र डुडुवा गाउँपालिका३ की पूलमति पाललाई पक्राउ गरेको हो। एक वर्षदेखि १६ वर्षमै सन्तानको बिहे गर्न पाउनुपर्ने माग गर्दै महिलाहरूले स्थानीय तह र जिल्ला प्रशासन कार्यालयमा ज्ञापनपत्र बुझाएर आन्दोलन गरिरहेका छन्। मधेसी समुदायमा २० वर्षसम्म छोरीलाई बिहे नगरी राख्न गाह्रो हुन्छ। पोेइल गए हाम्रो इज्जत जान्छ। त्यसैले १६ वर्षमै बिहे गर्न पाउनुपर्छ भन्ने माग हो, प्रदर्शनकारी मि श्राले भने। प्रहरीले सुरुमा पाललाई नियन्त्रणमा लिएको थियो। पाल पक्राउ परेलगत्तै नाबालक सन्तानसहित प्रदर्शनमा आएका झन्डै डेढ सय जना महिलाले सडक बन्द गर्न थालेपछि प्रहरीले मि श्रालाई पनि पक्राउ गरेको थियो। दुवै जनालाई जिल्ला प्रहरी कार्यालयमा राखिएको छ। मिश्रा र पाललाई पक्राउ गरेपछि महिलाको टोेली खजुरा रोडमा रहेको जिल्ला प्रहरी कार्यालयको गेटमा पक्राउ परेका साथीलाई छुटाउन गएका थिए। प्रहरीले उनीहरूलाई गेट बाहिरै रोकेर राखेको थियो। जिप्रका बाँकेका प्रवक्ता डीएसपी शिवबहादुर सिंहले पक्राउ परेका दुवै जनालाई कानुनबमोजिम कारबाही गरिने बताए। उनले भने, देशको प्रचलित कानुनलाई चुनौती दिँदै चक्काजाम गरेर सडक बन्द गर्नेहरूलाई कानुनबमोजिम कारबाही हुन्छ।"
चीनका नेपालीलाई तुरुन्त ल्याउन प्रधानमन्त्रीको निर्देशन,"काठमाडौं : प्रधानमन्त्री केपी ओलीले नोवेल कोरोना भाइरस संक्रमणको भयका कारण चीनको हुपे प्रान्तबाट फर्कन चाहने नागरिकलाई अविलम्ब स्वदेश ल्याउन निर्देशन दिएका छन्। बालुवाटारमा बिहीबार आयोजित विशेष बैठकमा प्रधानमन्त्री ओलीले नागरिकको स्वास्थ्य र सुरक्षाका निम्ति निर्धारित कार्ययोजनाअनुरूप तयारीमा जुट्न सम्बद्ध मन्त्रालय र निकायलाई निर्देशन दिएका हुन्। प्रधानमन्त्रीले चीनबाट फर्कन चाहने नेपालीका लागि क्वारेन्टाइनस्थल व्यवस्थित गरेर मात्र स्वदेश ल्याउन निर्देशन दिएको प्रेस सल्लाहकार सूर्य थापाले जानकारी दिए। प्रधानमन्त्री ओलीले क्वारेन्टाइन अवधिको तयारीमा अविलम्ब जुट्न र सम्पूर्ण कार्य योजनाबद्ध रूपमा सम्पन्न गर्न ध्यानाकर्षण गराएका थिए। बैठकमा उपप्रधान एवं रक्षामन्त्री ईश्वर पोखरेल, परराष्ट्रमन्त्री प्रदीप ज्ञवाली, स्वास्थ्य तथा जनसंख्यामन्त्री भानुभक्त ढकाल, मुख्यसचिव र सम्बद्ध मन्त्रालयका सचिव एवं सुरक्षा अधिकारी सहभागी थिए। प्रधानमन्त्री तथा मन्त्रिपरिषद् कार्यालयका सचिव नारायणप्रसाद बिडारीले अत्यावश्यक कार्ययोजना प्रस्तुत गरेका थिए। परराष्ट्रसचिव शंकर बैरागीले पछिल्लो अवस्थाबारे जानकारी गराएका थिए। चीनबाट उद्धार गरी ल्याइने विद्यार्थी राख्न शिवपुरीस्थित नेपाली सेनाको तालिम केन्द्र, इचंगुनारायणस्थित सुकुम्बासीका लागि बनाइएको अपार्टमेन्ट, सूर्यविनायकस्थित कृषि तालिम केन्द्र र खरिपाटीस्थित नेपाल विद्युत् प्राधिकरणको तालिम केन्द्रमा क्वारेन्टाइनस्थल बनाइएको छ। चीनबाट स्वदेश फर्कन १ सय ८० विद्यार्थीले फाराम भरेका छन्। अभिभावकद्वारा आग्रह चीनमा अध्ययनरत नेपाली विद्यार्थीका अभिभावकले आफ्ना सन्तानलाई छिटो उद्धार गरी ल्याउन आग्रह गरेका छन्। स्वास्थ्य तथा जनसंख्या मन्त्रालयमा बिहीबार भेला भएका अभिभावकले नेपालीलाई छिटो उद्धार गर्न माग गर्दै निवेदन दिएका छन्। मन्त्रालयमा २८ जना अभिभावक पुगेका थिए। धैर्य गर्न सञ्चारमन्त्रीको आग्रह सञ्चारमन्त्री गोकुलप्रसाद बाँस्कोटाले चीनमा रहेका नेपाली विद्यार्थीलाई उद्धारको तयारीमा जुटिरहेकोले धैर्य गर्न आग्रह गरेका छन्। सरकारको नियमित पत्रकार सम्मेलनमा मन्त्री बाँस्कोटाले भने, सरकार हाम्रा नागरिकसँगै छ। हामीलाई पनि चिन्ता छ। चीनसँग नियमित सम्पर्कमा छौं। अहिले धैर्य गरेर बस्नुस्। तयारीमा जुटिरहेका छौं। उद्धार गरी स्वदेश ल्याउन नेपाली दूतावासले प्रबन्ध गरिसकेको मन्त्री बाँस्कोटाले जानकारी दिए।"
८ हजार घुससहित दुई प्रहरी समातिए,बुटवल : अख्तियार दुरुपयोग अनुसन्धान आयोगको बुटवल कार्यालयले घुससहित दुई प्रहरीलाई पक्राउ गरेको छ। शुक्रबार दिउँसो ८ हजार घुससहित पक्राउ गरिएको अख्तियार बुटवलले जनाएको छ। टिप्परहरुलाई सजिलो गरी सञ्चालनमा सघाउने भन्दै ५ हजार घुस लिँदै गरेको अवस्थामा बुटवलको रामनगर ट्राफिक विटमा कार्यरत असई सुर्यबहादुर अधिकारीलाई पक्राउ गरिएको हो। अख्तियार बुटवल कार्यालयका प्रवक्ता सुरेश भुसालका अनुसार देवदह खैरेनी पोष्टमा कार्यरत प्रहरी जवानलाई पनि शुक्रबार नै ३ हजार घुससहित पक्राउ गरिएको हो। उनीहरुले टिप्पर चालकबाट बारम्बार घुस लिँदै आएको उजुरी अख्तियारमा परेको थियो। दुबै जनालाई नियन्त्रणमा लिई अनुसन्धान भइरहेको भुसालले जनाकारी दिए। पाल्पा क्षेत्रबाट चल्ने टिप्परबाट प्रहरीले मासिक रकम असुली गर्ने गरेको उजुरी अख्तियारमा परेको छ।
चितुवाको आक्रमणबाट बालिकाको मृत्यु,पोखरा :चितुवाको आक्रमणबाट पोखरामा एक बालिकाको मृत्यु भएको छ। पोखरा ३२ मालेपाटनस्थित कोठे गाउँमा बिहीबार राती चितुवाले आक्रमण गर्दा ९ वर्षीया पूजा विकको मृत्यु भएको प्रहरीले बताएको छ । स्थानीय नारायणप्रसाद पण्डितका अनुसार विकलाई बिहीबार साँझ चितुवाले आक्रमण गरेको हो। साथीको घरबाट फर्किने क्रममा चितुवाले आक्रमणको गरेको पण्डितले बताए । विक चन्द्रज्योति आधारभूत विद्यालय डाँडागाउँमा ३ कक्षाकी विद्यार्थी हुन्। साँझ अबेरसम्म बालिका घर नफर्किएपछि उनका अभिवावकले खोजतलास गर्दा चितुवाले आक्रमण गरेर क्षतविक्षत बनाएको अवस्थामा उनको शव भेटिएको थियो।
"२२ महिनामा बन्नुपर्ने चित्रे पुल ६ वर्षसम्म बनेन, बल्ल काम सुरु","अछाम : २२ महिनामा काम सकिनुपर्ने चित्रेको मोटरेवलपुलको काम ६ वर्षसम्म पनि सकिएको छैन्। २२ महिनामा चित्रे पुल निर्माण कार्य सम्पन्न गर्ने गरी ०७० भदौमा अनक नन्देगडा तुलसी जेभिसँग सम्झौता भएको थियो। २२ महिनामा बन्नुपर्ने पुल ६ वर्ष बित्न लाग्दा अहिले ठेकेदारले निमार्ण कार्यलाई अहिले तिब्रता दिएको छ। पुल निमार्णका क्रममा चार पटकसम्म म्याद थपिएको थियो। बिचमा काम छाडेका ठेकेदारले फेरि दशैं तिहारपछि निमार्ण कार्य सुरु गरेका थिए। अहिलेसम्म पुलको ७५ प्रतिशत काम सकिएको पुर्वाधार विकास कार्यालय अछामका प्रमुख जंगबहादुर थापाले बताए। उनले भने निकै तोकेता गरेपछि अहिले मुख्य ठेकेदार अनक कन्ट्रक्सनको निगरानीमा काम भइरहेको छ। एउटा स्ल्यापको काम सकिदैछ। अब दुईटा बाँकी छ। बैशाखसम्म पुल निमाण कार्य सम्पन्न हुन्छ। मंगलसेन र चौरपाटी गाउँपालिकाको सिमानाको बुढीगंगा नदीमा बन्न लागेको उक्त पुलको स्थानीय नन्देगडा तुल्सी दुर्गा जेभीसँग तत्कालिन जिल्ला विकास समितिले गरेको सम्झौता अनुसार सय मिटर लम्बाईको पक्की पुल भ्याटबाहेक ५ करोड ६३ लाख १५ हजार ७ सय ६६ रुपैयाँमा २२ महिनामै काम सक्नुपर्ने थियो। ठेकेदारले अहिलेसम्म ४ करोड ५० लाख रुपैयाँ भूक्तानी लिइसकेको छ। यस अघि सम्झौता अनुसार मुख्य रड, कंक्रीट, एउटा स्ल्याप स्टमेटमा उल्लेख नभएका कारण पुल निर्माण ढिलाई भएको पेटी ठेकेदार नन्देगडा कन्टन्सनका खेमराज बुढाले बताए। साँफेबगर नगरपालिकाका नगर प्रमुख कुलबहादुर कुँवरले भने यो पुल निमार्णपछि पवित्र स्थल त्रिवेणी, रामारोशन, खप्तड, बैधनाथ, पञ्चदेवललगायत पर्यटकिय क्षेत्रको यात्रा गर्ने जो कोहिलाई सजिलो हुन्छ। यो पुल सेति लोकमार्ग र मध्यपहाडी लोकमार्गसँग सजिलै जोडिएको छ। पछिल्लो सबैको चासो बिषयले पुलको काम अगाडी बढेको छ।"
कांग्रेस दागी नेताको पक्षमा उभिनु निन्दनीय,"काठमडौं : ललिता निवास जग्गा हिनामिनामा मुद्दा दायर भएका नेपाली कांग्रेसले आफ्ना उपसभापति विजय गच्छदारमाथिको मुद्दा बदनियतपूर्ण भएको बताउँदै सदन अवरुद्ध गर्ने र भातृ संगठनलाई सडकमा उतार्ने कार्य निन्दनीय भएको भन्दै मानव अधिकार तथा शान्ति समाजले गम्भीर ध्यानाकर्षण भएको जनाएको छ। दागी गच्छदारको पक्षमा कांग्रेस होमिनु आपत्तिजनक एवं निन्दनीय र आत्मघाती हुने स्मरण गराउँदै दण्डहिनताको अपसंस्कृतिलाई अन्त्य गर्नका लागि योगदान गर्न सम्बन्धीत सबैलाई शान्ति समाज आग्रह गरेको छ। शान्ति समाजले जारी गरेको प्रेस विज्ञप्तिमा वालुवाटार जग्गा घोटाला प्रकरणमा पूर्वप्रधानमन्त्रीद्वय माधवकुमार नेपाल, डा बाबुराम भट्टराई र सत्तारुढ नेकपाका महासचिव विष्णु पौडेल (छोराको नाममा ललिता निवासको आठ आना जग्गा रहेको) लाई मुद्दा नचलाएर अख्तियार जस्तो संवैधानिक निकायले दोहोरो मापदण्ड अवलम्बन गरेको छ जुन दुर्भाग्यपूर्ण भएको बताएको छ। पूर्वउपप्रधानमन्त्री विजय गच्छदारमाथिको मुद्धालाई प्रभावित गर्दै निजलाई चोख्याउने नियतले नेपाली कांग्रेसले गरेको विरोध पनि दुर्भाग्यपूर्ण छ, विज्ञप्तिमा भनिएको छ, भ्रष्टाचार प्रकरणमा दागी नेताहरुको उन्मुक्तिका लागि सत्तारुढ र प्रमुख प्रतिपक्षि दल लाग्नु निन्दनीय छ। उसले देशभरी सार्वजनिक जग्गाराज्यको सम्पत्ति हडप्नका लागि विचौलिया सक्रिय रहेको र तिनको प्रभावमा राजनीतिक, न्यायिक र प्रशासनिक निकायका व्यक्तिहरुले अनुचित कार्य गरेका कैयन उदाहरणहरु रहेको जनाएको छ। त्यस्ता घटनामा संलग्न जो कोहीलाई पनि कानुन सम्मत कारवाई हुनुपर्छ भन्ने धारणा शान्ति समाजको धारणा रहेको विज्ञप्ति जनाइएको छ। ललिता निवास जग्गा घोटाला प्रकरणमा पूर्व प्रधानमन्त्री द्वय नेपाल र भट्टराईलाई पनि कारवाईको दायरामा ल्याउनुपर्ने उद्देश्यले नेपाली कांग्रेसले शान्तिपूर्ण तवरमा दबाब सिर्जना गर्न खोजेको हो भने त्यो स्वागत योग्य रहेको बताएको छ।"
पूर्वराजा ज्ञानेन्द्रकी छोरीको 'दाइजो जग्गा' नेपाल ट्रष्टकै हुने,"काठमाडौँ : पूर्वराजा ज्ञानेन्द्र शाहकी छोरी प्रेरणा राज्यलक्ष्मी शाहले नेपाल ट्रष्टको जग्गा आफ्नो दाइजो दावी गर्दै पुन दायर गरेको रिट सर्वोच्च अदालतले खारेज गरिदिएको छ । यससँगै प्रेरणाले आफ्नो दावी गर्दैआएको काठमाडौँको छाउनीमा रहेको १५ रोपनी एक आना जग्गा जग्गा नेपाल ट्रष्टकै मातहत हुनेछ। प्रधानन्यायाधीश चोलेन्द्रशमशेर राणासहित पाँचजनाको संवैधानिक इजलाशले शुक्रबार यस्तो फैसला सुनाएको हो। इजलाशमा राणासहित न्यायाधीशहरु मीरा खड्का, हरिकृष्ण कार्की, अनिलकुमार सिन्हा र प्रकाशमान सिंह थिए। २०६४ पुस १ मा सरकारले पूर्वराजा वीरेन्द्रको सम्पत्तिका रुपमा रहेको जग्गा नेपाल ट्रष्टमा गाभ्ने निर्णय गरेको थियो। छाउनीको जग्गा आफ्नो दाइजो भएको दावी गर्दै प्रेरणा पहिलो पटक २०७१ माघ २५ मा सर्वोच्च अदालत पुगेकी थिइन्। तत्कालीन प्रधानन्यायाधीश रामकुमार शाह र न्यायाधीश चोलेन्द्रशमशेर जबराले २०७२ असोजमा प्रेरणाकै पक्षमा फैसला गरेका थिए । तर उक्त फैसलाविरुद्ध नेपाल ट्रष्टले पुनरावलोकनको निवेदन हालेको थियो । तत्कालीन प्रधानन्यायाधीश सुशीला कार्की, न्यायाधीशहरु दीपक कार्की र सपना मल्लको संयुक्त इजलासले २०७३ पुस २१ गते सो जग्गा ट्रष्टको हुने फैसला गरेको थियो। तर, आफूले दाइजोको रुपमा पाएको जग्गा सरकारले नेपाल ट्रष्टअन्तर्गत ल्याउन नमिल्ने भन्दै प्रेरणाले २०७५ पुस ६ गते फेरि रिट दायर गरेकी थिइन्।"
सँगै रक्सी पिएपछि मध्यरातमा साथीको हत्या,"झापा : झापाको विर्तामोड नगरपालिक२ चारपानेमा आगोले जलेको अवस्थामा मंगलबार बिहान शव भेटिएको थियो । स्थानीय एनकुमार राजवंशीको परालको कुन्यूमा सोमबार आगो लगाइएको स्थानमा शव भेटिएको थियो । प्रहरीले बिहीबार उक्त घटना गराउने अभियुक्तलाई पक्राउ गरेर शुक्रबार सार्वजनिक गरेको छ । घटनाको रहस्य साथीसँगै बसेर मादक पदार्थ सेवन गर्दा भएको सामान्य भनाभनमा हत्या भएको प्रहरीको अनुसन्धान बाट खुलेको छ । सधैझै सोमबार साँझ विर्तामोडस्थित चारपानेमा स्थानीय बुद्धिमाया राईको मदिरा पसलमा रक्सी खान तीन मजदुर बसेका थिए । उनीहरु प्रत्येक साँझ झै पसलमा पुगेका थिए । रक्सी पिएपछि भारतीय नागरिक ४० वर्षीय सुवान शेखलाई उनकै साथी विर्तामोड नगरपालिका२ बस्ने २० वर्षीय करन चौधरी र १८ वर्षीय लक्ष्मण यादवले सामान्य भनाभनपछि हत्या गरेको प्रहरी अनुसन्धानबाट सुरु भएको छ । सुवानलाई इँटाले टाउकोमा हानेर टाउँको फुटाएपछि धारिलो हतियार प्रयोग गरेर उनको लिङ्गसमेत काटेको बयान प्रहरीलाई दिएका छन् । करन चौधरीले बयानमा भनाभनको क्रममा सुवानले आमाको नाम लिएर जथाभावी ढंगले बोलेपछि रक्सी खाएको सुरमा हत्या गरेको स्वीकार गरेका छन् । प्रहरीले हत्या आरोपितलाई घरमा बसिरहेको अवस्थामा पक्राउ गरेको जिल्ला प्रहरी प्रमुख कृष्णप्रसाद कोइरालाले जानकारी दिए । घटनास्थल स्थानीयले मंगलबार चारपानेमा जलेको शव भएको जानकारी गराएपछि इलाका प्रहरी कार्यालय विर्तामोडको टोली घटनास्थलमा पुगेको थियो । शवको वरपर रगत लतपतिएको र शवको अवस्था हेर्दा धारिलो हतियार प्रयोग गरेर आगो लगाएको हुन सक्ने प्रहरीको अनुमान थियो । शव जलेको हुँदा अनुसन्धानमा समस्या परेको इलाका प्रहरी कार्यालय विर्तामोडका डीएसपी मुकुन्द रिजालले जानकारी दिए । १० वर्षदेखि चारपानेमा ससुरालीमा परिवारसँगै बस्दै आएका सुवान केही महिना यतादेखि स्थानीय ऐन कुमार राजवंशीको घरमा एक्लै भाडामा बस्दै आएका थिए, उनले भने, घटनाको प्रकृति हेर्दा परालको कुन्यूभित्र मान्छे राखेर बाहिरबाट आगो लगाएको अनुमान गर्न सकिन्छ । जिल्ला प्रहरी कार्यालय झापाका प्रहरी प्रमुख कृष्णप्रसाद कोइरालका अनुसार अभियुक्तले आगो लगाउनुअघि श घिसारेर फाल्न खोजेको देखिन्छ । शवलाई घिसारेर नालामा फाल्न खोजेका र त्यहाँ छिटै थाहा हुन्छ भन्ने लागेपछि नजिकैको कुन्यूभित्र हालेर आगो लगाइएको देखिन्छ, कोइरालाले भने । घटना भएको आसपास बस्ने स्थानीय मजदुर भारतीय नागरिक केही दिनदेखि हराइरहेको जानकारी आएसँगै उनै मजदुरको खोजीमा लाग्दा हत्यारा पत्ता लागेको कोइरालाले बताए । अभियुक्तले संवेदनशील अंक काट्न प्रयोग गरेको चक्कु, मृतकले प्रयोग गरेको मोबाइल, सिमकार्ड र लाइटर बरामद गरेको छ ।"
गण्डकीमा संसद् अवरुद्ध,"पोखरा : आफ्ना नेताविरुद्ध भ्रष्टाचार मुद्दा दायर भएको भन्दै कांग्रेसले संघीय संसद् अवरुद्ध गरेकै दिन बिहीबार विपक्षले गण्डकी प्रदेशसभा पनि चल्न दिएन। गण्डकीमा मन्त्रीहरूसँग जवाफ माग्दै कांग्रेससहितका विपक्षीले सदन अवरुद्ध गरेका हुन्। सरकारलाई विश्वासको मत दिएको राष्ट्रिय जनमोर्चाकी सांसद पियारी थापाले प्रदेश मन्त्रिपरिषद्मा ३३ प्रतिशत महिला सहभागिता किन नभएको भन्ने प्रश्नको जवाफ मागेकी थिइन्। माघ १४ गतेको बैठकमा उठाएको उक्त प्रश्नको जवाफ नपाएको उनको भनाइ थियो। प्रमुख प्रतिपक्षी दलका नेता कृष्णचन्द्र नेपाली पोखरेलले सरकारको काम किन सन्तोषजनक नभएको भन्ने प्रश्नको जवाफ नपाएको बताएका थिए। संसदीय परम्पराअनुसार प्रमुख विपक्षी दलका नेताले सोधेको प्रश्नको जवाफ सरकार प्रमुखले दिनुपर्ने कांग्रेसको माग छ। तर मुख्यमन्त्री उपस्थित भएर जवाफ नदिएको भन्दै कांग्रेस, राष्ट्रिय जनमोर्चा र समाजवादी पार्टीले सदन चल्न दिएनन्। प्रश्नको जवाफका लागि सरकारका प्रवक्तासमेत रहेका भौतिक पूर्वाधार विकासमन्त्री रामशरण बस्नेत प्रदेशसभामा उपस्थित थिए। सत्तारुढ नेकपाका सांसदले मन्त्रीबाट जवाफ आइरहेको भन्दै सदन चालू गर्न माग गरेका थिए। विपक्षी दलका उपनेता मेखलाल श्रेष्ठले मुख्यमन्त्रीको जवाफ आउनुपर्ने मागसहित नियमापत्ति गर्दा नेकपाका सांसद राजीव पहारीले नियमापत्तिमाथि नै नियमापत्ति गरेका थिए। उनको भनाइ थियो, संसद्मा उठेका प्रश्नको जवाफ ७ दिनभित्र दिने भन्ने व्यवस्था छ, मन्त्रीहरूले जवाफ दिइरहनुभएको छ। सदन सुचारु हुनुपर्छ। विपक्षी र सत्तापक्षका सांसदबीच सदन अवरुद्ध गर्ने र सञ्चालन गर्ने २ थरी मागबीच सभामुख नेत्रनाथ अधिकारीले जवाफका लागि रुलिङ गर्ने बताए। तर कांग्रेसले नमान्दा उनले शुक्रबारसम्मका लागि बैठक स्थगन गरे। बैठकमा समाजवादीका सांसद हरिशरण आचार्यले पनि जवाफ मुख्यमन्त्रीबाटै आउनुपर्ने भन्दै नियमापत्ति जनाएका थिए। संसद्को हिउँदे अधिवेशन पुस २३ मा सुरु भएको थियो। सरकारले यो अधिवेशनबाट सुशासनसम्बन्धी विधेयक पारित गराइसकेको छ। प्राविधिक शिक्षा तथा व्यावसायिक तालिम प्रतिष्ठान गठन तथा सञ्चालनसम्बन्धी विधेयकमाथि छलफल गर्ने कार्यसूची बिहीबारका लागि तय थियो। तर सभामुखले बैठक सुरु गरेर उक्त विधेयकमाथि सैद्धान्तिक छलफलको प्रस्ताव राख्न सामाजिक विकासमन्त्री नरदेवी पुनलाई अनुमति दिनासाथ विपक्षी सांसदले उठेर नियमापत्ति गर्दै सदन अवरुद्ध गरे।"
अन्नपूर्णकर्मीले जिते अवार्ड,काठमाडौं : ग्लोबल आएमी बैंकको आयोजनामा भएको फोटो प्रतियोगितामा दुई अन्नपूर्णकर्मीले अवार्ड जितेका छन्। शुक्रबार भएको प्रतियोगितामा ७ विधा अन्तर्गत समाचार फोटोमा अन्नपूर्णका फोटो पत्रकार दीपेन श्रेष्ठले पहिलो अवार्ड जितेका हुन्। साथै नेचर एण्ड वाइल्ड विधामा श्रेष्ठ सेकेन्ड भएका थिए। त्यस्तै स्पोर्टस् अन्तर्गत अन्नपूर्णकी फोटो पत्रकार सुनिता डंगोल सेकेन्ड भएकी छिन्। सोही विधामा गोरखापत्रका विकास द्वारे पहिलो भए भने नेपाल नयूजका दिनेश गोले तेस्रो भएका थिए।
चीनसँग सीमा जोडिएको लप्चीमा कोरोनाबारे निगरानी,"दोलखा : चीनसँग सीमा जोडिएको दोलखाको लप्चीमा कोरोना भाइरसको संक्रमण रोक्न सतर्कता अपनाउन सुरू गरिएको छ । चीनमा महामारीको रूपमा फैलिएको कोरोना भाइरसको संक्रमणबाट बच्नका लागि दोलखामा विभिन्न कार्य गरी सतर्कता अपनाउन सुरू गरिएको हो । चीनसँग सीमा जोडिएको विगु गाउँपालिका१, लामाबगरको लप्ची गाउँमा कोरोना भाइरसबारे सचेतना कार्यक्रम आयोजना गर्न लागेको दोलखाका प्रमुख जिल्ला अधिकारी भीमकान्त शर्माले जानकारी दिए। चीनको स्वशासित राज्य तिब्बतको टासीक्याङबाट लप्ची गाउँमा पैदल यात्राबाट करिब १२ घण्टामा आइपुगिन्छ । यस ठाउँमा दोहोरो बैबाहिक सम्बन्ध पनि छ । यसै कारण कोरोना भाइरस सर्न सक्ने सम्भावनाबाट सतर्कता अपनाउन लागिएको स्वास्थ्य कार्यालय दोलखाको प्रमुख विभुकुमार झाल बताए। लप्चीको माथिल्लो भूभागमा हिउँ जमेर तत्काल आवतजावत नभए पनि महामारीको रुपमा फैलिएको कोरोना भाइरसबाट सतर्कता अपनाउनु अनिवार्य भएको सीमा प्रशासन कार्यालय लामाबगरका प्रमुख श्रीकृष्ण विडारीले जानकारी दिए। कोरोनाको महामारीले लामो समय रहन सक्ने र फागुनबाट तिब्बततर्फ आवतजावत हुने भएकोले अहिलेदेखि नै सर्तकता अपनाउन लागिएको उनले बताए । स्वास्थ्य प्रमुख झाका अनुसार हालसम्म सो क्षेत्रमा कसैलाई पनि कोरोना भाइरसको लक्षण देखिएको जानकारी छैन । तत्काललाई कोरोना भाइरसबाट बच्ने उपाय, लक्षण र उपचारका विधिबारे जिल्लास्थित िसञ्चारमाध्यमबाट सूचनाहरु प्रशारणको काम भइरहेको झाले बताए । विगु गाउँपालिकाले सीमामा परिचालन गर्ने गरी प्रतिकार्य समिति समेत गठन गरेको प्रजिअ शर्माले जानकारी दिए।"
कृषि अनुदानमा भ्रष्टाचार : ६ विरुद्ध मुद्दा,"काठमाडौं : भटेरिनरी अस्पताल तथा पशु सेवा विज्ञ केन्द्र, कपिलवस्तुका मत्स्य विकास अधिकृत सुरेन्द्रप्रसाद भुजसहित ६ जनाविरुद्ध मुद्दा दायर गरेको छ। अख्तियार दुरुपयोग अनुसन्धान आयोगले मत्स्य विकास अधिकृत सुरेन्द्रप्रसाद भुज, पशु चिकित्सक डा रुपनारायण श्रेष्ठ र पशु विकास अधिकृत डा सोहन गुप्ताविरुद्ध विशेष अदालतमा मुद्दा दायर भएको हो। कपिलवस्तु शिवराज नगरपालिका११ स्थित नव प्रगतिशील बहुउद्देश्यीय कृषक समूहका नाममा दुर्गाप्रसाद खनाल र सचिव उमेश चौधरीलाई प्रतिवादी बनाइएको छ। बाख्रापालन कार्यक्रमको लागि सरकारी अनुदान रकममा भएको हिनामिनामा उनीहरुविरुद्ध मुद्दा दायर गरिएको अख्तियार प्रवक्ता प्रदीपकुमार कोइरालाले जानकारी दिए। उनीहरुबाट ६ लाख भ्रष्टाचार भएको भन्दै विगो मागिएको छ। उनीहरुले अनुदानको रकम कुनै काम नै नगरी भुक्तानीको खुलेको छ। नव प्रगतिशील बहुउद्देश्यीय कृषक समूहका अध्यक्ष खनाल र सचिव चौधरीले समूहको बैठकको गलत निर्णय तयार गरी खोर निर्माण गरी बाख्रासमेत पालन गरेको भनी झुठ्ठा विवरण र बिल भरपाई पेस गरेको पाइएको छ। हरि ओम इन्जिनियरिङ कन्सल्टेन्सिका ई बिबेक कुमार गुप्ताले १० हजार लिएर आफ्नै कन्सल्टेन्सिमा बसी गलत प्रकारको लिखत तयार गरिदिएको अख्तियारले जनाएको छ। उनीविरुद्ध पनि अख्तियारले मतियार बनाएर मुद्दा हालेको छ। ६ जना आरोपीविरुद्ध भ्रष्टाचार निवारण ऐन बमोजिम सजाय मागदाबीसहित विशेष अदालत, काठमाडौंमा आरोपपत्र दायर गरिएको छ।"
लाटेकोसेरो संरक्षण उत्सव (फोटो फिचर),"पोखरा : किसानको साथी लाटोकोसेरो तथा हुँचिलको अवैध व्यापार हुन थाले पछि संरक्षणका लागि ९ वर्षदेखि प्रकृतिका साथी नामक संस्थाले विभिन्न जिल्लामा संरक्षण उत्सव गर्दै आएको छ। मुसा खाएर बालीनाली संरक्षणमा महत्वपूर्ण भूमीका खेल्ने लाटोकोसेरो संरक्षणका लागि स्याङ्जा जिल्लाको भैसेगौडा राङभाङमा शुक्रबारदेखि दुई दिने संरक्षण महोत्सव सुरु भएको छ। लाटोकोसेरो चराको अवैध चोरी सिकारी हुन थालेपछि किसानको साथीको रुपमा परिचित लाटोकोसेरो संरक्षणका लागि उत्सव आयोजना भएको हो। राङभाङ क्लव र मिलेनियम टेक व्यवस्थापन समितिको स्थानीय आयोजनामा भएको महोत्सवमा लाटोकोसेरोको महत्व, संरक्षणका उपायका विषयमा संस्कृतिक कार्यक्रम गरिएको थियो। महोत्सव स्थलमा लाटोकोसेरोका बारेमा म्युजियम नै तयार गरीएको छ। पर्यावरणीय महत्व, धार्मिक महत्व, इकोसिस्टममा यसले खेल्ने भूमीका लगायतका विषयमा स्थानीय अभिभावक, विद्यार्थीले सांगितिक प्रस्तुती दिएका छन्। कर्यक्रममा गण्डकी प्रदेशका आर्थिक मामिला तथा योजना मन्त्री किरण गुरुङले प्रकृति संरक्षणलाई प्राथामिकतामा राखेर मात्र विकास निर्माणमा प्रदेश सरकार लाग्ने बताए। वन्यजन्तु संरक्षण विना मानव अस्थित्व सम्भव नभएकोले गण्डकी प्रदेश सरकार यस्ता संरक्षण कार्यक्रममा हातेमालो गरि अघि बढ्ने उनले सुनाए। मुसाहरुको संख्या नियन्त्रण गरेर किसानलाई सहयोग गर्ने भएकोले लाटेकोसेरोलाई किसानको साथी भनिन्छ। यिनको एक परिवारले (भाले, पोथी र बच्चाहरु) एक सिजनमा ३००० वटासम्म मुसा खाने गर्छन्। मुसाबाहेक यिनले किरा फट्याङग्रा, सर्प, भ्यागुताको संख्या पनि नियन्त्रण गर्ने प्रकृतिका साथीहरु नामक संस्थाका कार्यकारी निर्देशक राजु आचार्यले बताए। लाटोकोसेरोहरुलाई देवी लक्ष्मीको वाहन मानिन्छ। पर्यावरणलाई सन्तुलित राख्न पनि यिनको मुख्य भूमिका रहन्छ। यिनको उपस्थितिले प्रकृति स्वस्थ छ भन्ने संकेत गर्ने आचार्यले बताए। ४६ वटा जिल्लामा गरेको प्रारम्भिक अध्ययनको आधारमा नेपालबाट वार्षिक कम्तीमा २००० वटासम्म लाटोकोसेराहरु तथा हुचील मारिने तथा विभिन्न मुलुकहरुमा अवैध रूपमा पठाइने गरेको भेटिएको उनले जानकारी दिए। नेपालमा लाटोकोसेरोको वासस्थान तराइदेखि हिमालसम्म फैलिएको प्रकृतिका साथीहरु संस्थाका बन्यजन्तु अनुसन्धान तथा संरक्षण निर्देशक यादव घिमिरेले बताए। लाटोकोसेरोको संख्याको बारेमा नेपालमा अध्ययन नभए पनि हालसम्म २३ प्रजातिका लाटोकोसेरो अभिलेख भएको उनले बताए। जसमध्ये ८ प्रजातीहरु नेपालमा दुर्लभ मानिन्छन्। यसमध्य दुईवटा प्रजातीहरुलाई लामो समय देखि नेपालमा अभिलेख गरिएको छैन्। विश्वमा करिब २२५ प्रजातीका लाटोकोेसेराहरु पाइन्छन्। उत्सव आयोजनाबाट स्थानीय गाउँको पर्यटन प्रवद्धन समेत हुने स्थानीय आयोजकले विश्वास लिएका छन्। पर्यटकीय गाउँ राङभाङमा होमस्टे पनि संचालनमा छ। स्थानीय समुदायले होमस्टे संचालन गरेको मिलेनियम भैसैगौडा सामुदायिक घरबासका अध्यक्ष बालकुमार गुरुङले जानकारी दिए।"
धनकुटामा छुट्टै कोरोना उपचार कक्ष,"धनकुटा : जिल्ला अस्पताल धनकुटाले कोरोना भाइरस उपचार गर्न छुट्टै कोरोना भाइरस उपचार कक्ष तयार गरेको छ। अस्पताल भवनको दोस्रो तलामा छुट्टै एउटा कोठामा कोरोना भाइरस उपचार कक्ष तयार गरिएको अस्पतालका निमित्त मेडिकल सुपरिटेण्डेट डा पुजन विश्वकर्माले बताए। उनका अनुसार सो भाइरसका लक्षण देखिएका विरामी आएमा छुट्टै कक्षमा राखी उपचार गर्ने व्यवस्था गरिएको छ। कोरोना भाइरस उपचार कक्ष रहेको कोठामा तीन वटा वेडको व्यवस्था गरिएको छ। उपचारका लागि आएका विरामीमा हालसम्म पनि कोरोना भाइरसको लक्षण देखा परेको छैन्। बिहीबार प्रमुख जिल्ला अधिकारी डा कृष्णवहादुर घिमिरेको अध्यक्षतामा जिल्ला अस्पताल प्रमुख, जनस्वास्थ्य प्रमुख, जिल्ला स्थित सुरक्षा निकायका प्रमुखलगायत स्वास्थ्य सेवासँग सम्वन्धित संस्था तथा व्यक्तिहरुको उपस्थितिमा बसेको बैठकले नोवेल कोरोना भाइरसको महामारी, रोकथाम तथा आवश्यक सतर्कता अपनाउने कार्यलाई प्रभावकारी रुपमा अधि बढाउने निर्णय गरेको थियो।"
बालविवाहका समर्थक पक्राउ,"नेपालगन्ज : जानकी गाउँपालिका३ का नरेश कुर्मीकी कक्षा ८ मा पढ्दै गरेकी १७ वर्षीया छोरीको बिहे बुधबार हुँदै थियो। किशोरी र बालक्लबको पहलमा त्यो बिहे रोकियो। गाउँमा त रोकियो तर सीमावर्ती भारतको बहराइच जिल्लाको नरैनापुर गाउँमा गएर उनको बिहे भइछाड्यो। कुर्मी समुदायले सानैमा बिहे गरे पनि उमेरले छोरी परिपक्व भएपछि गौना र थौना गरेर केटाको घरमा पठाउने चलन हुन्छ। बालविवाहको भेद खुल्ने डरले यो परिवारले गौनाथौना नगरेरै छोरीलाई बेहुलासँग पठाइदिए। अघिल्लो बुधबार गत १५ माघमा नेपालगन्ज उपमहानगरपालिका२१ का प्रभुनाथ वर्माकी एउटी १७ वर्षीया र अर्की १९ वर्षीया छोरीको बिहेभोज चलिरहेको थियो। राति ८ बजे एउटा बेहुला नेपालगन्ज२३ बाट र अर्को जानकी गाउँपालिकाबाट आउने कार्यक्रम थियो। बिहेस्थलमा चार बजेतिर प्रहरी पुग्यो। बिहे बिथोलियो। झन्डै दुई सय स्थानीयले वडा कार्यालय घेराउ गरे। कतिले ताला लगाइदिने धक्की दिए। प्रधानजी हामीले छोरीको बिहे १६ वर्षमै गर्न पाउनुपर्छ। त्यो व्यवस्था गर्नुस्, वडाध्यक्ष रञ्जित खाँले घटना सम्झे, मलाई धम्क्याए। हामी तपार्इंलाई जिताउने। हाम्रो काम नगर्ने। भोट दिन्नौं। म कानुनविपरीत हुन दिन्नँ। बरु भोट नदिए नदिनुस् भने। यो एउटा वडामा मात्र एक साताको अवधिमा सात वटा बिहे किशोरी क्लबकै पहलमा रोकिएको छ। १६ वर्षमै सन्तानको बिहे गर्न पाउनुपर्ने माग गर्दै प्रदर्शन! बाँकेको जानकी गाउँपालिका र नेपालगन्ज उपमहानगरपालिकाका यी दुई प्रतिनिधिमूलक घटना मात्रै हुन्। ०७६७७ मा मात्र किशोरी र बाल क्लबको सक्रियतामा प्रहरीले जिल्लाका विभिन्न स्थानमा ३५ वटा बालविवाह रोकिएको जिल्ला प्रहरी कार्यालय बाँकेका प्रवक्ता शिवबहादुर सिंहले बताए। तीन वर्षको अवधिमा ७९ वटा बालविवाह रोकिएको प्रहरी तथ्यांक छ। प्लान इन्टरनेसनल नेपालको सहकार्यमा स्याक नेपालले जिल्लाका ८ वटै स्थानीय तहसँग मिलेर बालविवाह रोकथाम परियोजना सञ्चालन गरेको छ। परियोजनाले सबै तहमा किशोरी क्लब गठन गरेको छ। क्लब स्थानीय जनप्रतिनिधि, प्रहरी र प्रशासनको सहयोगमा बालविवाह रोक्न मद्दत गरेका छन्। डुडुवाका बाल क्लबले पुसयता चार वटा बालविवाह रोकेका थिए तर दुई जनाको भारतमा लगेर बिहे भएको परियोजना प्रबन्धक जगदीश थापा बताउँछन्। क्लबको सक्रियताले बिहे रोकिए पनि कानुन छलेर बालविवाह भइरहेको संघीय युवा सञ्जालका सदस्य तथा प्रदेश ५ संयोजक साहिल अन्सारी अनुभव सुनाउँछन्। विगतमा बाजागाजासहित हुने बालविवाह अहिले गुपचुपमा हुने गरेको छ, बाल अधिकारकर्मीसमेत रहेका अन्सारीले भने। उनी किशोरी र बालक्लबले चुनौती सामना गर्दै बालविवाह रोकथाममा मद्दत गरेको बताउँछन्। उनी भन्छन्, क्लबको सक्रियताले बालविवाह न्यूनीकरणमा मद्दत पुगेको छ तर प्रहरीलाई सूचना दिएको भन्दै क्लबकै सदस्यलाई धम्की आउँछ। तैपनि, उनीहरू समाज सुधारमा सक्रिय छन्। बाँकेका प्रमुख जिल्ला अधिकारी कुमारबहादुर खड्का देशको प्रचलित कानुन उल्लंघन गरी बिहे गर्ने र गराउने मतियार सबैलाई कारबाही गरिने बताउँछन्। प्रजिअ खड्का भन्छन्, कानुन छलेर उमेर नपुग्दै भारतमै लगेर बिहे भएको छ भने यसरी बिहे गराउने अभिभावकलाई पनि अब कारबाही हुन्छ। अधिवक्ता विश्वजित तिवारीका अनुसार मुलुकी अपराध (संहिता) ऐन, २०७४ मा बीस वर्ष नपुगी विवाह गर्न वा गराउन नहुने व्यवस्था छ। २० वर्ष नपुगेर भएको विवाह स्वतः बदर हुन्छ। कसुर प्रमाणित भए बिहे गर्ने र गराउनेलार्ई तीन वर्षसम्म कैद र ३० हजार रुपैयाँसम्म जरिवाना हुन सक्छ। १६ वर्षमै बिहे माग गर्ने २ पक्राउ १६ वर्षमै सन्तानको बिहे गर्न पाउनुपर्ने माग गर्दै सडक अवरोध गर्ने दुई प्रदर्शनकारीलाई बाँके प्रहरीले बिहीबार नेपालगन्जमा पक्राउ गरेको छ। दिउँसो धम्बोझी चोकमा सडक बन्द गर्दै गर्दा प्रहरीले जानकी गाउँपालिकाको कैलासी गाउँका रामदेव मि श्रा र डुडुवा गाउँपालिका३ की पूलमति पाललाई पक्राउ गरेको हो। एक वर्षदेखि १६ वर्षमै सन्तानको बिहे गर्न पाउनुपर्ने माग गर्दै महिलाहरूले स्थानीय तह र जिल्ला प्रशासन कार्यालयमा ज्ञापनपत्र बुझाएर आन्दोलन गरिरहेका छन्। मधेसी समुदायमा २० वर्षसम्म छोरीलाई बिहे नगरी राख्न गाह्रो हुन्छ। पोेइल गए हाम्रो इज्जत जान्छ। त्यसैले १६ वर्षमै बिहे गर्न पाउनुपर्छ भन्ने माग हो, प्रदर्शनकारी मि श्राले भने। प्रहरीले सुरुमा पाललाई नियन्त्रणमा लिएको थियो। पाल पक्राउ परेलगत्तै नाबालक सन्तानसहित प्रदर्शनमा आएका झन्डै डेढ सय जना महिलाले सडक बन्द गर्न थालेपछि प्रहरीले मि श्रालाई पनि पक्राउ गरेको थियो। दुवै जनालाई जिल्ला प्रहरी कार्यालयमा राखिएको छ। मिश्रा र पाललाई पक्राउ गरेपछि महिलाको टोेली खजुरा रोडमा रहेको जिल्ला प्रहरी कार्यालयको गेटमा पक्राउ परेका साथीलाई छुटाउन गएका थिए। प्रहरीले उनीहरूलाई गेट बाहिरै रोकेर राखेको थियो। जिप्रका बाँकेका प्रवक्ता डीएसपी शिवबहादुर सिंहले पक्राउ परेका दुवै जनालाई कानुनबमोजिम कारबाही गरिने बताए। उनले भने, देशको प्रचलित कानुनलाई चुनौती दिँदै चक्काजाम गरेर सडक बन्द गर्नेहरूलाई कानुनबमोजिम कारबाही हुन्छ।"
बस्ती उजाडिएपछि पीडित सडकमा,"राजविराज : बिहीबार बिहानै राजविराज प्रशासनमा होहल्ला गर्दै एक हुल मानिसहरू आए । च्यातिएका तथा मैलो लुगा लगाएका, हातमा थोत्रा थाल बजाउँदै प्रशासन घरा हालेर घरबास मागे । मधुरो काम निक्लिए पनि चिसो सिरेटोले मौसम प्रतिकूल नै थियो । तर उनीहरू आफ्नो घरबासको लागि भन्दै चिसोको प्रवाह नगरी कोही खाली खुट्टा त कोही एकसरो कपडामै गाउँबाट बिहानै राजविराज पुगेका थिए राजगढ गाउँपालिका४ बेल्ही चपेनाका १४ परिवार मुसहर । आफ्नो थातथलो उजाडिएपछि भोग प्यास नभनी प्रशासनमा घरबास माग्न बालबालिकादेखि बृद्धसम्म बिहीबार राजविराज पुगेका थिए । गत शनिबार साँझ यि मुसहर समुदायले अकल्पनीय दुर्दशा भोगे । गाउँकै रामबहादुर मण्डलले तीन पुस्तादेखि बस्दै आएको उनीहरूको छाप्रो भत्काएपछि विस्थापित बनेका १४ परिवारका करिब ७० जनाले जिल्ला प्रशासनमा प्रमुख जिल्ला अधिकारीलाई भेटेर बासको व्यवस्था गराउन माग गरे । पाँच दिनदेखि हुस्सुको कहरमा खुला आकाशमुनि बस्न बाध्य भएका उनीहरूले संविधानले नै हरेक नागरिकलाई सुरक्षित बासको अधिकार प्रदान गरेकाले प्रशासनले कार्यान्वयन गर्नुपर्ने माग गरे । वैकल्पिक व्यवस्था नगरी वर्षौंदेखि बस्दै आएका घर एकाएक भत्काएपछि बालबालिकादेखि वृद्धवृद्धासम्मको बिचल्ली छ, पीडित जयप्रकाश गुप्ताले भने । भूमिसम्बन्धी (आठौं संशोधन) ऐन २०७५ को ५२ (ख) को उपदफा (१) मा समेत भूमिहीन विपन्नलाई एक पटकका लागि उनीहरूले आबाद कमोत गर्दै आएको स्थानमा वा नेपाल सरकारले उपयुक्त ठहयाएको सरकारी जग्गा उपलब्ध गराउनुपर्ने उल्लेख छ । तर दलित बस्तीमा जानकारी नै नदिइ शनिबार साँझ डोजर चलाएर घर भत्काइयो । साँझपख घर उजाडिएपछि चिसोमा कठ्यांग्रिँदै रात कटाएको गुम्ताले गुनासो गरे । एकाएक घर भत्काउन आएपछि हामीले सामान पनि मिलाउन पाएनौं, बालच्चा स्याहार्ने कि सामान सम्हाल्नु ? , उनले भने । अर्को व्यवस्था नहुँदै बस्ती भत्काइएपछि १४ परिवार मुसहर घरबारविहीन भएकोमा वडा ४ का अध्यक्ष हेमनारायण साहले दुःख प्रकट गरे । गरिब, भूमिहीनलाई अन्याय नहुने गरी अदालतको फैसला कार्यान्वयन गर्नु पर्नेमा उनको जोड थियो । ऐलानी जग्गा छुट्याएर उनीहरूको व्यवस्थापन गरेपछि घर भत्काएको भए अदालतको फैसला कार्यान्वय पनि हुने र सुकुम्बासी मुसहरको पनि । तर त्यसो नहुनु दुःखद् हो, वडाध्यक्ष साहले भने । जग्गाधनीले २०२८ सालमा जग्गा नापी हुँदा मुसहर बस्तीको ऐलानी जमिन र ४० मिटर डगर बाटोसमेत नम्बरी बनाएको ज्ञापन पत्र बुझाउन आएका रामअशिष सदाको आरोप छ । बाजेकै पालादेखि हाम्रो थातथलो यहीँ हो । मेरो जन्म पनि यहीँ भएको थियो, पीडित सदाले भने, कानुनी प्रक्रियाबारे जानकारी नहुँदा अदालतको फैसला हाम्रो पक्षमा आउन सकेन । दैनिक मजदुरी गरेर खर्च जोहो गर्दै आएका मुसहर बस्तीमा अधिकांश निरक्षर छन् । पहुँच नभएकै कारण पुर्खौंदेखि बस्दै आएको थातथलो गुमाएर सडकमा आउनुपरेको चरनदेवी सदाले बताइन् । घर भत्काएदेखि न खानाको ठेगान छ न बासकै । तीन दिनदेखि राम्रोसँग खान पाएका छैनौं । प्रशासनले हाम्रो अधिकार दिन्छ कि भनेर ध्यानाकर्षण गराउन खाली खुट्टै यहाँसम्म पुगेका हौं, चरनदेवीले गुनासो गरिन् । ७० वर्षीय बद्री सदाले पनि आफू जन्मेकै थालथलोको मायाँ मारेर विस्थापित हुनुपर्ला भन्ने कल्पना पनि गरेका थिएनन् । बारीमा उम्रिने झार उखेलेजसरी डोजरले घर उजाड्न थालेपछि त्रासकाबीच मुसरहरले शनिबारको रात स्थानीय जनता मावि र पोखरी किनारको आँप बगैंचामा कठ्यांग्रिँदै कटाए । सुकुम्बासी मुसहरलाई विस्थापित गराउने कार्यमा आफ्नो कुनै पनि प्रकारको संलग्नता नरहेको गाउँपालिका अध्यक्ष परमानन्द यादवले बताए । अदालतको ओदशअनुसार नै मण्डलले आफ्नो नाममा रहेको जग्गामा बनेका घर खाली गरेका हुन्, अध्यक्ष यादवले बताए । अदालतको आदेश कार्यान्वयन गराउन आफूले पाँच कठ्ठा साढे सात धुर जग्गा खाली गराउन भनेको बताए । रामबहादुरले भने आफ्नो निजी जमिनमा बस्ती रहेको भन्दै अदालतमा मुद्दा दायर गरेका थिए । ज्ञापनपत्र बुझ्दै प्रशासकीय अधिकृत किशोर रामले उचित व्यवस्थापन गर्न राजगढ गाउँपालिकालाई सोमबार पत्र पठाएको बताए । तपाइँहरूको समस्यालाई मध्यनजर गरी गाउँपालिकामा पत्र पठाइसकेका छौं । तर यस्तो चिसोमा खुला आकाशमुनि कठ्यांग्रिएका विस्तापितका लागि भने गाउँपालिकाले कुनै व्यवस्थापनको काम अघि बढाएको छैन ।"
उखुबारीमा युवतीको शव,"मोरङ : विराटनगर महानगरपालिका१२ बखरीस्थित उखुबारीमा युवतीको शव भेटिएको छ । शुक्रबार बिहान घाँटी काटेर सलले बेरेको अवस्थामा युवतीको शव भेटिएको हो । मोरङका प्रहरी नायब उपरीक्षक लोकदर्शन थापाका अनुसार अन्दाजी २४२५ वर्षीया देखिने युवतीको घाँटीमा काटेको चोटसमेत रहेकाले उनको हत्या भएको आशंका छ । शुक्रबार उखु काट्न गएका मजदुरले शव देखेपछि प्रहरीलाई खबर गरेका थिए । युवतीको पहिचान खुलेको छैन, थापाले भने, घटनाका विषयमा अनुसन्धान भइरहेको छ ।"
बम्जनको आश्रममा प्रहरीको घेराबन्दी : मुख्य सहयोगी नियन्त्रणमा,"सिन्धुली : लिटल बुद्धका नामले चिनिएका तपस्वी रामबहादुर बम्जनको सिन्धुलीस्थित आश्रममा शुक्रबार बिहान प्रहरीले घेराबन्दी गरेको छ। बलात्कार र हत्यासहित विभिन्न अपराध गरेको आरोप लागेका बम्जनलाई अदालतले पक्राउ गर्न पूर्जी जारी गरेपछि प्रहरी सक्रिय भएको हो। विभिन्न आश्रममा बस्दा पाँच जना अनुयायी र आनीहरु बेपत्ता पारिएको, आश्रमका आनीहरुमाथी यौन दुर्व्यवहार गरेको, यातना दिएको आरोपमा बम्जनमाथि किटानी जाहेरी परेपछि उनलाई पक्राउ गर्न शुक्रबार बिहान प्रहरीले घेरा हालेको हो। जिल्ला अदालत सर्लाहीले आरोपित बम्जन पक्राउ गर्न बिहीबार पूर्जी जारी गरेपछि सिआइवी, प्रदेश नम्बर दुईको दंगा नियन्त्रण टोली र जिल्ला प्रहरी कार्यालय सिन्धुलीको टोलीले कमलामाई नगरपालिका ८ पैरेस्थित बम्जनको आश्रममा खानतलासी गरेको हो। तर, बम्जन आश्रममा नभेटिएपछि प्रहरीले अनुसन्धानका लागि बम्जनका मुख्य सहयोगी तोप्चन गरुमार्ग गुरुका नामले चिनिएका ज्ञानबहादुर बम्जनलाई नियन्त्रणमा लिइएको जिल्ला प्रहरी कार्यालय सिन्धुलीका प्रहरी प्रमुख एसपी रन्जु सिग्देलले जानकारी दिईन्। प्रहरीको टोलीले शुक्रबार करिब ६ घण्टा बम्जनको आश्रमलाई घेराबन्दी हालेको थियो। बिहीबार जिल्ला अदालत सर्लाहीले बम्जनलाई पक्राउ गर्न अनुमति दिए लगत्तै शुक्रबार बिहान करिब चार बजेदेखि प्रहरीले बम्जनको आश्रममा घेरा हालेको थियो। तर, बम्जन आश्रममा फेला पर्न सकेनन्। बम्जनका विषयमा अनुसन्धान गर्न उनका मुख्य सहयोगी तोप्चेन गुरु भनिने ज्ञानबहादुर बम्जनलाई नियन्त्रणमा लिएर सोधपुच्छ गरिरहेका छौं, उनले भनिन्।बिहीबार बेलुकासम्म बम्जन आश्रममानै रहेको सूचनाका आधारमा प्रहरीले आश्रमलाई घेराबन्दीमा हालेर बम्जनलाई नियन्त्रणमा लिने प्रयास गरेको थियो। उनी प्रहरी आएको थाहा पाएपछि आश्राम नजिकैको जंगलमा लुकेको आशंकामा प्रहरीले खोजतलास गरिरहेको छ। बम्जन र उनका सहयोगीलाई नुवाकोटका अनुयायी सञ्चलाल वाइबाको बाँडेगाउँकै आश्रममा हत्या गरी बेपत्ता बनाएको भन्दै सञ्चलालका छोरा महेन्द्रले जिल्ला प्रहरी कार्यालय सिन्धुपाल्चोक र मकवानपुरमा किटानी दिएका छन्। बेपत्ता भएका भनिएका सुरेश आलेमगरको खोजीका लागि बारामा, सन्चलाल वाइबा र फूलमाया रुम्बा (पासाङ) को खोजी गर्न मकवानपुर तथा सिन्धुपाल्चोकमा र चुन्माले चिनिने चिनीमाया तामाङको खोजीका लागि आफन्तले नुवाकोट प्रहरीमा निवेदन दिएका थिए। बेपत्ता भएका भनिएका चारै जना २०६९ सालदेखि २०७२ सालको बीचमा बेपत्ता भएको बताइएको छ। सन् २०१० मा बारा जिल्लामै केही स्थानीयलाई हातपात गरेको विवरण आएपछि बम्जनमाथि प्रहरीले अनुसन्धान सुरु गरेको थियो। सन् २०१२ मा फेरि सोही कारण देखाउँदै करिब तीन महिनासम्म दुई जना विदेशी महिलालाई बन्धक बनाएपछि बम्जन चर्चामा आएका थिए। पछिल्लो समय रौतहटकी एक १८ वर्षीया युवतीले पत्रकार सम्मेलन गर्दै बम्जनले आफूमाथि बलात्कार गरेको आरोप लगाएकी थिइन् । उनले बम्जनविरुद्ध थप आरोपहरूसहित प्रहरीमा उजुरी दिएपछि सिआइवीको विशेष टोली र प्रहरीले अनुसन्धान गर्दै आएको छ। केही महिना अघि सिन्धुली आश्रममै अनुयायीहरुलाई दर्शन दिँदै आरोपी बम्जन। बेपत्ता पारिएको भनिएका वाइबा र आलेमगरलाई बमजनको आदेशमा सिन्धुपाल्चोकस्थित आश्रममा कुट्दाकुट्दै मारिएको आरोप छ। यस्ता आरोपका बारेमा प्रहरीको विशेष टोलीले गतवर्षको माघ महिनामासमेत सिन्धुली, सिन्धुपाल्चोक, सर्लाही र मकवानपुर जिल्लामा रहेका बम्जनका आश्रममा पुगेर अनुसन्धान गरेको थियो। तर, त्यतिबेला बम्जनलाई पक्राउ गर्ने आदेश नभएका कारण पक्राउ गर्न नसकिएको प्रहरीले जनाएको थियो। उता बम्जनको अनुयायी तथा बोधि श्रवण धर्म संघका केन्द्रीय सदस्य छत्र घिसिङले भने तपस्वी बम्जनमाथी लागेको आरोप निराधार भएको टिप्पणी गरे। विभिन्न जिल्लाका आश्रममा रहँदा विवादित भएका बम्जन करिब दुईवर्ष यता सिन्धुली आश्रममा बस्दै आएका छन्।"
जेठाजुले गरे बुहारीको हत्या,ताप्लेजुङ : बिहीबार साँझ ताप्लेजुङमा जेठाजुले बुहारीको हत्या गरेका छन्। पाथिभरा याङवरक गाउँपालिका२ का ४३ वर्षीया पूर्णकुमार लिम्बुले ३५ वर्षीया भाइ बुहारी सुकमाया लिम्बुको धारिलो हतियार प्रहार गरी हत्या गरेका हुन्। जिल्ला प्रहरी कार्यालय ताप्लेजुङका प्रमुख ज्ञानेन्द्र फुयाँलका अनुसार बिहीबार साँझ पाँच बजेतिर घटना भएको हो। घाँटी र टाउँकोमा खुकुरी प्रहारबाट गम्भीर घाइते भएकी सुकमायाको उपचारका लागि जिल्ला अस्पताल ल्याउने क्रममा बाटोमै मृत्यु भएको हो। सुकमायाका श्रीमान मेलामा गएको बेला उनको हत्या भएको प्रहरीले बताएको छ। केही समयअघि अंशण्डाको विषयमा दाजुभाइबीच विवाद भएको प्रहरीको प्रारम्भिक अनुसन्धानबाट खुलेको छ। घटना लगत्तै प्रहरीले पूर्णकुमारलाई पक्राउ गरेको छ। घटनाको विषयमा अनुसन्धान भइरहेको फुयाँलले बताए।
भ्रूणहत्या प्रकरण : आलुबारीमा भेटियो २१ हप्ताको भ्रूण,"फिदिम : पाँचथरको कुम्मायक गाउँपालिका अध्यक्ष जयबहादुर चेम्जोङको दबाबमा हत्या गरेर फालिएको भ्रूण प्रहरीले फेला पारेको छ। शुक्रबार दिउँसो सदरमुकाम फिदिममा सञ्चालित समर्पित अस्पताल परिसरमा भू्रण फेला परेको हो। अस्पताल नजिकैको आलुबारीमा भ्रूण फेला परेको हो, पाँचथरका प्रहरी निरीक्षक रोमनराज आर्यालले भने, प्लाष्टिकमा प्याक गरेर पुरेको अवस्थामा भू्रण फेला परेको हो। तर, भेटिएको भ्रूणको परीक्षण गर्न बाँकी रहेको उनले बताए। समर्पित अस्पतालमा पुस २६ गते राति यासोकस्थित सुकुम्बासि दलित परिवारकी १९ वर्षीया युवतीको पेटमा हुर्किएको २१ हप्ताको गर्भपतन गराइएको थियो। स्याबरुम्बाका रमेश खड्कासगँ प्रेम विवाह गरेकी युवतीको पेटमा गर्भ थियो। अन्तर्जातीय विवाहबाट गर्भवती भएपछि अध्यक्षसहित रमेशको परिवारले दबाब दिएर जबरजस्ती गर्भपतन गराएका थिए। अध्यक्ष चेम्जोङ फरार अध्यक्षको दबाबमा भू्रणहत्या शीर्षमा समाचार प्रकाशित भएपछि चेम्जोङ फरार छन्। बुधबारदेखि चेम्जोङ सम्पर्कमा छैनन्। पीडित युवतीले अध्यक्षसहित सातविरुद्ध जाहेरी दिएकी छन्। जाहेरी परेकामध्ये तीन जनालाई प्रहरीले नियन्त्रणमा लिएको छ। गाउँपालिका अध्यक्षको दबाबमा भ्रूणहत्या भ्रूणहत्यापछि छटपटिँदै युवती अध्यक्षसहित फरार रहेका सबैको खोजी भइरहेको छ, पाँचथरका प्रहरी नायब उपरीक्षक सिद्धराज न्यौपानेले भने, प्रहरीले कानुन बमोजिम कारबाही अघि बढाएको छ। भू्रणहत्याको समाचार प्रकाशित भएपछि पत्रकारलाई मुद्दा हाल्ने भन्दै चेम्जोङ सदरमुकाम फिदिम आएका थिए। मुद्दा हाल्न हच्किएका उनले पत्रकार सम्मेलन गरेर समाचार लेख्ने पत्रकारविरुद्ध वातावरण बनाउने कोशिस गरेका थिए। एकाएक पत्रकार सम्मेलन पनि स्थगित गरेर चेम्जोङ बेपत्ता भएका हुन्।"
स्वास्थ्यकर्मीनै औषधी नखाएपछि ६ वर्षमा सकिने अभियान १० वर्षमा पनि सकिएन्,"दाङ : दाङसहित १३ जिल्लामा शनिवारदेखि हात्तीपाइले रोगविरुद्धको औषधी निशुल्क रुपमा खुवाइँदै छ। राष्ट्रिय अभियान अन्तरगत दाङमा ६ वर्षमा नै पुरा हुनु पर्ने अभियान १० वर्षदेखि सञ्चालन हुँदै आएको छ। सहज रुपमा औषधी सेवन नगर्दा अभियानले सार्थकता पाउन नसकेको निर्कोल जिल्लाका स्वास्थ्य सरोकारवालाहरुले निकालेका छन्। औषधी खुवाउन खटिएका र अन्य अवस्थामा रहेका स्वास्थ्यकर्मीहरुले नै हात्तीपाइलेविरुद्धको औषधी नखाँदा समस्या बढ्दै गएको छ। आफुले औषधी खाएर सुरु गर्नुपर्ने अभियानमा स्वास्थ्य कर्मीहरुनै सहभागी नहुँदा विगतका वर्षहरुमा समस्या भएको तुलसीपुर उपमहानगरपालिकाका स्वास्थ्य महाशाखाका स्वास्थ्य निरीक्षक विमल केसीले बताए। जिल्लाका स्वास्थ्य कर्मीहरुबाट समेत केहि नकारात्मक सन्देश प्रवाह भइको पाइएको छ, स्वाथ्यकर्मीहरुलाई सचेतना दिने उदेश्यले महाशाखाले आयोजना गरेको कार्यक्रममा निरिक्षक केसीले भने हामीनै यसमा जिम्मेवार भएनौं भने अभियान कसरी सफल हुन्छ? उनले स्वास्थ्यकर्मीलगायत शिक्षक वर्गले औषधी सेवनका चासो नदिँदा बर्सेनी हात्ती पाइलेको प्रकोप बढीहरेका बताए। गत वर्ष ५६ प्रतिशतले औषधी सेवन गरेको तथ्याक छ। यसमा नेपानी सेना, नेपाल प्रहरी, सरकारी कर्मचारी र स्वास्थ्यकर्मीहरु कम मात्रै सहभागी भएका छन्। यस वर्ष भने ८० प्रतिशत भन्दा बढीलाई अभियानमा सहभागी गराइने योजना गरिएको छ। महाशाखा प्रमुख ओमपी न्यौपानेले जानकार, सहरीया र शिक्षितहरुबाटै औषधी सेवन नभएकोले चुनौति बढीहरको बताए। यो अभियानमा सहभागिहुदा आफु पनि र अरुलाई पनि सुरक्षित गर्न सकिने उनले बताए। हात्ती पाइले रोगको निर्मुल हुने समयमा दाङमा यसको अबस्था डर लाग्दो रहेको छ उनले भने, यो समय भनेको रोगका जिवाणु मरिसक्नुपर्ने समय हो, तर पनि हामी खतरामा छौं। जिल्लामा हात्ती पाइले निर्मुलका लागि अहिलेसम्म करोडौं रुपैयाँ खर्च भइसकेको छ तर उपलब्धी शुन्य प्राय छ। एक साथ अभियानमा सरिक भएका प्रदेश ५ का रोल्पा र रुकुमलगायतका जिल्लामा हात्ती पाइले रोग मुक्त भएको भन्दै अभियान हटाइसकेका छन्। तर दाङ बर्दिया, बाके र कपिलवस्तुमा भने यसको अवस्था डर लाग्दो देखिँदै आएको छ। जिल्लामा अहिले पनि ३ प्रतिशत नागरिकमा हात्ती पाइनेको जिवाणुबाट संक्रमण भएको जिल्ला स्वास्थ्य कार्यालयका प्रमुख सुनिता पौडेलले बताइन। दाङको जनसख्या साढे ६ लाख छ उनले भनिन् त्यसमा ३० हजारमा हात्तीपाइलेको जिवाणु देखिन्छ।"
जेठाजुले करणी प्रयास गरेको भन्दै उजुरी,वीरगन्ज : पर्साको जिराभवानी गाउँपालिकाको महादेवपट्टीकी एक महिलाले जेठाजुले करणीको प्रयास गरेको आरोप लगाउदै उजुरी दिएकी छन्। ३० वर्षीया महिलाले आफनै जेठाजुले बिहीबार साँझ घर बाहिरको धारामा पानी लिन गएका बेला करणीको प्रयास गरेको आरोप लगाएकी हुन्। जेठाजुले करणीको प्रयास गरेको भन्दै बिहीबार नै इलाका प्रहरी कार्यालय सेढवामा लिखित उजुरीसमेत दिएको वडाअध्यक्ष सेख नुमान आजमले जानकारी दिए। महिलाले आरोप लगाएका उनका जेठाजु भने बिहीबार बेलुकीदेखि नै घर फरार छन्। इलाका प्रहरी कार्यालय सेढवाका प्रहरी नायव निरीक्षक अरुणकुमार रायले करणी प्रयास भएको भन्दै उजुरी दिएको जानकारी दिए। उजुरी लगत्तै प्रहरी आरोपितको घरमा पुग्दा उनी घर छाडेर फरार भएको रायले बताए। आरोपितको खोजी भइरहेको उनको भनाइ छ। पीडित महिलका श्रीमान् पाँच महिनादेखि रोजगारिका लागि भारतमा बस्दै आएका छन्। श्रीमान् भारत गएको बेलादेखि नै जेठाजुले मोबाइलमा पटकपटक फोन गरेर यौन सम्बन्धका लागि प्रस्ताव राख्दै आएको समेत उनले खुलासा गरेकी छन्। आफूले बहाना बनाएर टार्दै आएको तर बिहीबार साँझ भने घर बाहिरको धारामा पानी लिन गएका बेला जबरजस्ती समातेको उनको आरोप छ।
सञ्चित कोषको १८ करोड दुरुपयोग !,"काठमाडौं : रौतहटको देवाहीगोनाही नगरपालिका प्रमुख धर्मेन्द्रकुमार पटेलसहित पाँच जनाविरुद्ध अख्तियारमा अनियमिताको उजुरी परेको छ। नगर प्रमुख पटेल, तत्कालीन प्रशासकीय अधिकृत नागेन्द्र्र पटेल, निमित्त प्रशासकीय अधिकृत मनोज झा र लेखापाल नरेन्द्र यादवको मिलेमतोमा सञ्चित कोषको रकम हिनामिना भएको उजुरीमा उल्लेख छ। उनीहरूले आर्थिक वर्ष २०७५७६ को बजेट नगरसभाबाट पारित नगरी १८ करोेड २६ लाखभन्दा बढी रकम आफ्नो पद र अधिकारको प्रयोग गरी दुरुपयोग गरेको उजुरीकर्ताको दाबी छ। सर्त अनुदान ८ करोड ९८ लाख, राजस्व बाँडफाँट ५ करोड ३९ लाख, मालपोततर्फको आन्तरिक आम्दानीबाट ६७ लाख, प्रदेशतर्फको विशेष अनुदान ९७ लाख, संघीय सरकारबाट समानीकरण अनुदानमध्येबाट २ करोड २५ लाख रुपैयाँ कोषमा जम्मा भएको थियो। उक्त रकम संविधानको धारा २२९ (२), स्थानीय सरकार सञ्चालन ऐन २०७४ परिच्छेद १० बमोजिम आर्थिक कार्य प्रणालीसम्बन्धी प्रक्रिया पूरा गरेर, स्थानीय राजपत्रमा प्रकाशन गरी, नगरसभाबाट स्वीकृत नीति तथा कार्यक्रम र बजेट समेटिएको नगर विकास कार्यक्रम पुस्तिका सार्वजनिक गरेर मात्रै खर्च गर्ने व्यवस्था छ। गत मंसिर ११ गते बसेको कार्यपालिका बैठकमा २०७६७७ को नीति तथा कार्यक्रम र बजेट नगरसभामा पेस गर्ने एजेन्डामा छलफल हुँदा सञ्चित कोषको रकम खर्च भयो भनेपछि उपप्रमुखलगायत सदस्यले बहिष्कार गरेका थिए। त्यसपछि नगर प्रमुखले नगरसभा भंग गरेपछि बजेट पारित हुन सकेको थिएन। कर्मचारीसँगको मिलेमतोमा नगर प्रमुख पटेलले भ्रष्टाचार गरेको दाबीसहित अनुसन्धान कारबाहीको माग जनप्रतिनिधिले नै गरेका छन्। उनीहरूले प्रधानमन्त्री तथा मन्त्रिपरिषद्को कार्यालय, राष्ट्रिय सतर्कता केन्द्र, संघीय मामिला तथा सामान्य प्रशासन मन्त्रालय, महालेखानियन्त्रकको कार्यालयलाई बोधार्थ दिएका छन्। नगर प्रमुख पटेलले रिसइबी साँध्न मुद्दा हालेको प्रतिक्रिया दिएका छन्। कोष तथा लेखानियन्त्रण कार्यालय (कोलेनिका)कै सहमतिमा रकम खर्च गरिएको दाबी उनले गरे। गत वर्ष नगरसभा भएन अनि कोलेनिकाको सल्लाहमै ससर्तवाला रकम खर्च गरिएको हो, उनले भने। उनले कार्यपालिकाको निर्णयअनुसार खर्च भएको उनले बताए। उजुरी गर्ने जनप्रतिनिधिले तलबभत्ता, इन्धनबापत रकम बुझेको उनले सुनाए।"
५० हजारमा लोभ्याएर २० लाख ठगी,"काठमाडौं : कैलाली गोदावरी१० का रणबहादुर साउदलाई चार वर्षअघि ह्यारी लोगन नामबाट फेसबुकमा फ्रेन्ड रिक्वेस्ट आयो। विदेशी साथी बन्न खोजेपछि उनले एक्सेप्ट गरे। उनीहरूबीच २०७४ भदौदेखि इमेल र ह्वाट्सएपमार्फत पनि कुराकानी हुन थाल्यो। गत भदौमा बिरामी पर्दा रणबहादुरलाई ह्यारीले ५० हजार रुपैयाँ उपचारार्थ भन्दै पठाइदिए। रणबहादुरले ह्यारीलाई दुःख पर्दाको साथी सम्झिए। यस्तो अवस्थामा ठगिनुपर्ला भन्ने त सायदै कसैले सोच्छ। तर, उनै बेलायती नागरिक ह्यारीले आफूसँग २० लाख रुपैयाँ ठगी गरेको रणबहादुरको भनाइ छ। सेनेगलबाट सस्तो मूल्यमा महँगो कस्मेटिक सामान आउँदै छ। म लिएर आउँछु, ह्यारीलाई उद्धृत गर्दै उनले भने, दुवै मिलेर व्यापार गरौंला। उनले प्रस्ताव स्वीकार गरे। ह्यारीले गत असोजमा भन्सार क्लियरेन्सका लागि १ हजार डलर पठाउन भने। रणबहादुरले सस्तोमा सामान पाउने आसमा ऋण खोजेर पठाए। भन्सार कटे पनि प्रहरीलाई घूस खुवाउनुपर्छ भन्दै फेरि २ हजार ४ सय डलर मागे। उनले ह्यारीले भनेअनुसार सजिलै पैसा पठाए। धेरै लागतको सामान भएकाले बैंक ग्यारेन्टीका लागि भन्दै फेरि रकम मागे। उनले फेरि बैंक क्लियरेन्सका लागि भनेर २ हजार ६ सय डलर पठाइदिए। सामान भारतको दिल्ली आइपुग्यो भनेर गत मंसिरमा फोन आयो। रणबहादुर खुसी भए। ह्यारीले भन्सार कटाउन ३ लाख ७४ हजार भारु पठाउन लगाए। उनले परिवार र साथीसँग सल्लाह गरेर पैसा पठाए। अब प्रहरीलाई मिलाउनुपर्छ भन्दै ह्यारीले पुनः २ हजार ६ सय डलर मागे। उनले त्यो पनि पठाए। भारतको पञ्जाब नेसनल बैंकस्थित फार्मिन हुसेनको खाता नम्बर ४०५२०००१००२०६९९८ मा ३ लाख ७४ हजार भारु, मोहम्मद खालिकको खाता नम्बर ६०६४०००१०००६५०७८ मा ३ लाख ३४ हजार भारु, जब्बरको खाता नम्बर ०६४७००१०१२३३९३२ मा २ हजार २ सय डलर र उही खातामा २ हजार ६ सय डलर पठाएको उनले सुनाए। उनले शिल्पा नामकी महिलाको नाममा भारतको इन्धुसिन्ध बैंकमा रहेको खाता नम्बर ९२७७१०७७८८५४ मा सुरुमा १ हजार डलर पठाएका थिए। उनले पैसा पठाएको पठायै गरे। सामान कहिले आउँछ भनेर प्रश्न ह्यारीले मंसिरमा आउँछ भने। ह्यारीले गत मंसिरमा सामान लिन भारतको इन्दिरा गान्धी विमानस्थलमा बोलाए पनि। उनी खुसी हुँदै गाडी रिजर्भ गरेर साथीसँग पुगे। तीन घण्टा कुर्दा पनि ह्यारी नआएपछि मात्रै उनले आफू ठगीमा परेको थाहा पाए। मलाई बिरामी हुँदा पनि सहयोग गरेको मान्छेले कसरी ठग्ला भनेर सोच्नै सकिनँ तर ठग रहेछ, उनले अन्नपूर्णसँग भने, महिनाको ६० हजार रुपैयाँ ब्याज तिर्नुपर्छ, म धेरै समस्यामा छु। उनी विदेश जाने चक्करमा थिए, ठगको फन्दामा परे। मैले प्रहरीको केन्द्रीय अनुसन्धान ब्युरोमा निवेदन दिएको छु। उहाँहरूले हेर्छौं भन्नुभएको छ, उनले भने, त्यो ठगले अरूलाई पनि यसरी नै ठगेको हुन सक्छ। ब्युरोका प्रवक्ता एसपी बेलबहादुर पाण्डेले रणबहादुरले दिएको निवेदनअनुसार अनुसन्धान भइरहेको बताए।"

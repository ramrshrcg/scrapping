शीर्षक,विवरण
प्रधानमन्त्रीको हस्तक्षेप जरुरी,"ऊर्जामन्त्री वर्षमान पुन हरेक विदेशी सरकारका प्रतिनिधि, कूटनीतिक पदाधिकारी, विदेशी कम्पनीका प्र्रतिनिधिसँगको भेटमा मात्र होइन, उनका प्रत्येक विदेश भ्रमणमा एउटा आग्रह गर्ने गर्छन्, नेपालमा आउनोस्, जलविद्युत्मा लगानी गर्नुहोस्, हामी सारा वातावरण मिलाएर बसेका छौं। पुनले विदेशी लगानीकर्ता वा सरकारी प्रतिनिधिसँगको औपचारिक भेट गरेपछि मन्त्रालयले जारी गर्ने प्रेस विज्ञप्तिमा पनि यही कुरा उल्लेख भएर आउँछन्। तर तिनै ऊर्जामन्त्री पुनले स्वदेशी लगानीमा निर्माण हुन लागेका २५० मेगावाटका पाँचवटा आयोजना रोकेका छन् विद्युत् प्राधिकरणको सञ्चालक समितिबाट पारित हुन नदिएर। करिब ४० अर्ब रुपैयाँ लगानी हुने स्वदेशका यी आयोजना निर्माणको चरणमा पुग्दानपुग्दै प्राधिकरणले एकाएक एउटा नियम लागू गरिदियो १७ प्रतिशतभन्दा बढी पुँजीको प्रतिफल नपाइने। जबकि मन्त्री पुनले चाहेका आयोजनाका हकमा यस्तो नियम लागू नहुने गरी सञ्चालक समितिबाट फुकुवा गरिदिए। केही आयोजनालाई यस्तो नियम लागू गर्ने र केहीलाई कसिराख्ने भयो। जलविद्युत्मा कसरी हुन्छ लगानी आकर्षित गर्ने भन्ने नीति सरकारको छ। तर प्राधिकरण अध्यक्ष तथा ऊर्जामन्त्री पुनले सरकारकै नीतिविपरीत लगानीलाई कसरी हुन्छ खल्बल्याउने भन्नेतिर गएको हो कि भन्ने आशंका उत्पन्न भएको छ उनकै व्यवहारले। किनभने केही आयोजनाका हकमा मात्र यो नियम लागू गर्नु भनेको अहिलेको अवस्थामा दुई सय ५० मेगावाटको आयोजनामा लगानी नगर्नु भनेसरह हो। यो नियम नलगाई नछाड्ने हो भने अरू आयोजनाका हकमा किन फुकुवा गरेको भन्ने प्रश्न स्वाभाविक रूपमा उठ्छ। उही लगानी कसैलाई काखा र कसैलाई पाखा गर्नुको कारण के हो ? प्रतिफलविना निजी क्षेत्रको लगानी आउँदैन। प्रतिफल सुनिश्चित गर्ने केही शर्तहरू छन्। ती शर्त पूरा गरेका मुलुकमा मात्र लगानी आउँछ। नेपालको जलविद्युत्मा जोखिम उच्च छ। विकसित मुलुकको दाँजोमा यहाँ प्रतिफल केही बढी छ। अमेरिका, जापान वा युरोपजस्ता मुलुकमा जोखिम कम छ र नै प्रतिफल पनि कम छ। केही बढी प्रतिफल पाउनाकै लागि यहाँ लगानी आउने प्रयास गर्छ। तर सरकारमा बसेकाहरूको यस्तो रबैयाले लगानीकर्ता दिक्क भई फिर्ता हुँदै गएका छन्। सरकारले गत चैतमा लगानी सम्मेलन गरेर राष्ट्रियअन्तर्राष्ट्रिय लगानीकर्तालाई आह्वान गर्यो। तर विदेशी लगानी प्रतिबद्धता गत वर्षको भन्दा कम भयो। तथापि स्वदेशमै केही जोखिम उठाएर लगानी गर्न खोज्नेलाई ऊर्जामन्त्रीको रबैयाले हतोत्साही पारेको छ। प्रवद्र्धकपिच्छे नीति लागू हुन थालेपछि त्यसलाई एकरूपतामा ल्याउन, राज्यका तर्पबाट विभेद हुन नदिन विद्युत् प्राधिकरणले रिटर्न अन इक्विटी (आरओई) को विद्यमान असमान नीति संशोधनका लागि प्रयास गर्यो। उसले आफ्नो बोर्ड बैठकमा चारचारपटकसम्म प्रस्ताव लग्यो। तर ऊर्जामन्त्री पुनको उदासीनताले फिर्ता भयो। अहिले आएर उक्त ४० अर्ब रुपैयाँ लगानी हुने र भारतबाट आयात हुने बिजुलीमा आधा कटौती हुने निर्माणउन्मुख पीआरओआर जलविद्युत् आयोजना अन्योलमा परेका छन्। यसले भारतसितको बिजुली आयातको निर्भरता कायमै राख्ने नियत छर्लंग देखिन्छ। किनभने स्वदेशी ऊर्जालाई एकदुई रुपैयाँ बढी दिएर भए पनि प्रोत्साहन गरौं भन्ने उद्देश्य देखिएन। जबकि सरकारको औद्योगिक तथा वाणिज्य नीतिले स्वदेशी उद्योगलाई संरक्षण गर्ने भनेको छ। यहाँ त आउन लागेको र खन्न सुरु गरिएका आयोजनालाई कसरी हुन्छ फिर्ता जाओस् र लगानी भड्कियोस् भन्ने नियत देखिन्छ। अर्कोतर्फ, प्राधिकरणका सञ्चालक समितिका अन्य सदस्यहरू पनि यो मुद्दामा गम्भीर छैनन्। प्रधानमन्त्री केपी शर्मा ओलीले समृद्ध नेपाल र सुखी नेपाली को राष्ट्रिय अभियान सञ्चालन गरेका छन्। यो राष्ट्रिय उद्देश्य प्राप्ति प्रधानमन्त्री एक्लै वा कुनै एक मन्त्रालयको मात्र जोडबल या सकारात्मक पहलले हुँदैन। सबै मन्त्रालय, सरकारी निकाय र नागरिक समाजले समेत यो राष्ट्रिय अभियानमा साथ दिन जरुरी हुन्छ। आर्थिक समृद्धिको पहिलो शर्त हो लगानी। नेपाल सरकारले आफ्नै स्रोत र साधनले मात्र सामाजिक र पूर्वाधार क्षेत्रमा लगानी गर्न सक्दैन। त्यही भएर बहुपक्षीय तथा द्विपक्षीय ऋण वा अनुदान सरकारले लिँदै आएको छ। परिवर्तित अवस्थामा बाह्य सहायता राशि घट्दै गइरहेका छन्, जसले गर्दा सरकारले निजी क्षेत्रको लगानीमाथि बढी निर्भर हुनुपर्ने बाध्यता परेको छ। तसर्थ ऊर्जामन्त्री पुनले नियतवश नेपाली लगानी रोक्न खोजेका हुन् कि उनको ढंग नपुगेर, यसमा प्रधानमन्त्री ओलीले प्रत्यक्ष हस्तक्षेप गरी वाधाअड्काउ फुकाउन जरुरी देखिन्छ।"
सार्क बिउँझाउने मोदीको टेलिफोन,"काठमाडौं : दक्षिण एसियाली क्षेत्रीय सहयोग संगठन (सार्क) ले पुनः जीवन पाउनेनपाउने बहस सुरु भएको छ। भारतपाकिस्तान तनाव सार्कमा बाधक बन्दै आएको छ। भारतीय प्रधानमन्त्री नरेन्द्र मोदीले सार्क क्षेत्रका नेतालाई टेलिफोन गरी शुभकामना दिइरहँदा पाकिस्तान र अफगानिस्तानको नेतृत्वसँग संवाद नहुनुले त्यस्तो बहस सुरु भएको हो। विज्ञहरूले मोदीको यस्तो व्यवहारले सार्क अघि बढ्न नसक्ने संकेतका रूपमा अथ्र्याएका छन्। भारतीय प्रधानमन्त्री मोदीले सार्क सदस्य मुलुक नेपाल, बंगलादेश, भुटान, श्रीलंका, माल्दिभ्सका राष्ट्र एवं सरकार प्रमुखलाई पालैपालो टेलिफोन गरेर नयाँ वर्ष सन् २०२० को शुभकामना दिएका थिए। तर पाकिस्तान र अफगानिस्तानका सरकार र राष्ट्र प्रमुखलाई भने उनले फोन गरेनन्। सार्क अध्यक्षका नाताले नेपाली कूटनीतिज्ञले समेत अनौपचारिक रूपमा चासो देखाएका छन्। सार्क सचिवालयले पनि यसमा चासो देखाउँदै परराष्ट्र मन्त्रालयसँग सोधखोज गरेको एक अधिकारीले बताए। सार्कमा भारत, पाकिस्तान, श्रीलंका, बंगलादेश, भुटान, माल्दिभ्स र अफगानिस्तान सदस्य छन्। भारतीय प्रधानमन्त्री मोदीले सार्क अध्यक्ष एवं प्रधानमन्त्री ओलीलाई टेलिफोन गरी दुई देशबीचका समस्या र यस क्षेत्रको समग्र राजनीतिबारे छलफल गरेका थिए। मोदीले दुईपक्षीय समस्या समाधान गरी सम्बन्ध थप सुदृढ बनाउने र सार्क क्षेत्रमा सहकार्य अघि बढाउने पनि बताएको प्रधानमन्त्री निकटस्थले सुनाए। मोदीले श्रीलंकाका राष्ट्रपति र प्रधानमन्त्री दुवैलाई फोन गरी शुभकामना दिँदै सहकार्यका विषयमा छलफल गरेको श्रीलंकाका सञ्चारमाध्यमले जनाएका छन्। मोदीले भुटानका राजा जिग्मी गेसर नाम्ग्याल वांग्चुक, प्रधानमन्त्री डालोटे छिरिङ, बंगलादेशका प्रधानमन्त्री सेख हसिना, श्रीलंकाका राष्ट्रपति गोताभाय राजापाक्षे, प्रधानमन्त्री महिन्दा राजापाक्षे, मालदिभ्सका राष्ट्रपति इब्राहिम मोहम्मद सोलिहसँग वार्ता गरेका थिए। प्रधानमन्त्री ओलीसँग सम्बन्ध राम्रो बनाउने र बाँकी समस्या समाधान गर्ने विषयमा छलफल भएको प्रधानमन्त्रीका परराष्ट्र मामिला सल्लाहकार डा राजन भट्टराईले जानकारी दिए। कुनै विषयगत कुराकानी नभए पनि नेपाल सधैं सार्क छिटो गराउने र अध्यक्ष हस्तान्तरण गर्न आतुर छ, भट्टराईले भने, अहिले त्यसमा विषयगत कुराकानी त भएन तर नेपालको धारणा स्पष्ट छ। भारतीय प्रधानमन्त्री मोदीले सन् २०१९ मा नेपालभारत सम्बन्ध सुमधुर रहेको सुनाउँदै सन् २०२० मा दुई देशबीच बाँकी विषय समाधान गर्ने र क्षेत्रीय शान्तिमा सहकार्य गर्नुपर्ने बताएका थिए। नेपालभारतबीचको समस्याभन्दा पनि मोदीले यो क्षेत्रलाई आफ्नो आन्तरिक राजनीतिमा जोडेर टेलिफोन गरेझंै देखिन्छ, दक्षिण एसियाली अध्ययन केन्द्र (सिसास) का प्रमुख डानिश्चलनाथ पाण्डेले भने, सार्कको विषयमा कुरा हुनुपर्ने हो। त्यसमा नेपालले कसरी कुरा गर्यो भन्ने पनि हुन्छ। किनकि अध्यक्ष नेपाल हो, पाण्डेले भने, सार्कको मुख्य सरोकारवाला राष्ट्रमध्ये भारत एक हो। पाण्डेका अनुसार भारत र पाकिस्तान सम्बन्ध सुधार नभएसम्म सार्कलाई सक्रिय बनाउन सहज छैन। भारतपाककै कारण सन् २०१६ मा हुने भनिएको १९ औं सार्क शिखर सम्मेलन अहिलेसम्म हुन सकेको छैन। पाकिस्तानका तर्फबाट सार्क महासचिव रहेका अमजद हुसेन वी सियाल शिखर सम्मेलनमा सहभागी नभई कार्यकाल सकेर फर्कंदै छन्। अर्को महिना श्रीलंकाबाट आउने महासचिवले कुन भूमिका निर्वाह गर्छन् र शिखर सम्मेलन हुन्छ भन्ने हेर्न बाँकी छ। मोदीसँगको वार्ताले कालापानी क्षेत्रको विषयपछि देखा परेको नेपालभारत सम्बन्ध थप त्यही विषयमा छलफल गरी सुधार हुने क्रममा रहन सक्ने आंकलन गरिएको छ। यो टेलिफोन वार्ताले नेपाल र भारतबीच छलफलका लागि विन्डो ब्रेक भएको छ, पूर्वपरराष्ट्रमन्त्री डा भेषबहादुर थापाले भने, यो क्षेत्रको साथै दुईपक्षीय सम्बन्धका विषयमा छलफल भयो होला। शुभकामना दिने क्रममा स्वास्थ्यको विषय र अन्य विषय पनि सामान्य छलफल हुने प्रचलन छ। मोदीले पछिल्लोपटक १४ मंसिरमा ओलीलाई चिठी लेखेर स्वास्थ्य लाभको कामनासहित आवश्यक परे भारतमा उपचार गर्नसमेत प्रस्ताव गरेका थिए ।"
"आईपीएस, एमसीसी र नेपालको रणनीति","अबको विश्व र क्षेत्रीय सुरक्षा वातावरणमा नेपालले राष्ट्रिय हितअनुकूल हुने गरी नीति र रणनीति निर्माण वा परिमार्जन गर्नुपर्छ नेपाल केही समयदेखि अमेरिकाको इन्डोप्यासिफिक स्ट्राटेजी (२०१९) र सन् २००४ मा स्थापित मिलिनियम च्यालेन्ज कर्पोरेसन (एमसीसी) बाट प्राप्त हुन लागेको अमेरिकी आर्थिक सहायताबीचको सम्बन्ध केलाउन र उक्त सहायता ग्रहण गर्न हुन्छ कि हुँदैन भन्ने विवादमा रुमलिएको छ। केहीले बुझेर, केहीले नबुझेर र केहीले आफ्नो निहित स्वार्थअनुरूप यस विषयमा धारणा र टिप्पणीहरू सार्वजनिक गरिरहेका छन्। अमेरिकी दूतावासका एक अधिकारीले इन्डोप्यासिफिक स्ट्राटेजी अमेरिकी नीति यो क्षेत्रमा गरिने हरेक कामका लागि दिइएको नाम हो, यो कुनै संगठन वा गठबन्धन नभएको बताएका छन्। नेसनल सिक्योरिटी स्ट्राटेजी विषयमा स्नातकोत्तर तह अध्ययन गरेको नाताले यो विवादित र संवेदनशील विषयमा आफ्नो स्वतन्त्र धारणा प्रस्तुत गर्न सान्दर्भिक ठानेको छु। विवादको विषय यतिखेरका सार्वजनिक विवादको विषय अमेरिकाको इन्डोप्यासिफिक स्ट्राटेजी रणनीति हो वा नीति; यो सैनिक रणनीति हो वा होइन; यो सैनिक संगठन वा गठबन्धन हो वा होइन; एमसीसीबाट प्राप्त हुने ५० मिलियन अमेरिकी डलर आर्थिक सहायताको इन्डोप्यासिफिक स्ट्राटेजीसँग के सम्बन्ध छ र आर्थिक सहायता लिएपछि अमेरिकी सैनिक गठबन्धनमा स्वतः फसिन्छ कि फसिँदैन भन्नेमा केन्द्रित देखिन्छ। एकथरीले इन्डोप्यासिफिक स्ट्राटेजी भनेको नीति मात्र हो भने एमसीसी स्विकार्न सकिने तर रणनीति हो भने स्वीकार गर्न नसकिने तर्क पेस गरेका छन्। केहीले यो भनेकै सैनिक रणनीति हो भनी ठोकुवा गर्दै यसमा कुनै हालतमा पनि नेपाल प्रवेश गर्नु हुँदैन भनेका छन्। झट्ट हेर्दा यो बुझ्न जटिल देखिए पनि मुख्यतया स्ट्राटेजी शब्दावलीमा रहेको फरकफरकबुझाइ, इन्डोप्यासिफिक स्ट्राटेजी र एमसीसीबीचको अन्तरसम्बन्धमा भएको अस्पष्टताबाट उत्पन्न भएको विवाद हो। स्ट्राटेजी निर्माण गर्ने अमेरिकी प्रणाली हामी केमा स्पष्ट हुनुपर्छ भने अंग्रेजी शब्द स्ट्राटेजी भनेको रणनीति हो, नीति होइन। अमेरिकी प्रणालीमा राष्ट्रपति र मन्त्रालयहरूले रणनीति निर्माण गर्छ र प्रकाशित पनि गर्ने गरेको छ। उदाहरणका लागि अमेरिकी राष्ट्रपतिले प्रत्येक दुई वर्षमा राष्ट्रिय सुरक्षा रणनीति जारी गर्छन्। यसको मतलब हो रणनीति स्थायी प्रकृतिको हुँदैन, आवधिक प्रकृतिको हुन्छ। यसमा सुधार र परिवर्तन भइरहन्छ। आफ्ना हित प्रवद्र्धन गर्न समग्रमा विश्व र केही खास देशहरूलाई कसरी हेर्र्ने, व्यवहार गर्ने र त्यसका लागि स्रोतसाधनको परिचालन गर्ने सम्बन्धमा रणनीतिमा उल्लेख गरिएको हुन्छ। इन्डोप्यासिफिक स्ट्राटेजी भनेको अमेरिकाको क्षेत्रीय रणनीति हो। यो रणनीति हिन्दप्रशान्त क्षेत्रमा देखा परिरहेका चुनौतीसँग सामना गर्न बनाएको रणनीति मात्र हो, यो सैनिक रणनीति होइन। त्यसैले यसको नाम इन्डोप्यासिफिक सिक्योरिटी स्ट्राटेजी नराखी इन्डोप्यासिफिक स्ट्राटेजी मात्र राखिएको प्रस्ट देख्न सकिन्छ। तसर्थ यसलाई सैनिक रणनीति भन्ने आधार भेटिँदैन। हिन्दप्रशान्त क्षेत्रमा युद्ध हुने खतराका पूर्वसूचकहरू देखा परेमा अमेरिकाले प्रस्टरूपमा सैनिक रणनीति बनाई अघि बढ्ने सक्ने देखिन्छ। के हो इन्डोप्यासिफिक स्ट्राटेजी जसरी अमेरिकाको नेसनल सिक्योरिटी स्ट्राटेजीले समग्रमा विश्वलाई सम्बोधन गर्छ त्यसैगरी इन्डोप्यासिफिक स्ट्राटेजीले प्रशान्त क्षेत्रलाई हेर्ने र व्यवहार गर्ने कुरा समेट्छ। अब अमेरिकी सरकारले इन्डोप्यासिफिक क्षेत्रमा रहेका सबै देशहरूलाई यही स्ट्राटेजीको प्रिज्मबाट हेर्ने र व्यवहार गर्ने गर्छ। एमसीसीअन्तर्गतको सहायता मात्र होइन, अब सबै प्रकारका अमेरिकी सहायता, भ्रमण, भेटघाट, सेमीनार, तालिम आदि यही क्षेत्रीय योजनाभित्र रहेर सञ्चालन हुन्छन्। किनकि यी सबै गतिविधिले साझेदारी र नेटवर्किङमा टेवा पुर्याउँछ। इन्डोप्यासिफिक स्ट्राटेजीका लक्ष्यहरू हासिल गर्न तीनवटा मार्ग या प्रयास तय गरिएका छन्, जसमा तयारी, साझेदारी र नेटवक्र्ड क्षेत्रको संवद्र्धन। इन्डोप्यासिफिक स्ट्राटेजीले यस क्षेत्रका राष्ट्रहरूसँग नेटवर्किङ गर्नेसम्मको रणनीति मात्र तय गरेको छ। यसमा प्रतिरक्षाका लागि सैनिक गठबन्धन वा सैनिक संगठन निर्माण गर्ने विषयलाई समावेश गरिएको छैन। सैनिक गठबन्धन नेटवर्किङभन्दा धेरै उच्चस्तरको सम्बन्ध हो। कुनै पनि स्ट्राटेजी स्थायी प्रकृतिको हुँदैन। निश्चित समयावधिमा उत्पन्न हुन सक्ने खतरा र चुनौतीलाई सम्बोधन गर्न रणनीति बनाइएको हुन्छ। खतरा र चुनौतीमा आउन सक्ने परिवर्तनलाई ध्यानमा राखी रणनीतिलाई आवधिक रूपमा परिमार्जन गर्ने, थपघट गर्ने वा नयाँ बनाउने कार्य गरिन्छ। अवस्था हेरी यसलाई सैनिक रणनीतिले प्रतिस्थापन गर्न पनि सक्छ। इन्डोप्यासिफिक स्ट्राटेजी पनि निश्चित अवधिका लागि बनाइएको रणनीति हो। विद्यमान रणनीतिअन्तर्गत अमेरिकासँग सैनिक गठबन्धनमा नभएका नेपालजस्ता देशहरूलाई त्यसमा समावेश गर्ने लक्ष्य राखेको देखिँदैन। पछि एसिया प्यासिफिक क्षेत्रमा सैनिक प्रकृतिको चुनौती देखा पर्न गएमा अमेरिकाले छुट्टै नयाँ स्ट्राटेजी वा रणनीति मात्र होइन, ग्रान्ड स्ट्राटेजी निर्माण गर्न सक्छ। ग्रान्ड स्ट्राटेजी भनेको युद्ध क्षेत्रहरूमा युद्ध लड्न राष्ट्रको सम्पूर्ण सैनिक, कूटनीतिक, राजनीतिक, आर्थिक, गठबन्धन र अरू शक्ति प्रयोग गर्न बनाइने योजना हो। इन्डोप्यासिफिक स्ट्राटेजी प्रतिवेदनमा दक्षिण एसियाली मुलुकहरू मध्यभारतसँग अमेरिकाले बृहत् रणनीतिक साझेदारी कायम राखेको छ। भारत एउटा मुख्य प्रतिरक्षा साझेदार देश हो भनी उल्लेख गरिएको छ। भारत, जापान, अस्टेलिया र अमेरिका चारवटा देशबीचमा एउटा क्वाड गठन गरिएको छ, जसमा चारवटै जलसेनाका सेनाध्यक्षहरू रहेका छन्। क्वाडचाहिँ एक प्रकारको सैनिक गठबन्धन हो। प्रतिवेदनमा बंगलादेशसँग पनि बलियो रक्षा साझेदारी रहेको भनी स्वीकार गरिएको छ। श्रीलंकासँग सन् २०१५ देखि अमेरिकी रक्षा मन्त्रालयले बलियो सम्बन्ध स्थापित गरेको छ भनी उल्लेख भएको छ। सन् १९४८ मा दौत्य सम्बन्ध स्थापना भएदेखि नै अमेरिकाले नेपालको सार्वभौमसत्ता, स्वतन्त्रता र भौगोलिक अखण्डताको रक्षा, लोकतन्त्रको संवद्र्धन र समृद्धि हासिल गर्न प्रत्यक्ष र परोक्षरूपमा ठूलो योगदान दिँदै आएको तथ्य बिर्सन हुँदैन। सो प्रतिवेदनमा अमेरिका नेपालसँग मानवीय सहयोग र दैवी प्रकोप उद्धार, शान्ति सेना, सेनाको व्यवसायीकरण, पैदल फौजको क्षमता र प्रतिआतंकवादमा केन्द्रित रही प्रतिरक्षा सम्बन्ध विस्तार गर्न चाहन्छ भनिएको छ। यी क्षेत्रमा अमेरिकाले नेपाललाई धेरै पहिल्यैदेखि नै सहयोग गर्दै आएको हो। प्रतिवेदनमा थप नयाँ प्रतिरक्षाका क्षेत्रहरू उल्लेख भएको पाइँदैन। प्रतिवेदनमा नेपालसँग प्रतिरक्षा सम्बन्ध बलियो छ भनेर स्वीकार गरिएको छैन। प्रतिआतंकवादतर्फ माओवादी विद्रोहीविरुद्ध लड्न अमेरिकाले नेपाललाई सहयोग गरेको सर्वविदित छ। त्यस्तैगरी पैदल फौजको क्षमता अभिवृद्धि गर्न पैदल फौजको व्यक्तिगत हतियार तथा इक्युपमेन्ट हरूको सहायता तथा बिक्री र सैनिक तालिम दिँदै आएको छ। इन्डोप्यासिफिक स्ट्राटेजी र एमसीसीबीचको अन्तरसम्बन्ध एमसीसीको लक्ष्य अल्पविकसित र विकासोन्मुख मुलुकहरूमा गरिबी घटाउनु रहेको छ भने इन्डोप्यासिफिक स्ट्राटेजीको लक्ष्य यस क्षेत्रका राष्ट्रहरूसँग नेटवर्किङ कायम गर्ने रहेको छ। एमसीसीअन्तर्गतको आयोजनाले सैनिक आयोजना वा क्रियाकलाप नभई विकास आयोजनामा सहायता दिने कुरा उल्लेख गरेको देखिन्छ। इन्डोप्यासिफिक स्ट्राटेजी र एमसीसीबीचको सम्बन्ध भनेको सहायता लिने राष्ट्रसँग नेटवर्किङ कायम राख्नु हो। वास्तवमा इन्डोप्यासिफिक स्ट्राटेजी रिपोर्ट २०१९ मा एमसीसीबारे उल्लेख भएको पाइँदैन, न त एमसीसीमै इन्डोप्यासिफिक स्ट्राटेजीबारे उल्लेख छ। छिमेकी राष्ट्रका रणनीतिहरू हरेक सम्पन्न र शक्तिशाली राष्ट्रहरूले अघि सारेका आर्थिक सहायता र रणनीति तत्काल हेर्दा नदेखिए पनि दीर्घकालमा प्रत्यक्ष वा परोक्षरूपमा सुरक्षा रणनीतिका लक्ष्यहरू हासिल गर्ने आकांक्षा बोकेको हुन्छ। चीनको बीआरआई पनि नेपालसँग शुद्ध व्यापार मात्र बढाउन अघि सारिएको जस्तो लाग्दैन। नेपालचीनबीचको कनेक्टिभिटी बढाउने कुरा गैरसैनिक आयोजनाजस्तो देखिए पनि दीर्घकालमा र परिआउँदा यसले सैनिक लक्ष्य हासिल गर्ने काममा उपयोग हुन सक्छ। भारत बीआरआईमा समावेश नहुनु र नेपाल यसमा समावेश हुन खोज्दा भारतले मन नपराउनुको मुख्य कारण चीनसँगको कनेक्टिभिटी लाई भविष्यमा सम्भावित सैनिक उद्देश्य प्राप्तिका लागि प्रयोग हुन सक्ने आशंकाले नै हो। त्यस्तै सन् १९५० को नेपालभारत मैत्री सन्धिमा पनि सैनिक रणनीति अन्तरनिहित छ। यसमा उल्लेख भएका प्रतिरक्षासम्बन्धी विषयहरू चीनलाई मन पर्ने विषय होइनन्। तर, चीनसँग दौत्य सम्बन्ध स्थापित हुनु पहिल्यै भारतसँग यो सन्धि सम्पन्न भइसकेकाले चीनले आपत्ति जनाउन नपाएको मात्र हो। यो सन्धि सन् १९५५ वा चीनसँग दौत्य सम्बन्ध स्थापना भएपछि गर्न खोजिएको भए सायद चीनले पनि आपत्ति जनाउँथ्यो होला भनेर सहजै गर्न सकिन्छ। नेपालको नीति तथा रणनीति हामी अरू देशको नीति र रणनीतिबारे गहिराइमा अध्ययन नगरी सतही रूपमा टीकाटिप्पणी गर्नमा समय खर्च गर्छौं। कूटनीतिक जगत् र रणनीतिक संस्कृतिमा यसले नेपाललाई केकस्ता नकारात्मक असर पार्न सक्छ भनी विचार गर्दैनौं। नेपालसँग दक्षिण एसियाप्रतिको रणनीति, निकट छिमेकीप्रतिको रणनीति र विश्व शक्तिराष्ट्रहरूप्रतिको फरकफरक रणनीति हुनुपर्छ। इतिहासका अनेक कालखण्डमा यस्ता नीति र रणनीतिहरू थिए पनि। अबको विश्व र क्षेत्रीय सुरक्षा वातावरणमा नेपालको राष्ट्रिय हितअनुकूल हुने गरी नीति र रणनीति निर्माण वा परिमार्जन गर्नुपर्छ। नेपालले असंलग्न परराष्ट्र नीति अवलम्बन गरेको छ। नेपालले आफ्नो भूमि दुवै छिमेकी मुलुकविरुद्ध प्रयोग हुन नदिने प्रतिबद्धता व्यक्त गरेको छ। नेपालको राष्ट्रिय सुरक्षा नीतिले नेपाल कुनै पनि सैनिक गठबन्धनमा समावेश नहुने स्पष्ट पारिसकेको छ। सोही नीतिअनुरूप नेपालले बिम्स्टेक संयुक्त सैनिक अभ्यासमा भाग लिएन। अमेरिकाले इराकमा युद्ध लड्दा नेपाललाई पनि फौज पठाउन अनुरोध गरे पनि नेपालले फ्लोरिडास्थित अमेरिकी सेन्ट्रल कमान्ड हेडक्वार्टरमा रहने गरी एकजना सैनिक अधिकृत प्रतिनिधि मात्र पठायो, फौज पठाएन। नेपालका यी नीतिहरूले अमेरिकाको मात्र होइन, कुनै पनि देश वा देशहरूले मिलेर बनाएको सैनिक संगठन वा गठबन्धनमा नेपाल बाँधिन सक्दैन भन्ने स्पष्ट पारिसकेको छ। वास्तवमा नेपालको राष्ट्रिय हितहरूका सन्दर्भमा सन् १९५० सन्धि, बीआरआई र इन्डोप्यासिफिक स्ट्राटेजीले उत्पन्न गर्न सक्ने अवसर र चुनौतीहरूका परिप्रेक्षमा नेपालको रणनीति केकस्तो हुनुपर्छ त्यो निर्माण गर्नेतर्फ ध्यान दिनुपर्छ। सन् १९४८ मा दौत्य सम्बन्ध स्थापना भएदेखि नै अमेरिकाले नेपालको सार्वभौमसत्ता, स्वतन्त्रता र भौगोलिक अखण्डताको रक्षा, लोकतन्त्रको संवद्र्धन र समृद्धि हासिल गर्न प्रत्यक्ष र परोक्षरूपमा ठूलो योगदान दिँदै आएको तथ्य बिर्सन हुँदैन। यस परिप्रेक्ष्यमा एमसीसीबाट प्राप्त हुने आर्थिक सहायता ग्रहण गरी नेपालको गरिबी घटाउन र अति कम विकसित मुलुकबाट विकासोन्मुख मुलुकको श्रेणीमा उक्लन दृढ भएर अघि बढ्नुपर्छ। पूर्वउपरथि सिलवालले राष्ट्रिय सुरक्षा रणनीतिमा विद्यावारिधि गरेका छन्।"
सीमा सुरक्षामा संकल्प : कालापानीबाट भारतीय सेना हटाउने,"काठमाडौं : राष्ट्रियसभाले भारतले अतिक्रमण गरेको नेपाली भूमि रक्षा र कालापानीबाट भारतीय सेना हटाउने संकल्प गरेको छ। सीमा विवादमा कूटनीतिक र उच्चस्तरीय राजनीतिक पहल गर्न सभाले सरकारलाई निर्देश गरेको छ। नेपाली भूभाग अक्षुण्ण राख्न, भारतबाट अतिक्रमित भूमि फिर्ता गर्न र कालापानीबाट भारतीय सेना हटाउन बैठकले बिहीबार सर्वसम्मत संकल्प प्रस्ताव पारित गरेको हो। नेकपाका प्रमुख सचेतक खिमलाल भट्टराईको संकल्प प्रस्तावलाई कांग्रेस सचेतक सरिता प्रसाईले समर्थन जनाएकी थिइन्। सीमासम्बन्धी विषयमा उच्चस्तरको अभूतपूर्व एकता कायम रहेको सन्दर्भमा सशक्त ढंगले कूटनीतिक र उच्चस्तरीय राजनीतिक पहलकदमी गरी नेपालको भूभाग अक्षुण्ण राख्ने र कालापानी क्षेत्रबाट वर्षौदेखि रहँदै आएका भारतीय सेना हटाउन राष्ट्रको आवाज एकताबद्ध बनाउन यो संकल्प प्रस्ताव प्रस्तुत गर्दछौं, प्रस्तावमा छ। लिम्पियाधुरा, लिपुलेक, कालापानीलगायतका नेपाली भूमि समेटेर भारतले नक्सा सार्वजनिक गरेकोमा सभाले आपत्ति जनाएको छ। हाम्रो देशको अविभाज्य भूमिलाई समेटेर भारतले नक्सा सार्वजनिक गरेको सन्दर्भमा नेपाल सरकारको पहलमा सर्वदलीय बैठक आयोजना भई सम्पूर्ण राजनीतिक दलबाट नेपालको उक्त भूभाग र सो भूभागमा रहेका भारतीय सेना फिर्ता गरी नेपाली सीमाको रक्षा गर्न दृढ राष्ट्रिय अडान कायम भइसकेको छ, संकल्पमा छ। यो पनि पढ्नुहोस्  कालापानी विवाद : ओलीमोदी वार्तापछि परराष्ट्र मन्त्रीको यस्तो खुलासा राष्ट्रियसभाले सीमा सुरक्षाका मामिलामा सम्पूर्ण दल र नेपाली जनताको अभूतपूर्व एकता कायम गर्न, नेपाली सीमामा देखिएका समस्या समाधान राष्ट्रिय सहमतिका आधारमा गर्न र नेपालभारत उच्चस्तरीय प्राविधिक समूहद्वारा सीमासम्बन्धी समस्या समाधानमा गरिएको पहल निष्कर्षमा पुर्याउन सरकारलाई निर्देश गरेको छ।परराष्ट्रमन्त्री प्रदीप ज्ञवालीले लिपुलेक, लिम्पियाधुरा र कालापानी क्षेत्रमा सीमा समस्या रहेको स्वीकार गर्दै भारतले समस्या समाधानका लागि तयार रहेको जानकारी गराएको बताए। नयाँ वर्षका अवसरमा प्रधानमन्त्री केपी ओली र भारतीय प्रधानमन्त्री नरेन्द्र मोदीबीचको टेलिफोन वार्तामा पनि दुई देशबीचका समस्या समाधान गरी नयाँ रूपमा सम्बन्ध विस्तार गर्ने कुराकानी भएको परराष्ट्रमन्त्री ज्ञवालीले जानकारी दिए। ज्ञवालीले भने, वार्ताबाटै समस्या समाधान गर्न भारत तयार रहेको स्पष्टोक्ति आएको छ। दुई देशबीच वार्ताका लागि अनुकूल समयको पर्खाइमा छौं। यसअघि प्रतिनिधिसभाका राज्य व्यवस्था र अन्तर्राष्ट्रिय सम्बन्ध समितिले कूटनीतिक र राजनीतिक तहबाट सीमा विवाद हल गर्न सरकारलाई निर्देशन दिइसकेका छन्।"
कांग्रेसमा समानान्तर बैठक : अझै जुटेन सहमति,"काठमाडौं : कांग्रेस संस्थापन पक्ष र असन्तुष्ट पक्षको समानान्तर बैठक जारी रहे पनि विवादित विषयमा सहमति जुट्ने संकेत देखा परेको छैन। पार्टी मुख्यालय सानेपामा बिहीबार सभापति शेरबहादुर देउवासहित संस्थापन पक्षको बैठक चलिरहेका बेला असन्तुष्ट समूहको बैठक महामन्त्री डा शशांक कोइराला निवास महाराजगन्जमा बसेको थियो। वरिष्ठ नेता रामचन्द्र पौडेल पक्षले केन्द्रीय कार्यसमितिको कार्यकाल थप, महाधिवेशन तालिका सार्वजनिक, विभाग गठनलगायतका विषयमा एकलौटी निर्णय भएको भन्दै बैठक बहिष्कार गर्दै आएको छ। यी निर्णय सच्याउनुपर्ने माग असन्तुष्ट पक्षको छ। तर, संस्थापन पक्ष भने निर्णय सच्याउने पक्षमा देखिँदैन। पार्टी इतिहासमा महाधिवेशन कार्यतालिका सहमतिबाटै टुंगिने गरेको थियो। तर यसपटक एकलौटी भयो, पौडेल निकट नेता दिलेन्द्रप्रसाद बडुले भने, चारवटै विषय सहमतिमै टुंग्याउने भनेर वार्ता भएकै दोस्रो दिन एकलौटी निर्णय गरियो। निर्णय नसच्याएसम्म सहमति हुन सक्दैन। संस्थापन पक्षले भने महाधिवेशन कार्यतालिकामा फेरबदल गर्न सकिने भए पनि सबै निर्णय नसच्चिने स्पष्ट पारेको छ। पार्टी प्रवक्ता विश्वप्रकाश शर्माले महाधिवेशन मिति हेरफेर नहुने तर बाँकी कार्यतालिकामा छलफल गर्न सकिने बताए। पुस ११ को निर्णय कुनै एक समूहको होइन। यो पार्टी निर्णय हो। महाधिवेशन निर्धारित मितिमै हुन्छ। त्यही मितिमा महाधिवेशन गर्ने गरी अन्य बाँकी विषयमा संशोधन गर्न सकिन्छ, प्रवक्ता शर्माले भने, विभाग बनाउने र तरुण दलको कार्यकाल थप्ने विषयमा विवाद थिएन। महाधिवेशन कार्यतालिका उहाँहरूको एजेन्डा थियो। त्यसको सम्बोधन भएको छ। प्रवक्ता शर्माले विमतिबीच सहमति खोजेर महाधिवेशन सम्पन्न गर्न सबै लाग्नुपर्नेमा जोड दिए। चारवटा विषयमध्ये नेविसंघबारे कुनै निर्णय भएन। किनकि नेविसंघमा कुरा मिल्न सकेको थिएन, उनले भने, सभापति देउवा आफैं वरिष्ठ नेता रामचन्द्र पौडेल निवास पुगेर सहमतिका लागि प्रयास गर्नुभयो। संवादबाटै महाधिवेशन सम्पन्न गर्ने साझा संकल्पका साथै सबै लाग्नुपर्छ। पार्टीको थपिएको एक वर्षको अन्तिममा महाधिवेशन गर्ने र क्रियाशील सदस्यतासम्बन्धी विधानको व्यवस्था निलम्बन गर्ने निर्णयप्रति असन्तुष्ट समूह सशंकित छ। वरिष्ठ नेता पौडेल समूहले अर्काे वर्ष मंसिर पहिलो साता महाधिवेशन गर्नुपर्ने प्रस्ताव गरेको थियो। कांग्रेस विधानको धारा ४ को १० (ञ) मा नेपाली कांग्रेसको सदस्यता र नेपाली कांग्रेसको क्रियाशील सदस्यता जहिलेसुकै वितरण गरिनेछ। तर महाधिवेशन हुने मितिभन्दा ६ महिनापहिले क्रियाशील सदस्यता प्राप्त गरेको वा नवीकरण गरेको सदस्यले मात्र पार्टीको मतदानमा भाग लिन र यो विधानको व्यवस्थाबमोजिम निर्वाचनमा उम्मेदवार हुन पाउनेछ भन्ने व्यवस्था छ। अहिले उक्त धारा निलम्बन गरिएको छ। संस्थापन पक्षले आफूखुसी क्रियाशील सदस्यता वितरण गरेर पार्टी कब्जा गर्न खोजेको आरोप असन्तुष्ट समूहको छ। विधानमा व्यवस्था भएको महाधिवेशनको ६ महिनाअघि क्रियाशील सदस्यता टुंग्याउने प्रावधान छ। त्यसलाई निलम्बन गरिएको छ। क्रियाशील सदस्यता अनियन्त्रित र महाधिवेशन प्रभावित पार्ने गरी वितरण गर्न खोजिएको छ, नेता बडुले भने, एकतर्फी रूपमा अगाडि बढ्नु उचित हुँदैन। क्रियाशील सदस्यता विवादरहित हुनुपर्छ। पार्टी सहमहामन्त्री डा प्रकाशशरण महतले पनि क्रियाशील सदस्यतासम्बन्धी व्यवस्थामा संशोधन गर्न सकिने बताए। बाँकी विषयमा पुनर्विचार हुँदैन, क्रियाशील सदस्यताको विषय सच्याउन सकिन्छ, उनले भने। मंसिर २६ गते बसेको केन्द्रीय कार्यसमिति बैठक बहिष्कार गरेपछि पौडेल समूह कुनै पनि बैठकमा सहभागी भएको छैन। सभापति शेरबहादुर देउवाले राष्ट्रिय सभा निर्वाचनबारे छलफल गर्न पुस १६ गते बोलाएको पदाधिकारी बैठक पनि असन्तुष्ट समूहले बहिष्कार गर्यो। सुरुमा महाधिवेशन कार्यतालिकालाई प्रमुख एजेन्डा बनाएर बैठक बहिष्कार गरेको असन्तुष्ट पक्षले पछिल्लो समयमा नेपाल विद्यार्थी संघ, नेपाल तरुण दल र केन्द्रीय विभाग गठनलाई प्याकेजमै टुंग्याउनुपर्ने अडान राखेको छ। संस्थापन पक्षले पुस ११ गतेको केन्द्रीय समिति बैठकबाट १४ औं महाधिवेशन कार्यतालिका बहुमतबाट पारित गरेपछि असन्तुष्ट समूह थप चिढियो। पार्टी नेतृत्वसँग कुनै संवाद नगर्ने बरु कार्यकर्तासँग छलफल गर्ने निर्णय वरिष्ठ नेता पौडेल पक्षले गर्यो।"
घुँडा दुखेको औषधिले मिर्गौला बिग्रियो,"काठमाडौं : घुँडा दुखेर अस्पताल पुगेकी एक महिलालाई डाक्टरले दिएको औषधिको असरले मिर्गौलामा खराबी देखिएपछि पीडित परिवारले अदालतमा मुद्दा हाल्ने तयारी गरेको छ। झापा चारआली नगरपालिका१३ की सुनम गौतमको मिर्गाैलामा खराबी देखिएपछि पीडित परिवार यतिबेला चिन्ताग्रस्त छ। झापा बिर्तामोडस्थित बी एन्ड सी मेडिकल कलेज टिचिङ हस्पिटल एन्ड रिसर्च सेन्टरमा घुँडाको उपचार गराएकी सुनमको उपचार यतिबेला काठमाडौं मेडिकल कलेजमा भइरहेको छ। अवस्था क्रिटिकल नै छ। मिर्गौलामा असर देखिएको छ, सुनमका जेठा छोरा संगमले भने। ३९ वर्षीया सुनमको दायाँ घुँडाछेउ एक्कासी दुख्न थाल्यो। घुँडाको केही भाग सुन्निएपछि उनी उपचारका लागि बी एन्ड सी अस्पताल पुगिन्। बी एन्ड सी अस्पताल पुगेकी सुनमलाई जनरल फिजिसियन डालक्ष्मण ठाकुरले मंसीर २७ गते जाँच गरि औषधि प्रेस्क्राइब गरेका थिए। बी एन्ड सीका चिकित्सकले प्रेस्क्राइब गरेको औषधि सेवनले प्रतिक्रिया गर्दा सुनमको अनुहार बिग्रँदै गएको छोरा संगमले जानकारी दिए। अस्पतालमा डा ठाकुरले प्रेस्क्राइब गरेको इन्डोमेथासिन क्याप्सुल र लिवोफ्लोक्स७५० औषधि सेवन गरेपछि उनको अवस्था बिग्रँदै गएको उनले बताए। अस्पतालमा विभिन्न परीक्षण गरिएको परिवारले जनाएको छ। डा ठाकुरले प्रेस्क्राइब गरेको औषधिको प्रभावले शारीरिक क्षति पुगेकाले नयाँ औषधि खुवाउनु पर्ने सुझाव काठमाडौं मेडिकल कलेजका चिकित्सकले दिएका छन्। सोहीअनुसार औषधि सेवन गराउन थालेको अर्का छोरा सुगमले बताए। बिरामी सुनमलाई शारीरिक, मानसिक र भावनात्मक क्षति पुगेको परिवारका सदस्यले बताए। चिकित्सकको हेलचेक्र्याइँका कारण सुनम दिनहुँ डेसिङ गर्दा रुने गरेको सुगमले बताए। उनको अनुहार यतिबेला नचिनिने अवस्थामा छ। अनुहार पोलेकोजस्तो देखिन्छ। शरीरको सबै ठाउँ पोलेजस्तो देखिन्छ। कुनै ठाउँ बाँकी छैन, संगमले भने। स्वास्थ्य अवस्था बिग्रँदै गएपछि मंसिर १ गते उडानबाट काठमाडौं ल्याइएको थियो। काठमाडौं मेडिकल कलेजमा उपचाररत सुनमको मिर्गौलामा असर परेको चिकित्सकले जनाएका छन्। मिर्गौलामा असर पुगेको छ। जुनसुकै बेला पनि डायलासिस गर्नुपर्ने हुन सक्छ भनेर डाक्टरले भनेका छन्, संगमले भने। औषधिको असरबाट सुनमको शरीरमा क्षति पुगेको भन्दै पीडित परिवारले क्षतिपूर्ति मुद्दा हाल्ने भएको हो। मुलुकी अपराध (संहिता) ऐन र उपभोक्ता हित संरक्षण ऐनका आधारमा चिकित्सकीय लापरबाहीमा क्षतिपूर्ति भराइ पाउन मुद्दा दायर गर्ने कानुनी बाटो छ। उपभोक्ता हित संरक्षण मञ्चका उपमहासचिव विष्णु तिमिल्सेना गलत औषधिका कारण सेवाग्राहीको स्वास्थ्यमा क्षति पुग्नु चिकित्सकको गम्भीर लापरवाही भएको बताउँछन्। गलत औषधिकै कारणले मिर्गौला बिग्रन पुगेको हो भने मुद्दा दायर गर्न सकिन्छ, अधिवक्ता तिमिल्सेनाले भने। २० वर्षअघि टाउको दुख्ने समस्याले त्रिपुरेश्वरस्थित ब्लु क्रस नर्सिङ होममा गएकी युवती सिर्जना केसीको डा दिनेश विक्रम (डीबी ) शाहले दिएको औषधिले आँखामा क्षति पुगेपछि क्षतिपूर्ति भराउने फैसला भएको थियो। सर्वोच्च अदालतले ०६६ सालमा केसीलाई क्षतिपूर्तिबापत ६ लाख १७ हजार १ सय १९ रुपैयाँ दिलाउने फैसला गरेको थियो।"
विदेशी काठसँगै भित्रियो कमिला,"काठमाडौं : नेपालको सहरी क्षेत्रमा पछिल्लो समय अनौठो प्रजातिको कमिला देखिएको छ। रातो कमिलाजस्तै देखिने यो यहाँको भने होइन। यस्तो कमिला कहाँबाट कसरी नेपाल प्रवेश गर्यो भन्ने जानकारी कसैलाई छैन। यो कमिला केही समयअघि मात्र नेपाल प्रवेश गरेको नेपाल जडिबुटी उत्पादक संघका अध्यक्ष गोविन्द घिमिरेले बताए। नेपालमा दुई किसिमका कमिला छन्। एउटा वनस्पतिलाई नोक्सान नगर्ने र अर्को नोक्सान गर्ने। नयाँ कमिलाले वनस्पतिलाई नोक्सान गरिरहेको घिमिरे बताउँछन्। यो कमिला सहरी क्षेत्रका पक्की घरमा मात्र देखिएको छ। भर्खरै नेपाल भित्रिएका कारण गाउँसम्म पुग्न नसकेको हुन सक्छ, उनी भन्छन्, वनस्पतिका लागि यो खतरापूर्ण छ। यसले सागपातलगायतका वनस्पति नोक्सान गरिरहेको हामीले भेट्टाएका छौं। विदेशबाट भित्रिने काठसँगै कमिला पनि नेपालसम्म आइपुगेको हुन सक्ने अध्यक्ष घिमिरेको अनुमान छ। उनका अनुसार विभिन्न देशबाट आउने काठको प्रयोग सहरी क्षेत्रमा हुनु र यो कमिला सबैभन्दा पहिले सहरी क्षेत्रमा देखिनुले पनि काठकै माध्यमबाट आइपुगेको हुन सक्छ। अहिले नेपालमा मलेसिया, इन्डोनेसिया, चीन, भियतनामलगायतका विभिन्न देशबाट दुई प्रकारका साल र कुकाठ (नरम काठ) भित्रिने गरेका छन्। यिनै काठमा नेपालले गर्नुपर्ने अत्यावश्यक परीक्षण हुँदैन। यसबाट नेपालमा वातावरणीय जोखिम बढिरहेको जानकार बताउँछन्। विदेशबाट आउने बोक्रासहितको काठबाट नेपालमा वनस्पति र वातावरणीय रोगका कीटाणु तथा हानिकरक कीरा भित्रिने वातावरण कानुनविद् दिलराज खनालको भनाइ छ। नेपालमा प्रशोधन नगरिएका काठ ल्याइन्छ। यी काठबाट अहिलेसम्म नेपालमा के भित्रिरहेको छ भन्ने अध्ययन त भएको छैन तर यो जोखिमपूर्ण छ, खनाल भन्छन्, क्वारेन्टाइन परीक्षण नगरी यस्ता सामग्री भिœयाउनु हुन्न। यसमा सम्बन्धित निकाय अलमलमा देखिन्छ। विकसित देशले आफ्नो वनस्पति र वातावरण जोगाउन भित्रिने सामग्रीको कडा परीक्षण गर्ने गरेको नेपाल फ्रेट फरवार्डर संघका निवर्तमान अध्यक्ष राजन घिमिरे बताउँछन्। अमेरिका, अस्ट्रेलिया, न्युजिल्यान्डजस्ता देशमा कुनै बेला वनस्पति बिग्रिँदै गएका थिए। पछि उनीहरुले अध्ययन गरे र यसको कारण बाहिरबाट भित्रिने वस्तुहरु रहेको पत्ता लगाए, उनी भन्छन्, अहिले कुनै पनि वस्तु परीक्षणबिना यी देशमा लैजान सकिँदैन। विदेशबाट आउने काठ परीक्षणमा नेपाल उदासीन रहेको घिमिरे बताउँछन्। उनका अनुसार आफूले बनाएको मापदण्डअनुसार भित्रिने काठ परीक्षणसमेत सम्बन्धित निकायले गर्न सकिरहेको छैन। बेकामका प्रयोगशाला नेपालमा १५ वटा प्लान्ट क्वारेन्टाइन एवं विषादी व्यवस्थापन प्रयोगशाला छन्। तीमध्ये ११ वटा भारतिरका नाकामा छन् भने तीनवटा चीनतिरका। त्रिभुवन विमानस्थलमा एउटा प्लान्ट क्वारेन्टाइन प्रयोगशाला छ। सबैजसो नाकामा प्रयोगशाला भए पनि जिम्मेवार निकायले परीक्षण गर्न सकेको छैन। पर्याप्त जनशक्ति र पूर्वाधार अभावले काम गर्न नसकेको प्लान्ट क्वारेन्टाइन एवं विषादी व्यवस्थापन कार्यालयका निमित्त प्रमुख सहदेवप्रसाद हुमागाईं बताउँछन्। प्रयोगशालालाई पर्याप्त दक्ष जनशक्ति चाहिन्छ। तर, यहाँ जनशक्ति छैनन्। पुराना रिटायर्ड भएर गइसके, नयाँ आएका छैनन्, उनी भन्छन्, नेपाल भित्रिने काठ जाँच गर्ने पर्याप्त उपकरण छैनन्। यी सब सरकारको प्रथामिकतामा कहिल्यै परेन। वातावरणीय कानुनविद् खनाल सम्बन्धित निकायबीचको समन्वय अभावले पनि समस्या निम्तिएको बताउँछन्। काठ कारोबार हुन्छ वाणिज्य मन्त्रालयबाट, क्वारेन्टाइन परीक्षण हुन्छ कृषि मन्त्रालयबाट, काठ ओसारपसार वन मन्त्रालयको नियमबमोजिम हुन्छ, उनी भन्छन्, यस्तो अवस्थामा कसले के काम गर्ने भन्ने विषयमा अन्योल छ। सम्बन्धित निकायको समन्वय भए समस्या सामधान हुने खनालको भनाइ छ। उनका अनुसार कुनै पनि विदेशी सामग्री क्वारेन्टाइन परीक्षण नगरी भिœयाउनु नेपालले हस्ताक्षर गरेको अन्तर्राष्ट्रिय कानुनविपरीत हो। निकासीपैठारी नियमन गर्न कानुन सरकारले वनस्पति, कृषिजन्य सामग्री तथा खाद्यान्न निकासीपैठारीको नियमन गर्न कानुन बनाउन लागेको छ। बिरुवा संरक्षण ऐन संशोधन गर्न बनेको विधयेक दर्ता भएर संसदीय समितिमा पुगेको छ। कृषि, सहकारी तथा प्राकृतिक स्रोत समितिमा मंगलबार सरकारको प्रस्तावित विधयेकमाछि सौद्धान्तिक छलफल भएको छ। छलफलमा सांसद भवानी थापुङले वनस्पति संरक्षणका लागि बनिरहेको कानुनमा निकासीपैठारीको विषय कसरी प्रवेश गर्यो भन्ने जिज्ञासा व्यक्ति गरेका थिए। विज्ञका रुपमा समितिमा आमत्रित वातावरणीय कानुनविद् खनालले वातावरणीय सुरक्षाका लागि विधेयकमा निकासीपैठारी नियमन गर्ने कुरा समावेश भएको प्रस्ट पारेका थिए। वनस्पतिजन्य सामग्रीका माध्यमले एक देशबाट अर्को देशमा रोग कीरा नभित्रियोस् भनेर वातावरणीय सुरक्षाका लागि विकसित देशले कडाकडा कानुन बनाएका छन्, उनले भने, यो कानुन कृषि र वातावरणीय सुरक्षाका लागि पनि हो। प्रस्तावित विधयेकमा संक्रमित बिरुवा वा बिरुवाजन्य कुरा निकासीपैठारी गर्नेलाई ५० हजार देखि १ लाख ५० हजारसम्म जरिबाना हुने प्रावधान छ।"
लक्ष्य पछ्याउँदै चीन,"चीनले आफ्नो विकाससँगसँगै विश्वको आर्थिक विकासका लागि पनि सकारात्मक भूमिका खेल्दै आइरहेको छ। उसले विश्व अर्थव्यवस्थाको वृद्धिमा धेरै वर्षदेखि ३० प्रतिशतभन्दा बढी योगदान दिँदै आएको छ र ऊ विश्वको आर्थिक वृद्धिको मुख्य इन्जिन पनि बन्दै आएको छ। तर पछिल्लो परिस्थितिमा विश्वव्यापी अर्थतन्त्र फेरि पनि सुस्त हुँदै गएको छ। चीनअमेरिकाबीचको व्यापार घर्षणलगायतका तत्वहरूले चीन, अमेरिकासँगै विश्व अर्थव्यवस्थालाई संकटतर्प धकेलेको देखिन्छ। विश्वव्यापी अर्थतन्त्र ओरालो लाग्न थाल्दा चीनले अर्थतन्त्रलाई गति दिन अनेक उपाय अपनाइरहेको छ। हाल चीनमा अर्थतन्त्रलाई केकसरी चलायमान बनाइराख्न सकिन्छ भनेर धेरै बहससँगै उपायका खोजी पनि भइरहेका छन्। यसैबीच चिनियाँ राष्ट्रिय तथ्यांक ब्युरोका प्रवक्ता फु लिन ह्वैले वर्तमान जटिल र गम्भीर अन्तर्राष्ट्रिय आर्थिक परिस्थितिमा पनि चिनियाँ अर्थव्यवस्थामा ठूलो निश्चित शक्ति र क्षमता रहेको औंल्याएका छन्। ब्युरोले डिसेम्बर १६ मा सार्वजनिक गरेको एक प्रतिवेदनअनुसार सन् २०१९ को अघिल्ला ११ महिनामा चीनको अर्थतन्त्र स्थिर रूपमा विकास हुँदै आएको छ। चीनको कूल ग्राहस्थ उत्पादन जीडीपी सन् २०१९ को तीन त्रैमासिकमा ६९७ ट्रिलियन युआन (९८ ट्रिलियन डलर) पुगेको छ, जुन सन् २०१८ को यसै अवधिभन्दा ६२ प्रतिशतले वृद्धि भएको छ। वर्तमान जटिल र गम्भीर आर्थिक परिस्थितिमा पनि चिनियाँ अर्थव्यवस्था सकारात्मक देखिन्छ। चीनको आर्थिक वृद्धिमा घरेलु मागले महत्वपूर्ण भूमिका खेलेको छ। सन् २०१९ को अघिल्ला तीन त्रैमासिक अवधिमा चीनको उपभोग खर्चले आर्थिक वृद्धिका लागि दिएको योगदान दर ६०५ प्रतिशत छ। चीनको आर्थिक वृद्धिको मुख्य स्रोत उपभोग बनेको छ। करिब एक अर्ब ४० करोड जनसंख्याको ठूलो बजार र ४० करोड मध्यमस्तरीय आय समूहको क्रयशक्ति चीनसँग छ। यसैबीच विश्व बैंकले चीनको आर्थिक वृद्धि दर सन् २०२० र सन् २०२१ मा क्रमशः ५९ र ५८ प्रतिशत हुने जनाएको छ। विश्व बैंकको पछिल्लो अनुमान हालै चीनको रेन्मिन विश्वविद्यालयको आर्थिक अनुसन्धान संस्थानले प्रस्तुत गरेको प्रतिवेदनअनुरूप देखिन्छ, जसले सन् २०२० मा आर्थिक वृद्धि दर ५५ देखि ६ प्रतिशत भित्र रहने भविष्यवाणी गरेको छ। सन् २०२० मा चीनले नवसिर्जन क्षमता र खुलापन तथा सुधार नीतिका आधारमा आर्थिक शक्तिलाई पूर्ण रूपमा बलियो बनाउने उद्देश्य बनाएको छ। वर्ष २०२० मा चीनको विकाससामु देखा पर्न सक्ने जटिल र गम्भीर चुनौतीप्रति आर्थिक बहस तथा छलफल धेरै भएका छन्। गत डिसेम्बरमा अन्तर्राष्ट्रिय आर्थिक आदानप्रदान केन्द्रको तत्वावधानमा चीनको आर्थिक वार्षिक सम्मलेन सन् २०१९२०२० को आयोजनामा भएको थियो। वित्तीय, आर्थिक र बैंकिङ क्षेत्रका पदाधिकारी तथा विज्ञहरूले चीनको वैदेशिक खुलापन प्रवद्र्धन गर्ने विषयबारे विचारविमर्श गरेका थिए। केन्द्रीय आर्थिक समितिका उपप्रमुख हान वन स्यौले पूर्णरूपमा सम्पन्न समाज निर्माण गर्ने विभिन्न कार्यमा टड्कारो उपलब्धि प्राप्त गर्नुका साथै उपभोग, सुख र सुरक्षा सम्बन्धमा पनि जनताको अनुभव निरन्तर रूपमा उकासिँदै आएको बताए। चीनले छोटो समयमै पश्चिमी विकसित मुलुकहरूले सयभन्दा धेरै वर्षमा हासिल गरेको विकासलाई भेट्टाएको मात्रै छैन, उछिनेको समेत छ। वर्ष २०१९ नयाँ चीन स्थापनाको ७०औं वार्षिकोत्सव हो र सोही वर्षमा चीनले आर्थिक समाजको स्वस्थ विकास गर्दै गरिबी निवारण कार्यमा ठूलो प्रगति गरेको छ। गत वर्ष चीनले एक करोड गरिब जनताको उत्थान गरेको छ। चीनले हालसम्ममा नवइतिहासमा ठूलो चमत्कार गर्दै ८५ करोड चिनियाँलाई गरिबीबाट मुक्त गरेको छ। नयाँ वर्ष सन् २०२० चीनका लागि एकदमै महत्वपूर्ण छ। किनकि यस वर्ष चीनले समग्र रूपमा गरिबी निवारणसँगै सम्पन्न समाजको निर्माण गर्ने लक्ष्य लिएको छ। साथै चीनको ससानवु अर्थात् १३औं पञ्चवर्षीय योजनाको अन्तिम वर्ष पनि हो। नवप्रविधिको विकास, हरित विकास, समन्वय, खुलापन, लक्ष्य पूरा गर्न साझेदारीसँगै नयाँ रोजगारको सिर्जना र गरिबी निवारणबाट मध्यमउच्च वृद्धिलाई कायम राख्ने उक्त योजनाका लक्ष्य हन्। साथै गत डिसम्बरमा चीनको आउने नयाँ वर्षको सबैभन्दा आधिकारिक समष्टिगत आर्थिक रणनीति मानिने केन्द्रीय आर्थिक कार्य सम्मेलन पनि आयोजना भएको छ। यस सम्मेलनलाई लामो समयदेखि बाह्य जगत्ले आउँदो वर्षका लागि चीनको समष्टिगत आर्थिक नीतिको तर्जुमा गरिने एक महत्वपूर्ण झ्याल मान्दै आएको छ। सम्मेलनले सन् २०१९ को आर्थिक कार्यको निचोड निकाल्नुका साथै वर्तमान आर्थिक परिस्थितिको विश्लेषण गरेर आगामी वर्षको आर्थिक कार्यका लागि सशक्त निर्देशन दिएको छ। चीनको केन्द्रीय आर्थिक सम्मेलनअनुसार, पहिले बनाइएका योजनाको लक्ष्यबमोजिम सन् २०२० सम्ममा चीनको गरिबी निवारण कार्यको लक्ष्य पूर्णरूपमा सम्पन्न हुने निश्चित छ। सम्मेलनले देशभित्र र बाहिरको अवस्थाबमोजिम कूल आर्थिक अवस्थाको विस्तृत, समष्टिगत र गहन रूपमा विश्लेषण र अनुसन्धान गरेको छ। यसका अतिरिक्त वैदेशिक खुलापन निरन्तर रूपमा अझ ठूलो परिधि, फराकिलो र गहन रूपमा विस्तार गर्दै लैजाने पक्षमा जोड दिएको छ। सन् २०१९ मा चीनले चालेको वित्तीय र मौद्रिक नीतिले समष्टिगत अर्थतन्त्रलाई स्थिरताका साथ सञ्चालन गर्न सही दिशा उपलब्ध गराएकोमा अन्तर्राष्ट्रिय समाजले यसको प्रशंसासमेत गरेको छ। सन् २०१९ को अघिल्ला ११ महिनामा चीनको वैदेशिक व्यापार पनि स्थिर रहँदै चीनको आयात र निर्यातको कूल रकम अघिल्लो वर्षको सोही अवधिको तुलनामा २४ प्रतिशतले वृद्धि भएको छ। तीमध्ये आसियान मुलुकहरूबीचको आयातनिर्यातको कूल रकम १२७ प्रतिशतले वृद्धि भएको छ। बीआरआईमा आबद्ध मुलुकबीचको आयातनिर्यातको कूल रकम ९९ प्रतिशतले वृद्धि भएको छ। यसै वर्ष २०२० को जनवरी १ देखि चीनले आयात कर तथा महसुल दर घटाउने उपाय कार्यान्वयन गरेको छ। चीनले व्यापार वातावरण सुधार गर्ने र व्यापार सुविधाहरू बढाउनेतर्फ ध्यान दिएको छ। यसबाहेक चीन र अमेरिका दुवै मुलुकका आर्थिक तथा व्यापारिक टोलीको संयुक्त प्रयासमा पहिलो चरणको वार्तामा सहमति पनि भएको छ। सन् २०२० मा चीनले नवसिर्जन क्षमता र खुलापन तथा सुधार नीतिका आधारमा आर्थिक शक्तिलाई पूर्ण रूपमा बलियो बनाउने उद्देश्य बनाएको छ। साथै चीनले आर्थिक तथा औद्योगिक संरचनामा पनि सुधार गरिरहेको छ। चीनमा रोजगारको अवस्था पनि स्थिर छ। चालु वर्षको ११ महिनामा चीनभरि एक करोड २७ लाख ९० हजार नयाँ रोजगार सिर्जना भएका छन्। साथै सन् २०२० को अनुमानित आर्थिक वृद्धि दरको दायरामा पनि रोजगार सुनिश्चित गर्न पर्याप्त रहने विश्लेषकको भनाइ छ। चीनले यस वर्ष १३औं पञ्चवर्षीय योजनाका लक्ष्यहरूसँगसँगै गरिबी निवारण र सम्पन्न समाज निर्माण गर्ने लक्ष्य पूरा गर्नेमा कुनै शंका छैन। यद्यपि चीनले वर्तमान आर्थिक विकासको नयाँ परिस्थितिलाई बुझेर क्षेत्रीय समन्वय तथा विकास सम्बन्धमा नयाँ विचारका साथ अघि बढ्नु भने पर्नेछ। यता नेपालमा चालु आर्थिक वर्ष १५औं पञ्चवर्षीय (२०७६७७२०८०८१) योजना जारी छ। गरिबी, बेरोजगारको दर झार्ने तथा विद्युत् उत्पादनलाई पाँच हजार मेगावाट पर्ुयाउने जस्ता लक्ष्य निर्धारण गरिएको छ। साथै १५औं पञ्चवर्षीयलाई समृद्धि र सुखको आधार वर्षका रूपमा व्याख्या पनि गरिएको छ। नेपाल योजना तथा आयोजनाको खोजी र निर्माणमा छ तर कछुवा गतिमा प्रगति देखिन्छ। लक्ष्यलाई पछ्याइरहेको छैन भन्न मिल्दैन। योजना, शिलान्यास र उद्घाटन भइरहेका छन्। विकासोन्मुख तर दोस्रो ठूलो आर्थिक राष्ट्र चीनले केही वर्षयता तीव्र गतिले विकास गरेको छ। चीनसँग तुलना गर्ने हो भने एक हात पनि पर सरेको छैन भन्न सकिन्छ। हाल नेपाल केही गेमचेन्जर आयोजनाको छनोटमा देखिन्छ। आशा गरौं छिमेकीको आर्थिक रापले पनि छुने छ। साथै आमनेपालीले समृद्ध नेपाल, सुखी नेपाली चाँडै अनुभूत गर्न पाउनेछन्।"
तुइनबाट डोल्पामा पहिलो पटक सरकारी गाडी (भिडियो),"डोल्पामा पहिलो पटक कर्णाली प्रदेश ०२, ००१ झ नम्बरको सरकारी गाडी (बोलेरो जिप) भित्रिएको छ । कर्णाली प्रदेश भौतिक पूर्वाधार कार्यालय डोल्पाले २७ लाखमा खरिद गरेर उक्त गाडी जिल्ला पुर्याएको हो । सुर्खेतबाट तल्लु, खदाङ, त्रिपुराकोटको भेरी नदीमा तुइनमा तारेर जिप ल्याएको भौतिक पूर्वाधार विकास कार्यालय डोल्पाका प्रमुख इन्जीनियर योगेन्द्र धरालाले जानकारी दिए । जाजरकोट र रुकुमको तल्लुमा ५० हजार, डोल्पाको खदाङमा ४० हजार र त्रिपुराकोट बगरमा ६० हजार गरेर झण्डै दुईलाख बराबर रकम खर्च गरेर कार्यालयको गाडी डोल्पा ल्याएको धरालाले बताए । अघिल्लो मंसिरमा औपचारिक रुपमा घोषणा गरेको सरकारले बीचबीचमा पुल नहालिदिँदा यात्रुले सास्ती भोग्नु परेको छ । जाजरकोटदेखि डोल्पाको दुनैसम्म आउन गाडिमा कम्तीमा पनि ५ ठाउँमा पल्टी गर्नु पर्ने बाध्यता रहेको याात्रुहरु बताउछन् । डोल्पामा सडक जोडिएपछि जिल्लामा स्थापना भएको भौतिक पूर्वाधार कार्यालयले आफनै गाडि ल्याएको हो । उक्त गाडी जिल्लामा पुगेसँगै अन्य सरकारी कार्यालयले समेत गाडी ल्याउने तयारी थालेका छन् । डोल्पाका सरकारी कार्यालयका मोटरसाइक भने अहिले पनि नेपालगञ्ज सुर्खेतमा चलि रहेको पाइन्छ । तर भौतिक पूर्वाधार विकास कार्यालयले विभिन्न दुखका साथ गाडी डोल्पामा पुर्याएपछि अन्य सरकारी कार्यालयलाई समेत बाध्यता आएको छ । सरकारले डोल्पामा सडक पुगेको भनेर घोषणा गरेपनि सहरबाट सिधा यात्रा भने गर्न कठिन रहेको छ ।"
विप्लवका दुई कार्यकर्ताले गरे आत्मासमर्पण,विराटनगर : नेत्रविक्रम चन्द 'विप्लव' नेत्रृत्वको नेकपाका दुईजना मोरङ जिल्ला सदस्यले जिल्ला प्रशासन कार्यालय मोरङमा आत्मासमर्पण गरेका छन्। कानेपोखरी गाउँपालिका ४ का वुद्धिराज माझी र रामबहादुर माझीले निमित्त प्रमुख जिल्ला अधिकारी अनुज भण्डारीसमक्ष आत्मासमर्पण गरेका हुन् । सरकारले प्रतिबन्ध लगाएपछि अन्य नेता कार्यकर्तासँगै भूमिगत बनेका उनीहरु पाँच वर्षदेखि 'विप्लव' नेत्रृत्वको नेकपामा आवद्ध थिए। पार्टीले शान्तिपूर्ण भन्दा पनि हिंसात्मक गतिविधिको बाटो अबलम्वन गरेका कारण चित्त नबुझेर पार्टी परित्याग गर्दै आत्मासमर्पण गरेको उनीहरुले बताए । उनीहरुले आगामी दिनमा नेपालको संविधान र कानुनलाई शिरोधार्य गरेर अघि बढ्ने र यस्ता हिंसात्मक गतिविधीलाई असहयोग गर्ने प्रतिवद्धता जिल्ला प्रशासन कार्यालयमा चढाएको पत्रमार्फत जनाएका छन् । आत्मासमर्पण गरेका दुवैजनालाई मानव अधिकारकर्मीको जिम्मा लगाएर पठाइएको सहायक प्रजि भण्डारीले बताए।
४ विद्यार्थी २ शिक्षक,"फिदिम : चार विद्यार्थी बरको रुखमुनि खेलिरहेका छन्। शिक्षक रामकुमार तामाङ र कार्यालय सहयोगी विद्यार्थी नजिकै कुर्सीमा घाम तापिरहेका छन्। गाउँका एक अभिभावक बच्चा काखी च्यापेर शिक्षकसँग गफ गरिरहेका छन्। कक्षाकोठाका डेक्सबेन्च रित्तै छन्। पाँचथर फाल्गुन्द गाउँपालिका१ स्थित तिरतिरे आधारभूत विद्यालयमा गत सोमबार दिउँसो देखिएको दृश्य हो यो। शिक्षक तामाङले विद्यालयमा चार जना मात्रै विद्यार्थी भएको बताए। हामी दुई शिक्षक र एक कार्यालय सहयोगी छौं, तामाङले भने, अहिले हेडसर स्कुल आउनुभएको छैन। हाजिरी खातामा २२ जना विद्यार्थीको नाम लेखिएको छ। प्रधानाध्यापक कृष्णकला चापागार्इं विद्यालयमा उपस्थित थिइनन्। विद्यालयमा दुई घरका चार विद्यार्थी मात्र पढ्न जान्छन्। एक कक्षामा रोजन श्रेष्ठ, दुई कक्षामा टीकादेवी श्रेष्ठ, तीन कक्षामा सुनीता तामाङ र पाँच कक्षामा निर्मला तामाङ पढ्छन्। चार कक्षामा विद्यार्थी छैनन्। विद्यार्थीलाई आफूले पढ्ने कक्षा थाहै छैन। विद्यालय टिकाउन हुँदै नभएका विद्यार्थीको उपस्थिति देखाउनुपरेको प्रधानाध्यापक चापागाईंको भनाइ छ। विद्यालय आएका विद्यार्थीलाई पनि शिक्षकले पढाउँदैनन्। कक्षा ५ मा पढ्ने निर्मलालाई कखसमेत पढ्न गाह्रो पर्छ। नाम लेख्न र पढ्न पनि आउँदैन, उनले भनिन्। आफू भर्खरै नियुक्ति भएकाले विद्यालयबारे धेरै जानकारी नभएको शिक्षक तामाङले बताए। विद्यालय र समुदायबीच सम्बन्ध राम्रो रहेनछ, तामाङले भने, शिक्षकको पनि कमजोरी देखिन्छ। तामाङ मंसिर ८ गते विद्यालयमा नियुक्ति भएका हुन्। आफू आउँदा दुई जना मात्र विद्यार्थी भएको उनले सुनाए। अभिभावकसँगको अन्तरक्रियापछि चार जना भएका हुन्, उनले भने। राजनीतिक चलखेलका कारण विद्यालय चलाउन गाह्रो भएको प्रधानाध्यापक चापागाईंले बताइन्। उनले भिनन्, नजिकै अन्य विद्यालय भएकाले विद्यार्थी अभाव भएको हो। शिक्षकको लापरबाहीका कारण विद्यालयमा बालबच्चा पठाउन छाडेको स्थानीयको भनाइ छ। विद्यालयमा शिक्षक नियमित उपस्थिति नहुने, उपस्थित भए पनि विद्यार्थीलाई नपढाउने गरेकाले स्कुलले विद्यार्थी पाउन छाडेको हो। बालबच्चाको भविष्य बिगार्न अभिभावकको मन हुँदैन, एक अभिभावकले भने, पढाइ नै नहुने स्कुलमा किन बच्चा पठाउने ? अभिभावक भेला राखेर यस्तो विद्यालयलाई मर्जको प्रक्रियामा लैजाने शिक्षा विकास तथा समन्वय एकाइका समन्वय प्रमुख युगमणि सबेहाङको भनाइ छ। यस्तो अवस्थामा भएको विद्यालयलाई मर्च गर्न स्थानीय तहसँग समन्वय गर्नेछौं, सबेहाङले भने, गाउँपालिकाले त्यसका लागि भूमिका खेल्नुपर्छ। शिक्षा ऐनले २० जना विद्यार्थीका लागि एक जना शिक्षक रहने व्यवस्था गरेको छ।"
अर्थ मन्त्रालयका उपसचिव ढुंगानाविरुद्ध साढे ४ करोडको भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले उपसचिव राजेन्द्र ढुंगानाविरुद्ध भ्रष्टाचारको मुद्दा दायर गरेको छ। अख्तियारले ढुंगानाविरुद्घ शुक्रबार विशेष अदालत काठमाडौंमा साढे ४ करोडभन्दा बढी भ्रष्टारको मुद्दा दायर गरेको हो। अख्तियारले ढुंगाना र उनकी श्रीमती मधु कोइराला (ढुंगाना) सँग ४ करोड ६८ लाख ४८ हजार बिगो समेत माग गरेको अख्तियारका प्रवक्ता प्रदीपकुमार कोइरालाले जानकारी दिए। सेवामा प्रवेश गर्दाको अवधिदेखि हालसम्मको खर्च र आम्दानी हेर्दा उनले ४ करोड ६८ लाख ४८ हजार ५५६ रुपैयाँको स्रोत खुलाउन नसकेको अख्तियारले जनाएको छ । ढुंगानाले सार्वजनिक सेवाको पदमा बहाल रहँदा गैरकानुनी सम्पत्ति आर्जन गरी अमिल्दो तथा अस्वाभाविक उच्च जीवनयापन गरेको पुष्टि हुन आएको अख्तियारको ठहर छ। ढुंगानाले आफ्नो पदको दुरुपयोग गरी भ्रष्टाचारजन्य कार्य गरी गैरकानुनी रुपमा आर्जन गरेको स्रोत नखुल्ने सम्पत्ती श्रीमतिको नाममा समेत खरिद गरी राखेको पाइएको अख्तियारले जनाएको छ । अख्तियारले ढुंगानाले गरेको ५ करोड ४८ लाख रुपैयाँ खर्च तथा लगानी अस्वाभाविक देखिएको अख्तियारको दावी छ। खरिद गरी राखेको मधु कोइराला ढुंगानाको नाममा रहेको सम्पत्तिमाथि भ्रष्टाचार निवारण ऐन, २०१७ को दफा १६ग, दफा २९ र प्रचलित भ्रष्टाचार निवारण ऐन, २०५९ को दफा ४७ तथा अख्तियार दुरुपयोग अनुसन्धान आयोग ऐन, २०४८ को दफा २९ख बमोजिम श्रीमती मधु कोइराला 'ढुंगाना' समेतलाई प्रतिवादी बनाई विशेष अदालत काठमाडौंमा आरोपपत्र दायर गरिएको अख्तियारले जनाएको छ।"
धरौटीमा रिहालगत्तै विप्लवका जिल्ला सेक्रेटरीद्वारा पार्टी परित्याग,"धादिङ : प्रतिबन्धित नेत्रविक्रम चन्द विप्लव नेतृत्वको नेकपाका जिल्ला सेक्रेटरी बुद्ध गुरुङ साढे छ लाख धरौटी रकम बुझाएर रिहालगत्तै पार्टी परित्याग गरेका छन्। रिहा भए लगत्तै शुक्रबार पत्रकार सम्मेलन गरि गुरुङले आफू अब पार्टीमा नरहेको घोषणा गरेका छन्। उनले पार्टीले दिएको सबै जिम्मेवारी छाडेर आफू स्वतन्त्र जीवनयापन गर्ने बताए। गुरुङ गत भाद्र ३० गते धादिङकाठमाडौं सीमा नाका नागढुङ्गाबाट प्रकाउ परेका थिए। ३ महिना १८ दिन थुनामा बसेका गुरुङ जिल्ला अदालतमा साढे छ लाख धरौटी बुझाएर रिहा भएका हुन्। गुरुङले एउटा विचार बोकेर आफू विप्लव पार्टीमा आवद्ध भएर राजनीतिमा कृयाशिल हुँदा गरिएका क्रियाकलापले कोहि कसैलाई असर पुगेको भए क्षमा दिन अनुरोध गरे। गुरुङलाई प्रहरीले विप्लव समूहले गरेको आगजनी, तोडफोड र बम आतङ्कका १ दर्जन भन्दा बढी घटनामा मुख्य अभियुक्त बनाएर पक्राउ गरेको थियो।"
पत्रकारलाई सेनाको तालिम,काठमाडौं : नेपाली सेनाले विभिन्न मिडियाहरु आवद्ध रक्षा संवाददाताहरुलाई तालिम दिएको छ। सेनाले विभिन्न मिडियामा आवद्ध २४ जना पत्रकारहरुलाई तालिम दिएको हो। समाचार सम्प्रेषणमा सहज हुने उदेश्यले तालिम सञ्चालन गरेको सेनाले जनाएको छ। जनसम्पर्क तथा सूचना निर्देशनालय र उपत्यका पृतना हेकाको संयुक्त आयोजनामा गरिएको कार्यक्रम शुक्रबार उपत्यका पृतनाका पृतनापति उपरथी निरञ्जनकुमार श्रेष्ठले समापन गरेका थिए।
चिसोमा बालबालिका र ज्येष्ठ नागरिकलाई कसरी जोगाउने ?,"काठमाडौं : राजधानीलगायत मुलुकका अधिकांश भागमा सामान्य वर्षासँगै ह्वात्तै चिसो बढेपछि बालबालिका र ज्येष्ठ नागरिकको स्वास्थ्य र हेरचाहमा ध्यान तानिएको छ। चिसोका कारण पछिल्ला दिनमा सरकारी र निजी अस्पताल तथा क्लिनिकमा बालबालिको स्वास्थ्य परीक्षण र भर्ना हुने क्रम बढ्न थालेको छ। बालबालिकालाई चिसोबाट जोगाउन नसकिए निमोनिया, रुघाखोकी र झाडावान्ता लाग्न सक्ने भएकाले विशेष सतर्कता अपनाउन चिकित्सकको सुझाव छ। पाटन अस्पतालका बाल विशेषज्ञ डा भीष्म पोखरेल चिसोमा विशेषगरी पाँच वर्षभन्दा कम उमेरका बालबालिकालाई रुघाखोकी र निमोनिया हुन सक्ने खतरा भएकाले न्यानो पारेर राख्न सुझाव दिन्छन्। उनले चिसोमा रोटा भाइरस ले भाइरल डाइरिया हुन सक्ने भएकाले त्यसबाट बच्न सल्लाह दिए। रोटा भाइरस को खोप निःशुल्क दिने नेपाल सरकारको सूचीमा परेपनि हालसम्म उपलब्ध भइसकेको छैन। डा पोखरेलले बालबालिकालाई न्यानो पारेर राख्न र उमेर अनुसारको नियमित खोप लगाउन अभिभावकलाई आग्रह गर्दै घरका झ्याल ढोका थुनेर कोइला बाल्दा कार्बन मनोक्साइड हुन सक्ने बताए। आजैमात्र ३०४० जना चिसोबाट असर खेपेका बालबालिकालाई परीक्षण गर्नुभएका त्रिभुवन विश्वविद्यालयका शिक्षण अस्पतालका बाल सर्जन डा दिनेश कोइरालाले बालबालिकालाई मुख्यगरी टाउको दुख्न सक्ने भएकाले जोगाउन आग्रह गरे। पाँच वर्षसम्मका बालबालिकाको विकासको क्रममा टाउको ठूलो हुने भएकाले उनीहरुको तातो क्षयीकरण (हिट लस) हुन सक्ने भएकाले छातिका साथै टाउको, हात, खुट्टा बचाउन पञ्जा, मोजा, टोपी लगाउन र पसिना आएमा समय समयमा कपडा परिवर्तन गर्न आवश्यक रहेको अनुभव सुनाए। नेपालमा पश्चिमी न्यून चापीय प्रणालीको प्रभाव रहेका कारण आगामी तीन दिनसम्म मौसम बदली भई सामान्यदेखि हल्का वर्षा र हिमपातको सम्भावना रहेको छ। जल तथा मौसम विज्ञान विभाग, मौसम पूर्वानुमान महाशाखाले उच्च पहाडी तथा हिमाली क्षेत्रमा मध्यमदेखि भारी हिमपात र पहाडी तथा तराईका केही स्थानमा हल्कादेखि मध्यम वर्षको सम्भावना छ। जाडो मौसमका लागि अधिकांश विद्यालयले आइतबारदेखि तीन सातासम्मका लागि विद्यालयमा बिदासमेत दिँदैछन्। जाडोमा धेरै आगो वा हिटरले बढी सेकाउँदा बालबालिका खेलेर आलो वा हिटरमा पर्न सक्ने भन्दै उनले घर बाहिर हिँडाउँदा बालबालिकाहरुलाई शरीर पूरै छोप्ने र पानीमा नभिजाउन अत्यावश्यक भएको बताए। ज्येष्ठ नागरिकलाई पनि स्वास्थ्यमा ख्याल गर्न सुझाव दिँदै चिसो खाने कुरा नखान र तातो खान सिफारिस गर्नुभयो। उहाँले अन्य कुनै रोग भएकाले ज्येष्ठ नागरिकलाई चिसोले थप रोग लाग्न सक्ने र उनीहरुको छालामा बोसो कम हुने हुँदा चिसोले चाँडै भेट्टाउने र दम बिग्रिएमा निमोनिया हुने जनाउनुभयो। वर्षा र हिमपातले चिसो बढाउने भएकाले सतर्क रहन महाशाखाले पनि आग्रह गरेको छ। महाशाखका अनुसार शुक्रबार काठमाडौँको न्यूनतम ५ र अधिकतम १८ डिग्री सेल्सियस छ भने डडेल्धुरको न्यूनतम माइनस १ दशमलव ५ र अधिकतम ३ दशमलव ८ डिग्री सेल्सियस रहेको छ। राससप्रकाश सिलवाल"
सशस्त्रले थाल्यो सीमामा कडाइ,"भैरहवा : सशस्त्र प्रहरी बल नेपालले रुपन्देहीको सीमा नाकामा कडाइ गरेको छ। सशस्त्र प्रहरीका एसपी तेजप्रसाद पोख्रेलले आफ्नो मातहातका युनिटलाई चेकजाँच तथा चोरी पैठारी नियन्त्रण गर्न निर्देशन दिएसँगै सीमामा कडाइ थालिएको हो। सीमामा कडाइ थालिएसँगै प्रहरीले अवैधरुपमा भित्र्याउँदै गरेका विभिन्न सामग्रीहरु बरामद गर्न थालेको छ। यसै क्रममा प्रहरीले भारतबाट अवैधरुपमा भित्र्याइएका हार्डवयरका सामग्री बरामद गरेको छ । सशस्त्र प्रहरी बल नेपाल नम्बर २७ गण हेडक्वाटर रुपन्देहीका प्रहरी निरीक्षक तुल्सीराम पाण्डेको टोलीले लु १ च ७१६८ नम्बरको पिकअप गाडीमा अवैध रुपमा ल्याउँदै गरेको ९ लाख २४ हजार मूल्य बराबरको हार्डवयरका साम्रगी बरामद गरेको हो। साथै गाडी चालक भैरहवा अंचलपुरका २२ वर्षीय भोला निसादलाई नियन्त्रणमा लिएर आवश्यक कारवाहीका लागि भन्सार कार्यालयमा बुझाइएको एसपी पोख्रेलले बताए । त्यस्तै सशस्त्र प्रहरी बल नेपाल नम्बर ३८ गुल्म हेडक्वाटर (राभसु)ले भारतबाट अवैध रुपमा ल्याउँदै गरेको मोबिल बरामद गरेको छ । प्रहरी निरीक्षक दयाराम पौडेलको कमाण्डमा खटिएको टोलीले सिद्धार्थनगर नगरपालिका डण्डा क्षेत्रमा चेकजाँच गर्दा भन्सार छलेर ल्याउँदै गरेको एक लाख मूल्य बराबरको २ सय लिटर मोबिल बरामद भएको सशस्त्र प्रहरी ३८ नम्बर गुल्मका प्रमुख एवं डीएसपी मानबहादुर शाहीले बताए । यस्तै, डीएसपी शाहीको कमाण्डमा खटिएको टोलीले भन्सार छलेर भित्राउँदै गरेको बेलहिया क्षेत्रबाट एक लाख ५ हजार मूल्य बराबरको दश थान मोबाइल समेत बरामद गरेको छ। डीएसपी शाहीले गुल्मको कमाण्ड सम्हालेको २ महिनामै भन्सार छली भित्र्याइएका १ करोड ५४ लाख ६० हजार रुपैयाँ बराबरका विभिन्न साम्रगी बरामद गरेर भैरहवा भन्सारमा बुझाएको जानकारी दिए। प्रहरीले बरामद गरेका सामग्री।"
दैलेखका उच्च पहाडी भेगमा हिमपात,"दैलेख : जिल्लाको उच्च पहाडी भेगमा शुक्रबार बिहानदेखि हिमपात सुरु भएको छ । महाबु गाउँपालिकाको पर्यटकीय स्थल महाबु, नौमूले गाउँपालिका र भगवतीमाई गाउँपालिकाको माथिल्लो भूभागमा हिउँ परेको छ । यस्तै आठबीस नगरपालिकाको सिंहासैनी, पिपलकोट, ठाटीकाँध गाउँपालिकाको मदान ताललगायतका क्षेत्रमा हिउँ परेको छ । दैलेख सुर्खेतको सीमावर्ती क्षेत्र रातानाङ्ला गुराँसेको विभिन्न बस्तीमा हिउँ परेको छ । गुराँसे रातानाङ्लामा परेको हिमपातका कारण सवारी आवतजावत समेत प्रभावित भएको छ । लगातारको वर्षा र हिमपातका कारण यहाँका जनजीवन प्रभावित भएको छ वर्षासँगै अत्याधिक चिसो बढेका कारण यहाँका स्थानीयलाई घरबाट बाहिर निस्कन कठिन भएको छ ।चिसोले दैलेखका बालबालिका, वृद्धवृद्धा बढी प्रभावित भएका छन् । वर्षा र हिमपातले कृषक भने खुसी भएका छन्। वर्षात भएपछि सिचाई सुविधा नभएका स्थानमा सिचाई भएको छ । गहुँ जौ, केराउ, चना, मसुरो, आलुलगायतका हिउँदेबालीका लागि वर्षाले फाइदा पुग्ने कृषक बताउँछन्।"
हिमपातले हवाईदेखि सञ्चार सेवासम्म अवरुद्ध,"मुगु : जिल्लाका सबै भेग क्षेत्रमा हिमपात भएको छ। बिहीबार हिमपात हुन थालेपछि चिसोले जनजीवन कष्टकर बनेको छ भने सञ्चार सेवासमेत अवरुद्ध भएको छ। यो वर्ष मसिंर २६ गते देखि २७ गतेसम्म दुई दिन लगातार हिमपात हुँदा एक हप्तासम्म जनजीवन कष्टकर भएको थियो। दोस्रो पटक पुनः बिहीबार हिमपात हुन थालेपछि चिसोले जनजीवन कष्टकार हुनुका साथै नेपाल टेलिकमको मोबाइल सेवा र ईन्टरनेट सेवा अवरुद्ध भएको हो। हिमपातले नेपाल टेलिकमको जुम्ला जिल्लाको डाँफे लेखमा रहेको टावरमा समस्या उत्पन्न भएर बिहीबार रातिबाट सञ्चार सेवा अवरुद्ध भएको टेलिकम मुगु शाखाले जनाएको छ। टेलिफोन, मोबाइल र इन्टरनेट सेवा नहुँदा जिल्लाका सरकारी कार्यालय, बितिय संस्थाबाट प्रवाह हुने सबैखाले सेवा अवरुद्ध हुँदा सेवाग्राही प्रभावित भएको छ भने हिमपात हुन थालेपछि हवाई, सडक यातयात अवरुद्ध भएको छ। चिसोले बालबालिका, विरामी, वृद्धवृद्धा र काममा निस्कने व्यक्ति बढी प्रभावित भएका छन्। चिसोले गर्दा भेडाबाख्रासहित अन्य पशुचौपायालाई बढी समस्या भएकोे छायाँनाथ रारा नगरपालीका ४ का नन्द रोकायाले बताए। यो वर्ष समयमै हिमपात भएका कारण हिउँदेबालीको उत्पादमा राम्रो हुनेमा कृषकहरु आशावादी छन्। अहिले खेतबारीमा लगाएको जौं, गहुँ बाली उम्रिने समय भएको र यहि समयमा हिमपात र पानी पर्दा खेतीपातीका लागि राम्रो मानिन्छ। सुख्खा जमिनमा लगाएको उम्रेको बाली नष्ट गर्ने फट्याँग्रालगायतका किरा मर्ने र हिउादे बाली तथा तरकारीको उत्पादनमा पनि वृद्धि हुने जिल्ला कृषि विकास कार्यालय मुगुले जनाएको छ।"
"पश्चिमी वायुको प्रभाव : कतै भारी हिमपात, कतै वर्षा","काठमाडौं : नेपालमा पश्चिमी न्यून चापिय प्रणालीको प्रभाव परेको छ।शुक्रबारबाट देशका विभिन्न ठाउँमा वर्षा र हिमपात भइरहेको छ।उपत्याकाका तीनवटै जिल्ला काठमाडौं, भक्तपुर र ललितपुरमा पनि वर्षा भइरहेको छ।वर्षासँगै चिसो बढेपछि दैनिक जनजीवन कष्टर भएको छ। तीनदिन वर्षा र हिमपातको संभावना रहेको जल तथा मौसम विज्ञान विभागको मौसम पूर्वानुमान महाशाखाले जनाएको छ। हिमपात र वर्षाले जिल्लामा पारेको प्रभावबारे अन्नपूर्ण संवादाताहरुले समाचार पठाएका छन्। हेरौं कहाँ के भइरहेको छ? म्याग्दीका उच्च पहाडी भेकमा हिमपात बेनी : म्याग्दीको पहाडी बस्तीमा शुक्रबार बिहानदेखि हिमपात सुरु भएको छ । बिहीबार अपराहन्नदेखिको वर्षा र हिमपातका कारण जनजीवन प्रभावित बनेको छ । धवलागिरी गाउँपालिकाको गुर्जा, लुलाङ, मंगलाको टोड्ने, झाँक्रीपानी, रघुगंगा गाउँपालिकाको रुइसे, भगवती, कुइनेमंगले, अन्नपूर्ण गाउँपालिकाको घोडेपानी, चित्रे, राम्चेलगायतका बस्तीमा हिउँ परेको छ। पर्यटकीयस्थल घोडेपानीमा डेढ फिटभन्दा बाक्लो हिउँ जमेको स्थानीय टेकसर बुद्धुजाले बताए । चिसोले सर्वसाधारण घरबाहिर निस्कन सकेका छैनन् । गुर्जामा हिमपात भएपछि सर्वसाधारण आगो तापेर घरभित्रै बसेका वडा अध्यक्ष झक छन्त्यालले बताए । यो वर्ष म्याग्दीमा दोस्रो पटक हिउँ परेको हो । मंसिर अन्तिम साता पनि हिउँ परेको थियो । वर्षा र हिमपातले कृषकमा भने खुसीयाली छाएको छ । वर्षाभएपछि सिचाइं हुने, खेतबारीमा राखेको मल भिजेर बिरुवालाई आवश्यक तत्व आपूर्ति हुने कृषि प्राविधिकले बताउँछन्।गहुँ, जौ, उवा, केराउ, आलुलगायत हिउँदेबालीका लागि वर्षा र हिउँले राम्रो गरेको कृषि ज्ञान केन्द्र म्याग्दीका कृषि प्रसार अधिकृत गोविन्द पाण्डेले बताए । हिउँले ढाक्यो मुक्तिनाथ क्षेत्र जोमासोम : मुस्ताङको मुक्तिनाथ मन्दिर हिमपातले सेताम्मे भएको छ। बिहीबार दिउँसोदेखि निरन्तर परेको बाक्लो हिउँले मुक्तिनाथ क्षेत्र र रानीपौवा बजार चाँदी झै छपक्कै ढाकिएको हो। हिउँले मुक्तिनाथ मन्दिरको छानो र भित्रि प्रवेशद्वार ढाकिएको छ भने मन्दिर परिसरको कुण्ड ,१०८ धारा र आसपासमा पुरै बाक्लो हिउँ जमेको मुक्तिनाथ विकास समितिका कर्मचारी रविन सुवेदीले जानकारी दिए । हिउँ परेसँगै मुक्तिनाथ दर्शन गर्न आएका तिर्थालुलाई सकस परेको छ भने १०८ धाराको स्नान गर्ने ठाउँ र त्यहाँ रहेको २ वटा स्नान कुण्डको पानी समेत जमेको कर्मचारी सुवेदीले बताए । चिसोले कुण्ड जमेको र परिसरक्षेत्रमा हिउँ जमेकाले तिर्थालुहरु स्नान गर्न समेत सकेका छैनन् । हिउँ परेसँगै मुक्तिानाथ क्षेत्रमा अत्यधिक जाडो बढेको छ भने पर्यटक र स्थानीय घर बाहिर आउजाउ गर्न समेत नसकेको झारकोट स्वास्थ्य चौकीमा कार्यरत अहेब तारानाथ अधिकारीले जानकारी दिए । हिउँले ढाकिएको मुक्तिनाथ क्षेत्र । तस्बिर : सुन्दरकुमार थकाली बिहीबारदेखि हिउँ परेपनि शुक्रबार बिहान हिउँ रोकिए पनि पुन: पर्ने सम्भावना बढी रहेको बताए । हिउँले रानीपौवा बजार बाहिर रहेको मुक्तिनाथ बसपार्क र रानीपौवा बजार हुँदै मुक्तिनाथ जाने पैदलमार्ग छोपिएको छ। यस्तै रानी बजारका फुटपाथ व्यापारी हिउँ पन्छ्याउन जुटेका छन् । चिसोले होटल र घरका धारा ,सेफ्टी ट्याङ्की जमेको उनको भनाई छ । यस्तै चिसोले पशुचौपाया लगायतलाई समेत परेको छ । हिउँदयामको चिसो मौसम भएपनि मुक्तिनाथका अधिकांश होटल संञ्चालनमा रहेको अहेब अधिकारीले जानकारी दिए। हिमपातले जोमसोममुक्तिनाथ सडक अवरुङ भएको जनाइएको छ। बैतडीमा किसान खुसी बैतडी : बैतडीसहित सुदूरपश्चिमका पहाडी जिल्लामा भारी हिमपात भएको छ । बैतडीको श्रीभावर, ढोल्यामोड, सिगासधुरा, खोड्पे,सतबाँझ, ग्वाल्लेक, जित्कीजुवाँड, कलालबसेलगायतका क्षेत्रमा भारी हिमपात भएको स्थानीयले बताएका छन्। बिहीबार राती भएको हिमपातले जनजीवन प्रभावित भएको छ । चिसोका कारण बाहिर निस्कन मुस्किल भएको स्थानीयले बताएका छन् । हिमपातले वस्तुभाउको स्याहारमा समेत समस्या भएको चौखामका स्थानीय लक्ष्मी शाह चन्दले जानकारी दिए । उनले भनिन्,'श्रीभावर क्षेत्रमा भारी हिमपात भएको छ । स्थानीयलाई बाहिर निस्कन समेत मुस्किल भएको छ । हिमपातका कारण जनजीवन कष्टकर भएको छ। जिल्लाको खोड्पे क्षेत्रमा पनि भारी हिमपात भएको स्थानीय हरिश बिष्टले बताए । हिमपातका कारण पाइपबाट आउने खानेपानी समेत अवरुद्ध भएको उनले बताए । 'हिमपातले निकै समस्या भएको छ । खानेपानीको समस्या एकातिर भएको छ भने चिसोले बाहिर निस्किन अप्ठ्यारो भएको छ,'उनले भने, 'हिमपातका कारण सवारी साधन आवागमनमा समेत बाधा पुगेको छ । सडकमा बाक्लो हिउँ परेकाले सवारी साधन सञ्चालनमा कठिनाई भएको छ ।' हिमपातले जिल्लाको सिगास गाउँपालिकाको केन्द्रमा जान समेत मुस्कील भएको स्थानीयहरुले बताएका छन् । हिमपातले गाउँपालिकाको केन्द्र ढाकेको बताइएको छ । हिमपातले बैतडीमा बिहीबार रातीदेखि नै विद्युत सेवा अवरुद्ध बनेको छ । विद्युत सेवा अवरुद्ध हुँदा सेवाग्राही मारमा परेका छन् । यस्तै नेपाल टेलिकमको जीएसएम, स्काइ मोबाइल सेवा पनि आंशिक रुपमा अवरुद्ध भएको छ । यस्तै इन्टरनेट सेवा पनि आंशिक रुपमा अवरुद्ध भएको छ । हिमपातमा रमाउँदै स्थानीय। तस्बिर : भगीरथ अवस्थी हिमपातले किसान भने खुसी भएका छन् । हिउँदे वर्षासँगै हिमपातले बालीनाली सप्रने भएकाले किसान खुसी भएका हुन् । वर्षा र हिमपातले हिउँदेबाली सप्रने कृषि ज्ञान केन्द्र बैतडीका निमित्त प्रमुख कर्णबहादुर चन्दले बताए । 'वर्षा र हिमपातले हिउँदेबाली र हिउँदे तरकारीमा फाइदा पुगेको छ।सिंचाइ नभएका क्षेत्रमा यसले सिँचाईको काम गरेको छ । वर्षा र हिमपातले सिँचाईको काम गरेकाले हिउँदेबालीको उत्पादनमा वृद्धि हुने आसा पलाएको किसान देवदत्त भट्टले बताए । 'हामी कहाँ सिँचाई सुविधा छैन् । वर्षा र हिमपातले सिँचाईको काम गरेको छ, 'उनले भने, 'यो वर्षा र हिउँले बालीनालीमा धेरै सहयोग पुर्याएको छ।' यद्देपी जिल्लामा हिमपात भएपनि हिउँमा रमाउनेहरुको लर्को लागेको छ। हिमपातले राजमार्ग अवरुद्ध डडेल्धुरा : बुधबार दिउँसोदेखि वर्षासँगै परेको हिमपातका कारण भिमदत्त राजमार्ग र दशरथचन्द राजमार्ग अवरुद्ध बनेका छन् । डडेल्धुरा सदरमुकामसँगै उच्च लेकाली भागमा परेको बाक्लो हिमपातका कारण राजमार्ग अवरुद्ध बनेका हुन्। राजमार्ग अवरुद्ध हुँदा यात्रु अलपत्र परेका छन्।अत्याधिक चिसोका कारण जनजीवन प्रभावित बनेको छ । हिउँदे झरीसँगै जिल्लाको अनारखोली, साहुखर्क, हगुल्टे लेकमा बिहीबार रातीदेखि यो वर्ष दोस्रो पटक हिमपात भएको छ । नारखोली, हगुल्टेलेकसहित साहुखर्कमा एक फिट बढी हिमपात भएको जिल्ला प्रहरी कार्यालय डडेलधुराले जनाएको छ। वर्षा भइरहेकाले आज पनि ती स्थानमा हल्का हिमपात भइरहेको स्थानीयले बताएका छन् । हिउँदे झरीका साथै हिमपातका कारण जिल्लामा अत्याधिक चिसो बढेको छ । चिसोका कारण डडेल्धुरा जिल्लाको जनजीवन प्रभावित बनेको छ । सडकमा परेको हिउँ र गन्तव्यतिर गइरहेका सवारी साधन। तस्बिर : धनबहादुर भण्डारी दशरथ चन्द राजमार्गको अनार खोली र भिमदत्त राजमार्गको साहुखर्क हगुल्टेमा हिमपात भएपछि दुवै राजमार्ग अवरुद्ध वनेका छन् । बाटो सूचारु गर्न प्रयास जारि गरिएता पनि बाक्लो हिमपातका कारण बाटो खोल्न सकिएको छैन । भिमदत्त राजमार्गको साहुखर्कमा रहेको हिउ हटाउन डोजर पठाएको जिल्ला प्रहरी कार्यालय डडेल्धुरा प्रहरी नायव उपरीक्षक दधीराम न्यौपानेले जानकारी दिए । चिसोले विशेषगरी बालबालिका र वृद्धवृद्धा बढी प्रभावित भएका छन्। जिल्लाका विभिन्न विद्यालयमा संचालन भइरहेको अर्धवार्षिक परीक्षा समेत प्रभावित भएको छ । मानिस घरभित्रै आगो तापेर बसिरहेका छन् । अवरुद्ध विद्युत र टेलिफोन सेवा सूचारु डडेल्धुरामा बिहीबार रातीदेखि लगातार हिमपात भइरहेको छ । हिमपातका कारण टेलीफोन ,विधुत तथा इन्टरनेट सेवा पनि अवरुद्ध बनेका थिए । डडेल्धुरामा यसअघि मंसिरको अन्तिम साता हिमपात भएको थियो । अवरुद्ध विद्युत सेवार सञ्चार सञ्चालनमा आएका छन्। अनारखोली खोडपे शाहुखर्क, हगुल्टेलगायतका क्षेत्रमा यातायात सेवा सूचारु हुनसकेको छैन । सुदूरपश्चिमका अन्य जिल्ला बैतडी,बाजुरा बझाङका लेकाली भेगमा पछिल्लो पटक बुधबार राती हिमपात भएको हो । जिल्ला प्रहरी कार्यालय डडेल्धुराका प्रहरी निरीक्षक वीरेन्द्रबहादुर बोहराका अनुसार बिहीबार राती जिल्लाका विभिन्न क्षेत्रमा सवारी साधन अल्पत्त परेका छन्। अनारखोली क्षेत्रमा ७, भात्कांडामा ७ र गैरामा २० वटा गाडीहरु सडकमै रोकिएका छन् । करिब ३ फिट जती हिउँ परेको बताए। अहिले पनि परिरहेकाले उद्धारमा समय लागेपनी यात्रुहरु भने सुरक्षित गन्तव्यमा रहेको प्रहरीले बताए । आज बिहान प्रमुख जिल्ला अधिकारीलगायत सरोकारवालाको बैठक बसी अमरगढी नगरपालिका, अजयमेरु गाउँपालिका, गन्यापधुरा गाउँपालिका तथा सडक विभागका स्काइभेटरले बाटो खुलाउने प्रयास भइरहेको छ । हिमपातका कारण सुदुर पश्चिमका पहाडी जिल्लामा यातायात सेवा पूर्णरुपले प्रभावित भएको छ । जिल्ला सदरमुकाम क्षेत्र बागबजार, तुफानडांडा ,पोखरालगायषतका क्षेत्रमा करिब डेढ फिट बाक्लो हिमपात भएको छ। दैलेखका उच्च पहाडी भेगमा पनि हिमपात दैलेख : जिल्लाको उच्च पहाडी भेगमा शुक्रबार बिहानदेखि हिमपात सुरु भएको छ । महाबु गाउँपालिकाको पर्यटकीय स्थल महाबु, नौमूले गाउँपालिका र भगवतीमाई गाउँपालिकाको माथिल्लो भूभागमा हिउँ परेको छ । यस्तै आठबीस नगरपालिकाको सिंहासैनी, पिपलकोट, ठाटीकाँध गाउँपालिकाको मदान ताललगायतका क्षेत्रमा हिउँ परेको छ । दैलेख सुर्खेतको सीमावर्ती क्षेत्र रातानाङ्ला गुराँसेको विभिन्न बस्तीमा हिउँ परेको छ । गुराँसे रातानाङ्लामा परेको हिमपातका कारण सवारी आवतजावत समेत प्रभावित भएको छ । लगातारको वर्षा र हिमपातका कारण यहाँका जनजीवन प्रभावित भएको छ वर्षासँगै अत्याधिक चिसो बढेका कारण यहाँका स्थानीयलाई घरबाट बाहिर निस्कन कठिन भएको छ । चिसोले दैलेखका बालबालिका, वृद्धवृद्धा बढी प्रभावित भएका छन् । वर्षा र हिमपातले कृषक भने खुसी भएका छन्। वर्षात भएपछि सिचाई सुविधा नभएका स्थानमा सिचाई भएको छ । गहुँ जौ, केराउ, चना, मसुरो, आलुलगायतका हिउँदेबालीका लागि वर्षाले फाइदा पुग्ने कृषक बताउँछन्। जिल्लाको गुराँसेमा परेको हिउँ ।तस्बिर : हिक्मतबहादुर नेपाली सन्तोष गौतमसुन्दरकुमार थकालीभगीरथ अवस्थीधनबहादुर भण्डारी हिक्मतबहादुर नेपाली"
हिमपातले राजमार्ग अवरुद्ध,"धनबहादुर भण्डारीडडेल्धुरा : बुधबार दिउँसोदेखि वर्षासँगै परेको हिमपातका कारण भिमदत्त राजमार्ग र दशरथचन्द राजमार्ग अवरुद्ध बनेका छन् । डडेल्धुरा सदरमुकामसँगै उच्च लेकाली भागमा परेको बाक्लो हिमपातका कारण राजमार्ग अवरुद्ध बनेका हुन्। राजमार्ग अवरुद्ध हुँदा यात्रु अलपत्र परेका छन्।अत्याधिक चिसोका कारण जनजीवन प्रभावित बनेको छ । हिउँदे झरीसँगै जिल्लाको अनारखोली, साहुखर्क, हगुल्टे लेकमा बिहीबार रातीदेखि यो वर्ष दोस्रो पटक हिमपात भएको छ । नारखोली, हगुल्टेलेकसहित साहुखर्कमा एक फिट बढी हिमपात भएको जिल्ला प्रहरी कार्यालय डडेलधुराले जनाएको छ। वर्षा भइरहेकाले आज पनि ती स्थानमा हल्का हिमपात भइरहेको स्थानीयले बताएका छन् । हिउँदे झरीका साथै हिमपातका कारण जिल्लामा अत्याधिक चिसो बढेको छ । चिसोका कारण डडेल्धुरा जिल्लाको जनजीवन प्रभावित बनेको छ । दशरथ चन्द राजमार्गको अनार खोली र भिमदत्त राजमार्गको साहुखर्क हगुल्टेमा हिमपात भएपछि दुवै राजमार्ग अवरुद्ध वनेका छन् । बाटो सूचारु गर्न प्रयास जारि गरिएता पनि बाक्लो हिमपातका कारण बाटो खोल्न सकिएको छैन । भिमदत्त राजमार्गको साहुखर्कमा रहेको हिउ हटाउन डोजर पठाएको जिल्ला प्रहरी कार्यालय डडेल्धुरा प्रहरी नायव उपरीक्षक दधीराम न्यौपानेले जानकारी दिए । चिसोले विशेषगरी बालबालिका र वृद्धवृद्धा बढी प्रभावित भएका छन्। जिल्लाका विभिन्न विद्यालयमा संचालन भइरहेको अर्धवार्षिक परीक्षा समेत प्रभावित भएको छ । मानिस घरभित्रै आगो तापेर बसिरहेका छन् । अवरुद्ध विद्युत र टेलिफोन सेवा सूचारु डडेल्धुरामा बिहीबार रातीदेखि लगातार हिमपात भइरहेको छ । हिमपातका कारण टेलीफोन ,विधुत तथा इन्टरनेट सेवा पनि अवरुद्ध बनेका थिए । डडेल्धुरामा यसअघि मंसिरको अन्तिम साता हिमपात भएको थियो । अवरुद्ध विद्युत सेवार सञ्चार सञ्चालनमा आएका छन्। अनारखोली खोडपे शाहुखर्क, हगुल्टेलगायतका क्षेत्रमा यातायात सेवा सूचारु हुनसकेको छैन । सुदूरपश्चिमका अन्य जिल्ला बैतडी,बाजुरा बझाङका लेकाली भेगमा पछिल्लो पटक बुधबार राती हिमपात भएको हो । जिल्ला प्रहरी कार्यालय डडेल्धुराका प्रहरी निरीक्षक वीरेन्द्रबहादुर बोहराका अनुसार बिहीबार राती जिल्लाका विभिन्न क्षेत्रमा सवारी साधन अल्पत्त परेका छन्। अनारखोली क्षेत्रमा ७, भात्कांडामा ७ र गैरामा २० वटा गाडीहरु सडकमै रोकिएका छन् । करिब ३ फिट जती हिउँ परेको बताए। अहिले पनि परिरहेकाले उद्धारमा समय लागेपनी यात्रुहरु भने सुरक्षित गन्तव्यमा रहेको प्रहरीले बताए । आज बिहान प्रमुख जिल्ला अधिकारीलगायत सरोकारवालाको बैठक बसी अमरगढी नगरपालिका, अजयमेरु गाउँपालिका, गन्यापधुरा गाउँपालिका तथा सडक विभागका स्काइभेटरले बाटो खुलाउने प्रयास भइरहेको छ । हिमपातका कारण सुदुर पश्चिमका पहाडी जिल्लामा यातायात सेवा पूर्णरुपले प्रभावित भएको छ । जिल्ला सदरमुकाम क्षेत्र बागबजार, तुफानडांडा ,पोखरालगायषतका क्षेत्रमा करिब डेढ फिट बाक्लो हिमपात भएको छ।"
हिमपातले उडान ठप्प,"सुर्खेत : बिहीबार बिहानदेखि कर्णालीका हिमाली जिल्लामा सुरु भएको भारी हिमपातका कारण उडान ठप्प भएका छन्। हिमपातका कारण उडान ठप्प हुदाँ सुर्खेत र नेपागञ्जबाट कर्णालीका जुम्ला, मुगु, हुम्ला र डोल्पा जाने यात्रु मर्कामा परेका हुन्। सुर्खेत विमानस्थल प्रमुख उमेशकुमार पन्तीका अनुसार हिमपातका कारण शुक्रबार कर्णालीका कुनै पनि जिल्लामा उडान हुन सकेन। मंगलबार साँझदेखि कर्णालीमा भएको हिमपातसँगै वर्षाका कारण यातायात सेवासमेत प्रभावित भएका छन्। चिसो बढेपछि जुम्लाको तापक्रम माइनस २ दशमलब ६ डिग्री सेल्सियसमा झरेको छ।"
पृथ्वीनारायण शाह गोरखाबाट काठमाडौं हिँडेको बाटोमा सेनाको पदयात्रा,"गोरखा : ऐतिहासिक सम्पदाको संरक्षण गर्दै पर्यटन विकास गर्ने उद्देश्यले नेपाली सेनाले गोरखादेखि काठमाडौंसम्म एकीकरण पदयात्रा सुरु गरेको छ । राज्य एकीकरणका बेला पृथ्वीनारायण शाहले प्रयोग गरेको बाटोलाई एकीकरण पदमार्गको रुपमा विकास गर्न नेपाली सेनाको एक टोलील शुक्रबार बिहान गोरखा दरबारबाट यात्रा सुरु गरेको हो । गोरखा, धादिङ, नुवाकोट हुँदै पृथ्वी जयन्तीको दिन पुस २७ गते काठमाडौँ पुग्ने उद्देश्यका साथ एकीकरण पदमार्गमा यात्रा सुरु गरेको रणसिंह दल गण गोरखाका गणपति उज्वल केसीले जानकारी दिए । गोरखा दरबारस्थित हनुमान भञ्ज्याङमा आयोजित एक कार्यक्रममा सेनाका पश्चिम पृतनापति उपरथि गोकुल भण्डारी, गोरखा नगरपालिकाका नगरप्रमुख राजनराज पन्त, भीमसेन थापा गाउँपालिकाका अध्यक्ष ईश्वर पाण्डे र प्रमुख जिल्ला अधिकारी देवेन्द्र लामिछानेले संयुक्त रुपमा टोलीलाई बिदाई गरे । नेपालको राष्ट्रिय झण्डा, टर्च लाइट, नेपाली सेनाको पाँच प्रथम कम्पनी श्रीनाथ, कालिबक्स, पुरानो गोरखा, बर्दबहादुर र सबुजको झण्डासहित सेनाको टोली पदयात्रामा निस्किएका थिए। टोलीमा ३० जना नेपाली सेना, १० जना पृथ्वीनारायण शाहाकालीन पोशाकका गुरुजीका पल्टन, ६ झण्डाधारी, एक जना टर्च लाइटबाहक, ब्याण्ड र नौमती बाजासहित सह सेनानी इन्द्रबहादुर खत्रीको नेतृत्वको टोलीले पदयात्रा सुरु गरेको हो । टोली गोरखाको अश्राङ, बोर्लाङ, बोर्लाङघाट हुँदै धादिङको सेनालाई उक्त झण्डा, टर्च हस्तन्तरण गरेर फर्कनेछ । धादिङको टोलीले नुवाकोटको टोलीलाई यात्रा हस्तान्तरण गर्नेछ भने नुवाकोटको टोली पुस २७ गते काठमाडौँमा हुने पृथ्वी जयन्तीको कार्यक्रममा सरिक हुन पुग्ने कार्यक्रम तय गरिएको गणपति उज्वल केशीले बताए । कार्यक्रममा पृतनापति भण्डारीले इतिहासको संरक्षण र प्रर्वद्धन गर्ने नेपाली सेनाको योजना अनुसार तत्कालीन सेनाले प्रयोग गरेका मार्गको पहिचान गर्न पदयात्रा गरिएको बताए । कोट, किल्ला, गढीको इतिहास सेनासँग जोडिएकाले प्रधानसेनापतिको मार्गनिर्देशन अनुसार कार्यक्रम तय भएको विदाइ कार्यक्रममा उनले बताए । सेनासँग जोडिएका इतिहासको संरक्षण गर्ने दायित्व सेनाको पनि भएको उनको भनाइ छ । नगरप्रमुख राजनराज पन्तले इतिहास जर्गेना गरेर अघि बढ्दा देशलाई पनि फाइदा हुने र केही सिक्ने अवसर मिल्ने भएकाले अहिले सेनाले पदयात्रा गरेको रुटलाई पर्यटकीय पदमार्गको रुपमा विकास गर्न सहयोग गर्ने बताए । भीमसेन थापा गाउँपालिका अध्यक्ष ईश्वर पाण्डेले पदमार्ग पर्ने गाउँपालिका भएकाले नेपाली सेनालाई पदमार्गको संरक्षण र प्रर्वद्धनको काममा सघाउने बताए । प्रमुख जिल्ला अधिकारी देवेन्द्र लामिछानेले पृथ्वीनारायण शाहको स्मरणमा पदयात्रा गर्नु प्रचारप्रसार र सम्झनाको राम्रो माध्याम भएको बताए ।"
हिउँले ढाकियो मुक्तिनाथ,"जोमासोम : मुस्ताङको मुक्तिनाथ मन्दिर हिमपातले सेताम्मे भएको छ। बिहीबार दिउँसोदेखि निरन्तर परेको बाक्लो हिउँले मुक्तिनाथ क्षेत्र र रानीपौवा बजार चाँदी झै छपक्कै ढाकिएको हो। हिउँले मुक्तिनाथ मन्दिरको छानो र भित्रि प्रवेशद्वार ढाकिएको छ भने मन्दिर परिसरको कुण्ड ,१०८ धारा र आसपासमा पुरै बाक्लो हिउँ जमेको मुक्तिनाथ विकास समितिका कर्मचारी रविन सुवेदीले जानकारी दिए । हिउँ परेसँगै मुक्तिनाथ दर्शन गर्न आएका तिर्थालुलाई सकस परेको छ भने १०८ धाराको स्नान गर्ने ठाउँ र त्यहाँ रहेको २ वटा स्नान कुण्डको पानी समेत जमेको कर्मचारी सुवेदीले बताए । चिसोले कुण्ड जमेको र परिसरक्षेत्रमा हिउँ जमेकाले तिर्थालुहरु स्नान गर्न समेत सकेका छैनन् । हिउँ परेसँगै मुक्तिानाथ क्षेत्रमा अत्यधिक जाडो बढेको छ भने पर्यटक र स्थानीय घर बाहिर आउजाउ गर्न समेत नसकेको झारकोट स्वास्थ्य चौकीमा कार्यरत अहेब तारानाथ अधिकारीले जानकारी दिए । बिहीबारदेखि हिउँ परेपनि शुक्रबार बिहान हिउँ रोकिए पनि पुन: पर्ने सम्भावना बढी रहेको बताए । हिउँले रानीपौवा बजार बाहिर रहेको मुक्तिनाथ बसपार्क र रानीपौवा बजार हुँदै मुक्तिनाथ जाने पैदलमार्ग छोपिएको छ। यस्तै रानी बजारका फुटपाथ व्यापारी हिउँ पन्छ्याउन जुटेका छन् । चिसोले होटल र घरका धारा ,सेफ्टी ट्याङ्की जमेको उनको भनाई छ । यस्तै चिसोले पशुचौपाया लगायतलाई समेत परेको छ । हिउँदयामको चिसो मौसम भएपनि मुक्तिनाथका अधिकांश होटल संञ्चालनमा रहेको अहेब अधिकारीले जानकारी दिए। हिमपातले जोमसोम मुक्तिनाथ सडक अवरुङ भएको जनाइएको छ।"
एकैदिन १ हजारले बढ्यो सुन,"काठमाडौं : शुक्रबार सुनको भाउ १ हजारले बढेको छ।आज तोलाको ७४ हजार ५ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। महासंघका अनुसार तेजावी सुनको मूल्य ७४ हजार २ सय रुपैयाँ कायम गरिएको छ।बिहीबार सुन तोलामा ७३ हजार ५ सय रुपैयाँमा कारोबार भएको थियो। यस्तै, चाँदीको मूल्यमा पनि वृद्धि भएको छ।आज चाँदी तोलाको ९ सय रुपैयाँमा कारोबार भइरहेको छ।बिहीबार चाँदीको मूल्य ८९० रुपैयाँ कायम गरिएको थियो।"
हतियारसहित दुई शिकारी पक्राउ,"धरान : चारकोसे जंगलमा हरिण र बँदेलको शिकार खेल्न गएका दुई शिकारी पक्राउ परेका छन् । शुक्रबार हतियारसहित वन्यजन्तुको शिकार खेल्न जंगल प्रवेश गरेका उनीहरुलाई सशस्त्र प्रहरी र वन कर्मचारीको संयुक्त टोलीले सुनसरीको बराहक्षेत्र नगरपालिका३ स्थित चारकोसे जंगलबाट हतियारसहित पक्राउ गरेको हो। बरुवा बन्दुकसहित शिकार खेल्न जंगल प्रवेश गरेसँगै इलाका वन कार्यालय र सशस्त्र प्रहरी बेस क्याम्प चतराबाट गएको संयुक्त टोलीले उनीहरुलाई पक्राउ गरेको हो ।पक्राउ पर्नेमा बराहक्षेत्र३ भरौलका का ४५ वर्षीय बमबहादुर मगर र ३२वर्षीय प्रेमकार्की रहेको सशस्त्र प्रहरी बेस क्याम्प चतराका प्रमुख सशस्त्र प्रहरी निरीक्षक अशोक न्यौपानेले जानकारी दिए। पक्राउ परेकाको साथबाट एकथान भरुवा बन्दुक, १४ राउण्ड गोली, दुई थान खुकुरी र २ प्याकेट बारुद र दुई थान मोबाइल बरामत गरेको उनले बताए । हतियारसहित दुई शिकारी जंगल प्रवेश गरेको गोप्य सूचनाका आधारमा सशस्त्र प्रहरीसहितको टोलीले जंगलमा पक्राउ गरिएको इलाका वन कार्यालय चतराका प्रमुख शिवलाल विकले जानकारी दिए। पक्राउ परेका दुबैजनालाई आवश्यक कारवाहीका लागि इलाका वन कार्यालय चक्रघट्टीमा बुझाइएको उनले बताए।"
"बैतडीमा भारी हिमपात, किसान खुसी","बैतडी : बैतडीसहित सुदूरपश्चिमका पहाडी जिल्लामा भारी हिमपात भएको छ । बैतडीको श्रीभावर, ढोल्यामोड, सिगासधुरा, खोड्पे,सतबाँझ, ग्वाल्लेक, जित्कीजुवाँड, कलालबसेलगायतका क्षेत्रमा भारी हिमपात भएको स्थानीयले बताएका छन्। बिहीबार राती भएको हिमपातले जनजीवन प्रभावित भएको छ । चिसोका कारण बाहिर निस्कन मुस्किल भएको स्थानीयले बताएका छन् । हिमपातले वस्तुभाउको स्याहारमा समेत समस्या भएको चौखामका स्थानीय लक्ष्मी शाह चन्दले जानकारी दिए । उनले भनिन्,'श्रीभावर क्षेत्रमा भारी हिमपात भएको छ । स्थानीयलाई बाहिर निस्कन समेत मुस्किल भएको छ । हिमपातका कारण जनजीवन कष्टकर भएको छ। जिल्लाको खोड्पे क्षेत्रमा पनि भारी हिमपात भएको स्थानीय हरिश बिष्टले बताए । हिमपातका कारण पाइपबाट आउने खानेपानी समेत अवरुद्ध भएको उनले बताए । 'हिमपातले निकै समस्या भएको छ । खानेपानीको समस्या एकातिर भएको छ भने चिसोले बाहिर निस्किन अप्ठ्यारो भएको छ,'उनले भने, 'हिमपातका कारण सवारी साधन आवागमनमा समेत बाधा पुगेको छ । सडकमा बाक्लो हिउँ परेकाले सवारी साधन सञ्चालनमा कठिनाई भएको छ ।' हिमपातले जिल्लाको सिगास गाउँपालिकाको केन्द्रमा जान समेत मुस्कील भएको स्थानीयहरुले बताएका छन् । हिमपातले गाउँपालिकाको केन्द्र ढाकेको बताइएको छ । हिमपातले बैतडीमा बिहीबार रातीदेखि नै विद्युत सेवा अवरुद्ध बनेको छ । विद्युत सेवा अवरुद्ध हुँदा सेवाग्राही मारमा परेका छन् । यस्तै नेपाल टेलिकमको जीएसएम, स्काइ मोबाइल सेवा पनि आंशिक रुपमा अवरुद्ध भएको छ । यस्तै इन्टरनेट सेवा पनि आंशिक रुपमा अवरुद्ध भएको छ । वर्षा र हिमपातले किसान खुसी हिमपातले किसान भने खुसी भएका छन् । हिउँदे वर्षासँगै हिमपातले बालीनाली सप्रने भएकाले किसान खुसी भएका हुन् । वर्षा र हिमपातले हिउँदेबाली सप्रने कृषि ज्ञान केन्द्र बैतडीका निमित्त प्रमुख कर्णबहादुर चन्दले बताए । 'वर्षा र हिमपातले हिउँदेबाली र हिउँदे तरकारीमा फाइदा पुगेको छ।सिंचाइ नभएका क्षेत्रमा यसले सिँचाईको काम गरेको छ । वर्षा र हिमपातले सिँचाईको काम गरेकाले हिउँदेबालीको उत्पादनमा वृद्धि हुने आसा पलाएको किसान देवदत्त भट्टले बताए । 'हामी कहाँ सिँचाई सुविधा छैन् । वर्षा र हिमपातले सिँचाईको काम गरेको छ, 'उनले भने, 'यो वर्षा र हिउँले बालीनालीमा धेरै सहयोग पुर्याएको छ।'"
पेस्तोल र गोलीसहित दुई जना पक्राउ,"विराटनगर : सुनसरीको इटहरीबाट प्रहरीले पेस्तोल र पाँच राउण्ड गोलीसहित दुई जनालाई पक्राउ गरेको छ। इटहरी उपमहानगरपालिका८ कदम टोलबाट मोरङको सुन्दरहरैंचा नगरपालिका४ का ३३ वर्षीय जागिर खान र सुनसरीको हरिनगरा गाउँपालिका७ का ४७ वर्षीय जमिल अन्सारीलाई पक्राउ गरिएको प्रहरीले जनाएको छ। इलाका प्रहरी कार्यालय इटहरीका डीएसपी धर्मराज भण्डारी नेतृत्वको टोलीले उनीहरुलाई बिहीबार साँझ पक्राउ गरी शुक्रबार सार्वजनिक गरेको हो। प्रदेश १ प्रहरी कार्यालय विराटनगरका प्रवक्ता एसएसपी शेखर कोइरालाले अवैध हतियार ओसारपसार भइरहेको भन्ने सूचनाका आधारमा उनीहरु पक्राउ परेको जानकारी दिए। को ९ प ७४८६ नम्बरको मोटरसाइकलमा सवार रहेका दुवै जनालाई नियन्त्रणमा लिएर शरीर खानतलासी गर्दा पेस्तोल र गोली फेला परेको उनको भनाइ छ। प्रारम्भिक अनुसन्धानबाट उनीहरु नेत्रविक्रम चन्द विप्लव नेतृत्वको नेकपामा भने आवद्ध नरहेको खुलेको प्रहरीले जनाएको छ। भारतबाट हतियार ल्याएको खुलेको छ, प्रहरीका एक अनुसन्धान अधिकृतले भने, कुन प्रयोजनका लागि ल्याइएको हो भन्ने बारेमा खुल्न बाँकी छ। कोइरालाले उनीहरुको कुनै अपराधिक समूहमा आवद्धता हुन सक्ने आशंका पनि गरिएको बताए। उनीहरुको पृष्ठभूमिलाई समेत लिएर घटनाको विस्तृत अनुसन्धान थालिएको छ, उनले भने, केही समयमै यथार्थ बाहिर ल्याउँछौं। दुवै जना विरुद्ध हातहतियार खरखजना मुद्दा चलाउन शुक्रबार म्याद थप गरेर अनुसन्धान अघि बढाइसकिएको प्रहरीले जनाएको छ।"
छाउ बार्दैनन् लामा समुदाय,"मुगु : मुगुम कार्मारोङ गाउँपालिका ८ की ३२ वर्षीया पेमा याङजु लामा महिनावारी भएको बेला सधैं घरभित्रै बस्छिन्। उनकी दिदिबहिनी, आमा, भाउजू र सासूआमासमेत अहिलेसम्म महिनावारी भएको बेला छाउगोठमा बसेको रेकर्ड छैन। महिनावारी भएका बेला उनीजस्तै मुगुम कार्मारोङ गाउँपालिकाका १२ वटै लामा बस्तीका महिला छाउ गोठमा बस्दैनन्। जिल्लामा चार वटा स्थानीय तह छन्। तर गाउँपालिकाकै लामा समुदायबाहेक अन्य स्थानीय तहमा भने छाउपडी प्रथा कायम छ। जिल्लाको छायाँनाथ रारा नगरपालिका, खत्याड र सोरु गाउँपालिकामा छाउपडी प्रथाले विकराल रूप लिएको बेला मुगुम कार्मारोङ गाउँपालिकामा रहेका लामा समुदाय छाउ नबार्नेमा उदाहरण बनेका हुन्। अन्य स्थानीय तहको तुलनामा यो गाउँपालिका शैक्षिक दृष्टिकोणले पछि परेको पालिका हो। अन्य स्थानीय तहका महिला महिनावारी भएको बेला अहिले पनि तीन दिनदेखि सात दिनसम्म घरबाहिर छाउगोठमै बस्छन्। यहाँका लामा समुदायले छाउ नबारे पनि अन्य बाहुन, क्षेत्री समुदायमा भने छाउ बार्ने चलन हटेको छैन। मुगम कार्मारोङमा बसोबास गर्ने बौद्ध धर्मालम्बीले छाउपडी प्रथा मान्ने व्यक्तिलाई धर्मविरोधीका रूपमा लिन्छन्। हिन्दू समाजमा छाउ नबार्नेलाई धर्म विरोधीका रूपमा लिइन्छ। हाम्रो समुदायमा छाउ बार्ने चलन नै छैन, महिनावारी हुँदा घरभित्रै सबै परिवार सँगै बस्छौं, मुगुम कार्मारोङ १ की छोर्देन तामाङले भनिन्, तर अन्य समाजमा महिनावारी हुँदा छाउ मान्ने, पोसिलो खानेकुरा खान नदिने, घरबाहिरै बसाल्ने चलन देख्दा अचम्म लाग्छ। गाउँपालिकाकी उपाध्यक्ष छिरिङ तामाङले लामा समुदायजस्तै अन्य समुदायका महिला पनि छाउपडी प्रथाबारे बिस्तारै परिवर्तन हुदै जाने बताइन्। लामा समुदायका महिला महिनावारी हुँदा पनि पुजाआजा गर्दा केही नहुने, तर अन्य समुदायका महिलाले घरभित्र बसे पाप लाग्ने यो कस्तो संस्कार हो, उनले भनिन्, यस्ता गलत संस्कार अन्त्यका लागि हामी भरपुर रूपमा लाग्छौं। उनका अनुसार लामा समुदायका महिलाले महिनावारी हँुदा पकाएको सेलरोटी धर्मगुरुहरूले समेत खाने गर्छन्। तर उनीहरूलाई अहिलेसम्म केही नभएको भन्दै छाउ बार्ने समुदायलाई पनि परिवर्तन गरिने उनको भनाइ छ। मुगुम कार्मारोङ १ देखि ८ सम्मका ११ सय १५ घरधुरीका लामा समुदायले छाउ नबार्ने गरेका हुन्। तर सोही गाउँपालिका ९ मा बस्ने दुई सय ३० घरधुरीमा रहेका क्षेत्री समुदाय भने छाउ बार्छन्। छाउपडी प्रथा मान्ने घरधुरी वा समुदायलाई सामाजिक सुरक्षा भक्तामा रोक लगाउने गृह मन्त्रालयको परिपत्रले जिल्लामा तरंग उत्पन्न गरेको छ। मुगुम कार्मारोङका प्रमुख प्रशासकीय अधिकृत विकास रिजालका अनुसार छाउ नबार्ने समुदायलाई छाउ बार्ने समुदायमा पठाएर सचेतनाका कार्यक्रम सञ्चालन गरिने बताए।"
"तीन दिन वर्षा र हिमपातको सम्भावना, सतर्क रहन आग्रह","काठमाडौं : शुक्रबारबाट तीन दिन वर्षा र हिमपातको सम्भावना रहेको छ। नेपालमा पश्चिमी न्यून चापिय प्रणालीको प्रभाव देखिएको चिसो बढ्ने जल तथा मौसम विज्ञान विभागको मौसम पूर्वानुमान महाशाखाले जनाएको छ। मनसुनको न्यून चापिय रेखाको साविक स्थान भन्नाले भारतको उत्तरी राजस्थान, हरयाना, दिल्ली, दक्षिण उत्तर प्रदेश, दक्षिण बिहार, झारखण्ड र पश्चिम बंगाल हुँदै बंगालको खाडीको शिरसम्म जनाउँछ। नेपालमा अहिले देशभरी नै सामान्य बदली भइरहेको छ। बिहीबार दिउँसो काठमाडौं उपत्यकाका केही स्थानमा सामान्य वर्षासमेत भएको थियो। आजपनि देशभरको आकास बादलले ढाकेको छ। शुक्रबार बिहान ६ बजे महाशाखाले जारी गरेको बुलेटिनमा मौसम बदली सँगै वर्षाहिमपातको सम्भावना रहेकोले चिसोबाट बच्न सतर्कता अपनाउन अनुरोध गरिएको छ। शुक्रबार देशभर सामान्य बदली भई उच्च पहाडी तथा हिमाली भूभागमा मध्यमदेखि भारी हिमपात र पहाडी तथा तराईका थोरै स्थानहरुमा हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ। शनिबार देशभर सामान्य बदली रही उच्च पहाडी तथा हिमाली भूभागमा हल्का हिमपात र पहाडका केहि स्थानहरुमा हल्का वर्षाको सम्भावना रहेको छ। आइतबार देशभर आंशिक देखि सामान्य बदली रही उच्च पहाडी तथा हिमाली भूभाग केहि स्थानहरुमा हल्का हिमपात र पहाडका एकदुई स्थानहरुमा हल्का वर्षाको सम्भावना रहेको महाशाखाले जनाएको छ। मौसम विभागका अनुसार बिहीबार जुम्लामा सबैभन्दा कम जुम्लामा माइनस २६, जोमसोम १५, काठमाडौंमा ४५ न्युनतम तापक्रम मापन गरिएको छ। तराईका जिल्लामा पनि चिसो बढेको छ। चिसो बढेसँगै तराईका अधिकांश जिल्लामा हुस्सु र शितलहरले जनजीवन कष्टकर बन्दै गएको छ। बिहानको समयमा तराईमा हुस्सुकुहिरो लाग्ने र हिमपात पर्ने स्थानमा चिसोको असर पर्ने भएकाले सतर्कता अपनाउन महाशाखाले अनुरोध गरेको छ।"
गरिबीले छुट्छ बीचैमा पढाइ,"दाङ : घोराही उपमहानगरपालिका ८ बेलुवा (नारायणपुर) की १४ वर्षीया पूर्णिमा कोरी २ वर्षअघि ५ कक्षामा पढ्दापढ्दै विद्यालय छोडिन्। नारायणपुरमा रहेको सिद्धरत्ननाथ माध्यमिक विद्यालयकी विद्यार्थी पूर्णिमाले घरको आर्थिक अवस्था कमजोर भएकै कारण पढाइ छाड्नु पर्यो। पूर्णिमालाई अहिले पनि पढ्ने रहर छ। तर गरिबीका कारण हुन पढ्न सक्ने अवस्थामा छैनन्। घरको अवस्था पढाउनै नसक्ने भएपछि ५ कक्षामा पढ्दा पढ्दै छोडेकी पूर्णिमाले भनिन्, विद्यालय छोडेर गाउँघरतिर काम गर्छु, मैले घर कुरें भने आमा र दाजुहरू काममा जानुहुन्छ। दिउँसो काम गरेर साँझबिहान खानाको जोहो हुने उनको भनाइ छ। कक्षामा अब्बल पूर्णिमा १ देखि ५ कक्षासम्म पढ्दा कक्षा प्रथम र दोस्रो भइरहने विद्यार्थी हुन्। गरिबीकै कारण विद्यालय छोडेपछि उनको पढाइको सपना बीचमै तुहिएको छ। पूर्णिमा मात्र होइन, उनको घरमा रहेका चार दाजुभाइ दिदीबैनीले पनि यसरी नै कक्षा छोडेका छन्। घरमा ६ कक्षाभन्दा बढी पढेको कोही छैन। आर्थिक अभावकै कारण पढाउन नसकेर विद्यालय छोडेर सबैलाई घरमा बसालेको पूर्णिमाकी आमा पुष्पा कोरीले बताइन्। उनले कापी कलम किन्ने पैसासमेत नभएपछि छोराछोरीलाई पढ्न छुटाएको सुनाइन्। अञ्जुली कोरी १६ वर्षकी भइन्। उनले कक्षा आठ पढ्दा पढ्दै छोडिन्। घरको आर्थिक अवस्था हेरेर पढाउन नसक्ने भएपछि आठ कक्षामै छाड्नु पर्यो। अञ्जुलीले भनिन्, पढ्न रहर हँुदाहँुदै पनि पढ्न पाइनँ, पढ्ने वातावरण भने पढेर ठूलो मान्छे बन्ने रहर छ। अञ्जुली पनि सिद्धरत्ननाथ माविकै विद्यार्थी हुन्। उनले गतवर्षदेखि पढ्न छोडेकी छन्। सरकारी स्कुल भने पनि विभिन्न शीर्षकमा शुल्क बुझाउनु पर्ने, कापी किताब किन्ने पैसा नहुँदा विद्यालय छोडेको बताइन्। नारायणपुरकै विष्णुप्रसाद कोरीका ५ जना सन्तान छन्। उनका पनि ३ जनाले बीचमै पढाइ छोडिसकेका छन्। दुईजना साना छन्। विष्णुकी छोरी पुष्पा कोरीले आर्थिक अभाव र गरिबीकै कारण विद्यालय तहमै पढाइ छोडेको बताइन्। सात कक्षाभन्दा माथि पढ्न सकिनँ, उनले भनिन्, रहर त कम्तिमा प्लस टू गर्ने थियो। सातबाटै पढ्ने रहर छ। आर्थिक अभावकै कारण अरूका घरमा काम गरेर परिवारलाई सहयोग पुर्याइरहेको उनको भनाइ छ। दाङको नारायणपुरमा अल्पसंख्यक कोरी समुदायको बसोबास छ। यो बस्ती जिल्लाकै एक्लो हो, तीन पुस्तादेखि कोरी समुदाय यहाँ बसिरहेको विष्णु कोरीले बताए। जनगणनामा यो समुदायको अभिलेख छैन। झन्डै २० घरमा रहेको कोरी समुदाय अति विपन्न अवस्थामा रहँदा समुदायका बालबालिका पढाइबाट वञ्चित भइरहेका छन्। २० घरपरिवारका झन्डै ४२ बालबालिकाले गरिबीका कारण विद्यालय छोड्ने गरेको स्थानीय नवीन कोरीले बताए।"
चिसोले जनजीवन कष्टकर,"सुर्खेत : चिसोले कर्णालीको जनजीवन कष्टकर बनेको छ। मंगलबारदेखि ह्वात्तै बढेको चिसोले कर्णाली प्रदेशका सबै जिल्लाको जनजीवन प्रभावित भएको हो। चिसोले यहाँका स्थानीयलाई घरबाहिरको काम गर्नसमेत सकस भएको छ। चिसो बढेपछि बिहीबार कर्णाली प्रदेशको हुम्ला, मुगु, जुम्ला र डोल्पाको उच्च भूभागमा हिमपात भएको छ। कालिकोट, दैलेख, जाजरकोट, सल्यान र सुर्खेतमा वर्षासँगै अत्यधिक चिसो बढेको छ। हुम्लामा बिहीबार बिहान सुरु भएको हिमपातसँगै चिसो बढेपछि स्थानीयलाई घर बाहिर निस्कन कठिन भएको छ। ठन्डीले कर्णालीका बालबालिका, वृद्धवृद्धा र घरबाहिर काममा निस्कने बढी प्रभावित भएका छन्। जुम्लामा भेडाबाख्रासहित अन्य पशुवस्तुलाई समेत चिसोको संक्रमणले सताएको तातोपानी गाउँपालिकाका मुनबहादुर कामीले बताए। हुम्लामा चिसोका कारण रुघाखोकीको संक्रमण बढ्दै गएको हुम्लाका प्रमुख जिल्ला अधिकारी विनिता भट्टराईले बताइन्। जुम्लाको तापक्रम माइनस २ दशमलव ६ डिग्री सेल्सियसमा झरेको हावापानी फिल्ड कार्यालय जुम्लाले जनाएको छ। वीरेन्द्रनगरको न्यूनतम तापक्रम १० दशमलव १५ डिग्री सेल्सियसमा झरेको जल तथा मौसम विज्ञान कार्यालय सुर्खेतका प्रमुख विनोद पराजुलीले बताए। मौसमी पूर्वसूचना दिन सुर्खेतको रातानाङ्लामा स्थापना भएको नेपालकै पहिलो मौसमी राडरका अनुसार शनिबारसम्म लगातार कर्णालीका उच्च हिमाली क्षेत्रमा हिमपात र बेंसीमा वर्षाको सम्भावना छ। पराजुलीका अनुसार कर्णाली प्रदेशसँगै सुदूपश्चिमको बाजुराको लेक क्षेत्रमा हिमपात र कैलालीसहित तराईका जिल्लामा वर्षा हुने सम्भावना छ। चिसो बढेसँगै हिमपात, वर्षा, हुस्सु र तीव्र हावाको वेगका कारण कर्णालीमा हवाई उडानसमेत हुन सकेको छैन। चिसोबाट बचाउन ज्याकेट वितरण चिसोबाट बचाउन जिल्लाका १ सय ४० विपन्न बालबालिकालाई ज्याकेट वितरण गरिएको छ। बालबालिकालाई चिसोको संक्रमणबाट जोगाउन ज्याकेट बाँडिएको हो। ठूलीभेरीनगरपालिका७ स्थित मन्मा आधारभूत विद्यालय र वडा नम्बर ८ को बिडिथान आधारभूत विद्यालयमा अध्ययनरत दलित तथा विपन्न बालबालिकालाई न्यानो ज्याकेट वितरण गरिएको स्थानीय युवा जीवन शाहीले बताए। उनका अनुसार लामो समयदेखि अमेरिकामा बस्दै आएका डोल्पाका ७ युवाको सहयोगमा बालबालिकालाई ज्याकेट वितरण गरिएको हो। युवाहरूले दुई विद्यालयका १० जना गरिब विद्यार्थीलाई आगामी शैक्षिक सत्रबाट निःशुल्क पोसाक तथा विद्यालयलाई नियमित सहयोग गर्ने बताएका छन्।"
घुँडा दुखेको औषधिले मिर्गौला बिग्रियो,"काठमाडौं : घुँडा दुखेर अस्पताल पुगेकी एक महिलालाई डाक्टरले दिएको औषधिको असरले मिर्गौलामा खराबी देखिएपछि पीडित परिवारले अदालतमा मुद्दा हाल्ने तयारी गरेको छ। झापा चारआली नगरपालिका१३ की सुनम गौतमको मिर्गाैलामा खराबी देखिएपछि पीडित परिवार यतिबेला चिन्ताग्रस्त छ। झापा बिर्तामोडस्थित बी एन्ड सी मेडिकल कलेज टिचिङ हस्पिटल एन्ड रिसर्च सेन्टरमा घुँडाको उपचार गराएकी सुनमको उपचार यतिबेला काठमाडौं मेडिकल कलेजमा भइरहेको छ। अवस्था क्रिटिकल नै छ। मिर्गौलामा असर देखिएको छ, सुनमका जेठा छोरा संगमले भने। ३९ वर्षीया सुनमको दायाँ घुँडाछेउ एक्कासी दुख्न थाल्यो। घुँडाको केही भाग सुन्निएपछि उनी उपचारका लागि बी एन्ड सी अस्पताल पुगिन्। बी एन्ड सी अस्पताल पुगेकी सुनमलाई जनरल फिजिसियन डालक्ष्मण ठाकुरले मंसीर २७ गते जाँच गरि औषधि प्रेस्क्राइब गरेका थिए। बी एन्ड सीका चिकित्सकले प्रेस्क्राइब गरेको औषधि सेवनले प्रतिक्रिया गर्दा सुनमको अनुहार बिग्रँदै गएको छोरा संगमले जानकारी दिए। अस्पतालमा डा ठाकुरले प्रेस्क्राइब गरेको इन्डोमेथासिन क्याप्सुल र लिवोफ्लोक्स७५० औषधि सेवन गरेपछि उनको अवस्था बिग्रँदै गएको उनले बताए। अस्पतालमा विभिन्न परीक्षण गरिएको परिवारले जनाएको छ। डा ठाकुरले प्रेस्क्राइब गरेको औषधिको प्रभावले शारीरिक क्षति पुगेकाले नयाँ औषधि खुवाउनु पर्ने सुझाव काठमाडौं मेडिकल कलेजका चिकित्सकले दिएका छन्। सोहीअनुसार औषधि सेवन गराउन थालेको अर्का छोरा सुगमले बताए। बिरामी सुनमलाई शारीरिक, मानसिक र भावनात्मक क्षति पुगेको परिवारका सदस्यले बताए। चिकित्सकको हेलचेक्र्याइँका कारण सुनम दिनहुँ डेसिङ गर्दा रुने गरेको सुगमले बताए। उनको अनुहार यतिबेला नचिनिने अवस्थामा छ। अनुहार पोलेकोजस्तो देखिन्छ। शरीरको सबै ठाउँ पोलेजस्तो देखिन्छ। कुनै ठाउँ बाँकी छैन, संगमले भने। स्वास्थ्य अवस्था बिग्रँदै गएपछि मंसिर १ गते उडानबाट काठमाडौं ल्याइएको थियो। काठमाडौं मेडिकल कलेजमा उपचाररत सुनमको मिर्गौलामा असर परेको चिकित्सकले जनाएका छन्। मिर्गौलामा असर पुगेको छ। जुनसुकै बेला पनि डायलासिस गर्नुपर्ने हुन सक्छ भनेर डाक्टरले भनेका छन्, संगमले भने। औषधिको असरबाट सुनमको शरीरमा क्षति पुगेको भन्दै पीडित परिवारले क्षतिपूर्ति मुद्दा हाल्ने भएको हो। मुलुकी अपराध (संहिता) ऐन र उपभोक्ता हित संरक्षण ऐनका आधारमा चिकित्सकीय लापरबाहीमा क्षतिपूर्ति भराइ पाउन मुद्दा दायर गर्ने कानुनी बाटो छ। उपभोक्ता हित संरक्षण मञ्चका उपमहासचिव विष्णु तिमिल्सेना गलत औषधिका कारण सेवाग्राहीको स्वास्थ्यमा क्षति पुग्नु चिकित्सकको गम्भीर लापरवाही भएको बताउँछन्। गलत औषधिकै कारणले मिर्गौला बिग्रन पुगेको हो भने मुद्दा दायर गर्न सकिन्छ, अधिवक्ता तिमिल्सेनाले भने। २० वर्षअघि टाउको दुख्ने समस्याले त्रिपुरेश्वरस्थित ब्लु क्रस नर्सिङ होममा गएकी युवती सिर्जना केसीको डा दिनेश विक्रम (डीबी ) शाहले दिएको औषधिले आँखामा क्षति पुगेपछि क्षतिपूर्ति भराउने फैसला भएको थियो। सर्वोच्च अदालतले ०६६ सालमा केसीलाई क्षतिपूर्तिबापत ६ लाख १७ हजार १ सय १९ रुपैयाँ दिलाउने फैसला गरेको थियो।"
महानगरविरुद्ध सुकुम्बासी आन्दोलित,"विराटनगर : विराटनगर महानगरपालिकाले कब्जा गरेर संचरना निर्माण गरिएका सार्वजनिक जग्गा खाली गर्न अल्टिमेटम दिएको विरोधमा सुकुम्बासी बिहीबारदेखि आन्दोलित बनेका छन् । सार्वजनिक जग्गा मिचेर संरचना बनाएर बसोबास गरिरहेका सुकुम्बासीलाई जग्गा खाली गर्न महानगरले सूचना जारी गरेर ३५ दिने अल्टिमेटम दिएको थियो । सूचनामार्फत महानगरले सुनसरीमोरङ सिचाइ आयोजनाको नहर र अन्य स्थानको सार्वजनिक जग्गा कब्जा गरेर संरचना बनाएर बसिरहेकालाई जग्गा खाली गर्न भनेको हो । अटेर गरेमा महानगरले आफै खाली गराउने तयारी पनि गरेको थियो । पुस २७ गते विराटनगर१ भट्टा चोकमा सार्वजनिक जग्गा मिचेर बनाइएका ८ वटा घर भत्काउने तयारी गरेको सार्वजनिक भएपछि आन्दोलनमा उत्रिएका सुकुम्बासीले विराटनगरमा महानगरविरुद्ध नाराबाजी र प्रदर्शन थालेका छन् । जनप्रतिनिधिले आफूहरुलाई घरबारविहीन बनाउन खोजेको दाबी गर्दै सुकुम्बासीले महानगरपालिका कार्यालय अगाडि धर्ना समेत दिन थालेका हुन् । उनीहरुले विकल्प नदिएसम्म बसोबास गरेको स्थान नछोड्ने अडानसहितको ज्ञापन पत्र महानगरका प्रमुख प्रशासकीय अधिकृत एकदेव अधिकारीलाई बुझाए । नेपाल भूमिहीन सुकुम्बासी संगठन विराटनगर महानगर कमिटीका अध्यक्ष बुद्धिमान लिम्बूले महानगरले निर्णय फिर्ता लिनु पर्ने, भूमिहिन सुकुम्बासी समस्याको दीर्घकालिन समाधान गर्नुपर्ने, हटाउनु अघि नै सुकुम्बासीलाई पुर्नवासको व्यवस्था गरिनु पर्ने आफूहरुको मुख्य माग रहेको बताए । 'सुकुम्बासीलाई घरबारविहीन बनाउने महानगरको निर्णय फिर्ता हुनुपर्छ,' उनले भने, 'निर्णय फिर्ता नलिए आन्दोलन थप कडा बनाएर लैजान्छौं ।'लामो समयदेखि बसोबास गरिरहेको जग्गामा बनाइएका घर टहरा भत्काउन नुहने माग गर्दै लिम्बूले आन्दोलनबाट उत्पन्न परिस्थितिको जिम्मेवारी महानगरले लिनुपर्ने चेतावनी पनि दिए। प्रमुख प्रशासकीय अधिकृत अधिकारीले सुकुम्बासीले उठाएका मागलाई महानगरको बोर्ड बैठकमा राख्ने बताए।"
विदेशी काठसँगै भित्रियो कमिला,"काठमाडौं : नेपालको सहरी क्षेत्रमा पछिल्लो समय अनौठो प्रजातिको कमिला देखिएको छ। रातो कमिलाजस्तै देखिने यो यहाँको भने होइन। यस्तो कमिला कहाँबाट कसरी नेपाल प्रवेश गर्यो भन्ने जानकारी कसैलाई छैन। यो कमिला केही समयअघि मात्र नेपाल प्रवेश गरेको नेपाल जडिबुटी उत्पादक संघका अध्यक्ष गोविन्द घिमिरेले बताए। नेपालमा दुई किसिमका कमिला छन्। एउटा वनस्पतिलाई नोक्सान नगर्ने र अर्को नोक्सान गर्ने। नयाँ कमिलाले वनस्पतिलाई नोक्सान गरिरहेको घिमिरे बताउँछन्। यो कमिला सहरी क्षेत्रका पक्की घरमा मात्र देखिएको छ। भर्खरै नेपाल भित्रिएका कारण गाउँसम्म पुग्न नसकेको हुन सक्छ, उनी भन्छन्, वनस्पतिका लागि यो खतरापूर्ण छ। यसले सागपातलगायतका वनस्पति नोक्सान गरिरहेको हामीले भेट्टाएका छौं। विदेशबाट भित्रिने काठसँगै कमिला पनि नेपालसम्म आइपुगेको हुन सक्ने अध्यक्ष घिमिरेको अनुमान छ। उनका अनुसार विभिन्न देशबाट आउने काठको प्रयोग सहरी क्षेत्रमा हुनु र यो कमिला सबैभन्दा पहिले सहरी क्षेत्रमा देखिनुले पनि काठकै माध्यमबाट आइपुगेको हुन सक्छ। अहिले नेपालमा मलेसिया, इन्डोनेसिया, चीन, भियतनामलगायतका विभिन्न देशबाट दुई प्रकारका साल र कुकाठ (नरम काठ) भित्रिने गरेका छन्। यिनै काठमा नेपालले गर्नुपर्ने अत्यावश्यक परीक्षण हुँदैन। यसबाट नेपालमा वातावरणीय जोखिम बढिरहेको जानकार बताउँछन्। विदेशबाट आउने बोक्रासहितको काठबाट नेपालमा वनस्पति र वातावरणीय रोगका कीटाणु तथा हानिकरक कीरा भित्रिने वातावरण कानुनविद् दिलराज खनालको भनाइ छ। नेपालमा प्रशोधन नगरिएका काठ ल्याइन्छ। यी काठबाट अहिलेसम्म नेपालमा के भित्रिरहेको छ भन्ने अध्ययन त भएको छैन तर यो जोखिमपूर्ण छ, खनाल भन्छन्, क्वारेन्टाइन परीक्षण नगरी यस्ता सामग्री भिœयाउनु हुन्न। यसमा सम्बन्धित निकाय अलमलमा देखिन्छ। विकसित देशले आफ्नो वनस्पति र वातावरण जोगाउन भित्रिने सामग्रीको कडा परीक्षण गर्ने गरेको नेपाल फ्रेट फरवार्डर संघका निवर्तमान अध्यक्ष राजन घिमिरे बताउँछन्। अमेरिका, अस्ट्रेलिया, न्युजिल्यान्डजस्ता देशमा कुनै बेला वनस्पति बिग्रिँदै गएका थिए। पछि उनीहरुले अध्ययन गरे र यसको कारण बाहिरबाट भित्रिने वस्तुहरु रहेको पत्ता लगाए, उनी भन्छन्, अहिले कुनै पनि वस्तु परीक्षणबिना यी देशमा लैजान सकिँदैन। विदेशबाट आउने काठ परीक्षणमा नेपाल उदासीन रहेको घिमिरे बताउँछन्। उनका अनुसार आफूले बनाएको मापदण्डअनुसार भित्रिने काठ परीक्षणसमेत सम्बन्धित निकायले गर्न सकिरहेको छैन। बेकामका प्रयोगशाला नेपालमा १५ वटा प्लान्ट क्वारेन्टाइन एवं विषादी व्यवस्थापन प्रयोगशाला छन्। तीमध्ये ११ वटा भारतिरका नाकामा छन् भने तीनवटा चीनतिरका। त्रिभुवन विमानस्थलमा एउटा प्लान्ट क्वारेन्टाइन प्रयोगशाला छ। सबैजसो नाकामा प्रयोगशाला भए पनि जिम्मेवार निकायले परीक्षण गर्न सकेको छैन। पर्याप्त जनशक्ति र पूर्वाधार अभावले काम गर्न नसकेको प्लान्ट क्वारेन्टाइन एवं विषादी व्यवस्थापन कार्यालयका निमित्त प्रमुख सहदेवप्रसाद हुमागाईं बताउँछन्। प्रयोगशालालाई पर्याप्त दक्ष जनशक्ति चाहिन्छ। तर, यहाँ जनशक्ति छैनन्। पुराना रिटायर्ड भएर गइसके, नयाँ आएका छैनन्, उनी भन्छन्, नेपाल भित्रिने काठ जाँच गर्ने पर्याप्त उपकरण छैनन्। यी सब सरकारको प्रथामिकतामा कहिल्यै परेन। वातावरणीय कानुनविद् खनाल सम्बन्धित निकायबीचको समन्वय अभावले पनि समस्या निम्तिएको बताउँछन्। काठ कारोबार हुन्छ वाणिज्य मन्त्रालयबाट, क्वारेन्टाइन परीक्षण हुन्छ कृषि मन्त्रालयबाट, काठ ओसारपसार वन मन्त्रालयको नियमबमोजिम हुन्छ, उनी भन्छन्, यस्तो अवस्थामा कसले के काम गर्ने भन्ने विषयमा अन्योल छ। सम्बन्धित निकायको समन्वय भए समस्या सामधान हुने खनालको भनाइ छ। उनका अनुसार कुनै पनि विदेशी सामग्री क्वारेन्टाइन परीक्षण नगरी भिœयाउनु नेपालले हस्ताक्षर गरेको अन्तर्राष्ट्रिय कानुनविपरीत हो। निकासीपैठारी नियमन गर्न कानुन सरकारले वनस्पति, कृषिजन्य सामग्री तथा खाद्यान्न निकासीपैठारीको नियमन गर्न कानुन बनाउन लागेको छ। बिरुवा संरक्षण ऐन संशोधन गर्न बनेको विधयेक दर्ता भएर संसदीय समितिमा पुगेको छ। कृषि, सहकारी तथा प्राकृतिक स्रोत समितिमा मंगलबार सरकारको प्रस्तावित विधयेकमाछि सौद्धान्तिक छलफल भएको छ। छलफलमा सांसद भवानी थापुङले वनस्पति संरक्षणका लागि बनिरहेको कानुनमा निकासीपैठारीको विषय कसरी प्रवेश गर्यो भन्ने जिज्ञासा व्यक्ति गरेका थिए। विज्ञका रुपमा समितिमा आमत्रित वातावरणीय कानुनविद् खनालले वातावरणीय सुरक्षाका लागि विधेयकमा निकासीपैठारी नियमन गर्ने कुरा समावेश भएको प्रस्ट पारेका थिए। वनस्पतिजन्य सामग्रीका माध्यमले एक देशबाट अर्को देशमा रोग कीरा नभित्रियोस् भनेर वातावरणीय सुरक्षाका लागि विकसित देशले कडाकडा कानुन बनाएका छन्, उनले भने, यो कानुन कृषि र वातावरणीय सुरक्षाका लागि पनि हो। प्रस्तावित विधयेकमा संक्रमित बिरुवा वा बिरुवाजन्य कुरा निकासीपैठारी गर्नेलाई ५० हजार देखि १ लाख ५० हजारसम्म जरिबाना हुने प्रावधान छ।"
म्याग्दीका उच्च पहाडी भेकमा हिमपात,"बेनी : म्याग्दीको पहाडी बस्तीमा शुक्रबार बिहानदेखि हिमपात सुरु भएको छ । बिहीबार अपराहन्नदेखिको वर्षा र हिमपातका कारण जनजीवन प्रभावित बनेको छ । धवलागिरी गाउँपालिकाको गुर्जा, लुलाङ, मंगलाको टोड्ने, झाँक्रीपानी, रघुगंगा गाउँपालिकाको रुइसे, भगवती, कुइनेमंगले, अन्नपूर्ण गाउँपालिकाको घोडेपानी, चित्रे, राम्चेलगायतका बस्तीमा हिउँ परेको छ। पर्यटकीयस्थल घोडेपानीमा डेढ फिटभन्दा बाक्लो हिउँ जमेको स्थानीय टेकसर बुद्धुजाले बताए । चिसोले सर्वसाधारण घरबाहिर निस्कन सकेका छैनन् । गुर्जामा हिमपात भएपछि सर्वसाधारण आगो तापेर घरभित्रै बसेका वडा अध्यक्ष झक छन्त्यालले बताए । यो वर्ष म्याग्दीमा दोस्रो पटक हिउँ परेको हो । मंसिर अन्तिम साता पनि हिउँ परेको थियो । वर्षा र हिमपातले कृषकमा भने खुसीयाली छाएको छ । वर्षाभएपछि सिचाइं हुने, खेतबारीमा राखेको मल भिजेर बिरुवालाई आवश्यक तत्व आपूर्ति हुने कृषि प्राविधिकले बताउँछन्। गहुँ, जौ, उवा, केराउ, आलुलगायत हिउँदेबालीका लागि वर्षा र हिउँले राम्रो गरेको कृषि ज्ञान केन्द्र म्याग्दीका कृषि प्रसार अधिकृत गोविन्द पाण्डेले बताए ।"

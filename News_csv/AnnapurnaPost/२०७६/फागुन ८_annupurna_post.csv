शीर्षक,विवरण
नयाँ बानेश्वर चोकमा आकाशेपुलको निर्माण अघि बढ्यो,"काठमाडोँ : बढी पैदलयात्रुले सडक पार गर्ने चोकमध्येको एक नयाँ बानेश्वर चोकमा आकाशे पुल निर्माण चाँडै सम्पन्न हुने भएको छ। पुलको डिजाइनमै समय बढी लागेको डिभिजन सडक कार्यालय काठमाडौँका प्रमुख कुबेर नेपालीले बताए। पुल निर्माणको अवधि गत पुसमा सकिएको छ। अहिले नियमित रुपमा निर्माण भइरहेकाले केही समयपछि सम्पन्न हुने उनले बताए। बाँकी रहेको काम पनि अहिले नियमित रुपमा अघि बढेको छ, उनले भने। डिभिजन सडक कार्यालय काठमाडौँले गत चैतमा आठ महिनामा आकाशेपुल सम्पन्न गर्ने गरी ठेक्का सम्झौता गरेको थियो। ठेक्का सम्झौता भइसक्दा पनि सडकमा रहेका खानेपानीको पाइप, विद्युत्को पोललगायतका संरचना हटाउन नसकिएका कारण निर्माण सुरु गर्न केही ढिलाइ हुन गएको थियो। अहिले ती सबै संरचना हटाइ सकिएकाले नियमित रुपमा काम भइरहेको हो। यस स्थानमा महानगरपालिकाको आकाशेपुल निर्माणको योजना नभएकाले कार्यालयले अघि बढाएको थियो। सङ्घीय सरकारले निर्माण गरेका सडकमा सकेसम्म आफैँले आकाशेपुल निर्माण गर्ने प्रमुख नेपालीले बताए। सडक विभागले काठमाडौँ चक्रपथ सुधार योजनाअन्तर्गत कोटेश्वरकलङ्की सडकखण्डमा पनि छ स्थानमा आकाशेपुल निर्माण गरिरहेको छ। कार्यालयले भने नयाँ बानेश्वर र कोटेश्वर गरी दुई स्थानमा आकाशे पुल निर्माणका लागि ठेक्का सम्झौता गरेको थियो। कोटेश्वर चोकमा पनि आकाशेपुल निर्माणको प्रक्रियाअघि बढेपनि वडा कार्यालयले स्थान परिवर्तनको माग गरेपछि अघि बढ्न सकेको छैन। काठमाडौँ महानगरपालिकाले माइतीघर, टेकुलगायतका स्थानमा आकाशेपुल निर्माण गर्ने भनेको छ। माइतीघरमा पुल निर्माणको अवधि गत मङ्सिरमा सकिए पनि सम्पन्न भएको छैन।"
यौन दुराचारको आरोपमा प्रधानाध्यापक पक्राउ,फिदिम : फाल्गुनन्द गाउँपालिका १ नवमिडाँडा स्थित सिद्देश्वरी माद्यामिक विद्यालयका प्रधानाध्यापक मोहनप्रसाद दुलाल पक्राउ परेका छन्। विद्यालयको कक्षा ३ मा अध्यनरत १३ बर्षीया छात्रामाथि करणी गर्न खोजेको आरोपमा दुलाल पक्राउ परेका हुन्। प्रधानाध्यापकमाथि अनुसन्धान सुरु भएको जिल्ला प्रहरी कार्यालय पाँचथरका प्रहरी निरीक्षक रोहनराज अर्यालले जानकारी दिए। बालिकाकी आमाले प्रहरीमा दिएको उजुरीको आधारमा प्रहरीले उनलाई पक्राउ गरेको हो। बिगत चार महिना अघिदेखि दुलालले आफूलाई जबर्जस्ति गर्ने गरेको बालिकाले आमालाई सुनाएपछि घटना सार्वजनिक भएको हो। घटना बाहिरिउपछि प्रअ दुलाले गाउँमै मिलाउन केही स्थानीय नेतालाई परिचालन गर्दै परिवारमाथि दबाब बढाएका थिए। पीडित परिवार गाउँमा मिल्न नमानेपछि आमाले प्रहरीमा उजुरी दिएकी हुन।
ट्याक्टर दुर्घटनामा चालकको मृत्यु,विराटनगर : मोरङको कटहरी गाउँपालिका १ स्थित भित्री सडकखण्डमा बिहीबार बिहान ट्याक्टर दुर्घटना हुँदा चालकको मृत्यु भएको छ । कल्भर्ट छेउमा को २ त ६७३६ नम्बरको ट्याक्टर आफै अनियन्त्रित भई दुर्घटना हुँदा चालक ग्रामथान गाउँपालिका ५ तेतरियाका २४ वर्षीय युवराज भगतको मृत्यु भएको मोरङ प्रहरीका प्रवक्ता डीएसपी मानबहादुर राईले बताए । ट्याक्टरले किचेर चालक भगतको घटनास्थलमै मृत्यु हो।शव पोस्टमार्टमका लागि कोशी अस्पतालमा ल्याएर घटनाको अनुसन्धान सुरु गरिएको प्रहरीले जनाएको छ।
दूतावासको विज्ञप्तिमा महासंघको सरकारलाई ध्यानाकर्षण,"काठमाडौं : नेपाल पत्रकार महासंघले सञ्चारमाध्यममा प्रकाशित समाचारका सम्बन्धमा चिनियाँ दूतावासले सम्पादक र सञ्चारमाध्यमविरुद्ध धम्कीपूर्ण विज्ञप्ति जारी गरेको भन्दै सरकारको ध्यानाकर्षण गराएको छ। महासंघले उक्त प्रकरणलाई गम्भीरतापूर्वक लिएको जनाएको छ। बिहीबार बसेको महासंघ केन्द्रीय कार्यसमितिको बैठकपछि जारी विज्ञप्तिमा दूतावासबाट धम्कीपूर्ण विज्ञप्ति जारी भएको भन्दै सरकारको ध्यानाबर्षण गराइएको जनाइएको छ। साथै सञ्चारमाध्यमहरूले समाचार सामग्री संप्रेषण गर्दा आचारसंहिताको पालना गर्न र संवेदनशील विषयमा समाचार सम्प्रेषण गर्दा थप ख्याल पुयाउनसमेत महासंघले सम्बद्ध पक्षसँग आग्रहसमेत गरेको छ। संसदीय प्रक्रियामा रहेको सञ्चारसम्बन्धी मिडिया काउन्सिल र सूचना प्रविधिसम्बन्धी विधेयकको पछिल्लो अवस्थाका बारेमा समीक्षा गर्दै महासंघले उठाएका विषय आंशिक सम्बोधन भए पनि काउन्सिलको स्वायत्ततालगायतको विषयमा थप सुधारको आवश्यकता रहेको निष्कर्ष निकालेको छ। सूचना प्रविधिसम्बन्धी विधेयकका सम्बन्धमा महासंघले उठाएका विषयहरु सम्बोधन हुनेगरी दबाब सिर्जना गर्ने निर्णय गरेको महासंघ महासचिव रमेश विष्टले जारी गरेको विज्ञप्तिमा उल्लेख छ। सरोकारवाला पक्षसँग छलफल गरी सञ्चारसम्बन्धी अन्य विधेयक अघि बढाउनसमेत महासंघले माग गरेको छ। सञ्चारगृहभित्र सम्पादन विभागीय स्वतन्त्रताको सुनिश्चितताको लागि महासंघले पहिलेदेखि नै आवाज उठाउँदै आएको छ। सञ्चारगृहमा सम्पादकीय विभागको स्वतन्त्रतालाई महासंघले थप जोड दिएको छ, विज्ञप्तिमा उल्लेख छ। यस्तै श्रमजीवी पत्रकार ऐनको कार्यान्वयनका दबाब र अनुगमनलाई थप प्रभावकरी ढंगबाट अघि बढाउने निर्णय लिएको गरिएको छ। सूचना तथा प्रसारण विभागमा श्रमजीवी पत्रकार तथा कर्मचारीको विवरण सबै सञ्चारमाध्यमलाई बुझाउन आग्रह गर्दै दरबन्दी यथाशीघ्र बुझाउने वातावरण निर्माण गर्न महासंघले सूचना तथा प्रसारण विभागलाई दबाब दिने भनेको छ। ठूलो संख्यामा पत्रकारहरु प्रेस पास विहीन अवस्थामा भएकाले प्रेस पास नवीकरण सहज बनाउन पहल गर्ने, पत्रकारको सुरक्षामा ध्यान दिन सरकारसँग माग गर्नेलगायत निर्णयसमेत महासंघले लिएको छ।"
प्रश्नपत्रको फोटो खिचेर सार्वजनिक गर्ने तीन विद्यार्थी कारवाहीमा,काठमाडौं : प्रश्नपत्रको फोटो खिचेको आरोपमा लोकसेवा आयोगले तीन परीक्षार्थीलाई कारवाही गरेको छ । माघ २५ गते सञ्चालन भएको शाखा अधिकृतको परीक्षामा मोबाइलबाट फोटो खिचेको र सामाजिक सञ्जालबाट सार्वजनिक गरेको आयोगमा उनीहरुलाई कारवाही गरिएको हो।आयोगको फागुन ५ गतेको बैठकले यस्तो निर्णय गरेको हो। कारवाहीमा परेकामा जुम्लाका गमबहादुर बुढा तथा केशवबहादुर अधिकारी र बाजुराका रणबहादुर रावत छन् । बुढालाई परीक्षा हलमा मोबाइलबाट प्रश्नपत्रको फाटो खिचेर साथीलाई पठाएको आरोप छ । अधिकारीलाई प्रश्नपत्र सामाजिक सञ्जालबाट प्रश्नपत्र सार्वजनिक गरेको आरोप छ । रावतलाई भने मोबाइलले फोटो खिचेको आरोप छ । कारवाहीस्वरुप तीनैजनाको मोबाइल आयोगले जफत गरेको छ भने उक्त दिनको लिखित परीक्षा समेत रद्द गरेको छ। तीनैजनालाई आयोगबाट सञ्चालन हुने कुनै पनि परीक्षामा २ वर्षसम्म सहभागी हुन नपाउने निर्णय गरेको आयोगको विज्ञप्तिमा उल्लेख छ।
पश्चिमी वायुले वर्षा र हिमपातको सम्भावना,"काठमाडौंः पश्चिमी न्यून चापीय वायुको प्रभावले आज देशभर आंशिकदेखि सामान्य बदली रही देशका केही स्थानमा वर्षा र हिमपातको सम्भावना रहेको जल तथा मौसम पूर्वानुमान महाशाखाले जनाएको छ । मौसमविद् शान्ति कँडेलका अनुसार, न्यून चापीय प्रणालीको प्रभावले देशभरि बदली रही पहाडी भूभागका एकदुई स्थान र उच्च पहाडी तथा हिमाली भेगका केही स्थानमा हल्का हिमपातको सम्भावना रहेकोे छ । उक्त वायुको प्रभावले देशका धेरै स्थानमा हल्का वर्षाको सम्भावनासमेत रहेको छ । उपत्यकामा आज केही समय घाम लागे पनि मध्याह्नबाट बदली भइ वर्षा हुने बताइएको छ । उपत्यकामा पनि कुनै ठाउँमा वर्षा हुने कुनै ठाउँमा नहुने जनाइएको छ । पश्चिमी वायुको प्रभाव शनिबारबाट बिस्तारै कम हुँदै गए पनि तुवाँलो भने यथावत रहने छ । तुवाँलो हट्नका लागि भारी वर्षा हुनुपर्छ र हावाको गति पनि बढ्नुपर्छ । तत्काललाई भारी वर्षाको सम्भावना भने छैन, मौसमविद् कँडेलले भने । शुक्रबार देशभर सामान्यदेखि पूर्ण बदली रही पूर्वी भूभागका केही स्थानमा हल्का वर्षा र पश्चिमी तथा मध्यम क्षेत्रका उच्च पहाडी तथा हिमाली भूभागका धेरै स्थानमा हल्कादेखि मध्यम हिमपातको सम्भावना रहेको मौसम पूर्वानुमान महाशाखाले जनाएको छ । शनिबार देशभर आंशिकदेखि सामान्य बदली रही मध्य तथा पूर्वी भूभागका केही स्थान र पश्चिमी पहाडी भेगका एकदुई स्थानमा हल्का वर्षाको सम्भावना रहेको छ । मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ९८ डिग्री र अधिकतम तापक्रम २०२ डिग्री सेल्सियस रहेको छ । आज सबैभन्दा कम जुम्लाको न्यूनतम तापक्रम माइनस ०१ डिग्री सेल्सियस मापन गरिएको छ ।"
डुबेर १९ महिने बालकको मृत्यु,विराटनगर : मोरङको सनुवर्षी नगरपालिका२ महाराजथानमा १९ महिने बालकको पानीमा डुबेर मृत्यु भएको छ। सन्तोश शर्माका छोरा प्रदीप शर्माको बिहीबार दिउँसो पानीमा डुबेर मृत्यु भएको मोरङ प्रहरीका प्रवक्ता डीएसपी मानबहादुर राईले बताए। खेल्ने क्रममा घर नजिकै रहेको पानीको खाल्डोमा नाबालक डुबेको उनले बताए। कसैले पनि डुबेको बेला नदेखेकाले उनको मृत्यु भएको प्रहरीले जनाएको छ। शव पोस्टमार्टमका लागि रंगेली अस्पताल लगेर घटनाको अनुसन्धान सुरु गरिएको प्रहरीको भनाइ छ।
त्रिवि उपकुलपति कार्यालयमा तालाबन्दी,"काठमाडौं : आंगिक तथा सम्बन्धन प्राप्त क्याम्पसमा स्वतन्त्र विद्यार्थी युनियनको निर्वाचनको माग गर्दै विद्यार्थीले त्रिभुवन विश्वविद्यालयका उपकुलपतिको कार्यालयमा ताला लगाएका छन् । समाजवादी विद्यार्थी युनियनको नेतृत्वमा बुधबार ताला लगाएको उपकुलपति कार्यालयका प्रमुख विष्णु अर्यालले जानकारी दिए । फागुन १४ गतेलाई तोकिएको चुनाव विशेष कारण देखाउँदै स्थगित भएको त्रिवि कार्यकारी परिषदको निर्णय सार्वजनिक भएपछि विद्यार्थीहरू रुष्ट बनेका हुन् । अर्को सूचना नआउँदासम्म स्ववियुको चुनाव स्थगित भएको निर्णय त्रिविले माघ ५ गते गरेको थियो । तालावन्दीका कारण उपकुलपति धर्मकान्त बाँस्कोटा कार्यालय छिर्न पाएका छैनन् । तालाका कारण उपकुलपति कार्यालयको दैनिक शैक्षिक, प्रसाशानिक तथा आर्थिक गतिविधि रोकिएको छ ।"
दोलखा भीमसेनलाई पसिना आयो!,"चरिकोट : सुप्रसिद्ध भीमेश्वर मन्दिरका देवता भीमसेनलाई १७ औं पटक पसिना आएको छ । भीमसेनलाई पसिना आउँदा देशमा अनिष्ट वा शुभ हुने धार्मिक मान्यता रहँदै आएको छ । बिहीबार बिहान ६ बजेर २८ मिनेटदेखि ७ बजेर २५ मिनेटसम्म एकघण्टा पसिना आएको हो । भीमेश्वर मन्दिर तथा पूजा व्यवस्थापन समितिका अध्यक्ष भरत श्रेष्ठले १७ औं पटक पसिना आएको बताए । भीमेश्वरको शिलाको दायाँबायाँ दुवै भागबाट पसिना आएको उनले बताए । दायाँ पट्टिबाट पसिना आउँदा राजापक्षलाई र बायाँपट्टिबाट पसिना आउँदा जनतालाई अनिष्ठ हुने धार्मिक मान्यता रहँदै आएको छ । भीमेश्वरको शिलामा पसिना आएपछि मन्दिर व्यवस्थापन तथा गुठियारले स्थानीयरुपमा क्षमा पूजा अर्चना गरेका छन् । थप क्षमा पूजाका लागि शिलामा आएको पसिना पुछेको रुवा जिल्ला प्रशासन कार्यालयको रोहवरमा गृहमन्त्रालयमार्फत राष्ट्रपतिको कार्यालयमा पुर्याउने व्यवस्था गरिएको छ । राजाको पालामा पसिना आउँदा भने राजदरबाट क्षमा पूजाको लागि पञ्चवली पठाउने चलन थियो । यसअघि २०६२०६३ को जनआन्दोलनको एक महिनाअघि, तत्कालिन राजा विरेन्द्र बंशनाश हुनुभन्दा करिब डेढ महिना अघि र १९९० सालको भूकम्प आउनुभन्दाअघि भीमेश्वरलाई पसिना आएको अध्यक्ष श्रेष्ठले जानकारी दिए । २०७४ असोज १० गते आएको पसिनापछि देशमा स्थानीय तह र संघीय नेपालमा सफलतापूर्वक निर्वाचन सम्पन्न भएको विश्वास गरिन्छ ।"
दुईलाख घुससहित प्राविधिक पक्राउ,सुर्खेत : दुईलाख रुपैयाँ घुससहित सुर्खेतमा एक कर्मचारी पक्राउ परेका छन्। भेरीगंगा नगरपालिकाका खानेपानी प्राविधिक चित्रबहादुर केसीलाई घुस रकमसहित अख्तियार दुरुपयोग अनुसन्धान आयोगको टोलीले पक्राउ गरेको हो। उपभोक्ता समितिसँग घुस वापतको दुईलाख रुपैयाँ लिंदै गर्दाअख्तियारको टोलीले उनलाई बिहीवार साँझ नियन्त्रणमा लिएको हो।भेरीगंगा नगरपालिकाको वडा नम्बर ११ मा रहेको तल्लो बराहमा निर्माण भएको झोलुङ्गे पुलको बील भुक्तानी गराइदिने भन्दै प्राविधिक केसीले उपभोक्ता समितिसँग घुस मागेका थिए। सोहीक्रममा उनलाई घुस रकमसहित नियन्त्रणमा लिइएको अख्तियारको सुर्खेत कार्यालयका सूचना अधिकारी मेघनाथ सापकोटाले जानकारी दिए। केसीले घुस रकम दिएमात्र पुल सम्पन्न भएको प्रतिवेदन तयार गर्ने र बील भुक्तानीमा पनि सहजिकरण गर्ने अडान लिएका थिए। त्यसपछि स्थानीय उपभोक्ताले अख्तियारको टोलीलाई खबर गरेका हुन्। घुससहित पक्राउ परेका केसीलाई नियन्त्रणमा लिएर थप अनुसन्धान भइरहेको अख्तियारको सुर्खेत कार्यालयले जनाएको छ। यसअघि गत माघ १० गते जाजरकोटको जुनीचाँदे गाउँपालिकाका अध्यक्ष कृष्णबहादुर केसीलाई पनि अख्तियारले वीरेन्द्रनगरमा आठलाख घुससहित पक्राउ गरेको थियो।
अब एयरपोर्टमा पर्यटकलाई रोबोटको नमस्कार,"काठमाडौं : त्रिभुवन अन्तर्राष्ट्रिय विमानस्थलमा 'पर्यटन परी' नामक रोबोटले यात्रुलाई सेवा दिने भएको छ। संस्कृति, पर्यटन तथा नागरिक उड्डयनमन्त्री योगेश भट्टराईले बिहीबार रोबोट सेवाको उद्घाटन गरेका छन् । दुईवटा रोबोटले विमानस्थलमा यात्रुलाई देख्ने वित्तिकै अभिवादन गर्नेछन् ।रोबोट विमानस्थलको आगमन र प्रस्थान कक्षमा राखिनेछ। रोबोटले अंग्रेजी र चिनियाँ भाषामा संवाद गर्नेछन्। रोबोटले नेपालका पर्यटन गन्तव्य भिसा प्रक्रियालगायतका विषयमा समेत जानकारी गराउने पर्यटनमन्त्री भट्टराईले जानकारी दिए। रोबोट सेवाको उद्घाटन गर्दै मन्त्री भट्टराईले रोबोटको साहयताले कामलाई अझ प्रभावरी र सूचनामैत्री बनाउने आशा व्यक्त गरे।मन्त्री भट्टराईले विमानस्थल प्रविधिमैत्री र आधुनिक बन्दै गएको दावी गरे।रोबोट नेपाली प्राविधिकले नेपालमै तयार गरेका हुन्।"
'विज्ञ'को भेषमा लेखा समिति बैठकमा बसेका थिए विजयप्रकाश,"काठमाडौं : सेक्युरिटी प्रिन्टिङ प्रेस खरिदमा सञ्चारमन्त्री गोकुल बाँस्कोटा र स्वीस कम्पनीका नेपाल एजेण्ट विजयप्रकाश मिश्रबीचको कमिसन 'डिलिङ' अडियो सार्वजनिक भएपछि प्रश्न उठेको छ, मिश्र को हुन्? पुस २१ गते बसेको संसद्को खरिद सार्वजनिक लेखा समितिको बैठकमा एकाएक नयाँ विज्ञको प्रस्तुति भयो। न सम्बन्धित निकाय, न सरोकारवाला। उनी जबरजस्त बैठकमा प्रस्तुत भए। तर उनको प्रस्तुतिमा तथ्यगत स्पष्टता थिएन, आरोप मात्रै। विज्ञका रूपमा प्रस्तुत गराइएका ती व्यक्तिको आफ्नो नाम विजयप्रकाश शर्मा मिश्र। तर, आफ्नो पेसागत परिचय खुलाउन मानेनन्। विज्ञका रूपमा प्रस्तुत हुने पात्र हुन्, मेसिनरी एन्ड सेक्युरिटी प्रिन्टिङ प्रालि नेपालका सञ्चालक। अहिले सञ्चारमन्त्री बाँस्कोटाको सार्वजनिक भएको अडियो कुराकानीका अर्का पात्र उनै मिश्र हुन्। उनका साथमा थिए, सुदीपराज पाण्डे। प्रवेश श्रेष्ठ नामक व्यक्तिले दिएको उजुरीलाई आधार मानेर समितिले बैठक डाकेको थियो। त्यसमा विदेशी माफियाले दिने कमिसनको चक्करमा सस्तोमा पाउने उपकरण महँगोमा किन्न लागेको आरोप थियो। उजुरीमा उल्लिखित आरोपलाई आधार लिई सुरु भएको बैठकमा मिश्रले तर्क प्रस्तुत गर्न नसकेपछि विषयान्तर भयो। विज्ञतामाथि नै औंला तेस्राएपछि सांसद सूर्य पाठकले मिश्रको विज्ञतामाथि नै औंला तेस्राएका थिए। उनले भनेका थिए हाम्रो छलफलको चुरो मिलिरहेको छैन। तपाईको विज्ञताको प्रमाणपत्र के हो? सरकारले किन्न ल्याएको मेसिनको गुणस्तर के हो? त्यसको बजार मूल्य कति छ? प्रमाण उल्लेख गर्नुपर्यो। नत्र त जसले जे निवेदन ल्याउँछ, त्यसलाई सोझै समितिमा देखाएर निर्णय गर्न मिल्दैन। सरकारले खरिद गर्ने भनिएको मेसिनको विशेषता, त्यसको गुणस्तर र बजार मूल्यबारे स्पष्ट हुनुपर्ने सांसद् राजन केसीले बताएका थिए। यदि मेसिन खरिदमा तलमाथि भएकोनभएको बुझ्ने हो भने सबै विषयको जानकारी लिनुपर्ने जरुरी हुन्छ। उनले भनेका थिए। सेक्युरिटी प्रिन्टिङ प्रेस खरिद प्रकरण : सञ्चारमन्त्रीले कमिसन मागेको अडियोमा के छ? बैठकमा उनीहरूले स्विट्जरल्यान्डको एक कम्पनीले सेक्युरिटी प्रेसको सबै सिस्टम दुई सय मिलियन युरोमा दिनसक्ने प्रस्ताव गरे पनि त्योभन्दा कयौं गुणा महँगोमा फ्रान्सेली कम्पनीसँग सम्झौता गर्न लागिएको भन्दै विरोध गरेका थिए। सुरक्षण मुद्रण उपकरण खरिदमा ५० देखि ६० मिलियन युरो घोटाला हुन लागेको उनीहरूको आरोप थियव। मिश्रले भने, सरकारले गर्न खोजेकामा ५० देखि ६० मिलियन युरो घोटाला हुन लागेको छ। पुस ७ मा बसेको मन्त्रिपरिषद्को बैठकले सुरक्षण मुद्रणसम्बन्धी उपकरण सोझै खरिद गर्ने निर्णय गरेको थियो। सरकारसरकार (जीटूजी)माध्यमबाट खरिद गर्न फ्रान्स सरकार र जर्मन सरकारले प्रस्ताव पेस गरेकामा सञ्चार तथा सूचनाप्रविधि मन्त्रालयले उपयुक्त प्रस्ताव स्वीकृत गर्ने निर्णयमा उल्लेख छ। सार्वजनिक खरिद नियमावली, २०६४ को नियम ८५ को उपनियम (५ख) बमोजिम सार्वजनिक निकायले कुनै विदेशी मुलुकको सार्वजनिक निकायसँग सामान खरिद गर्नुपर्दा त्यस्तो निकायबाट निर्धारित मूल्यमा सोझै खरिद गर्न सक्नेछ। पुस १० गते मन्त्रिपरिषद्को निर्णय सार्वजनिक गर्ने क्रममा सञ्चारमन्त्री गोकुलप्रसाद बास्कोटाले केही पक्षले आफूले ठेक्का पाउने नभएपछि लेखा समितिमा गएर एकतर्फी हल्ला चलाउने गरेको बताएका थिए। उनले सम्झौता नभएको विषयमा आशंकाको दृष्टिकोणले हेरिनु तर्कसंगत नभएको स्पष्टीकरणसमेत दिएका थिए।"
"भीमेश्वर मन्दिरको शीलामा पसिना, दर्शनार्थीको भीड",चरिकोट : सुप्रशिद्ध दोलखाको भीमेश्वर मन्दिरको शीलामा १७ औं पटक पसिना आएको छ। बिहीबार बिहान ६ बजेर २८ मिनेटदेखि भीमेश्वरलाई पसिना आएको भीमेश्वर मन्दिर तथा पुजा व्यवस्थापन समितिका अध्यक्ष भरत श्रेष्ठले जानकारी दिए। भीमेश्वरलाई पसिना आउँदा देशमा अत्यन्त अनिष्ट वा शुभ हुन्छ भन्ने धार्मिक मान्यता रहि आएको उनको भनाइ छ। पसिना आएपछि राष्ट्र प्रमुखको हैसियतमा राष्ट्रपतिले भीमेश्वर मन्दिरमा क्षमापुजा पठाउने चलन रहेको भीमेश्वर नगरपालिका२ का वडाध्यक्ष विराज श्रेष्ठले बताए। यस अगाडि २०७४ सालमा भीमेश्वरलाई पसिना आएको थियो। शीलामा पसिना आएपछि मन्दिर परिसरमा दर्शनार्थीको भीड लागेको छ । शीलाको टुप्पामा पानीको थोपा देखिँदै बग्नुलाई भीमेश्वलाई पसिना आएको भन्ने गरिन्छ। भीमेश्वर नगरपालिकास्थित उक्त ऐतिहासिक मन्दिरको शीलामा पसिना आएपछि अनिष्ट टार्न राष्ट्रप्रमुखले क्षमा पूजा गर्ने मान्यताअनुसार राष्ट्रपति विद्यादेवी भण्डारीले पूजा सामग्री पठाएकी थिइन्।
बाल यौन दुर्व्यवहार : शिक्षकविरुद्ध छानबिन माग,"ललितपुर : बाल यौन दुर्व्यवहार आरोपमा प्रहरी नियन्त्रणमा रहेका नारायण आधारभूत विद्यालयका शिक्षक नन्दप्रसाद निरौलाविरुद्ध छानबिन मागसहित जाहेरी परेको छ। आरोपितविरुद्ध जाहेरी नपरेका कारण प्रहरीले यस घटनाको अनुसन्धान अगाडि बढाउन सकेको थिएन। विद्यालयको निवेदन परेसँगै उनलाई थुनामै राख्न सहज भएको हो। शिक्षकका परिवारले जाहेरीबिना प्रहरीले कसैलाई पनि नियन्त्रणमा लिन नहुने दाबी गर्दै आएको थियो। वृत्तका प्रमुख मित्रबन्धु शर्माले एक सातासम्म जाहेरी नपर्दा कानुनी रूपमा अगाडि बढ्न समस्या भएको बताएका थिए। प्रधानाध्यापक सविता सिलवालले बुधबार वृत्तमा पुगेर उक्त घटना छानबिनको माग गरेकी छन्। तर, प्रहरी बिहीबार मात्रै अदालतमा म्याद थप गर्न लैजाने तयारीमा छ। उनलाई प्रत्येक दिन १० बजे हाजिर हुन आउने र बेलुका छाडिदिने गरिँदै आएको थियो। अर्को निर्णय नहुन्जेलसम्म उनलाई बुधबारदेखि लागू हुनेगरी निलम्बन गरिएको विद्यालय व्यवस्थापन समितिले जनाएको छ। महालक्ष्मी नगरपालिका७ स्थित चाँगाथलीमा रहेको नारायण आधारभूत विद्यालयका विद्यार्थीले शिक्षक नन्दप्रसाद निरौलाविरुद्ध सामूहिक निवेदन दिएका थिए। उक्त विषयबारे प्रधानाध्यापक सिलवालले बैठक बोलाउनुपहिले मोबाइलबाट फोटो लिए पनि निवेदन हराइसकेको जानकारीमा आएको प्रहरीले बताएको छ। यस्तो गम्भीर घटनामा पनि सातासम्म जाहेरी नपर्नु अचम्म हो, आरोपित निरौलाका जेठान शंकर पोखरेलले भने, जाहेरीबिना उहाँलाई किन नियन्त्रणमा लिइयो। विद्यालयमा भएको आर्थिक घोटालाको विषयमा निरौलाले प्रश्न उठाएपछि यो घटनाको प्रपञ्च रचिएको पोखरेलको दाबी छ। आर्थिक अनियमितताको विषय उठेपछि छानबिन समिति बनाइएको थियो। निरौला उक्त समितिमा थिए। घोटालाको विषयमा वडा कार्यालय र नगरपालिकामा समेत जानकारी गराएको उनी बताउँछन्। आर्थिक घोटालाको विषय बाहिर ल्याउनुभन्दा पहिले यौन दुर्व्यवहारको आरोप लगाएको उनको भनाइ छ। ०४० सालदेखि जागिर खाएका निरौलाले गत वर्ष अवकाश पाइसकेको उनी बताउँछन्। नातिनीजस्तालाई कसरी त्यस्तो गर्नु ! उनले भने, उहाँको बानीव्यवहार नराम्रो छैन, फसाइएको हो। विद्यालय व्यवस्थापन समितिले आर्थिक हिनामिनाको विषयमा प्रधानाध्यापकलाई पनि लिखित स्पष्टीकरण मागेको थियो। लिखित जवाफ दिएको भोलिपल्ट यो घटना बाहिर आयो, विद्यालय व्यवस्थापन समितिका अध्यक्ष रामेश्वर कार्कीले भने, तर अडिट फाइनल भएको छैन। अडिटरले छानबिन गर्लान्। महालक्ष्मी नगरपालिका शिक्षा शाखाका प्रमुख रामबन्धु सुवेदीका अनुसार यस विषयमा आधिकारिक जानकारी आएको छैन। उक्त विद्यालयको आर्थिक किचलो पहिलेदेखि रहँदै आएको उनले बताए। दुई वर्षदेखि अडिट गराएको छैन। अनियमितता भएको गुनासोपछि विद्यालयको कागजात वडाले छानबिन गरिरहेको छ, सुवेदीले भने, यो विद्यालयलाई सुधार्ने अनेक प्रयास गर्यौँ तर सुध्रिएन। आर्थिक, व्यवस्थापनलगायत व्यक्तिगत रिसइबीका थुप्रै समस्या छन्। तर, बालयौन दुर्व्यवहारको विषयमा नगरपालिकामा कुनै जानकारी नभएको बताए।"
एउटै कक्षामा तीन वर्ष !,"चितवन : उजेली चेपाङ तीन वर्षदेखि एउटै कक्षामा पढिरहेकी छन्। १५ वर्षीय उजेली कक्षा उत्तीर्ण नभएर कक्षा पाँचमा पढिरहेकी भने होइनन्। प्रत्येक नयाँ शैक्षिक सत्रमा कक्षा पाँच उत्तीर्ण हुँदा उनी उत्साहित हुन्छिन्। तर विद्यालय पुगेपछि भने उही पुरानै कक्षा दोहोर्याउन बाध्य हुन्छिन्। राप्ती नगरपालिका१३ स्यामराङस्थित दुङवाङ राष्ट्रिय प्राथमिक विद्यालयमा कक्षा पाँचसम्म मात्र पढाइ हुन्छ। उनीसँग विद्यालय छोड्ने र कक्षा ५ नै दोहोर्याउनेबाहेक विकल्प छैन। कक्षा ६ मा पढ्नका लागि सबैभन्दा नजिक रहेको धादिङको स्यादुल पुग्न तीन घन्टा हिड्नुपर्छ। त्यसपछिको नजिकको विद्यालय रहेको चितवनको यौरालीटार पुग्न चार घन्टा लाग्छ। घरबाहिर राखेर पढाउन उनको परिवारसँग आर्थिक अभाव छ। कक्षा बढाए पढ्ने भनेको हो। पढ्न सारै रहर छ, उजेलीले भनिन्, कोठा भाडामा लिएर पढ्न पैसा छैन के गर्नु ? उजेलीकी साथी सिमना चेपाङले भने पढ्न छोडिन्। तीन वर्ष लगातार पाँच कक्षामै पढेर उनले विद्यालय छाडेकी हुन्। सिमना घरमै घाँस दाउरा गरेर दिन बिताउँछिन्। विद्यालय जाने रहर भए पनि माथिल्लो कक्षाको पढाइ गाउँमा नहुँदा उनी घरकै काममा सिमित हसन बाध्य भएकी हुन्। अब फेरि एकै कक्षामा पढ्न भएन अग्लो भएँ, सिमनाले भनिन्, माथि पढ्ने ठाउँ छैन। गरिबी र अभावबाट माथि उठ्न संघर्षरत यहाँका विद्यार्थीले प्रावि तहबाटै विद्यालय शिक्षामा बिट मार्नुपर्ने बाध्यता छ। मेरो पढेर शिक्षक बन्ने सपना थियो, तर पाँच कक्षा पढेपछि अन्त गएर पढ्न सकिन, स्थानीय रविना चेपाङले भनिन्, गरिबहरूले सपना देखेर मात्र नहुने रहेछ। उनले पनि कक्षा पाँचमै दुई पटक पढेर विद्यालय छाडेकी हुन्। चेपाङ बाहुल्य स्यामराङका अधिकांश विद्यार्थी अन्यत्र गएर पढ्न नसकेपछि सानैमा विवाह गर्न बाध्य छन्। एउटै कक्षामा तीन पटक पढेपछि १५१६ वर्ष पुगिहाल्छ, उमेर पुगेपछि गाउँमा विवाह गर्ने चलन छ, रविनाले भनिन्, अब हाम्रो भाइ बहिनीले चै गाउँमै पढ्न पाउँछन् की ? स्यामराङकी शिक्षिका गंगाकुमारी गुरुङले विद्यालयमा माथिल्लो कक्षा नहुँदा यहाँका बालबालिकाको पढाइ ५ कक्षाभन्दा माथि बढ्न नसकेको बताइन्। उमेर नपुग्ने बेलासम्म स्कुल आउँछन्, त्यसपछि पढ्न पाउँदैनन्। अनि विवाह गर्छन्, उनले भनिन्, किताब बोक्ने हातमा बच्चा बोकेको दृष्य सामान्य जस्तै लाग्न थालेको छ। निमावि तहको पढाई सुरु गर्न पहल भइरहेको गुरुङले बताइन्।"
विवाद निरुपणमा कार्यविधिको समस्या,"काठमाडौं : काठमाडौं महानगरपालिकाको न्यायिक समितिमा बहाल बापतको रकम धरौटीस्वरूप जम्मा गरिपाऊँ भन्ने मुद्दा अड्किने गरेका छन्। महानगरले विवाद निरुपण गर्न बनेको कार्यविधिमा धरौटीस्वरुप आएको पैसा कहाँ जम्मा गर्ने व्यवस्था गरिएको छैन। न्यायिक समितिको छुट्टै कोषको व्यवस्था कार्यविधिले गर्नुपर्ने हो। तर, महानगरले बनाएको कार्यविधिमा यसको कल्पना गरिएको छैन। जसले गर्दा त्यस्तो रकम कहाँ जम्मा गर्ने भन्ने समस्या भएको हो। यस्तै कार्यविधिमा सम्पत्ति रोक्काको निवेदनको ढाँचा, पुनरावेदनको ढाँचा, चलन चलाउने निवेदन ढाँचा, हक हस्तान्तर गरी रोक्का पाउने निवेदन ढाँचाको पनि स्पष्ट व्याख्या नहुँदा काम गर्न समस्या भएको न्यायिक समितिकी कानुन अधिकृत हरिमाया घिमिरेले जानकारी दिइन्। स्थानीय विकास मन्त्रालयले न्यायिक समितिको काम सञ्चालन गर्न बनाएको नमुना विधेयकअनुसार नभएकाले समस्या आएको उनले बताइन्। न्यायिक समितिको कार्य सञ्चालनका कार्यविधि त बन्यो, उनले भनिन्, तर कार्यविधिमा सबै विषय समावेश नहुँदा समस्या भएको छ। यसले धेरै मुद्दा अड्काएको छ। विवाद निरुपण कार्यविधि निर्माण गर्दा न्यायिक समितिसँग छलफल नगरी निर्माण गरिएकाले समस्या आएको महानगर उपप्रमुख हरिप्रभा खड्गीले जानकारी दिइन्। आफैंले काम गर्ने कार्यक्षेत्रको कार्यविधि बनाउँदासमेत न्यायिक समितिसँग छलफल नगरिएको उपप्रमुख खड्गीले बताइन्। कार्यविधि बनाउँदा न्यायिक समितिसँग छलफल भएन, उनले भनिन्, छलफल नगरी पास गराइयो। महानगरपालिका प्रवक्ताले भने कार्यविधि छलफल गरेर मात्र कार्यपालिकाबाट पास गराइएको बताए। विधायिकामा छलफल गरेर मात्र निर्माण गरिएको हो, प्रवक्ता डंगोलले भने, छलफलपछि कार्यपालिका बोर्डले पास गरेको हो। बोर्डमा उपमेयर पनि हुनुहुन्छ। कार्यविधि तत्कालीन स्थानीय विकास मन्त्रालयले पठाएको नमुना कार्यविधिअनुरूप भए सहज हुने कानुन अधिकृत घिमिरेले बताइन्। हाम्रोमा कानुन बन्यो, उनले भनिन्, तर मन्त्रालयले पठाएको नमुनाअनुसार बनाइएन। नमुनाअनुसार कार्यविधि भए काम गर्न सहज हुन्थ्यो। न्यायिक समितिको कार्यविधि निर्माण गर्ने कार्यदलमा सदस्यसचिव राखिए पनि छलफलसमेत नगरी कार्यविधि ल्याइएको उनको गुनासो छ। न्यायिक समितिका अन्य सदस्यको पनि न्यायिक समितिको कार्यविधि छुट्टै बनाइनुपर्ने मत छ। केही दिनअघि महानगरको न्यायिक समितिको अनुगमनमा आएको दिगो विकास तथा सुशासन समितिलाई न्यायिक समितिको कार्यविधि छुट्टै आवश्यक भएको बताएकी थिइन्। कार्यविधिमा मेयर, कार्यकारी सबैको विवाद निरुपण गर्ने प्रक्रिया एकै ठाउँमा छ, उनले समितिसमक्ष भनेकी थिइन्, न्यायिक समितिको विवाद निरुपण गर्ने कार्यविधि छुट्टै आवश्यक छ।"
हात्ती आक्रमणबाट वृद्धाको मृत्यु,"विराटनगर : मोरङको केराबारी गाउँपालिका ९ बेलचौरीमा हात्तीको आक्रमणबाट एक वृद्धाको मृत्यु भएको छ । हात्तीको आक्रमणबाट ६३ वर्षीया लेखमाया गुरुङको मृत्यु भएको मोरङ प्रहरीका प्रवक्ता डीएसपी मानबहादुर राईले बताए । उनका अनुसार हात्तीले महिलालाई आक्रमण गरेको जानकारी प्रहरीलाई बिहीबार बिहान मात्रै आएको थियो । परिवारका सदस्यले प्रहरीलाई दिएको जानकारी अनुसार लेखमायाँ बुधबार साँझ बारीमा काम गर्न निस्किएकी थिइन्। घर नफर्किएपछि खोजी गर्दै जाने क्रममा राती १२ बजे देब्रे खुट्टा भाँचिएको र शरीरभरी निलडाम भएको घाइते अवस्थामा परिवारका सदस्यले फेला पारेका थिए ।तत्काल उपचारका लागि नोबेल शिक्षण अस्पताल ल्याइएकी वृद्धाको उपचारका क्रममा बिहीबार बिहान २ बजे मृत्यु भएको डीएसपी राईले बताए । घटना हुनुअघि स्थानीय बासिन्दाले बेलचौरी जंगलमा हात्ती कराएको सुनेका थिए । घटनास्थलमा हात्तीको पाइला र हात्तीले खोस्रिएका डोब भेटिएको डीएसपी राईले बताए । 'घटनास्थलको प्रकृति हेर्दा साँझका समयमा बारीमा काम गर्न गएकी महिलालाई हात्तीले उठाएर अलि पर पुर्याएपछि मारेको प्रष्ट देखिन्छ,' उनले भने,'हात्तीले घटनास्थल वरपर मकै र तोरी बारीमा क्षति पुर्याएको छ ।' स्थानीय बासिन्दाका अनुसार घटनास्थल वरपरको स्थानहुँदै वर्षमा तीनचार पटकसम्म हात्ती ओहोरदोहोर गरिरहन्छन् । हात्तीले स्थानीय रामबहादुर खड्काको घरमा पनि सामान्य क्षति पुर्याएको र वरपरको बालीनालीमा क्षति पुर्याएको प्रहरीले जनाएको छ । बालीनाली तथा घरमा क्षति पुर्याउँदै मच्चाएको उपद्रो र घटनास्थलको प्रकृति हेर्दा वृद्धाको मृत्यु हात्तीकै आक्रमणबाट भएको पुष्टि हुने डीएसपी राईको भनाइ छ ।"
विवाहले रोकियो पढाई,"सुर्खेत : जुम्ला तातोपानी४ की पार्वती कामीले चार वर्षअघि कक्षा आठमा पढ्दै गर्दा १४ वर्षकै उमेरमा विवाह गरिन्। तर पढाइलाई निरन्तरता दिन खोज्दाखोज्दै पनि विवाहपछि उनको पढाइ नै रोकियो। कक्षा १० मा पढ्दै गर्दा विवाह गरेपछि जुम्ला पातारासीकी दिलमाया सार्कीले एसईई परिक्षामा समेत उपस्थित हुन सकिनन्। जुम्लाबाट एसएलसी पास गर्ने पहिलो दलित महिला चल्लि कामीको समेत विहेपछि उच्च शिक्षा पढ्ने सपना अधुरै रहेको छ। माध्यामिक तह पढ्दै गर्दा विवाह गरेकै कारण वर्षेनी कर्णालीका हजारौ किशारीको उच्च शिक्षा अध्ययन गर्ने सपना अधुरै रहने गरेको हो। गरिबि र सामाजिक संस्कारका कारण सानैमा विहे गर्ने र पछि पछुताउने किशोरीको पीडा नत आफन्तले सुन्छन्। नत श्रीमानले नै। सुर्खेत वीरेन्द्रनगर१० की सृर्जना कठायतले भनिन्, मेरो उमेरका अधिकांश किशोरीले पढ्दै गर्दा विहे गरिन्, पछि घरधन्दा चलाउँदै बालबच्चा स्याहार्नु परेपछि पढाइ नै रोकियो। कर्णाली प्रदेशमा अहिले पनि ५४ प्रतिशत बालविवाह हुने गरेको छ। बालविवाहकै कारण लाखौ किशोरी उच्च शिक्षाबाट बञ्चित भएका हुन्। पहिले पारीवारीक दवाबमा बिवाह गरियो, अहिले पढाई रोकिदाँ ठुलो पश्चतापमा छुँ विपना न्यौपानेले भनिन्, अब बच्चा पढाउँकी आफु पढुँ, म सँगैका साथीले जागीर खाएको देख्दा अहिले पछुताउँछु। उनीजस्तै हतारमा विवाह गर्ने अधिकांश किशोरीको पीडा उस्तै छ। अधिकारकर्मी लक्ष्मीकन्या बुढाले विहेपछि पनि किशोरीलाई सहजै पढ्न पाउने बातावरण सृर्जना गर्न आवाश्यक रहेको बताइन्। कर्णाली प्रदेश सरकार बालविवाह न्युनिकरण गर्नुका साथै हतारमा विवाह गरेर पढाइ रोकेका गरिब तथा विपन्न किशोरीलाई उच्च शिक्षाको पहुँचमा पुर्याउन कार्यविधि सहित आवाश्यक कार्यक्रम लागु गर्ने तयारीमा रहेको सामाजिक विकास मन्त्री दलबहादुर रावतले बताए। त्यसका लागि हरेक जिल्लामा एकएक वटा आवासिय विद्यालय खोल्ने तयारी भएको उनको भनाइ छ। सामाजिक विकास मन्त्रालय, शैक्षिक योजना तथ्यांक अनुसन्धान शाखा अधिकृत रेशम खत्रीले हरेक जिल्लामा खोलिने आवासिय विद्यालय अर्को शैक्षिक शत्रसम्म सञ्चालनमा ल्याउने गरी काम भइरहेको बताए। विद्यालयको पहुँजबाट बाहिर रहेका गरिब, विपन्न बालबालिकालाई आवासीय विद्यालयमा पढाउने तयारी छ। जसका लागि विद्यालयमा भौतिक संरचना सहित आवाश्यक पूर्वाधार तयार प्रत्येक विद्यालयलाई एकएक करोड रकम विनियोजन गरी डीपीआर निर्माणको काम भईरहेको छ।"
दुई डोजरमा आगजनी,डोटी : डोटीको सायल र आदर्श गाउँपालिकामा छुट्टाछुट्टै डोजरमा अज्ञात समूहले आगजनी गरेको छ। सायल गाउँपालिका १ छपालीमा बाटो सफा गर्दै गरेको गाउँपालिकाको बा १ ज ३२६७ नम्बरको डुसान कम्पनीको स्काभेटर र आदर्श गाउँपालिका ३ काँडीस्याउलेमा रहेको आन्टीनेन्टल ट्रेडिङ इन्टरप्राइजेज काठमाडौंको बा १ क २१५९ नम्बरको डोजरमा बुधबार राती अज्ञात समूहले आगजनी गरेको जिल्ला प्रहरी कार्यालय डोटीका प्रहरी उपरीक्षक दिलिपसिंह देउवाले जानकारी दिएका छन् । बाटो मर्मत तथा सफा गर्ने क्रममा छपालीमा रहेको गाउँपालिकाको स्काभेटरमा मध्यराती आगजनी गरेको गाउँपालिकाका अध्यक्ष तेजबहादुर डुम्रेलले बताए । गाउँपालिका तथा प्रहरीको टोली घटनास्थलतर्फ गइरहेको जिल्ला प्रहरी कार्यालय डोटीले जानकारी दिएको छ । एकै समयमा दुईवटा ठाउँमा आगजनी हुनुले प्रतिबन्धित विप्लव नेतृत्वको नेकपाको संलग्नता हुनसक्ने अनुमान गरिएको भएपनि कसले आगजनी गर्यो भन्ने अझै नहुलेको प्रहरीले जनाएको छ । प्रतिबन्धित नेकपाका डोटी इञ्चार्ज तर्कराजले भने डोजरमा आगजनी गर्ने कार्यमा आफ्नो पार्टीको संलग्नता नरहेको बताएका छन्।
प्रश्नपत्रको फोटो खिचेर सार्वजनिक गर्ने तीन विद्यार्थी कारवाहीमा,काठमाडौं : प्रश्नपत्रको फोटो खिचेको आरोपमा लोकसेवा आयोगले तीन परीक्षार्थीलाई कारवाही गरेको छ । माघ २५ गते सञ्चालन भएको शाखा अधिकृतको परीक्षामा मोबाइलबाट फोटो खिचेको र सामाजिक सञ्जालबाट सार्वजनिक गरेको आयोगमा उनीहरुलाई कारवाही गरिएको हो।आयोगको फागुन ५ गतेको बैठकले यस्तो निर्णय गरेको हो। कारवाहीमा परेकामा जुम्लाका गमबहादुर बुढा तथा केशवबहादुर अधिकारी र बाजुराका रणबहादुर रावत छन् । बुढालाई परीक्षा हलमा मोबाइलबाट प्रश्नपत्रको फाटो खिचेर साथीलाई पठाएको आरोप छ । अधिकारीलाई प्रश्नपत्र सामाजिक सञ्जालबाट प्रश्नपत्र सार्वजनिक गरेको आरोप छ । रावतलाई भने मोबाइलले फोटो खिचेको आरोप छ । कारवाहीस्वरुप तीनैजनाको मोबाइल आयोगले जफत गरेको छ भने उक्त दिनको लिखित परीक्षा समेत रद्द गरेको छ। तीनैजनालाई आयोगबाट सञ्चालन हुने कुनै पनि परीक्षामा २ वर्षसम्म सहभागी हुन नपाउने निर्णय गरेको आयोगको विज्ञप्तिमा उल्लेख छ।
जिल्ला अस्पतालमै छैन औषधि,"सोलुखुम्बु : जिल्ला अस्पताल फाप्लुमा ग्रामीण क्षेत्रका स्वास्थ्य संस्थाबाट रेफर भएका र सिधै पुग्ने बिरामीको उपचार गरिन्छ। अहिले दैनिक ३० देखि ३५ जना बिरामी उपचारका लागि यहाँ आउँछन्। तर औषधि तथा उपकरण र जनशक्तिको अभावका कारण उपचार पाउन नसकेको बिरामी र उनका आफन्तले गुनासो गरेका छन्। सोलुदुधकुण्ड नगरपालिका ११ तिङ्लाका जीतबहादुर कार्की उपचारका लागि अस्पताल पुगे। ८३ वर्षीय उनी अस्पतालमा पुगेर चेकजाँच त गराए तर डाक्टरले लेखिदिएको औषधि पाएनन्। उनी भन्छन्, बिरामीसँग बोल्ने स्वास्थ्यकर्मीको ढंगसमेत छैन। बिरामीसँग रिसाउने र झर्किने क्रम बढेछ। पन्चनका शम्भु निरौला ९२ वर्षीय बुबाको उपचारका लागि आइतबार राति अस्पताल पुगे। डाक्टरले लेखिदिएको औषधि निजी मेडिकलमा किन्न बाध्य भए। उनी भन्छन्, जिल्ला अस्पतालमा भिडियो एक्सरे सेवासमेत पाइएन। जिल्ला अस्पतालकी डाक्टर स्मृति गौतमले अस्पतालमा केही दिनदेखि औषधि अभाव भएको स्वीकार्छिन्। उनी भन्छिन्, केही औषधि अभाव भएको सत्य हो। अभाव भएका औषधि अस्पताल व्यवस्थापन समितिसँग माग गरेका छौं। केही बिरामी र आफन्तले गुनासो गरेजस्तो भिडियो एक्सरे लगायतका सेवा नपाएको गुनासो सत्य नभएको उनको दाबी छ। संघीय संरचनामा प्रदेश मातहतमा रहेका अस्पतालमा पहिलेको तुलनामा दरबन्दी घटेको छ। घटेको दरबन्दीअनुसार पनि स्वास्थ्यकर्मी नहँुदा प्रभावकारी सेवा प्रवाहमा समस्या भएको अस्पतालले जनाएको छ। उपचारका लागि अस्पताल पुग्ने अधिकांश बिरामीलाई ओखलढुंगाको मिसन अस्पताल वा काठमाडौं रेफर गर्ने क्रम बढ्दो छ। तर अस्पतालको सेवा प्रवाह सुधारका लागि सम्बन्धित निकाय मौनजस्तै रहेको बिरामी तथा उनका आफन्तको गुनासो छ।"
काखबाटै चोरेर विदेश,"काठमाडौं : सिन्धुपाल्चोक कठरीका मञ्जुभीमसेनबहादुर खड्का दम्पती राजधानीमा मकै पोलेर जीविकोपार्जन गर्थे। उनीहरूका तीन छोरामध्ये दुई थिए रामकुमार र बालकृष्ण। उनीहरूको अवस्था देखेर एक दम्पतीले बालमन्दिरमा राखिदिने बताए। खाने, बस्ने र पढ्ने व्यवस्था त्यहीं हुने सुनेपछि आमाबुवाले खुसीसाथ पठाइदिए। घटना १० वर्षअघिको हो। उनीहरूको उमेर क्रमशः ८ र ६ वर्ष थियो। बालगृहले लामो समयसम्म खड्का दम्पतीलाई सन्तानसँग भेट्न दिएन। उल्टै ज्यानको धम्की आउन थाल्यो। बाध्य भएर उनीहरूले राष्ट्रिय मानवअधिकार आयोगमा उजुरी दिए। आयोगले ती बालकको खोजी गर्यो। पत्ता लाग्यो नेपालबाट हराएका ती बालक इटाली पुर्याइएका रहेछन्। घटना अनुसन्धान गरिरहेकी आयोगकी उपनिर्देशक मञ्जु खतिवडा भन्छिन्, पढाइदिने प्रलोभनमा लगेको बालगृहले नै फर्जी कागज बनाएर ती बालक इटाली पुर्याइएको पाइयो। सकेसम्म नफस्ने तरिकाले कागजात तयार पारेको भेटियो। घटना अनुसन्धानपछि आयोगले सरकारको ध्यानाकर्षणसमेत गरायो। आयोगको निर्णयमा भनिएको छ, ती बालकलाई बाल संगठन नक्सालमार्फत धर्मपुत्रका रूपमा पठाएको भन्ने देखिँदा धर्मपुत्रसम्बन्धी कानुनी व्यवस्था, नीतिसमेत आवश्यक संशोधन गर्न, जनचेतना र सचेतना वृद्धि गर्नगराउन र आफ्ना बालबालिकाको संरक्षण गर्ने दायित्व अभिभावक बाबुआमा स्वयंको हुने भएकाले त्यसतर्फ सचेतनामूलक कार्यक्रम सञ्चालन गर्नगराउन सरकारलाई नीतिगत सिफारिस गर्ने। विदेश पुर्याउन चोर बाटो सयौं छोराछोरीलाई सरकारी रेकर्डमा नराखी धर्मपुत्रपुत्री बनाएर विदेश पुर्याइएको छ। महिला बालबालिका तथा ज्येष्ठ नागरिक मन्त्रालयको अभिलेखअनुसार सन् २०१० देखि २०१९ जुलाईसम्म अमेरिकासहित १० मुलुकमा ६४ बालबालिका धर्मपुत्रधर्मपुत्री बनाएर लगिएको छ। तर अमेरिकी स्टेट डिपार्टमेन्टको अभिलेख र ९ मुलुकले नेदरल्यान्डस्थित अन्तरसरकारी निकाय हेग कन्फ्रेन्स अन प्राइभेट इन्टरनेसनल ल (एचसीसीएच) लाई बुझाएको सूची जोड्दा २४२ जना पुग्छ। अमेरिका, डेनमार्क, फ्रान्स, नर्वे, स्विट्जरल्यान्ड, क्यानडा, जर्मनी, बेल्जियम, इटाली र स्विडेनका यी तथ्यांकले चोर बाटोबाट बालबालिका तस्करी हुने गरेको प्रस्टै छ। नेपालबाट बालबालिका सजिलै धर्म सन्तानका रूपमा लैजान सकिन्न। नेपाली बालबालिका विदेशी नागरिकलाई धर्मपुत्र, धर्मपुत्री ग्रहण गर्न दिने सर्त तथा प्रक्रिया२०६५ ले रोजेर धर्म सन्तान ग्रहण गर्न नपाइने व्यवस्था छ। त्यसैगरी धर्मसन्तान ग्रहण गर्न चाहने विदेशी नागरिकले सूचीकृत विदेशी संस्था र एजेन्सी वा नेपालस्थित आफ्नो देशको दूतावासमा निवेदन दिनुपर्ने हुन्छ। त्यसो नभए नेपालका निम्ति तोकिएको दूतावासमार्फत धर्म सन्तान ग्रहण गर्न चाहने बालबालिकाको उमेर, लिंग र अन्य विवरण खुलाई तोकेबमोजिमको ढाँचामा निवेदन पेस गर्नुपर्ने हुन्छ। निवेदकले पेस गरेको विवरणअनुसार बालबालिका छनोट गर्ने जिम्मा सहसचिव नेतृत्वको परिवार छनोट समिति को हुने व्यवस्था सर्त र प्रक्रियाको दफा १४ मा उल्लेख छ। सर्त र प्रक्रियाको दफा १४ (३) अनुसार प्राप्त निवेदकको विवरणका आधारमा पहिला निवेदन दिने र परिवार छनोट समितिमा पहिला दर्ता भएको निवेदनलाई पहिलो प्राथमिकतामा राखेर बालबालिका छनोट गर्नुपर्ने व्यवस्था छ। जब कि एचसीसीएचको वेबपेजबाट प्राप्त विवरणले ठूलो संख्यामा यो प्रक्रिया छलेर बालबालिका विदेश पुगेको देखिन्छ। महिला बालबालिका तथा ज्येष्ठ नागरिक मन्त्रालयका अनुसार नेपाल सरकारले हाल १८ देशमा धर्मपुत्रधर्मपुत्री लैजान अनुमति दिने गरेको छ। तर, अमेरिकी स्टेट डिपार्टमेन्टको अभिलेख र एचसीसीएचमा ९ देशको मात्रै विवरण फेला पारेपछि तुलनात्मक अध्ययन १० देशमा सीमित छ। बाँकीको अवस्था भने अज्ञात छ। नमिल्दो विवरण अब नेपाल सरकारले धर्मसन्तान लैजान दिएको विवरण र सम्बन्धित देशले एचसीसीएचमा आफ्नो देशमा नेपालबाट ल्याइएका धर्मसन्तानबारे दिएको विवरण तुलना गरौं।डेनमार्कले एचसीसीएचलाई बुझाएको सूचीअनुसार यो अवधिमा नेपालबाट धर्म सन्तानका रूपमा २० बालबालिका त्यहाँ लगिएको देखिन्छ। जब कि महिला बालबालिका तथा ज्येष्ठ नागरिक मन्त्रालयको अभिलेखअनुसार नेपालबाट पछिल्लो ९ वर्षमा दुई बालबालिका मात्रै डेनमार्क लैजान अनुमति दिइएको छ। १८ बालबालिका कसरी डेनमार्क पुगे चासोको विषय छ। फ्रान्सको उदाहरण पनि त्यस्तै छ। फ्रान्सले सन् २०१० यता २१ नेपाली बालबालिका धर्म सन्तानका रूपमा आफ्नो मुलुकमा रहेको सूची एचसीसीएचलाई बुझाएको छ। तर, महिला बालबालिका तथा ज्येष्ठ नागरिक मन्त्रालयको अभिलेखअनुसार यस अवधिमा नेपालबाट एक बालिका मात्रै त्यहाँ लगेको देखिन्छ। २० बालबालिका कसरी फ्रान्स पुगे कसैले भन्न सक्दैन। धर्म सन्तानका रूपमा अमेरिकामा भएका नेपाली बालबालिकाको विवरण अझ झस्काउने खालको छ। पछिल्लो ९ वर्षमा १०२ नेपाली बालबालिका धर्म सन्तानका रूपमा आफ्नो मुलुकमा रहेको विवरण स्टेट डिपार्टमेन्टको अभिलेखमा देखिन्छ। यस अवधिमा नेपालबाट ११ बालबालिका मात्रै धर्मपुत्रधर्मपुत्रीका रूपमा अमेरिका गएको सूची मन्त्रालयसँग छ। ९१ बालबालिका कसरी अमेरिका पुगे थप अनुसन्धानको विषय छ। अमेरिकाको विदेश मामिला हेर्ने स्टेट डिपार्टमेन्ट को ब्युरो अफ कन्सुलर अफेयर्स का अनुसार अमेरिकी संघीय कानुनअनुसार, धर्मपुत्रधर्मपुत्री राख्न अमेरिकी नागरिक हुनुपर्ने, अविवाहित भए कम्तीमा २५ वर्ष पुगेको हुनुपर्ने, विवाहित भए पतिपत्नी दुवैको सहमति चाहिने, आपराधिक पृष्ठभूमिको हुनु नहुने र अरू देशबाट धर्मपुत्रधर्मपुत्री ग्रहण गर्दा सम्बन्धित देशको मापदण्ड पूरा गरेको हुनुपर्ने व्यवस्था छ। तर सरकारी अभिलेखअनुसार स्वीकृतिबिनै यी ९१ बालबालिका अमेरिका लगेको देखिँदा यसमा नेपालको कानुनी प्रक्रिया पूरा नगरेको स्पष्ट हुन्छ। एचसीसीएचलाई नर्वेले दिएको जानकारीअनुसार सन् २०१० यता धर्मसन्तानका रूपमा १० बालबालिका नर्वे पुगेका छन्। तर नेपाल सरकारको अभिलेखअनुसार नेपालबाट कानुनी प्रक्रिया पूरा गरेर सो अवधिमा तीन बालबालिका मात्रै त्यहाँ लगिएको छ। क्यानडाले नेपालबाट पाँच बालबालिका धर्मसन्तानका रूपमा आफ्नो मुलुकमा आएको सूची एचसीसीएचलाई बुझाएको छ। तर मन्त्रालयसँग रहेको सूचीमा त्यो अवधिमा दुई बालबालिका मात्रै क्यानडा लगिएको छ। स्विट्जरल्यान्डले नेपालबाट तीन बालबालिका आएको सूची एचसीसीएचलाई बुझाएको छ। नेपालबाट एक जना मात्रै बालिका लगिएको विवरणबाट देखिन्छ। यसैगरी बेल्जियमले १२ नेपाली बालबालिका धर्म सन्तान बनाएर लगेको विवरण एचसीसीएचलाई बुझाएको छ। जब कि नेपालको विवरणमा चार बालबालिका मात्रै त्यहाँ गएका छन्। इटालीले एचसीसीएचलाई दिएको विवरणअनुसार सन् २०१० मा मात्रै ५९ बालबालिका धर्म सन्तानका रूपमा इटाली पुगेको देखिन्छ। नेपाल सरकारको विवरणमा भने ३५ बालबालिका मात्रै धर्म सन्तानका रूपमा इटाली गएको देखिन्छ। सन् २०१० पछिको विवरण प्राप्त हुन सकेन। स्विडेनले पनि ८ नेपाली बालबालिका आफ्नो देशमा रहेको विवरण एचसीसीएचलाई दिएको छ। नेपाल सरकारको विवरणमा भने एक जना मात्रै स्विडेन गएको देखिन्छ। अमेरिकी स्टेट डिपार्टमेन्ट को अभिलेख तथा हेगस्थित अन्तरसरकारी निकाय एचसीसीएच मा फ्रान्स, नर्वे, इटाली, बेल्जियमलगायतका मुलुकले दिएको जानकारीले नेपालबाट धर्मसन्तानका नाममा ठूलो संख्यामा बालबालिका तस्करी गरेर ती मुलुक पुर्याइएको रहस्योद्घाटन भएको छ। जर्मनीले एचसीसीएचलाई बुझाएको विवरणमा भने नेपालको अभिलेखभन्दा कम देखिएको छ। सन् २०११ मा जर्मनीमा दुई जना धर्म सन्तान लगिएको एचसीसीएचको विवरणबाट देखिन्छ। तर नेपालबाट चार बालिका धर्म सन्तानका रूपमा त्यहाँ पुगेको मन्त्रालयको विवरण छ। महिला, बालबालिका तथा ज्येष्ठ नागरिक मन्त्रालयका प्रवक्ता ज्ञानेन्द्र पौडेलले भने, मन्त्रालयको विवरणमा देखिएको तथ्यांक नै नेपालको आधिकारिक तथ्यांक हो। विदेशी विवरणमा कसरी बढी देखियो मन्त्रालयलाई जानकारी छैन। राष्ट्रिय मानवअधिकार आयोगकी उपनिर्देशक खतिवडा बालबालिका तस्करी भएर विदेश पुगेका कारण तथ्यांक फरक देखिएको बताउँछिन्। उनी भन्छिन्, तस्करहरूले फर्जी कागजात बनाएर, सरकारी कर्मचारी र अभिभावकलाई समेत विभिन्न प्रलोभनमा पारेर नेपाली बालबालिका विदेश पुर्याइरहेका छन्। संयुक्त राष्ट्रसंघको बालअधिकारसम्बन्धी महासन्धि अनुकूल हुने गरी नेपालले पनि मुलुकी देवानी संहिता ऐन २०७४ को पारिवारिक कानुनअन्तर्गतको परिच्छेद ८ मा धर्म सन्तानसम्बन्धी र परिच्छेद ९ मा अन्तरदेशीय धर्म सन्तानसम्बन्धी व्यवस्था छ। यसका साथै बालबालिकासम्बन्धी राष्ट्रिय नीति २०६९, आवासीय बालगृह सञ्चालन तथा व्यवस्थापनसम्बन्धी मापदण्ड २०६९, नेपाली बालबालिका विदेशी नागरिकलाई धर्म सन्तान ग्रहण गर्न दिने सम्बन्धी सर्त तथा प्रक्रिया २०६५ र अन्तरदेशीय धर्म सन्तान व्यवस्थापन विकास समिति गठन आदेश २०६७ मा बालबालिकालाई धर्म सन्तानका रूपमा दिने लिने सम्बन्धी व्यवस्था छन्। यी सबै व्यवस्थाको सार सरकारले तोकेको मापदण्ड र प्रक्रिया पूरा गरेर मात्रै कसैलाई पनि धर्मसन्तानका रूपमा विदेशमा लैजान पाइन्छ। आवासीय बालगृह सञ्चालन तथा व्यवस्थापनसम्बन्धी मापदण्ड, २०६९ अनुसार आमाबुवा नभएका वा भएर पनि हेरचाह गर्न शारीरिक वा मानसिक अवस्थामा नरहेका बालबालिकाको हेरचाह सकेसम्म उनीहरूकै नातेदारले गर्नुपर्ने र नसके राज्यले सघाउनुपर्ने व्यवस्था छ। अनाथ बालबालिकाको हकमा पनि सकेसम्म नातेदार परिवारमा राख्ने र त्यो सम्भव नभए नातेदार नपर्ने परिवारमा उनीहरूलाई राख्ने, त्यो पनि सम्भव नभए देशभित्रै धर्म सन्तान दिने र त्यसको विकल्पमा मात्रै विदेशमा धर्म सन्तानक्ँ रूपमा पठाउन पाउने व्यवस्था छ। यी व्यवस्थाअनुसार सरकारको जानकारीबेगर कुनै पनि बालबालिका धर्म सन्तानका रूपमा विदेश जान सम्भव छैन। तर विभिन्न देशले एचसीसीएचमा बुझाएको विवरण र सरकारको अभिलेखले सरकारको जानकारी विना ठूलो संख्यामा नेपाली बालबालिका धर्म सन्तानका रूपमा विदेश पुगेका छन् भन्ने देखिन्छ। बालबालिकालाई धर्म सन्तानका नाममा कसरी विदेश लगिन्छ त ? नरेश बने चानोराङ किम मजदुरी गरेर जीवन निर्वाह गर्ने घर्ती दम्पतीका कान्छा सन्तान थिए दुई वर्षका नरेश। पुख्र्यौली घर रुकुमपूर्व भए पनि परिवार पोखरामा मजदुरी गथ्र्यो। दुई जनाको मजदुरीबाट भएको आर्थिक उपार्जनले पाँच जनाको परिवार चल्थ्यो। तीन सन्तान हुर्काउन घर्ती दम्पतीलाई हम्मेहम्मे थियो। २०७५ तिरको कुरा हो। आर्थिक संकटमा गुज्रिरहेको यो परिवारको सम्पर्कमा आइन्, नारा किम (राहदानी नम्बर एम २९८१९८३५)। दक्षिण कोरियाली यी महिला पर्यटक भिसामा नेपाल आएकी थिइन्। पटकपटक नेपाल आइसकेकी किमले पोखरा घुम्ने क्रममा घर्ती परिवारलाई भेट्टाएकी थिइन्। किम र घर्ती परिवारबीच निकटता बढ्यो। उनी फेरि अर्कोपटक नेपाल आइन्। उनले घर्ती परिवारलाई आर्थिक सहयोग गरिन्। अनि घर्ती दम्पतीको कान्छो सन्तान नरेशलाई आफ्नो देश लैजान चाहिन्। घर्ती दम्पतीले पनि सानो छोरा नरेशलाई किमसँग पठाउन मन गरे। त्यसपछि सुरु भयो नेपालको कानुन छल्ने अनेक तिकडम। नेपाल प्रहरीको केन्द्रीय अनुसन्धान ब्युरो (सीआईबी) का अनुसार नरेशलाई आफैंले जन्माएको प्रमाणित गर्ने कागजपत्र बनाउनतिर लागिन् किम। पोखरा महानगरपालिकाबाट किम र नरेश आमाछोरा भएको नाता प्रमाणित गर्ने सिफारिस निकालियो। नरेशलाई कोरियाली महिलाले नै जन्माएको भनेर पोखराको हरिचोकस्थित एउटा अस्पतालबाट जन्म प्रमाणपत्र बनाएर किम काठमाडौं लागिन्। रविभवनस्थित दक्षिण कोरियाली दूतावास पुगिन्। पोखराबाट बनाएर ल्याएका सबै कागजपत्र पेस गरिन्। कागजात हेरेर कोरियाली दूतावासले नरेशलाई किमले नै जन्माएको राहदानी उपलब्ध गरायो। राहदानीमा नरेशको नाम थियो चानोराङ किम र राहदानी नम्बर एम ७२५०४५६८। नरेशको कोरिया यात्राका लागि चाहिने लगभग सबै काम सकियो। नरेशको भिसा लागनउ किम कालिकास्थानस्थित अध्यागमन विभाग पुगिन्। अध्यागमनले नरेश किमकै सन्तान हुन् भनेर पत्याएन। छानबिन सुरु भयो। छानबिन टोली पोखरासम्मै पुग्यो। पोखरा पुगेपछि खुल्यो, नरेश किमका सन्तान थिएनन्। छानबिन टोलीले किमको नेपाल प्रवेश मिति र बच्चा जन्माएको मितिका बीचमा मेल नखाने थुप्रै विवरण फेला पार्यो। १८ वैशाख २०७६ मा किम पक्राउ परिन्। प्रहरी अनुसन्धानबाट घर्ती दम्पतीलाई ललाईफकाई उनीहरूको कान्छो सन्तान विदेश लैजान खोजेको रहस्य खुल्यो। अदालतमा मुद्दा पर्यो। २३ जेठ २०७६ मा किमलाई काठमाडौं जिल्ला अदालतले पुर्पक्षका लागि कारागार पठाएको छ। संरक्षकको आवरणमा तस्करी नेपालमा सञ्चालनमा रहेका बालगृह र धर्म सन्तान लिने विदेशी नागरिकबीच स्वार्थपूर्ण संलग्नता देखिएको राष्ट्रिय मानवअधिकार आयोगको मानव बेचबिखनसम्बन्धी राष्ट्रिय प्रतिवेदन, २०७६ मा उल्लेख छ। प्रतिवेदनअनुसार नेपालमा सञ्ंचालित ५३३ बालगृहमा १४ हजार ८६४ बालबालिका छन् र तीमध्ये ८० प्रतिशत बालबालिकाका एक वा दुवै अभिभावक छन्। बेसहारा बालबालिकाका लागि सरकारी स्तरबाट सञ्चालित एक मात्र आ श्रयस्थल हो बालमन्दिर। नेपाल बाल संगठनद्वारा सञ्चालित यस संस्थाले देशभरका अनाथ बालबालिकालाई आ श्रय दिएर हेरचाह, पालनपोषणलगायतका काम गर्छ। बालमन्दिरका निर्देशकको नेतृत्वमा देशभरका शाखा सञ्चालन हुन्छन्। अनाथ बालबालिकाको संरक्षण गर्ने जिम्मा पाएका तिनै निर्देशकसँग बालबालिका तस्करसँग मिलेमतो पर्दाफास भएको छ। अझ उनकै सक्रियतामा नवजात शिशुलाई गैरकानुनी ढंगबाट विदेश लैजान फर्जी कागजात बनाएको पनि भेटियो। बालकृष्ण डंगोल बालगृहका निर्देशक हुन्, जो अहिले बालबालिका बेचबिखन तथा ओसारपसार आरोपमा डिल्लीबजार कारागारमा छन्। संरक्षकको आवरणमा बसेका बालबालिका तस्करको मुकुन्डो उत्रिएको कथा त्रिभुवन अन्तर्राष्ट्रिय विमानस्थलबाट सुरु हुन्छ। २९ साउन २०७६ मा बेलायती महिला डोना स्मिथ (राहदानी नम्बर ५६०७९३४०२) स्वदेश फर्कन त्रिभुवन विमानस्थल पुगिन्। उनका साथमा थिइन् एक नवजात बालिका। जसलाई स्मिथ आफैंले जन्माएको भनिरहेकी थिइन्। कागजपत्रले पनि त्यही भनिरहेका थिए। ललितपुरको महालक्ष्मी नगरपालिकाले ती शिशु स्मिथले नै जन्माएको जन्मदर्ता प्रमाणपत्र दिएको थियो। कागजमा शिशुको जन्म १२ साउन २०७६ र नाम आन्ना बेला लक्ष्मी श्रेष्ठ स्मिथ उल्लेख थियो। विमानस्थलस्थित अध्यागमनका कर्मचारीको नजर सुरुमै स्मिथ र शिशुको कपालमा गयो। ११ साउनमा पर्यटक भिसामा नेपाल आएकी स्मिथसँग अध्यागमन कर्मचारीले लामो सोधपुछ गरे। उनले महालक्ष्मी नगरपालिकाका रामप्रसाद श्रेष्ठको घरमा छोरी शिशु जन्माएको र उनी जन्मिएकै दिन राजधानीको एक अस्पतालमा गएर शिशुसहितको स्वास्थ्य परीक्षण गराएको बताइन्। रामप्रसाद श्रेष्ठ नै शिशुको बाबु भएको स्मिथले दाबी गरेकी थिइन्। नेपालस्थित बेलायती दूतावासले पनि शिशुलाई स्मिथले नै जन्म दिएको भनेर ७९२१५९३१४ नम्बरको राहदानी उपलब्ध गराएको थियो। ललितपुर महालक्ष्मी नगरपालिका६ ले शिशुको जन्मदर्ता पनि गरेको थियो। अध्यागमनले स्मिथको स्वास्थ्य परीक्षण गरायो। परीक्षणले स्मिथ शिशुको आमा नभएको पुष्टि भयो। बलात्कार पीडित तराईकी एक किशोरीले थापाथलीस्थित परोपकार प्रसूतिगृहमा ती बालिकालाई जन्म दिएको प्रहरी अनुसन्धानबाट देखियो। अनुसन्धानमा संलग्न महानगरीय प्रहरी परिसरका डीएसपी होविन्द्र बोगटीका अनुसार कागजपत्र बनाएर बालिका तस्करी गर्ने यो अपराधमा बाल मन्दिरका निर्देशक पनि संलग्न रहेको पाइयो। स्मिथले नवजात शिशु प्राप्त गर्न डंगोललाई ४ लाख ५० हजार नेपाली रुपैयाँ बुझाएको बयान प्रहरीसमक्ष दिइन्। उनी पक्राउ परेको भोलिपल्टै परिसरले डंगोलसहित उनका अरू सहयोगी पक्राउ गर्यो। स्मिथले ती शिशु प्राप्त गर्न २० लाखभन्दा बढी नेपाली रुपैयाँ खर्च गरेको अनुसन्धानबाट खुलेको छ। उनले बालमन्दिरका निर्देशक डंगोललाई र अरू विभिन्न कागजपत्र बनाउनेलाई पैसा खर्च गरेको डीएसपी बोगटी बताउँछन्। काठमाडौं जिल्ला अदालतले २९ भदौ २०७६ मा स्मिथ र बाल मन्दिरका निर्देशक डंगोललाई पुर्पक्षका लागि थुनामा पठाएको छ। उजुरी पर्दैनखोजी हुन्न नेपाल प्रहरी केन्द्रीय कार्यालयको तथ्यांकअनुसार पछिल्ला पाँच वर्षमा एक हजारभन्दा बढी नेपाली बालबालिका बेचबिखन तथा ओसारपसारबाट पीडित छन्। मानव बेचबिखन तथा ओसारपसारविरुद्ध काम गरिरहेका डीएसपी राजकुमार सिलवालका अनुसार अभिभावकलाई नै फकाएर तस्करहरूले बालबालिकालाई विदेश पुर्याउने गरेका कारण धेरै घटना बाहिर आएका छैनन्। शिक्षित तथा सम्पन्न परिवारका बालबालिका तस्करी हुने होइनन्, तस्करको प्रभावमा पर्ने भनेका गरिब, निमुखा र सडक बालबालिका हुन्। उनीहरू र उनीहरूका अभिभावकलाई फकाउन सजिलो हुन्छ, डीएसपी सिलवाल भन्छन्, प्रहरीमा उजुरी नपर्ने हुँदा यस्ता बालबालिकाको खोजी हुँदैन। अनि तस्करले जे पनि गर्न सक्ने भए। राष्ट्रिय मानवअधिकार आयोगकी सदस्य मोहना अन्सारी शिक्षा बाध्यकारी नबनाई यस्तो तस्करी रोक्न नसकिने बताउँछिन्। समाजमा गरिबी र अशिक्षा मौलाएको छ। अभिभावक नै सन्तान विदेश गएर राम्रो पालनपोषण र शिक्षा पाएको हेर्न चाहन्छन्, अन्सारी भन्छिन्, हामीले शिक्षालाई बाध्यकारी बनाउनुपर्छ तब मात्र सन्तान अरूसँग पठाउने कुरा अभिभावकले सोच्न पनि सक्दैनन्। छोराहरूको मुख हेर्ने इच्छा छ मञ्जु खड्का, हराएका दुई छोराकी आमा सिन्धुपाल्चोक कठरीबाट काठमाडौं आएपछि म एउटा घरमा काम गर्थें। तीनवटा छोरा थिए। जेठो रामकुमार ८ वर्षको थियो। माइलो बालकृष्ण ६ वर्षको। म काम गर्ने घरकै साहुले उनीहरूलाई भैरवनाथ स्कुलमा भर्ना गरिदिए। म काम गर्ने घरछेवैमा सरिता श्रेष्ठ भन्ने महिला बस्थिन्। उनी र उनका पतिले छोराहरूलाई बाल मन्दिरमा राखेर राम्रोसँग पढाइदिन्छौं भने। हामीले खुसी भएर दुवै छोरा पठायौं ।त्यसपछि हामीले पटकपटक छोराहरू भेट्न कोसिस गर्यौं, भेट्न पाएनांै। तीन वर्ष बित्यो तर पनि छोराहरूसँग भेट भएन। छोराहरू तपाईं नै राख्नुस् तर मलाई भेट्न त दिनुस् भनेर धेरै पटक मैले उनीहरूलाई भनें। उनीहरूले छोराहरू ठूलो भए, अब भाग खान खोजी गरेकी ? भने। मैले जन्म दिएँ, हुर्काएँ, मैले हजुरहरूलाई बालखमा दिएकी पनि होइन, छोराहरू ठूला बनाएर दिएकी छु मलाई भेट्न मात्र दिनुस् भन्दा भोलि आइज, पर्सि आइज भने। छोरा देख्न पाऊँ भनेर जिद्दी गरेपछि उनीहरूले मलाई धम्की दिन थाले। मार्छु, काट्छु पनि भने। अनि चाहिँ मैले अब मेरो छोरो मसँग छैन भन्ने सम्झिएँ। त्यसपछि मैले कमलपोखरीको प्रहरी कार्यालयमा उजुरी दिएँ। प्रहरीले सोधपुछ गर्दा उनीहरूले उल्टै मलाई आरोप लगाए। कमलपोखरीको सईले मलाई १२ लाख रुपैयाँ पनि खाने, तँलाई छोरा पनि भेट्नुपर्ने भन्नुभयो। म छाँगाबाट खसेजस्तै भएँ। अर्काको घरमा काम गरेर, सडकमा बसेर मकै पोलेर बेच्ने मैले कहाँबाट १२ लाख रुपैयाँ खान पाउनु। त्यो पनि छोरा बेचेर। राम्रोसँग पढाइदेलान् भनेर मैले पानी ल्याउन, भात पकाएर खुवाउन सक्ने भएका छोरा उनीसँग पठाएकी हुँ। उनीहरूले त्यस्तो गरे। मेरो इच्छा भनेको छोरा भेट्न पाए हुन्थ्यो भन्ने छ।अहिले आएर दुइटै छोरा इटालीमा छन् भन्छन्। मलाई थाहा छैन। जेठो छोरा अलिअलि बोल्ने भएको थियो। अहिले केही थाहै छैन। माइलो छोराको त झन् कहिल्यै केही थाहै भएन। (खोज पत्रकारिता केन्द्रका लागि)"

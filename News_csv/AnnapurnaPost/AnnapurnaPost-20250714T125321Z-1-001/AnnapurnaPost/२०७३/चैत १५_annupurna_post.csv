शीर्षक,विवरण
डेन्टल टुरिजम,"विदेशी भित्र्याउने लक्ष्यका साथ देशका विभिन्न भागमा दीप प्रज्ज्वलन, सानाठूला महोत्सव, छलफल, गोष्ठीलगायत सांस्कृतिक झाँकी तथा प्याराग्लाइडिङ र स्काई शो जस्ता खेलकुद हुन्छन्। आर्थिक मेरुदण्डको रूपमा रहेको पर्यटनलाई मनोरञ्जन क्षेत्रमा मात्र सीमित गरिएको छ। त्यसैमा पर्यटन वर्ष मनाउँदा पनि बारम्बार छुटेको क्षेत्र भनेको सेवामूलक चिकित्सा क्षेत्र हो । दक्षिण एसियामा आँखा र मुटु उपचारमा चर्चित नेपाललाई दन्त चिकित्सा उपचारका रूपमा पनि प्रसिद्ध बनाउन सकिने प्रशस्त सम्भावना छन् । हुन त विश्वमा पर्यटक अाकर्षित गर्न कतै समुद्र किनार, कतै जुवाघर, ट्रेकिङ, दृश्यावलोकन त कतै रात्रिजीवन, यौन व्यवसायको विकास गरेको पाइन्छ । दुई दसकको अन्तरालमा नेपाली दन्तचिकित्साले निकै फट्को मारिसकेको छ । नेपालको दन्तचिकित्सामा हुने निदान, उपचारको लागि आवश्यक सरसामान युरोप, अमेरिकाबाटै ल्याइए पनि उपचार पद्धति सस्तो, गुणस्तरीय छ केवल हात मात्रै नेपाली दन्तचिकित्सकको छ । त्यसैले होला नेपालको दन्तचिकित्सा क्षेत्रप्रति केही नेपालीको त कुरा छोडौं, विदेशीको समेत विश्वास लिई ध्यान केन्द्रित गर्न सफल भएको पाइन्छ । हलिउड त हैन, बलिउडजत्तिकै तथा कलकत्ता, दिल्लीभन्दा उच्च गुणस्तरको दन्त उपचार कलिउडमा उपलब्ध छ। वार्षिक जापानी, अमेरिकी, जर्मनीलगायतका पुगनपुग पाँच हजार विदेशीले नेपालमा सामान्य तथा कस्मेटिक उपचार गराउँछन् भने आकस्मिक दन्त उपचार त २० हजारजतिले लिने गरेको अनुमान छ। विश्वमा उपलब्ध ९९ प्रतिशत बढी दन्त सेवा नेपालमै उपलब्ध भइसकेका छन् । सहरमा सुन्दरताको चाहना राख्ने र स्वास्थ्य जनचेतना भएका ग्राहक र बिरामी बढी हुने भएकाले आधुनिक दन्त उपचारका ९० देखि ९५ प्रतिशत उपचार सहरकेन्द्रित छन्, जसमा सौन्दर्यसम्बन्धी उपचार तथा उच्च गुणस्तरका दाँत राख्ने बढी छन् । जति महँगो त्यति राम्रो भन्ने कुरा सौन्दर्यको रूपमा होला, तर कम पैसामा उपलब्ध हुने उपचार विधि प्रयोग गर्दैमा त्यो कमसल हुन्छ भन्ने हुँदैन भन्ने दाँतमा चाँदी भराइमा लागू हुन्छ। आधारभूत दन्त उपचार दाँत निकाल्ने, भर्ने, सफा गर्ने र राख्ने झिक्ने खालका सामान्य नक्कली दाँत जस्ता उपचार गाउँघरमै दक्ष, अर्धदक्ष र अदक्षद्वारा भए पनि उपलब्ध भइरहेका छन् । नजानेर, जानेर र नेपाली चिकित्सकप्रति विश्वास नभएर तथा आफू ठूलो र सम्पन्न भएको देखाउन पनि विदेश जाने वर्ग पनि छन्, जसलाई सायद हामीले कहिल्यै रोक्न सक्दैनौं पनि । हामीकहाँ पनि मेडिकल टुरिजमको सम्भाव्यता हुँदाहुँदै न त योजना छ न त पहल नै गरिएको छ । नेपालमा चिकित्सा क्षेत्रमा अध्ययनको लागि विदेशीहरू आइरहे पनि त्यसमा छिमेकी मुलुकका मात्र छन् । यहाँका प्रशासनिक उल्झन, राजनीतिक अस्थिरता तथा सांगठनिक विचलनले सोचेजस्तै विदेशी विद्यार्थीहरू आकर्षण गर्न सकिएको छैन । त्यस्तै पर्यटन आकर्षण गर्न सक्ने सम्भाव्य भएको दन्त चिकित्सा सबैबाट ओझेलमा छ, जसको जानकारी उपलब्ध गराउन सके खासगरी युरोपियन, अमेरिकन र पश्चिमालाई आकर्षण गर्न सकिन्थ्यो भन्नेमा सरोकारवालाहरू सबैको दाबी छ, जुन शतप्रतिशत सत्य पनि हो ।सरकारले पूर्वाधार विकास, तालिम, अध्ययन, पुनर्ताजगी र नियमन एकातिर गर्नुपर्छ भने अर्काेतिर विदेशमा तथा आएका पर्यटकमा यहाँ उपलब्ध सेवाको विशेषताका बारेमा प्रचारप्रसार गर्नुपर्छ । परिणामतः देशको स्वास्थ्य सेवा र आर्थिक क्षेत्रमा टेवा पुग्नेमा कसैको दुईमत छैन । थाइल्यान्डको अद्वितीय नमुनाको रूपमा रहेको मेडिकल टुरिजम विश्व प्रसिद्ध नै छ । बैंकक, बम्बै, भेलोर, दिल्ली, सिगांपुरमा प्याकेजमा तुलनात्मक सस्तो लागे पनि जानेआउने टिकट, त्यहाँ उपचार र भर्ना भई अस्पतालमा बस्दा लाग्ने खर्च नेपालका सबैभन्दा महँगा अस्पतालमा लाग्ने खर्चभन्दा कम महँगा हुनै सक्दैन । हङकङ र सिंगापुरले यस्ताखाले पर्यटकलाई व्यावसायिकरूपले अाकर्षित गर्न दन्त चिकित्सा उपचारमार्फत मेडिकल टुरिजम विस्तार गर्न थालिसकेका छन् । नेपालको दन्त उपचार सेवा अत्यन्त सस्तो, किफायती, विश्वसनीय र भरपर्दाे त छ नै, त्यसैमा हरेक सेवामा सहजता र नेपाली कलात्मक हात पनि छ । विदेशमा लिइने दन्तसेवाको शुल्क र नेपालमा लिनेको अन्तर आकाशजमिनको छ भन्ने साक्षीको रूपमा विदेशमा बस्ने नेपाली, गैरआवासीय नेपाली तथा यहाँ उपचार गराएका हजारौं विदेशी छन् । उनीहरूका अनुसार विदेशको लाग्ने उपचार खर्चमा त यहा दातको उपचारको अलावा आउनेजाने तथा नेपालमा भेटघाट गर्न पुग्छ । हाल सरकारको उपयुक्त भौतिक संरचना, नीति नियमन, निजी क्षेत्रको लगानी र दन्त चिकित्सकको सेवा र तत्परता एकैसाथ भए पर्यटकलाई मनोरञ्जनको लागि मात्र नभई सेवाका कारणले पनि पशुपतिको जात्रा सिद्राको व्यापारको रूपमा निम्त्याउन सकिन्छ । निजी अस्पताल र क्लिनिकहरूको बाहुल्य तथा नेपाल मेडिकल काउिन्सलमा दर्ता भएका १९ सय बढीमध्ये आधा मात्र नेपाल र ९० प्रतिशत काठमाडौं उपत्यकामै सीमित रहँदा त यस्तो छ भने ब्रेन ड्रेन रोके तथा सर्वसुलभ, सक्षम छुट्टै दाँतको सरकारी अस्पताल खोल्न सके सरकारबाट नीतिगत सहयोग र निरन्तर निगरानी भए झनै धेरै पर्यटक र विदेशी पैसा भिœयाउन सकिन्थ्यो । डेन्टल टुरिजमको अवधारणा ल्याए पर्यटक भिœयाई पर्यटन व्यवसायमा थप टेवा अवश्य पनि पुग्ने थियो । विश्व मुख स्वास्थ्य दिवस मार्च २० लाई सप्ताहव्यापी मनाउने क्रममा न त सरकार न त डेन्टल एसोसिएसन तथा सरोकारवाला कसैले दन्त पर्यटनको उजागर नगरेको देख्दा नजिकको तीर्थ हेंला भनेजस्तै नेपाली दन्त चिकित्सा सेवामा रहेको गहना तथा महत्वलाई चिन्न नसकेको जस्तो आभास भएको छ । तसर्थ एक दिन, सप्ताह नभई वर्षैेभरि निरन्तर जानकारी तथा दबाबको जरुरी छ । वीर अस्पताल काठमाडौंका वरिष्ठ कन्सल्टेन्ट डेन्टल सर्जन डा बुढाथोकी नेपाल चिकित्सक संघका केन्द्रीय सहकोषाध्यक्ष हुनुहुन्छ ।"
"बीपी, गिरिजा र ज्ञानेन्द्र","राजा ज्ञानेन्द्रको प्रत्यक्ष शासन थियो र गिरिजाप्रसाद कोइराला राजाविरुद्ध सार्वजनिक सभाहरूमा कठोरतापूर्वक प्रस्तुत भइरहनुभएको थियो । उहाँका केही सहयोगीहरू त अशिष्टताको हदमै आक्रामक थिए । कांग्रेसभित्र गणतन्त्रको नारा बलियोसँग उठ्दै थियो र त्यसमा उहाँको परोक्ष सहमति रहेको बुझिन्थ्यो । त्यसै क्रममा कलिलै उमेरमा बीपीबाट प्रभावित र बीपीको राष्ट्रिय मेलमिलापको नीतिप्रति प्रतिबद्ध नेपाल शिक्षक संघका तत्कालीन अध्यक्ष मोहन ज्ञवालीले पंक्तिकारलाई एक दिन सो सम्बन्धमा गिरिजाबाबुसँग भेटेर कुरा राख्न आग्रह गर्नुभयो । समय मिलाएर हामी दुवैजना महाराजगन्जमा डा शशांक कोइरालाका घरमा गिरिजाबाबुलाई भेट्न गयौं । गिरिजाबाबुको सयन कक्षमै हामी पुग्यौं । डा रामशरण महतलगायत एकदुईजना पनि हुनुहुन्थ्यो ।गिरिजाबाबुले ल भन ! भनेपछि पंक्तिकारले भन्यो, बीपी प्रधानमन्त्री हुनुहुन्थ्यो । ठूलो बहुमत थियो । सरकार राम्रोसँग चलिरहेको थियो, उहाँलाई हटाउनुपर्ने कुनै राजनीतिक, संवैधानिक र नैतिक कारण थिएन, तर बर्खासीमा पर्नुभयो । आठ वर्ष थुनिनुभयो । अर्को आठ वर्ष निर्वासन, त्यसपछि आधा दर्जनभन्दा बढी ज्यान सजाय हुने मुद्दा ! स्वयं तपाईंलाई थाहा छ, जुन अभियोग उहाँविरुद्ध लगाइएको थियो, ती अभियोगहरूमा उहाँको कुनै संलग्नता थिएन । राष्ट्रिय मेलमिलापको नीति बोकेर आउनुभयो, तर फेरि थुनामा नै पर्नुभयो ! तर पनि उहाँ राजाविरुद्ध जानुभएन । आफ्नो मान्यतामा दृढ भएर बस्नुभयो । राजसंस्थाविरुद्ध लाग्न अनेकौं प्रलोभन आए, डेग चल्नुभएन । राष्ट्रको एकता, अखण्डता राजाविरोधीहरूसँग कहिल्यै सहकार्य गर्नुभएन । राजतन्त्रको सैद्धान्तिक विरोध गर्नुभयो । राजाको निरंकुशताविरुद्ध बोल्नुभयो, लड्नुभयो, तर राजसंस्था आवश्यकता र अपरिहार्यता कहिल्यै नकार्नुभएन । पंक्तिकारले थप कुरा राख्यो, राजा ज्ञानेन्द्रले त तपाईंको केही खोसेनन् । तपाईं र माधव नेपालको सहमतिमा शेरबहादुर देउवालाई राजाले हटाए । असोज १८ को स्वाभाविक परिणाम माघ १९ थियो । हो ! नियतले, अज्ञानताले वा अहंकारले राजाले उपलब्ध अन्य सुरक्षित र उत्तम विकल्पहरूको चयन गरेनन् । पंक्तिकारले एउटा थप कुरा पनि उठायो, नेपालका राजसंस्थाविरोधी राष्ट्रिय र अन्तर्राष्ट्रिय शक्तिहरू राजा ज्ञानेन्द्रलाई जनतामा अलोकप्रिय बनाउन, उनको नैतिक धरातल कमजोर देखाउने षड्यन्त्रको अंगको रूपमा नारायणहिटी हत्याकाण्डमा ज्ञानेन्द्र र पारसतर्फ औंला ठड्याउने प्रचार अभियान सञ्चालन गरिरहेका छन् र कांग्रेसका कतिपय नेताकार्यकर्ता त्यसमा सहयोग गरिरहेका छन् । तर जतिखेर उक्त काण्ड भयो त्यतिखेरको प्रधानमन्त्री, रक्षामन्त्री र राजदरबार मन्त्री तपाईं, ज्ञानेन्द्र वा पारस एउटा विशिष्ट नागरिक मात्र थिए, कुनै राज्य दायित्वमा थिएनन् । राणाशासनअन्तर्गतका कुनै भाइभतिजा जस्तै उनीहरू कुनै शक्तिशाली सैन्य हैसियतमा थिएनन् । सुरक्षा जाँचका चरणहरू पार गरेर नारायणहिटी छिर्ने व्यक्ति थिए उनीहरू। दरबारका हरेक सैनिक र नागरिक अधिकारी तथा कर्मचारीहरू अढाई दसकदेखि राजा रहेका वीरेन्द्रले व्यक्तिगत रूपमा चयन गरेका विश्वासिला व्यक्ति थिए । उनीहरू गद्दीमा बसेको राजाविरुद्ध त्यही गद्दीको आडमा धेरथोर शक्ति उपयोग गर्ने ज्ञानेन्द्र वा पारससँग जोडिनुपर्ने कुनै कारण देखिँदैन ! पंक्तिकारले उठाएका कुराबारे विचार गर्ने आश्वासन गिरिजाबाबुले दिनुभएको थियो ।राजा ज्ञानेन्द्रविरुद्ध देउवा आक्रोश त्यसको केही दिनपछि पंक्तिकार त्यसैगरी शेरबहादुर देउवालाई भेट्न गयो । उहाँ महाराजगन्जस्थित सदर प्रहरी तालिम केन्द्रपरिसरको मुख्य द्वारनजिकैको घरमा बन्दी हुनुहुन्थ्यो । उहाँको नेतृत्वको नेपाली कांग्रेस प्रजातान्त्रिक झन् गणतन्त्रवादी देखिएको थियो । सो सम्बन्धमा कुरा हुँदा राजाले आफूलाई धोखा दिएको, दुईदुईपटक प्रधानमन्त्रीबाट खोसेको आक्रोश पोख्नुभयो । पंक्तिकारले बीपीबारे गिरिजाबाबुसँग गरेजस्तै कुरा राखेपछि अन्त्यमा भन्योप्रधानमन्त्रीको रूपमा पहिला गिरिजाबाबुले संकटकालको म्याद थप्ने कुराको अनुमोदन गर्नुभयो । संसद्मा प्रस्ताव प्रस्तुत गरेपछिको परिस्थितिमा कुनै सुधारबिना उक्त प्रस्ताव फिर्ता लिन भन्नुभयो । एउटा निर्वाचित प्रधानमन्त्री, संसद्को नेता र राष्ट्रको सर्वोच्च कार्यकारी अधिकारीको सम्मानको लागि पनि उक्त प्रस्ताव फिर्ता लिनु हुन्नथ्यो । अनि एक्कासि पार्टी सभापतिले आफ्नो दलको प्रधानमन्त्रीलाई पार्टीको साधारण सदस्यसमेत नरहने गरी हटाउनुभयो । त्यस अवस्थामा म भएको भए पनि प्रतिनिधिसभा विघटन गरेर नयाँ चुनाव घोषणा गर्ने थिएँ । तर संसद् विघटन गराएर चुनावको घोषणा गरेको प्रधानमन्त्रीले या त जसरी पनि चुनाव गराउनैपथ्र्यो र नसके आफैंले राजीनामा गरेर अर्को प्रधानमन्त्री आउने राजनीतिक प्रक्रियाबारे राजा र मुलुकलाई बताउनुपथ्र्यो, तर प्रतिनिधि सभा विघटन गरेर जनतासमक्ष ६ महिनामा चुनाव गराउने वाचा गरेर आएको प्रधानमन्त्रीले तोकिएको मितिमा चुनाव गराउन नसकेर राजासँग चुनावको लागि अर्को १४ महिनाको म्याद माग्नुको राजनीतिक, नैतिक र वैधानिक औचित्य कसरी बुझ्ने ? हो, राजाले तपाईंलाई हटाउने र अक्षम भन्ने अधिकार राख्दैनथे । त्यस अवस्थामा उनले सर्वोच्च अदालतसँग परामर्श लिनु वाञ्छनीय हुन्थ्यो । लिएनन् । तपाईंले पनि त्यो परामर्श दिनुपथ्र्यो । तर तपाईंको गल्तीमाथि राजाले आफ्नो गल्ती मिसाएर परिस्थितिलाई जटिल बनाए ! कोइराला र देउवा दुवैसँग पंक्तिकारले राखेको एउटै कुरा थियो । राजसंस्थाले हामीलाई दुःख दिएको होला, सताएको होला, हाम्रो प्रजातान्त्रिक अधिकार खोसेको होला, देशको विकास र समृद्धि छेक्यो पनि होला, तर राजसंस्थाले केही खतरनाक राष्ट्र र प्रजातन्त्रविरोधी र कांग्रेसको क्षमताले व्यवस्थापन गर्न नसक्ने शक्तिहरूलाई पनि छेकेर राखेको छ । राजसंस्था हटाइयो भने कांग्रेसले एक्लै त्यसको सामना गर्नुपर्नेछ । कांग्रेसले एक्लै तिनको प्रहार खेपिरहनुपर्नेछ । राजा र कांग्रेस एकअर्काका सुरक्षा कवच हुन् । त्यसैले बीपीले राजासँग आफ्नो घाँटी जोडिएको बताउनुभएको थियो । राजाको अनुपस्थितिमा कांग्रेसको सुरक्षा कबच हराउँछ । अनि राजापछि त्यस्तो प्रहर खेप्ने पहिलो पालो कांग्रेसको अनि प्रजातन्त्रको र राष्ट्रको आउँछ ।राजालाई साथमा लिएर त्यस्ता शक्तिविरुद्ध कसरी लड्ने त्यो तपाईंको दायित्व हो । त्यो नै तपाईंको चुनौती र राष्ट्रको लागि राजनीतिक धर्म हो । नेपालमा डीएन आइडिट सूत्र वरिष्ठ पत्रकार र कांग्रेस नेता होमनाथ दाहाल अन्नपूर्ण पोस्ट्मा बीपीको चिन्तनको सेरोफेरोमा कसरी कांग्रेसले बीपी विचारलाई अस्वीकार गरेर मुलुकको वर्तमान संकटको कारक बनिरहेको छ भनेर लेखिरहेका छन् । दाहालले बीपीको राष्ट्रिय मेलमिलाप नीति जति बुझेका छन्, त्यति अत्यन्त कमले बुझेका थिए र छन् । राष्ट्रपुकार साप्ताहिकमार्फत उनले जति बीपी र राष्ट्रिय मेलमिलापको नीतिलाई अरूले चिनाएनन् । दाहाल राष्ट्रिय मेलमिलाप नीतिका अघोषित प्रवक्ता थिए । त्यतिखेर बीपीले नेपाली राजनीतिमा इन्डोनेसियाका कम्युनिस्ट पार्टीका महासचिव दीप नुसन्तारा आइडिटको रणनीति भित्रिएको उदाहरण बाक्लै दिनुहुन्थ्यो । आइडिट बाहिरबाहिर डच उपनिवेशको रूपमा रहेको इन्डोनेसियाको स्वतन्त्रता आन्दोलनका प्रमुख नेता तथा स्वतन्त्र इन्डोनेसियाका प्रथम राष्ट्रपति सुकार्नोको समर्थन र प्रशंसा गरिरहेका थिए तर भित्रभित्र उनको शासनविरुद्ध एकैपटक सैन्य र जन विद्रोहद्वारा सत्ता कब्जा गर्ने रणनीतिअन्तर्गत काम गरिरहेका थिए । बीपीलाई बिर्सिएर बाबुराम, प्रचण्ड र उपेन्द्र, राजेन्द्र महतोहरूलाई आफ्नो राजनीतिक लक्ष साधनाका सहयात्री रोज्ने कांग्रेसले भोलिका दिनमा चुक्ता गर्ने राजनीतिक मूल्यको अनुमान धेरैलाई भइसकेको हुनुपर्छ । त्यतिखेर इन्डोनेसियाली कम्युनिस्ट पार्टी सोभियत संघ र चीनपछिको संसारकै तेस्रो ठूलो र शक्तिशाली कम्युनिस्ट पार्टी मानिन्थ्यो ।अमेरिकाको कट्टर विरोधले सुकार्नोलाई स्वाभाविकरूपमा सोभियत संघ र चीनको नजिक लगेको थियो । मुलुकभित्र भने आइडिट नेतृत्वको इन्डोनेसियाली कम्युनिस्ट पार्टीसँग घनिष्ट बनाएको थियो । यो घनिष्टतालाई आइडिटले प्रशासन र सेनामा गहिरो घूसपैठमा रूपान्तरण गरेका थिए । ऊता अमेरिकाले पनि सीआईएमार्फत इन्डोनेसियाको सेनाभित्र आफ्नो प्रभाव विस्तार गरिरहेको थियो र सन् १९६५ मा आइपुग्दा त्यहाँको सेना प्रस्टरूपमा कम्युनिस्टविरोधी र समर्थक समूहमा विभक्त भइसकेको थियो । हवाई सेनाका प्रमुखलगायतको ठूलो पंक्ति आइडिटको प्रभाव र पक्षमा थिए । त्यसैबीच सन् १९६५ को सेप्टेम्बरको अन्त्यमा सेनामा विद्रोह भयो । एकैसाथ मुलुकका विभिन्न स्थानमा कम्युनिस्ट विद्रोह पनि सुरु भयो । कम्युनिस्टविरोधी मानिएका सातजना वरिष्ठ सैनिक अधिकारीहरूको अपहरण र हत्या भयो । राजधानी जकार्ताको एक भागसमेत विद्रोही सेनाको नियन्त्रणमा गयो । बिहान सबेरै कुनै सैनिक अधिकारीले सैन्य विद्रोहको समाचार दिएपछि मेजर जनरल सुहार्तोले आफूभन्दा माथिका सैन्य उच्चाधिकारीहरूसँग सम्पर्क गर्दा कसैसँग सम्पर्क नभएपछि सुहार्तोले स्थिति नियन्त्रणमा लिन सुरु गरे । हत्या र मारकाटको लामो शृंखलापछि अन्ततः इन्डोनेसिया सुहार्तोको नियन्त्रणमा गयो । उनले इन्डोनेसियालाई असम्भव जस्तो लाग्ने राजनीतिक स्थिरता दिए, समृद्धिका पूर्वाधारहरू निर्माण गरे, तर भ्रष्टाचारबाट आफू र आफ्नो परिवारलाई पृथक राख्न सकेनन् । सन् १९९८ मा भएको जनआन्दोलनले उनको उनको निरंकुश र भ्रष्ट शासन अन्त्य गर्यो। पञ्चायती राजनीतिमा आइडिट सूत्र प्रयोग भइरहेको र गराइरहिएको बीपीको निष्कर्ष थियो । बीपीले आइडिटको सन्दर्भ ल्याउनेबित्तिकै पञ्चायतभित्रका कट्टरपन्थीहरू र उग्र वामपन्थीहरूको निर्मम र कठोर प्रहार उहाँमाथि सुरु भयो । भारतसोभियत संघ नेतृत्वको अन्तर्राष्ट्रिय शक्तिकेन्द्रको रणनीतिक योजनामा बीपीमाथि निन्दनीय प्रचारबाजी र कठोर राजनीतिक आक्रमण पनि गर्ने र बीपीबाहेक गणेशमानजी, किसुनजीलगायतका नेताहरूमार्फत बीपीमाथि राजनीतिक दबाब निर्माण गर्ने रणनीति अवलम्बन भइरहेको थियो । उक्त सन्दर्भमा बीपी कहिलेकहीं नितान्त एक्लो अनुभव गर्नुहुन्थ्यो, आफ्ना कुरा कांग्रेसभित्रै नसुनिएको र राष्ट्रिय मेलमिलाप नीतिलाई आम जनता र कार्यकर्तासम्म पुर्याउन नसकिएकाले युगवाणीको पुनर्प्रकाशन गर्ने इच्छा व्यक्त गरिरहनुभएको थियो । पंक्तिकार काठमाडौं आएको बेलामा र बीपी पनि राजधानीमै रहनुभएको बेलामा होमनाथ दाहालले पंक्तिकारलाई जयवागेश्वरीस्थित बीपी निवासमा लैजानु हुन्थ्यो । एउटा त्यस्तो भेटको अवसरमा राष्ट्रिय मेलमिलापबारे र कम्युनिस्टहरू किन संयुक्त मोर्चा चाहन्छन् भन्ने राष्ट्र पुकारमा प्रकाशित पंक्तिकारको लेखको बीपीले उच्च प्रशंसा गर्नुभयो । ती लेखमा आफ्नो विचार र दृष्टिकोणको वास्तविक प्रतिनिधित्व भएकाले ती लेखहरू पढ्न बीपीले गणेशमानजी र किसुनजीलाई पनि आग्रह गर्नुभएको थियो । राष्ट्रिय मेलमिलापको नीतिबाट कांग्रेसको विचलन र आजको संकट गएको ८ गते अन्नपूर्ण पोस्ट् दैनिकमा प्रकाशित विपिन कोइरालाको विचारोत्तेजक लेखले वर्तमान राजनीतिक अन्योल र अराजकताको चुरो समाउने प्रयास गरेको छ । यहाँ के स्मरणीय छ भने विपिन कोइराला नेपाल विद्यार्थी संघका संस्थापक अध्यक्ष मात्रै थिएनन्, समय र परिस्थितिको सटिक विश्लेषण र कांग्रेसको भावी रणनीतिका सवालमा स्पष्ट, सशक्त, सुसंगत र विचारोत्तेजक प्रस्तुतिद्वारा उनी बीपी, गणेशमान, किसुनजीलगायतका नेताहरूमाझ प्रिय पनि देखिन्थे । २०३९ मा बीपीको निधनपछि राष्ट्रिय मेलमिलाप नीति टुहुरो भएकै हो । गिरिजाबाबु मेलमिलापको नीतिप्रति प्रतिबद्ध त हुनुहुन्थ्यो, तर सो नीतिको प्रवक्ताको रूपमा राष्ट्रिय र अन्तर्राष्ट्रिय समुदायमाझ प्रस्तुत हुने क्षमता राख्नुहुन्नथ्यो । तर असाधारण सांगठनिक ऊर्जा क्षमता, कार्यकर्तासँग नजिक रहिरहने र उनीहरूलाई सुन्ने, उनीहरूका पक्षमा संवेदनशीलता देखाउन सक्ने स्वभावका कारण कार्यकर्तामाझ भने उहाँ लोकप्रिय हुनुहुन्थ्यो । पार्टीको निर्णय प्रक्रियामा गिरिजाबाबु हस्तक्षेपकारी भूमिकामा पुग्न सक्नुभएन । त्यसैले बीपीको निधनपछि उहाँमा असुरक्षाबोध र आत्मविश्वासको अभाव देखियो । शैलजा आचार्य, विपिन कोइराला, शेरबहादुर देउवा, सुशील कोइराला, होमनाथ दाहाल, शिवबहादुर खड्का आदि चर्चित युवाहरूलाई सहयोग गर्न उहाँको आग्रह रहन्थ्यो । उनीहरू सहयोग गर्न प्रतिबद्ध थिए, तर त्यस्तो सहयोग कसरी लिने र दिने भन्नेबारे कोही स्पष्ट देखिएनन् । त्यसैले बीपीको निधन भएको तीन वर्ष नपुग्दै बीपीको मान्यताविपरीत नेपाली कांग्रेस सत्याग्रहमा गयो । गिरिजाबाबु सुरुमा सत्याग्रहको निर्णयमा असहमत हुनुहुन्थ्यो, तर कांग्रेसभित्र र बाहिरका राजनीतिक शक्तिहरू एकैचोटि उहाँमाथि खनिएपछि उहाँ अडिन सक्नुभएन । त्यस अवस्थामा गिरिजाबाबु र विपिन कोइरालाहरू लतारिएर सत्याग्रहको सुरुमै गिरफ्तारी दिएर सत्याग्रहको पक्षमा सांगठानिक क्रियाशीलता पनि नदेखाउने र विरोधी पनि नदेखिने सहज विकल्प रोज्न पुगेका थिए । कांग्रेसको सत्याग्रहकै क्रममा रामराजाप्रसाद सिंहको जनवादी मोर्चाले मुलुकका विभिन्न स्थानमा बम विस्फोट गराएर कांग्रेसलाई सत्याग्रह फिर्ता लिन बाध्य बनाइदियो । सत्याग्रहको विफलताले कांग्रेसलाई झन् ठूलो अन्योल र असमन्जसको स्थितिमा पुर्यायो । त्यसबाट मुक्ति पाउन गिरिजाबाबु, विपिन कोइराला, शेरबहादुर देउवा, चिरञ्जीवी वाग्ले, शिवबहादुर खड्का, होमनाथ दाहालहरू २०४३ वैशाख २९ को लागि निर्धारित राष्ट्रिय पञ्चायत (तत्कालीन संसद्) को निर्वाचनलाई उपयोग गर्नुपर्दछ भन्ने पक्षमा थिए । जटिल राष्ट्रिय र अन्तर्राष्ट्रिय परिस्थितिमा सो निर्वाचनमा कांग्रेसको सहभागिताको औचित्य र महŒवबारे उपरोक्त युवा नेताहरूसँग बीपी कोइरालाका जेल जर्नल, आत्मकथा, राजा, राष्ट्रियता र राजनीति आदि पुस्तकसहित मातृकाप्रसाद कोइरालाको आत्मकथाको संकलन, संरक्षण र सम्पादनको ऐतिहासिक दायित्व निर्वाह गर्नुभएका वरिष्ठ अधिवक्ता गणेशराज शर्माको काठमाडौं धोबीधारास्थित निवासमा माथि उल्लिखित युवा नेताहरूसहित शर्माका विद्वतापूर्ण र विचारोत्तेजक परामर्शको श्रोता हुने अवसर पंक्तिकारले समेत प्राप्त गरेको थियो ।२०४३ सालको निर्वाचनको सहभागिताबारे पनि गणेशमानजी, किसुनजी आदि नेताहरूको दबाबसामु गिरिजाबाबु टिकिरहन सक्नुभएन । राजा वीरेन्द्रबाट अपेक्षित सहयोग पनि गिरिजाबाबुलाई प्राप्त भएन । ऐतिहासिक कारणले कांग्रेसप्रति राजाका मनमा शंका र अविश्वास रहनु अस्वाभाविक थिएन । तर पनि विकसित नयाँ राजनीतिक परिस्थितिको समीक्षा गरेर कांग्रेसलाई परीक्षण गर्ने स्वर्णिम अवसर राजासमक्ष थियो । तर राजा र कांग्रेसबीच अविश्वासको पर्खाल खडा गरेर आफ्नो स्वार्थ रक्षामा लागिरहेकाहरूको षड्यन्त्रपूर्ण भूमिका बुझ्ने र चिर्ने क्षमता राजा र कांग्रेस दुवैले देखाएनन् । त्यसैले गिरिजाबाबुबाट निर्वाचनको लागि तयार रहन निर्देशन पाएका युवा नेताहरूमध्ये रामेछापमा शिवबहादुर खड्का र सिन्धुलीमा विपिन कोइराला मात्र ४३ को निर्वाचनमा उम्मेदवार बने । स्वाभाविक रूपमा गणेशमानजी, किसुनजीलगायतका नेताहरूको कठोर प्रहार, जिल्लाका कांग्रेस समर्थकहरूबीच तीतो मतभेद र पञ्चायत पक्षका साविकका शक्तिशाली पञ्चहरूको प्रबल रणनीतिसामु विपिन र शिवबहादुर टुहुरा उम्मेदवार देखिन पुगे । सत्याग्रहबाट सुरु भएको राष्ट्रिय मेलमिलाप नीतिको विचलन २०४६ मा नयाँ आयाममा देखा पर्यो। स्मरणीय छ, २०४६ चैत २४ गतेको जनआन्दोलनको अवधिको सबैभन्दा निर्णायक आन्दोलनको नेतृत्व कांग्रेस र मदन भण्डारीको नेतृत्वको मालेले नगरेर प्रचण्डबाबुराम आदि माओवादीहरूको नेतृत्व वा संलग्नता रहेको संयुक्त राष्ट्रिय जनआन्दोलनले गरेको थियो । आन्दोलनको नेतृत्व कांग्रेस र सात वामले गरे, तर राजा र कांग्रेस तथा सात वामलाई सम्झौतामा पुग्न बाध्य भने प्रचण्ड, बाबुराम आदिको संलग्नता रहेको मोर्चाले गरायो । त्यसपछिका विभिन्न घटना विकास हुँदै ४६ को परिवर्तनलाई बदर गराउन ५२ मा माओवादी विद्रोहको आरम्भ र ६२६३ हुँदै गणतन्त्र, संघीयता र धर्मनिरपेक्षतामा मुलुक आइपुगेको छ । २०४६ सालको जनआन्दोलनमा जनगणतन्त्रको सैद्धान्तिक धरातलमा उभिएको नेकपा मालेसँग सहकार्य गरेको कांग्रेसले २०६२६३ मा नेपालमा राजसंस्था समाप्तिको लागि भारतीय सत्तापक्षसँग समेत सम्झौता गरेको माओवादीसँग सहकार्य गर्यो । २०४६ को आन्दोलनमा गणतन्त्रको पक्षधर मालेका माधवकुमार नेपालमार्फत हतियारसहितका विदेशी सेना उपलब्ध गराउन प्रस्ताव राख्ने (राधाकृष्ण मैनाली: नलेखिएको इतिहास, पृष्ठ १२३, १२४) शक्तिले नेपालमा माओवादी विद्रोह जन्माइदियो, गणतन्त्र, संघीयता र धर्मनिरपेक्षता भिराइदियो । अहिले बाबुराम भट्टराई र मधेसवादी दलहरूमार्फत अर्को चरणको आन्दोलनको तानाबाना बुनिँदैछ ।विडम्बना नै भनौं, बीपीले बारबार उठाउनुभएको नेपालमा आइडिट फर्मुलाको सफलताको लागि नियतिले माधवकुमार नेपाल, प्रचण्ड, बाबुराम, दरबार र सेनाको एउटा पक्षलाई मात्र रोजेन, स्वयं बीपीका प्रिय भाइलाई रोज्यो । हो, २०४२ को सत्याग्रहबाट राष्ट्रिय मेलमिलापको नीतिमा आएको राजनीतिक विचलन र मूल्यहीनताको परिणाम मुलुकको वर्तमान नियतिमा रूपान्तरण भएको हो ! बीपीलाई बिर्सिएर बाबुराम, प्रचण्ड र उपेन्द्र, राजेन्द्र महतोहरूलाई आफ्नो राजनीतिक लक्ष साधनाका सहयात्री रोज्ने कांग्रेसले भोलिका दिनमा चुक्ता गर्ने राजनीतिक मूल्यको अनुमान धेरैलाई भइसकेको हुनुपर्छ । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
नत्र संविधान खराब चेक मात्र,"सकारात्मक उपलब्धिको व्यग्र प्रतीक्षा तर परिणाममा वियोगान्त अन्त्य नेपाली राजनीतिको दीर्घकालीन चरित्र बन्दैछ । दक्षिण एसियाका विख्यात लेखक आशीष नन्दी नेपाली राजनीतिलाई ब्रेकफेल्ड एक्सप्रेस बस मान्छन् । त्यस्तो गाडी द्रूत गतिमा दौडिन्छ तर गन्तव्यमा पुग्दैन र दुर्घटनामा पर्छ । हाम्रा नेताहरू पनि दिनरात दुईपक्षीय, तीनपक्षीय, बहुपक्षीय अनि सर्वपक्षीय छलफलमा व्यस्त हुन्छन् तर परिणाम आउँछ ब्रेकफेल बसजस्तै । नागरिकमा सदैव उच्च शंका र अपार निराशा देखिन्छ । तसर्थ नन्दीको अलंकार मर्मस्पर्शी छ । संविधान बनाउन भएका छलफलले एक दसक लियो । अब संविधान र तिनले निर्देशित गर्नुपर्ने उपलब्धि कत्तिको कायम रहन्छ ? शंका छ । राजनीतिक स्थायित्व, संविधानको सम्मान, संरक्षण र पालना, आर्थिक विकास अनि आम नागरिकलाई सबै प्रकारका सामाजिक न्यायको प्रत्याभूति अबका आशाहरू हुन् । ती कुराको सुनिश्चितता नभए संविधान फेरि एक थान खराब चेक मात्र हुनेछ । राजनीतिका बाँकी अभ्यासले आम नागरिक र पूरै समाजको राजनीतिक, आर्थिक, सांस्कृतिक, पर्यावरणीय परिवर्तन, पुनर्निर्माण अनि प्रगतिमा खास भूमिका निभाउनुपर्छ । दलहरूबीच संविधान कार्यन्वयनमा अनुपम सहमति बन्नुपर्छ । व्यग्र प्रतीक्षाका तीन महŒवपूर्ण परिवर्तनलाई सार्थक बनाउनुपर्छ । राजनीतिक स्थायित्वको प्रतीक्षा घरीघरी सरकार परिवर्तन देश विकासमा प्रतिकुल सावित हुन्छ। सत्तामा जाने लालसादेखि अरूले राम्रो गरे आफ्नो राजनीतिक भविष्य दाउमा लाग्ने भयले सरकार फिराउन वा गिराउन अन्त्यहीन विकृति मौलाउँछ। बहुदल पुनस्र्थापनापछिको २७ वर्षमा हाम्रोमा २३ सरकार बने तर भारतमा त्यही अविधमा आधा दर्जन मात्र बने । छिटोछिटो हुने सरकार परिवर्तनले विकास निर्माण, नीति तथा कार्यकम कार्यान्वयन असन्तुलित र अस्तव्यस्त बनाउँछ । भ्रष्टाचार, घूसखोरी, कमिसनतन्त्र मौलाउँछ । कर्मचारीतन्त्रमा जवाफहीनता घट्छ। विकास निर्माणका योजनाहरूमा व्यापक असर पर्छ । आर्थिक गतिविधि र लगानी नकारात्मक हुन्छन् । व्यपार घाटा विशाल अनि निराशा उच्च बन्छ । बेरोजगार बढ्दा प्रगति सुस्त र पीडाचाहिँ दुरुस्त रहन्छ आदि आदि । आम नागरिकलाई आशातीत परिवर्तन दिलाउन नसकी पुरानै समस्या र संकटहरू थाती रहेमा गणतन्त्र नेपालको संविधान पनि एक खराब चेक मात्र बन्नेछ । अहिले पनि स्थिर सरकार भएका देशमा अस्थिर राजनीति सुरु भएकोमा सुस्त प्रगति देखिन्छ । तसर्थ स्थायित्व र अपनत्व भएको सरकार निर्माणको अभ्यास नागरिकको प्रमुख आशा हो । ए लिजपर्डको पुस्तक कन्सेन्सस् डेमोक्रेसी मा यसलाई प्रजातन्त्रको अलौकिक उदाहरण भनिएको छ । काम गर्न र आवश्यक परिणाम देखाउन स्थिर सरकार आवश्यक पर्छ । सिंगापुर र मलेसिया यसका अनुपम उदाहरण हुन् । डा अत्तर रहवानीको दक्षिण एसियामा राजनीतिक अस्थिरतासम्बन्धी शोधले समेत यही निष्कर्ष निकाल्छ । समानुपातिक प्रणाली अपनाएको देशमा एउटै पार्टीको स्पस्ट बहुमत दुर्लभ हुन्छ । त्यस अवस्थामा बन्ने हङ पार्लियामेन्टमा सत्ता चलखेल अधिक हुन्छ । संसद्ले सामान्य संख्याकै आधारमा पाल्ने वा फाल्ने कार्यकारी बबुरो र बिचरा मात्र बन्दछ । संस्कारी राजनीतिमा सरकार गठनविघटनमा सामान्य अंकगणितभन्दा वस्तुगत आवश्यकता र आन्तरिक एकतालाई ध्यान दिनुपर्छ । देशको हितभन्दा गणितमा राजनीति फस्दा हामीले पुरानै नियति बेहोर्नुपर्छ । संविधानको सम्मान संविधान निर्माणपछि यसको सफल कार्यान्वयन नागरिकको अर्को आशा हो । दलहरू नीति, नियम र कानुन स्थापित गर्दै संविधानलाई एक सर्वमान्य दस्ताबेज बनाउनभन्दा आफ्नो इच्छाअनुसार परिवर्तन गर्न रमाउने गर्छन् । अमेरिकामा सन् १७७८ मा निर्मित संविधानमा २२८ वर्षमा २२ पटक संशोधन भयो । भारतमा ३९४ भाग रहेको संसारकै सबैभन्दा लामो लिखित संविधानमाथि पौने एक शताब्दीमा ९५ पटक संशोधन भयो । हामी भने संविधानअनुसार काम गर्न र विधि अनि कानुनलाई सम्मान दिनभन्दा आफ्नो स्वार्थअनुसार कानुन फेरबदलमा रमाउँछौं र आफ्नो उद्देश्य पूरा गर्ने प्रकारको नभए बर्खिलापसमेत गर्छौं । राजनीतिशास्त्रका विख्यात लेखक ए हेवुडका अनुसार हाम्रो संविधान प्रभावकारी नभई केवल नाममात्रको औपचारिक दस्ताबेज हो । लेखक जीजे फ्रेडिडका भन्छन्, नियमअनुसार शासन गर्न तथा सबैलाई सही सवक सिकाउन संविधान निर्माण गरिन्छ । तर नियमअनुसार काम गर्नभन्दा आफूअनुसार नियम बनाउने लफडाबाजीमा आजसम्म भेनेजुयलामा २७, हाइटीमा २०, इक्वेडर र बोलिभियामा १७, अल सल्भाडोर र कोलम्बियामा १६ पटक नयाँ संविधान लेखिएका र पटकपटक संशोधन भएका छन् । देशको पूरै स्रोत, साधन र समयचाहिँ केवल संविधान निर्माण र संशोधनमा व्यतीत हुन्छ । हामीमा पनि यो जोखिम जीवन्त छ, जसलाई दलहरूबीचको सहमतिले निराकरण गर्नुपर्छ । भविष्यमा फेरि पटकपटक संविधानकै धाराउपधारा वा दफाहरूमा छलफल गर्ने, शब्दका फजुल खर्च गर्दै बुद्घिविलासमा विपुल प्रतिभा अनि कुसाग्र बुद्घि लगाउने विलासी औपचारिकतालाई निमिट्यान्न बनाउनुपर्छ । नियत र निर्वाह फेरिने प्रतीक्षा संविधानसँगै हामी नयाँ नेपाल निर्माणको सपना सजाइरहेका छौं । नयाँ नेपाल निर्माण भनेको खालि नयाँ नाम, भौगोलिक वा राजनीतिक नक्सांकन अनि शक्तिका नयाँ पदहरूको निर्माण मात्र हैन, नागरिकको जीवनस्तरमा नयाँ उचाइ नमिले परिवर्तन शाश्वत बन्दैन । नागरिकलाई नयाँ शब्द हैन, नयाँ व्यवहार र प्रगति आवश्यक छ, शब्द पुरानै किन नहोस् । अमेरिकामा सन् १९६३ को महान् अश्वेतवादी आन्दोलनका नेता मार्टिन लुथर किङ जुनियरले पूर्व राष्ट्रपति अब्राहम लिंकनसँग भएको सहमतिलाई खराब चेक भने । कारण त्यसले अश्वेतहरूको स्थान र भूमिकालाई कुनै नयाँ मोड दिन सकेन, जीवनमा तात्विक परिवर्तन महसुस गराएन । खराब चेकबाट नगद भुक्तानी हुँदैन । त्योे बिनामहत्वको कागजको खोस्टो मात्र बन्छ । आम नागरिकलाई आशातीत परिवर्तन दिलाउन नसकी पुरानै समस्या र संकटहरू थाती रहेमा गणतन्त्र नेपालको संविधान पनि एक खराब चेक मात्र बन्नेछ । साँच्चै राष्ट्र निर्माण गर्ने र नागरिकलाई देश फेरिएको महसुस गराउने हो भने आर्थिक क्रान्तिका दिगा आधारहरू तयार पार्नुपर्छ । प्रत्येक नागरिकलाई उचित रोजगारको प्रत्याभूति हुनुपर्छ । गरिबी र बेरोजगार अन्त्य गर्न ठोस पहल गर्नुपर्छ । दलहरूका बीचमा दरिलो र उच्च आर्थिक वृद्घि सुरक्षित गर्ने सोच, सामथ्र्य र तत्परता बन्नुपर्छ । नयाँ देशको बहसमा नक्सा फेर्ने र प्रशासनिक क्षेत्र मात्रै घटबढ गर्ने तर आर्थिक विकासका बलिया आधार तयार नपार्ने हो भने त्यो हात्ती आयो हात्ती आयो फुस्सा हुनेछ । त्यसैले अब आर्थिक पुनर्संरचनाका आधारमाथि व्यापक काम हुन जरुरी छ । नर्वेमा लगभग ३० प्रतिशत युवा मात्र विश्वविद्यालय जान्छन्, तर ९० प्रतिशत रोजगार छ । हामीकहाँ उल्लेख्य संख्यामा युवाहरू शिक्षित छन्, तर ५० प्रतशित बेरोजगार छ । यो असन्तुलन अन्त्य हुनुपर्छ । देशको सम्पन्नता र सबलता भनेकै आर्थिक विकास हो । राजनीतिभन्दा अर्थनीति र आर्थिक अवस्था कमजोर हुनुको मूल्य निकै महँगो हुन्छ । केही वर्षपहिले अमेरिकी र युरोपियन महादेशका अधिंकाश राज्यमा आएको आर्थिक मन्दीले प्रस्ट्याएको छ । उनीहरूको राजनीतिक स्थिति निकै सबल भए पनि एउटै आर्थिक मन्दीले दसकभरि कमजोर बनायो । राजनीतिक क्रान्ति मात्र अन्तिम र एउटै ध्येय मान्ने अन्धभक्तता छोड्नुपर्छ । संसारका प्रायः देशहरूले एउटै आन्दोलनबाट मुहार फेरे । सन् १६८८ तिर भएको गौरवमय राज्यक्रान्तिले बेलायतलाई, सन् १७८९ को क्रान्तिले फ्रान्सलाई, सन् १९१७ को अक्टोबर क्रान्तिले रूसलाई, सन् १९४५ को स्वतन्त्रता संग्रामले भारतलाई निकै अगाडि पुयाए । त्यसपछि उनीहरू निरन्तर आर्थिक समृद्घिमा होमिए । आन्तरिक एकताको आधारमा अन्तर्राष्ट्रिय सामथ्र्यता प्राप्त गरे । इन्टरनेसनल मनिटरी फन्डको पछिल्लो तथ्यांकले कतारको प्रतिव्यक्ति आय १,०२,७८५, लक्जमबर्गको १,००,९९१ र सिंगापुरको ८५,२५३ देखाइरहँदा हामी भने ८३७ अमेरिकी डलरको हाराहारीमा छौं । जापान र नेपालले एकै वर्ष विद्युत् उत्पादन थालेका थिए । नेपाल दक्षिण एसियामै विद्युत् उत्पादन गर्ने प्रथम मुलुक हो । थाई एयर र नेपाल एयर एकै दिन स्थापना भएका हुन् । ती राष्ट्रहरूले ती क्षेत्रमा अभिभाज्य र अनवरत प्रगति चुल्याए तर हामी अल्झियौं । उनीहरू एउटा राजनीतिक क्रान्तिपछि आर्थिक क्रान्तिमा केन्द्रित रहे, तर पटकपटकको हाम्रो क्रान्तिचाहिँ नयाँ नाम, नक्सा र शक्तिका नायक फेर्नमै अल्झिए । अब त्यो अनावश्यक औपचारिकता त्याग्दै नागरिकको जीवन परिवर्तनको गतिमा लाग्ने स्पष्ट मार्गचित्र बन्नुपर्छ ।"
जरूरी छ एकीकृत कृषि मन्त्रालय,"चैत ५ गते यसै दैनिकमा मन्त्रालय संख्या आधा घट्ने समाचार पढ्नेबित्तिकै अब त भागबन्डाको लागि फुटाइएका मन्त्रालयहरू गभिने भए भनेर खुसी लाग्यो। कृषि विकास मन्त्रालयलाई फुटाएर कृषि र पशुपंक्षी मन्त्रालय बनाएको पटक्कै चित्त बुझेको थिएन । किनकि बिनापशुपक्षी कृषि नै हुँदैन । त्यसमाथि हाम्रोजस्तोे विशिष्ट परिस्थितिमा जहाँ कृषि प्रणाली बाली र पशुपक्षीमा आधारित छ । समाचार पढ्दै जाँदा चोक्टा खान गएकी बूढी झोलमा डुबी झैं पो रहेछ। कृषि विकास र पशु विकास मन्त्रालयहरू नै खारेज हुने रे ! त्यसपछि फेसबुकमा स्टाटस लेखें, संघीयता लागू भएपछि केन्द्रमा मन्त्रालयको संख्या आधा घट्ने, कृषि र पशुपक्षी विकाससम्बन्धी नीति निर्माण केन्द्रमा राष्ट्रिय योजना आयोगले गर्न सक्ने भएकाले कृषि विकास र पशुपक्षी विकास मन्त्रालयहरू खारेज हुन सक्नेछ । खाद्य, कृषि, वन, भूमि, सिँचाइ, वातावरण र सम्बद्ध प्राकृतिक स्रोतलाई समेटेर एकीकृत कृषि मन्त्रालय बनाउनु श्रेयस्कर हुनेछ न कि केन्द्रमा मन्त्रालय नै खारेज गरेर योजना आयोगले हेर्ने । उक्त स्टाटु धेरैले लाइक गरे, केहीले सेयर पनि गरे । राणाकालमा १९७९ सालमा पहिलोपटक कृषि परिषद् अड्डा स्थापना भयो । २००७ सालको क्रान्तिपछि २००८ सालमा कृषि परिषद् विघटन भयो र सोही साल पहिलोपटक खाद्य, कृषि तथा भूमि व्यवस्था मन्त्रालयको व्यवस्था भएको देखिन्छ । त्यसपछि धेरैपटक कृषि मन्त्रालय पुनर्गठन भयो । २०१० सालतिर योजना, विकास तथा कृषि मन्त्रालय थियो भने विभिन्न कालखण्डमा खाद्य तथा कृषि; खाद्य, कृषि, नहर तथा वन; खाद्य, कृषि तथा वन; भूमिसुधार, कृषि तथा खाद्य; खाद्य, कृषि तथा सिँचाइ; कृषि; कृषि तथा सहकारी हुँदै २०६९ सालमा कृषि विकास मन्त्रालय भयो । संविधानसभाले बनाएको नेपालको संविधान जारी भएपछि त्यसको कार्यान्वयन गर्न बनेको पहिलो सरकारले २०७२ सालमा कृषिलाई फोडेर बाली, बागवानी र मत्स्य हेर्ने कृषि विकास मन्त्रालय र पशुपक्षी हेर्ने पशुपक्षी विकास मन्त्रालय बनाए । अहिले संघीयता कार्यान्वयनको लागि विभिन्न मन्त्रालयलगायतका संरचनाहरूको पुनर्गठनको लागि गृहकार्य भइरहेका छन् । विगतमा भएका प्रयासहरूको पुनरावलोकन गर्दा सुरुमा कृषिलगायत अन्य क्षेत्रका विकास कार्यहरूलाई एकीकृत रूपमा लगेको देखिन्छ । पछि विकासका विभिन्न मोडेलहरू अनुुसरण गर्ने क्रममा छुट्टिने र जोडिने क्रम जारी रह्यो । पछि आएर टुक्रिने क्रम बढ्यो । माथि उल्लिखित कृषि मन्त्रालयको पटकपटकको पुनर्गठनले पनि त्यही देखाउँछ । त्यसलाई अलि गहिरेर हेर्दा खाद्यलाई पहिलो आवश्यकतामा राखिएको छ । मीठोनमीठो, पोसिलो कम पोसिलो जे भए पनि पहिलो आवश्यकता त खानु नै हो । त्यसैले खाद्यलाई कृषि र भूमिसँग जोडे । त्यसको लागि योजना र विकास चाहियो र सोहीअनुरूप कृषिलाई पहिलो प्राथमिकता दिएर योजना, विकास तथा कृषि मन्त्रालय गठन भएको देखिन्छ । योजना र विकास कृषि क्षेत्रमा मात्रै सीमित हुने कुरा भएन । त्यसैले कृषि मन्त्रालयबाट योजना र विकास शब्द हटे होलान् । तथापि कृषिलाई नभइनहुने सिँचाइ (सुरुमा नहर भनियो) र कृषिसँग अन्योन्याश्रित सम्बन्ध भएको वन जोडिए । यहाँसम्म कृषिलाई समष्टिगतरूपमा अघि बढाएको प्रस्ट देखिन्छ । संघीय सरकारले कृषिको सम्पूर्ण जिम्मेवारी प्रदेश सरकारलाई पन्छाउने हो भने त्यो मुलुकलाई चाँडै महँगो सावित हुनेछ । आधारभूत खाद्य सुरक्षा कुनै एउटा प्रदेशको मात्रै होइन, सिंगै मुलुकको आवश्यकता हो । समयको अन्तरालमा जोडिनेभन्दा टुक्रिने क्रम बढ्दै गयो । सायद कृषिबाट सबैभन्दा पहिला वन छुट्टियो । पक्कै पनि कृषिको लागि वन क्षेत्रमा अतिक्रमण बढ्यो होला, वन छुट्टियो । त्यसपछि कृषि भनेकै खाद्यको लागि हो, किन खाद्य भनिरहनुपर्यो भन्ने भयो होला, मन्त्रालयको नामबाट खाद्य झिकियो । कृषिले खाद्य पदार्थ मात्र होइन, गैरखाद्य पदार्थ पनि उत्पादन गर्छ । त्यसैले त संयुक्त राष्ट्रसंघको एउटा प्रमुख संगठनको नाम खाद्य तथा कृषि संगठन (एफएओ) रहेको छ । त्यस्तै झन्डै एक दसकअघि दक्षिण कोरियाको पहलमा स्थापित एसियाली खाद्य तथा कृषि सहयोग र पहल (अफासी), जसमा नेपाल पनि सदस्य राष्ट्र छ, को नाम पनि त्यहीअनुरूप रह्यो । खाद्यकै कुरा गर्दा पहिला नेपाल खाद्य संस्थान, धान चामल निर्यात कम्पनी आदि कृषि मन्त्रालयअन्तर्गत थिए । तीमध्ये अहिले नेपाल खाद्य संस्थान आपूर्ति मन्त्रालयमातहत छ भने धान चामल निर्यात कम्पनी खारेज भयो । अहिले जसोतसो कृषिसँगै रहेको कृषि सामग्री कम्पनी लिमिटेड र राष्ट्रिय बीउवीजन कम्पनीलाई पनि आपूर्तितिरै लाने सोचसहित गृहकार्य भइरहेको बुझिन्छ । लान त जता लगे पनि भयो, तर त्यसले समन्वय र सहकार्य भत्किने गरेको छ । जसले गर्दा जुन उद्देश्य लिएर संगठन र संरचना बन्यो, त्यो पूरा हुन नसकिरहेको अवस्था टड्कारो छ । अब कुरा रह्यो, संघीयता लागू भएपछि संघीय सरकारमा कृषि मन्त्रालय चाहिने कि नचाहिने ? सरसर्ति हेर्दा केको लागि र हुँदा पनि के नै गरेको छ र भन्ने एकथरी सोच पनि होला । कहिलेकाहीं भन्ने पनि गरिन्छ, कृषि मन्त्रालय नै नभए पनि कृषि चलिरन्छ । कृषिको नाममा राज्यले खर्च गर्ने वार्षिक अर्बौं रुपैयाँ किसानलाई सीधै मल, बीउ र सिँचाइमा अनुदानस्वरूप दिने हो भने उत्पादन त्यसै बढ्छ भन्ने पनि होला । जे होस्, कृषिलाई राजनीतिक र नीति निर्माण तहमा जसरी हल्का र सजिलो ढंगले सोचिन्छ, कृषि त्योभन्दा धेरै गह्रौं र जटिल कार्य छ । ठीक छ, एकछिनलाई मानौं, प्रत्येक प्रदेश सरकारले आआफ्नो कृषि हेर्छ । अहिले त कृषिको प्रचारप्रसार गर्ने जिम्मेवारीसमेत स्थानीय निकायलाई दिइएको छ । यसको अर्थ अब के प्रत्येक प्रदेशले कृषिसम्बन्धी अनुसन्धान, आयातनिर्यात, अन्तर्राष्ट्रिय सहयोग र समन्वय आआपैंले गर्ने । प्रत्येक प्रदेशमा आलु एउटा मुख्य बाली होला, त्यसको लागि के अब प्रदेशैपिच्छे आलुबालीको अनुसन्धान केन्द्र खोल्ने ? अर्को, मेक्सिकोमा मकै र गहुँबालीको अन्तर्राष्ट्रिय अनुसन्धान संस्था (सिमिट) छ । त्यसले संसारका सबै मुलुकहरूसँग ती बालीको अनुसन्धान र विकास कार्यमा सहकार्य गर्छ । अब के सिमिटले प्रत्येक प्रदेशसँग छुट्टाछुट्टै सहकार्य गर्ने ? त्यस्तै अरू थुप्रै बाली वस्तुसम्बन्धी अन्तर्राष्ट्रिय स्तरमा संस्थाहरू छन् । यी भए पनि हुने, नभए पनि हुने गैरसरकारी संस्था होइनन् । प्रत्येक मुलुकको राष्ट्रिय कृषि अनुसन्धान र विकास प्रणालीसँग यी संस्थाहरू जोडिएका छन् । त्यस्तै मुलुकमुलुकबीच हुने क्वारेन्टाइन अनि दातृ निकाय र नेपालबीच हुने सहयोग आदि पनि प्रत्येक प्रदेशले आआफ्नै ढंगले गर्ने ? होइन, त्यसको लागि त कृषि विभाग, पशु सेवा विभाग, खाद्य प्रविधि तथा गुण नियन्त्रण विभाग, नेपाल कृषि अनुसन्धान परिषद् (जुन अब हुने पुनर्संरचनामा कृषि अनुसन्धान विभागमा परिणत हुनुपर्छ) छँदै छन् नि भन्ने हो भने के ती विभाग वा परिषद् कुनै मन्त्रालयअन्तर्गत नरहेर सीधै राष्ट्रिय योजना आयोगको मातहतमा रहने ? अर्थात् मन्त्रालयस्तरमा गरिने नीति निर्माण, समन्वय, निर्देशन आदि कार्यकारिणी काम पनि योजना आयोगले नै गर्ने ? त्यो त मिल्दैन होला । त्यसैले कृषि मन्त्रालय त चाहिन्छ नै । हो, अहिले झैं बाली मात्र हेर्ने छुट्टै, पशुपक्षीमा मात्र हेर्ने छुट्टै मन्त्रालयहरू चाहिँदैन । भोलि कथंकदाचित संघीयता लागू हुनुमा ढिलाइ भएर संक्रमणकाल बढ्यो भने मत्स्य विकास मन्त्रालय पनि थप्लान् । त्यो बेग्लै पाटो भयो । मुख्य कुरा, अब बन्ने संघीय कृषि मन्त्रालयमा कृषिसँग अन्योन्या िश्रत सम्बन्ध रहेका सबै पक्षहरूलाई समेट्नुपर्छ । सबभन्दा पहिला त वन नै आउँछ । कृषि र वन विज्ञान विश्वविद्यालय त्यसै नामकरण भएको होइन । सिँचाइलाई अलग्ग राखेर आकाशकै भरमा हुने असिँचित खेतीको भरमा कति बस्ने ? सिँचाइ र कृषिबीच समन्वय र सहकार्य भएन भनेर कति सुन्ने सुनाउने ? यो लेख तयार गर्दागर्दै एउटा समाचार पढें, सिँचाइ चाहिने एकातिर अनि सर्वेक्षण अर्कोतिर । वातावरण प्रदूषण र जलवायु परिवर्तनको समस्या र समाधान दुवैमा कृषि र वनको ठूलो भूमिका छ । कृषिमा प्रयोग हुने विभिन्न रसायनले वातावरण प्रदूषण हुने गरेको छ । विभिन्न कृषि प्रणाली (खेती तथा पशुपक्षी पालन) र वनले विभिन्न हरित (ग्रिनहाउस) ग्याँसहरू उत्सर्जन गर्छ । जस्तै खेतमा पानी जमाएर गरिने धानखेतीले र पशुपालनले मिथेन ग्याँस बढी निकाल्छ । कुल हरित ग्याँस उत्सर्जनमा वन र कृषिको योगदान करिब २४ प्रतिशत छ । त्यसैले वातावरणलाई कृषि र वनसँग किन नजोड्ने ? भूमिसुधार तथा व्यवस्था मन्त्रालयको काम के ? नेपालको कुन भूभागको भूमि कति सुधार भयो वा गर्यो ? त्यसमा मेरो ज्ञान नभएकाले थप उल्लेख गर्न सकिनँ । जग्गाजमिनको बेचबिखन व्यवस्थापन र तिरो मात्रै उठाउने अनि कृषियोग्य जग्गालाई सुरक्षित नगर्ने हो भने निकट भविष्यमा मुलुक भोकमरीमा पर्नेछ । त्यस्तै विभिन्न कारण कृषि भूमिलाई बाँझो छोड्ने अनि उत्पादन घट्यो भन्ने । त्यसैले भूमिलाई कृषिसँग प्रत्यक्ष किन नजोड्ने ? भर्खरै काठमाडौं उपत्यका विकास प्राधिकरणले उपत्यकाका नगरपालिकाहरूलाई स्वीकृति नलिई गरेका जग्गा प्लटिङमा नक्सापास नगर्नु भन्ने परिपत्र गरेछ । सोहीबमोजिम भक्तपुर नगरपालिकाले काम अगाडि बढाइसकेको बुझिन्छ । यसलाई भूमिसुधार तथा व्यवस्था मन्त्रालय र कृषि विकास मन्त्रालयसँग समन्वय गरी देशैभरि कडाइका साथ लागू गरियो भने कृषि भूमिमा भइरहेको अतिक्रमणलाई उल्लेख्य कम गर्न सकिन्छ । अन्त्यमा, खाद्य शब्दलाई राखौं या नराखौं, राज्यको दायित्वभित्र पर्ने खाद्यसम्बन्धी सम्पूर्ण कामकारबाही उत्पादन, प्रशोधन, गुणस्तर निर्धारण तथा नियन्त्रण, आयात, निर्यात, आपूर्ति आदि कृषि मन्त्रालयमातहत नै हुनुपर्छ । उत्पादन बढ्यो, बढायो आपूर्ति र वितरण प्रणाली प्रभावकारी छैन । अनि कतै अभाव भयो वा पुगेन भने कृषिले उत्पादनै गर्न सकेन भन्ने, कृषिले कामै गर्न सकेन भन्ने । कतै खाद्य संस्थानको गोदाममा चामल कुहिएर बसेका छन् र कतै दुई दिन हिँडेर आएर पनि १० किलो चामल नपाउने । अतः संघीय सरकारले कृषिको सम्पूर्ण जिम्मेवारी प्रदेश सरकारलाई पन्छाउने हो भने त्यो मुलुकलाई चाँडै महँगो सावित हुनेछ । आधारभूत खाद्य सुरक्षा कुनै एउटा प्रदेशको मात्रै होइन, सिंगै मुलुकको आवश्यकता हो । अझ खाद्य सुरक्षा एउटा मुलुकविशेषको मात्रै नभएर क्षेत्रीय आवश्यकता बनेको छ ।"
नेपाललाई बंगलादेशले दियो २५८ रनको चुनौती,काठमाडौंः एसीसी इमर्जिङ एसिया कप क्रिकेटमा बंगलादेशले नेपालसामू २५८ रनको चुनौती प्रस्तुत गरेको छ। कक्स बजारस्थित शेखकमल स्टेडियममा टस हारेर पहिले व्याटिङको निम्तो पाएको घरेलु टोली बंगलादेशले निर्धारित ५० ओभरमा ९ विकेटको क्षतिमा २५७ रन बनाएको हो। नेपालका लागि अविनाश कर्ण सर्वाधिक तीन विकेट लिए। यस्तै सन्दिप लामिछानेले दुई तथा कप्तान ज्ञानेन्द्र मल्ल र मेहेबुब आलमले समान एकएक विकेट लिएका थिए। नेपालले केहीबेरमा जवाफी व्याटिङ गर्नेछ। बंगलादेशका लागि नासिर हुसेनले अविजित रहँदै सर्वाधिक १०९ रन जोडे ११५ बलको समाना गरेका हुसेनले १२ चौका र २ छक्का प्रहार गरे । त्यसैगरी कप्तान मोमिनुल हाक्यूले ६१ रन जोडे भने अबुल हसनले २९ रन जोडे । एक रन बनाउँदा पहिलो विकेट गुमाएको बंगलादेशले ४२२ ओभरमा १७५ रन बनाउँनदा ८ विकेट गुमाएको थियो नासिर हुसेन र अबुल हसनले नवौं विकेटका लागि ७६ रनको साझेदारी गरेपछि बंगलादेश ठूलो स्कोर खडा गर्न सफल भएको हो ।
फुटबल लाइभ : नेपाल १ र फिलिपिन्स ४,"काठमाडौं : एएफसी एसिया कप छनोट फुटबलअन्तर्गत नेपाल र फिलिपिन्सबीच खेल चलिरहेको छ । मनिलामा जारी खेलमा फिलिपिन्सले नेपालमाथि गोलको बर्षा गरेको छ । फिलिपिन्सले खेलको १२ औं, २३ औं, २८ औं, ७२ औँ मिनेटमा गोल गरेको हो । नेपालको तर्फबाट पहिलो हाफको अन्तिम समयमा विशाल राईले पहिलो गोल गरेका छन्।"
अनागरिक नेपाली,"काठमाडौं : हरेक मानिसले आआफ्नै लक्ष्य राख्छन्कोही डाक्टर बन्न चाहन्छन्, कोही इन्जिनियर । कोही पाइलट त, कोही खेलाडी । बक्सिङ खेलेरै राष्ट्रिय च्याम्पियन बनिसकेका नक्सालका २३ वर्षीय सुशील थापाको भने एउटै लक्ष्य छनेपाली नागरिक भएको आधिकारिक प्रमाणपत्र पाउने । सुशीलका आमाबाबु सानैमा काठमाडौं पसेका थिए । बाल्यकालमै गाउँ छाडेका शिव थापा नक्सालको एक मोटर ग्यारेजमा काम गर्न थाले । आफू कुन ठाउँबाट राजधानी छिरेको हो, त्यो पनि उनलाई हेक्का भएन । राजधानीको ठूलो भीडमा उनी भने सहाराविहीन थिए । त्यस्तै अन्योल थियो, सुशीलकी आमा शान्तिको पनि । उनलाई सानै उमेरमा काकाले डोर्याउँदै काठमाडौं ल्याएका थिए । नक्सालको एउटा घरमा काम गर्न राखेर हिँडेका उनका काका कहिल्यै फर्केर आएनन् । समयले कोल्टे फेर्दै गयो । सानैमा काठमाडौं छिरेका शिव र शान्ति जवान भए । नक्सालमै ओहोरदोहोर गर्दागर्दै आँखा जुध्यो । मनको बह साटासाट भयो अनि बिरानो सहरमा एकअर्काको सहारा बनेर जीवन बिताउने निधो गरे । उनीहरूले नक्सालमै कोठा लिएर गुजारा चलाउन थाले । शान्तिले घरव्यवहार समालेपछि शिवले ग्यारेजमै दिन बिताउन थाले । उनीहरूले न बिहे दर्ता गरे, न त नागरिकता नै बनाए । त्यसको आवश्यकता उनीहरूलाई कहिल्यै परेन । यस्तैमा २०५१ सालमा जेठो सन्तानका रूपमा सुशीलको जन्म भयो । समय बित्दै गयो । सुशील नक्सालको नन्दी माविमा पढ्न थाले । त्यहीं पढ्दै गर्दा उनका बुबाले काम गर्ने वर्कसपका साहूले एसएलसी पास गरेपछि नागरिकता बनाइदिने आश्वासन दिए । उनकै सल्लाहमा एसएलसीको फाराम भर्दा सुशीलले कीर्तिपुरको ठेगाना राखे । कडा मेहनत गरेर एसएलसी पास गरे तर साहूले नागरिकता बनाइदिने आफ्नो वाचा पूरा गरेनन्् । त्यसपछि उनी आफैंले धेरैपटक प्रयास गरे । धेरैसँग हारगुहार गरे । बुबाआमाकै नागरिकता नभएपछि उनले पनि नागरिकता पाउन सकेनन् । यस्तैमा उनलाई साथीले राष्ट्रिय खेलाडी भएपछि नागरिकता पाउने आस देखाए । त्यही आसमा उनी बक्सिङको रिङमा छिरे । नक्साल बक्सिङ सेन्टरबाट 'बक' हान्न सिकेका उनले चर्चित खेलाडी बन्ने लक्ष्य लिएर दिनरात मेहनत गरे । 'मैले आफ्नो लक्ष्य नै नागरिकतालाई बनाएँ । त्यही लक्ष्य लिएर हरेक प्रतियोगितामा रिङमा ओर्लन्थें', गत पुसमा पूर्वाञ्चलमा सम्पन्न सातौं राष्ट्रिय खेलकुद प्रतियोगितामा स्वर्णपदक जितेका सुशीलले अन्नपूर्णसँगको कुराकानीमा भने । २०७१ सालमा बुबाको निधन भएपछि भने आफूले नागरिकता पाउने आस गुमाएको सुशील बताउँछन् । 'बुबा छउन्जेल नागरिकता पाउँछु भन्ने आस थियो तर उहाँ बितेपछि आस मरेको छ', उनी भन्छन् । उनका एक भाइ पनि छन् । अहिले नौ कक्षामा पढ्दै गरेका भाइले पनि नागरिकता नपाउलान् भन्ने चिन्ता उनलाई छ । 'मैले त लक्ष्य नै नागरिकता बनाएको छु । जीवनभर यही लक्ष्यमै हुनेछु तर भाइले चाहिँ मैलेजस्तो समस्या नबेहोरोस् भन्ने हो', उनी भन्छन्, 'राष्ट्रको वास्तविक नागरिक बन्ने चाहनाले बक्सिङको रिङमा छिरें । कडा परि श्रमपछि राष्ट्रिय च्याम्पियन पनि बनें । खेलकुद क्षेत्रमा लागेपछि राष्ट्रले सम्मान त दियो तर सक्दो प्रयास गर्दा पनि पहिचान पाउन सकिनँ ।' सातौं राष्ट्रिय खेलकुदमा मध्यमाञ्चलको टोलीबाट स्वर्णपदक जित्नुअघि पनि उनी धेरै प्रतियोगितामा भिडे । विभागीय टोलीको दबदबा रहेको अवस्थामा उनले धेरैपटक हार बेहोरे । नहारी जित्न सकिन्न भन्ने बुझेका उनले हारलाई नै जितको मन्त्र बनाए । गत भदौमा सातदोबाटोमा आयोजना भएको खुला राष्ट्रिय प्रतियोगितामा स्वर्णपदक जितेपछि भने उनले पछि फर्कनुपरेको छैन । सातौं राष्ट्रिय खेलकुदमा नेपाली सेनाका सुवास विकलाई हराउँदै उनले स्वर्णपदक जितेका थिए । सन् २०१९ मा नेपालमै आयोजना हुने भनिएको १३ औं साग र अर्को वर्ष हुने एसियाली खेलकुदका लागि राष्ट्रिय खेलकुद परिषद् (राखेप) ले पदक जित्ने सम्भावना भएका विभिन्न खेलको राष्ट्रिय टोली निर्माण गरी प्रशिक्षण दिँदै आएको छ । ४९ केजी तौलसमूहका राष्ट्रिय च्याम्पियन सुशीलले पनि त्यहाँ नियमित प्रशिक्षण लिइरहेका छन् । तर नागरिकता नहुँदा विदेशमा हुने प्रतियोगितामा सहभागी हुन पाउँदिनँ कि भन्ने चिन्ताले उनलाई सताइरहेको छ । 'नागरिकता नभई पासपोर्ट बन्दैन । पासपोर्ट नै नभएपछि विदेशमा कसरी सहभागी हुन पाउनु', नागरिकताका लागि धाउँदाधाउँदै निराश बनेका सुशील प्रश्न गर्छन् । 'राष्ट्रको वास्तविक नागरिक बन्ने चाहनाले बक्सिङ रिङमा छिरें र राष्ट्रिय च्याम्पियन बनें । राष्ट्रले सम्मान त दियो तर पहिचान पाउन सकिनँ ।' विभागीय टोलीले भित्र्याउन खोजे पनि नागरिकता नभएका कारण अवसर गुमाउनुपरेको गुनासो सुशीलले गरे । 'एपीएफ र नेपाल पुलिस क्लबबाट प्रस्ताव आए पनि नागरिकताकै कारण अवसर पाउन सकेको छैन', उनी भन्छन् । उनलाई रिङमा 'बक' हान्न सिकाएका नक्साल बक्सिङ सेन्टरका सञ्चालक तथा प्रमुख प्रशिक्षक रमेशदास श्रेष्ठ सुशील मेहनती र इमानदार खेलाडी भएको बताउँछन् । नागरिकता नभएकै कारण उनले विदेशमा आयोजना हुने विभिन्न प्रतियोगितामा सहभागिताबाट वञ्चित हुनु पर्दा आफूलाई पनि दुःख लागेको श्रेष्ठ बताउँछन् । नागरिकता नभएकै कारण अप्रिल ३ देखि ७ तारिखसम्म थाइल्यान्डको बैंककमा आयोजना हुने किङ्स कप बक्सिङ च्याम्पियनसिपमा सहभागी हुनबाट वञ्चित हुनुपरेको दुःखेसो उनले पोखे । बक्सिङका प्रमुख प्रशिक्षक प्रकाश थापामगरले सुशील निकै मेहनती, इमानदार र शालीन खेलाडी भएको बताए । उनले आफ्ना तर्फबाट नागरिकताका लागि सक्दो पहल गरिरहेको जानकारी पनि दिए । 'सुशील राम्रो खेलाडी हो । बेस्ट प्लेयर पनि बनिसकेको छ तर नागरिकता नहुँदा विभिन्न समस्या बेहोर्दै आएको छ', प्रमुख प्रशिक्षक थापामगरले भने, 'मैले आफ्ना तर्फबाट पनि सक्दो पहल गर्दै आएको छु ।'"
एसिया कप छनोट फुटबल : फिलिपिन्ससँग नेपाल ४१ ले पराजित,"काठमाडौं : एएफसी एसिया कप छनोट फुटबलअन्तर्गत नेपाल फिलिपिन्ससँग ४१ ले पराजित भएको छ । मनिलामा जारी खेलमा फिलिपिन्सले नेपालमाथि गोलको बर्षा गरेको हो । फिलिपिन्सले खेलको १२ औं, २३ औं, २८ औं, ७२ औँ मिनेटमा गोल गर्दै नेपालमाथि खेलको पूरै समय दबाब सिर्जना गरेको थियो । नेपालको तर्फबाट पहिलो हाफको अन्तिम समयमा विशाल राईले सान्तवना गोल गरे।"
"बंगलादेशले चार विकेट गुमायाे, अविनाश एक्लैले लिए तीन विकेट",काठमाडौंः एसीसी इमर्जिङ एसिया कप क्रिकेटको आफ्नो दोस्रो खेलमा नेपालले अहिले बंगलादेशसँग प्रतिस्पर्धा गरिरहेको छ। नेपालले टस जितेर बंगलादेशलाई व्याटिङको निम्तो दिएको छ। बंगलादेशको कक्स बजारस्थित शेखकमल स्टेडियममा भइरहेको खेलमा घरेलु टोली बंगलादेशले व्याटिङ गरिरहेको छ। नेपालले १८ ओभरको खेल चलिरहँदा बंगलादेशको चार विकेट झारेको छ। नेपालका लागि सुरुवाती तीन विकेट अविनाश कर्णले लिए। ६ ओभर बलिङ गरेका अविनाशले २१ रन खर्चेर बंगलादेशको सुरुवाती तीन विकेट झारे। यस्तै मेहेबुब आलमले एक विकेट लिएका छन्। बंगलादेशले सुरुवाती पाँच अोभरमै तीन विकेट गुमाएको हाे। यसअघि हिजो भएको उद्घाटन खेलमा नेपाल टेष्ट मान्यता राष्ट्र पाकिस्तानको २३ वर्ष मुनिको टोलीसँग ६ विकेटले पराजित भएको थियो।
नेपाललार्इ भलिबलमा ऐतिहासिक पदक,"काठमाडौं : नेपाली भलिबलले पहिलो अन्तर्राष्ट्रिय पदक पक्का गरेको छ । माल्दिभ्समा जारी एसियन भलिबल संघ (एभीसी) सेन्ट्रल जोन भलिबल प्रतियोगितामा नेपाली पुरुष भलिबल टोलीले कम्तीमा कांस्य पदक पक्का गरेको छ, जुन नेपाली महिला र पुरुष भलिबल टोलीले एभीसी र अन्तर्राष्ट्रिय भलिबल महासंघ (फिभ) बाट आयोजित तथा मान्यता प्राप्त प्रतियोगितामा जितेको पहिलो पदक हो । प्रतियोगिताअन्तर्गत आइतबार आयोजक माल्दिभ्स किर्गिस्तानसँग पराजित भएसँगै चार टोली सम्मिलित प्रतियोगितामा नेपालको कांस्य पदक पक्का बनेको हो । सन् १९७६ मा पाकिस्तानमा भएको काइदेआजम भलिबल प्रतियोगितामार्फत अन्तर्राष्ट्रिय प्रतियोगिता खेल्न सुरु गरेको नेपाली भलिबलले यसअघि एभीसी र फिभको प्रतियोगितामा पदक जित्न सकेको थिएन । कम्तीमा नेपाली भलिबलको ४१ वर्षको अन्तर्राष्ट्रिय यात्रामा नेपाली पुरुष भलिबलले कुनै पनि पदक जित्न सकेन । नेपाली महिला भलिबलले भने दक्षिण एसियाली खेलकुद प्रतियोगिता (साग) मा तीन पटक कांस्य पदक जितेको छ । नेपाली महिला टोलीले नेपालमै भएको आठौं, श्रीलंकामा भएको १०औं र भारतमा गत वर्ष भएको १२औं साग खेलकुदमा कांस्य पदक जितेको थियो । यद्यपि साग खेलकुदलाई एभीसी र फिभले मान्यता दिएको छैन । नेपालले मंगलबार किर्गिस्तानसँग सेमिफाइनल खेलमा प्रतिस्पर्धा गर्दै छ । किर्गिस्तानलाई पराजित गरेको अवस्थामा नेपालले जारी प्रतियोगितामा तुर्कमिनिस्तानविरुद्ध फाइनल खेल्नेछ । तुर्कमिनिस्तान प्रतियोगिताको तीनवटै खेलमा जित हात पार्दै यस अघि नै फाइनलमा पुगिसकेको छ । नेपालले एक तथा किर्गिस्तानले दुई खेलमा जित हात पारेको छ । सोमबार किर्गिस्तानविरुद्ध नै भएको समूह चरणको आफ्नो अन्तिम खेलमा भने नेपाल पराजित भएको छ । नेपाल किर्गिस्तानसँग ३१ को सेटमा पराजित हुन पुग्यो । नेपाल किर्गिस्तानविरुद्ध २५२०, १३२५, १५२५, ११२५ ले पराजित हुन पुग्यो । नेपाल खेलमा पहिलो सेट जितेर पनि पराजित हुन पुग्यो । पहिलो सेट पछि नेपालले लगातार तीन सेट गुमाएको थियो ।"
इमर्जिङ कप क्रिकेट : नेपाल बंगलादेशसँग पनि पराजित,"काठमाडौं : एसियन क्रिकेट काउन्सिल (एसीसी ) इमर्जिङ टिम्स कप क्रिकेट प्रतियोगितामा नेपालले लगातार खराव प्रदर्शन गरेको छ । पहिलो खेलमा टेस्ट मान्यता प्राप्त राष्ट्र पाकिस्तानको यू२३ टोलीसँग ६ विकेटले पराजित भएको नेपाल दोस्रो खेलमा अर्को टेस्ट टोली बंगलादेशको यू२३ सँग ८३ रनको फराकिलो अन्तरले पराजित भएको छ । बंगलादेशको कक्स बजारस्थित शेख कमाल अन्तर्राष्ट्रिय क्रिकेट मैदानमा टस जितेर पहिले फिल्डिङ गरेको नेपालले बंगलादेशी टोलीलाई दुई सय ५७ रनमा रोकेको थियो । नासिर हुसेनले एक सय नौ रनको शतकीय पाली खेलेपछि बंगलादेशले विशाल योगफल खडा गरेको थियो । बंगलादेशका कप्तान मुनिमल हकले ६१ रनको अर्धशतकीय पाली खेले भने अबुल हसनले २९, अफिफ हुसेनले १४ र मोहमद साइफुद्दिनले १३ रन जोडे । नेपालका लागि अविनास कर्ण सर्वाधिक सफल बलर बने । आठ ओभर बलिङ गरेका उनले एक मेडल राख्दै ४६ रन खर्चेर तीन विकेट हात पारे । यस्तै सन्दिप लामिछानेले दुई तथा मेहबुब आलम, दीपेन्द्रसिंह ऐरी र ज्ञानेन्द्र मल्लले एक एक विकेट बाँडे । दुई सय ५८ रनको लक्ष्य लिएर जवाफी ब्याटिङमा ओर्लिएको नेपालले ४२३ ओभरमा एक सय ७४ रन मात्र बनाउन सक्यो । कप्तान ज्ञानेन्द्र मल्ल शून्य रनमा आउट भएको खेलमा दीपेन्द्रसिंह ऐरीले सर्वाधिक ५६ रनको योगदान दिए । ८५ बल खेलेका उनले ६ चौका प्रहार गरे । यस्तै विकेट किपर ब्याट्सम्यान दीलिप नाथले ४१ र विनोद भण्डारीले ३३ रन जोडे । उनीहरु दुवैले एक एक छक्का प्रहार गरेका थिए । नेपाली ब्याट्सम्यानमा सुनील धमला एक, आरिफ शेख १२, शरद भेषवाकर दुई, मेहबुब आलम १०, भुवन कार्की ६, सन्दिप लामिछाने तीन र अविनास कर्णले एक रन जोडेका थिए । नेपाललाई कम स्कोरमा रोक्न राहतुल फर्दोसले चार विकेट लिए । यस्तै मोहमद साइफुद्दिनले तीन र अबुल हुसेनले दुई विकेट चट्काए । राहतुल फर्दोसले नेपालका दीलिप नाथ, दीपेन्द्रसिंह ऐरी, शरद भेषवाकर र मेहबुब आलमलाई पेभेलिएन पठाए ।"

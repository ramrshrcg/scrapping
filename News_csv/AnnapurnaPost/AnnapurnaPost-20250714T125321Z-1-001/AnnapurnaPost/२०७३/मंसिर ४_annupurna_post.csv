शीर्षक,विवरण
ज्ञानको प्रतीक मार्ग,"पूर्वीय दर्शनले युगहरूलाई चार कोटीमा विभाजन गरेको छ । तीन चार युगका नामकरण यसर गरिएका छन् । सत्ययुग जसको अवधि १७ लाख २८ हजार वर्ष थियो । त्यसपछि त्रेतायुग जसको अवधि १२ लाख ९६ हजार थियो । द्वापरयुगको कुल अवधि आठ लाख ६४ हजार रहेको थियो । वर्तमान कलियुगको जम्मा आयु अवधि चार लाख ३२ हजार मात्र उल्लेख भएको छ । यी चार युग अवधिमध्ये तीन युग त बितिनै सके । यस कलियुगको आयु पाँच हजार एक सय १७ वर्ष मात्र बितिसकेको ज्योतिष विज्ञानसित आबद्ध वैज्ञानिक अध्येताहरूले पञ्चांगपात्रहरूमा उल्लेख गरेको पाइन्छ । बराहमिहिर तथा अन्य खगोलशास्त्रीहरूले ग्रहगोचरहरूका सम्बन्धमा प्रचुर मात्रामा अध्ययन अनुसन्धान गरेको थियो । भारतको राजस्थानमा सूर्य गतिमानबाट समय निर्धारण गर्न उसैबेला प्रयोगशाला कायम गरेको थियो । ठाउँ निश्चित सम्झन सहज नभएको यो बयोधा अवस्थामा युवा अवस्था रहँदाको २०२३ विक्रमाब्धितिर अवलोकन गरेको झझल्को अझै ताजा छ । वर्तमान सौरमण्डल र त्यससित सटिक अन्य नक्षत्रहरूका आपसी आकर्र्षण, विकर्षण सम्बन्धमा हाम्रा पूर्वजहरूका अध्ययन, अनुसन्धानले निकै गहकिला योगदान खगोल विज्ञानका क्षेत्र निकै अनुकूल अनुभूतिहरूले सिँचन गरेका छन् । यस प्रसंगको मूल बिन्दु प्रतीक मार्ग रहेको छ । प्रतीक मार्गको विवेचना त्रेतायुगकालीन ग्रन्थ महाभारत युद्ध सान्दर्भिक महान् ग्रन्थ गीता महात्म्यपरक छ । अर्जुनलाई उद्बोधान गर्ने सिलसिलामा सुझाएका कर्ममार्ग भक्तिमार्ग र ज्ञानमार्ग रहेका छन् । तीनवटै मार्गका सप्रसंग व्याख्या गीता ग्रन्थमा सविस्तार उल्लेख गरेका छन् विविध गीता दर्शनका विश्लेषक विद्वानहरूले । ती विविध विद्वानहरूमध्येमा पनि भक्तपुर नगरवासी चिन्तक गीता योगमार्गका उपासक भूचन्द्र वैद्यले गीताका अठारै अध्यायमध्येका प्रत्येकलाई अर्जुन विषाद योगदेखि अन्तिम मोक्ष सन्न्यासयोग स्थापित गरेका छन् । योग यथार्थमा हाम्रा जीवन जगत्मा सदाबहार रूपमा संयोजन भइनै रहनुपर्ने प्रहरमा सार्थक क्षमता गुरिलो क्षमता जुटाइराख्ने क्षमता हासिल गरी सञ्चय गर्ने अवसरको गहन चिन्तन मनन अनि व्यवहार हुन आउँछ । यी सबै पक्षधर जीवन यतिमध्ये प्रसंग बनाइएको मात्र भक्तियोग, ज्ञानयोग र कर्मयोग परक रहेको छ । तीनै तीन योगलाई प्रसंगवश यहाँ प्रतीक मानिरहेको छ । सगुनस्वरूप र निर्गुण अवस्थामा पनि अविचलित रही निरन्तर लाग्न सके मानसिक मनमयता भक्ति योगका प्रतीक मार्ग भन्न रुचाएँ । जीवन दर्शनका कुनै पनि पक्षमा सान्दर्भिक प्रयास एक न एक प्रकारले प्रतीक मार्ग नै रहेका हुन्छन् । जीवन जगत्मा प्रयुक्त प्रयासहरू प्रतीकात्मक पथगामी हुन्छन् र हुन् पनि । मार्ग निर्धारण नगरिकन अगाडि लाग्न नसकिने तथ्य हाम्रा जीवन सापेक्ष मर्मबोधी ज्ञान र अनुभूति रहे, बनेका छन् । भक्तियोग भक्तिमार्ग उपासना योग उपासना मार्गलाई यस वर्तमान परिपेक्षमा संकल्प, दृढ अठोट, शपथग्रहण जे भनिए पनि यर्थाथमा प्रतीक मार्ग नै हुन आउँछ । प्रतीक मार्ग त्यसैले उही र तिनै परम्परागत शब्द विन्यासलाई नवीकरण मात्र मानिनु सार्थक, स्वाभाविक र सान्र्दभिक हुने ठान्छु । यो कुनै अग्रह र कुण्ठा नभई प्रयोगशील युगका प्रयोग गर्ने सन्दर्भ ठानेको छु । निष्काम कर्मयोग लक्ष्यउन्मुख रहन्छ । लक्ष्यउन्मुख कर्मयोग लालसामा अनुरक्त रहन्न । लालसा मुक्त कर्मयोगले उद्देश्य अनुकूलका लक्ष्य हासिल गर्न एकाग्र चित्तवृत्त बनाउन उद्यत् गराउँछ । निष्काम कर्मयोगमा लाग्न द्वेष, मोह र अहंकार सेलाउन थाल्छ । आफैंले मात्र योग गर्ने भाव असामाजिक सोचाइ हो । सामाजिक जीवन व्यतीत गर्न कर्मयोग साधना नगरी हुन्न, गर्नै पर्छ । देश, समाज र मानवतावादी धारणाहरूका गहना हुन् यी । उन्माद, जलन, आवेग, उत्तेजना, समाज देश र मानव कल्याणका निमित्त अग्रसर रहने, रहेका जोसुकै अभियन्ताले मनन गर्नुपर्ने गीता चिन्तन हुन् यी । गीता चिन्तन भन्नु सदैव जीवनमा हामी सबै तह र तख्तामा रहेका मनुष्य प्रदायले मनन् गर्दै गुन्गुनाई रहनुपर्ने अनुरागमय गीत गुञ्जन हो । यसो गर्न सक्दा हाम्रा मनुष्य तलाउ पवन पवित्र कुञ्ज बन्ने हुन्छ । त्यहाँबाट नि श्रृत हुने शब्द चित्तवृत्तिले यस वरिपरिका परिवेश नै शुद्धीकरण हुने वातावरण स्वनिर्मित हुने प्रकृतिमय प्रवृत्ति निर्माण हुन पुग्नेछ । युग निर्माण गर्न अग्रसर पाइलाका वचन, वाचा र कबोल विचलन हुन नदिन वचनबद्धता व्रत पालना नगरी नहुन्न । यसैले चेत संकल्प उदय, उजागर नगरी हुन्न । सबै सरोकारीहरूले छातीमा हात हाली कर्मयोग नगरी हामी कसरी उठ्ने ? हामी आफैंमा उठ्न नसके राष्ट्र कसरी उठ्ने ? नेपाल कसरी उँभो लाग्ने ? प्रतीक मार्गका मर्म हाम्रै कर्मयोगसहितका वचन, बाधा र सत्कर्मले मात्र फलिभूत गर्नेछ । प्रतीक मार्गको मर्म खुलाउने चेष्ठामा ज्ञानयोगको सिलसिला जोड्न चाहन्छु । श्री भागवद्गीताको ज्ञानयोग चौथो अध्यायको ४ः २२ श्लोकमा अर्जुनलाई सम्झाउँदै कृष्णले बोलेका छन्दमय अभिव्यक्तिलाई भूचन्द्र वैद्यले यसरी नेपाली करण गरेका छन् संस्कृतबाटः जे मिल्छ त्यसमा भई सन्तुष्ट रही राग र द्वेषको द्वन्द्वबाट मुक्त ज्ञानी गर्दछन् कर्म; तर रहन्छ निर्बधजितको उन्माद, न हारको विस्मात् ! सन्तुष्टि जति उँचो अनुराग के हुन सक्ला ? जहाँ सन्तुष्ट मनस्थिति छ, त्यहाँ राग, द्वष रहन्न । जहाँ राग, द्वेष रहन्न त्यहाँ द्वन्द्व कहाँ हुन पाउँछ ? द्वन्द्व मूल कारक तत्व नै राग र द्वेष बन्छ, बनेको हुन्छ । द्वन्द्वमुक्त समाज निर्माण गर्न राग मुक्त चित्तवृत्ति उजागर हुनुपर्छ, गर्नुपर्छ । ज्ञानको ज्योतिले राग, द्वेष, ईष्र्या, द्रोह, भाव जगाइदिन्छ । क्लेश र ज्ञान एकै ठाउँमा अटाउन्न । ज्ञान क्लेश नाशक बुटी बनेको छ । ज्ञानले हामीलाई बन्धनमुक्त बनाउँछ । बन्धन क्लेश, राग, ईष्र्या, द्वेषका विषाक्त तरिकाहरूका पहराबीचको घेराबन्दी बन्छ तर ज्ञानलाई तिनीहरूका तीरले छिनाल्न सक्दैन । ज्ञान बन्धनमुक्त रहन्छ । निर्वन्ध प्रकृति र प्रवृत्ति ज्ञानको आफ्नै अस्तित्वबोधक चिनारी हो । कर्मयोगी बन्धुबान्धवहरू राग, ईष्र्या, द्वेष, अहंकारयुक्त झूटभूटको खेती गर्दैनन् । जसले गर्छन् वा गर्दा हुन् ती अपराधी हुन् । भेषमा गरिने यावत् क्रियाकलाप आपराधिक गतिविधि बन्छन् । त्यस्ता क्रियाकलाप आपराधिक हुन्छन् । आपराधिक गतिविधि दण्डनीय हुन्छन् । जानीबुझी हेलचेक्र्याइपूर्वक गरिने समाज विरोधी क्रियाकलाप अपराध ठहर्छ । अन्जान अनभिज्ञतावश हुने कुनै पनि भूल बन्छ । भूल सुधार्न सकिन्छ, हुन्छ । भूल क्षमादान योग्य रहन्छ । निष्काम कर्मयोग लक्ष्य उन्मुख रहन्छ । लक्ष्य उन्मुख कर्मयोग लालसामा अनुरक्त रहन्न । लालसामुक्त कर्मयोगले उद्देश्य अनुकूलका लक्ष्य हासिल गर्न एकाग्र चित्तवृत्त बनाउन उद्यत् गराउँछ । निष्काम कर्मयोगमा लाग्दा द्वेष, मोह र अहंकार सेलाउन थाल्छ । व्यभिचारपूर्ण अवस्थाबाट मान र मुक्ति पाउन हामीले इन्द्रियहरूलाई होसियारीसाथ सन्तुलित राख्नु आवश्यक हुन्छ । सन्तुलन कायम राख्न हामीमा संयमको पुट नभई सम्भव रहन्न । यस्तो संयमपूर्ण क्षमता आर्जन गर्न आस्थामय चिन्तन सद्विचार, सदाचार, निर्मोही आचण अनिवार्य हुन्छ । यिनका प्राप्ति खातिर अन्तरतत्व ज्ञान उदय हुन, गराउने चेष्टा उमार्नुपर्छ । यस्तो चेष्टा उदयपछि सत् चित् आफैंमा संयोजन हुन पुग्छ । सत् चित् संयोजन भएपछि आफूभित्रैबाट एक अनुभूति प्राप्त हुन थाल्छ । तिनै अनुभूतिले हामीमा आनन्दको सञ्चार हुन पुग्छ । हामी निर्बध बनेर बन्धनमुक्त अन्तरिक्षमा विचरण गर्न पुग्छौं । न त्यस अवस्था र स्थितिमा कुनै हाई हाई, न खाई खाईको संकीर्ण घेरा न सीमा रहन्छ ! ज्ञान योगको महिमामय यस पक्षको सन्दर्भ नै प्रतीक मार्ग भन्न रुचाएँ । कर्मयोगको मार्ग प्रशस्त पार्न ज्ञान योग आधारशिला बन्छ । ज्ञानयोगले कर्मयोगीहरूलाई रातमा टर्च लाइटको काम गर्छ । ज्योति आफैं प्रतीक मार्ग बन्छ, बनिदिन्छ । यी दुइटै कर्म र ज्ञानयोगका निमित्त भक्तियोगले जगकै काम गर्न पुग्छ । भक्तियोगको सार हृदयमान मन, मस्तिष्क, चिन्तन, ब्रह्म विवेकपूरा ढृढ संकल्प नै हुन् । भक्तियोग केका लागि महिमामय बन्छ ? भक्तियोग गर्नुका निरन्तर अनुराग विचलित नभई आआफ्ना विवेक ब्रम्ह्ले देखाएका संकल्प पूरा गर्न सदाबहार तवरले लोकको कल्याणकारी प्रतीक मार्गमा लागिरहने चित्तवृत्ति स्थिर राख्ने ढृढताको उपसना हो । भक्तिले अनावश्यक राग, द्वेष, अवाञ्छनीय मनोवेग नियन्त्रणमा तन्मयता प्रदान गर्छ, उदयमान गराउँछ । भक्तियोग त्यस्तो उपासनाका प्रतीक मार्ग हो जुन बाटोमा पाइला चलाउँदा कुनै अनर्गल प्रलापका हावालाग्दो हुन्न । अनर्गल प्रलापले चित्तवृत्ति बिर्गाछ, भत्काउँछ, तहसनहस पार्छ । त्यसो नहोऊन कामना गर्दै उपासना गर्नु नै भक्तियोगको प्रतीक मार्ग ठानी रहन्छु । समाज, देश र राष्ट्र निर्माणका बचन बोल्न र बोल्दै रहँदाका प्रत्यक क्षण हामी सबैमा समान तवरले कर्मयोग, ज्ञानयोग र भक्तियोगको मर्म बोक्दो आचरण ग्रहण गर्नुपर्छ । यी संकल्प हामीमध्ये कसैले राज्य व्यवस्था निमित्त राजनीतिक दायित्व बोकेका हुन्छौं । कसैले राज्य व्यवस्थामै सहयोग पुर्याउन उद्योग व्यवसाय गर्दै गरेका छौं । कसैले विकास योजना कार्यान्वयनका लागि परेका हुन्छौं । कसैले साहित्य, कला, संस्कृतिका सम्पदा, प्रवद्र्धन, संरक्षण र समृद्धि खातिर योग्दान गर्दै होलाऔं । हामीमध्ये जोकसैलाई पनि कर्मयोग, ज्ञानयोग र भक्तियोगका ज्ञान, कार्य विधि, प्रविधि हासिल नगरी हुन्न । यी सबै योग साधनका सिद्धान्त, दर्शन, योजना, कार्यप्रणाली सबै जुटाउनै पर्ने हुन्छ । मलाई लाग्छ यी र ती सबै तह र तप्काका संकल्पसहितको कर्मयोग, ज्ञानयोग, भक्तियोगहरू सबैका सबै नै प्रतीक मार्ग हुन् ।"
सानै उमेर हुँदाको राष्ट्रिय उद्गार,"म बनारसमा पढ्दै थिएँ । समाजको इतिहासलाई विचार गर्ने हो भने उनन्साठीसाठी वर्ष त्यति धेरै हुँदै होइन, तर व्यक्तिको जीवनमा भने यो अवधि पनि लामै पो मानिँदो रहेछ । मैले त्यतिबेला एउटा अनौठो लेख लेखेको थिएँ र त्यो लेख काशीको प्रसिद्ध र जनप्रिय पत्रिका अर्थात् उदय'मा त्यसका आदरणीय सम्पादकज्यू काशीबहादुर श्रेष्ठले राम्रो मानेर छापिदिनुभएको थियो । त्यस लेखको शीर्षक पनि मैले निकै सोचेर यस्तो राखेको थिएँः नेसिभो, सङ्घात्मक जनतन्त्रको आवश्यकता । यो सोचाइ कस्तो राम्रो भविष्यको चिन्तन रहेछ । भर्खरै मेरा प्रिय भाइतुल्य मित्र लेखक खेम कोइराला बन्धु' ले मेरे सरस्वतीनगरस्थित घरमा एउटा ४६८ पृष्ठ ओगट्ने ग्रन्थ ल्याएर दिनुभयो । त्यस ग्रन्थका प्रणेता श्री बुद्धिनारायण श्रेष्ठसँगै आउनु भएको थिएन, तर म ता यस्ता प्रसिद्ध सीमाविशेषज्ञको अत्यन्त विशिष्ट ग्रन्थ जङ्गेबुद्धे' देखेर औधि रमाएँ, आत्मविस्मृत भएँ । हुन पनि हाम्रा पशुपतिनाथ बाबाको असीम कृपाले नै श्रेष्ठज्यूको समस्त विशेषता सीमासम्बन्धी अध्ययन, विश्लेषण र अति वैज्ञानिक निष्कर्ष यस मननीय र प्यारो पुस्तकले प्राप्त गरेको रहेछ । जहाँजहाँ विशाल र विस्तृत भारतसित हाम्रो नेपालको सीमा जोडिएको छ त्यहाँत्यहाँ जङ्गबहादुर राणा प्रधानमन्त्री भएकाले उनले त्यतिबेलाका भारतका शासक अङ्ग्रेज अधिकारीहरूसँग भेटेर सीमास्तम्भ (अर्थात् सिमाना छुट्ट्याउने किला) गाडेका थिए । हाम्रो अन्तु डाँडो मेचीनदीदेखि उकालो चढेर पश्चिम जाँदा मात्र पुगिने भए पनि त्यहाँ समेत सीमास्तम्भहरू घँचेटिएका छन्, हटाइएका छन्, केही उत्तरतिर सिक्किम, इलाम र बङ्गालको सीमामा पर्ने सन्दकपुर भन्ने ठाउँमा त झन भारततिरकाहरूले सीमास्तम्भहरू सबै फालिदिएका छन् । हरेक किलालाई सङ्ख्या अङ्कित गरीगरी सिमानामा मन्जुरीसाथ ठोकेको भए तापनि सीमा पारिकाहरूले अतिक्रमण गरी यत्रतत्र ती किलाहरूलाई फालिदिने र जमिन आफैंले लिने गर्थे । यसरी नेपालको भूमिलाई सयौं मिटर वा माइलैसमेत मिचेर दक्षिणी छिमेकीहरू नेपालतिर हानथाप गर्दै हुइँकिइरहेका छन् । 'मैले सिक्किम र भोटाङमा पनि त्यही बिल्लिबाठ हुने देखेर सानै उमेरमा यी तीन स्वतन्त्र राजतन्त्रात्मक राज्यहरूले आफ्नो राजतन्त्रात्मक अस्तित्वलाई यथावत् राखी भारतसँगको सीमाविवादमा एक भई सङ्घर्ष गर्नुपर्ने सङ्केत गर्दै प्रेरणासमेत दिन खोजेको थिएँ, किनभने यी तीनै राज्यका बुहसङ्ख्यक जनता नेपाली बोल्छन र अरुहरूले पनि नेपाली भाषालाई नै भाषाका रूपमा प्रयोग गर्छन् । म इलाममा जन्मेको थिएँ र इलामको पूर्वी भागमा लाप्चाहरू बस्छन् (दार्जीलिङमा पनि लाप्चा छन् तर त्यहाँका त्यति बेलाका शासकहरू अङ्ग्रेज थिए र ती लाप्चालाई लेप्चा' भन्थे र लेख्थे) इलामका धेरै स्थानहरू लाप्चा भाषामै छन्जस्तै फिक्कल, कर्फोक, रम्फोक, कट्टेबुङ, कोल्बुङ आदि । तापनि सबै लाप्चाहरू इलाम र दार्जीलिङमा नेपाली भाषालाई नै प्रेमपूर्वक साझा रूपमा प्रयोग गर्छन् । दार्जीलिङमा मात्र होइन, समस्त भोटाङ र सिक्किममा लाप्चाहरू बहुसङ्ख्यक नेपाली भाषीहरूसँग आत्मसात् भएका हुनाले नै बुद्धिनारायण श्रेष्ठले यस अनुसन्धानात्मक ग्रन्थले पनि नेपाली भाषालाई नै साझा मानेर आफ्ना धारणाहरू प्रस्तुत गरेको छ । हाम्रो इलाममा समेत दार्जीलिङको सिमानामा जतासुकै हाम्रा जङ्गे स्तम्भहरू हटाइएका र नेपालीतिर घँचेटिएका छन् । मैले दार्जीलिङ पढ्दै गर्दा मेरा पितालाई सगर्व सुनाएको थिएँ, पिताजी, म बिहानै झुल्केको घाम हेर्न दार्जीलङको बाघेडाँडो (टाइगर हिल) पुगेँ, साह्रै राम्रो दृश्य हेर्न पाइँदो रहेछ ।' मेरा पिता स्वर्गीय प्रजापति उपाध्यायले भन्नुभयो, बाबु, हाम्रै अन्तुबाट घाम झुल्केको दृश्य बाघे डाँडाको भन्दा कता हो कता राम्रो हुन्छ ।' तर आज हाम्रो अन्तु डाँडो मेचीनदीदेखि उकालो चढेर पश्चिम जाँदा मात्र पुगिने भए पनि त्यहाँ समेत सीमास्तम्भहरू घँचेटिएका छन्, हटाइएका छन्, केही उत्तरतिर सिक्किम, इलाम र बङ्गालको सीमामा पर्ने सन्दकपुर भन्ने ठाउँमा त झन भारततिरकाहरूले सीमास्तम्भहरू सबै फालिदिएका छन् । हाम्रो यो बिजोग राष्ट्रिय एकता, स्वतन्त्रता र मैत्रीपूर्ण अस्तित्वमाथि नै हृदयहीन र शत्रुवत् बन्चराको दुष्ट प्रहार हो । सम्पूर्ण सिक्किमलाई ध्वस्त पारेर भारतले त आफैंमा गाभी ठूलो अपमान गरेको छ र विचरा भोटाङेहरू पनि धमाधम नेपालतिरै भाग्दै छन् । जङ्गेबुङ्गे' अवश्य पनि वैज्ञानिक र विश्लेषणात्मक रूपले अत्यन्त प्रशंसनीय ग्रन्थ हो जसले हाम्रो ऐतिहासिकता, स्वतन्त्रता र सार्वभौमिकताको औधि राम्रो अध्ययन विश्वमा प्रस्तुत गरेको छ ।"
अंगीकृत र चलखेल,"भारतीय राष्ट्रपति प्रणव मुखर्जीको नेपाल भ्रमण र त्यसको अघिपछि प्रधानमन्त्री पुष्पकमल दाहालको दुई पटकको भारत भ्रमणमा चर्चाको मुख्य विषय बन्यो संविधान कार्यान्वयन । सत्तारूढ सबैभन्दा ठूलो दल कांग्रेस सभापति शेरबहादुर देउवा र उपप्रधान एवं गृहमन्त्री विमलेन्द्र निधिको दुई पटकको भारत भ्रमण पनि यसै विषयमा केन्द्रित थियो । परराष्ट्रमन्त्री प्रकाशशरण महतको भ्रमणमा पनि त्यही विषयले प्राथमिकता पायो । एक वर्षअघि दोस्रो संविधानसभाको ९० प्रतिशत बहुमतले पारित गरेको नेपालको संविधानप्रति असहमति जनाउने मधेस मोर्चालाई समर्थन गर्दै भारतले नेपालमाथि ६ महिनासम्म नाकाबन्दी लगाएको थियो । त्यसैले यी भ्रमणहरू र संविधान संशोधनका लागि मधेस केन्द्रित दलहरूका तर्फबाट अघि सारिएका विषयहरू एकै प्रवृत्ति र प्रसंगका हुन् भनी सहजै भन्न सकिन्छ । प्रदेशको सीमांकन, नागरिकता वा राष्ट्रियसभाको प्रतिनिधित्वबारे विवाद भएको सतहमा देखिए पनि पेटबोलीमा लुकेको मूल विषय अंगीकृत' नागरिकलाई पनि ढिलो चाँडो राज्यको सर्वोच्च पद खुल्ला गर्नेतर्फ केन्द्रित छ भन्ने अब गोप्य रहेन । तीन दिनदेखि प्रधानमन्त्री पुष्पकमल दाहालले संविधान संशोधनका विषयमा प्रमुख प्रतिपक्षी दल एमालेसँग पनि छलफल गरिरहेका छन् । त्यसअघि प्रधानमन्त्रीले सार्वजनिक खपतका लागि भाषण गरे पनि संसद्मा एक तिहाइभन्दा केही सिट मात्र कम रहेको प्रमुख प्रतिपक्षीसँग कुराकानी गरेका थिएनन् । मधेस केन्द्रित दलहरूले १५ दिनभित्र संविधान संशोधन प्रस्ताव संसद्मा दर्ता नगरे सरकारलाई दिएको समर्थन फिर्ता लिने धम्की दिएपछि प्रधानमन्त्री दाहालले एमालेसँग छलफल थालेका हुन् । एमालेले भने संविधान संशोधनलाई त्यत्ति धेरै महत्व दिएको देखिँदैन । पूर्वसंविधानसभा अध्यक्ष एवम् एमाले संसदीय दलका उपनेता सुवास नेम्बाङले भने, हामी संविधान संशोधनका विरोधी हैनौं तर संशोधन केके विषयमा किन गर्ने भन्ने प्रष्टसँग आउनुपर्छ ।' मधेसका असन्तुष्टि सम्बोधन गर्न भनी एमाले सरकारको पालामा पनि संविधान संशोधन गरिएको थियो । संविधान जारी भएको १७ दिनपछि नै सुशील कोइराला सरकारका कानुनमन्त्री नरहरि आचार्यले दर्ता गरेको संशोधन विधेयकमा कांग्रेसकै सांसद् मिनेन्द्र रिजाल र फर्मुल्ला मन्सुरले संशोधन हाले । रिजाल र मन्सुरको संशोधनलाई स्वीकार्दै ओली सरकार त्यसलाई पारित गर्न सहमत भयो । तत्कालीन कांग्रेसले संशोधनपछि मधेस केन्द्रित दलको माग सम्बोधन हुन्छ भनेको थियो', एमाले उपनेता नेम्बाङले भने, त्यसमा मधेसी मोर्चाले सहमति जनाएन । अहिले केके विषय किन संशोधन गर्ने भन्ने प्रष्ट हुनुपर्छ ।' २०७२ माघ ९ गतेको पहिलो संशोधनले निर्वाचन क्षेत्र निर्धारण गर्दा जनसंख्यालाई पहिलो र भूगोललाई दोस्रो आधार बनाउने भनी प्रष्ट लेखियो । राज्यका हरेक निकायमा महिला, मुस्लिम, दलित, जनजाति, पछाडि परेका खसआर्यलाई समानुपातिक समावेशी प्रतिनिधित्व गराउने उल्लेख गरियो । यो व्यवस्थाले संघीय संसद्का एक सय ६५ सिटमध्ये तराईमधेसबाट ८० र बाँकी भूभागबाट ८५ सिट हुने सुनिश्चित गरेको थियो । मधेसी माग तराई मधेस लोकतान्त्रिक पार्टीका महामन्त्री जितेन्द्र सोनारका अनुसार, अहिलेको संविधान संशोधन खासगरी चारवटा विषयसँग सम्बन्धित हुनेछः प्रदेशको सीमांकन, राष्ट्रियसभामा प्रतिनिधित्व, नागरिकता र भाषा । प्रदेशको सीमांकनमा हेरफेर देखाइएको मूल विषय हो । प्रदेश नम्बर दुई र पाँचको सीमांकन हेरफेर गर्न मधेसी दलले माग गर्दै आएका छन् । झापा, मोरङ र सुनसरी दुई नम्बर प्रदेशमा राख्नुपर्ने उनीहरूको माग छ । त्यस्तै, पाँच नम्बर प्रदेशबाट रोल्पा, रुकुम, प्युठान, अर्घाखाँची, गुल्मी र पाल्पालाई झिकेर त्यसमा कैलाली र कञ्चनपुर थप्नुपर्ने माग छ । राज्य पुनर्संरचना आयोगले प्रस्तुत गरेको खाका वा कांग्रेसएमालेले अघि सारेको खाकाको आधारमा ती दुई प्रदेशको सीमा निर्धारण भए मोर्चालाई पनि मान्य हुन सक्ने सोनारले बताए । तर, कोसीपारिका झापा, मोरङ, सुनसरी र कर्णालीपारिका कैलालीकञ्चनपुरलाई अहिले विवादित क्षेत्रको रूपमा प्रस्तुत गर्ने गरी संशोधन अघि बढ्न सक्ने विकल्प पनि अगाडि आएको छ । यो सबैभन्दा पेचिलो विषय हो । र त्यसमा मधेस मुद्दालाई टुंगिन नदिने षड्यन्त्र स्पष्ट देख्न सकिन्छ । मधेसी मोर्चाले संशोधनका लागि अघि सारेको अर्को माग हो संघीय संसद्को माथिल्लो सदन (राष्ट्रियसभा) मा प्रतिनिधित्व । नयाँ संविधानमा प्रत्येक प्रदेशबाट आठआठ जनाका दरले माथिल्लो सदनमा प्रतिनिधित्व हुने व्यवस्था छ । मोर्चाले प्रदेशको जनसंख्याको आधारमा प्रतिनिधित्व हुनुपर्ने माग गर्दै आएको छ । मोर्चाले प्रत्येक प्रान्तका कम्तीमा तीनजना हुने गरी जनसंख्याको आधारमा प्रतिनिधित्व सुनिश्चित गर्न माग गरेको छ । अहिले सबैभन्दा बढी जनसंख्याको आवादी प्रदेश नं ३ मा, त्यसपछि क्रमशः २ र ५ नम्बरमा छ । अर्को विवादको विषय नागरिकताको छ । मोर्चाका नेपाली वंशज भएका नेताहरू यसलाई वैवाहिक अंगीकृत महिलासँग यसअघि नागरिकता कानुनमा व्यवस्था भएअनुसारकै हक कायम रहनुपर्ने बताउँछन् । अंगीकृत नागरिकता भएका र वंशज नेपाली नेताहरूबीच नै यसमा दुई धार छ । हामी पनि अंगीकृतलाई राज्यको सर्वोच्च संवैधानिक पद दिनुपर्ने पक्षम छैनौं', आफूलाई उद्धृत नगर्न आग्रह गर्दै एक नेताले भने । तराईमधेस सद्भावना पार्टीका अध्यक्ष महेन्द्र राय यादवले त राजधानीको सार्वजनिक कार्यक्रममै राष्ट्रपति, प्रधानमन्त्री, संवैधानिक अंग र सुरक्षा निकायका प्रमुख पदहरूमा अंगीकृत नागरिकलाई खुल्ला गर्नुपर्ने आफ्नो माग नरहेको बताइसकेका छन् । हिन्दी भाषालाई पनि सरकारी कामकाजको भाषाका रूपमा मान्यता दिनुपर्ने माग मधेस केन्द्रित दलको छ । तर, सरकारले नयाँ संविधान बमोजिम भाषा आयोग गठन गरिसकेकाले यो विषय हाललाई थाँतीमा रहेको छ । भने त्यत्ति पेचिलो भने छैन । मूल विवाद अंगीकृत भारतीय राष्ट्रपतिको नेपाल भ्रमण र उनको दर्शनमा लामबद्ध नेपाली नेताहरूको सुघुप्त चाहना बुझ्न कठिन छैन । त्यो हो नयाँ संविधानको धारा १५५ को खारेजी । उक्त धाराले राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, उपसभामुख, संवैधानिक अंगका प्रमुखहरू, सुरक्षा अंगका प्रमुखहरू, प्रदेश प्रमुख, उपप्रमुख, प्रदेश संसद्का सभामुख, उपसभामुख बन्न वंशजका आधारमा नागरिकता प्राप्त नागरिक हुनुपर्ने व्यवस्था गरेको छ । यो निषेधात्मक प्रावधान अन्तरिम संविधानमा थिएन । मधेसी मोर्चाका एकथरी नेताहरूले भने यसलाई अन्तरिम संविधानभन्दा पछि फर्केको बताउँदै आएका छन् । दुई पटक भारत भ्रमण गरेर फर्केका उपप्रधानमन्त्री विमलेन्द्र निधिले सार्वजनिक रूपमै अन्तरिम संविधानबमोजिम अघि बढ्ने बताएका छन् । सर्वत्र आलोचना भएपछि प्रधानमन्त्री कार्यालयले समेत निधिको भनाइ खण्डन गरिसकेको छ । अन्तरिम संविधान मौन बसेको यो विषयमा नयाँ संविधानले प्रष्ट किटान गरेको छ । फेरि त्यसलाई खारेज गर्दा त अनर्थ लाग्छ', पूर्वसभामुख नेम्बाङले भने । नेम्बाङका अनुसार, अन्तरिम संविधानअनुसार नयाँ संविधान बनाउने प्रस्तावलाई पहिलो संविधानसभाको समयमै माओवादीमधेसीले अस्वीकार गरेका हुन् । त्यसबेला कमजोर संख्यामा रहेका कांग्रेसएमालेले सहमतिका लागि अन्तरिम संविधानको व्यवस्थाबमोजिम सहमति गरौं भनी आफूले संविधानसभा अध्यक्षको हैसियतले शीर्ष नेताको बैठक र विवाद समाधान उपसमितिमा पनि पटकपटक उठाएको स्मरण गराउँदै भने, अन्तरिम संविधानअनुसार अघि बढ्ने विषय पहिलो संविधानसभामा एमाओवादीमधेसीले र दोस्रो संविधानसभाकालमा कांग्रेसएमालेले पनि अस्वीकार गरिसकेको विषय हो ।' भारतको अभ्यास नेपालका अंगीकृतलाई राज्यको प्रमुख पद पनि खुल्ला राख्न लविङ' गर्ने भारतको सत्तारूढ भारतीय जनता पार्टीको अभ्यास भने ठीक विपरीत छ । भारतको केन्द्रीय राजनीतिको साढे ११ वर्षअघिको यो प्रसंग अहिलेको नेपाली सन्दर्भमा महत्वपूर्ण छ । भारतको लोकसभा चुनावमा कंग्रेस आईले नेतृत्व गरेको संयुक्त प्रगतिशील गठबन्धन' (युनाइटेड प्रोग्रेसिभ एलाएन्स यूपीए) बढी सिट जितपछि अध्यक्ष सोनिया गान्धी संसदीय दलको नेता चुनिइन् १६ मे २००४ मा । त्यहाँका वामपन्थीहरू सोनिया नेतृत्वलाई सघाउन तयार भए । उनले सरकार गठनको पहल थालिन् । तत्कालीन विपक्षी नेसनल डेमोक्रेटिक एलाएन्स' (एनडीए) गठबन्धनको नेतृत्व गरिरहेको भारतीय जनता पार्टीका दुई महिला नेतृहरू सुष्मा स्वराज र उमा भारती सोनियाविरुद्ध उभिए । उनको विदेश मूलको विषय लिएर । घोषणा गरे सोनिया प्रधानमन्त्री बनिन् भने हिन्दु धर्ममा आशोच बारेजस्तै कपाल मुण्डन गरी सेतो वस्त्र धारण गर्नेछन््, चनामात्र खानेछन् र भुइँमा सुत्नेछन् । यसले हिन्दु बहुल भारतीय समाजमा ठूलो तरंग ल्यायो । सोनियाले तत्कालै प्रधानमन्त्रीको दाबी त्यागी गैरराजनीतिक तथा बफादार मनमोहन सिंहलाई प्रस्तुत गरिन् र सिंह प्रधानमन्त्री चुनिए । महिला नेतृहरूले नै सोनियाको विरोध गर्नुको कारण थियो उनी इटालियन छोरी हुन् । तत्कालीन भारतीय प्रधानमन्त्री इन्दिरा गान्धीका छोरा राजीव गान्धीसँग सन् १९६८ मा विवाह गरेर आएकी उनी अंगीकृत भारतीय बुहारी थिइन् । सोनिया सन् १९९८ मा कांग्रेस आईको अध्यक्ष चुनिएकै बेलादेखि बीजेपीले उनको राष्ट्रियताबारे प्रश्न उठाउँदै आएको थियो । यस्ती बुहारी प्रधानमन्त्री बन्न हुँदैन भन्ने तर्क थियो भारतीय जनता पार्टीको । त्यतिमात्र हैन इन्दिरा गान्धी प्रधानमन्त्री हुँदा एकजना विदेशी कसरी प्रधानमन्त्री निवासमा बस्दै आएकी छन् भन्ने प्रश्नसमेत तत्कालीन जनता पार्टी र हालका भारतीय जनता पार्टी नेता डा सुब्रम्हण्यम् स्वामीले संसद्मा उठाएका थिए । भारतको संविधानले प्रष्ट रूपले रोक नलगाएको अवस्थामा पनि सोनियालाई अंगीकृत नागरिक भन्दै राष्ट्रियताको मुद्दा उठाएर प्रधानमन्त्री बन्नबाट रोक्ने बीजेपीका उनै नेताहरू अहिले भारतीय मूलका अंगीकृत नागरिकलाई नेपालको राष्ट्रपतिप्रधानमन्त्रीसमेत बन्न पाउने व्यवस्था राख्न दबाब दिइरहेका छन् । एक वर्षअघि भारत सरकारले अनौपचारिक रूपमा प्रस्तुत गरेको खाकामा वंशज नागरिकले मात्र राज्यका प्रमुख पद पाउने व्यवस्थाले भारतबाट आएर नेपालको अंगीकृत नागरिकता पाएका थुप्रै मधेसीहरू अन्यायमा पर्छन्, त्यसैले यसलाई हटाउनुपर्छ' भन्ने उल्लेख थियो । नेपाली जनताको तीव्र विरोधपछि हाम्रो होइन' भने तापनि भारतीय शासकको मनोवृत्ति उतिबेलै उजागर भएको हो । भारतले अघि सारेका नयाँ संविधानमा संशोधन हुनुपर्ने भन्ने त्यही विषय अहिले मधेस केन्द्रित दलले बोकिरहेका छन् । मधेसी मोर्चाका नेताहरू निर्लज्ज भन्दैछन् त्यो हाम्रै माग हो । जनमत र सार्वभौमिकता नेपालको १७ प्रतिशत समथर भूमि ओगट्ने तराई क्षेत्रका २२ जिल्लामा यी नेताहरूले यो विषय उठाएका छन् । त्यो पनि मूलतः प्रदेश नम्बर २ का आठ जिल्लावासी सबैभन्दा सकसमा परेका छन् । साढे १८ सय किलोमिटर लामो खुल्ला भारतीय सीमासँग जोडिएको नेपाल व्यावहारिक हिसाबले हेर्दा भारतसँग बढी आश्रित छ । भारतको संविधानले प्रष्ट रूपले रोक नलगाएको अवस्थामा पनि सोनिया गान्धीलाई अंगीकृत नागरिक भन्दै राष्ट्रियताको मुद्दा उठाएर प्रधानमन्त्री बन्नबाट रोक्ने बीजेपीका उनै नेताहरू अहिले भारतीय मूलका अंगीकृत नागरिकलाई नेपालको राष्ट्रपतिप्रधानमन्त्रीसमेत बन्न पाउने व्यवस्था राख्न दबाब दिइरहेका छन् । भारतसँगको व्यापारघाटा वार्षिक साढे चार खर्ब रुपैयाँ छ । नेपालमा भएको विदेशी लगानीमध्ये ४० प्रतिशतभन्दा बढी भारतको छ । करिब ४४ अर्ब बराबरको भारतीय लगानी नेपालभित्र छ । तसर्थ, नेपालभारतसम्बन्ध उसले अहिले बढी उछालेको रोटीबेटी र समान संस्कृतिको मात्र हैन, आर्थिक हिसाबले पनि महत्वपूर्ण छ । करिब एक करोड ४० लाख जनसंख्या बस्ने तराईमधेसमा ६० लाख पहाडी मूल'का छन । करिब २० लाख थारू, राजवंशी, सतारजस्ता आदिवासी जनजाति छन् । अनि करिब ६० लाखकै हाराहारीमा मधेसी मूल' का छन् जसमा अधिकांश वंशज नेपाली छन् । मिश्रित समुदायमा भाइचारा पनि तीव्र्र रूपमा विकास भएको छ । अर्थात् केही मधेसी मोर्चाका नेताले सोचेजस्तो दुई समुदायलाई अलग गर्ने सोच कुत्सित राजनीति र क्षणिक स्वार्थबाट निर्देशित मात्र छ । मिश्रित समुदायका मधेसी र हुलाकी मार्गभन्दा दक्षिण देहातका आम व्यक्ति पनि मधेसी मोर्चाको जस्तो सोच राख्दैनन् । मधेसको पनि पहिलो दल ठूलो कांग्रेस, दोस्रो एमाले र तेस्रो एमाओवादी नै हो । राजधानीवासीभन्दा सीमा क्षेत्रका नेपाली बढी राष्ट्रवादी छन् । भारतीय थिचोमिचो काठमाडौंवासीले हैन, सीमा क्षेत्रका बासिन्दाले धेरै भोगेका छन् । आधा जनसंख्याको बसोबास क्षेत्रको गफ गर्ने तर त्यही क्षेत्रबाट चुनाव लड्दा संविधानसभामा १० प्रतिशत सिटसमेत हासिल नगर्ने शक्तिका मागलाई बोकेर त्यो बाँकी ९० प्रतिशत सिट भएका दलहरूले मान्नुपर्छ भन्ने दबाब उचित हैन । विडम्बना सत्ता गठबन्धनमा माओवादी र कांग्रेसले त्यो दबाबसमक्ष झुक्ने मानसिकता बनाएको देखिन्छ ।यो नेपाली लोकतन्त्रको मात्र हैन, संसारकै सबैभन्दा ठूलो लोकतन्त्रको दाबी गर्ने भारतीय लोकतन्त्रको समेत उपहास हो । भारतीय राष्ट्रपतिको नेपाल भ्रमण वा नेपालका प्रधानमन्त्रीमन्त्रीहरूको भारत भ्रमणमा दुवै पक्षका नेताहरूले जनमत र दुवै देशको सार्वभौमिकता ख्याल गर्नैपर्छ । संविधान संशोधन गर्दा पनि लोकतन्त्र, जनमत, राष्ट्रिय स्वाभिमान र सार्वभौमिकता मिच्ने उद्देश्यले गरिनु हुँदैन ।"
मन्त्रीज्यू ! मेरो लासको मूल्य कति हो ?,"'तिम्रो रगत रगत रे हाम्रो रगत पानी नालीको कीरा हो र हाम्रो जिन्दगानी ? ' यतिखेर माथिको गीतको गेडाले खुबै सताइरहेको छ । यो गीत अझ राम्ररी मिलेको छैन सायद । नमिले पनि यसमा अभिव्यक्त भाव हाम्रो नियति हुन पुगेको छ । देशमा तरकारीवालीको तस्बिर भइरल भएको छ । क्यान्सरवाली सुजु दिदीको क्यान्सरले पनि काठमाडौंको पारो चढेको छ । सायद यसले धेरैको प्रेसर पनि बढेको छ । लोकमानमय भएको छ लोकतन्त्र । यस्तो बेलामा एउटा निमुखा, टुहुरो र झारपात नेपालीको कुरा गौण हुन पनि सक्छ । या यस्ता कुराहरू महत्त्वहीन हुन पनि सक्छन् । सुजु दिज्युलाई क्यान्सरको उपचारका लागि मन्त्रीप्रधानमन्त्रीज्यूले सहयोग रकम ५० लाख उपलब्ध गराउने निर्णय गर्नुभन्दा केही दिन अघि अर्थात् कात्तिक १९ गते शुक्रबारको दिन थियो त्यो । भक्तपुर क्यान्सर अस्पतालको बेड नं २०३ । आँसुले टल्केका एक जोर आँखा । कपाल झरेको एक थान खप्पर । ख्याउटे अनुहार । हातभरि स्लानइनका तार र घुँडामा लोहोरो जत्रो मासुको डल्लो । यस्तै अवस्था थियो महेश बस्नेतको । उसका आँखामा चिन्तै चिन्ताका रेखा दौडिरहेका थिए । भविष्यको चिन्ता । पढाइको चिन्ता । आमाको चिन्ता । भाइको चिन्ता । सबैभन्दा ठूलो आफ्नै उपचारको चिन्ता । कक्षा १० मा अध्ययनरत मेरो एउटा ज्ञानी विद्यार्थी महेश बस्नेत क्यान्सर लागेर अस्पतालको बेडमा लडिरहेको कुरा सुनेर भेट्न पुगेको थिएँ म । ऊ केमोथेरापीको डोजले शिथिल, जीर्ण र दर्दनाक देखिन्थ्यो । महेशका बारेमा मलाई थप कुरा जान्न मन लाग्यो । ऊ पनि दुःख बाँड्ने कोही खोजिरहेको थियो सायद । यस्तो थियो महेशको कथाः हाम्रो घर दोलखाको चरीकोटमा हो । कुरा २०६१ साल फागुन १६ गतेको हो । म पाँच वर्षको थिएँ । घरमा ज्यादै नराम्रो खबर आयो । बुबा बारामा अवस्थित अमलेखगन्जको प्रहरी शिक्षालयमा कार्यरत हुनुहुन्थ्यो । माओवादी आक्रमणमा परी बुवाको मृत्यु भएछ । तीन वर्षको भाइ र म टुहुरा भयौं । आमाको सिउँदो लुटियो । बाबाको याद आउँदा हामी धेरै रुन्थ्यौं । आमाले हामीलाई धेरै सम्झाउनु हुन्थ्यो । अलि ठुलो हुँदै गएपछि कहिलेकाहीँ आमाले सान्त्वना दिने क्रममा भन्नुहुन्थ्यो'धेरै पढेर बाबाको सपना अब तिमीले पूरा गर्नुपर्छ ।' तर पढ्ने कसरी ? सायद हाम्रो आर्थिक अवस्था ज्यादै नाजुक थियो । यसबीचमा ममीले गर्नुभएको दुःखको हामीलाई राम्रै अन्दाज छ । ममीले के गर्नु भएन हाम्रा लागि ? गिटी कुट्नुभयो । इँटा बोक्नु भयो । बालुवा चाल्नु भयो । प्लास्टर गर्ने ठाउँमा मसला घोल्ने काम गर्नुभयो । गाडामा तरकारी बेच्नेदेखि निजी अफिसमा झाडु लगाउने कामसम्म गर्नुभयो । ममीले यी सबै काम हामीलाई हुर्काउन र पढाउनका लागि गर्नुभएको थियो । यस्तो दुःख गरेर ममीले मलाई कक्षा १० र भाइलाई कक्षा ८ मा पुर्याउनु भयो । यसै वर्ष म १० कक्षामा पुगेँ । आगामी चैत महिनामा हुने एसएलसी परीक्षाका लागि सुरुदेखि नै म मेहनत गरिरहेको थिएँ । असारको १५, १६ गतेदेखि मेरो देब्रे घुँडामा पीडा महसुस भयो । सानो डल्लो दुख्दै र बढ्दै गयो । साउन महिना लाग्दा नलाग्दै हामी जचाउन गयौं । सबै रिपोर्ट हेरेपछि डाक्टरले ममीलाई अलि पर बोलाउनुभयो । डाक्टरले ममीलाई विस्तारै भनेको कुरा मेरो कानमा आएर ठोक्कियो । 'सुन्ने हिम्मत गर्नुहोस्, तपाईंको छोरालाई क्यान्सर भइसकेको छ । खुट्टो काट्नुपर्ने पनि हुन सक्छ ।' यति सुनेपछि मलाई अस्पताल पूरै घुमेजस्तो लाग्यो । चक्कर लागेर आयो । बसौं कि उठौँ या चिच्याऊँ जस्तो भयो । मैले ममी उता सुँक्कसुँक्क गरेको सुनेँ । मैले अब ममीलाई सम्झाउनु कि आफैं रुनु ? आफ्नो कर्म सम्झेँ । भाग्य सम्झेँ । मारिएका बुवाको मुहार सम्झेँ । आफैंलाई चिथोर्न कोपर्न मन लाग्यो । तर मैले त्यसो गर्न सकिनँ । कम्तीमा भाइ र ममीका लागि भए पनि मैले धैर्य गर्नुपर्छ भन्ने लाग्यो । एक छिनपछि ममी हाँसेजस्तो गर्दै भित्र छिर्नुभयो । 'कान्छा तँलाई निको हुन्छ रे । जाऊँ हिँड घर । अब तँलाई अर्कै अस्पतालमा लैजाने ।' यसोभन्दा ममीको आवाज काँपेको थियो । मैले एकचोटि मेरो खुट्टेलाई हेरेँ । अनि ममीको मुहारलाई । घाउ मेरो खुट्टामा थियो तर पीडाचाहिँ ममीको मुहारमा । हो म क्यान्सर रोगी हुँ । घाउ खप्नै नसक्ने गरी चरचरी दुख्छ । बुबाको याद बेस्कन आउँछ । अस्पतालको बेडमा छटपटाइरहेको बेलामा घाउले भन्दा बुवाको यादले बढी पीडा हुँदो रहेछ । हुन त मेरा बुबा कुनै शोषक, सामन्त र भ्रष्ट व्यक्ति हुनु हुन्थेन । न त ठग र लुटेरा नै । हामीलाई पाल्ने र पढाउने समस्याबाट मुक्ति दिलाउनका लागि नै सायद प्रहरीमा जागिर खानु भएको थियो । यस्तो बेलामा झन् बाबाको याद आउँदो रहेछ । 'बाबु कस्तो छ तिमीलाई' भनेर मेरो टाउको मुसार्ने बुनाको हातको झल्को लाग्छ मलाई । ममी भन्नुहुन्छ, बुवा मरेपछि उहाँको ज्यानको मूल्य साढे सात लाख आएको थियो रे । त्यो साढे सात हामीलाई 'साढे सातको दशा' बोकेर आएको रहेछ । अहिले मेरो उपचार गर्न १८२० लाख लाग्ने अनुमान डाक्टरले गरेका छन् । हाम्रो अन्य जायथेथा पनि केही छैन । गाउँमा भएको घर पनि भूकम्पले भत्किएको छ । ममी भन्नुहुन्छ, बुवा मरेपछि उहाँको ज्यानको मूल्य साढे सात लाख आएको थियो रे । त्यो साढे सात हामीलाई 'साढे सातको दशा' बोकेर आएको रहेछ । अहिले मेरो उपचार गर्न १८२० लाख लाग्ने अनुमान डाक्टरले गरेका छन् । हाम्रो अन्य जायथेथा पनि केही छैन । गाउँमा भएको घर पनि भूकम्पले भत्किएको छ । स्कुलका सर मिस, साथी र गुरूहरूले केही रकम चन्दा उठाएर पठाउनु भएको छ । त्यसले एकदुई चोटीलाई केमो दिन पुग्छ होला । हो म बाँच्न चाहन्छु । पढ्न चाहन्छु । अझै पनि केही गरेर देखाउने आँट मरेको छैन तर उपचार गर्न आवश्यक पर्ने यो खर्चको पहाड हामीले कहाँबाट जम्मा गर्ने होला ? अहिले मलाई लाग्छ गल्ती मेरै बुवाको हो । मेरो बुवा पनि डन, लुटेरा, ठग, तस्कर या दलाल भएको भए यो देशमा उहाँको इज्जत हुन्थ्यो होला । उस्तै परे कुनै पार्टीले सांसद पदको टिकट नै दिन्थ्यो होला । कि त खाडीतिर गएको भए पनि यसरी मर्नु पर्ने थिएन होला । आखिर हामीलाई यो दुःखको भुमरीमा पारेर बुवा जानुभयो । मैले सहयोगको आशाले माननीय स्वास्थ्यमन्त्री गगन थापाज्यूलाई पनि पत्र पठाएको थिएँ । त्यसको केही जवाफ आएन । बिचरा उहाँलाई पनि समस्या छ । भीआईपी र ठूलाबडालाई हेर्ने कि हामीजस्ता झारपात र कीराफट्याङ्ग्रालाई । हे प्रचण्ड सरकार ! मेरो बुवा तपाईंहरूकै कारणले मर्नुभएको हो । जनयुद्धमा मेरो बाबाजस्तै धेरै गरिब कमरेडहरू पनि मरेका थिए । मलाई उदाहरण दिन सक्नुहुन्छ कि त्यहाँ हुनेखाने कुन कामरेडको मृत्यु भयो ? चाहे आर्मी पुलिस होस् या चाहे माओवादी होस् मर्ने भनेका सबै गरिबका छोराछोरीहरू नै हुन् । अनि त्यसको मूल्य हामीजस्ता टुहुराले कहिलेसम्म चुकाउनुपर्ने हो ? हे सरकार ! म पनि यो देशको नागरिक हुँ । म निको हुन चाहन्छु । एसएलसी दिन चाहन्छु । अब म के गरौं, मरौं कि बाँचौं ? मेरा बुवा मर्दा प्राप्त भएको रकमले पनि मेरो उपचार गर्न पुग्दैन । हे प्रधानमन्त्री, गृहमन्त्री र स्वास्थ्यमन्त्रीज्यू ! म मरेँ भने मेरो लासको मूल्य कति हो ? मेरो लासमा तपाईं कीराफट्याङ्ग्राको ट्याग लगाउन चाहनुहुन्छ कि मानिसको ? उत्तर पर्खिरहेको छु । कृपया समय छोटो छ, उत्तर छिट्टै पाऊँ ।' महेशले रुँदै भनेको थियो 'सर यति कुरा सबैलाई सुनाई दिनुहोला है प्लिज !' मैले सुनाइदिएँ । आगे सरकारको निगाहा ।"
नदबाइयोस् मेरो आवाज,"म को त ? म अर्पणा बस्नेत एक गृहिणी र पेसागत हिसाबले एक डाक्टर । आमा, दिदी, बहिनी, छोरी । अनि नेपाल आमा र नेपालीकी छोरी । म बिरामी हेर्ने काम गर्छु । किताब लेख्छु र कहिलेकाहीँ आक्कलझुक्कल पत्रिकामा पनि लेख्छु । कहिलेकाहीँ गीत पनि लेख्छु । भर्खर फलन इन् लभ' उपन्यास लेखिसकेँ, इडिटिङ हुँदैछ । सबैलाई आग्रह गर्छु, पढ्नु होला है । एउटा नेपाली नागरिकले त्यसमा पनि एउटा सचेत महिलाले कसरी र के गर्दै दिन बिताइरहेकी छन् त्यसबारे एउटा काल्पनिक कथा छ, त्यसमा । मन पराउनु हुनेछ त्यो मेरो दावा हो । म आश्वस्त गर्न चाहन्छु सबैलाई म पार्टी वा राजनीतिक संस्थासँग आबद्ध छैन । यद्यपि पारिवारिक राजनीतिक पृष्ठभूमि छ मेरो । कांग्रेसी रगत छ ममा । किन नहोस् हजुरबुवा तारणीप्रसाद कोइराला र बीपी कोइराला भएपछि ? रगत जाँचेको छैन तर पक्कै कांग्रेसी नै छ । कांग्रेसकोे सक्रिय सदस्यता लिएँ तर कहिले त्यसको अफिस जान सकिनँ । राष्ट्रिय महत्वका विषयमा अलमल अलमल गरेको कांग्रेसले कतै मलाई नै किच्छ कि जस्तो लाग्छ । भारको बोध हुन्छ । स्वर्गमा बीपी बाबा, शैलजा दिदी के भन्नुहोला भन्ने पनि पीर लाग्छ । त्यसैले राजनीति नगरे पनि लेख लेख्ने चै जमर्को गर्दैछु, त्यो पनि संविधानका महत्वपूर्ण मुद्दामा आफूलाई सीमित राख्दै । संशोधन हुन लागेको संविधानमा मेरो पनि मागभन्दा प्रश्न आउँला तिमी त्यस्तो माग राख्ने को हौ ? म यस देशको नागरिक र बोल्न नसकिरहेका नेपालीहरूको आवाज । त्यस अर्थमा मैले बहुसंख्यक नेपालीलाई प्रतिनिधित्व गर्दछु । १ राजसंस्थाको पुनस्र्थापनाः यो व्यक्तिको पक्षमा राखिएको माग हैन । ज्ञानेन्द्र चाहियो या चाहिएन भनेको पनि हैन । राजसंस्था चाहियो । बीपीको मान्यतामा, अधिकांश मौन नेपालको बुझाइमा त्यो अनेकतामा एकताको प्रतीक हो, राजनीतिक स्थायित्वको लागि आवश्यक संस्था हो र परम्परागत नेपालमा अभिभावकीय भूमिका खेली रहनुपर्छ त्यो संस्थाले । २ बैद्धिक सनातन हिन्दु राष्ट्र चाहियोः यो शिवको देश हो । उनको घर हो । उनी वि श्राम गर्न नेपाल आउँछन् भन्ने मेरो विश्वास छ । र धेरैको मान्यता छ सगरमाथामा ध्यान गर्छन् । रारामा डुबुल्की लगाउँछन्, शिव । नेपालबाट हिन्दु' पहिचान गयो भने संसारबाट हिन्दु मान्यता र आदर्श लोप हुने डर छ । त्यसलाई जगेर्ना गर्ने या लोप हुन नदिने दायित्व हामी आजका नागरिकको हो । त्यसैले ठूलो स्वर गरी भनौ र दिन दिनै भनौं बैद्धिक सनातन हिन्दु राष्ट्र चाहियो । घरघरबाट आवाज उठाऔं । महिला, दिदी, बहिनी, आमा, छोरी सबैजनाले माग गरौं हिन्दु राष्ट्र चाहियो । ३ नेपाल बुद्धको नि घर होः हाम्रो हिन्दु धर्ममा भगवान् गौतम बुद्धलाई विष्णुको अवतार मानिन्छ । स्वयम्भू बौद्धधर्मको संरक्षण हिन्दु राष्ट्रबाट मात्र सम्भव छ । अधर्मी व्यवस्थाबाट कुनै पनि धर्म संरक्षित हुन सक्तैन । ४ नेपाल पार्वतीको पनि घर होः पार्वतीको मर्यादा हामी नेपालीले संरक्षण गर्नुपर्ने देखिन्छ । हिमालकी छोरी पार्वतीले पनि ध्यान गर्ने ठाउँ या माइती हो नेपाल । अहिन्दु या गैरहिन्दुले नेपाल र पार्वतीको अन्तरसम्बन्ध र अन्योन्याश्रित सम्बन्ध बुझ्दैनन् । त्यो नबुझ्नेको हातमा नेपालको मौलिक पहिचान संरक्षित र सुरक्षित रहँदैन । ५ संघीयता चाहिएनः नेपालमा अहिले लाद्न खोजिएको आयातित संघीयता हो, कृष्णप्रसाद महराको शब्दमा । बरु विकेन्द्रीकरण चाहियो । त्यसको लागि चाँडोभन्दा चाँडो स्थानीय निर्वाचन गराउनु पयो । आयातित र जातीयतामा आधारित संघीयता गर्नु भन्या गृहयुद्ध निम्त्याउनु हो । बीपी कोइरालाका सुपुत्र प्रकाश कोइराला भन्नुहुन्छ सानो मुलुकमा संघीयताको के काम ? बरु विकेन्द्रीकरण भए हुन्थ्यो । जुन पहिला थियो । चौथो मागः नागरिकताः प्रकाश कोइरालाका अनुसार नागरिकतासँग नेताहरूले खेलवाड नै गरिराखेका छन् । २०६३ पछि बाँडिएका ४० लाख नागरिकताको रेकर्डसम्म सरकारसँग छैन । कसलाई दिइयो त्यो नागरिकता ? मेरो माग अब नागरिकता नबाडियोस् । र पहिले बाँडिएको नागरिकताको छानबिन होस् । फेरि पनि यो आवाजविहीन आम नेपालीकै माग, भावना र अभिव्यक्ति हो । यसलाई आम पाठक, राजनीतिक दलहरू र सरकारले त्यही रूपमा बुझ्न, मनन् गर्न र कार्यान्वयन गर्न आवश्यक छ । डा बस्नेत टिचिङ अस्पताल, महाराजगन्जमा कार्यरत छन् ।"
आत्मविश्वासी नेपाललाई जापानी टोलीको चुनौती,"काठमाडौः दुई देशबीचको कूटनीतिक सम्बन्ध स्थापना भएको ६० औं वर्षगाँठको अवसर तथा गत वर्षको विनाशकारी महाभूकम्पका पीडितहरूका लागि सहयोग जुटाउने उद्देश्यसहित हुन लागेको च्यारिटी' खेलमा हालै सोलिडारिटी कप जितेर फर्किएको नेपाली राष्ट्रिय फुटबल टोलीले शनिबार फ्रेन्ड्स अफ जापानसँग प्रतिस्पर्धा गर्दै छ । फ्रेन्ड्स अफ जापानमा जे लिगसहित युरोपेली लिगको अनुभव बटुलिसकेका खेलाडीहरू सहभागी छन् । जापानी टोलीमा सन् २००२ मा जापान र दक्षिण कोरियाले संयुक्त रूपमा आयोजना गरेको फिफा विश्वकपमा प्रतिस्पर्धा गरेका टोडा काजुयुकी छन् । काजुयुकीले इङ्लिस क्लब टोटनहाम हर्टस्परबाट समेत व्यावसायिक फुटबल खेलेका थिए । काजुयुकीले आफूहरू नेपालमा जितकै लागि खेल्ने बताए । मैले नेपाली टोलीले सोलिडारिटी कपमा ब्रुनाई र लाओसविरुद्ध प्रतिस्पर्धा गरेको हेरेको छु', शुक्रबार आयोजित पत्रकार सम्मेलनमा काजायुकीले भने, हामीले त्यहीअनुसार तयारी गरेका छौं । हामी नेपालसँग प्रतिस्पर्धा गर्न तयार छौं ।' जापानी टोलीका कप्तान योसुके नोजावाले पनि कुनै समयका आफ्ना प्रशिक्षक ग्योतोकु कोजीको टोलीविरुद्ध प्रतिस्पर्धा गर्न पाउँदा खुसी लागेको बताए । म युवा हँुदा प्रशिक्षक ग्योको नेतृत्वमा खेलेको थिए । यो अवस्थामा फेरि उनकै टोलीविरुद्ध प्रतिस्पर्धाका लागि तयार हँुदै छ', कप्तान नोजावाले भने, हामीले यो खेललाई हल्का रूपमा लिएका छैनौं । हामी जितकै लागि खेल्ने छौं ।' नेपाली टोलीका प्रशिक्षक कोजीले आफ्नो टोली पनि प्रतिस्पर्धाका लागि तयार रहेको बताए । जापानी टोलीविरुको खेलका लागि आफ्नो टोलीमा कुनै दबाब नरहेको उनले बताए । केही खेलाडी चोटग्रस्त छन् । तर हामी जितका लागि सक्षम छौं', प्रशिक्षक कोजीले भने, हामीले भर्खरै पनि उत्कृष्ट प्रदर्शन गर्दै सोलिडारिटी कप जितेर फर्किएका छौं । यो खेल पनि हाम्रा लागि महŒवपूर्ण छ । हामी यो खेल पनि जित्न चाहन्छौं ।' यस्तै नेपाली टोलीका कप्तान अनिल गुरुङले पनि मैत्रीपूर्ण खेलका लागि टोली तयार रहेको बताए । हामीले एउटा प्रतियोगिताको सफलतासहित देश फर्किएका छौं । अनुभवी खेलाडी रहेको जापानी टोलीविरुद्ध जित हात पार्दै सोलिडारिटी कप जितेको खुसीयालीमा अर्काे खुसीयाली थप्ने छौं', अनिलले भने । सातदोबाटोस्थित एन्फा कम्प्लेक्समा हुने खेल दिनको २ बजेपछि सुरु हुनेछ । खेल एक जापानी एनजीओ कलरबाथ र अखिल नेपाल फुटबल संघ (एन्फा) को संयुक्त आयोजनामा हुन लागेको हो ।"
जापानविरुद्ध शानदार जित : नवयुग बने हिराे,काठमाडौंः नेपाल र जापानबीचको मैत्रीपूर्ण फुटबलमा नेपालले शानदार जित निकालेको छ। राजधानीको सातदोबाटोस्थित एन्फा कम्प्लेक्समा सम्पन्न मैत्रीपूर्ण फुटबललमा पहिलो हाफ बराबरीमा सकिएको थियो । नेपालको जितका लागि दोस्रो हाफमा नवयुग श्रेष्ठले उत्कृष्ट गोल गरे । ५६ औँ मिनेटमा नवयुगले गरेको गाेल नै नेपालको जितका लागि निर्णायक बन्यो । नेपालले खेल अवधिभर जापानलाई पूर्णरुपमा प्रतिरक्षा गरेर शानदार जित निकालेको हो । नेपाली टोलीसामु जापानी टोली निक्कै दबाबमा मैदानमा उत्रिएको थियो । दुई देशबीचको कूटनीतिक सम्बन्ध स्थापना भएको ६० औं वर्षगाँठको अवसर नेपाल र जापानबीच मैत्रीपूर्ण फुटबल सम्पन्न भएको हो । गत वर्षको विनाशकारी महाभूकम्पका पीडितहरूका लागि सहयोग जुटाउने उद्देश्यसहित सोलिडारिटी कप जितेर फर्किएको नेपाली राष्ट्रिय फुटबल टोली फ्रेन्ड्स अफ जापानबीच प्रतिस्पर्धा भएको हो । फ्रेन्ड्स अफ जापानमा जे लिगसहित युरोपेली लिगको अनुभव बटुलिसकेका खेलाडीहरू सहभागी थिए । जापानी टोलीमा सन् २००२ मा जापान र दक्षिण कोरियाले संयुक्त रूपमा आयोजना गरेको फिफा विश्वकपमा प्रतिस्पर्धा गरेका टोडा काजुयुकी थिए । काजुयुकीले इङ्लिस क्लब टोटनहाम हर्टस्परबाट समेत व्यावसायिक फुटबल खेलेका थिए । भिडियो: एनटिभी प्लस
डेब्यु' खेलमै चम्किए ग्रान्डहोम र राभल,"क्राइस्टचर्चः न्युजिल्यान्ड र पाकिस्तानबीचको पहिलो टेस्ट क्रिकेटको दोस्रो दिन शुक्रबार दुवै टोलीका गरी १३ विकेट खसेको छ । पहिलो दिन बिहीबारको खेल वर्षाका कारण एक बल पनि नखेली रद्द भएको थियो । टस हारी पहिले ब्याटिङको निम्तो पाएको भ्रमणकारी टोली पाकिस्तान पहिलो पालीमा केवल एक सय ३३ रनमा अलआउट भयो । जवाफी ब्याटिङमा ओर्लिएको घरेलु टोली न्युजिल्यान्डले पनि दोस्रो दिनको खेल समाप्त हुँदासम्म एक सय चार रन जोड्दै तीन विकेट गुमाइसकेको छ । न्युजिल्यान्डका ओपनर ब्याट्सम्यान जित राभल अविजित ५५ रन बनाउँदै क्रिजमा छन् भने हेनरी निकोल्सले २९ रन बनाएर उनलाई साथ दिइरहेका छन् । केवल ४० रनको कुल स्कोरमा तीन महत्वपूर्ण विकेट खसेपछि केही सम्हालिएर खेलेका राभलले एक सय आठ बलको सामना गरी सात चौका प्रहार गरेका छन् । निकोल्सले पनि ५७ बलको सामना गरी चार चौका प्रहार गरेका छन् । घरेलु टोलीका अर्का ओपनर ब्याट्सम्यान टम लाथम एक रनको व्यक्तिगत स्कोरमा पेभेलियन फर्किएका थिए । कप्तानसमेत रहेका केन विलियम्सन पनि चार रनभन्दा अगाडि बढ्न सकेनन् । अनुभवी ब्याट्सम्यान रोस टेलर पनि व्यक्तिगत खातामा ११ रन जोड्दै पेभेलियन फर्किएका थिए । पाकिस्तानी बलर मोहम्मद आमिर, सोहेला खान र राहत अलीले एकएक विकेट लिए । यसअघि पहिले ब्याटिङ गरेको पाकिस्तानलाई अत्यन्तै सस्तोमा समेट्ने क्रममा न्युजिल्यान्डका बलर कोलिन डे ग्रान्डहोम एक्लैले ६ विकेट लिएका थिए । उनले १५५ ओभर बलिङ गर्दै पाँच मेडनको सहायताले केवल ४१ रन खर्चिए । न्युजिल्यान्डका दुई खेलाडी ग्रान्डहोम र राभलको यो डेब्यु' टेस्ट हो । अर्का किविज बलर टिम साउथी र ट्रेन्ट बोल्टले पनि दुईदुई विकेट हात पारे । पाकिस्तानका कुनै पनि ब्याट्सम्यान लामो समयसम्म क्रिजमा टिक्न सकेनन् । पाकिस्तानका लागि कप्तान मिसबाह उल हकले सर्वाधिक ३१ रन बनाए । ओपनर ब्याट्सम्यान सामी अस्लमले १९ रन बटुले भने असाद सफिकले १६ रन थपे । अर्का ओपनर अजहर अली पनि १५ रन बनाउँदै पेभेलियन फर्किए । पाकिस्तानका अन्य ब्याट्सम्यानले दोहोरो संख्यामा रन बनाउन सकेनन् । पाकिस्तानले अतिरिक्त रूपमा २० रन पाएको थियो ।"
नेपाल र जापानबीचको मैत्रीपूर्ण फुटबलः नेपालः १ जापानः शून्य (लाइभ),"काठमाडौः दुई देशबीचको कूटनीतिक सम्बन्ध स्थापना भएको ६० औं वर्षगाँठको अवसर नेपाल र जापानबीच मैत्रीपूर्ण फुटबल पहिलो हाफ बराबरीमा सकिएकाे छ । गत वर्षको विनाशकारी महाभूकम्पका पीडितहरूका लागि सहयोग जुटाउने उद्देश्यसहित सोलिडारिटी कप जितेर फर्किएको नेपाली राष्ट्रिय फुटबल टोलीले अहिले फ्रेन्ड्स अफ जापानसँग प्रतिस्पर्धा गरिराखेको छ । फ्रेन्ड्स अफ जापानमा जे लिगसहित युरोपेली लिगको अनुभव बटुलिसकेका खेलाडीहरू सहभागी छन् । जापानी टोलीमा सन् २००२ मा जापान र दक्षिण कोरियाले संयुक्त रूपमा आयोजना गरेको फिफा विश्वकपमा प्रतिस्पर्धा गरेका टोडा काजुयुकी छन् । काजुयुकीले इङ्लिस क्लब टोटनहाम हर्टस्परबाट समेत व्यावसायिक फुटबल खेलेका थिए । काजुयुकीले आफूहरू नेपालमा जितकै लागि खेल्ने बताए । जापानी टोलीका कप्तान योसुके नोजावाले पनि कुनै समयका आफ्ना प्रशिक्षक ग्योतोकु कोजीको टोलीविरुद्ध प्रतिस्पर्धा गर्न पाउँदा खुसी लागेको बताए । नेपाली टोलीका प्रशिक्षक कोजीले आफ्नो टोली पनि प्रतिस्पर्धाका लागि तयार रहेको बताए । जापानी टोलीविरुको खेलका लागि आफ्नो टोलीमा कुनै दबाब नरहेको उनले बताए । केही खेलाडी चोटग्रस्त छन् । तर हामी जितका लागि सक्षम छौं प्रशिक्षक कोजीले भने, हामीले भर्खरै पनि उत्कृष्ट प्रदर्शन गर्दै सोलिडारिटी कप जितेर फर्किएका छौं । यो खेल पनि हाम्रा लागि महत्वपूर्ण छ । हामी यो खेल पनि जित्न चाहन्छौं । यस्तै नेपाली टोलीका कप्तान अनिल गुरुङले पनि मैत्रीपूर्ण खेलका लागि टोली तयार रहेको बताएका छन् । नेपाल र जापानबीको मैत्रीपूर्ण खेला सातदोबाटोस्थित एन्फा कम्प्लेक्समा सुरु भइसकेको छ । खेल एक जापानी एनजीओ कलरबाथ र अखिल नेपाल फुटबल संघ (एन्फा) को संयुक्त आयोजनामा हुन लागेको हो । भिडियो: एनटिभी प्लस :"
इङ्ल्यान्डको कमजोर सुरुवात,"नयाँ दिल्लीः इङ्ल्यान्डले भारतविरुद्धको दोस्रो टेस्टमा कमजोर सुरुवात गरेको छ । इङ्ल्यान्डले दोस्रो दिन शुक्रबारको खेल सकिँदासम्म आफ्नो पहिलो पालीमा पाँच विकेट गुमाएर एक सय तीन रन जोडेको छ । यसअघि पहिलो पालीमा भारतले चार सय ५५ रन जोडेको थियो । इङ्ल्यान्ड पहिलो पालीमा भारतभन्दा अझै तीन सय ५२ रनले पछाडि छ । इङ्ल्यान्डको पालीमा जोए रुटले ५३ रन जोडे । हसिब हमिदले १३, बेन डुकेट पाँच, कप्तान एलेस्टर कुकले दुई र मोइन अलीले एक रन जोडेर आउट भए । भारतका बलर रविचन्द्रन आश्विनले दुई तथा मोहम्मद सामी र जयन्त यादवले एकएक विकेट लिए । चार रन जोड्दा पहिलो विकेट गुमाएको इङ्ल्यान्डले दोस्रो विकेटका लागि ४७ रनको साझेदारी गरेको थियो । दिनको समाप्तिमा बेन स्टोक्स र जोनी बेयरस्ट समान १२ रनमा अविजित छन् । यसअघि पहिलो टेस्टमा इङ्ल्यान्डले सानदार ब्याटिङ गरेको थियो । भारतले चार विकेटको क्षतिमा तीन सय १७ रनको स्थितिबाट दोस्रो दिन आफ्नो पहिलो पाली अगाडि बढाएको थियो । कप्तान विराट कोहली १६ रन थप्दै एक सय ६७ रनमा आउट भए । शुक्रबार रविचन्द्रन आश्विनले ५८, जयन्त ३५ रन जोडेर आउट भए । रिद्धिमान साहले तीन रन जोडे भने रवीन्द्र जडेजाले खाता खोल्न सकेनन् । कोहली र आश्विनबीच चौथो विकेटका लागि ६८ रनको साझेदारी भयो । भारतको पालीमा पहिलो दिन चेतेश्वर पुजाराले एक सय १९, मुरली विजयले २० रन जोडेका थिए । अर्का ओपनर लोकेश राहुुलले खाता खोल्न सकेका थिएनन् । इङ्ल्यान्डका बलर मोइन अली र जेम्स एन्डर्सनले तीनतीन विकेट हात पारे । अदिल रसिदले दुई तथा स्टुवार्ट ब्रोड र बेन स्टोक्सले एकएक विकेट लिए । पाँच खेलको शृंखलाअन्तर्गत पहिलो खेल बराबरीमा सकिएको थियो ।"
जापानविरुद्ध नेपालको अग्रताः नवयुगले गरे उत्कृष्ट गोल,काठमाडौंः नेपाल र जापानबीचको मैत्रीपूर्ण फुटबलमा नेपालले अग्रता लिएको छ । सातदोबाटोको एन्फा कम्लेक्समा जारी मैत्रीपूर्ण खेलको दोस्रो हाफमा स्ट्राइकर नवयुक श्रेष्ठले नेपाललाई अग्रता दिलाएका हुन् । खेलको ५६ औँ मिनेटमा नवयुगले उत्कृष्ट गोल गरे ।

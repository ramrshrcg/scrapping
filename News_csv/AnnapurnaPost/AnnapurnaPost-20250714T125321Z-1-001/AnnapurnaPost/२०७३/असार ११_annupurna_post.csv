शीर्षक,विवरण
नक्कली डाक्टरहरू !,"जीवन बचाउने कोसिसमा लागिपर्ने चिकित्सकलाई समाजले सम्मान गरेको हुन्छ। भगवान्को उपमा पाउने उनीहरूले पनि बदमासी गर्छन् र याचना गरिरहेका जीवनमाथि घात गर्छन् भन्नेमा जोकोहीलाई विश्वास लाग्दैन। तर, आफैंले देखेका उनीहरूका झूठमा पनि विश्वास गर्न मुस्किल पर्छ। नेपाल प्रहरीको केन्द्रीय अनुसन्धान ब्युरो (सीआईबी)ले लामो अनुसन्धानपछि आयातीत शैक्षिक प्रमाणपत्रका आधारमा चिकित्सक बनेर सानसँग बाँचिरहेकाहरूलाई हिरासतमा ठिंग्याउन थालेपछि त्यो विश्वास एकाएक खस्किँदै गएको छ। मानवीय सेवासँग प्रत्यक्ष जोडिने गरेका चिकित्सक समेतले आफ्नो योग्यताको प्रमाणपत्र नक्कली बनाएको सुन्दा आमजनतालाई खिन्न पार्छ। हरेक क्षेत्र र तहमा शुद्धीकरणको आवश्यकता परेको भन्दै बौद्धिक जमातले आवाज उठाएको लामो समय भयो। सबैभन्दा परोपकारी र पारदर्शी भनिएको चिकित्सा पेसासमेत धमिलिन पुगेपछि त्यो आवाज अझ सशक्त बन्न पुगेको छ। यस पेसामा आबद्ध केही चिकित्सक सेवाभन्दा बढी व्यापारमुखी भएपछि र गरिबबाटै लुट्न पल्किएपछि उक्त आवाज बलियो हुनु स्वाभाविक हो। खासगरी प्रजातन्त्रको पुनस्र्थापनापछि नेपाली स्वास्थ्य क्षेत्रमा राम्रा कामसँगै केही डरलाग्दा विकृति पनि देखा परे। हरेक क्षेत्रमा जस्तै नेपालबाट स्वास्थ्य विषयमा अध्ययन गर्न भारत पुग्नेहरू एकाएक बाक्लिए। अब सीआईबी कमजोर भयो भने नेपाली स्वास्थ्य क्षेत्रको शुद्धीकरण कहिल्यै हुनेछैन। त्यो बेला सबैभन्दा बढी चार्म चिकित्सा क्षेत्रमै भएकाले पनि नेपालीहरू भारत पुगेर अध्ययन गर्नुलाई प्रतिष्ठाका रूपमा लिइयो। सन् १०९० देखि २००० सम्म तराईमा दाइजो धेरै पाउने लोभ, हिमालपहाडमा प्रतिष्ठा कमाउने र चिकित्सक नै बुहारी र ज्वाइँ पाउने आशामा धेरै अभिभावकले घरबारी बन्धक बनाएर पनि छोराछोरीलाई चिकित्सक बनाउने सपना बटुल्दै अध्ययन गर्न भारत पठाउने लहर चल्यो। कतिपय एसएलसीपछि एकैपटक रसियाजस्ता मुलुकमा एमबीबीएस अध्ययन गर्न पुगे। विदेशी डिग्रीलाई नेपालमा मान्यता प्रदान गर्न कतिपय चिकित्सक आदालत नै धाए। त्यति बेला नेपालमा कक्षा ११ र १२ मा राम्रो अंक प्राप्त गर्न नसकेका र अनुत्तीर्ण कतिपयले भारतबाट नक्कली प्रमाणपत्र बनाएर ल्याएको रहस्य अहिले आएर बल्ल खुल्दैछ। नेपाली चिकित्सकको योग्यता र गुणस्तरमाथि उठेको प्रश्न यसपटक नयाँ भने होइन। यसमा छानबिन हुन थाल्नुलाई भने नौलो भन्न सकिन्छ। चिकित्सक पनि कमाउ धन्दामा लाग्न थाले र उनीहरूले अध्ययन अनुसन्धानको पाटो बलियो नबनाई बिरामीको नाडी छामिरहेको बारे जानकार भएर पनि नेपाल मेडिकल काउन्सिल, स्वास्थ्य मन्त्रालयजस्ता नियमन निकाय बहानाबाजीमा सधैं निरीह बने र राजनीतिक हस्तक्षेपकारीले उनीहरूलाई उठ्न पनि कहिल्यै दिएनन्। सरकार परिवर्तनसँगै फेरिने स्वास्थ्यमन्त्री र स्वास्थ्यमन्त्री फेरिएसँगै बदलिने काउन्सिलका अध्यक्षहरूले नियमन निकायलाई राजनीतिक अखडामात्रै बनाए। चिकित्सकको योग्यता, दक्षता र जनताको चाहनाबारे बुझ्ने चेष्टा कहिल्यै गरेनन्। यसका कारण चिकित्सा सेवाजस्तो मर्यादित पेसामा बदमासी गर्नेहरू एकाएक मौलाउन पुगेका हुन्। कतिसम्म भने लापरबाहीपूर्ण तरिकाले बिरामीलाई मृत्युको सजाय दिने चिकित्सकबारे छानबिन गर्नसमेत काउन्सिलका खुट्टा काँप्न थालेपछि प्रहरी आफैंले यो क्षेत्रमा हात हाल्न बाध्य भएको हो तर अहिले आफू पनि केही गर्न नसक्ने र गर्न लाएकालाई पनि छेक्ने प्रवृत्ति काउन्सिलमा आबद्ध वा बाहिरका केही चिकित्सकमा हावी भएको छ। ९० को दशकयता नेपालमा चिकित्सक बन्ने क्रम यसरी वृद्धि भयो कि काउन्सिल आफैंले यसको यकिन तथ्यांकसमेत निकाल्न सकेको छैन। उनीहरूले दिइरहेको सेवाबारे सोच्ने फुर्सद कसरी हुन्थ्यो उसलाई ? वर्तमान स्वास्थ्यमन्त्रीले ठूलै आँटका साथ यसपालि प्रहरीलाई चिकित्सकको योग्यतामाथि छानबिन गर्ने र उनीहरूलाई कारबाही गर्ने अख्तियारी दिएर बहादुरी देखाएका छन्। उनले साथ नदिएको भए प्रहरीले चिकित्सकको प्रमाणपत्रमाथि छानबिनको काम अघि बढाउन सक्थेन र धमाधम चिकित्सकका कर्तुत बाहिर आउने पनि थिएन। गत साता एकैपटक ३६ जना, त्यो पनि नाम कमाएका र नाम चलेको संस्थामा आबद्ध चिकित्सकलाई सीआईबीले गिरफ्तार गरेपछि नेपाली स्वास्थ्य क्षेत्रको भायनक तस्बिवर सतहमा आएको छ। सम्मानित पेसाभित्रको यो अवस्था क्षमायोग्य पक्कै छैन। प्रहरीको यो कदमप्रति सेवाको भावसँग जोडिएका चिकित्सकले समर्थन जनाएका छन्। जीवन र मृत्युसँग खेल्ने चिकित्सक अयोग्य भएको र उनीहरूलाई त्यस्तो काममा निरुत्साहित गर्नुपर्छ भन्नेमा प्रहरी लाग्दा उसको 'चिकित्सकलाई पक्राउ गर्ने शैली' नमिलेको भन्दै केही चिकित्सक खासगरी नेपाल चिकित्सक संघले आपत्ति जनाइरहेको छ। संघले आपत्ति जनाउनु पनि स्वाभाविक हो। किनकि जुनसुकै मानिसलाई आफूलाई के कारणले पक्राउ गरिँदैछ वा के कारणले सजाय दिइँदैछ भन्नेबारे जानकारी पाउनुपर्छ र एकपटक आफ्नो कुरा भन्ने मौका पाउनु उसको निहित अधिकार पनि हो। त्यसमा पनि अस्पतालमा सिकिस्त बिरामी जाँचिरहेका चिकित्सकलाई गिरफ्तार गर्दा त्यो बिरामीको स्वास्थ्य सेवा पाउने अधिकार कुण्ठित हुन्छ नै साथमा उसलाई मानसिक रूपमा आघात पुग्यो भने के गर्ने ? यसमा सीआईबी गम्भीर हुनैपर्छ। तर सीआईबीको पक्राउ शैली नमिलेको भन्दै तत्कालै जीवनमरणको दोसाँधमा रहेका बिरामीलाई संकटमा धकेल्दै आफूहरूले दिइरहेको सेवा रोक्न अघि सरे चिकित्सकहरू पनि। त्यति बेला बिरामीको मानवअधिकार उल्लंघन भएन? यसमा चिकित्सक पनि गम्भीर र सचेत हुनैपर्छ। सीआईबीले पनि नक्कली प्रमाणपत्रधारीको आरोप लागेका चिकित्सकलाई कि आफैंले बोलाउनु पथ्र्यो कि सम्बन्धित अस्पतालका निर्देशकलाई चिठी लेखेर सम्बन्धित व्यक्तिलाई पठाइदिनू भन्नुपर्थ्यो। एकैपटक संवेदनशील र शान्ति क्षेत्र भनिएको अस्पतालमा पुगेर चिकित्सकलाई अपमानजनक तरिकाले गिरफ्तार गर्न हुँदैनथ्यो। तर पक्राउशैलीको विरोध भयो भन्दैमा वा कुनै दबाब पर्यो भन्दैमा सीआईबी हात हालिसकेको कामबाट पछि हट्यो भने त्यो जत्तिको दुर्भाग्य मुलुकका लागि अरू केही हुनैछैन। अब सीआईबी कमजोर भयो भने नेपाली स्वास्थ्य क्षेत्रको शुद्धीकरण कहिल्यै हुनैछैन। यो क्षेत्रको शुद्धीकरणबिना विकासका अन्य ढोकाहरू खोल्न मुस्किल पर्नेछ। कतिपय चिकित्सक प्रहरीले गरिरहेको यो काम नेपाल मेडिकल काउन्सिलले गर्नुपर्ने तर्कमा छन्। तर, उपचारमा लापरबाही गर्ने चिकित्सकलाई स्रोतसाधनको अभावले कारबाही गर्न नसकेको भन्दै रोदन प्रकट गरिरहने काउन्सिलले बदमासी गर्ने चिकित्सकलाई हिरासतमा ल्याउन कसरी सक्थ्यो? त्यसो गरेको भए अहिलेसम्म काउन्सिलका पदाधिकारी र कर्मचारीमाथि हातपात भइसक्थ्यो। कतिको ज्यान नै अंगभंग हुन्थ्यो। एमबीबीएस र एमडीएमएस अध्ययन गरेकाहरूको योग्यता जाँच गर्ने र उनीहरूले दिइरहेको सेवाबारे निगरानी राख्ने काम काउन्सिलको हो। काउन्सिलले यो कामको जिम्मा लिने हो भने उसले केही पनि गर्न सक्दैन। गल्ती गरेकाहरूले झनै उम्कने र संरक्षणको मौका खोजेकाहरूले बिरामीको ज्यान लिइरहनेछन्। र नेपाली स्वास्थ्य क्षेत्रमा थालिएको शुद्धीकरणको अभियान सदैव अलपत्र पर्नेछ। काउन्सिल ऐनले नक्कली चिकित्सक प्रमाणित भएमा तीन हजार रुपैयाँ जरिवाना तिरे उम्कने बाटो दिएको छ। जब कि सीआईबीले उनीहरूमाथि ठगी मुद्दा दायर गर्ने तयारी गर्दैछ। गल्ती गर्नेलाई सजाय दिन नसक्नु र सजाय दिन खोज्दा उल्टै त्यसको विरोध हुनु नै यो मुलुकको विकास, समृद्धि र शान्तिको बाधक हुन्। अथक् मेहनत, पर्याप्त अध्ययन, पूर्ण सीप हासिल गरेपछि मात्र एउटा व्यक्ति योग्य चिकित्सक बन्छ। र, त्यस्ता चिकित्सकसँग मात्रै कसैले आफ्नो जीवनको याचना गर्छन्। हैन भने सानोतिनो समस्या देखिएकालाई अनावश्यक जाँच गराई भएभरको रकम लुटेर उल्टै गरिब बनाएर घर पठाउने चिकित्सकको बिगबिगी कहिले रोक्ने। नक्कली प्रमाणपत्रधारीको आरोपमा पक्राउ परेका चिकित्सकले जीवनभर दु:खजिलो गरेर अध्ययन गरी प्रतिष्ठा कमाएका चिकित्सकको आत्मसम्मानमा समेत चोट परेको छ। मेहनतले आर्जेको योग्यतामा सेवा दिइरहेका चिकित्सक पनि अब चुप लाग्ने समय छैन। पैसा र आडम्बरका भरमा कसैलाई मान्छे मार्ने इजाजत दिन मिल्दैन। सीआईबीले अब प्लस टु वा प्रवीणतापत्र तहका प्रमाणपत्रमाथि मात्र होइन; एमबीबीएस, एमडीएमएस वा स्वास्थ्य क्षेत्रका अन्य विषयका प्रमाणपत्रको पनि अनुसन्धान अघि बढाउनुपर्छ। आशा छ, पक्राउ परिसकेकाहरू दोषी प्रमाणित भएमा उनीहरूलाई न्यायालयले पनि उम्कन दिनेछैन।"
तस्करको ध्यान झयाँउमा,"नेपालगन्ज: हिमाली तथा पहाडि जिल्लाको माथिल्लो क्षेत्रमा पाइने बाँझ जातको रुखको हाँगा, भित्ता र ढुङगामा उम्रने बहुमुल्य लोपउन्मुखजडिबुटि हो झयाउ। मध्य तथा सुदुर पश्चिमका हिमाली तथा पहाडको माथिल्लो भागमा झयाउ उत्पादन हुने गरेको छ। यसको व्यवसायी खेती हुदैन, यो आफै उम्रने जडिबुटि हो। विशेषगरी कर्णालीको डोल्पा,हुम्ला, मुगु , जुम्ला तथा कालिकोटको माथिल्लो भागमा बढि मात्र झयाउको उत्पादन हुने गरेको छ। बैतडी, डडेल्धुरा, दार्चुला, बझाङ, बाजुरा, दैलेख, रुकुम जाजरकोट जिल्लाका हिमाली तथा पहाडको माथिल्लो भागमा झयाउँको संकलनको उत्पादन हुने गरेको छ। सुदुरपश्चिमका सेती र महाकालीका हिमाली र पहाडि जिल्लाबाट बढि मात्रामा झयाउँ नेपालगन्ज आउने गरेको छ। लोपउन्मुख भएको भन्दै झयाउँको संकलन, उपयोग, विक्रिवितरणमा सरकारले प्रतिबन्ध लगाएको छ। प्रतिबन्ध लगाएको कारण व्यवसायीरुप उत्पादन हुदैन। झयाउँलाई नेपाल सरकारले २०६७ साल पुस २६ गतेबाट पुर्ण प्रतिबन्धित लगाएको राजपत्रमा नै उल्लेख गरिएको छ। प्रतिबन्धित भएका कारण व्यवसायीहरुले गोठालाहरुले प्रलोभन दिएर संकलन झयाउँको संकलन गर्दै आएका छन। यसको व्यावसायिक संकलन भने हुदैन। गोठालाले संकलन गरेको झयाउ १५२० रुपयाँ प्रतिकेजी व्यवसायीले किन्ने गरेका छन्। प्रतिबन्धित भएको कारण व्यवसायीले लुकाई छिपाई सो झयाउको करोबार गर्ने गरेका छन। निकासी खुला भएका जडिबुटी भित्र लुकाई छिपाई झयाउको निकासी हुने गरेको जिल्ला वन कार्यालयका सहायक बन अधिकृत नारायण पार्दे बताउँछन्। पहाडका साना व्यवसायीले जडिबुटी ल्याउँछ र भारत निकासी गर्ने नेपालगन्जका ठुला व्यवसायीलई दिन्छन्।अन्य जडिबुटि राखेको गाडिमा ४५ बोरा दरले लुकाएर झयाउ ल्याउने गरिएको पाइएको वन अधिकृत पार्दे बताउँछन। लुकाई छिपाई नेपालगन्ज ल्याएको भण्डार गरि लाइन मिलाएर भारत निकासी हुने गरेको छ। व्यवसायी नकक्ली पुर्जी समेत बनाएर ल्याउँछन। झयाउँको भारत निकासी बन्द रहेको सहायक वन अधिकृत पार्देले जानकारी दिए। नेपालमा झयाउँको प्रयोग छैन, भारत निकासी बन्द छ , लाइन मिल्यो भने मात्र निकासी हुने गरेको छ।झयाउ विरुद्धको अपरेशनमा नै लागेका मध्यपश्चिम प्रहरी प्रमुख प्रहरी नायव महानिरीक्षक माधवप्रसाद नेपालले भारतमा झयाउको अत्याधिक माग रहेको कारण स्थानिय व्यक्तिहरु प्रलोभनमा परि संकलन गर्ने गरेको पाइएको बताउँछन। पाउने प्राकृतिक स्थानको कमि, लोमउन्मुख , रुख जोगाउन र परिपक्क हुन २२ बर्ष लामो समय लाग्ने भएको लगायतका कारणले गर्दा झयाउको संकलन, उपयोग र विक्रिवितरणमा प्रतिबन्ध लगाएको प्रहरीले जनाएको छ।डिआइजी नेपाल भन्छन  परिपक्क हुन २२ बर्ष लाग्छ , झयाउ रुखबाट निकाल्दा रुख नै मर्छ। जसले हिमाली क्षेत्रको बाताबरणमा असर पार्ने छ। झयाउको निकाल्दा पानी , हिउ पर्दैन , जसले इकोलोजीलाई नै असर पार्छ।यस कारण सरकारले प्रतिबन्ध लगाएको हो। टेस्टीङ पाउडर, पान मसला, गरम मसला, इनामेल गुणस्तरिय बनाउन, अत्तरमा प्रयोग गर्न र दक्षिण भारतका सभ्रान्त परिवारमा विशेष खाना बनाउन झयाउको प्रयोग हुने गरेको छ। झयाउको विशेषत क्यान्सरको औषधी बनाउन प्रयोग बढि मात्रामा अन्नुसन्धानबाट पत्ता लागेको डिआइजी नेपालले बताउँछन। भारतीय व्यवसायीले निकासीको ग्यारेन्टी भएमा नेपालमा आएर ३ सय भारतीय रुपयाँ सम्म झयाउँ किन्ने गरेका छन। भारतमा १ हजार रुपयाँ प्रति केजी सम्ममा झयाउँको विक्रि वितरण हुने प्रहरी बताउँछ। नेपाल सरकारले प्रति केजी १५ रुपयाँ रोयल्टी राखेको छ। बाँकेमा मात्रै २७ हजार केजी झयाउँ बरामत जडिबुटिको हबको रुपमा रहेको नेपालगन्जबाट मात्रै प्रहरीले प्रतिबन्ध लाएपछि हाल सम्म ठुलो परिणाम झयाउ वरामत गरेको छ। प्रतिबन्ध लगाएपछिको ५ बर्षको अवधिमा अवैध रुपमा रहेको करिब २७ हजार केजी झयाउ प्रहरीले बरामत गरिएको छ। २०७१ जेठ १६ गते बझाङबाट ल्याउदै गरेको अवस्थामा १० ट्रक अर्थात ९ हजार २६० केजी झयाउ वरामत गरिएको थियो। झयाउँ व्यापारी बैतडी श्री केदार  २ का उत्तम कुमार चलाउने सहित २० जनालाई पक्राउ गरेको थियो। सोही दिन रोल्पा भवाङ  ३ का लिला बहादुर थापा सहित तीन जनालाई १७० केजी झयाउ सहित पक्राउ गरिएको थियो। त्यस्तै नेपालगन्ज  ५ का सलिम हलुवाईलाई २ हजार ९०६ किलो झयाउ सहित पक्राउ गरिएको थियो। २०७२ फागुन ८ गते नेपालगन्जका व्यवसायी याकुब अलि अन्सारीलाई १३ हजार ५५० केजी झयाउ सहित पक्राउ गरिएको थियो। नेपाल जडिबुटी व्यवसायी संघ नेपालका केन्द्रीय अध्यक्ष समेत रहेको अन्सारी ५० दिन हिरासत बसेर हालै धरौटीमा रिहाई गरेको छ। अन्सारीको मुद्दा विचराधिन अवस्थामा छ। यस्तै २०७३ जेष्ठ ३२ गते राती १ हजार ५० केजी झयाउ बरामत गरेको छ। गोदामबाट सारेर मिलमा लुकाएर राखेको सो झयाउँ मध्यपश्चिम प्रहरीको अनुसन्धान व्यूरोले बरामत गरेको हो। गोदामबाट मिलमा लगेर लुकाएको रहेछ, त्यहिबाट हामीले बरामत गरेका हौ  डिआइजी नेपालले भने। प्रहरीले बरामत गरेको झयाउ र पक्राउ व्यवसायीलाई जिल्ला वन कार्यालयलाई बुझाउने गरेको छ। वनले मुद्दा चलाउने गरेको छ। जिल्ला अदालतबाट फैसला भएका सबै मुद्दा वनले जितेको सहायक वन अधिकृत पार्देले बताए। डिआइजी नेपालले झयाउ विरुद्ध अझ कडा अपरेशन गरिने बताए। म झयाउँ विरुद्ध अझ कडिकडाउँ रुपमा प्रस्तुत हुने छु। उनले झयाउँ लुकाएर राखेको स्थानको खोजी गर्ने कार्य भइरहेको बताए। अझै धेरै ठाउँमा लुकाएर राखिएको भन्ने सुचना पाएका छौ , यहाँ छापा मार्छौ  डिआइजी नेपालले भने  प्रहरी भनेको नेपाल सरकारले निर्णय कार्यन्वयन गर्ने निकाय हो , हामी कार्यन्वयन गर्छौ। सड्न थाल्यो झयाउँ बरामत गरेर राखेको झयाउँ सडन थालेको छ। झयाउ राखेको ठाउँमा झार उत्रन थालेको छ। नेपालगन्जको नेशनल ट्रेडिङ कर्पोरेशनको गोदाम बाहिर पेटीमा राखिएको छ। गोदामको भाडा नतिरेपछि सो झयाँउ बाहिर पेटीमा राखिएको हो। झयाउ राखिका बोरा सबै च्यातिएका छन। वन अधिकृत पार्दे भाडा तिर्ने रकम नभएको कारण नेशनल ट्रेडिङको पेटी राखिएको बताए।बहुमुल्य जडिबुटि झयाउ त्यसै खेर गइरहेको छ। वन कार्यालयलाई वरामत झयाउको लिलाम गर्ने वा नष्ट गर्ने कुनै अधिकार नरहेको गोदाम नै राख्न बाध्य हुन परेको सुचना अधिकृत समेत रहेको पार्देले बताए। हामीलाई न नष्ट गर्ने आदेश छ न लिलाम गर्ने नै , भाडा तिर्न नसकेर नेशनल टेडिङले बाहिर राखिदिएको छ  अधिकृत पार्देले भने  पक्राउ पर्छ मुद्दा चल्छ। कानुनी व्यवस्था वन ऐन २०४९ दफा ६ अनुसार प्रतिबन्धित झयाउको देश भित्रै संकलन, ओसारपासर गरेको पाइएमो विगो जफत गरि विगोको दोब्बर जरिवाना र १ कैद सजाय हुने व्यवस्था रहेको छ। १० हजार भन्दा बढि मुल्यको झयाउ सवारी साधानमा ल्याएको पाइएमा सो सवारी साधान नै जफत कुने कानुनी व्यवस्था रहेको वन अधिकृत पार्देले बताए। २०७१ सालमा पक्राउ परेका १० वटा ट्रक नै जफत भएका छन। वन ऐन २०४९ को दफा झमा विदेश निकासी गर्न लागेको अवस्थामा पक्राउ परेको अवस्थामा ३ बर्ष कैद र बरामत समान जफत गर्ने कानुनी व्यवस्था रहेको छ। प्रतिबन्धित गरेर संरक्षण हुन्छ भन्ने अभिप्रयास राखिएको भएपनि यो अवैध रुपमा संकलन गरेर आइरहेको छ। प्रतिबन्ध अनावश्यक : व्यवसायी व्यवसायीहरु झयाउलाई प्रतिबन्ध लाउन जरुरी नरहेको बताउँछन। व्यवसायीहरु रुखमा उत्पादन भएको झयाउँ आफै झरेर नष्ट नुहुने भएको प्रतिबन्ध लगाउन आवश्यक नरहेको बताउँछन। जाडोमा झयाउ पलाउँछ, फागुनमा पुर्वी हावा चल्न थालेपछि आफै झर्छ। व्यवसायी मधुकर थापा क्षेत्री झयाउलाई प्रतिबन्ध नै लगाउन पर्ने जुरुरी देख्दैनन्। यो निकासी खुला हुदा सरकार नै फाइदा हुने हो। संकलन गर्नेले पनि राम्रो भाउ पाउथे, संकलन गर्ने भाउ पाउदैन  व्यवसायी थापा क्षेत्री भन्छन्  सरकारले प्रतिबन्ध लगाएपछि अझ चोरी निकासी बढेको छ। अनुसार २०६७ साल भन्दा पहिला सम्म नेपाल भित्र निकासीको खुला थियो। आफुले व्यवसाय सुरुगर्दा निर्वाद रुपमा झयाउको व्यवसाय हुने गरेको थापा क्षेत्रीको अनुभव छ। व्यवसायी थापा क्षेत्री बन्द गर्ने खोल्ने कार्यले झयाउको तस्कारी अझ मौलाएको बताएँछन। ५० चोटी खोल्ने ५० चोटी बन्द गर्ने , यो परिपार्टी तस्करी मौलाएको छ , कर्मचारी तन्त्रलाई फाइदा भएको छ। जडिबुटि व्यवसायी संघ नेपालका केन्द्रीय पुर्व अध्यक्ष समेत रहेका थापा प्रतिबन्ध खुला गरेर नष्ट हुन लागेको झयाउँको व्यस्थापन गर्नु पर्ने बताउँछन।"
गुनासोले बन्दैन देश,"केही समयअघि म एउटा चिया पसलमा चिया पिउँदै थिएँ। मेरो नजिकै दुईजना युवा देश र राजनीतिको कुरा गर्दै थिए। तीमध्येका एउटाले भने, 'हाम्रो देशको विकास कहिल्यै हुँदैन। यहाँका नेता सबै उस्तै हुन्। जुन जोगी आए पनि कानै चिरेका भनेझैं जुन नेता आए पनि त्यस्तै। सबै आफ्नोमात्र सोच्ने र देशलाई रित्याउने। सबै भ्रष्टाचारी परे।' उनले आक्रोशको आयतनलाई बढाउँदै थपे, 'हामीभन्दा पछिका देश कहाँबाट कहाँ पुगिसके ! हामी भने जस्ताको त्यस्तै। अरू देश बन्दैछन् तर हाम्रो देश प्राय: बन्द (कहिले के को बन्द कहिले कुन पार्टीको बन्द) यहाँ बसेर केही प्रगति होला जस्तो छैन, म त विदेशतिर जान लागेको, पासपोर्ट पनि बनाउन दिइसकेँ।' सहमत हुँदै अर्कोले भने, 'म पनि दुबईतिर जान लागेको। यहाँ बसेर आफ्नो त छँदै छ छोराछोरीको भविष्य पनि बिग्रिन्छ।' ती दुईजनाले भने झैं के देश विकास नहुनुमा नेताको मात्र दोष छ ? हामी जनता पनि त उत्तिकै दोषी छौं। हरेक चुनावमा हामी तिनै नेतालाई भोट दिन्छौं, हामी नै देश विकास भएन भनेर तिनै नेतालाई दोष थोपर्छौं। अनगिन्ती बिलौना गर्छौं। स्वतन्त्र नागरिक हाम्रो मुलुकमा कमै भेटिन्छन्। अधिकांश जनताले कुनै न कुनै पार्टीको झन्डा ओडेकै हुन्छन्। यहाँ नेपाली भेटाउनमात्रै गाह्रो छ, तर कांग्रेस, एमाले, माओवादी कार्यकर्ता सजिलै भेटिन्छन्। देशको निजामती सेवा जो नागरिकको सेवक हुनुपर्ने हो त्यसमा पनि राजनीति हाबी छ। अस्तिमात्र कर्मचारी युनियनको चुनाव भयो। त्यहाँ पनि कांग्रेस, एमाले, माओवादीलगायत कार्यकर्ताका रूपमा राष्ट्रसेवक छुट्टिए। राजनीति हाबी नभएको क्षेत्र पाउन मुस्किल छ। हरेक क्षेत्रमा काम कम र राजनीति बढी हुन्छ। एउटा विद्यार्थी पढ्न जान्छ तर फर्कंदा कुनै न कुनै राजनीतिक दलको झन्डा बोकेर आउँछ। व्यापारी व्यापारभन्दा बढी राजनीति गर्छ, पत्रकार पत्रकारिताभन्दा ज्यादा राजनीतिमा रमाउँछ। यदि सबैले आआफ्नो काम गरे आधाभन्दा समस्या यसै समाधान हुने थियो होला। यी समस्या हुनुका पछाडि नेतामात्र होइन हामी पनि उत्तिकै दोषी छौं। यहाँ राम्रो काम गर्ने धेरै दिन टिक्दैनन्। गोकर्ण विष्ट, लालबाबु पण्डितजस्ता केही नेताले थोरै भए पनि राम्रो काम गर्ने आँट गरे। उनीहरू धेरै दिन टिकेनन्। फेरि सरकारमा दोहोर्याइएनन्। कटुसत्य त यो हो कि हामीलाई भ्रष्टाचारी नेता नै मनपर्छ। त्यसैले त हामीहरू बारम्बार त्यस्तैको शासन स्वीकार्छौं। हामीले त्यस्ता व्यक्ति चाहिन्छ भनेर बारम्बार दबाब दिएको भए उनीहरू रहिरहन्थे होला वा दोहोरिन्थे। आवाज उठाउने कस्ले ? अधिकांश तिनै नेता र कार्यकर्ता छन्। हामी भ्रष्टाचार, नियम कानुन उल्लंघनको दोष नेतामा थोपर्छौँ। वास्तवमा हामी नै यी विकृतिलाई प्रोत्साहन दिइरहेका छौं। केही काम गर्नगराउन हामी नै नेता गुहार्छौं। पैसाको पोको बोकेर शक्तिको पूजा गर्छौं, छोराछोरीलाई डाक्टर, इन्जिनियर पढाउनसमेत पैसाको ठूलो चलखेल हुन्छ, हामी पनि त्यसैमा सामेल हुन्छौं। अनि भ्रष्टाचारी नेतामात्रै कि हामी पनि ? नेताले बदमासी नगरेर इमानदार भइदिने हो र हामी नागरिकले अल्छी नगरेर कर्तव्य निर्वाह गर्ने हो भने यो मुलुक पनि उँभो लाग्छ। विकसित राष्ट्र त्यो अवस्थामा आउनुको पछाडि कडा कानुन र त्यसको कार्यान्वयन कारक हो। नेपालमा हामी जनता नै नियम कानुनको पालना गर्दैनौं। हामी नै बिना लाइसेन्स सवारीसाधन चलाउँछौं। ट्राफिक प्रहरीले समात्यो भने पहुँचवाला व्यक्ति वा नेताको आदेशमा छुटिहाल्छौं। ट्राफिक पनि त्यसै परे दुई सयको रिचार्ज कार्डमा कुरा मिलाउन पछि पर्दैनन्। जेब्रा क्रसिङ वा आकाशेपुलभन्दा हामी जहाँ पायो त्यहीं बाटो काटिदिन्छौं ठूलालाई चयन, सानालाई ऐन भन्ने कुरा नयाँ संविधान आउँदा पनि लागू नै छ। योग्यता हेरिँदैन सोर्सफोर्समा जागिर खुवाइन्छ। अधिकांश सरकारी निकाय, संस्थामा कर्मचारीभन्दा पार्टीका कार्यकर्ता भर्ती हुन्छन्। त्यसैले त सोचे अनुरूपको सेवा प्रवाह हुँदैन। चिया पसलमा गुनासो पोखिरहेका र यो लेखिरहेको म पनि आन्दोलन हुँदा ढुंगामुढा गर्न जाने, चक्काजाममा लाग्ने, अनि फुर्सदमा चियापसलमा बसेर नेतालाई गाली गर्दैमा त्यसले के अर्थ राख्छ र ? यसरी के मुलुक बन्ला र ? हाम्रो आँगनको बाटो बिग्रिएको, फोहोर थुप्रिएको समस्या हामी आफैंले सुधार्न सक्छौं। जागिरको लागि खाडी मुलुक वा अन्य विदेश जानुको साटो यही केही गरे देशलाई पनि योगदान पुग्नेछ। विदेशमा बगाउने पसिना र त्यही स्तरको काम यही गर्ने हो भने मुलुक बन्न समय लाग्ने छैन। भारत आज आर्थिक क्रान्तिको मार्गमा छ। सिंगापुर स्वतन्त्र भएको धेरै भएको छैन, ऊ संसारकै सुन्दर मुलुक सावित भएको छ। नेताले बदमासी नगरेर इमानदार भइदिने हो, हामी नागरिकले अल्छी नगरेर कर्तव्य निभाइदिने हो भने यो मुलुक पनि उँभो लाग्न धेरै समय लाग्ने छैन।००"
धर्म र विज्ञानको अन्तरसम्बन्ध,"डा वासुदेवकृष्ण शास्त्री 'धर्म' र 'विज्ञान'बीचको अन्तरसम्बन्ध कस्तो हुन्छ वा हुनुपर्ने हो भन्ने सन्दर्भमा ३० हजार वर्ष (वैदिककालीन सभ्यता) अघिदेखि शास्त्रार्थको माध्यमबाट मन्त्रद्रष्टा ऋषिहरूले विचार गरेका हुन्। धर्म भनेको धारण गर्ने सनातन ज्ञान हो। सनातन शाश्वत ज्ञान, वस्तु र पदार्थको स्वस्वरूप पदार्थजनित गुण पनि धर्मकै अंग हो। धर्मले नैतिकता, सदाचार, सत् असत् विवेकको निर्देशन गर्दछ। व्यक्तिले धारण गर्ने मानवीय गुण पनि धर्मकै भाव हो। हजारौं हजार वर्षदेखि आएको सनातन परम्पराको क्रमबद्धताको ज्ञान नै विज्ञान हो। भौतिक पदार्थलाई बुझ्न अनन्त गहिराइसम्म कणकणमा प्रवेश गर्ने माध्यम र कणकणमा ईश्वरीय गुणको दृश्यावलोकन गरी क्रमबद्ध विकास नै विज्ञान हो। वस्तु र पदार्थमा समभावको दृष्टि हुनु शाश्वत विज्ञान हो। धर्म र विज्ञानको अन्तरसम्बन्धमा यसका बारेमा आगामी दिनमा चर्चा हुने नै छन्। यदि नहुने छाँटकाँट देखिएमा विद्वानजनले यस सम्बन्धमा हल्लाखल्ला मच्चाइहाल्नुपर्छ। कुनै युगमा पनि मानवलाई 'धर्म' र 'विज्ञान'को आलोकबाट पर रहन दिनुहुँदैन। धर्म र विज्ञानको स्वरूप तथा यी दुईबीचको अन्तरसम्बन्ध सर्वसाधारण जनसमुदायलाई बोध गराई वैज्ञानिकतायुक्त धर्म एवम् धार्मिकतासहितको विज्ञान अवलम्बन गरेको दिन संसारका धेरै समस्या समाधान हुनेछन्। वैदिक दर्शनका आचार्यले धर्मको अर्थ धारण गर्नु हो भनेका छन्। शाश्वत ज्ञान र विज्ञानलाई अनुभूति गर्दै जानु, सत्य अहिंसा र प्रेममा विश्वास गर्नु, सम्पूर्ण प्राणीमा सद्भाव राख्नु नै धर्म हो। तथापि नदीका दुई किनारा नभेटिएजस्तै धर्म र विज्ञानको पनि मिलनबिन्दु हुनै सक्दैन भन्ने तर्क राख्नेहरू पनि पाइन्छन्। कतिपय अन्वेषकहरू आध्यात्मिकता र वैज्ञानिकता एकदमै विपरीत ध्रुवमा छन् भन्छन्। अधिक मानिसहरू धर्म र विज्ञान एकआपसमा विकर्षित हुने विषयवस्तु ठान्छन्। यस्तो परिवेशमा हामीमध्ये पनि धेरैलाई उही भ्रमले गाँज्नु आश्चर्यको कुरो होइन। तर, यस्तो भ्रमलाई निवारण गर्नु आवश्यक छ। कम्तीमा पनि मान्छेहरूलाई झक्झक्याइरहनु आवश्यक छ कि 'धर्म' र 'विज्ञान'लाई परस्पर विरोधी भन्ठान्नेहरू हो, तिम्रो सोच गलत छ। किनकि कुनै व्यक्तिले कुनै विषयलाई धारण गर्छ, उसको यो स्वभावजन्य गुण धर्म हो। मानवको गुण धर्म भनेको प्रेम, समर्पण र विश्वास र पुरुषार्थ नै हो। ०० धार्मिकता र वैज्ञानिकता, दुवैको लक्ष्य सत्यको उद्घाटन गर्नु नै हो। 'धर्म' र 'विज्ञान' प्रक्रियागत रूपमा कसरी फरक छन् भने विज्ञान भौतिक जगत्को जगमा स्थित जिज्ञासाको घरमा बसेर सत्यको अन्वेषण गर्दछ भने धर्म आन्तरिक रूपमा आत्मामा प्रतिष्ठित भएर सत्यको साक्षात्कार गर्दछ। अर्को तरिकाले भन्नुपर्दा, धर्म प्राय: शाश्वत सत्यको उद्घाटनप्रति बढी झुकाउ राख्दछ भने विज्ञानलाई पहिले सापेक्ष सत्य जान्ने चासो पर्दछ। विज्ञानको पनि संतृप्त अवस्थामा पुग्नुपर्ने ठाउँ त्यहीँ हो, जहाँ धर्मले लैजान्छ। यहाँनेर जान्नुपर्ने के छ भने दार्शनिकहरू विविध प्रकारका छन् : कोही शाश्वत् सत्यको उद्घोष गर्नेहरू कोही सापेक्ष सत्यको उद्घोषण गर्नेहरू। शाश्वत् सत्य उद्घोषण धर्मको क्षेत्र हो भने सापेक्ष सत्य उद्घोषण विज्ञानको क्षेत्र हो। शाश्वत सत्यलाई समयको प्रवाहले कुनै फरक पार्दैन। त्यसैले अनेक युगमा जति ऋषि, सन्त, महात्मा, ज्ञानी, गुरु, आचार्य, योगी अवतरित भए पनि तपस्वीहरूबाट बारम्बार शाश्वत ज्ञानको कुरा प्रस्फुटित भइरह्यो। वैदिक वाङ्मयमा पनि ज्ञान विज्ञान र आनन्द प्राप्तिको मार्ग उल्लेख भएको छ। हजारौं हजार वर्षको परम्परामा आएका उपनिषद्कालीन ऋषि महर्षिहरू एवं तिनका आचार्यहरू कपिल, कर्णाद, गौतमआदि पछि शाक्यमुनि गौतमबुद्ध, जैनमुनी तीर्थङ्कर, सबैले शाश्वत शान्तिको कुरा नै उद्घोष गरेका हुन्। यद्यपि, शैली फरक छ, भाषा फरक छ, हाउभाउ फरक छ। तर, गुदी कुरो उही हो। गुरुनानक, ईशा, पैगम्बर मुहम्मद, खप्तड बाबा, शिवपुरी बाबा, कविर, आचार्य रजनीश, कृष्णमूर्ति, साइबाबा जो कसैले पनि भनेको गुदी कुरो त उही हो ईश्वर एक हुन्। परन्तु भन्नेका शैली र ग्रहण गर्नेका ल्याकतले पो फरक पारेको छ। भौतिक विज्ञानका महारथिहरूका प्राप्तिका सार पनि तीभन्दा फरक छैनन्। सापेक्षसत्यका अनुयायीहरू युगानुसार मिल्दा वा अमिल्दा ठहरिने हुन्छन्। हिजोका वैज्ञानिकका सिद्धान्त र सूत्रहरू आज मिल्दैनन्। आजका सिद्धान्त र सूत्रलाई भोलिका वैज्ञानिकले अझ विकास गर्नेछन्। धर्मकै नाममा आएका भए तापनि असत्य कुराहरू समयक्रममा त्यागिँदै छन्। तिनमा रहेका शाश्वत सत्यमात्र सदैव स्वीकार्य रहनेहुन्। वास्तवमा सापेक्ष सत्य र शाश्वत सत्यबीचमा तालमेल मिलाउन कठिन छ तर नमिलाई सुखै छैन। युगका अगुवाहरूले 'शाश्वतसत्य' र 'सापेक्षसत्य' दुवैको गतिसँग आफ्नो हिँडाइलाई तालमेल मिलाउनुपर्छ। धर्म र विज्ञान यी दुवैको लक्ष्य उन्नति, प्रगति, विकास र सुख नै हो, अन्तिम गन्तव्य शाश्वत शान्तिको पथ हो। विज्ञानको पथ पनि सामाजिक कल्याणको भाव नै हो। साधन र साध्यको तालमेल पनि हो। मानवकल्याण र शान्ति सबैको उद्घोष हो। विज्ञान र धर्मलाई भिन्न देख्नु दृष्टि दुर्बलता हो। तथ्य कुरा के हो भने धर्म र विज्ञान एउटै सिक्काका दुई पाटा हुन्, एकअर्काका परिपूरक। आइन्सटाइनले भनेका छन्, 'धर्मबिनाको विज्ञान लंगडो र विज्ञानबिनाको धर्म अन्धो हुन्छ।' सफलता असफलता तथा सदुपयोग दुरुपयोग चाहिँ पछिल्ला कुरा हुन्। उदाहरण खोज्न थाल्ने हो भने धर्मको पनि सदुपयोग र दुरुपयोग दुवै थोक गरेको पाइन्छ, विज्ञानको पनि सदुपयोग र दुरुपयोग भएको पाइन्छ। कुनै उदाहरण विशेषलाई औंल्याएर छारो उडाइरहनु र त्यसैलाई सार्वजनिन ठान्नु मूर्खता हो। यो त पात्रताअनुसार फरक पर्ने कुरा हो। वास्तविकतामा धर्म र विज्ञानबीचमा कुनै मौलिक विरोध छैन। विज्ञानको प्राथमिकता बाह्य स्वरूपलाई छ भने धर्म आत्मिक चैतन्यको पक्ष लिन्छ। उही रूखका हाँगाबिँगाहरू जतासुकै फर्कून्, जरा त एउटै हो। स्वाभाविक विविधतालाई देखेर एकत्व नदेख्नु कहाँसम्मको मूढता ! मानवलाई धर्म र विज्ञान दुवैले अरू सबै जीवभन्दा उच्चतहमा राखेका छन्। यो मानव शब्द बनेको छ, तीन अक्षर मिलेर। मा  अज्ञान, अविद्या। न  बिना। व  वर्तन  कार्य। अर्थात्, अज्ञान अविद्या त्यागेर कार्य गर्नेलाई मानव भनिएको छ। अज्ञान त्याग्नु भनेको ज्ञान प्राप्तितर्फ लाग्नु हो, ज्ञान प्राप्त गर्नु ज्ञानी बन्नु हो, ज्ञानी बन्नु भनेको आफू र आफ्नो जगत् तथा त्यसको कारण जान्नु हो। यसरी आत्मज्ञानको स्थितिमा पुगेपछि आत्मज्ञान नै परमात्मा ज्ञान ईश्वर प्राप्तिको सोपान हो, ईश्वर वा ब्रह्मतत्व साक्षात्कार गर्नु नै परमसत्य हो। मानवको परमलक्ष्य 'मोक्ष' हो। हाम्रा धर्मशास्त्रहरूले बारम्बार हामीलाई बताइरहेका छन्  धर्म नै सत्य हो। धर्मबिना मानव व्यर्थ छ। वैज्ञानिक, जसको लक्ष्य नै जीवन र जगत्को सत्य अन्वेषण गर्नु हो, कसरी परमसत्य ब्रह्मतत्वबाट पर रहन सुहाउँछ उसको खोज नै सत्यतर्फ परिलक्षित हुने हुँदा ध्रुवसत्य एवम् परमसत्य परब्रह्मलाई वैज्ञानिकले नकार्न मिल्दैन। धर्मको शुद्ध स्वरूप र विज्ञानको पनि शुद्ध स्वरूप छर्लंग हुँदा धर्म र विज्ञानको एकत्व सहजै दृष्टिगोचर भइहाल्छ। विज्ञान र धर्मलाई भिन्न देख्नु दृष्टि दुर्बलता हो। तथ्य कुरा के हो भने धर्म र विज्ञान एउटै सिक्काका दुई पाटा हुन्, एकअर्काका परिपूरक। आइन्सटाइनले भनेका छन्, 'धर्मबिनाको विज्ञान लंगडो र विज्ञानबिनाको धर्म अन्धो हुन्छ।' अन्त्यमा, मार्क्सले धर्म (सम्प्रदाय)को विषयमा विरोध गर्नुको कारण पनि चर्चले गरेको अत्याचार, पोप पादरीहरूले विभिन्न वैज्ञानिक सत्यहरूलाई परिभाषित गर्ने क्रममा हतियारको बलमा हिंसाको बाटोबाट स्वतन्त्र वैज्ञानिक विचारलाई सिध्याएका हुनाले नै गरेका हुन्। तर मार्क्सलाई सुयोग्य गुरुले वैदिक दर्शन, उपनिषद्, पुराण, धर्म, राजनीति र विज्ञानको अन्तरसम्बन्धको बारेमा बताउने असल शिक्षक भएका भए मार्क्सले कम्युनिस्ट मेनिफेस्टोलाई धर्म र विज्ञानको एकीकृत स्वरूप अवश्य दिने थिए। द्वन्द्वात्मक भौतिकवाद नभनेर वर्ग समन्वय वाद भन्ने थिए। धर्म र विज्ञान एकअर्काका पूरक हुन्। सम्प्रदायहरू निरपेक्ष हुन सक्छन् तर धर्म भने कहिल्यै निरपेक्ष हुन सक्दैन किन कि यो शाश्वत र सनातन छ। धर्म र विज्ञान एकअर्काका पूरक हुन्।"
पञ्चकोशको मनोविज्ञान,"प्राचीन ऋषिमुनिहरूले मानवीय मनोविज्ञानलाई पाँच भागमा विभाजित गरेका छन्। जसलाई क्रमशः अन्नमय, मनोमय, प्राणमय, विज्ञानमय र आनन्दमय कोशमा बाँडेका छन्तैत्तरीय उपनिषद्। कोशको अर्थ हो बोक्रा, गर्भ, आवरण अथवा बन्धन। हिन्दुहरूले अनादि, अनन्त तथा नित्य आत्मामा विश्वास गर्छौं। पञ्चकोशको अवधारणा आत्माको अमरतासँग जोडिएको छ। विज्ञान र आनन्द मनको उपल्लो चरण हो। मनका आवश्यकताको स्तरबाट माथि उठ्न नसक्नेले विज्ञानमय र आनन्दमय कोशमा अवतरण गर्ने कुनै सम्भावना हुँदैन। आधुनिक मनोविज्ञान मनभन्दा माथिको कुरा सोच्न त सक्छ तर बुझ्न सक्दैन। असलमा, उपनिषद्का अनुसार आत्मा र मन फरकफरक विषय हुन्। मन भौतिकद्रव्य हो, जसमा चेतना प्रकाशित हुन्छ। आधुनिक मनोविज्ञानले आत्मा र मनका बीच भिन्नता गर्दैन तर प्राचीन वैदिक मनोवैज्ञानिकहरूले मनलाई आत्माको एउटा 'गुण'का रूपमा वर्णित गरेका छन्। जुन अन्न, प्राणको आवरणमा ढाकिएको छ। जसको कार्य भौतिक सुखदुःखको अनुभव गर्नुमात्र हो। वर्तमान मनोविज्ञानको मन भौतिकताभन्दा माथि उठ्न सक्दैन। तर वैदिक मनोवैज्ञानिकहरूले मनभन्दा पनि उपर विज्ञान तथा आनन्दमय कोशको साक्षात्कार गरेका छन्। यहाँ पाठकहरूले बुझ्नैपर्ने विषय हो आनन्दमय कोशको ढोका अन्नमय, प्राणमय, मनोमय र विज्ञानमयको बाटोमात्र खुल्न सक्छन्। मान्छेको जीवन अन्नमा बाँधिएको हुन्छ। पृथ्वी, जल, तेज, वायु र आकाश अर्थात् स्थानको अभावमा मान्छे जीवित रहन सक्दैन। यो जीवनको प्राथमिक आवश्यकता हो। अन्नमय कोशको अर्थ हो मानवीय मनको पहिलो भेट इन्द्रीय जगत्सँग हुन्छ। यस स्तरमा मनलाई शारीरिक आवश्यकताले नियन्त्रण गरेका हुन्छन्। मान्छे आफ्ना मौलिक आवश्यकता पूर्ति गर्न क्रियाशील हुन्छ। मनको यो पहिलो अवस्थाको मानसिक स्वास्थ्य 'आहार, निद्रा, मैथुन'को सहज उपलब्धि र अनुपलब्धिले प्रभावित गर्छ। यो मानसिक स्वास्थ्यको आधारभूत अवस्था हो। प्राणमय कोश मानसिक स्वास्थ्यको दोस्रो अवस्था हो। यो अवस्था प्राथमिक आवश्यकता सहजतापूर्वक प्राप्त भएकाहरूले सजिलै प्राप्त गर्न सक्छन्। प्राणमय कोशको अवस्थामा मानसिक स्वास्थ्य संकल्प, प्रेरणा, सामाजिक सेवा, सहकार्य, करुणा इत्यादि आत्मसन्तोषमूलक कार्यमा संलग्न हुन्छ। यो अवस्थामा मानिसले आफूले खाइपाइ आएको सुखसुविधालाई जोगाउन र त्यसैका आधारमा सुखमय जीवन जिउन प्रयत्न गर्छ। यसमा अन्नमयकोशको बढी प्रभाव परिलक्षित हुन्छ भने 'इन्द्रिय सुख' यसको पहिलो प्राथमिकतामा पर्छ। मनोमय स्थिति विचारशील अवस्था हो। यो अवस्था प्राप्त गर्न अन्नमय र प्राणमय कोशका आवश्यकताभन्दा माथि उठेको हुनुपर्छ। यो विवेकशील अवस्था हो। उपनिषद्हरूले 'मन'ले नै मान्छे बनाउँछ भनेका छन्। मनन् गर्न सक्ने भएकोले नै वर्तमान मान्छेलाई मनुष्य भनिएको हो। मननात् मनुष्य। मननको अर्थ हो चिन्तन। जब मान्छेका प्राथमिक आवश्यकताहरू सहजै पूरा हुन्छन् त्यस विषयमा कुनै संशय रहन्न, त्यसपछि उसले वैचारिक जगत्मा प्रवेश गर्छ। यो सिर्जनशील मानसिक अवस्था हो। यस अवस्थामा मान्छेले आफ्ना शारीरिक इच्छाहरूमा विवेकीय नियन्त्रण प्राप्त गर्छ। तालमेल, उचित, अनुचित, शुभअशुभ, नैतिकता आदि मनोमय जगत्का क्रियाकलाप हुन्। आजको मनोविज्ञानले मान्छेको बुद्धिले बुझ्न सकोस् अथवा नसकोस् आध्यात्मिक अवस्थाको मानसिक स्वास्थ्यको आवश्यकतालाई पूर्णतः स्वीकार गरिसकेको अवस्था छ। यस अर्थमा, उपनिषद्को मनोविज्ञानको खोज आश्चर्यजनक रूपमा व्यावहारिक भएको प्रमाणित हुन्छ। विज्ञानमय कोश उपरोक्त तीनैवटा मानसिक अवस्थाभन्दा उच्चतर अवस्था हो। यो भाव, संवेदना र बौद्धिक अवस्थाको पूर्णस्तर हो। न्यायपूर्ण जीवन, संयम, शालीनता, परोपकार आदि विवेकीय भावहरू व्यक्तिका स्थायीभाव अर्थात् अभ्यासजन्य कर्म बन्छन्। शत्चरित्र नै यस कोशको उच्चतम मानसिक स्वास्थ्य हो। यहाँ हामीले के बुझ्नुपर्छ भने यद्यपि यो भौतिक चेतनाको उच्चतर अवस्था हो। यो अवस्थामा पनि पाशविक अर्थात् इन्द्रियहरू र मनको चाहनाले व्यक्तिलाई निम्नतर अवस्थामा लैजान सक्छन्। आनन्दमय कोश मानसिक स्वास्थ्यतर अवस्था हो। यो मानसिक अनुभूतिको सबैभन्दा सुखी, पूर्ण, सन्तुष्ट अवस्था हो। यो अवस्था प्राप्त गरिसकेपछि मान्छेमा पुनः निम्नतर अवस्थामा फर्कने अवस्थाको पूर्ण अन्त्य हुन्छ। धेरै मानिसहरू शरीर, प्राण, मन र विज्ञानमय कोशको श्रेणीबाट माथि उठ्न सक्दैनन्। विश्वको ७५ प्रतिशत जनसंख्या अन्न अर्थात् शरीरको स्तरमा जीवनयापन गर्छन्। १५ प्रतिशत व्यक्तिहरूले प्राणमय जीवनलाई आफ्नो अन्तिम लक्ष्यका रूपमा बुझेर मर्छन्। अन्य, १० प्रतिशत जनसंख्याले मनको इच्छापूर्ण गर्ने प्रयत्नलाई नै जीवनको अन्तिम अवस्था ठानेर उद्योग गरिरहेका हुन्छन्। बाँकी ४५ प्रतिशत व्यक्तिहरूले बौद्धिक जीवनलाई आफ्नो सफलता ठान्छन्, असल व्यवहारलाई स्थायी चरित्रका रूपमा विकसित गर्न सफल हुन्छन् भने केवल ०५ प्रतिशत व्यक्तिहरूले मात्र आनन्दमय कोशमा स्थापित हुने अवसर प्राप्त गर्न सफल हुन्छन्। आनन्दमय कोश जागृत भएपछि मान्छेले आफूलाई विश्वमा प्रतिविम्बित गर्न थाल्छ। उसका लागि विश्व एउटा घरका रूपमा रूपान्तरित हुन्छ। मान्छे विश्वमानवका रूपमा रूपान्तरित हुन्छ। उपनिषद्हरूले यो अवस्थालाई 'आत्मज्ञान' भनेका छन्। बुद्धले यसलाई महानिर्वाण भनेका छन्। असलमा, प्याजका बोक्राझैँ कोशहरूले हाम्रो आत्मा ढाकिएको छ। साधना र विवेकले क्रमशः यिनलाई मास्नुपर्छ र उच्चस्तरीय अवस्था प्राप्त हुन्छ। तर उपनिषद्हरूले स्पस्ट भनेका छन् जवसम्म व्यक्तिले निम्नतर अवस्थाहरूमा सफलता प्राप्त गर्दैन तबसम्म उसले मानसिक स्वास्थ्यको समुचित अवस्था प्राप्त गर्न सक्दैन। उच्चतर अवस्था प्राप्त गर्न सर्वप्रथम अन्नमय आवश्यकता पूर्ति हुन आवश्यकता हुन्छ। त्यसपछि प्राणमय, अनि, मनमय, विज्ञानमय र अन्ततः आनन्दमय कोश प्राप्त हुन्छ। पाश्चात्य मनोविज्ञ मास्लोले पहिलो आवश्यकता मनोसामाजिक आवश्यकता, दोस्रो सुरक्षा, तेस्रो प्रेम तथा आफ्नोपन, चौथो स्वाभिमान र अन्त्यमा आत्मपूर्णताको चर्चा गर्दा ऋषिमुनिहरूले हजारौं वर्ष पहिला नै यसभन्दा बढी परिकृत रूपमा 'पञ्चकोश'को परिचर्चा गरिसकेका थिए। मस्लोले आफ्नो मनोविज्ञानलाई भौतिक शरीरबाट माथि उठाउन सकेको देखिन्न। उनी आत्मसाक्षात्कारको अवस्थालाई भौतिक पूर्णताको अवस्थाकै रूपमा व्याख्या गर्छन्। आजको मनोविज्ञानले मान्छेको बुद्धिले बुझ्न सकोस् अथवा नसकोस् आध्यात्मिक अवस्थाको मानसिक स्वास्थ्यको आवश्यकतालाई पूर्णतः स्वीकार गरिसकेको अवस्था छ। यस अर्थमा, उपनिषद्को मनोविज्ञानको खोज आश्चर्यजनक रूपमा व्यावहारिक भएको प्रमाणित हुन्छ। हामी नेपालीहरूले मनोविज्ञानको 'जरोकिलो' नेपालमै छ भनेर प्रमाणित गर्न अफ्ठ्यारो छैन। यसका लागि विश्वविद्यालय र विद्वानहरूले आफ्ना विद्यार्थीलाई स्वदेशी अनुसन्धानमा प्रेरित गर्नुपर्छ र यसका मानकहरूलाई विश्वका सामु उपस्थित गर्नुपर्छ। आफ्नो विषयको खोजमा अरूको किन भरोसा गर्ने ? हाम्रो काम हामीले नगरे कसले गर्ने ?"
रोपाइँ दिवसको सार्थकता,"हरियो डाँडा माथि हलो जोत्ने साथी हो हो माले हो हो  हो हो तारे हो। असारे लोकभाकाको यो लोकगीतमा कस्को मन रमाउँदैन होला ! समय र प्रकृतिको प्रवृत्तिअनुसार पूर्वीय सभ्यतामा पूर्ण वर्षलाई ६ ऋतुमा विभाजन गरी वर्णन गरिएको पाइन्छ। फूल खेल्ने वसन्तऋतु र फल लाग्ने गृष्मऋतुपछि आगमन हुने वर्षाऋतु अर्थात् असार र साउन महिनाको महिमालाई पूर्वीय सभ्यताका शास्त्राकारहरूले बिछट्टैसँग काव्यात्मक अनुभूतिमा चित्रण गरेका छन्। संस्कृत साहित्यका महाकवि कालीदासको महाकाव्य मेघदूत र कुमारसम्भव नामक कृति होस् या महाकवि लक्ष्मीप्रसाद देवकोटाको असारको पन्ध्र निबन्ध कृतिमा समेत असारको गरिमा गाइएको छ। त्यसो त कवि शिरोमणि लेखनाथ पौड्यालको ऋतुविचार खण्डकाव्यमा असार र साउनको रोमाञ्चक व्याख्या गरिएको पाइन्छ। किसानको लागि त असार र साउन पवित्र पर्व समान छन्। बीजको एक मानाले लाखौं मुरी अनाज उब्जाउने परि श्रमी किसानको महत्वलाई शब्दमा व्याख्या गर्न सकिन्न। भावनात्मक रूपमा यसको अनुभव मात्र गर्न सकिन्छ। सभ्यताको शिशु बिहानीमै त्यो आदिमकालमा लामो साधना र अभ्यासपछि मानव प्राणलाई बचाउने प्रमुख आधार अनाज र त्यसको प्रयोग हो भन्ने तथ्य पत्ता लगाउन आदिम मानवको चेतनालाई लाखौं वर्ष लागेको थियो। मानव सभ्यताको यस महान् उपलब्धिका स्रष्टा र सर्जकहरू, ती आदिम कृषि वैज्ञानिकहरू नै सभ्यताका आलोक हुन्। मानवको उद्विकासको क्रममा गुफा संस्कृति (जंगली जीवन) पछि कृषि युगमा प्रवेश गरेसँगै सभ्यताको विकास द्रुत गतिमा भएको पाइन्छ। नाइल नदीको किनारामा फस्टाएको मिश्र सभ्यता, गंगा र सिन्धुनदीको किनारामा पल्लवित सिन्धु र हरप्पा सभ्यता, चीनको ह्वाङ्गहो नदी किनारामा फैलिएको चिनियाँ सभ्यता, युफ्रेटस र टिग्रिस नदीमा विकसित मेसोपोटामियाजस्ता अति प्राचीन विशाल सभ्यताको विकासमा किसानको नै महत्वपूर्ण भूमिका छ। कृषिकर्मको जीवनवादी दृष्टिकोणको साथसाथै धार्मिक र आध्यात्मिक दर्शन रहेको पाइन्छ। हिन्दु सभ्यताको चार पुरुषार्थ धर्म, अर्थ, काम र मोक्ष प्राप्तिको लागि गृहस्थ आ श्रममै रहेर सम्पन्न गरिने कृषिकर्मलाई स्वयम् श्रीकृष्णले कर्मयोगको रूपमा परिभाषित गरेका छन्। हाम्रा धर्म, दर्शन र संस्कृतिसँग आधारित चाडपर्वहरू कृषि कर्मसँग सम्बन्धित छन्। असारे भाकामा गुञ्जिने यस्ता लोक सुसेलीहरूमा जीवनका विरह र वेदनाहरू लुकेको पाइन्छ। अलिखित महाकाव्यको रूपमा रहेका यी लोकगीतहरू नै मानव सभ्यताका आलोक हुन्। बीउबिजन रोप्ने, गोड्ने, हुर्काउने, फलाउने र त्यसलाई भित्र्याउनेसम्मका प्रक्रियाहरूमा विशेष संस्कारसहितको धार्मिक परम्परा गाँसिएको पाइन्छ। वातावरण र पर्यावरणअनुसार संस्कृति फरकफरक हुन्छन्। भिन्न जाति, जनजाति र आदिवासीका अनेकौं पर्व र परम्पराहरू कृषिकर्मसँग गाँसिएका छन्। गौडपूजा, भूमेपूजा र भयँरपूजालगायतका पूजा पद्धति र परम्पराहरूले आदिम कृषि प्रणाली र त्यसको निरन्तरतालाई सम्झना गराउँछन्। बालीनाली र पशुपन्छीमा रोगव्याध नलागोस् र प्रचुर मात्रामा गुणस्तरीय अनाज उत्पादन होस् भनेर सम्पन्न गरिने मंगल कामनाले आध्यात्मिक भावनाको संकेत गर्छन्। काठमाडौं उपत्यकामा नेवारहरूको कृषि जीवनसँग सम्बन्धित चाडपर्वहरूमध्ये सिठीनख: देखि खेतीपातीको सुरु हुने मानिन्छ। किराँत जातिले मनाउने उभौली र उधौली र शेर्पाहरूले मनाउने ल्होच्छार पर्व र थारू जातिले मनाउने माघी पर्व कृषिकर्मसँग सम्बन्धित छन्। बाहिरी आँखाले हेर्दा कृषि पेसालाई कठिन मानिएता पनि आध्यात्मिक दृष्टिकोणबाट हेर्दा यो जीवन सरल र सहज छ। चर्को घाम र दर्केपानीमा पनि एक किसिमको सांगीतिक आनन्दको अनुभूति हुन्छ। वर्षाको एकोहोरो झरीमा रुझेर हिलोमा खेल्दै, दहीचिउरा खाँदै लोकभाकामा असारे गीत गाउँदा अलौकिक आनन्द प्राप्ति हुन्छ। सुख, दु:ख, प्रेम मिलन र वियोगको भावनाहरूलाई हास्यव्यंग्य रसमा गाउँदा मानसिक आनन्द त प्राप्त हुन्छ नै मुग्लान पसेका प्रेमीहरूको सम्झनाले रोपाहारहरूको कोमल मनसमेत भक्कानिन्छ। असारे भाकामा गुञ्जिने यस्ता लोक सुसेलीहरूमा जीवनका विरह र वेदनाहरू लुकेको पाइन्छ। अलिखित महाकाव्यको रूपमा रहेका यी लोकगीतहरू नै मानव सभ्यताका आलोक हुन्। आफ्नो अतीतको सम्झना र भविष्यको कल्पनामा गाइने लोक आलापहरूमा सभ्यताको राग मात्र गुञ्जिँदैनन्, प्रकृतिको उपासना र अनुष्ठानको भावार्थलाई मुखरित गरिएको पाइन्छ। अदृश्य शक्तिप्रतिको आस्था र विश्वासलाई समेत सम्बोधन गरी गाइने असारे गीतको भाकामा जीवनप्रतिको साँचो प्रेम पोखिन्छ। कात्तिक मंसिरताका तरेली परेका फाँटहरूमा झुल्ने धानका सुनौला बालाका कल्पनाले किसानहरू आफ्ना कस्तै दु:खलाई पनि भुल्दछन्। भौतिक यन्त्रणाबाट प्रताडित भई त्यसबाट छुटकारा पाउनका लागि दार्शनिक रुसोले प्रकृतितर्फ फर्क भनेर त्यसै भनेका होइनन्। आध्यात्मिक र मानसिक शान्तिको लागि कृषि जीवनको महत्व छ।  बदलिँदो सांस्कृतिक र राजनीतिक परिवर्तनसँगै कृषिकर्ममा परिवर्तनका लहरहरू देखा परेका छन्। मानिसहरू सुखको चाहनामा सहर पसेका छन्। कृषि जीवनमा मानिसको वितृष्णा बढेको देखिन्छ। खेतबारी बाँझै राखेर मुग्लान पस्ने परम्पराले प्र श्रय पाएको छ। कृषिकर्ममा युवाशक्तिको आवश्यकता हुन्छ। तर गाउँहरू युवाविहीन भएका छन्। बचेखुचेका महिला, बालबालिका र वृद्धवृद्धाहरूले मात्र कृषिकर्म गर्न सक्तैनन्। नेपाल कृषिप्रधान देश हो। आज पनि करिब ८० प्रतिशतको हाराहारीमा जनताहरू कृषिकर्ममा आश्रित छन्।यो तथ्यलाई बुझ्दाबुझ्दै पनि सम्बन्धित सरकार नेपाली युवाको बैंस र जवानीलाई सस्तो मूल्यमा विदेशी भूमिमा बेची आएको पैसाले समग्र देशको अर्थतन्त्र धान्न विवस भएको छ। पैसा कमाउने अभिलाषामा जहाज चढेर, मुग्लान भासिनेहरू प्रत्येकदिन कफिनमा फर्कने नेपाली युवाहरूको दर्दनाक नियतिलाई सरकार लाचार बनेर हेरिरहेको छ। आजभन्दा १२ वर्षअगाडि २०५९ भदौ ४ गने इराकामा भएको १२ जना नेपालीहरूको बीभत्स हिंसाको शृंखला फेरि अफगानिस्तानमा दोहोरिएको छ। भयंकर डरलाग्दो भविष्यको आगमनका संकेतहरू यसअघि धेरैपटक घटित भइसकेका छन्। विप्रेषणको नाममा युवाको रगतमा पौडिन बानी परेका नेता प्रणेताहरू नेपाली छोरीहरूको अस्तित्वलाई समेत बम्बैको वेश्यालयलगायत खाडी राज्य र मरुभूमिमा बेच्न लालायित छ। हलो अड्काएर गोरु चुट्न पल्केका आफूलाई राष्ट्रको नोकर सम्झनेहरूले मदिराको मादकतामा राष्ट्रगान गाउनुको कुनै तुक छैन। वर्षको एक दिन असार पन्ध्रमा रोपाइँ दिवस मनाएर पाँचतारे होटेलमा राष्ट्रदोहन गर्नेहरूले कदापि रगत र पसिनाको मूल्य बुझ्न सक्दैनन्। कृषि क्रान्तिको नारा ओकलेर सत्तामा पुग्नेहरूका लागि रोपाइँ दिवस फगत मनोरञ्जन र नाटकीयता मात्र हो। साँच्चै आफ्नो आमा र मातृभूमिप्रति आस्था छ र आफूलाई नेपाल आमाको सपूत ठान्छन् भने अहंकार र भ्रष्टाचारको खेती गर्न छाडी आध्यात्मिकता र राष्ट्रियताको बीजारोपण गर्न एकजुट भइ कृषिकर्ममा लाग्नै पर्ने बेला आएको छ। होइन भने विदेशबाट आयातीत विप्रेषणले नेपालको उर्वरभूमि नास भई सिमेन्ट र कंक्रिटले ढाक्ने डरलाग्दो संकेत देखा परिसकेको छ। यसबाट मुक्त हुन र कृषि क्रान्तिलाई साकार पार्न समयमै सचेत हुनैपर्ने बेला भइसकेको छ। युवाहरू बाध्य भएर बिदेसिने परम्पराको प्रभावले अप्रत्यक्ष रूपमा नेपालको सामाजिक र सांस्कृतिक संरचनामा विचलन देखा परेको छ। मलाम जाने मलामी समेत गाउँमा नहुने यथार्थ एकातिर छ भने अर्कोतिर पारिवारिक विखण्डनले गर्दा चरम निराशा र सामाजिक अनाचार बढेको छ। युवालाई विदेशमा जान रोकी स्वदेशमै रोजगार सिर्जना गर्नको लागि कृषितर्फ पर्याप्त लगानी गर्नैपर्ने आवश्यकतालाई सत्तामा बस्ने र नेतृत्व गर्नेले बुझ्नै पर्छ। अनि मात्र रोपाइँ दिवसको सार्थकता सावित हुनेछ। ०००"
रोनाल्डोविरुद्ध क्रोएसिया,"पेरिस: युरोकप फुटबल प्रतियोगिताअन्तर्गत आइतबार बिहान हुने क्वार्टरफाइनलको अर्को महत्वपूर्ण खेलमा क्रिस्टियानो रोनाल्डो नेतृत्वको पोर्चुगलले क्रोएसियाको सामना गर्दैछ। राजधानी पेरिसबाट टाढाको दूरीमा रहेको लेन्स अगग्लोस्थित स्टेडियममा हुने खेल नेपाली समयअनुसार पौने १ बजेपछि सुरु हुनेछ। यो खेलको विशेषता स्टार खेलाडीविरुद्ध टिम हुनेछ। आर्थत् यो खेलमा रोनाल्डोविरुद्ध क्रोएसियाले प्रतिस्पर्धा गर्नेछन्। प्रतियोगिताको समूहगत चरणमा क्रोएसियाले टिमका रूपमा प्रतिस्पर्धा गर्दै आइरहेको छ। पोर्चुगल भने रोनाल्डोकै प्रदर्शनमा प्रतियोगिताको प्रिक्वार्टरफाइनलमा पुगेको हो। समूह चरणको पहिलो दुई खेलमा पोर्चुगल जितविहीन रह्यो। पोर्चुगल पहिलोपटक ठूलो प्रतियोगिता खेलिरहेको आइसल्यान्ड ११ तथा अस्ट्रियासँग गोलरहित बराबरी खेलेको थियो। त्यसपछि निर्णायक खेलमा रोनाल्डोले नै दुई आकर्षक गोल गरेपछि हंगेरीलाई ३३ को बराबरीमै रोक्दै पोर्चुगल तेस्रो स्थानमा रहने टोलीमध्ये उत्कृष्ट ठहरिँदै प्रतियोगिताको अन्तिम १६ मा पुगेको हो। त्यसको तुलनामा क्रोएसियाको यात्रा भने निकै सहज रह्यो। चेक रिपब्लिकसँग २२ गोलको बराबरीमा रोकिएको क्रोएसिया टर्कीलाई १० तथा साविक विजेता स्पेनलाई २१ गोल अन्तरले पराजित गर्दै समूह 'डी'को विजेताका रूपमा प्रिक्वार्टरफाइनलमा पुगेको हो। प्रतियोगिताको समूह चरणको प्रदर्शनले पोर्चुगलविरुद्ध क्रोएसिया नै हावी हुने देखिन्छ। यद्यपि यी दुई टोलीबीचको विगतको प्रदर्शनमा भने पोर्चुगलले निकै दरिलो प्रदर्शन गरेको छ। पोर्चुगलले अहिलेसम्म क्रोएसियासँग पराजय बेहोरेको छैन। पराजय हैन, पोर्चुगलले क्रोएसियाविरुद्ध गोलसमेत बेहोरेको छैन। हालसम्म भएका तीन खेलमध्ये तीनैमा पोर्चुगलले जित हात पारेको छ। र, ती जितमा पोर्चुगलले क्रोएसियाविरुद्ध ६ गोल गरेको छ। पोर्चुगलविरुद्धको खेलअघि क्रोएसियालाई आफ्ना महत्वपूर्ण मिडफिल्डर लुका मोइड्रिचको चोटले सताएको छ। चोटकै कारण स्पेनविरुद्धको खेलमा अनुपस्थित रहेका मोइड्रिड पोर्चुगलविरुद्ध पनि खेल्ने सम्भावना कम छ। पोर्चुगललाई खेलाडीको चोटको समस्या छैन। यद्यपि हालै चोटबाट मुक्त हुँदै टोलीमा फर्किएका मिडफिल्डर एन्द्रे गोमेज र रक्षक राफेल गुइरेइरोले खेल्नसक्ने नसक्ने पक्का भइसकेको छैन।"
क्योकुसिन बुदोकाईमा ओमराज र सुस्मी बिजेता,"काठमाडौंः यहाँ सम्पन्न अल नेपाल क्योकुसिन बुदोकाई कराते च्याम्पियनसिपमा खुलातर्फ ओमराज पुन र महिलातर्फ सुस्मी श्रेष्ठ प्रथम भएका छन् । पुरुषतर्फ ३०, ४०, ५०, ६० किलो र खुला तौलसमूहका र महिलातर्फ ४०, ५० र खुला तौलसमूहका खेलाडी सहभागी भएको यो प्रतियोगितमा दशरथ रंगशालामा भएको थियो । काठमाडौं, ललिपुर, कास्की, स्याङ्गजा, कैलाली, रुकुम, कञ्चनपुर, सर्लाही र धनुषासहितका जिल्लाबाट ९२ जनामा खेलाडी सहभागी प्रतियोगितामा पुरुष ३० किलोमा इन्द्रबहादुर थापा प्रथम भएका छन् । प्रतियोगितका उत्कृष्ट खेलाडीमा रोचक सेट्ठी र पवित्रा चौधरी घोषित भएका संघका संस्थापक तथा प्रमुख प्रशिक्षक राजेन्द्र सुवेदीले बताए । त्यसैगरी ४० किलोमा राजुकुमार यादव, ५० किलोमा रितिक मागिया र ६० किलोमा गणेश अधिकारी प्रथम भएका थिए । खुल्ला तौल समुहमा ओमराज पुन प्रथम हुँदा नेपाल प्रहरीका नरेश चौधरी द्धितिय भएका छन् महिलातर्फ ४० किलोमा एलिसा बराल र ५० किलोमा अम्विका जिसी प्रथम हुँदा खुल्ला तौल समुहमा सुस्मी श्रेष्ठ प्रथम र मञ्जु विक द्धितिय भए । विजेता खेलाडीहरुलाई क्योकुसिन करातेका संस्थापक जगतप्रसाद गौचनसहितका अतिथिहरुले पुरस्कार प्रदान गरेका सुवेदीले जानकारी दिए ।"
पेनाल्टीमा पोल्यान्डको भाग्य चम्कियो,काठमाडौंः पोल्यान्ड फ्रान्समा जारी युरोकप फुटबल प्रतियोगिताको क्वार्टरफाइनलमा पुग्न सफल भएको छ । शनिबार साँझ भएको प्रतिस्पर्धात्मक खेलमा स्वीटजरल्यान्डलाई पेनाल्टी सुटआउटमा पराजित गर्दै पोल्यान्ड अन्तिम ८ मा पुग्न सफल भएको हो । निर्धारित ९० मिनेटर थपिएको ३० मिनेटमा पनि दुबै टीमले ११ गोलको बराबरी खेलेपछि पेनाल्टी सुटआउटबाट नतिजा निकालिएको थियो । युरोकपको पहिलो क्वार्टफाइनल खेल नै पेनाल्टी सुटआउटबाट निर्णय लिनु परेको हो। खेलमा पहिले अग्रता लिएको पोल्यान्ड पेनाल्टी सुटआउटमा पनि नजिता आफ्नो पक्षमा पार्न सफल भयो । उसका लागि खेलको ३९ औं मिनेटमा जाकुब ब्लास्ज्क्ज्योकोस्कीले कामिल ग्रोसिकीको गोलमा पोल्यान्डलाई अग्रता दिलाएका थिए । तर स्वीटजरल्यान्ड खेलको दोस्रो हाफमा खेलमा फर्कियो । उसका लागि खेलको ८२ औं मिनेटमा इरेन डेर्डियोकको पासमा हेर्दन साकिरीले आकर्षक गोल गदै खेललाई बराबरीमा ल्याए । उनले डी बक्स बाहिरबाट प्रहार गरेको उत्कृष्ट ओभरहेड किकबाट हानेको बल पोल्यान्डका किपरले थाहै नपाई जाली चुम्न पुगिसकेको थियो । त्यसपछि दुबै टीमबाट गोल नहुँदा निर्धारित ९० मिनेटको समय ११ गोलमा सकियो । थपिएको ३० मिनेट अतिरिक्त समयमा पनि दुबै टीम गोल गर्न असफल रहे । त्यसपछि पेनाल्टी सुटाआउटमा पुगेको खेलमा पोल्यान्डको भाग्य फिर्यो । पोल्यान्डका पाँचैजनाले पेनाल्टीमा जाली चुमाउँदा स्वीटजरल्यान्डका ग्रानिट हाकाले पेनाल्टी मिस गरेपनि पोल्यान्ड ५४ ले बिजयी हुँदै अन्तिम आठमा पुग्ने पहिलो टोली बन्यो ।
आत्मघाती गोलले वेल्स क्वार्टरफाइनलमा,"काठमाडौंः युरोकप फुटबल प्रतियोगिता अन्तरगत अहिले राति भएको खेलमा ब्रिटिश नेसन वेल्सले नर्दन आयरल्यान्डलाई पराजित गर्दै अन्तिम आठ अर्थाक्वार्टर फाइनलमा पुग्न सफल भएको छ। दुबै टीमले पहिलो हाफ गोलरहित बराबरी खेलेको प्रतिस्पर्धात्मक खेलमा वेल्सले जित्नका लागि आत्मघाती गोल उपहार पायो । खेलको ७५ औं मिनेटमा वेल्सका ग्यारेथ बेलले दिएको क्रस बललाई डी बक्सभित्र बचाउन गर्न खोज्दा नर्दन आयरल्यान्डका ग्यारे म्याक्युलीको खुट्टामा लाग्दै जाली चुम्न पुगेको हो । पहिलो पटक युरोक खेलिरहेको वेल्सका लागि आजको खेलमा कप्तान तथा रियल मड्रिडका स्ट्राइकर ग्यारेथ बेलले केही राम्रा प्रयास गरेपनि गोल गर्न सकेनन् । तर, उनी आफ्नो देशलाई अघि बढाउन भने सफल रहे । प्रिक्वार्टरको पहिलो खेलमा स्वीटजरल्यान्डलाई पराजित गर्दै पोल्यान्ड पनि क्वार्टर फाइनलमा पुगिसकेको छ ।"
रियो ओलम्पिकमा नदेखिने भयो मेसीको जादु,"एजेन्सी: फुटबलका सुपर स्टार लियोनेल मेसीको जादु ब्राजिलको रियो ओलम्पिकमा देख्न नपाइने भएको छ। अर्जेन्टिनाका प्रशिक्षकले छिमेकी देश ब्राजिलको रियोमा हुने ओलम्पिकका लागि राष्ट्रिय टीममा सामेल नगरेपछि उनको जादु हेर्न नपाइने भएको हो । मेसीसहितको अर्जेन्टिनाले सन् २००८ मा बेइजिङमा भएको ओलम्पिकमा स्वर्ण पदक जितेको थियो। र्जेन्टिनाको फुटबल टीमका प्रशिक्षक गेरार्डो मार्टिनोले रियो ओलम्पिकका लागि आफ्नो टीम तयार गरेका छन् । तर मेसी भने यो टीमबाट बाहिरिएका छन् । मेसीले ओलम्पिक नखेल्ने कुरा पहिले नै तय भइसकेको थियो । मेसीले ओलम्पिकको साटो कोपा अमेरिका फुटबल प्रतियोगितामा भाग लिने निर्णय गरेका थिए । रियोमा जाने अर्जेन्टिनाका फुटबल खेलाडीहरुको पुरा सूची आइतबार हुने कोपा अमेरिकाको फाइनल खेलपछि मात्रै बाहिर आउनेछ । आइतबार अर्जेन्टिना र चिलीबीच कोपा अमेरिकाको फाइनल खेल हुँदैछ । तर पनि प्रशिक्षक मार्टिनोले कोपा अमेरिका खेलिरहेका ९ खेलाडीलाई भने रियोका लागि सामेल गरेका छन् । मेसीले यसअघि नै रियो ओलम्पिक नखेल्ने पक्का भइसकेको थियो । प्रशिक्षक मार्टिनोले पहिले नै मेसीलाई दुबै प्रतियोगितामा सामेल गर्न नहुने बताइसकेका थिए । मेसी सन् २००८ मा बेइजिङ ओलम्पिकमा स्वर्ण पदक जित्नेवाला अर्जेन्टिनाको टीमका सदस्य थिए । अर्जेन्टिना सन् २००४ र २००८ मा ओलम्पिक खेलमा फुटबलको स्वर्ण जित्ने देश हो । यो पटक रियोमा पनि अर्जेन्टिना स्वर्ण पदकको दाबेदारका रुपमा रहेको छ। रियोका लागि अर्जेन्टिना समूहडी मा पोर्चुगल, अल्जेरिया र होन्डुरससँगै रहेको छ ।"
सबैको रणनीति रक्षात्मक,"मैले जारी युरोकपका खेलहरू निद्रा नबिगारी हेर्दैछु। सबेरै हुने खेलहरू प्रत्यक्ष हेरिरहेको छु। मध्यरातमा हुने खेलहरूको हाइलाइट्स हेर्ने गरेको छु। समूहगत चरण सकिँदासम्म विश्वविजेता जर्मनी अन्य टोलीभन्दा केही बलियो देखिएको छ। जर्मनीको 'पावर गेम' नै बलियो पक्ष हो। प्रायः टोलीहरूले रक्षात्मक 'डिफेन्सिभ' भएर खेलिरहेका छन्। गोल नखाई खेल जित्ने प्रायः टोलीको प्रयास देखिन्छ। उनीहरूले काउन्टर एट्याकमा गोल गरेर खेल जित्न खोजेजस्तो देखिन्छ। जर्मनीले अपनाएको शैली पनि यही हो। तर, उनीहरू पावर गेममा उत्कृष्ट देखिन्छन्। स्पेन राम्रो टोली भए पनि अब उनीहरूको शान्त प्रकृतिको टिकीटाका शैली परम्परागत र कम प्रभावशाली हुँदै गएजस्तो देखिन्छ। मलाई मन पर्ने टोली भने जर्मनी नै हो। यसअघि स्पेन मेरो रोजाइमा पर्थ्यो। युरोकपमा प्रायः खेल प्रतिस्पर्धात्मक देखिएको छ। हामीले राम्रा टोलीमा नाम लिँदा जर्मनी, स्पेन, इटाली, फ्रान्स, इङ्ल्यान्ड भने पनि अन्य टोलीसँग उनीहरूको स्तर अन्तर त्यति धेरै छैन। युरोकपको प्रभाव नेपालमा पनि देखिन्छ। रातभर बसेर खेल हेर्नेको जमात पनि ठूलो छ। त्यसो त हामी प्रशिक्षक र खेलाडीलाई पनि यस्ता प्रतियोगिताबाट सिक्न सकिने धेरै कुरा छन्। तर, सुन्दा नमीठो लाग्न सक्छ प्रशिक्षकले सिकेका कुरा प्रयोग गर्ने वातावरण नेपालमा छैन। ती कुराहरू प्रयोग गर्नका लागि नेपाली खेलाडीको स्तर नै पुग्दैन। पहिलो कुरा, खेलाडीले आफूलाई फिट राख्नुपर्यो जुन नेपालमा पहिलेदेखिको समस्या हो। प्रायः खेलाडीमा गम्भीरता देखिँदैन। दोस्रो कुरा, नेपाली फुटबललाई व्यावसायिकतातर्फ लैजानुपर्छ भनेर लाग्ने क्लबको संख्या एकदुईवटा मात्र छ भने पनि हुन्छ। (मेघराज राष्ट्रिय फुटबल टोलीका पूर्व सहायक प्रशिक्षक हुन्।)"

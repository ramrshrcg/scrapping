शीर्षक,विवरण
संवैधानिक जटिलताको प्रश्न,"प्रधानमन्त्री केपी शर्मा ओलीको सम्मानजनक बहिर्गमनपछि राष्ट्रपति विद्यादेवी भण्डारीले सात दिनभित्र सहमतीय सरकार निर्माणको लागि संसद्मा भएका राजनीतिक दललाई आह्वान गरेकी छन् । संसद्को ठूलो र प्रमुख प्रतिपक्षी दल नेपाली कांग्रेसका सभापति शेरबहादुर देउवाले सहमतीय सरकार निर्माण हुन नसक्ने बताइरहँदा पनि संवैधानिक बाध्यता र प्रक्रिया पूरा गर्न राष्ट्रपति भण्डारीले यस्तो आह्वान गरेकी हुन् । संवैधानिक जटिलता फुकाउँदै सरकार फेरबदल गरिरहने यो प्रक्रियाले मुलुकलाई थप नोक्सान पर्नेतर्फ जिम्मेवार राजनीतिक दलले सजग र सचेत हुनु वाञ्छनीय छ । पटकपटक सरकार बदल्नुपर्ने कारण किन आइपर्यो ? सरकार किन स्थिर हुन सक्दैनन् ? राजनीतिक अस्थिरता किन र कसरी भइरहेको छ ? राजनीतिक स्थिरता कायम गर्न कठिन भएको हो त ? यी प्रश्नका स्वाभाविक उत्तर कसैले पनि दिन सक्दैन । अविश्वास प्रस्तावमाथि उठेका प्रश्नको जवाफ दिने क्रममा प्रधानमन्त्री ओलीले उठाएका प्रश्न पनि त्यत्तिकै गम्भीर र मननीय छन् । सरकारमा जान आतुर दलहरूले यसतर्फ गम्भीर हुन जरुरी छ । माओवादी केन्द्रले सरकारबाट फिर्ता भएको घोषणा गरेलगत्तै नयाँ संविधानअनुसार सरकार गठन हुन सक्ने कि नसक्ने भन्नेबारे विभिन्न मतान्तर भए । सरकार गठनबारे भएका अन्योल चिर्दै प्रधानमन्त्री ओलीले बाधाअड्काउ फुकाउको आदेश जारी गर्न राष्ट्रपतिमार्फत सिफारिस गरी नयाँ मार्गप्रशस्त गरिदिए । ओलीको बहिर्गमन सुनिश्चित भएसँगै संवैधानिक किचलो उत्पन्न भएको थियो । हो, संविधानमा त्रुटि छन् । सहमतिको राजनीति खोजिएको छ, तर बहुलवादभित्र त्यो सम्भव छैन । राज्यसत्ता सञ्चालनको लागि सबै एकजुट हुनु राम्रो हो । भन्दा र सुन्दा सहमति शब्द प्रिय छ सबैका लागि, तर बहुलवादभित्र सहमतिको राजनीति खोज्नु उत्तम उपाय होइन । पंक्तिकारले सहमतिको राजनीतिको विपक्षमा आफ्ना दृष्टिकोण राख्न खोजेको होइन, तर सहमति खोजेर पाइँदो रहेनछ भन्ने कुरा विगत २६ वर्षको इतिहासले प्रमाणित गरेको छ । नत्र २६ वर्षको इतिहासमा २३ वटा सरकार गठन गर्नुपर्ने बाध्यता किन आइपथ्र्यो ? यद्यपि त्यस्तो स्थिति भए पनि राज्यका आधारभूत विषयमा पर्ने मुलुकको अस्तित्व रक्षा, अखण्डता, सार्वभौमिकता, जनतामा अन्तर्निहित मौलिक स्वतन्त्रता, राष्ट्रिय सुरक्षा, स्वतन्त्र परराष्ट्र नीति, खनिज तथा जलस्रोत जस्ता विषयमा सबै दलको सहमति आवश्यक र अपरिहार्य छ । यस्ता विषयमा सहमति जुट्न सकेन भने मुलुकको अस्तित्व नै खतरामा पर्ने सम्भावना हुन्छ । यसो भनेर बहुलवादभित्रको राजनीतिक प्रतिस्पर्धामा सबै एक भएर हिँड्नुपर्छ भन्ने कदापि होइन । यसो हुँदो हो त निर्वाचनको आवश्यकता किन पथ्र्यो ? राजनीतिक दलको मिलेमतोमा सदस्य संख्या बाँडे भइहाल्थ्यो नि । अहिलेको विकसित समाज, जहाँ हरेक नागरिक चेतनशील छन् र संविधानको धारापधाराको व्याख्या गरेर प्रश्न राख्न सक्षम छन् । यस्तो बेलामा जारी भएको संविधानमा पनि संवैधानिक जटिलता उत्पन्न हुनेतर्फ चासो नराख्नु संविधान निर्माताको कमजोरी मात्र होइन, नालायकी हो । संघीय लोकतान्त्रिक गणतन्त्रात्मक भनिएको अहिलेको संविधानले मुलुकमा राजनीतिक स्थिरता कायम हुन सक्दैन भन्नेहरूकै तर्क बलशाली बन्दै गइरहेको छ । संविधानतः कुनै दलले बहुमत हासिल गरी सरकार गठन गर्ने अवस्था आउने सम्भावना मात्र होइन । जनताले चाहेको राजनीतिक स्थिरता र विकास पनि सम्भव छैन । किनभने हामीले संसद्को संख्या र अरू धेरै विषय संक्रमणकालीन संविधानमा उल्लेख भएका कुरालाई जस्ताको तस्तै उतारेका छौँ ।शक्तिको प्रतिस्पर्धामा अचम्मको परिदृश्य पनि देखिँदो रहेछ । तत्कालीन अवस्थामा सरकार प्रमुखमा रहेको र सशस्त्र संघर्षको नेतृत्व गरिरहेको व्यक्तिबीच पनि तालमेल हुन सक्दोरहेछ । शक्ति संघर्षको सिलसिलाले मान्छेलाई यो ठाउँमा समेत ल्याइपुर्याउँदो रहेछ भन्ने गतिलो सन्देश प्रवाह भएको छ पछिल्लो गठबन्धनपछि । टाउकाको मूल्य तोक्ने र तोकिनेबीचको सहकार्य कति टिकाउ र भरपर्दो हुनेछ त्यो आगामी दिनले बताउँदै जानेछ । सहकार्य देश र जनताको हितमा हुनसके राम्रै होला, तर त्यस्तो सम्भावना कमजोर देखिन्छ, किनकि गाउँमा संघर्षकालीन द्वन्द्वका घाउ अझै ओभाएका छैनन् । तराईमधेसका समस्या, संघात्मक स्वरूपको परिकल्पना, असंलग्न परराष्ट्र नीतिको सञ्चालन र नेपालको प्राकृतिक स्रोत र साधनको परिचालन गर्ने नीतिनिर्माणमा समेत विरोधाभास छ । यसको सामना प्रमुख चुनौतीका रूपमा उपस्थित छ, नयाँ गठबन्धनको लागि । गठबन्धनले राष्ट्रियता र मुलुकको सार्वभौमिक स्वतन्त्रताको संरक्षण र संवद्र्धनका लागि कठिन प्रयास मात्र गर्नुपर्ने छैन, ठूलो मूल्यसमेत चुकाउनुपर्नेछ । सरकारबाट बहिर्गमनअघि प्रधानमन्त्री ओलीले उठाएका प्रश्नप्रति सर्वसाधारण नागरिकका कान टाठा मात्र भएनन् आँखा रसाए पनि । ओलीले सबै कुरामा सफलता हासिल गरे भन्ने होइन, तर उनले उठाएका प्रश्नप्रति नयाँ सरकारको नेतृत्व गर्ने दल र त्यसलाई समर्थन गर्ने ठूला दलले विशेष ध्यान दिनुपर्छ, आगामी राजनीतिक यात्राका क्रममा । यस अर्थमा प्रधानमन्त्रीको बहिर्गमनलाई सम्मानपूर्ण मान्नुपर्छ । उनले आउने प्रधानमन्त्री नियुक्तिमा देखिएका संवैधानिक जटिलता फुकाउने गरी राष्ट्रपतिसमक्ष गरेको आह्वानले पनि ओलीको गरिमा बढाएको छ । राजनीतिक संरचनाकै कारण संवैधानिक जटिलता उत्पन्न भई अस्थिरता बढ्ने संकेत गरिरहेका थिए धेरैले । यस्तो परिस्थिति आउनेतर्फ संविधान निर्माणका अभियन्ताले सोच्न नसक्नुले पनि संविधान अपूर्ण रहेको संकेत गर्छ । संविधान कार्यान्वयनका क्रममा अझै कति व्यवधान उत्पन्न हुने हुन् ती तपसिलका विश्लेषण आगामी दिनमा हुँदै जाला, तर कार्यान्वयनको जिम्मा लिएका राजनीतिक दलले त्यसको विश्लेषण र आकलन समयमै गर्नु बुद्धिमानी हुनेछ । सहमतिको राजनीति विकसित हुन नसक्ने मुख्य कारणमा देशको सामाजिक, भौगोलिक, साँस्कृतिक, धार्मिक तथा आर्थिक अवस्था नै हो । हाम्रो मिलेर बसेको समाज छ । त्यसैले त बहुभाषिक, बहुसाँस्कृतिक, बहुधार्मिक भनिएको हो । सहिष्णुतालाई कायम राखेर सबै क्षेत्रको समानुपातिक विकास गर्न सकियो भने सबै जातजाति, भाषाभाषीको उन्नति हुन्छ, तर त्यस्तो खालको राजनीतिक नेतृत्व नहुँदा हामीले समस्या र जटिलता भोग्दै आउनुपरेको छ । बहुलवादमा आधारित सबल, सक्षम, उदार र सबैको आस्था र विचारमा चल्न सक्ने नेतृत्वको विकास जरुरी छ । यस्तो नेतृत्वको विकास हुन सकेन भने सामाजिक सद्भाव कायम राख्न निकै सकस हुने मात्र छैन, नयाँ संविधान कार्यान्वयनमा नसोचेका जटिलता उत्पन्न हुनेछन् । हाम्रो भौगोलिक अवस्थाले संघात्मक व्यवस्था र क्षेत्रीय एकता कायम राख्न सजिलो छैन । अन्तरिम संविधान २०६३ र अहिले संविधानसभाबाट जारी भएको संविधानमा व्यवस्था गरिएको निर्वाचन प्रणाली र पद्धतिले राजनीतिक एकतालाई बल पुर्याउनेभन्दा झन् जटिलता थप्ने काम गरेको छ । जातीयता र क्षेत्रीयतामा आधारित प्रतिनिधित्व प्रणालीले संविधानबाट आकांक्षा राखिएको एकता र स्थायी सरकार सम्भव नदेखिएको हो । संविधान निर्माणका अभियन्ताले यसतर्फ पनि ध्यान दिन नसक्दा एकपछि अर्को जटिलता थपिँदै गएको हो । नत्र संविधान जारीपछि गठन भएको सरकार परिवर्तनमै किन संवैधानिक जटिलताका कुरा उठे त ? विकासको पहिलो खुड्किलोमै समस्या उत्पन्न भएपछि संविधानमाथि नै प्रश्नचिन्ह उठ्नु अस्वाभाविक होइन । मधेसको समस्या समाधान र त्यसको लागि आवश्यक पर्ने संशोधनपछि संविधानमा थप प्रहार हुने निश्चित छ । जति संशोधन गर्दै गयो उति माग थपिँदै जानेछन् । हो, संविधान सबैले स्विकार्न सक्ने बनाउन सकिन्न, यो संसारको इतिहासले प्रमाणित गरेको छ । एकातिर टालो हाल्यो अर्कोतिर उध्रिन्छ । संघीयता, धर्म निरपेक्षता र गणतन्त्रप्रति नै अनास्था राख्नेहरूका मागबारे पनि सुनुवाइ गर्नुपर्ने स्थिति उत्पन्न भयो भने के हुन्छ ? यसतर्फ ठूला भनिएका राजनीतिक दलको ध्यान जान सकेको छैन । खालि मधेस मात्र भनिएको छ । किन प्रश्नै प्रश्न उठे त संविधानप्रति ? यहाँ दलले संविधान बनाए । दलीय वकिललाई खटाइयो, संविधान बनाउन । संविधानका धाराउपधारा बनाउँदा त्यसबारे उठ्ने प्रश्नप्रति कसैको ध्यान जान सकेको पाइएन । स्वदेशी तथा विदेशी संवैधानिक ज्ञाताको सुझाव र सल्लाह लिन उचित नठान्दा संविधानमाथि प्रश्न उठिरहेको छ । नेपाल अधिराज्यको संविधान २०१५ बनाउँदा पनि तत्कालीन राजाले प्रसिद्ध संविधानविद् आइभर जेनिङको सल्लाह लिएका थिए । किनकि त्यतिबेला संविधानका धाराउपधाराको व्याख्या गरेर प्रश्न गर्ने सचेत समाज थिएन, तैपनि संविधान जारी भएपछि संवैधानिक जटिलता उत्पन्न भयो भने समस्या उत्पन्न हुन्छ भन्नेतर्फ तत्कालीन राजा सजग देखिएका थिए । अहिलेको विकसित समाज, जहाँ हरेक नागरिक चेतनशील छन् र संविधानका धाराउपधाराको व्याख्या गरेर प्रश्न राख्न सक्षम छन् । यस्तो बेलामा जारी भएको संविधानमा पनि संवैधानिक जटिलता उत्पन्न हुनेतर्फ चासो नराख्नु संविधान निर्माताको कमजोरी मात्र होइन, नालायकी हो । संवैधानिक जटिलता अझ थपिनेतर्फ सचेत भई यसले महत्त्वाकांक्षी र निरंकुशता नजन्माओस् भन्नेतर्फ विशेषगरी प्रजातान्त्रिक शक्तिले सोच्नु आवश्यक छ । सहमतिको राजनीति विकसित हुन नसक्ने मुख्य कारणमा देशको सामाजिक, भौगोलिक, साँस्कृतिक, धार्मिक तथा आर्थिक अवस्था नै हो । हाम्रो मिलेर बसेको समाज छ । त्यसैले त बहुभाषिक, बहुसाँस्कृतिक, बहुधार्मिक भनिएको हो । सहिष्णुतालाई कायम राखेर सबै क्षेत्रको समानुपातिक विकास गर्न सकियो भने सबै जातजाति, भाषाभाषीको उन्नति हुन्छ, तर त्यस्तो खालको राजनीतिक नेतृत्व नहुँदा हामीले समस्या र जटिलता भोग्दै आउनुपरेको छ । बहुलवादमा आधारित सबल, सक्षम, उदार र सबैको आस्था र विचारमा चल्न सक्ने नेतृत्वको विकास जरुरी छ । यस्तो नेतृत्वको विकास हुन सकेन भने सामाजिक सद्भाव कायम राख्न निकै सकस हुने मात्र छैन, नयाँ संविधान कार्यान्वयनमा नसोचेका जटिलता उत्पन्न हुनेछन् । हाम्रो भौगोलिक अवस्थाले संघात्मक व्यवस्था र क्षेत्रीय एकता कायम राख्न सजिलो छैन । अन्तरिम संविधान २०६३ र अहिले संविधानसभाबाट जारी भएको संविधानमा व्यवस्था गरिएको निर्वाचन प्रणाली र पद्धतिले राजनीतिक एकतालाई बल पुर्याउनेभन्दा झन् जटिलता थप्ने काम गरेको छ । जातीयता र क्षेत्रीयतामा आधारित प्रतिनिधित्व प्रणालीले संविधानबाट आकांक्षा राखिएको एकता र स्थायी सरकार सम्भव नदेखिएको हो । संविधान निर्माणका अभियन्ताले यसतर्फ पनि ध्यान दिन नसक्दा एकपछि अर्को जटिलता थपिँदै गएको हो । नत्र संविधान जारीपछि गठन भएको सरकार परिवर्तनमै किन संवैधानिक जटिलताका कुरा उठे त ? विकासको पहिलो खुड्किलोमै समस्या उत्पन्न भएपछि संविधानमाथि नै प्रश्नचिन्ह उठ्नु अस्वाभाविक होइन । मधेसको समस्या समाधान र त्यसको लागि आवश्यक पर्ने संशोधनपछि संविधानमा थप प्रहार हुने निश्चित छ । जति संशोधन गर्दै गयो उति माग थपिँदै जानेछन् । हो, संविधान सबैले स्विकार्न सक्ने बनाउन सकिन्न, यो संसारको इतिहासले प्रमाणित गरेको छ । एकातिर टालो हाल्यो अर्कोतिर उध्रिन्छ । संघीयता, धर्म निरपेक्षता र गणतन्त्रप्रति नै अनास्था राख्नेहरूका मागबारे पनि सुनुवाइ गर्नुपर्ने स्थिति उत्पन्न भयो भने के हुन्छ ? यसतर्फ ठूला भनिएका राजनीतिक दलको ध्यान जान सकेको छैन । खालि मधेस मात्र भनिएको छ । किन प्रश्नै प्रश्न उठे त संविधानप्रति ? यहाँ दलले संविधान बनाए । दलीय वकिललाई खटाइयो, संविधान बनाउन । संविधानका धाराउपधारा बनाउँदा त्यसबारे उठ्ने प्रश्नप्रति कसैको ध्यान जान सकेको पाइएन । स्वदेशी तथा विदेशी संवैधानिक ज्ञाताको सुझाव र सल्लाह लिन उचित नठान्दा संविधानमाथि प्रश्न उठिरहेको छ । नेपाल अधिराज्यको संविधान २०१५ बनाउँदा पनि तत्कालीन राजाले प्रसिद्ध संविधानविद् आइभर जेनिङको सल्लाह लिएका थिए । किनकि त्यतिबेला संविधानका धाराउपधाराको व्याख्या गरेर प्रश्न गर्ने सचेत समाज थिएन, तैपनि संविधान जारी भएपछि संवैधानिक जटिलता उत्पन्न भयो भने समस्या उत्पन्न हुन्छ भन्नेतर्फ तत्कालीन राजा सजग देखिएका थिए । अहिलेको विकसित समाज, जहाँ हरेक नागरिक चेतनशील छन् र संविधानका धाराउपधाराको व्याख्या गरेर प्रश्न राख्न सक्षम छन् । यस्तो बेलामा जारी भएको संविधानमा पनि संवैधानिक जटिलता उत्पन्न हुनेतर्फ चासो नराख्नु संविधान निर्माताको कमजोरी मात्र होइन, नालायकी हो । संवैधानिक जटिलता अझ थपिनेतर्फ सचेत भई यसले महत्त्वाकांक्षी र निरंकुशता नजन्माओस् भन्नेतर्फ विशेषगरी प्रजातान्त्रिक शक्तिले सोच्नु आवश्यक छ ।"
सहकारी अभियान र प्रभावकारी कानुन,"नेपाली अर्थतन्त्रको समावेशी विकास र सामाजिक एकता र क्रियाशीलताका लागि सहकारी अभियानको महवपूर्ण योगदान रहेको छ । नेपालमा मात्रै नभएर विश्वका अधिकांश विकसित र विकासोन्मुख मुलुकको विकास प्रयाससँग सहकारी प्रत्यक्षपरोक्ष रूपमा जोडिएको छ । बेलायतको रोचडेलमा श्रमिकहरूले सुरु गरेको यो अभियान अहिले किसान र श्रमजीवीहरूको मात्रै नभएर समााजमा रहेका आर्थिक तथा सामाजिक सबै खालका मानिसको समृद्धि र सामाजिक न्यायको माध्यम बनेको छ । सहकारी विश्वको सबैभन्दा ठूलो आर्थिक सामाजिक सञ्जाल, व्यवसाय र रोजगार क्षेत्र पनि हो । विश्वमा कृषि व्यवसायको ३२ प्रतिशत, बिमाको २५, उपभोग्य वस्तुको १८, वित्तीय कारोबारको ६ प्रतिशत हिस्सा सहकारीले धानेको छ । जापान, अमेरिका, क्यानडा, युरोपेली, कोरिया, सिंगापुर, चीन र भारतजस्ता मुलुकहरूको अर्थतन्त्रमा सहकारीको महवपूर्ण योगदान छ । नेपालमा पनि सहकारीको इतिहास र योगदानसँग सबै परिचित छन् । सहकारीलाई मुलुकको आर्थिक विकासको तेस्रो खम्बाको रूपमा सम्बोधन गरिएको छ । संविधान, आवधिक योजना र विकासका दस्ताबेज र अभ्यासमा सहकारीलाई नीतिगत रूपमा जोडिएको छ । हाम्रोजस्तो ग्रामीण र कृषि अर्थव्यवस्थामा आधारित मुलुकको राष्ट्रिय समृद्धिको लागि यो अत्यन्त सकारात्मक छ । सहकारीले उत्पादनका साधनहरूमा उपभोक्ता र श्रमिकहरूको पहुंच स्थापित गर्छ । आफ्नो व्यवसाय र उपभोगले सिर्जना गरेको लाभको हिस्सेदार सम्बन्धित व्यक्ति वा समुुदायलाई नै बनाउँछ । नेपालको सहकारी अभियानले ६ दसक पार गरिरहँदा तथ्यांकीय हिसाबले उत्साहप्रद छ । सहकारी संघसंस्थाहरूको संख्या ३३ हजार पुगेको छ भने सहभागी वालिग जनसंख्या करिब ५३ लाख, कुल ग्राहस्थ उत्पादनमा चार र वित्तीय क्षेत्रमा २० प्रतिशत योगदान रहेको छ । सहकारीले व्यवसाय, उत्पादन र रोजगारको कुरासँगै समुदायमा संगठन, एकता र नैतिकताको समेत विकास गर्छ । सामाजिक पुँजी निर्माण र परिचालन एवं साना उद्यम र उत्पादन तथा वितरणलाई स्थानीय तहमा प्रभावकारी बनाउने भएकाले राष्ट्रिय पुँजी र समृद्धि यात्रालाई दिगो बनाउनसमेत सहकारीको भूमिका महवपूर्ण हुनेछ । सहकारी पुँजीवादको विकास र समाजवादको यात्रा दुवै हो । यसले पुँजी र व्यवसायको विकाससँगै समुदायको दिगो आर्थिक विकासमा योगदान पुर्याउँछ । सहकारीले ग्रामीण तहमा सामाजिक पुँजी निर्माण गर्नुको साथै सामाजिक संस्थाको रूपमा विभिन्न रचनात्मक गतिविधि गरिरहेका छन् । स्थानीय विकास, सामाजिक न्याय र सुरक्षामा समेत उनीहरूको प्रभावकारी भूमिका रहेको पाइन्छ । लोककल्याणकारी राज्य निर्माणको लागि सरकारलाई उत्पादन र वितरणलाई तीव्र बनाउन निजी क्षेत्रलाई सहकारीले महवपूर्ण योगदान गरिरहेको छ । त्यसैले सहकारी निजी क्षेत्रको सौता होइन, स्वस्थ प्रतिस्पर्धी र सहयोगी बन्न सक्छ । अत्यन्त उर्वर र अनिवार्य सम्भावना बोकेर अघि बढेको सहकारी अभियानका राम्रा मात्रै होइन । विकृति र नकारात्मक प्रवृत्ति पनि देखा परिरहेका छन् । सहकारी स्वायत्त र स्वतन्त्र सामाजिक व्यवसाय भए पनि शासकीय संक्रमणकाल र कानुनी सदासयतालाई दुरुपयोग गर्ने घटना पनि बाक्लै देखा परेका छन् । विशेषतः ओरिएन्टल र केही सहकारीहरूमा सर्वसाधारणको लगानी डुबिरहेको घटना र त्यसको समयमा सही निदान हुन नसक्दा सहकारीप्रति अविश्वास पैदा भएको छ । सहकारीसम्बन्धी उच्चस्तरीय आयोगले सहकारीमा देखिएको ठगी प्रभावकारी कानुनको अभावमा भएको दर्शाउँदै कडा कानुनी प्रावधानको आग्रह गरेको छ । सहकारी ऐन, २०४८ मा सहकारीमा हुने अपराध सन्दर्भमा कडा कारबाहीको व्यवस्था छैन । सहकारीको संख्या अत्यन्त सीमित करिब आठ सय रहेको र त्यतिखेर केवल प्रवद्र्धनको आवश्यकता महसुस भएको कारण दण्ड सजायको अवस्था कमजोर रह्यो । अर्बको कारोबार र दुरुपयोग गर्ने सहकारीका सञ्चालकहरूलाई केवल एक हजार पाँच सय रुपैयाँ जरिवाना व्यवस्थाको उन्मुक्तिले सहकारीमा समस्या देखा परेका छन् । सहकारीमा दुरुपयोगको मात्रै होइन, व्यवस्थापन र तरलता सन्तुुलन गर्न नसकेकाले पनि समस्या आएका हुन् । सहकारीलाई दर्ता गरिदिने तर त्यसको प्रभावकारी नियमन र अनुगमनमा राज्य र अभियान चुक्दा समस्या आएको हो । सहकारीहरू स्वनियमित र स्वायत्त निकाय भएकाले राज्यलाई दोष दिएर हुँदैन, यो त अभियान र समाजले बुझनुपर्ने विषय हो भनेर राज्यलाई उन्मुक्ति दिने आवाज पनि सुनिन्छ । कुनै पनि क्षेत्रको समस्या समाधानको पहलकदमी र व्यवस्था राज्यको दायित्व हो । वास्तवमा सहकारी क्षेत्रलाई नियमन र प्रभावकारी विस्तारको लागि व्यवस्थित कानुन चाहिन्छ । सहकारीको प्रभावकारी कानुनको आवश्यकता र माग पहिल्यै थियो । अभियानको भावनाको सम्मान गर्दै सहकारी ऐन ल्याउने सन्दर्भमा सरकार चुकेको छ । संविधानपछि नयाँ ऐन ल्याउनुपर्नेमा सरकार र अभियानबीच कुरा मिल्न नसक्दा सहकारी क्षेत्रमा थप समस्या र अराजकता पैदा भएको छ । एकातिर वित्तीय सहकारीमा वित्तिय अनुशासन र सन्तुलनको अभाव र दुरुपयोगको सम्भावना बढी छ भने अर्कोतिर गैरवित्तीय सहकारीहरूमा उद्देश्यअनुरूप काम गर्ने समस्या रहेको छ । वास्तवमा यी समस्या हल गर्न प्रभावकारी कानुन र त्यसको निसर्त कार्यान्वयनको जरुरत पर्छ । सहकारीका सम्भावनाहरूको सदुपयोग र जोखिम तथा विकृतिहरूको अन्त्यका लागि सरकार र अभियान मिलेर काम गर्नुुको विकल्प छैन । त्यसैले सरकारले अभियानमैत्री सहकारी ऐन ल्याउने र अभियानले त्यसलाई प्रभावकारी कार्यान्वयनमा ध्यान दिनुपर्छ । सरकारले ल्याउन खोजेको सहकारी ऐनको अधिकांश व्यवस्था अभियानलाई मर्यादित, अनुशासित र व्यवस्थित बनाउने सन्दर्भमा नै केन्द्रित छ । ऐनमा मुलुकको संविधानको परिकल्पना र व्यवस्था, सहकारी सिद्धान्त र मूल्यमान्यता एवम् सहकारीको व्यापक विस्तार र गुणात्मक विकास प्रतिकूल छ भन्ने आवाज उठिरहेको छ । सहकारी संस्था दर्ता गर्न एक सय सदस्य परिवार, सेयरको दस गुणा बचत, अनिवार्य एकीकरण, कार्य क्षेत्र संकुुचन, लाभांश वितरणलाई निरुत्साहित गर्ने, ऋण लगानीमा गरिएको कतिपय व्यवस्थाका सन्दर्भमा अभियानको विरोध रहेको छ । सहकारी ऐनमा देखिएका विद्यमान कतिपय कमीहरूलाई सरकारले अभियानका प्रतिनिधिहरूसँग वार्ता गरेर सहमतिका विन्दुहरू पहिल्याउनुपर्छ । सरकार अभियानलाई नियोजन र कमजोर बनाउने आउनु हुँदैन भने अभियन्ताहरू व्यक्तिगत स्वार्थ र अडान छोडेर गंगाको पानी झैँ पवित्र भावनाका साथ सहकारी क्षेत्रको प्रवद्र्धन र विकासको लागि भूमिका खेल्नुपर्छ । धेरै ढिला भइसकेको छ, सहकारी अभियान अत्यन्त जोखिममा छ । कतिपय सहकारी बजार प्रतिस्पर्धा, बढी सञ्चालन लागत र अनुभव कमीको कारण लड्खडाइरहेका छन् । सहकारीको प्रवर्द्धनले स्थानीय तहमा व्यवसाय, उत्पादन, वितरण र रोजगारका क्षेत्रहरू फराकिलो बन्नेछ । सहकारी क्षेत्रलाई व्यवस्थित गर्न संलग्न व्यक्तिहरू जिम्मेवार हुनुपर्छ । राज्य, अभियान र सरोकारवालाहरू गम्भीर हुनुपर्छ । विशेषतः सहकारीहरूलाई व्यापक विस्तारको लागि राज्यले आवश्यक नीतिगत व्यवस्था गर्ने, प्रोत्साहन र कारबाही दुवैको प्रभावकारी व्यवस्था, एक कार्यक्षेत्रमा एकभन्दा बढी सहकारी हुन नदिने, भएकाहरूलाई निश्चित अवधि दिई एकीकरण गराउने, सेयर र बचतको जोखिम हल गर्न सहकारी सुरक्षण कोष र स्थिरीकरण कोषको व्यवस्था, उद्देश्यअनुरूप अनिवार्य काम गर्ने व्यवस्था, उत्पादनमुखी परियोजनाको लागि राज्यको रणनीतिक तथा आर्थिक ऐक्यबद्धता स्थापित गर्नुपर्छ । प्रारम्भिक संस्थाहरू मात्रै होइन, केन्द्र तथा स्थानीय तहमा रहेका संघहरूबीच पनि एकीकरण हुनुपर्छ । त्यस्तै अनुगमन र नियमनको लागि राज्यले केन्द्रीय संघहरूको भूमिकालाई प्रभावकारी बनाउनुपर्छ । खासगरी वित्तीय सहकारीहरूको विस्तार र सम्भावनासँगै जोखिम र चुनौतीहरू सघन बनेका छन् । सरकारले सहकारीको शिक्षा तथा तालिम, दक्ष जनशक्ति र सुविधासहित डिभिजन कार्यालय, उत्पादन र सेवाका सहकारी निर्माण र सहकार्यको वातावरण बनाउनुपर्छ । आम नागरिकलाई संगठित, एकताबद्ध र उद्यम व्यवसायमा संलग्न गराउने सहकारी क्षेत्रलाई व्यवस्थित गर्दा राष्ट्रिय समृद्धिको कार्यदिशालाई प्रभावकारी बनाउन सहयोग पुग्छ । सहकारीको प्रवद्र्धनले स्थानीय तहमा व्यवसाय, उत्पादन, वितरण र रोजगारका क्षेत्रहरू फराकिलो बन्नेछ । त्यसो हुन सक्यो भने मुलुकलाई आर्थिक रूपमा आत्मनिर्भर बनाउन र सामाजिक रूपमा एकताबद्ध बनाउन सहयोग पुग्नेछ । यसमा राज्य, अभियान र सम्बद्ध निकायहरूको ध्यान जाओस् । नेपालमा पनि सहकारीको इतिहास र योगदानसँग सबै परिचित छन् । सहकारीलाई मुलुकको आर्थिक विकासको तेस्रो खम्बाको रूपमा सम्बोधन गरिएको छ । संविधान, आवधिक योजना र विकासका दस्ताबेज र अभ्यासमा सहकारीलाई नीतिगत रूपमा जोडिएको छ । हाम्रोजस्तो ग्रामीण र कृषि अर्थव्यवस्थामा आधारित मुलुकको राष्ट्रिय समृद्धिको लागि यो अत्यन्त सकारात्मक छ । सहकारीले उत्पादनका साधनहरूमा उपभोक्ता र श्रमिकहरूको पहुंच स्थापित गर्छ । आफ्नो व्यवसाय र उपभोगले सिर्जना गरेको लाभको हिस्सेदार सम्बन्धित व्यक्ति वा समुुदायलाई नै बनाउँछ । नेपालको सहकारी अभियानले ६ दसक पार गरिरहँदा तथ्यांकीय हिसाबले उत्साहप्रद छ । सहकारी संघसंस्थाहरूको संख्या ३३ हजार पुगेको छ भने सहभागी वालिग जनसंख्या करिब ५३ लाख, कुल ग्राहस्थ उत्पादनमा चार र वित्तीय क्षेत्रमा २० प्रतिशत योगदान रहेको छ । सहकारीले व्यवसाय, उत्पादन र रोजगारको कुरासँगै समुदायमा संगठन, एकता र नैतिकताको समेत विकास गर्छ ।"
उखाने ओलीको राजनेतामा रूपान्तरण !,"स्तम्भ: मोही माग्ने ढुंग्रो लुकाउने ! पोहोर असोजको अन्तिम साता खड्गप्रसाद ओली संसद्बाट देशको प्रधानमन्त्री चुनिँदा उखानटुक्का भन्ने ओलीलाई पनि देशको प्रधानमन्त्री बनाए ! भनेर सांसदहरूको आलोचना र नयाँ प्रधानमन्त्रीको खिसीट्युरी गरिएको थियो, तर उनीहरूले नै गएको आइतबार (साउन ९ गते) तिनै उखानटुक्के ओलीले संसद्मा प्रधानमन्त्रीको रूपमा अन्तिम सम्बोधन गरिरहँदा भने, राजनेता खड्गप्रसाद ओलीले प्रधानमन्त्री पदबाट बिदा लिए ! पाठकहरूलाई दोहोर्याइरहन पर्दैन, नौ महिनाअघि ओली प्रधानमन्त्री बन्दा देशको अवस्था संवेदनशील र जटिल थियो । संविधानसभाले भर्खरै संविधान जारी गरेको थियो । मधेसी दलहरूले संविधान जलाउँदै देश टुक्र्याउने धम्की दिइरहेका थिए । संविधान बनाउने दलमा मनमुटाव बढेको थियो । छिमेकी भारतले त्यही मौका र संविधान बनाएको निहुँमा नेपालमाथि नाकाबन्दी लगाएर घुँडा टेकाउन खोजेको थियो । देशको अवस्था कति तनावपूर्ण बनिरहेको थियो भने खाद्यान्न, औषधिलगायत पेट्रोलियम पदार्थ र खाना बनाउने ग्याँसको देशव्यापी हाहाकार सुरु भइसकेको थियो । जताततै अन्योल र आतंक व्याप्त थियो । प्रधानमन्त्री ओलीले आँटका साथ देशको नेतृत्व लिए । देश र जनताको स्वाभिमान उच्च बनाउँदै नेपालीहरूको स्वाभिमान ठाडो पार्न एकपछि अर्को कदम चाले । भारतलाई नाकाबन्दी फिर्ता लिन बाध्य मात्र बनाएनन्, हिमालको पर्खालले छेकेको छिमेकी चीनलाई पारवहन सन्धि गर्न सहमत तुल्याउँदै नेपाललाई प्रशान्त महासागरसम्मको निकास खोल्न र चिनियाँ रेल्वेसँग नेपालको काठमाडौँपोखरा हुँदै लुम्बिनीसम्म जोड्न राजी बनाए । नेपाल पूर्व, पश्चिम र दक्षिण तीनैतिर भारतले घेरिए पनि सबैतिरका नाका खोल्न एकातिर भारतलाई दबाब दिइरहे भने अर्कोतिर चीनलाई नेपालको उत्तरतिरबाट नाका खोल्ने दूरगामी योजनामा राजी पार्दै अत्यावश्यक सामान मगाएर तत्कालको राष्ट्रिय गर्जो टारे । त्यसबाहेक राष्ट्रिय स्वाभिमान जगाउने विद्युत्देखि फास्ट ट्र्याक, जलविद्युत् योजना र पेट्रोल तथा खनिज उत्खनन, राष्ट्रिय उद्योगहरू स्थापनाका नयाँ योजनाहरू ल्याएर भारतीय नाकाबन्दी र मधेसी दलहरूको जबर्जस्तीसामु मुर्छित झैँ भएका नेपालीलाई जगाए । भारत भ्रमण गर भनेर बोलाउने उदाउँदो भारतका प्रधानमन्त्री मोदीको साम, दान, दण्ड, भेद नीतिसँग कत्ति पनि विचलित नबनी पहिला नाकाबन्दी खुला गर अनि मात्र तिम्रो देश आउँछु भनेर नाकाबन्दी खोल्न लगाए । भारतलाई उसको गलत नीति बदल्न दबाब दिँदै रहे । ओलीले प्रधानमन्त्रीत्वको पहिलो दिनदेखि नै पूरै देश र जनतालाई आफ्नो नेतृत्वमा परिचालन गरेर आफूलाई आधुनिक नेपालको राजनेता सावित गरे । नेपालको इतिहासमा जेजति प्रधानमन्त्री बने, ओली मात्र त्यस्ता लोकप्रिय प्रधानमन्त्री सावित भए, जो प्रधानमन्त्री बनेपछि दिनप्रतिदिन जनताबीच लोकप्रिय बन्दै गए र प्रधानमन्त्रीबाट राजीनामा दिएको दिन विरोधीहरूलाई पनि आफ्नो तारिफ गर्न बाध्य पारिदिए । ओली संसद्बाट राजीनामा दिएर बहिर्गमन भइरहेको बेला उनका प्रतिद्वन्द्वी कांग्रेसका शेरबहादुर र एमाओवादीका प्रचण्डले उठेर ताली मात्र बजाएनन्, असल राजनेताको रूपमा ओलीले आफूलाई प्रस्तुत गरेको प्रतिक्रिया पनि दिए, जबकि ओलीलाई प्रधानमन्त्रीबाट राजीनामा दिन बाध्य बनाउने उनीहरू नै थिए ! भारतीय राष्ट्रिय सञ्चारमाध्यमले ओलीको बहिर्गमनलाई नेपाली राजनीतिमा भारतको पुनरागमन भन्ने शीर्षक नै बनाए । ओलीसँग कति आत्तिएको र चिढिएको रहेछ भारत ? भारतका चर्चित रणनीतिक विश्लेषकले त कतिसम्म लेखे भने, श्रीलंकामा तामिल समस्या अन्त्य गर्ने राष्ट्रपति महेन्द्र राजपाक्षेलाई झैँ नेपालमा भारतले भनेको नमान्ने ओलीलाई तह लगाइछोड्यो । भारतीय आरोपमा ओलीको अपराध थियो, संविधानसभाबाट संविधान पारित गराउन नेतृत्वदायी भूमिका खेलेको, चीनसँग पारवहन सम्झौता गरेर नेपालमाथि भारतको एकछत्र राज समाप्त पारेको, भारतले बोकिरहेको मधेसी आन्दोलनलाई तुहाइदिएको आदिआदि । यस्तो ढिठ ओलीलाई नेपालको प्रधानमन्त्री पदबाट हटाउन सकेको खेल सफल पारेको खुसीयालीमै हुनुपर्छ, भारतीयहरूले दीपावली र भोजभतेर नै गरेको । तर ओलीले संसद्मै बहुचर्चित बन्चरो र बिँड को कथा सुनाएर भारतीय तिकडममा मतियार नेपालीहरूको शिर निहुराउन बाँकी राखेनन् । खासमा ओली के हुन् ? ओली हेर्दा समान्य लाग्ने खिरिला र तिखो आवाज भएका व्यक्ति हुन् । सामान्य देखिए पनि यिनी असामान्य मानिस रहेछन् भन्ने उनको नौमहिने शासनले प्रमाणित गरेको छ । ओलीको छोटो शासनकालको दूरगामी रूपमा कति धेरै महत्त्व छ, अहिल्यै भन्नु हतार गरेको ठहरिन सक्छ । तर नेपाल र नेपाली जनताको लागि उनको यो प्रधानमन्त्रित्व काल जुगजुगसम्म स्मरणीय रहनेछ । यिनले नै तीनतिरबाट गरिएको भारतीय नाकाबन्दीबाट थुनिएर निस्सासिएको नेपाललाई उत्तरतिरबाट निकास खोलेर सहज पारे । एक कूटनीतिज्ञको विश्लेषणमा, ओलीले भारतीय शासकको विस्तारवादी सोचसँग त्वम् शरणम् गर्न इन्कार मात्र गरेनन्, नेपाली स्वाभिमानलाई उच्च पनि राखिरहे र ठूला शक्तिशाली छिमेकीसँग कसरी अक्किल र कूटनीतिक चाल चलेर जोगिनुपर्छ भन्ने उदाहरण बने । ओलीले यसबीच के गरे, त्यो नेपालीले भनिरहनुभन्दा भारतीय सञ्चारमाध्यम खास गरेर पत्रपत्रिकामा आएका समाचार, लेख र विचारलाई पुस्तकाकार रूप दिएर प्रकाशित गर्ने हो भने भारतीय रणनीति र ट्याक्टिसलाई छर्लंगसँग बुझ्न मात्र होइन, नेपालका पानीआन्द्रे, लोभी र अक्षम नेताहरू' को बर्को पनि उघ्रिनेछ । राजनेताको राज ओलीले प्रधानमन्त्रीबाट जाँदाजाँदै धेरै मूल्य र मान्यतालाई नेपालीका मनमा स्थापित गरेका छन् । राजनीतिलाई फोहोरी, धोखाघडी, छलकपट भन्ने बुद्धिजीवीलाई उनले टूस सावित गरिदिए । राजनीति यस्तो हुनै नसक्ने विचार प्रकट गर्दै उनले भने, राजनीति गर्ने हाम्रा पात्रहरू खराब हुन्, राजनीति होइन । अर्का प्राध्यापकका अनुसार ओलीलाई के ज्ञान छ भने राजनीति फोहोरी खेल होइन । यो त समाज, राष्ट्र सञ्चालन गर्ने दर्शन, आदर्श, सिद्धान्त, विधि, मूल्य, मान्यता, आचरणबाट सञ्चालित पद्धति हो र यसले सिंगो समाज, राष्ट्र र सभ्यताको नेतृत्व गर्दै दिशानिर्देश गर्छ । ओलीको स्टेट्सम्यानसिप यसैबाट सावित भएको थियो, तर एमाले पार्टी जसका तीन जना नेता (माधव, झलनाथ र ओली) प्रधानमन्त्री भइसकेका छन् । मरेका मनमोहन अधिकारीको के कुरा गर्नु ? उपप्रधानमन्त्री भइसकेका र प्रधानमन्त्रीकै साझेदार र हिस्सेदार हुन खोज्ने वामदेव गौतम पनि छन् । तर ओलीले बाहेक कसैले राजनेताको खडेरी पूर्ति गर्न सकेन । आफ्नै पार्टीको अध्यक्ष सिटिङ प्राइममिनिस्टर छ, उसलाई प्रवद्र्धन गर्नुपर्नेमा दुई पूर्व प्रधानमन्त्रीको उल्टो गतिविधिले उनीहरूको त्वम् शरणम् खुलेआम देखियो । तर पनि ओलीको राजनेताको छवि छोपिन सकेन । ओली यस्तो राजनेताको रूपमा देखिए, जो परिवार र भ्रष्टाचारमा लिप्त भएन । ओलीका युवराज र युवराज्ञी नभएकाले पनि यी जोगिएका हुन सक्छन् । अन्तर्राष्ट्रिय सम्बन्धमा ओली डक्ट्रिन ठूला छिमेकीका बीचमा रहेका साना देशहरूले कसरी आफ्नो स्वतन्त्रता, स्वाभिमान जोगाउँदै आर्थिक समृद्धि हासिल गर्न सकिन्छ भन्ने कडीको रूपमा स्थापित हुन सक्छ । अर्को यिनकी धर्मपत्नी राधिका शाक्य, प्रधानमन्त्रीसँग शुभकार्यमा मात्र झल्याकझुलुक देखिइन् तर राजकीय सत्तामा कहीँ देखिइनन् । उनको शालीनताले पूर्वीय मान्यताहरूमा सतित्व, समर्पण र सहअस्तित्वको योगदानले नै पतिलाई अजम्बरी बनाए झैँ ओलीलाई राजनेता बन्न योगदान दिइरह्यो । आखिर दुवै मिर्गौला काम नगर्ने भएर फेरिएका र कुनै पनि बेला इहलीला सकिएर प्राणपखेरु जानसक्ने ओलीलाई चानचुने स्याहारसुसार गरेर राजनेतामा स्थापित गरेकी होइनन् होला । अरू प्रधानमन्त्री पत्नीका फर्याकफुरुक, जर्याकजुरुक, उत्ताउलो र दम्भी रबैया नदेखिएको होइन । शाक्यले राजनेताकी पत्नी कस्ती हुनुपर्छ, बुद्धधर्ममा झैँ शालीन रूप देखाएर सावित गरिन् । राजनेता बन्ने ओलीका अरू आधार भनेका उनको आफ्नै त्याग, सपना र त्यसबाट खारिएर बनेको व्यक्तित्वलाई मान्न सकिन्छ । आफ्नो हैसियत नबिर्सने नीतिकथाको पात्रले झैँ ओलीले सधैँ त्यही सोच्ने र बोल्ने गरिरहे । सामान्य परिवारबाट आएको र सत्ताको मातमा आफ्नो हैसियत नबिर्सेकाले नै सधैँ जनतालाई बलियो बनाउन लागिरहे । ओलीले प्रधानमन्त्री रहँदा सावित गरेर देखाए, यिनी भ्रष्टाचारी, बिचौलिया, माफियासँग मिसिएनन् न त प्रभावमै परे । प्रधानमन्त्री बन्नुअघि गृह, परराष्ट्रमन्त्री भइसकेकाले देशी र विदेशी दुवैको नाडी छामेको नेता भएकाले पनि उनी अलमलिनु परेन । नेपालको भूराजनीति र अवस्थितिको निकास यिनलाई थाहा थियो । ओलीमा देश र जनताको लागि केही गरेर देखाउने अवसरको खोजी थियो । त्यसैले प्रधानमन्त्री बन्नेबित्तिकै अप्ठेरोमा पनि अलमलिएनन्, सकारात्मक सोच र व्यवहारले नै सफलतालाई आत्मसात गर्न सके । उनी जन्मिएदेखि नेपालको थङ्थिलो र सधैँ बिहारी शैलीले गिजोलिएको नेपाली राष्ट्रियतामा केही गर्छु भन्ने सपना बोकेकाले पनि छोटो समयमा समेत ठोस काम गरेर देखाउन सकेका हुन् । ओली नेपाली मिडियामा आएका सकारात्मक र नकारात्मक कुरालाई तत्काल सम्बोधन गरिहाल्थे भन्दा धेरैलाई आश्चर्य लाग्ला, तर उनी हरेक दिन प्रकाशित अखबार आफैँ पढ्थे र भन्थे मिडिया मेरा अघोषित सल्लाहकार हुन् । ओलीमा विषयलाई सूक्ष्म व्याख्या गर्न सक्ने जुन क्षमता थियो, त्यो भनेको इसुलाई हृदयंगम गरी अभिव्यक्ति दिने उनको मौलिक उखान टुक्केशैली नै हो, जो सधैँ चोटिलो र हृदयस्पर्शी हुन्थ्यो । आहार, निद्रा, भय, मैथुनमै अल्मलिनेहरू ओलीका विरोधी हुन् वा प्रतिस्पर्धी, विदेशी हुन् वा छिमेकी, सल्लाहकार हुन् वा स्वकीय सचिवालयमा उनैले जागिर खुवाएका, ती जनले पत्तो नपाउँदै ओलीले आफ्नो काम फत्ते गरे र विनाटेन्सन प्रधानमन्त्रीको पद हाँसीहाँसी छोडेर हिँडेपछि मात्र विपक्षी, प्रतिपक्षी, साझेदार र उनकै पार्टीका कमरेडले भेउ पाए, ए यिनी त राजनेता पो रहेछन् ! ओलीका कमजोरी भगवान् त कमजोरीविनाका हुँदैनन् भने ओलीका कमजोर पक्ष थिएनन् भन्नु बेबकुफ सावित हुनु हो, ती प्राध्यापकले भने, ओलीका कमजोर पक्ष पनि कम छैनन् । उनले आफ्नो सहयोगी, शुभचिन्तकको घेरा बढाउन सकेनन् । आलोचकसँग हेलमेल बढाउन सकेको भए अझ काबिल ठहरिन्थे । उनले आफ्नो टुकडीलाई पीएसल्लाहकारमा जागिर त दिए, तर तिनलाई कामको लागि जिम्मेवार बनाउन सकेनन् । समाजमा रहेका सिर्जनशील र काविल व्यक्ति, थिंकट्यांकहरूलाई संवाद गर्दै कनेक्सन कायम गर्न र तान्न सकेनन् । एमालेकै नयाँ पुस्ताका विष्णु रिमालबाहेक रवीन्द्र अधिकारी, घनश्याम भुसाल, सुरेन्द्र पाण्डे, योगेश भट्टराई, उदयराज पाण्डे, गोकर्ण विष्ट, विन्दा पाण्डे, रामकुमारी झाँक्री, राजेन्द्र राई, पशुपति चौलागाई, राजेन्द्र लोहनी, गोरख बोगटी, राजेन्द्रसिंह रावल, तुलबहादुर गुरुङ, टंक कार्की, जमिन्द्रमान घले, राजेन्द्र चौधरी, उर्वादत्त पन्त, केशव पाण्डे, अरुण नेपाल, ठाकुर गैरे, लालबाबु यादवजस्ता भविष्यवान् युवालाई अगाडि ल्याएर काम दिएको देखिएन । पार्टीका पूर्वप्रधानमन्त्री, मन्त्री भएकाहरूलाई इंगेज गर्ने काम दिन सकेनन् । यसले गर्दा माधव नेपाल, झलनाथ, वामदेवहरू काम नपाउँदा ओलीको कद जति खस्कन्छ, एमालेको दसौँ महाधिवेशनमा मेरो पोजिसन उति बलियो हुन्छ भन्ने रोगका सिकार बने । भूकम्पले ध्वस्त चौध जिल्लामा सिईओ राखेर राजनीतिक नेतृत्वलाई परिचालन गर्न सकेनन् । सत्ता साझेदारमा माओवादीलाई त बनाए, तर प्रचण्डको महत्त्वाकांक्षालाई बुझ्न नसक्दा त्यो नै भष्मासुरलाई दिएको वरदानजस्तो भयो । नौमहिने टेलर ओलीले तीनघन्टे सिनेमामा जस्तै आफ्नो नौमहिने शासनको टेलर देखाइदिए तर सिनेमा सकिन त बाँकी नै छ । प्रतिपक्षी नेताको रूपमा ओलीले युवा पुस्तालाई अगाडि लगाएर एमालेलाई सशक्त बनाउन सके भने स्वतन्त्र, सार्वभौम, अखण्ड र स्वाभिमानी नेपालको शिर कहिल्यै निहुरिनुपर्ने छैन । ओलीको परराष्ट्र नीतिलाई ओली डक्ट्रिन भन्दै पूर्व परराष्ट्रमन्त्री महेन्द्र पाण्डेका सल्लाहकार अश्विन पुडासैनीले भने ओलीको कूटनीतिलाई महेन्द्रपथ, दक्षिणपन्थी अन्धराष्ट्रवाद भनेर जुन टिप्पणी गरिएको छ, त्यो बिल्कुलै सत्य होइन । ओलीले राष्ट्रवाद र नागरिक भूमण्डलीकरणको अभ्यास गर्दागर्दै आफ्नो आत्मस्वाभिमान, सार्वभौमिकता, राष्ट्र र जनताको हितप्रति छिमेक र मित्रराष्ट्रसँगको सम्बन्ध र कूटनीतिक आधारशिलाको खाका दिएका मात्र हुन् । यो नै नेपाली कूटनीतिक इतिहासको कोसेढुंगा हो । यसले अबको पुस्ताले गर्ने कूटनीति क्लासिकल, ब्युरोक्रेटिक र आडम्बरी नभईकन डाइनामिक हुने दिशानिर्देश गरेको छ । उनले ओली डक्ट्रिनको व्याख्या गर्ने आवश्यकता औँल्याउँदै भने, ओलीले न चाइना कार्ड प्रयोग गरेका हुन् न त भारतविरोधी रोष नै । उनले यसमार्फत नेपाल र नेपालीको हित रक्षा, संवद्र्धन र प्रवद्र्धन गर्ने दृष्टिकोण दिएका हुन् । यो न भारत न चीनसँगको पौँठाजोरी हो । यो त दुई छिमेकीसँगको विनविन को सिद्धान्त हो । त्यसैले यो विश्वमा भइरहेको ध्रुवीकरण र कूटनीतिक आयामको खोजी र प्रयोग गर्नेहरूका लागि नयाँ औजार हो । अन्तर्राष्ट्रिय सम्बन्धमा ओली डक्ट्रिन ठूला छिमेकीका बीचमा रहेका साना देशहरूले कसरी आफ्नो स्वतन्त्रता, स्वाभिमान जोगाउँदै आर्थिक समृद्धि हासिल गर्न सकिन्छ भन्ने कडीको रूपमा स्थापित हुन सक्छ । अबको कर्म ओली देशको दोस्रो ठूलो पार्टी एमालेका निर्वाचित अध्यक्ष पनि हुन् । प्रधानमन्त्रीबाट राजीनामा दिए पनि उनले राजनेताको रूपमा संविधान कार्यान्वयन र प्रतिपक्षको रचनात्मक भूमिका निर्वाह गर्नुपर्छ । आउँदो चुनावलाई लक्ष गरेर ओलीले प्रतिपक्षी दलको नेताको रूपमा राजनेताको ऊर्जा खर्च गर्नुपर्छ किनभने लोकतन्त्रमा प्रतिपक्ष नै हो, जसले सरकारलाई विचलित हुनबाट रोक्न सक्छ । राजनीतिशास्त्रका प्राध्यापकहरूको एक जमघटमा ओलीले प्रतिपक्षी नेताको रूपमा गर्न सक्ने दस बुँदा निस्किए ओलीले प्रधानमन्त्रीको रूपमा राजनेताको जुन भूमिका देखाए, त्यसलाई कायम राख्न सर्वत्र स्टेट्सम्यानसिप अवधारणा प्रवद्र्धन गर्नुपर्छ । सत्तालिप्साबाट मुक्त भई प्रतिपक्षको रियल भूमिकाको नेतृत्व अब ओलीले सावित गरेर देखाउनुपर्छ । एमाले सुदृढीकरण अभियान सुरु गर्दै अध्यक्ष ओलीले एमालेका नेता कार्यकर्तालाई वैचारिक सांगठनिक रूपमा दीक्षित गर्दै लैजानुपर्छ । नेपालका पार्टीहरूमा रहेको गुट, उपगुट, सहगुट र झुन्ड संस्कृतिको अन्त्य गर्दै पार्टीका जिम्मेवार नेताहरू माधव नेपाल, झलनाथ, वामदेवहरूलाई इंगेज गर्ने कार्यक्रम तय गर्नुपर्र्छ । ओलीले संसद्मा प्रस्तुत गरेको बजेट कार्यक्रम कार्यान्वयनको लागि नयाँ सरकारसँग पहलकदमी गर्नुपर्छ । प्रतिपक्षमा बसेर मात्र ती कार्यान्वयन गराउन सकिन्छ र जनताबीच पुगिन्छ पनि । नेपालको राष्ट्रिय एकता, सार्वभौमिकता, सामाजिक, भाषिक, साँस्कृतिक, भौगोलिक एकताको राष्ट्रिय जागरण सुरु गर्नुपर्छ । एमालेका युवा नेतृत्वलाई राजनीतिक, साँस्कृतिक, समृद्ध नेपाल बनाउने र विकास कार्यहरूमा प्रशिक्षित गर्दै उत्तराधिकारीको रूपमा अघि बढाउँदै नेतृत्वमा पुर्र्याउनुपर्छ । स्थानीय, प्रादेशीय र संसदीय निर्वाचनको मिति तोक्न सरकारमाथि दबाब सिर्जना गर्दै समयसीमाभित्र निर्वाचन निम्ति कार्यकर्ता परिचालन गर्नुपर्छ । नेपालको विदेश नीति सम्बन्धमा ओली डक्ट्रिन के हो ? त्यसको व्याख्या, अभिलेखीकरण, विवेचना र अभिमुखीकरण गर्नुपर्छ । विभिन्न क्षेत्रमा रहेका विशेषज्ञता हासिल गरेका थिंकट्यांक विशेषज्ञ समूहसँग नियमित सम्पर्क, संवाद र छलफल गर्दै समृद्ध नेपाल बनाउने अभियानमा अधिकाधिक व्यक्तिहरूलाई सहभागी गराउने कार्यक्रम तयार गरी अघि बढ्न सक्नुपर्छ ।"
निःशुल्क शिक्षा र किशोरी,"विहारका १५ लाख बालबालिकालाई उछिनेर प्रथम श्रेणीमा प्रथम भएकामध्ये केही विद्यार्थी पुनः परीक्षा दिन नै आएनन् । राजनीतिक विज्ञान भनेको के हो ? भनेर एक टीभीमा सोधिएको प्रश्नको उत्तरमा प्रथम भएकी एक युवतीले राजनीतिक विज्ञान भनेको खाना पकाउने विज्ञान हो भनेर जवाफ दिएपछि हलचल मचिएको विहारमा लहरो तान्दा पहरो गए झैँ भयो । विहारको सरकारी स्कुलको पढाइ र त्योसँग गाँसिएका अनियमितताले विहारी शिक्षाको अनुहार देखायो । अहिले नेपालमा पनि सरकारी स्कुलमा जाँदा अध्यापकको स्तर, पढाउने तरिका र विद्यार्थीहरूको अज्ञानता हेर्दा हामी पनि विहारभन्दा कम छैनौँ जस्तो महसुस हुन्छ । तराईमा एक सरकारी स्कुलमा आठ कक्षामा एक शिक्षकले पढाउँदै थिए । हामी पछिल्लो कुर्सीमा गएर बस्यौँ । झन्डै सयजना विद्यार्थी भएको कक्षामा कोही झगडा गरिरहेका, थिए, कोही सुतिरहेका थिए, शिक्षक विज्ञान पढाउँदै थिए । उत्तरी दिशा र दक्षिणी दिशामा चुम्बन हुन्छ, उसले भन्दा म छक्क परेँ । उनी विज्ञानका शिक्षक चुम्बक र चुम्बनमा उनको लागि केही फरक थिएन । छात्रछात्रालाई पनि के सिकिरहेको हुँ, थाहा भएन । उनीहरूलाई सरले के पढाइरहनुभएको थियो वास्ता पनि थिएन । यस्ता पढाइका नमुना हामीसँग थुप्रै छन् । विशेषगरी दलित, मुसहर, चमार, पासवानका बालिका र किशोरी पढाउनको लागि सरकारले गरेका केही व्यवस्था गाउँ पुगेपछि हराउँछन् । उदाहरणको लागि एक वर्षमा दलित छात्र वा छात्रालाई चार सय रुपैयाँको हिसाबले दिइने आर्थिक सहयोगको लोभले केही मातापिताले स्कुलमा छोराछोरी पठाउँछन् । तर जब पैसा पाउँछन् स्कुल आउन बन्द हुन्छ । आमाबाबुले छोरी पढाइको लागि किताब, कापी, लुगा, किन्नमा त्यो चार सय रुपैयाँ किन खर्च गर्दैनन् ? उनीहरू कि त रक्सी खान कि त घर खर्चमा त्यो रकम प्रयोग गर्छन् । सिराहामै स्कुलमा शिक्षकले भनेको पनि सुनियो । अनि उनीहरू स्कुल नआएपछि जाँचमा कोही पनि आउँदैन तर सरकारी नियमअनुसार केही पनि विद्यार्थी फेल हुँदैन भनेर समुदायले बुझेको छ । त्यहीअनुसार हाम्रा छोरीलाई फेल गराउन पाउँदैनौ भनेर हुल बाँधेर समुदाय आएपछि शिक्षकहरूको केही लाग्दैन, पास गराइदिन्छन् । फलस्वरूप १० कक्षा पढ्ने विद्यार्थीलाई नेपाली र अंगे्रजीमा एक लाइन लेख्न गाह्रो हुन्छ । यसरी पास गराएका विद्यार्थीहरूको हविगत के हुन्छ भन्ने त उनीहरूलाई केही लेख्न र पढ्न दिएपछि थाहा हुन्छ । १० कक्षाको विद्यार्थीलाई आफ्नो बारेमा आधा पेज लेख्न नआएको घटना धेरै छन् । सिराहाको एक स्कुलमा ९ र १० का १४० जना विद्यार्थीको जाँच लिएकामध्ये जम्मा १५ जनाले मात्र नेपाली र अंग्रेजीमा आफ्नो कक्षाको पाठ लेख्न सके । अन्य विद्यार्थीहरूले त लेख्न सकेनन् । यस्तो पढाइ हुने स्कुलबाट विद्यार्थी कसरी पास हुन्छन् त भनेर छलफल गर्दा अरूले जाँच दिने, शिक्षकले लेखाइदिने आदि उत्तर आयो । निम्न माध्यमिक विद्यालयमा पहिलेको तुलनामा छात्राहरूको संख्या बढ्यो भनेर खुसी नै हुन्छौँ, तर हामीले किन सानो कक्षामा छात्राको भर्ना बढ्ने र ठूलो कक्षामा गएपछि संख्या कम हुँदै जाने विषयमा छलफल गर्न सरकारी निकायका मानिस त्यति मन पराउँदैनन् । विद्यार्थीहरू सबभन्दा बढी असफल हुने हिसाब, अंग्रेजी र विज्ञान विषय हुन् । किनभने यस्ता विषयलाई जीवनसँग जोडिएर हेरिएकै छैन । कुनै पनि शिक्षकले विद्यार्थीलाई कक्षा बाहिर लगेर जीवनसँग जोडिने गरी शिक्षा दिने जमर्को गरेको छैन । यसले गर्दा पढाइ अति नै बोझ बन्न जान्छ र विद्यार्थीलाई कहिले कक्षाबाट भागूँ जस्तै लाग्छ । कन्चनपुरमा पूर्व कमलरीहरूलाई राखिएको एक छात्रावास जाँदा त्यहीको नजिकै सरकारी स्कुलमा कमलहरी पढ्ने प्रबन्ध गरिएको रहेछ । १६ वर्षीया एक कमलरी सात कक्षामा एकैचोटि ल्याएर भर्ना गरिदिएको रहेछ । नियमअनुसार उनलाई सानो कक्षामा राख्न मिल्दैन अनि एकैचोटि सात कक्षामा भर्ना गरिदिएका हौँ ।' शिक्षकले भनेका थिए, तर उनको पढाइ अलि कमजोर छ । पढाइ कमजोर भएर त के भयो र उनलाई प्रेरणा दिएपछि त पढ्न मेहनत गर्ने नै छन् ।' मैले भनें र उनलाई पाँच कक्षाको नेपाली किताब पढ्न लगाएँ । उनी घोसे मुन्टो लगाएर बसिरहिन् । लामो समयसम्म नपढेर उनका आँखाबाट आँसु चुहिएको देखेर मैले के भयो, कसैले गाली गर्यो' भनेर सोधेको त उनले त केही भनिनन्, तर नजिकै बसेका उनका साथीहरूले भने, उनलाई त क, ख पनि आउँदैन । म स्तब्ध भएँ । सात कक्षामा १६ वर्ष पुगेकी किशोरीलाई क, ख नै नआउने उनको जस्तो उमेरको आधारमा मात्र भर्ना गर्नु उनलाई कति गाह्रो हुँदो हो । बिहानदेखि बेलुकासम्म केही पनि नबुझेर कक्षामा बसिरहनु त शारीरिक र मानसिक यातना नै दिनु हो । मैले शिक्षकलाई भने, हामीलाई चाइनिज भाषा कक्षामा लगेर बिहानदेखि बेलुकासम्म पढाएर केही दिन राखे भने हामी के हुन्छौँ होला ? शिक्षकहरूले परिस्थितिको मूल्यांकन गर्न नसक्दा र नियमको परिधिभित्र मात्र बाधिँदा कतिजना किशोरीहरू स्कुल आउनै नचाहने वा विवाह नै गरेर जाने घटना धेरै छन् । यी किशोरी त चार महिना भइसक्यो सात कक्षामा बसेर कति यातना भोगिरहेकी छन् । हो तर के गर्नु ? नियमअनुसार उनलाई स्कुलमा राख्नैपर्यो । एक कक्षामा राख्न मिलेन । यही राखिदियौं ।' शिक्षकले आफू तथा कतिपय सरकारी नियमले नदिएको कुरा सुनाए । एक वर्षपछि त्यही छात्रावासमा जाँदा ती किशोरी पढ्न नचाहेर विवाह गरेर गइन् रे भन्ने सुनियो । शिक्षकहरूले यसरी परिस्थितिको मूल्यांकन गर्न नसक्दा र नियमको परिधिभित्र मात्र बाधिँदा कतिजना किशोरीहरू स्कुल आउनै नचाहने वा विवाह नै गरेर जाने घटना पनि कति छन् । एक स्कुलमा १० कक्षाका छात्राहरूलाई केही नेपाली शब्द दिएर वाक्यमा प्रयोग गर्न भनेर अति सजिलो शब्दहरू दिइयो । श्रीगणेश गर्नु अर्थात् सुरु गर्नु भन्ने वाक्य बनाउन दिँदा त्यसको वास्तविक अर्थ नबुझेर छात्राहरूले म श्री गणेशको पूजा गर्छु भनेर लेखेको पाइयो । त्यसैगरी अंग्रेजीमा सय शब्दमा १० कक्षा पास गरेपछि के पढ्ने भनेर लेख भनेकोमा दुई लाइनभन्दा बढी उनीहरूले लेख्न सकेनन् । तर यसमा मलाई केही अचम्म लागेन किनभने सरकारी नियमअनुसार कोही पनि फेल नगराउने भनेर भनिएको छ । यस्तो निःशुल्क शिक्षाले किशोरीले कसरी जीवन चलाउने होला ?"
रिङमा क्रिस्टियानो रोनाल्डो,"एजेन्सीः यो वर्ष आफ्नो देश र क्लबलाई युरोपकै च्याम्पियन बनाएका पोर्चुगिज फुटबलर क्रिस्टियानो रोनाल्डो अहिले अमेरिका भ्रमणमा छन् । युरोपेली सिजनअघि बिदामा रहेका रोनाल्डो छुट्टी मनाउन अमेरिका पुगेका हुन् । प्रायः छुट्टीमा कुनै सामुद्रिक तट र गोप्य स्थानमा देखिने रोनाल्डो यसपटक विभिन्न हर्कतले सञ्चारमाध्यममा आइरहेका छन् । यसै साता पप गायिका जेनिफर लोपेजलाई भेटेका रोनाल्डोले पत्रपत्रिकामा व्यापक स्थान पाए । अहिले उनी फेरि एउटा फोटो सुट ले चर्चामा छन् । रोनाल्डो आइतबार मिक्स मार्सलआर्टका च्याम्पियन कोनोर म्याकग्रोगरलाई भेट्न उनले अभ्यास गर्ने जिम हलमै पुगे । रोनाल्डोले त्यहाँ उनलाई भेटे र आफूले पनि केही समय जिम गरे । र, आफ्नो सिक्स एप्ससहित म्याकग्रोगरसग रिङमै तस्बिर खिचाए । रोनाल्डोले आइरिस म्याकग्रोगरसग रिङभित्र फाइटिङ पोजिसनमा तस्बिर खिचाएका छन् । दुवैले आफ्नो तस्बिर स्न्टाग्राममार्फत सार्वजनिक पनि गरेका छन् । रोनाल्डोले क्याप्सनमा लेखेका छन्, तिमीलाई भेट्न पाउँदा खुसी लागेको छ, ब्रो । म्याकग्रोगरले पनि रोनाल्डोका लागि बढी नै शब्द खर्च गरेका छन् । उनले लेखेका छन्, तिमीप्रति मेरो धेरै सम्मान छ क्रिस्टियानो । तिमीलाई अर्काे वर्षको फोब्र्सको लिस्टमा पनि शीर्ष स्थानमा रहेको हेर्न चाहन्छु । स्पेनको इबिजाबाट एकाएक अमेरिका पुगी लोपेज र म्याकग्रोगरलाई भेट्नुको कारण रोनाल्डोले खुलाएका छैनन् । यद्यपि अल्टिमेट फाइटिङ च्याम्पियनसिप (यूएफसी) अन्तर्गत नेट डायजसगको महत्वपुर्ण प्रतिस्पर्धाको तयारीमा रहेका म्याकग्रोगरको हौसला बढाउन रोनाल्डो उनको अभ्यासस्थलमै पुगेको बताइएको छ । रोनाल्डो आफै पनि नयाँ सिजनका लागि फिट हुन प्रयास गरिरहेका छन् । गत महिना आफ्नो देश पोर्चुगललाई युरोकपको उपाधि दिलाएका रोनाल्डो आयोजक फ्रान्सविरुद्धको फाइनल खेलका क्रममा चोटग्रस्त बन्न पुगेका थिए । उनको त्यो चोट अझै ठीक भएको छैन । खेलको सुरुआतमै फ्रान्सेली खेलाडी डिमित्रिभ पायटसँग ठोक्किएर ढलेका उनी खेल्न नसक्ने भएपछि २५औं मिनेटमै मैदानबाट बाहिरिएका थिए । यद्यपि उनीबिनाको पोर्चुगिज टोलीले फ्रान्सलाई अतिरिक्त समयमा १० ले पराजित गर्दै देशलाई उपाधि दिलाएका थिए ।"
पीडा भुलेर खेलमा फर्कंदै लियोनल मेसी,"एजेन्सीः गत असार दोस्रो साता कोपा अमेरिका फुटबलको फाइनलमा आफ्नो टोली अर्जेन्टिना चिलीसँग पराजित भएपछि कप्तान लियोनल मेसी निकै निराश बनेका थिए । मेसी त्यो पराजयपछि यति दुःखी बने किी उनले चिलीसँग आफ्नो टोली टाइब्रेकरमा पराजित भएलगत्तै राष्ट्रियबाट सन्न्यास लिएको घोषणा गरे । पछिल्लो तीन वर्षमा अर्जेन्टिनालाई विश्वकपसहित तीन ठूला प्रतियोगिताको फाइनलमा पुर्याएर पनि उपाधि दिलाउन नसकेपछि मेसीले आफू र आफ्ना हजारौं समर्थकका लागि अप्रिय निर्णय लिएका थिए । त्यसपछिको झन्डै डेढ महिना फुटबलको कुनै पनि गतिविधिमा नदेखिएका मेसी त्यो पीडालाई भुलेर युरोपेली फुटबलको नयाँ सिजनका लागि मैदानमा फर्कने तयारीमा छन् । त्यसका लागि उनी अहिले आफ्नो क्लब बार्सिलोनासँगै लन्डनमा छन् । लन्डनमा मेसीको टोली बार्सिलोनाले शनिबार नयाँ सिजनको तयारीस्वरूप सेल्टिकसँग प्रतिस्पर्धा गर्दैछ । मेसी उक्त खेलमा बार्सिलोनाका लागि मुख्य भूमिकामा हुनेछन् । यसअघि अझै केही समय बिदामै बस्ने जनाइए पनि मेसीले बिदा छोट्याएर अप्रत्याशित रूपमा लन्डन जाने निर्णय सार्वजनिक गरेका हुन् । त्यसले मेसीका समर्थकमा समेत खुसीको सञ्चार गराएको छ । मेसी जर्ज पार्कमा लुइस स्वारेज, अर्डा टुरानसँगै बार्सिलोनाको अभ्यास खेलमा पनि सहभागी हुनेछन् । मेसी उपलब्ध भएपछि प्रशिक्षक लुइस एनरिक पनि उत्साही बनेका छन् । त्यसैले उनले आफ्नो २५ सदस्यीय टोलीमा मेसीलाई समावेश पनि गरिसकेका छन् । मेसीले नयाँ सिजनका लागि आफ्नो बिदा छोट्याएको यो लगातार दोस्रो वर्ष हो । गत वर्ष पनि उनी आफ्नो बिदा एक साता छोट्याएर टोलीको तयारीमा फर्किएका थिए । कोपा अमेरिकाको असफलता र राष्ट्रिय टोली त्यागेको घोषणा गरेका मेसीलाई त्यसलगत्तै स्पेनको एक अदालतले कर छलीको आरोपमा जेल सजाय र भारी जरिवाना पनि तोकेको थियो । सो निर्णयपछि अन्तर्राष्ट्रिय फुटबल वृत्तमा मेसीले स्पेन र बार्सिलोना छाड्नसक्ने अड्कलबाजीसमेत गरिएको थियो । यद्यपि मेसीले ती सम्भावनालाई समेत नकारिदिएका छन् । मेसीलाई स्पेनिस अदालतले २१ महिनाको जेलसजायसहित आर्थिक जरिवाना तोकेको हो । स्पेनको कानुनमा दुई वर्षभन्दा कम अवधिको जेलसजाय बाहिरै रहेर काट्न मिल्ने व्यवस्था भएकाले मेसीले फुटबल खेलेरै आफ्नो सजाय काट्नेछन् । सेल्टिकविरुद्धको खेलमा मेसीको उपलब्धताले बार्सिलोनालाई ठूलो राहत मिलेको छ । जेरार्ड पिके, आन्द्रेस इनिइस्टा, इभान राकिटीचलगायत टोलीका महत्वपुर्ण सदस्यहरू अझै बिदामै रहेका बेला प्रशिक्षक इनरिक एकेडेमीका युवा खेलाडीलाई लिएर लन्डन पुगेका छन् । मेसीको साथले युवा खेलाडीले भरिएको बार्सिलोनाले घरेलु टोली सेल्टिकविरुद्ध उत्कृष्ट प्रदर्शन गर्ने अनुमान गरिएको छ ।"

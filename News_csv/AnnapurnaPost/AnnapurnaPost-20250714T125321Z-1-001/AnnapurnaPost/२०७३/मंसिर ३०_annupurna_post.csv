शीर्षक,विवरण
सिक्किमीकरण र संघीयताको नारा लगाउने चिनिइसकेका छन्,"नेपाल राज्यको भौगोलिक एकीकरण राष्ट्रनिर्माता श्री ५ बडामहाराज पृथ्वीनारायण शाहले त्यसबेलाको जनचाहना र आवश्यकताअनुसार २४८ वर्षअगाडि १८२५ सालमा काठमाडौंको विजय गरेर सुरुआत गरेका हुन् । उनैका कान्छा छोरा बहादुर शाह पश्चिम किल्ला काँगडा र पूर्वमा टिष्टासम्म सीमा विस्तार गर्न सफल भएका थिए । त्यसबेला भारतीय उपमहाद्वीपमा रहेका ससाना राज्यरजौटाहरू ब्रिटिस इस्टइन्डिया कम्पनीको अधीनस्थ एकीकरण प्रक्रियामा रहेका थिए । गोरखा राज्यको विस्तार भएर भारतको हालको उत्तराञ्चल र हिमाञ्चल प्रदेशको काँगडासम्म पुगेपछि गोरखाली र इस्टइन्डिया कम्पनीका सेना जसलाई फिरंगी पनि भनिन्थ्यो, आमनेसामने मुठभेडको अवस्थामा पुगे । काठमाडौंको केन्द्रीय सत्तामा एकीकरणमा संलग्न पक्षको पकड कमजोर भएको र दरबारमा भारदारहरूको एकअर्काप्रतिको घातप्रतिघातको षड्यन्त्रले सीमा विस्तारमा संलग्न वीर योद्धाहरूको सुझाव अहिले फिरंगीसँग सुलह गरौं भन्ने प्रस्तावलाई बेवास्ता गरियो । महाकालीपारि जसलाई अहिले ग्रेटर नेपालको नारा दिइन्छ गोरखालीहरूले २५ वर्ष मात्र आफ्नो नियन्त्रणमा राख्न सफल भएका थिए । गौरखालीहरूको नियन्त्रणअगाडि त्यो क्षेत्र ससाना राज्यरजौटामा विभाजित रहेका थिए । सन् १८१६ मार्च ४ तत्कालीन मकवानपुरको सुगौली भन्ने ठाउँमा नेपालका राजा गीर्वाणविक्रम शाहको तर्फबाट राजगुरु गजराज मि श्रले चन्द्रशेखर उपाध्यायको सहयोगमा सही गरेपछि यो सन्धि लागू भयो । सुगौली सन्धिपछि महाकालीपश्चिम र मेचीपूर्वको गोरखालीहरूद्वारा विजित क्षेत्र ब्रिटिस इन्डिया कम्पनीको अधीनमा गयो । नेपाल राज्यको भौगोलिक सीमा विस्तारको काम सुगौली सन्धिपछि रोकिन गयो । यो सन्धि ब्रिटिस इस्टइन्डिया कम्पनी र नेपालका राजाबीच भएकाले गोरखा राज्यले पहिलोपटक छिमेकीबाट नेपाल राज्यको वैधानिकता स्वीकार गर्यो । जंगबहादुर राणाले त्यसबेलाको भारतीय शासक फिरंगीलाई सैनिक सहयोग पुर्याएको पुरस्कारस्वरूप नयाँ मुलुक हालको बाँके, बर्दिया, कैलाली, कन्चनपुर जिल्ला नेपाल राज्यमा गाभिन आइपुग्यो । नेपाल राज्यको हाल मौजुदा सीमा सोही आधारमा किटान भएको छ । जंगबहादुरले १०४ वर्षको राणाशासनको स्थापना गरे पनि राजनीतिक र प्रशासनिक स्थायित्व प्रदान गरेर नयाँ मुलुक प्राप्त गरेर सीमा विस्तार र जंगेपिलर सिमानामा गाडेर महत्त्वपूर्ण योगदान पनि पुर्याएको मान्नुपर्छ । लिखितमको अगाडि बकितमको केही अर्थ हुँदैन । तथ्यका आधारमा सुगौली सन्धिले त्यसबेलाको गोरखा राज्यलाई नेपाल राज्यको कानुनी मान्यता प्राप्त गरेको तथ्यलाई मान्नैपर्ने हुन्छ । त्यस्तै सन् १९२३ को नेपाल सरकार र ब्रिटिस सरकारबीच चन्द्रशमशेरको प्रयासमा भएको सन्धिले पहिलोपटक नेपालको सार्वभौमसत्ता र स्वतन्त्रताको कहिल्यै घाम नअस्ताउने ब्रिटिस साम्राज्यबाट मान्यता प्राप्त गरेको हो । यो सन्धि सन् १९२५ मा लिग अफ नेसनमा पनि रिकर्डमा राख्न लगाइयो । त्यसअगाडि नेपाललाई इस्टइन्डिया कम्पनीले मान्यता दिएको र बेलायतको दृष्टिमा भारतका अन्य राज्यजस्तै नेपाल राज्यको रूपमा मात्र हेर्ने गरेका थिए । मेचीपूर्व र महाकालीपश्चिममा बसेकालाई नेपाली नभनी गोरखाली भनिन्छ । इस्टइन्डिया कम्पनीले ग्रेटर नेपाल भनिने क्षेत्रमा बस्ने गोरखालीलाई मात्र लिने गरी गोरखा बटालियन खडा गरियो । पछि वीरशमशेरको पालामा नेपालसँग बेलायतले सैन्य सम्झौता गरेर नेपालीहरूलाई पनि आफ्नो सेनामा भर्ना सुरु गर्यो र तिनीहरूलाई पनि गोरखा सैनिक बटालियनमै समावेश गर्यो । भारत स्वतन्त्र भएपछि भारतमा रहेकालाई भारतीय गोरखा सैनिक बटालियन र बेलायतमा रहेकालाई ब्रिटिस गोरखा नाम राखिएको छ । पुराना मोहर र डबलमा गोरखा सरकार उल्लेख भएको पाइन्छ । सरकारी कामकाजमा प्रयोग गर्ने भाषाको नामाकरण सुरुमा खस भाषा त्यसपछि गोरखा भाषा हुँदै नेपाली भाषा हुन गएको छ । नेपाली भाषाको विकास र प्रचारको लागि गोरखा भाषा प्रकाशिनी समितिपछि नेपाली भाषा प्रकाशिनी समिति, रोयल नेपाल एकेडेमी र राजकीय प्रज्ञा प्रतिष्ठान हुँदै हाल नेपाल प्रज्ञा प्रतिष्ठान भएको छ । भारतको संविधानको अनुसूची ८ मा भारतमा रहेका गोरखालीहरूले बोल्ने भाषाको रूपमा राखिएको भाषालाई गोरखाली भाषा नभनेर नेपाली नै राखिएको छ । नेपाल र भारत सरकारबीच सन् १९५० मा भएको नेपाल भारत मैत्री सन्धि गरेर मोहनशमशेरले स्वतन्त्र भारतबाट पनि नेपालको सार्वभौम सत्ता र स्वतन्त्रताको मान्यता प्राप्त गरेको देखिन्छ । यो सन्धिले भारतले नेपालको सार्वभौमसत्ता, स्वतन्त्रता र अखण्डताको ग्यारेन्टी गरेको छ । यस्तै सन्धि भारतले भुटानसँग पनि गरेको थियो, जसलाई दुवै पक्षको सहमतिमा परिमार्जन गरिसकिएको छ । नेपालले पनि सो सन्धि परिमार्जन गर्न राखेको प्रस्तावअनुसार दुवै पक्षका विज्ञहरूको समूहले काम गरिरहेको छ । यसरी सन् १८१६ को सुगौली सन्धिलाई सन् १९२३ को नेपाल ब्रिटेन सम्झौताले प्रतिस्थापन गर्यो र नेपाल सरकार र भारत सरकारबीच सन् १९५० मा भएको सन्धिले सन् १९२३ को सन्धिलाई प्रतिस्थापन गरेको देखिन्छ । नेपालको संविधान २०१९ मा यो संविधान प्रारम्भ हुँदाको क्षेत्रफल र यो संविधान लागू भएपछि प्राप्त हुने क्षेत्रसमेत यो संविधानको अभिन्न अंग हुनेछ भन्ने व्यवस्था थियो, तर २०४७ को संविधानपछि यो प्रावधान पनि हटाइएको छ । अब नेपालको भौगोलिक सिमाना घटबढ हुने सम्भावना सदाको लागि अन्त्य भएको छ । काठमाडौं उपत्यकाको लागि मात्र प्रयोग गरिने नेपाललाई मेचीमहाकाली र हिमालपहाडतराईमधेसमा समेत प्रयोग गर्न लगाउनमा राजा महेन्द्रको ठूलो योगदान रहेको छ । पाँच विकास क्षेत्र, १४ अञ्चल, ७५ जिल्ला र चार हजार गाविस र नगरपालिकाले विगत ५० वर्षदेखि हिमालपहाड र तराईमधेसको पहिचान कायम गराएको छ । हाल नेपालमा सिक्किमीकरण र भारतीय हस्तक्षेपको व्यापक चर्चा भएको पाइन्छ । राष्ट्रहरूको निर्माणका क्रममा शक्तिको प्रयोग र जनमतको प्रयोगबाट हुने गरेको छ । सिक्किम भारतको संरक्षित राज्य थियो र त्यहाँ लेन्डुप दोर्जेमार्फत जनमतको माध्यमबाट भारतमा विलय गराइयो । नेपाल सार्वभौमसत्तायुक्त स्वतन्त्र राष्ट्र हो । भारत, चीनलगायत विश्वका राष्ट्रहरूले मान्यता दिएका छन् । राष्ट्रसंघको सदस्य हुनुका साथै अन्य क्षेत्रीय संगठनको पनि सदस्य भएको छ । यस्तो सम्पूर्ण तथ्यको जानकारी हुँदाहुँदै पनि आफ्नो राजनीतिक दुनो सोझ्याउन आम जनतालाई गुमराह पार्नु उचित होइन । बीसौं शताब्दीको उत्तरार्धमा तिब्बत चीनको अभिन्न अंग भएजस्तै सिक्किम भारतको अभिन्न अंग हुन गएको हो । त्यस्तै भारतका 'रअ' का प्रमुखले अवकाशपछि लेखेको कुनै किताबको आधारमा नेपाल सिक्किमजस्तै भारतमा गाभ्ने प्रयास भएको भन्नुमा कुनै तुक छैन । बहालवाला भारतका प्रधानमन्त्री नरेन्द्र मोदीले केही समय सविधान जारी गर्ने काम स्थगन गर्न गरेको प्रयास त सफल भएन भने 'रअ' का रिटायर कर्मचारीको भनाइको के तुक छ र ? नेपाली जनताको माग नभईकन भारतले नेपालमा केही गर्न सक्ने अवस्था नै छैन । हो, यस्तै राजनीतिक तरलताको अवस्था रहने हो भने भविष्यमा नेपाल भुटानीकरण वा श्रीलंकाकरणतर्फ उन्मुख हुने सम्भावना भने नकार्न सकिँदैन । मधेस आन्दोलनले तराईमधेसमा बस्ने भारतको यूपी, बिहारसँग अनुहार मिल्ने सबै भारतीय होइनन् र इलाम, पाँचथरसँग अनुहार मिल्ने सबै कालिम्पोंगे र दार्जिलिंगेहरू नेपाली होइनन् भन्ने वास्तविकतासँग सबैलाई अवगत गराएको छ । वैदेशिक रोजगार, हिमाल, पहाड, तराईका जनताको अन्तर क्षेत्र बसाइ, यातायात, सञ्चार, शिक्षा, स्वास्थ्यमा भएको प्रगतिले जनताको स्तरमा एकात्मक सम्बन्ध कायम भएको छ । राजनीतिक दलका नेताहरूले हिमाल, पहाड, तराईमधेसको विभाजनको रेखा कायम राख्न खोजे पनि अहिले 'हिमाल, पहाड, तराई कोही छैन पराइ' भन्ने नाराले व्यापकता पाएको छ । तराईमधेस संघीयतामा गएर नेपालसँग अलग गरिन्छ भन्ने चर्चा पनि सिक्किमीकरणजस्तै अनावश्यक हल्ला हो । जसको सम्पूर्ण पहिचान र अस्तित्व नेपालसँग गाँसिएको छ, त्यो कसरी भारततर्फ जान सक्छ ? अहिले विकसित देशतर्फको बसाइँसराइले बरू राजनीतिक दलका नेताहरू र उच्च प्रशासकको बसाइ अमेरिका, क्यानडा, बेलायत र अस्ट्रेलिया हुन सक्छ । लालबाबु पण्डित जसले ग्रिनकार्डवालालाई राजनीति र प्रशासनिक निकायमा जिम्मेवारी दिनु हुँदैन भने त्योभन्दा राष्ट्रवादी ग्रिनकार्डवालालाई जिम्मेवारी दिनुपर्छ भन्ने कदापि हुन सक्दैन । केही वर्षअगाडिसम्म काठमाडौँका रैथानेहरूले 'खैंचा' र 'मनुमखु' भन्ने शब्द व्यापक प्रयोग गर्थे । आज 'खैंचा' र 'मनुमखु' सँग वैवाहिक सम्बन्ध गाँसेर यसको प्रचलन हराउँदै गएको छ । भारतको सिमानामा बसेका मधेसीहरूले सीमा सुरक्षा र डुबान चोरी, डकैतीलगायत अनगिन्ती समस्या दैनिकजसो व्यहोरिरहनुपरेको छ । उनीहरू दिल्ली होइन, काठमाडौसँगै टाँसिएका छन् । मधेसको पहिचान र समृद्धि नेपालमै छ । तर काठमाडौंका लोकतान्त्रिक गणतन्त्रका बाह्रबुँदे सम्झौताका उपज राजनीतिक दलका नेताहरूले मधेसीसँग सीधा वार्ता नगरेर दिल्लीमार्फत सम्पर्क गरेका छन् । त्यसमा उनीहरूको ठूलो चित्त दुखाइ रहेको छ । गत वर्ष ओली सरकारका उपप्रधानमन्त्री कमल थापाले तीनबुँदे सहमति दिल्लीमार्फत मधेसी नेताहरूलाई उपलब्ध गराउनु एक उदाहरण मात्र हो । परिवारका सदस्यहरू झगडा गरेर छिमेकमा गए भने छिमेकीलाई दोष लगाउन र झगडा गर्नभन्दा आफ्नै परिवारका सदस्यलाई के कारणले त्यहाँ गएको हो पत्ता लगाएर आफ्नो घरको समस्या घरमै समाधान गर्नुपर्छ । लैनचौर गएकोमा भारतीय राजदूतलाई दोष लगाउनुभन्दा मधेसी नेताहरूलाई त्यहाँ जानुको कारण पत्ता लगाएर समस्याको समाधान गरिनुपर्छ । अहिले मधेसी नेताहरूले बारम्बार 'मधेसको समस्या समाधान गर्नुपर्यो, नभए त्यहाँस्थित सम्हाल्न नसक्ने अवस्था आउँछ' भनेकोमा 'ल मधेस टुक्रयाउन लाग्यो !' भन्नु केटाकेटीपन मात्र हो । देश कुनै केक होइन, जसको टुक्रा पारेर बाँड्न सकियोस् । मधेसी नेताहरू र जनतालाई थाहा छ नेपालको कुल जनसंख्याको ५१ प्रतिशत तराईमधेसमा बस्छन् र जनसंख्याको बनोटको हिसाबले ३९ प्रतिशत मधेसी जसमा नवनागरिक पनि समावेश छन् भने ६१ प्रतिशत गैरमधेसीको बसोवास रहेको छ । मधेसको एक करोड ६० लाखको ३९ प्रतिशत करिब ६० लाखमध्ये २५ लाख (भारतीय लोकसभामा सुष्मा स्वराजद्वारा प्रस्तुत विवरण) भारतीयहरूले नेपालको नागरिकता लिएका र तिनमा पनि ०६२६३ अगाडि नागरिकता लिएकाले नेपालमै स्थायी बसोवास गरेर स्थानीयसँग घुलमिल भइसकेका छन् । नेपालको नागरिकता लिएर भारतमै बसोवास गरिरहेका नेपालमै बसेकाहरूलाई भारतीय मूलको नेपाली तर दोहोरो नागरिकता लिएर बसेका करिब दुई लाख नवनागरिक भारतीय (भारतीय मतदाता सूचीमा नाम भएका सीमा क्षेत्रबाट प्रकाशित पत्रिकाको अनुमानित विवरणअनुसार) मात्र मधेस आन्दोलनमा संलग्न भएको अनुमान गरिएको छ । नवनागरिकको विरोधमा वीरगन्जलगायतका जिल्लामा रैथाने मधेसीहरूको विरोध प्रदर्शन सुरु भइसकेको छ । तिनै दुई लाखलाई हेरेर बाँकी २३ लाखलाई पनि त्यही टोकरीमा हालेकोमा मधेसीहरूको जायज असन्तुष्टि छ । यो समस्या समाधान हुनेबित्तिकै मधेस आन्दोलनको पटाक्षेप हुनेछ । नेपालमा प्रचलित उखान छ नुहाउनलाई पानी तताएको छैन, के गर्छौ गर ? भनेपछि चिसै पानीले नुहाउँछु भनेजस्तै पटकपटकको मधेस आन्दोलनले मधेसी जनतामा निराशा छाएको छ । राजेश मिश्रले बडो सटिक शब्दमा एक दैनिकमा लेख्नुभएको छ प्रत्येकपटकको मधेस आन्दोलनले विगतमा प्राप्त गरेको उपलब्धि गुमाउने गरेको छ । त्यसैले निकट भविष्यमा हुन गइरहेका पुरानै संरचनाअनुसारको स्थानीय निकायको निर्वाचन निर्दलीय आधारमा गर्ने मधेसी मोर्चाको सुझावले निर्वाचनपछि नेताले होइन, जनताले नै यसको छिनोफानो गर्नेछन् । जसरी एकथरीलाई सिक्किमीकरणको हल्लाले आफ्नो राजनीतिक रोटी सेक्नु छ भने नवनागरिकहरू अर्कोतर्फ मधेस टुक्रिन्छ भन्ने धम्कीको भाषा प्रयोग गरेर आफ्नो दुनो सोझ्याउनुपरेको छ । आमनिर्वाचनले दुवै अतिवादी तत्त्वलाई पाखा लगाइदिनेछ । वर्तमान दलका नेताहरूले २०६३ वैशाखमा राजसंस्थासँग गरेको सम्झौता उल्लंघन गरेका, संविधान जारी गर्नुअगाडि नेताहरू दिल्ली गएर बाह्रबुँदे सम्झौताका सूत्रधारलाई नेपालमा हिन्दु धर्म र संवैधानिक राजसंस्था राख्ने प्रतिबद्धता उल्लंघन गरेर विश्वसनीयता गुमाइसकेका छन् । अब 'छट्टु स्यालले चिल आयो चिल आयो' भनेर कुखुराको चल्ला खाने जमाना गयो । वर्तमान राजनीतिक अन्योल, अस्थिरता, आन्दोलनको शान्तिपूर्ण निकास बाह्रबुँदे सम्झौताका उपज राजनीतिक दलबाट सम्भव देखिएको छैन । दोस्रो संविधानसभाको निर्वाचनमा न्यायपालिका प्रमुखलाई प्रयोग गरिएको थियो । अहिले देशमा भएको मधेस आन्दोलन र प्रदेश तथा स्थानीय निकायको आन्दोलनले शान्तिसुरक्षामा देखा परेको असजिलो स्थितिलाई ध्यानमा राखेर सेना प्रमुखको संयोजकत्वमा सबै पक्षको प्रतिनिधित्व गराएर निर्दलीय चुनाव सरकार गठन गरेर २०७४ वैशाखमा पुरानै संरचना र निर्वाचन क्षेत्रअनुसार स्थानीय निकाय र संसद्को निर्वाचन गराउनु नै उत्तम विकल्प देखा परेको छ । वर्तमान दलका नेताहरूले २०६३ वैशाखमा राजसंस्थासँग गरेको सम्झौता उल्लंघन गरेका, संविधान जारी गर्नुअगाडि नेताहरू दिल्ली गएर बाह्रबुँदे सम्झौताका सूत्रधारलाई नेपालमा हिन्दु धर्म र संवैधानिक राजसंस्था राख्ने प्रतिबद्धता उल्लंघन गरेर विश्वसनीयता गुमाइसकेका छन् । अब 'छट्टु स्यालले चिल आयो चिल आयो' भनेर कुखुराको चल्ला खाने जमाना गयो । देश संकटमा छ, सिक्किमीकरण, संघीयता र पहिचानजस्ता नारा लगाउनेलाई जनताले चिनिसकेका छन् । चीनका राष्ट्रपति र भारतका प्रधानमन्त्रीले नेपालमा राजनीतिक स्थिरता भए सहयोग गर्न सजिलो हुनेछ भनेका छन् । भारतले त एक कदम अगाडि आएर सबैलाई समेटेर जानुपर्छ भन्ने सुझाव दिइरहेको छ । भारतलाई २०६३ वैशाखमा आफ्नै दूत कर्ण सिंहको उपस्थितिमा बाह्रबुँदे सम्झौताका दलहरू र राजाबीच गरेको सम्झौता पालन गराउने नैतिक दायित्व पनि परेको छ । त्यसैले २०७२ को संविधान जारी हुनुअगाडि नै हिन्दु धर्म र संवैधानिक राजतन्त्रको प्रावधान राख्न प्रमुख तीन दल र अन्य नेताहरूलाई दबाब दिँदै आएको छ । अहिले राजनीतिक खेल मैदानमा बाह्रबुँदेका उपज दलहरू मात्र भएका र समेटिन बाँकी राजसंस्था पक्ष मात्र बाँकी रहेकाले सबैलाई समेटेर लैजान भारतले भनिरहेको विश्वास गरिएको छ । जबसम्म मैदानमा रहेका सबै पक्षलाई समेटिँदैन, नेपालमा अन्योल र अस्थिरता कायमै रहने देखिएको छ । यो राजनीतिक अन्योलको निकासको लागि यथाशक्य चाँडो जंगी अड्डा टुँडिखेलमा प्रमुख दल र राजसंस्थाको प्रतिनिधि मात्र राखेर सर्वपक्षीय छलफल गरी बाह्य हस्तक्षेपविना नेपालीले नै निकास दिनु नै वर्तमान राजनीतिक समस्याको उचित समाधान देखा परेको छ । उपरोक्त पृष्ठभुमिमा राष्ट्रनिर्माता पृथ्वीनारायण शाहले सुरु गरेको नेपाल एकीकरण राजा महेन्द्र र वीरेन्द्र हुँदै वर्तमान मधेस आन्दोलनले पूर्णता प्रदान गरेको छ । उत्तर र दक्षिणका दुवै छिमेकी राष्ट्र पनि चाँडो नेपालमा स्थिरता शान्तिपूर्ण वातावरण कायम गर्न सहयोग गर्न तयार भएको बुझिन्छ । नेपाल राष्ट्रको निर्माता र एकीकरणकर्ता राजसंस्था (संवैधानिक राजतन्त्र), हिन्दुधर्म र पाँच विकास क्षेत्रलाई नै प्रदेश कायम गर्ने । स्थानीय निकायको मौजुदा संरचना यथावत् राखेर संसद्को निर्वाचन क्षेत्रलाई पनि दुई सय ४० मै राखेर वर्तमान मौजुदा निर्वाचन ऐन, नियमको आधारमा २०७४ वैशाखमा स्थानीय निकाय र संसद् दुवैको निर्वाचन एकैपटक गराउनु नै एक मात्र उपाय रहेको छ । अब हिमाल, पहाड, तराईमधेसमा बस्ने सबैले नेपाल राष्ट्रलाई समृद्ध र सम्पन्न बनाउन मिलेर लाग्नु नै समयको माग रहेको छ ।"
पृथ्वीनारायणको दिव्योपदेश र राष्ट्रिय हित,"नेपाललाई हृदयबाटै आफ्नो देश ठान्नेहरू जसले आफूलाई नेपाली हुनुमा गर्व गर्छन्, तिनले राष्ट्र, राष्ट्रनिर्माण प्रक्रिया र राष्ट्रनिर्माताप्रति सकारात्मक भाव राख्न पक्कै गाह्रो मान्दैनन् । जसले इमान धर्म बेचिसकेका छन्, विदेशीका एजेन्डामा काम गर्छन् वा पराइको सोझो गर्छन्, तिनलाई यो देशको नाम, झन्डा, राष्ट्रिय एकता, सामाजिक सम्बन्ध र संस्कृतिप्रति मनमा इख हुन सक्छ । अझ ती पराइ जसले आफ्नो विश्वास प्रणाली वा सोच पद्धतिमार्फत दासता लाद्न चाहन्छन्, तिनका मनमा त स्थानीय सभ्यता, संस्कृति, भाषा, लिपि, सामाजिक सद्भावको संयोजन पद्धतिप्रति विष हुन सक्छ । यी इखालु र विखालुको मिलाप राष्ट्र, राज्य, समाज, सभ्यता, संस्कृति र सामाजिक सम्बन्धको लागि कति खतरनाक होला ? विगतमा कतिपयले उपनिवेश कायम गर्न र टिकाउन त्यही देशका बिकाउहरूलाई खरिद गरेर प्रयोग गरिएका उदाहरण छन् । क्रूरता, समग्र शोषण, संस्कृति र सभ्यतामाथि आक्रमण, मानवधिकारको गम्भीर उल्लंघन, शिक्षा, कानुन र नीतिमार्फत आक्रमण आदि अभौतिक र भौतिक हतियारको प्रयोग उनीहरूको प्रवृत्ति थियो । उसबेला प्रत्यक्ष उपनिवेशका लागि स्थानीय बिकाउहरूलाई साना पद वा अन्य लाभ दिइन्थ्यो । अहिले छायाँ उपनिवेशका निम्ति साना र गरिब देशमा विदेशी गैरसरकारी संस्थाको भरमग्दुर प्रयोग गरिन्छ । तिनका एजेन्डामा काम गर्न राज्यका अंग, निकाय, स्थानीय संस्था र सञ्चारमाध्यममा बिकाउ एजेन्ट राखेर आफ्ना कुरा लाद्ने प्रयास गरिन्छ । ती बिकाउहरू छाया दासता स्विकार्छन् । पराइका औजार यी सफेद्पोसी छाया दासहरू सञ्जाल बनाएर मुलुकको आफ्नोपन नष्ट गर्न, जनतामा राज्यप्रति कुण्ठा पैदा गर्न र आआफ्ना दातालाई अवतार प्रमाणित गर्न तल्लीन हुन्छन् । मुलुकमा त्यस्ता लोभीपापीहरूको संख्या बढ्नु र राज्यको महत्त्वपूर्ण नेतृत्व तहमा तिनको प्रभाव बढ्नु राष्ट्रिय हितको दृष्टिले खतरनाक हुन्छ । राष्ट्र, राष्ट्रिय एकता, राष्ट्रिय स्वाभिमान मात्र होइन, राज्य पनि खतरामा पर्न सक्छ । सन्दर्भतः राष्ट्र र राज्य निर्माणमा योगदान पुर्याउने ऐतिहासिक व्यक्तित्वहरूलाई अगाडि सारेर सम्मान दिनु छायाँ उपनिवेशवादविरुद्ध एउटा सानो उपाय हुन सक्छ । त्यसैले यो आलेखमा दिव्योपदेशका आधारमा बडामहाराज पृथ्वीनारायण शाहबारे चर्चा गरिनेछ । कतिपय विदेशी इतिहासकारले नेपालको राष्ट्र र राज्य निर्माण अभियानलाई अमर्यादित तरिकाबाट प्रस्तुत गरेका छन्, तर आफ्नो देशले विगतमा उपनिवेश निर्माण र विस्तारका निम्ति केके क्रूर, अमानवीय, अन्यायपूर्ण कार्य गरे, त्यो लुकाउन प्रयत्न गर्छन् । अरू मुलुक र त्यहाँका मानिसलाई सभ्यता सिकाउन भन्दै दास बनाएको, स्रोत र साधन दोहन गरेको, सभ्यता र संस्कृतिमाथि आक्रमण गरेकोमा पनि गर्व गर्छन् । सन्दर्भतः गत वर्ष एकजना भारतीय राजनीतिज्ञ तथा कूटनैयिक शशी थरुरले बेलायतको एउटा विश्वविद्यालयमा दिएको करिब १५ मिनेटको प्रभावशाली र सुन्नैपर्ने भाषणबाट यो पुष्टि हुन्छ । उपनिवेशका कारण नेपालले मेचीपूर्व र महाकालीपश्चिमको जमिन मात्र गुमाउनुपरेन, समुद्रपारिकासँग आफ्नै भूमिमा पटकपटक लड्नुपर्यो, उनीहरूलाई पश्चिमा इतिहासकारले आक्रमणकारी भन्दैनन् । तर कर्कप्याट्रिकलगायतका पश्चिमा इतिहासकार मात्र होइन, मानवशास्त्री र समाजशास्त्रीको भेषमा आएका कतिपयले आपसमा लोलीबोली मिलाउँछन् । उनीहरूको राज्य र राष्ट्र निर्माणकालमा भएका घटना सानदार र अनुकरणीय हुन्, तर हामीकहाँ भएको राष्ट्र निर्माण अभियानलाई विस्तारवाद र उपनिवेशीकरण भनी शिक्षादीक्षा दिन सदावहार देखिन्छन् । पराइका स्थानीय पुर्जाहरूलाई पनि सायद नेपाल निर्माण अभियान, नेपाल, नेपालका सभ्यता, संस्कृति, भाषा, लिपि, प्रचलित संवत् मन पर्दैनन् । नेपालका 'राष्ट्रनिर्माता' मन नपर्नुको कारण त मुखाग्र नै बनाउन लगाइएको छ पुर्जाहरूलाई । त्यसैले उनको सालिक ढालियो, संविधानमा संवत् लेखिएन, शब्दकोशमाथि आक्रमण भयो, संविधान निर्माणकालमा झन्डामाथि पनि आक्रमण भयो । सेना र न्यायपालिकालाई कमजोर पार्ने प्रयास भए । राष्ट्रिय पहिचानलाई जातीयताले विस्थापन गर्ने प्रयत्न भए । एकाथरीलाई अर्कोथरीविरुद्ध उचाल्न अनेकथरी लगानी भए । पराइका पुर्जालाई ठाउँठाउँमा नियुक्ति दिने प्रयास भए आदि आदि । पृथ्वीनारायणका पालामा पादरीको पहिरनमा आएका दुईजना जासुस बेतीया पठाउनुको बदला पृथ्वीनारायणसँग मात्र होइन, हाम्रा सभ्यता, संस्कृति, प्रतीक, भाषा, लिपि, पहिरन र राष्ट्रिय एकतासँग पनि लिइँदैछ । पृथ्वीनारायण कुनै विश्वविद्यालयबाट शिक्षा प्राप्त गरेका व्यक्ति थिएनन्, उनका पालामा मानवाधिकारका नाममा जारी भएका कुनै घोषणापत्र र महासन्धि जारी भएका थिएनन्, तथापि पृथ्वीनारायणको पालाको राष्ट्रिय एकता अभियानलाई दुई विश्वयुद्ध तथा त्यसपूर्व र पश्चात्का युद्ध र आक्रमणका ज्यादतीभन्दा अन्यायपूर्ण भन्न लगाएर आफूहरूलाई ढाक्ने प्रयत्न गरिँदै त छैन ? पृथ्वीनारायणले आफ्नो राष्ट्रिय एकता अभियानमा आफैँ पैदल हिँडी ठाउँठाउँमा पुग्ने गरेको दिव्योपदेशबाट देखिन्छ । गोरखाबाट धादिङ, काठमाडौँ, मकवानपुर र बनारस पुगेको देखिन्छ । पृथ्वीनारायण राष्ट्र निर्माणका क्रममा दिनरात नभनी हिँडेको, गाउँका चौतारामा थर्पु हालेर बसेको भन्ने सिमलचौरको वासको प्रसंगबाट पनि देखिन्छ । उनले लिगलिगको आड गरी रणजित बस्नेत, मानसिंह रोकाहा र वीरभद्र पाठक जस्ता वीरहरूलाई राखिछोडेका थिए । अर्थात् राष्ट्रवादी मानिसहरूलाई राष्ट्र निर्माणका निम्ति जिम्मेवारी दिएका थिए । आफू एकता अभियानमा छत्रभंग गर्न एकातिर जाँदा अरूले आफ्नो राज्यमाथि आक्रमण गर्न सक्नेमा उनी सचेत थिए । राष्ट्र निर्माणमा कसले कताबाट कसरी आक्रमण गर्न सक्छ भन्नेबारे सतर्क हुनुपर्ने सन्देश यो प्रसंगले दिन्छ । आजभोलि हामी ससाना फाइदाको लागि राष्ट्र, राष्ट्रिय स्वाभिमान, राष्ट्रिय एकता, सभ्यता र संस्कृति भत्काउन आएका पराइका कतिपय संस्थालाई ठाउँ दिएका मात्र छैनौं, कतिले त उक्साइरहेका पनि छौं । दिव्योपदेशमा पृथ्वीनारायणले आफ्नो सेनामा चार जातका सिपाही छन्, यिनमा कसको सवार गर्यो भने (मुख्य जिम्मेवारी दियो भने) चाँडो काम फत्ते होला भनी जिज्ञासा राखेको देखिन्छ । अर्थात् राष्ट्रिय सेनामा राष्ट्रिय चरित्र देखिन्छ र तीमध्ये उद्देश्य प्राप्तिका निम्ति कसलाई प्राथमिकता दिनु उपयुक्त हुने भन्दै योग्यता र क्षमतालाई प्र श्रय दिन खोजेको देखिन्छ । उनी कसैप्रति पक्षपाती र प्रवृत्त देखिादैनन्। यही प्रसंगमा उनलाई धेरैले बाहुनको सवार भनेको बयल हो र पाप लाग्छ, ठकुरी बाघ हो दगा (धोका) हुन्छ, मगर टागन घोडा हो ढिलो हुन्छ र खस भनेको ताजी तुर्की घोडा हो यसको सवार गरे चाँडो होला भनी अर्ती दिएकाले उनैका अर्ती लिएको भन्ने देखिन्छ । यसरी पृथ्वीनारायण राष्ट्र निर्माणकालमा अरूको अर्ती सुन्थे र उपयुक्त लागे ग्रहण गर्थे तर आजजस्तो ती अर्ती दिनेहरू विदेशी भने थिएनन् उनी राज्यभित्रैबाट अर्ती लिन्थे । राष्ट्र र राज्य निर्माण अभियानमा उनले कालु पाँडेलाई जिम्मेवारी दिँदाको प्रसंग आउँछ । उनी लमजुङका राजासँग छलफल गर्न गएको बेलामा कालु पाँडेले आफ्नो मनको कुरा बोलेकाले उनी प्रभावितचाहिँ थिए । शास्त्रमा भने दुनियाँ जोसँग राजी हुन्छन्, उसलाई कजाई दिनू भन्ने लेखेको पनि थाहा थियो । उनको मनमा बिराज बषेतिलाई कजाई दिने कुराको अठोट थियो । दुनियाँदारले कालु पाँडेलाई कजाई दिन सल्लाह दिएकाले उनले ज्यादा बुद्धि भएका कालु पाँडेलाई कजाई दिए अर्थात् उनी हठी थिएनन्, राष्ट्रको काम गर्दा योग्यता, क्षमता र जनताको इच्छालाई ध्यानमा राख्न उनी संकल्पित थिए । योग्य र सक्षम व्यक्तिबाट नै राष्ट्र निर्माणको जिम्मेवारी पूरा गर्न मद्दत पुग्छ भन्नेमा उनको विश्वास थियो । क्षमता देखाएर पहिचान बनाउनु नै उनको लागि वास्तविक पहिचान थियो । उनले राष्ट्र निर्माणमा सहयोग पुगोस् भनी पाँडे परिवार र बस्नेत परिवारबीच वैवाहिक सम्बन्ध कायम गर्न लगाएका थिए । यसलाई उनले काठमाडौँ उपत्यका जित्न पाँडेको ढाल र बस्नेतको तरबारको रूपमा चित्रित गरेका छन् । पृथ्वीनारायण स्थानीय देवीदेवताको दर्शन गर्थे र मन्दिरका परम्परा मान्दथे भन्ने दिव्योपदेशको सल्यानकोटको देवीको मन्दिरमा बाहिरबाटै दर्शन र पूजाआजा गरेकोबाट पुष्टि हुन्छ । साथै इन्द्रायणी भैरवीको पनि ध्यान गर्थे । उनी धर्म र पूजाको लागि उनी परनिर्भर थिएनन्, आफ्नै धर्ती धार्मिक दृष्टिले पवित्र र आत्मनिर्भर दुवै छ भन्ने उनलाई लाग्दो हो । उनी यही माटोका देवीदेवतामा र खासगरी दैवी शक्तिमा विश्वास गर्थे, आस्था राख्थे । त्यसबेला बेतीयाबाट आएका पादरीको पहिरनमा आएका दुईजना जासुसहरूलाई यो कुरा मन पर्दैनथ्यो होला । त्यसैले उनीहरूको र पराजित सैनिकको प्रतिवेदनका आधारमा नेपालको इतिहास लेख्ने र त्यहीं इतिहासको प्रचार गर्न खाइपिइ गर्नेहरूलाई पृथ्वीनारायणको यो पक्ष मन पर्दैन होला ? पृथ्वीनारायणले चीनका बादशाहसँग राम्रो सम्बन्ध बनाइराख्न प्रेरित गरेका छन् । दक्षिणको समुद्रका बादशाहसित सम्बन्ध त राख्नुपर्ने तर ऊ अति चतुर भएकाले सतर्क रहनुपर्ने बताएका छन् । उनले दिव्योपदेशमा अंग्रेजले हिन्दुस्थाना (भारत) लाई दबाइरहेको कुरा बताएका छन् । अंग्रेज सरजमिनमा रहेको र भारतीयहरू जागेका दिन अंग्रेज नेपालतिर बढ्न सक्नेतर्फ सचेत गराएका छन् । साथै अंग्रेजको आक्रमण रोक्न आफ्नो सुरक्षा व्यवस्था बलियो बनाउन निर्देशित गरेका छन् । उनले अंग्रेजलाई जाई कटक नगर्न तर झिकी कटक गर्न सुझाव दिएका छन् । अंग्रेज आक्रमण गर्न आए चुरे शृंखलामा नै लडाइँ लड्न भनेका छन् । अंग्रेज लड्न आएन भने लोलोपोतो गर्न आउने, अनेक कल र छल गर्न आउने उनको मत देखिन्छ । सिन्धुलीगढी, बटौली र नालापानीमा नेपाल प्रत्यक्ष लडाइँमा होमिन बाध्य पारियो । सुगौली सन्धि गर्न बाध्य बनाइयो । मेची र महाकालीपारि र दक्षिणतर्फको जमिन अंग्रेजका कालमा गुमाउन नेपाल बाध्य भयो । राष्ट्र हितमा उनले गरेको भविष्यवाणी करिबकरिब मिलेकै देखिन्छ । सायद त्यसैले होला, कतिपय पराइ र पराइजीवीलाई उनको यो दृष्टिकोण आजसम्म पनि पचेको छैन । त्यो तुस मौका पर्दा सार्वजनिक गरिरहन्छन् । पृथ्वीनारायण आफ्नो मुलुकको कानुन निर्माण गर्न आफ्नो समाज र इतिहासप्रति उत्तरदायी देखिन्छन् । यसैले होला उनले राम शाह, जयस्थिति मल्ल र महेन्द्र मल्लले बाँधेका थिति (कानुन) अध्ययन गरेको र ईश्वरले दिए म पनि १२ हजार (त्यसबेला गोरखाका घरधुरी ? ) को थिति बाँधी जाउँला भन्ने कामना गर्छन् । यसरी उनी १२ हजार घरधुरीका जनतालाई समानरूपमा हेर्दथे भन्ने देखिन्छ । साथै थिति बाँधेर न्याय दिने उनको अभिलाषा देखिन्छ । विश्वका कतिपय देशमा राजा र राजसंस्था मिलेर अत्याचार गरको, अत्यधिक कर लगाएको एवं न्याय प्रणाली नै हातमा लिएको इतिहास छन् । तर नेपालको कुनै कन्दरामा राष्ट्रनिर्माताले राष्ट्र निर्माण मात्र होइन, न्यायका निम्ति थिति बाँध्ने सोच बनाएकोमा जलन हुँदो हो । त्यसैले उनको व्यक्तित्व भत्काउन उनीहरू उद्यत् देखिन्छन् र हाम्रा परजीवी तिनका गोटी बन्छन् । विदेशी महाजनलाई गोडप्रसाहदेखि माथि आउन नदिनू, विदेशी महाजन आफ्नो मुलुकमा आए भने जनतालाई कंगाल गरिछोड्छन् भन्ने उनको दृष्टिकोण देखिन्छ । यसरी विदेशीहरूलाई कहाँसम्म आउन दिने र कहाँ राख्ने भन्नेबारे उनी स्पष्ट देखिन्छन् । साथै आफ्ना देशका कपडा बुन्न जान्नेलाई नमुना देखाई कपडा बुन्न लगाउनुपर्ने, विदेशी कपडा लगाउन मनाही गर्नुपर्ने र यसो गरे नगद विदेश नजाने उनको धारणा देखिन्छ । आज विदेशी कपडा मनाही गर्ने कुरा अचम्म हुन सक्छ । त्यसको धेरै वर्षपछि अंग्रेजलाई लखेट्न महात्मा गान्धीले अंग्रेजी कपडा नलगाउने मात्र होइन, अंग्रेज कम्पनीको नुनसमेत बहिष्कार गराएका थिए । यहाँ पृथ्वीनारायणले उपनिवेशको रूपमा दैलामा आई भारतलाई गाँजेर बसेको, बेलाबेलामा नेपालसँग निहुँ खोज्ने, पादरीको पहिरनमा जासुस खटाउने, सिन्धुलीगढीमा आक्रमण गर्ने र नेपाल एकीकरणविरुद्ध सहयोग गर्ने बेलायतलाई भनेका थिए । 'प्रजा मोटा भया दर्बार बलियो रहन्छ', 'राजाका भण्डार भनेका रैतानहरू हुन्', 'मेरा साना दुषले आज्र्याको मुलुक होइन, सबै जातको फूलबारी हो चेतना भया' । जनताप्रतिको पृथ्वीनारायणको दृष्टिकोण कस्तो थियो भन्नेका लागि यी पंक्ति पर्याप्त छन् । कसैलाई यहाँ प्रजा र रैतान शब्दको बालको खाल निकाल्न मन लाग्न सक्छ । तर त्यसबेला जनता शब्द शब्दकोशमा थियो या थिएन, भाषाविद्ले बताउलान् । बेलायतमा अझै पनि प्रजा (सब्जेक्ट) र नोकर (सर्वेन्ट) भनिन्छ । नेपालमा नागरिक शब्द पहिले नगरवासीको लागि मात्र प्रयोग हुन्थ्यो । पृथ्वीनारायणले उसबेला अंग्रेजसँग लडाइँ गरेर जिते, देश बनाए, देश जोगाए, तर आज उनको सालिक कसको लागि ढालियो ? उनको अपमानका निम्ति कसले लगानी गर्छ ? उनको नेतृत्वमा एकीकरण भएको र उनले पराइ आक्रमणबाट जोगाएको नेपालको नेपाली हुनमा गर्व गर्नेले यी प्रश्नको जवाफ खोज्ने प्रयास गर्ने कि ? 'पाँडे, बस्न्यात, पन्थ, भैयाद, मगर' लाई मराताप दिनू, ठकुरी जाँची डिठ्ठा राख्नू, मगर जाँची विचारी थप्नू, कचहरीपिच्छे यक् यक् पण्डित राषी न्यायशास्त्रबमोजिम अदालत चलाउनू, गुरुङ, मगर, खान्ज्यादा, भैयाद, भारदार, मिर, उमराउ, थरघर पुरानापुराना जाँची गौँडागौँडामा राख्नू, सुखसयलका लागि विदेशीको चलखेल हुन नदिनू, तीनै सहर नेपालका नेवारहरूको नाच झिकाई हेर्नू भन्ने उनको कथन रहेको पाइन्छ । अर्थात् उनी आफ्ना सबै जनताप्रति, न्यायप्रति र संस्कृतिप्रति पूर्ण लगाव र समभाव राख्थे । उनले पूर्वपश्चिमका खस बाहुनलाई दरबारमा पैठ हुन नदिनू किनभने बाहिरिया मान्छेले दरबारमा बेथिति गराउँछन् भनेका छन् । अर्थात् पूर्वपश्चिम याने टाढाटाढाका व्यक्ति जोसुकै भए पनि दरबारमा ठूलो पदमा राख्न नहुने उनको आशय हुन सक्छ । जयप्रकाश मल्लले मतलबको लागि दक्षिणतिरबाट नागा झिकाए र पछाडि दगा दिए । तिनीहरूलाई नेपालभित्र (उपत्यका) छिर्न नदिई सात गाउँ भित्रैमा पठाएँ । कश्मीरको नवाब मकवानपुर आक्रमण गर्न आयो, उसलाई पनि सिमाना कटाई आएँ सिन्धुलीगढीमा 'हाँडीसाहेब' (हार्डिङ ? ) चढ्यो, उसलाई पनि काटी पत्थरकाला च्याति ल्याएँ भन्ने कथन पनि दिव्योपदेशमा रहेका छन् । यो मुलुक बनाउन र जोगाउन उनी कसैसँग झुकेको देखिँदैन । सायद यी षड्यन्त्र र लडाइँ जितेकाले उनको अपमानका निम्ति लगानी हुन्छ र पुर्जाहरूले त्यही लगानीबाट ऊर्जा प्राप्त गर्छन् । पृथ्वीनारायणले उसबेला नागालाई डाँडा कटाए, कश्मिरी नवाबलाई सिमाना कटाए, अंग्रेजसँग सिन्धुलीगढीमा लडाइँ गरे र जिते, देश बनाए, देश जोगाए, मुलुकसापेक्ष कानुन र न्याय प्रणालीको प्रयास गरे, राष्ट्रिय र सीमा सुरक्षाका उपाय गरे, योग्यता प्रणालीलाई प्रधानता दिए, भ्रष्टाचारविरुद्ध शून्य सहनशीलता देखाए, तर आज उनको सालिक कसको लागि ढालियो ? उनलाई स्मृतिबाट बाहिर पठाउने तानाबाना कसको लागि बुनिँदै छ ? उनको अपमानका निम्ति कसले लगानी गर्छ ? उनको नेतृत्वमा एकीकरण भएको र उनले पराइ आक्रमणबाट जोगाएको नेपालको नेपाली हुनमा गर्व गर्नेले यी प्रश्नको जवाफ खोज्ने प्रयास गर्ने कि ? उनका प्रति इख राख्नेले पनि दिव्योपदेशका सन्दर्भबाट आफ्ना धारणामा पुनर्विचार गर्ने कि ? मर्जी आआफ्नो तर पराइले सुम्पेको विषमन, मष्तिस्क र मुखमा लिएर हिँड्नेलाई भने के भन्ने खोइ ?"
अन्ततः हिन्दु राष्ट्र नै,"राष्ट्रिय प्रजातन्त्र पार्टी र राष्ट्रिय प्रजातन्त्र पार्टी नेपालबीच एकीकरण भएको छ । एकीकरणको राष्ट्रिय आवश्यकताबारे लामो समयदेखि बहस चल्दै आएको थियो । मुलुकको हित र गरिमा जगेर्नामा एउटा बलियो राष्ट्रवादी शक्तिको खाँचो पर्छ नै । त्यससँगै सभ्यताको अमूल्य पक्ष र आधुनिक प्रजातन्त्रलाई साथसाथै लैजान सक्ने विचार र व्यवहार बोकेको सन्तुलित र मध्यमार्गी राजनीतिक शक्ति नेपालजस्तो मुलुकको लागि निर्विकल्प छ । अब एकीकृत राप्रपा त्यस्तो शक्तिमा आफूलाई परिणत गर्ने मार्गमा अग्रसर हुनुपर्छ । यो भयो एउटा समसामयिक प्रसंग । यो सामयिकतामा केही सर्वकालीन मुद्दाहरू सतहमा उजिलिएर आएका छन् । एकीकृत राप्रपाले ती मुद्दाहरूको स्वामित्व लिने दिशामा देखाएको अग्रसरता उल्लेखनीय भएको प्रसंगले पंक्तिकारले राप्रपा एकीकरणको विषय उठान गरेको हो । हामीसँग समय छ, क्रमबद्ध छलफल जारी रहनेछ । राप्रपा एकीकरणको मुख्य आधारसरह बनेको मुद्दा हो, हिन्दु राज्यको पुनस्र्थापना । नेपाल केही वर्षयताको राजनीतिक अदलबदलका कारण यतिबेला औपचारिक रूपले हिन्दु राज्य होइन । राष्ट्रिय, अन्तर्राष्ट्रिय प्रपञ्चहरूको गठजोडमा नेपाललाई रातारात गैरहिन्दु राज्यमा बनाइयो । जनआन्दोलनको बाढीमा नेपालको यो संरक्षकीय मुद्दालाई समेत बगाएर आफ्ना स्वार्थहरूलाई राज गराउन चाहनेहरू सफल भए । त्यसमा पछिल्लो नेपाली राजनीतिका शक्तिशाली पात्रहरूको हात रंगियो । आन्दोलनको उल्लास र थकानमा कतिपय महत्त्वपूर्ण नोक्सानीहरूसमेत ओझेल पर्छन् । तर जनतालाई आफूलाई धोका भएको भन्ने बुझ्न समय लागेन । लगातार त्यो बुझाइको अभिव्यक्ति राजनीतिक तवरमै शक्तिशाली ढंगले प्रकट हुँदै आएको छ । गत वर्ष जारी नयाँ संविधानमा नेपाली जनताको असन्तोषलाई सम्बोधन गर्ने केही शाब्दिक प्रयत्न भए पनि यो कदापि पर्याप्त हुन सक्ने देखिँदैन । त्यो सर्वस्वहरणपछि मान्छेलाई केही नामनिस्सा दिन खोजिए बराबर मात्रै हो । नेपाली जनता आफूबाट जे हरियो, त्यो जस्ताको तस्तै फिर्ता पाउन चाहन्छन् । अर्थात् नेपाल हिन्दु राष्ट्र अक्षुण्ण हुनुपर्छ । हिन्दु राष्ट्र हरणको पृष्ठभूमिबारे जति चर्चा गरे पनि हृदय सेलाउँदैन । नेपाल भन्ने मुलुकमा कुनै धार्मिक विद्वेषले ठाउँ पाएको थिएन । हिन्दु राजाले आफ्नो निवासको दक्षिण मोहडा अगाडि मुस्लिम दाजुभाइहरूको मस्जिद राख्न दिए । सायद हिन्दु र मुस्लिमहरूबीचको मेल नेपालमा जति संसारमा सायदै होला । त्यो पनि निसर्त र निस्कपट ढंगमा । अनि क्रिश्चियनहरूले त असीमित सामाजिक अभ्यास गर्न पाएकै छन् । उनीहरू ढोकाढोका पुगेर बाइबल बाँड्न सक्छन् । उनीहरूले पनि चियापानीको सत्कार हिन्दुजनहरूबाट पाएकै छन् । बौद्ध धर्मलाई त हिन्दु सनातनधर्मीहरूले त साख्य कुल भाइकै रूपमा गणना गरेका छन् । के यो मानव समाजमा पाइने हदैसम्मको सरलता अनि साँस्कृतिक महानता होइन ? तर सरलतालाई कमजोरी बनाउन मिल्छ ? जसले आतिथ्य दियो, उसैको छाना खसाल्ने काम युक्तिसंगत हो ? यति हुँदा पनि सदाशयी नेपालीहरू अदम्य सहनशीलता धारण गरेर बसेका छन् । तर जब उनीहरूलाई सही समयमा गएर सोधिन्छ, के तपाईंको चित्त बुझेको छ भनेर पीडा त निस्किहाल्छ । सनातन धर्मको मुहान मुलुकको यो पीडाको सम्बोधन हुने समय कसैले नचाहेर पनि विस्तारै आउनेछ । केही व्यक्तिको मिलिभगतबाट भएका दुःनिर्णय प्राकृतिक कानुनको कोर्ससामु टिक्न सक्दैन । यसैबीच केही बुजु्रकहरूले प्रश्न उठाउलान्, धर्मको विषय उठाएर थिति बिगार्न खोज्ने ? केहीको चिन्ता छ, अब यो विषयमा फर्के त्यसका कारणले उब्जने रोषको लहरले 'लोकतन्त्र' को कथित थिति नै बिग्रनेछ । तर एक रातको निद्राबीच सभ्यतामाथि नै प्रश्न उठाइँदा ती महानुभाव किन मौन बसेको ? एउटा सभ्यताको चिनारीलाई नै राजनीतिक प्रपञ्चबाट रसातलमा पुर्याइएको त हो नि । त्यसको उपचार अब राजनीतिक प्रक्रियाबाट सम्भव छ । हिजो हिन्दु राष्ट्र हटाउन लागिपरेकाहरूले जनमतसंग्रहजस्तो संसारकै सर्वस्वीकार्य विधिमा जानुपर्छ भनेर भन्न सके ? उनीहरूलाई थाहा थियो, जनमतले उनीहरूको प्रपञ्चलाई स्विकार्दैन भनेर । अब जनमतसंग्रह उपाय हो त ? पक्कै होइन । हटाउन नचाहिने, अब पुनस्थार्पना गर्न चाहिने भन्ने विधिसम्मत हुन्छ र ? कदापि हुँदैन । एकचोटि जनताले धोका पाए, त्यो मिलाउने फेरि जनतालाई नै कष्ट दिने, राज्यको ढुकुटी सक्ने ? यो सम्भव छैन । आज संसद्मा संशोधन प्रस्तावमाथिको छलफल र त्यसभित्रका अनेक खेलको धपेडी चल्दैछ । त्यो प्रस्ताव संघीयता र नेपाली नागरिकताको विषयमा केन्द्रित छ । यसले नेपाली राजनीतिलाई ध्रुवीकरणको एउटा नयाँ कोणमा पुर्याएको छ । विपरीत धु्रवमा देखिएको दलहरूभित्रै पनि आन्तरिक लडाइँ छ । तर साँच्चै यो प्रस्ताव हाम्रो मौलिक आवश्यकता हो त ? हाम्रो अमूल्य सम्पत्ति नै गुमेको अवस्था छ, हाम्रो धर्मसंस्कृति नै चुनौती र संकटमा छ । यस्तो अवस्थामा हामी भने कता, कसरी टुक्र्याउने र कसलाई कति छिटो वैधता दिने भनेर हतासिँदैछौं । वास्तवमा संशोधन प्रस्ताव त यतिबेला हिन्दु राज्य पुनस्र्थापनाको विषयमा भइदिएको भए प्रासंगिक र विवेकपूर्ण हुन्थ्यो । नेपाली नेताहरूले जनआन्दोलन२ यताका सम्पूर्ण त्रुटिहरूलाई सच्याउने उपक्रमको प्रभावकारी सुरुआत यतिबेला संविधान संशोधनबाट हिन्दु राज्य पुनस्र्थापना गरेर सम्भव छ । यसबाट मुलुक एउटा कोर्समा फर्कन्छ, हस्तक्षेपको वातावरण निरुत्साहित हुन्छ । आशाका घेरा यतिबेला मूलधारका राजनीतिक दलहरूसमेत एक किसिमको अन्योलमा छन् । विगतमा भूलवश गुमाउनै नहुने विषय गुमाइयो भन्ने भाव ती दलका बहुसंख्यक नेता र समर्थकहरूमा उत्पन्न भइसकेको छ । त्यसलाई सच्याउनको लागि कतिसम्म साहस जुटाउने विषयमा उनीहरू रनभुल्ल छन् । कसैले यसको वातावरण बनाइदेओस् भन्ने लुप्त चाहना उनीहरूमा देखिन्छ । पूर्वप्रधानमन्त्री तथा एमाले अध्यक्ष केपी ओलीले 'हिन्दु धर्मको विषय आइरहेको छ' भनेर त्यो अन्योललाई मुखर गरिसकेका छन् । यतिखेर राष्ट्रियताको तराजुमा निकै वजन बढाएका उनले त्यो अभिव्यक्ति दिनु अर्थपूर्ण छ । गत वर्ष जारी नयाँ संविधानमा नेपाली जनताको असन्तोष सम्बोधन गर्ने केही शाब्दिक प्रयत्न भए पनि त्यो कदापि पर्याप्त हुने देखिँदैन । नेपाली जनता आफूबाट जे हरियो, त्यो जस्ताको तस्तै फिर्ता पाउन चाहन्छन् । अर्थात् नेपाल हिन्दु राष्ट्र अक्षुण्ण हुनुपर्छ । कांग्रेस पार्टी सैद्धान्तिक हिसाबले प्रायः तरल अवस्थामा रहन्छ । उसमा बहुपक्षीय प्रभाव तरंगित भइ नै रहेका हुन्छन् । आफूलाई लोकतन्त्रको आधार स्तम्भ भने पनि यो पार्टीले समयमा निर्णय लिन नसक्ने, त्रुटि सच्याउन अलमल गर्ने एउटा परिपाटी स्पष्ट छ । एमालेले एउटा अनुशासनमा बसेको पार्टीको चिनारी बनाए पनि यसका निर्णयहरू वस्तुनिष्ठ हुन समस्या भएका कतिपय अवस्था देखिन्छन् । माओवादीले मुलुकको यथार्थ नबुझीकनै ऊर्जा खेर फालेको इतिहासबाट पुष्टि जो भइसकेको छ । कसैले पनि कुनै मुलुकको सभ्यताजन्य पहिचानमै आघात पर्ने गरी हस्तक्षेप गर्न मिल्दैन । आधुनिक प्रजातान्त्रिक समाजले यस्तो हस्तक्षेप स्विकार्दैन । प्रविधि, आणविक शक्ति र भौतिक समृद्धि जस्ता कुनै पनि चिजले मानिसको आस्था र संस्कृतिलाई जित्न सक्दैन । संसारमा भएका धेरैजसो द्वन्द्वहरू यस्तै हस्तक्षेपको जगमा उठेका हुन् । हाम्रो मुलुक पनि केही दसकयता इतिहासको जटिल मोडबाट गुज्रिरहेको छ । प्रजातन्त्र सधैं संक्रमणमा छ । राजनीतिक थिति बलियो भइनसक्दा यहाँका सामाजिक मूल्यहरूमाथि खेल्ने ठाउँ भएको छ । हाम्रा राजनीतिक खेलाडीहरू अस्वस्थ प्रतिस्पर्धाका कारण ती मूल्यहरूको बाजी थाप्न तयार भएका हुन् । हाम्रो राजनीतिमा न्यूनतम निष्ठा हुँदो हो त न हाम्रा धर्मसंस्कृति जस्ता मूल्यहरू आज यसरी धरापमा पर्ने थिए, न त हामीले आज राष्ट्रियताका लागि यो हदसम्म संघर्ष गर्नुपथ्र्यो । धन्य, हामीलाई हाम्रै सनातनीय धर्मसंस्कृतिको बलले आज 'रियलाइजेसन' को एउटा विन्दुमा ल्याएको छ । यो राम्रो सुरुआत हो । सनातनीय धर्मसंस्कृति एउटा पारिवारिक संहिता हो । यसले सम्पूर्ण समाजलाई एउटा परिवारसरह मान्दछ, जहाँ निष्ठाले अभिभावकत्व राख्दछ । हाम्रो समाजमा पछिल्ला वर्ष सघन हुँदै गएको विग्रह त्यही निष्ठामाथिको प्रहारले हो । नेपाली राजनीतिका पात्रहरूले यो कुरा बुझिसकेका छन् । कोही विस्तारै प्रकट भएर आउँदैछन् । कसैलाई समय लाग्ला । हामीले वास्तवमै हाम्रो सनातनीय संस्कृतिले बेहोरेको नोक्सानीलाई राजनीतिक प्रक्रियाबाट सोधभर्ना गर्न सक्यौं भने त्यसले समाजमा एउटा ऐतिहासिक नजिरको काम गर्नेछ । हामीकहाँ राजनीतिको अन्धवेगका कारण कतिपय मौलिक संस्थापन गुमेको अवस्था छ । जसका कारण मुलुक कतैबाट पनि एकताको घेरोमा बसेको देखिँदैन । भूगोलभित्रभित्रै लुछाचुँडी चलिरहेको छ । केही पक्ष अखण्डतामाथि समेत प्रहार गर्न खोजिरहेका छन् । यो अवस्था ठीक होइन भन्ने बुझाइ भूराजनीतिक वृत्तहरूमा समेत गाढा बन्दै गएको छ । नेपाल एउटा सनातनीय र स्थायी शान्तिको भूमि हो । नेपालको यो पहिचान आखिर सबैलाई नै चाहिने रहेछ । यस विषयमा भएका कतिपय पछिल्ला महत्त्वपूर्ण राजनीतिक विकास विस्तारै सार्वजनिक होलान् ।"
यु१९ एसिया कप क्रिकेटमाः दीपेन्द्र ऐरीको अर्धशतक,काठमाडौः दीपेन्द्रसिंह ऐरी श्रीलंकामा जारी यु१९ एसिया कप क्रिकेटमा अर्धशतक प्रहार गर्ने पहिरो नेपाली ब्याटसम्यान बनेका छन् । प्रतियोगिता अन्तर्गत बिहीबार भएको पहिलो खेलमा श्रीलंकाविरुद्ध २२८ रनको विजय लक्ष्य पछ्याएको नेपाललाई दीपेन्द्रले सम्हालिरहेका छन् । उनी ५१ रनमा अविजित छन् । नेपालले ताजास्थितिमा ४० ओभरमा पाँच विकेटको क्षतिमा १७१ रन जोडेको छ । १० ओभरको खेल बाँकी हुँदा पाँच विकेट साथमा रहेको नेपाललाई जितका लागि ५७ रनको अवश्यकता छ ।
रियल मड्रिड क्लब वर्ल्ड कप फुटबलको फाइनलमा,काठमाडौंः रियल मड्रिड क्लब क्लब वर्ल्ड कप फुटबलको उपाधि नजिक पुगेको छ। बिहीबार जापानको योकोहामामा भएको सेमिफाइनलमा क्लब अमेरिकालाई २० ले पराजित गर्दै रियल मड्रिड फिफा क्लब वर्ल्ड कप फुटबलको उपाधि नजिक पुगेको हो। पहिलो हाफको अन्तिम मिनेटमा करिम बेन्जिमाले गोल गर्दै रियल मड्रिडलाई सुरुवाती अग्रता दिलाए। यस्तै खेलको ९० औं मिनेटमा चौथो पटक बेलोन डिअर जितेका क्रिष्टियानो रोनाल्डोले गोल गर्दै रियल मड्रिडको जित सुनिश्चित गरे। उपाधिका लागि रियल मड्रिडले अब कासिमा एन्टलर्सको सामना गर्नेछ।
रत्न र शिक्षा क्वार्टरफाइनलमा,"काठमाडौः नेपालका रत्नजित तामाङ र शिक्षा श्रेष्ठ बुधबार नेपाल इन्टरनेसनल ब्याडमिन्टन सिरिजको एकलतर्फ क्वार्टरफाइनलमा प्रवेश गरेका छन् । राष्ट्रिय खेलकुद परिषद्को कभर्ड हलमा भएको पुरुष एकलतर्फको खेलमा रत्नजितले भारतका अमन कुमारलाई २११३ र २११९ को सोझो सेटमा हराए । महिला एकलतर्फ शिक्षाले बंगलादेशकी एलिना सुल्तानलाई २२२०, १९२१, २११७ ले पराजित गर्दै अन्तिम आठमा स्थान बनाइन् । यसैगरी रत्नजित र दीपेश धामीको जोडी पनि पुरुष डबल्स स्पर्धाको अन्तिम आठमा स्थान बनाउन सफल भएको छ । रत्न र दीपेशको जोडीले बंगलादेशका मोहम्मद अनामुल हक र मोज्जाम हुसैनको जोडीलाई १८२१, २११६ २१६ ले पराजित गर्यो । पुरुष एकलतर्फको अन्य खेलमा बंगलादेशका तुषारकृष्ण रोयले माल्दिभ्सका नासिहु साराफुद्दिनलाई २१६, २११०, भियतनामका दुक फात लेले नेपालका दीपेश धामीलाई २११३, २११२, भारतका सिद्धार्थ ठाकुरले भियतनामका क्वाङ ह्यु दाङलाई २१८, २११३, भियतनामका काव कुओङ फामले इरानका अमिर जोवारीलाई २११३, २११२, बंगलादेशका मोहम्मद सलमान खानले भारतका अरुण कुमारलाई १९२१, २११७, २११८, पाकिस्तानकी रिजवान आजमले भियतनामकी डुक गियाङ ङयुयेनलाई २११७, २११७ र भारतका अभिषेक यलगरले नेपालका विष्णु कटुवाललाई २१६, २१११ ले हराउँदै क्वार्टरफाइनलमा स्थान सुरक्षित गरे । महिला एकलतर्फ भियतनामकी थुई लिन्ह ङयुएन पनि क्वार्टरफाइनल प्रवेश गरिन् । नेपालकी पुनम गुरुङले प्रतियोगितबाट आफ्नो नाम फिर्ता लिएपछि उनी स्वतः क्वार्टरफाइनलमा पुगेकी हुन् । इरानकी अघाई हाजीआघा सोरायाले नेपालकी अमिता गिरीलाई २१६, २११३, पाकिस्तानकी पल्वसा बसिरले मालदिभ्सकी नफा नसरुल्हालाई २१४, २१८, इन्डोनेसियाकी देभी युनिता इन्दाह सारीले बंगलादेशकी अख्तर सप्लालाई २११६, २३२१, पाकिस्तानकी महुर साहजादले नेपालकी नङ्सल तामाङलाई २११८, २११९ र भियतनामकी थी फुओङ थ्वे त्रानले मालदिभ्सकी माइसा फतुल्लाह इस्माइललाई २११५, २११० ले पराजित गरे । सबै विजेता क्वार्टरफाइनलमा प्रवेश गरेका छन् । पुरुष डबल्समा माल्दिभ्सका एच ज्यान सहिद र एन सराफुद्दिनको जोडीले नेपालका दीपक बोहरा र भूगोल गुरुङको जोडीलाई २११८, ९२१, २११३ ले हरायो भने पाकिस्तानका रिजवान आजम र सुल्हेरी कासिफ अलीको जोडीले नेपालका सुदीप सेढाईं र साजनकृष्ण ताम्राकारबाट वाकओभर पायो । यसैगरी भारतका अरुण जर्ज र सौरभ शर्माको जोडीले नेपालका इरफान अन्सारी र सञ्जीव खड्काको जोडीलाई २१९, २११०, बंगलादेशका एम खान र टी रोयको जोडीले नेपालका जोसेफ अधिकारी र सुमन लिम्बूको जोडीलाई १७२१, २१९, २१९ र भियतनामका क्वाङ ह्यु दाङ र डुक गियाङ ङयुयेनको जोडीले नेपालका विजित थापामगर र विष्णु कटुवालको जोडीलाई २११४, २११० ले पराजित गर्दै क्वार्टफाइनलको यात्रा तय गरे । नेपाल ब्याडमिन्टन संघको आयोजनामा भएको ब्याडमिन्टन सिरिजको महिला डबल्स स्पर्धामा बंगलादेशकी अख्तर सप्ला र अलिना सुल्तानको जोडीले नेपालका मेघा चन्द र सुनैना मुखियाको जोडीलाई २१८, २१११, भारतका अनुस्खा पारिख र हरिका भेलुदुर्थीको जोडीले नेपालका अमिता गिरी र शिक्षा श्रेष्ठको जोडीलाई २१७, २१८ र इरान र इन्डोनेसियाका ए हजिआघा सोरया र डी इन्दाह सारीको जोडीले माल्दिभ्सका माइसा फथुल्लाह इस्माइल र नफा नसरुल्लाहको जोडीलाई २११६, २११२ ले पराजित गर्दै क्वार्टरफाइनमा स्थान पक्का गरे ।"
नेपाललाई श्रीलंकाले दियो २२८ रनको चुनौती,"काठमाडौंः यु१९ एसिया कप क्रिकेटमा आयोजक श्रीलंकाले नेपाललाई २२८ रनको चुनौती दिएको छ । टस हारेर ब्याटिङ गरेको श्रीलंकाले ५० ओभरमा ८ विकेटको क्षतिमा २२७ रन बनाएको हो । श्रीलंकाका लागि सर्वाधिक ८३ रन बनाए। नेपाली टिम सन्दीप लामिछानेको कप्तानीमा मैदानमा छ । समूह ए मा नेपाल, श्रीलंका, भारत, र मलेसिया रहेका छन् । समूह बी मा भने अफगानिस्तान, बंगलादेश, सिंगापुर र पाकिस्तान छन् । श्रीलंकाले ब्याटिङ गरिराखेको छ ।"
यु१९ क्रिकेटमा नेपाल र श्रीलंकाको खेल (लाइभ),"काठमाडौंः यु१९ एसिया कप क्रिकेटमा नेपालले आयोजक श्रीलंकासँग प्रतिस्पर्धा गरिराखेको छ । नेपाली टिम सन्दीप लामिछानेको कप्तानीमा मैदानमा छ । समूह ए मा नेपाल, श्रीलंका, भारत, र मलेसिया रहेका छन् । समूह बी मा भने अफगानिस्तान, बंगलादेश, सिंगापुर र पाकिस्तान छन् । श्रीलंकाले ब्याटिङ गरिराखेको छ । यो समाचार तयार पार्दासम्म १४ ओभरको समाप्तीमा श्रीलंकाले दुई विकेटको क्षतिमा ६८ रन बनाएको छ । लाइभ हेर्नुहोस्"
नेपाल श्रीलंकासँग १ रनले पराजितः दीपेन्द्र ऐरी म्यान अफ द म्याच,"काठमाडौं: अन्तिम समयमा सम्हालिन नसक्दा नेपाली क्रिकेट टोली पुन एक पटक टेस्ट टोलीमाथी जित हातपार्नबाट चुकेको छ । श्रीलंकामा जारी एसीसी यू१९ एसिया कपअन्तर्गत बिहीबार आफ्नो पहिलो खेलमा घरेलु टोलीविरुद्ध उत्रिएको नेपाल एक रनले पराजित भएको हो । दुई सय २८ रनको लक्ष्य पछ्याएको नेपाली टोलीले ४९३ ओभरमा सबै विकेट गुमाएर दुई सय २६ रन जोड्न सक्यो । ४९ औं ओभरमा दुई ब्याट्सम्यान रन आउटको सिकार भएपछि नेपाली टोली अप्ठेरोमा परेको थियो । अन्तिम ओभरमा नेपाललाई जितका लागि आठ रन आवश्यक थियो भने एक विकेट मात्र साथमा थियो । यस्तो स्थितिमा मध्यक्रमका दीपेन्द्र ऐरी एक्लैले क्रिज सम्हाल्ने प्रयास गरेका थिए । ५० औं ओभरको पहिलो बलमा रन जोड्न नसके पनि दोस्रो बलमा छक्का प्रहार गर्दै उनले नेपाललाई जित नजिक पुर्याए । तर, तेस्रो बलमा उनी एलबीडब्लू सिकार बने । पाँचौं नम्बरमा ब्याटिङमा आएका दीपेन्द्रले ९० रन बनाए । उनलाई स्पिनर प्रविन जयाविक्रमाले एलबीडब्लू धरापमा पारे । यसअघि ४९ औं ओभरमा कप्तान सन्दीप लामिछाने र कमलसिंह ऐरी रन आउट भए । त्यसअघि नेपाललाई १८ बलमा १९ रन आवश्यक थियो । कमजोर सुरुवात गरेको नेपाली टोलीलाई दीपेन्द्र र अविनाश कर्णले जिततर्फ डोयाउने प्रयास गरे । एक सय १२ रन जोड्दा पाँच विकेट गुमाएको नेपाली टोलीका लागि दिपेन्द्र र अविनासले छैटौं विकेटका लागि ८४ रनको साझेदारी गरे । अविनास आउट हुँदा नेपालले ४४४ ओभरमा ६ विकेट गुमाएर एक सय ९६ रन जोडेको थियो । उक्त ओभरमा पवन सर्राफ पनि आउट भए । नेपालको पालीमा अविनाशले ४०, अदिल खानले ३९ र विकेटकिपर प्रकाश केसीले १४ रन जोडे । सन्दीप सुनार दुई, आसिफ शेख एक र भीम सार्की आठ रन जोडेर आउट भए । नेपालले चौथो विकेटका लागि ४५ र पाँचौं विकेटका लागि ३५ रनको साझेदारी गरेको थियो । दीपेन्द्रले ९९ बलमा एक छक्का र नौ चौका प्रहार गरे । अविनासले ६४ बलमा एक छक्का र तीन चौका हिर्काए । नेपालका चार ब्याट्सम्यान एलबीडब्लू सिकार बनेका थिए । यो खेलमा एक जना रेफ्री स्वयं श्रीलंकन थिए । यसअघि श्रीलंकाले निर्धारित ५० ओभरमा आठ विकेट गुमाएर दुई सय २७ रन जोडेको थियो । घरेलु टोलीका हासिथा बायोगोडाले ८३, आसेन बन्दराले ४८, कृसन आर्चिजले २८ र रेभेन केल्लीले १९ रन बनाए । पालीको पहिलो बलमै विकेट गुमाएको श्रीलंका त्यसपछि सम्हालिएको थियो । नेपाली बलर कमल ऐरीले तीन , पवन सर्राफले दुई र दिपेन्द्र ऐरीले एक विकेट लिए । प्रतियोगिताअन्तर्गत बिहीबार भएका अन्य खेलमा बंगलादेशले अफगानिस्तानलाई चार विकेटले, भारतले मलेसियालाई दुई सय ३५ रनले र पाकिस्तानले सिंगापुरलाई नौ विकेटले हरायो । भारतले पहिला ब्याटिङ गर्नेक्रममा निर्धारित ५० ओभरमा आठ विकेट गुमाएर दुई सय ८९ रन जोडेको थियो । प्रतियोगिताअन्तर्गत आफ्नो दोस्रो खेलमा नेपालले शुक्रबार भारतसँग प्रतिस्पर्धा गर्दैछ । नेपाल रहेको समूहमा भारत र श्रीलंकाबाहेक मलेसिया पनि छ । अर्को समूहमा पाकिस्तान, बंगलादेश, अफगानिस्तान र सिंगापुर छन् । प्रतियोगितामा एसियाका चारवटा टेस्ट राष्ट्र र चारवटा एसोसिएट राष्ट्र समावेश छन् । समूहको शीर्ष दुई टोली सेमिफाइनल पुग्नेछन् ।"

शीर्षक,विवरण
एकीकृत विकास अध्ययन अवलोकन,"२०४५ पुसको मध्यतिर जापानको एकीकृत ग्रामीण विकास मोडेल अध्ययन अवलोकन भ्रमण गर्ने अवसर उपभोग गरेथेँ । लुम्बिनी एकीकृत ग्रामीण विकास परियोजना नेपाल राष्ट्रले अंगिकार गर्ने तरखर थियो त्यस समयमा । लुम्बिनी एकीकृत विकास योजना विश्व शान्ति दूत सिद्धार्थ गौतम बुद्धको जन्मभूमि रूपन्देहीकपिलवस्तु, गुल्मी, अर्घाखाची कार्यक्षेत्र निर्धारण गरेको थियो । एकीकृत ग्रामीण विकासका अवधारणा, कार्ययोजना तर्जुमाका साथसाथै समन्वयात्मक कार्यविधि, कार्यान्वयन पद्धति, आवधिक मूल्यांकन, समीक्षा अनि सामयिक सुधारका उपाय आदि योजनाका मूल आधार तत्व हुन् । स्थानीयग्रामीण विकाससम्बन्धी यी र यस्तै विकास कार्यमूलक स्थानीय तथा वाह्य साधन परिचालनका अवधारणा, स्वरूप, अवसर र चुनौती आदि विषयक प्रशिक्षण, कार्यमा अभिरुचिपूर्वक आफ्नो काम कर्तव्य ठान्थेँ, गर्थें । यिनै सन्दर्भमा प्रशिक्षण सामग्री लेख्थेँ, सम्पादन गर्थें, उच्च ओहदाकाहरूलाई पनि सघाउँथेँ । सरस्वती सरस्वतीका वाणीलाई आफ्ना कण्ठमा आत्मसात् गरी सभा, सम्मेलन, गोष्ठीहरूमा मुखरण गर्थें पनि । सम्भवतः यिनै पृष्ठभूमिले एकीकृत विकास अवलोकन अध्ययन भ्रमणको अवसर मिल्यो भन्ठान्छु । जाडो यामको मौसमका कारण उत्तरवर्ती होकाइडो प्रिफेकचर अवलोकन गर्न सकिन। टोकयो दक्षिणवर्ती अन्य चौसी, नारा, कुमामटो, हिरोसिमा, काँगोसिमा, क्योटो, ओत्सु, ओसाका, ओइटा जिल्लाहरूका एकीकृत विकास कार्यक्रम अध्ययनअवलोकन र्ने अवसर थियो त्यो । ग्रामीण विकास कार्यक्रम अध्ययनअवलोकन गर्ने अवसर थियो त्यो । ग्रामीण भेकतिर कार्यक्रम थिएन । तथापि ग्रामीण परिवेश पनि अध्ययन अवलोकन गर्ने जिज्ञासा जाहेर गर्दा कुमामटो अन्तर्गतको एक ग्रामीण भेगमा जान पाएथेँ । जिज्ञासा राख्नुपर्दो रहेछ । जस्तो चिताइन्छ उस्तै हुदो रहेछ । भ्रमण स्थलहरूमा हिरोसिमा परेको थिएन । भ्रमणस्थलका नाम जान्न चाहेथेँ । हिरोसिमा हेर्ने, देख्ने जिज्ञासा राखेँ । यो स्थान निर्धारण नेपालबाटै गरेको बताए । किन त्यहाँ जाने रहर गरेको, जिज्ञासा उताबाट आयो । १९५४ सन् तिर त्रिचन्द्र कलेज पढ्दा त्वाइलाइट अफ माय्न' किताब पढेथेँ । त्यसको एक विषय स्यादो अन दी वाल' थियो । हिरोसिमामाथि बिहान ९ः१५ तिर एटम बम खसालिएको थियो । स्कुल जाँदै गरेकी एक केटी जुत्ताको फित्ता फुस्केर कुनै कार्यालयको खुट्किलोमा निहुरेर कस्न लागेकी रहिछन् । त्यसै बेला ३२ हजार सात सय फिट माथिबाट लिटिल ब्वायु' छद्म नामधारी एटम बम प्रहार भएथ्यो । २० हजार टन टीएनटी शक्तिशाली किरण प्रादुर्भाव भएथ्यो । स्कुल जाँदै गरेकी एक केटी जुत्ताको फित्ता फुस्केर कुनै कार्यालयको खुट्किलोमा निहुरेर कस्न लागेकी रहिछन् । त्यसै बेला लिटिल ब्वाय छद्म नामधारी एटम बम प्रहार भएथ्यो । विचरी निर्दोष बालिका त्यहीँ भष्म भइन् । तर उनले फित्ता बाँध्दै गरेको मुद्रामय तस्बिर त्यस खुड्किलाको सेतो सिंहमरमरग्रेनाइटको चौपत्ता टाब्लेटमा इम्बोस भएछ । त्यो टाब्लेट हिरोसिमास्थित शान्ति संग्रहालयपिस म्युजियममा संगृहीत छ । त्यसबाट २० ट्रिलियन क्यालोरी रापिलो अग्नि उत्पन्न भएथ्यो । विचरी निर्दोष, निरीह बालिका त्यहीँ भष्म भइन् । तर उनको त्यो फित्ता बाँध्दै गरेको मुद्रामय तस्बिर त्यस खुड्किलाको सेतो सिंहमरमरग्रेनाइटको चौपत्ता टाब्लेटमा अड्ढित (इम्बोस) भएछ । त्यो टाब्लेट हिरोसिमास्थित शान्ति संग्रहालयपिस म्युजियममा संगृहीत छ । पढेथेँ उहिल्यै । त्यति बेला नै त्यसलाई अवलोकन गर्ने रहर उर्लेथ्यो । यतिन्जेल एकीकृत विकास परियोजना अध्ययन अवलोकन गर्ने सिलसिलामा त्यसलाई पनि हेर्नदेख्न पाए ऐतिहासिक स्थानवस्तु दृश्य पनि एकीकृत पार्न सकिन्थ्यो भन्ने लागेर भनेँ । चुइँक्क नबोली मिलाए । मात्र यत्तिकैमा सीमित रहेन एकीकृत विकास परियोजना अवलोकन अध्ययन भ्रमण । बहुआयामिक विकासका प्रयास र पहुचहरू अवलोकन गर्ने मेलोमेसो जुट्दै गयो । ज्वालामुखी पर्वत श्रेणीका पनि अवलोकन भ्रमण जुटेथ्यो । ज्वालामुखी हीन नेपालका नेपाली छोरो भद्र धुवा प्रक्षेपण भइरहेको नम्र ज्वालामुखी दर्शनले मुटुको ढुकढुकी बढ्यो । ज्वालामुखी सबल भएर विस्फोट भए खरानी बन्ने पीरको नापो थिएन । साहस स्वतः उद्भव हुदो रहेछ । पर्नुपर्दो रहेछ, टर्दै जाँदो रहेछ खड्को । एकीकृत विकास अवलोकनमा आर्जें यति साहसिला जाँगर । सडक यातायात सुविधा मजा र मस्तीसाथ विकसित पाएँ । विलम्बित बखान निकै परपरमात्र हुने गर्ने ज्वालाजीको प्रबन्ध रहेछ । ज्वालामुखीलाई ज्वालाजीमात्र सम्बोधन गर्दा नेपाली वीरे केटोले मुस्ताङ र दैलेखका शिरस्थान, नाभीस्थान र पादुका स्थानका ज्वालाहरूलाई अग्निमाता मन्दिरभित्र पूजित रहेको झझल्को सम्झेथेँ । मनमनै गुनेथेँ कि अवधारणाहरू मौलिक अवस्था, भौतिक वातावरणलाई सामना गर्दै फराकिलो पार्दै लादो चिन्मय चिन्तन धारा प्रयोगशील व्यवहारयुक्त विज्ञान आदिले मुदित रहँदो रैछ । मुस्ताङ र दैलेखका ती ज्वालाजीहरू भूमिगत ग्यास चुहावट हुनुपर्ने अहिले चिनियाँ चिन्तन भइरहेछ हाम्रामा भरखरै । काँगोसिमा, ओइटा आदिका तातोपानीहट वाटर स्प्रिलाई तातोपानी पोखरी बनाएर स्नानागार बनाइराखेका पनि अवलोकनका मेलोमेसो जुटेथ्यो । हाम्रा देशका विभिन्न जिल्लाहरूमा पनि त्यस्ता प्राकृतिक स्रोतहरू छन् । सिन्धुपाल्चोक जिल्लाका बाह्रबिसेको तातोपानी मुहान, रसुवाका, म्याग्दी मनाङ आदि हिमाली जिल्लाका ठाउठाउका गण्डक खानीबाट उद्भव भइरहेका कयौं जलस्रोत केन्द्र स्थानीय विकासका निमित्त पर्यटकीय अवसर रहेका छन् । देशका प्रायः सबै नै हिमाली स्थानगत इलाकाहरूमा यस्ता सुन्दर अवसरका मेलापातका मेलोमेसो जुटेकाले स्थानीय विकास कार्यलाई एकीकृत तवरले अग्रगण्य बनाई आन्तरिक आयस्रोत बनाउन सकिने वरदान बनेका छन् । आन्तरिक र स्थानगत विकास कार्यलाई सुप्रबन्ध गरी आयस्रोत तर्जुमा र बाँडफाँट गर्नु पनि एकीकृत, स्थानीय र राष्ट्रिय विकासका परिपक्व योजनाकारिता अनुभूत गर्न सकिँदो रहेछ, गरेँ । राजमार्गहाइवेहरू राष्ट्रियनेसनल, प्रान्तीयप्रिफेकचरल, जिल्लाडिस्ट्रिक्ट, नगरम्युनिसिपल र ग्रामीणरुरल राजमार्गमा विभाजन गरी भए गरिएको अध्ययन अवलोकनका मेलोमेसो बन्यो । घुम्दै फिर्दै, हेर्दै देख्दै अनुभूतिका भण्डार वृद्धि गर्ने रहर आफ्नो यो लतलाई सबैका साझेदार भगबन्डा गर्न उचित ठानेँ । भागबन्डा शब्द नेपाली परिप्रेक्ष्यमूलक छैन । जापानी विकास क्रममा भागबन्डा शब्दको अर्थ आर्थिक स्रोतमूलक रहेको छ । प्रत्येक विकास कोटिका राजमार्गबाट उठ्ने राजमार्ग करहाइवे ट्याक्स राष्ट्रिय, प्रान्तीय, जिल्ला, नगर र ग्रामीण सरकारी कोषका जाने प्रबन्ध मिलाउनु पनि एकीकृत विकास प्रयासका अवधारणागत प्रबन्ध, योजनाकारितामा आधारित विकेन्द्रीकरणको व्यावहारिक स्वरूप देखेँ, बुझेँ । हाम्रामा भने काम कुरो एकातिर कुम्लो बोकी ठिमी तिरका भाषण फलाकी नै एकीकृत विकासको प्रत्यक्ष अध्ययनअवलोकन बन्छ, बनेको सबैका साझा अनुभूति रहेको छ । अनि त आफैसित सोधूँसोधूँ लाग्छ, एकीकृत विकास निमित्त भागबन्डा शबदको सच्चा अर्र्थ कहिले पो उजागर हुँदा हुन् ? एकीकृत विकास खातिर अपवित्र गठबन्धन शब्द स्वासहरू नै दुर्गन्धित बनेर हामी आमनेपालीकै चिन्तन स्वास्थ्य अस्वस्थ र बिरामी छ भन्न हिच्किचिनु परोइन ? एकीकृत विकास परियोजनाका अवधारणाले विभिन्न विकास कार्यलाई क्रमबद्ध तवरले अगाडि सार्ने, प्रयासलाई सम्झाउँछ, बुझाउँछ । उदाहरणका रूपमा एउटा ग्रामीण कृषि कार्यक्रमलाई लिऔं । कृषिअन्तर्गत सञ्चालन गरिने धान, दलहन, गहुँ, गेडागुडी, तरकारी बालीकै प्रस जोडौं । सबैखाले खेतीकिसानी निमित्त अनिवार्य आधार जल सिँचाइ हो । सिँचाइ कुलो नहरका कुलो नाली बनाउनुपर्ने हुन्छ । जलस्रोत भएका ठाउँमा साना ठूला बाँध, पोखरी आदि स्थानीय उपलब्धताअनुसार बनाउनुपर्ने हुन्छ । बाँध, नहर, निर्माण सिँचाइ कार्यालयको हो । सिँचाइ कुलो बनाउने सीप प्रदान गर्नु पनि त्यसकै अभिन्न पूर्वाधार हो । सिँचाइ कार्यालयले यसरी सीप दिएर आवश्यक कामदार जनशक्ति तयार गर्छ । कुलो बनाइसकेपछि नभत्कियून् भन्नाखातिर कुलोका दुवैतिर रूखका बिरुवाहरू लगाउनु राम्रो हुन्छ । रूख रोपेर कुलो भत्कनबाट बचाउने काम एकीकृत विकास कार्य बन्छ र हो पनि । यसै गरी ठूला नहरकुलोको निश्चित स्थानमा बलिया जाली हालेर रूखपातका कसिङ्गर सोहोर्ने प्रबन्ध मिलाउनु अर्को एकीकृत पहुच बन्छ । ठाउँठाउँमा जाली कसेपछि त्यस कुलोनहरमा माछाका भुराहरू छाडेर माछापालन गर्नु अर्को एकीकृत पहुचप्रयास बन्छ । यस्तामा सामयिक हेरचाह र रखबारी गर्ने काम अर्को एकीकृत प्रयासको नमुना उदाहरण बन्छ । एकडेढ वर्षअगाडि सार्क सम्मेलन हुँदा काठमाडौंभक्तपुरको हाइवे बीच सुन्दर रुख र हरियाली प्रतिस्थापन गरिएथ्यो । सार्क सम्मेलन सकिएपछि देशका होनहार तन्नेरी युवाहरू सडकका एक लङबाट अर्कोतिर जान तिनै हरियाली बीचबाट ओहोरदोहोर गर्न थालेको देखियो । प्रहरी लागेर केहीलाई सम्झाइबुझाइ गरेको देखेँ । सार्क संरचना नभत्काऔं, एउटा अपिल रचना गरेँ । अन्नपूर्ण पोस्ट्मा छापियो । सरोकारीहरूले पढेछन् । फोन आउन थाले । यस्ता रचनाको कमी नहोस् । कलम चलाउँदै गर्नुस् । त्यसमा उपायहरू उल्लेख गरी सुझाएथेँ । त्यसरी बीचबीचबाट सडक काट्ने गर्नु थिएन । तर, सडक वारपार गर्न जेब्रा क्रसिङको प्रबन्ध गरिएको थिएन । बाध्यता निर्मूल गर्न अब ठाउँठाउँमा जेब्रा क्रसिङ बनाई सहुलियत दिने सुझाव प्रस्तुत गरेथेँ । सडक काट्न ठाउँठाउँमा जेब्रा क्रसिङ राख्नु अर्को एकीकृत विकास पहुँच थियो र बन्यो । समसामयिक रचनाहरू सुधारात्मक सुझावसहित प्रकाशित गर्न सक्दा सञ्चारका आममाध्यम रहेबनेका दैनिक पत्रपत्रिका बढी लोकप्रिय बन्नु स्वाभाविक छ । जति बढी लोकप्रियता हासिल हुन्छ उति नै ग्राहकपाठक, पाठकग्राहक वृद्धि हुनु पनि स्वाभाविक हुन्छ । समाजमा विद्यमान विविध समसामयिक विषयवस्तुलाई रचनाकार आफैं संयमित रही शिष्ट र सौम्य तवरले सम्प्रेषण गर्नु आफैंमा एकीकृत लेखन प्रकाशन जगत्मा एकीकृत पहुँचका प्रयास बन्नेछ । एकीकृत पहुँचका प्रयास जताततै जुनकुनै क्षेत्रमा पनि गर्नु परेकै हुन्छ । वैचारिक सम्प्रेषण, लेखन, सम्पादनका साथै प्रकाशन क्षेत्रका एकीकृत पहुँच भन्नु वैचारिक वस्तुलाई शिष्ट, सौम्य शैलीमा अभिव्यक्ति बनाउनु, भाषालाई नौलो रूप र पारामा ढाल्नु पनि हुनसक्छ । एकीकृत विकासका अवधारणा एकल अवधारणाका आयाम बोक्दैन । यो बहुआयामिक अवधारणा बनेको छ, रहेको छ । यसका अनेक आयाम सम्बन्धमा विस्तृत चर्चा नगरी हुन्न, गरिनु आवश्यक छ । आयामिक पहुँच क्रमिक तवरले गर्नुपर्नेछ ।"
चिकित्सकीय लापरबाही भ्रम र यथार्थ,"नेपालमा आयुर्वेदिक चिकित्सा प्रणाली अनादिकालदेखि नै प्रचलित रहेको भएता पनि आधुनिक चिकित्सा प्रणालीको इतिहास भने धेरै पुरानो छैन । इतिहासमा उल्लेख भएअनुसार मल्लकालमा तिब्बतको क्रिश्चियन मिसनमा कार्यरत पादरीहरूमार्फत नेपालमा आधुनिक चिकित्सा प्रणाली भित्रिएको पाइन्छ । यद्यपि सन् १८८९ मा वीर अस्पतालको स्थापनापछि मात्र संस्थागत रूपमा आधुनिक चिकित्सा प्रणालीको सुरुवात भएको हो । यो छोटो समयमा पनि चिकित्सा प्रणालीको देन भने उल्लेखनीय देखिन्छ । सन् १९५० को आसपासमा करिब २७ वर्ष अनुमान गरिएको नेपालीको औसत आयु सन् २००० सम्म आइपुग्दा ६६ वर्ष र युनिसेफले २०१३ मा सार्वजनिक गरेको प्रतिवेदन अनुसार ६८ वर्ष पुगेको छ । २५ प्रतिशतभन्दा बढी जनता गरिबीको रेखामुनि हुँदा पनि पछिल्लो १५ वर्षमा नेपालले स्वास्थ्य क्षेत्रमा गरेको उन्नति संसारमै उदाहरणीय छ । सन् १९९१ को राष्ट्रिय जनगणनाअनुसार शिशु मृत्युदर प्रतिहजार ९७ थियो भने पाँच वर्षमुनिका बच्चाहरूको मृत्युदर १४ प्रतिशत थियो । सन् २०११ मा भएको 'नेपाल डेमोग्राफिक एन्ड हेल्थ सर्भे'को तथ्यांकअनुसार माथि शिशु मृत्युदर ९७ बाट ४६ र पाँच वर्षमुनिका बच्चाहरूको मृत्युदर १४ प्रतिशतबाट ५४ मा झरेको पाइएको छ । युनिसेफको २०१३ को प्रतिवेदनअनुसार शिशु मृत्युदर प्रतिहजार ३२ मा झरेको छ । ६ वर्षमुनिका बच्चाको मृत्युदर ४० प्रतिशतमा झरेको छ । त्यसैगरी नवजात शिशुको मृत्युदर सन् १९९७ मा प्रतिहजार ५० रहेकोमा २०११ मा ३३ र २०१३ सम्म आइपुग्दा २३ मा झरेको छ । मातृ मृत्युदरतर्फ ध्यान दिने हो भने सन् १९९१ मा बच्चा जन्माउने एक लाख महिलामध्ये पाँच सय १५ ले ज्यान गुमाउँथे भने २०१३ सम्म आइपुग्दा सो संख्या एक सय ९० मा झरेको छ । यसैगरी चिकित्सकको उत्पादन संख्या पनि विगत १० वर्षमा झन्डै तेब्बर भएको छ । संख्यामा मात्रै उन्नति भएको होइन, नेपालका कतिपय मेडिकल कलेजको गुणस्तर दक्षिण एसियामा नै नमुनालायक छ । नेपालमा उत्पादित चिकित्सक संसारभर नै सक्षम देखिएका छन् । यी र यस्ता धेरै तथ्यांकहरूले नेपालले स्वास्थ्य क्षेत्रमा छलांग मारेको प्रस्ट पार्छन् । यद्यपि अझै पनि दूरदराजका गाउँहरूमा रुघाखोकी र झाडापखालाजस्ता सामान्य रोगले समेत धेरैको ज्यान लिने गरेको उत्तिकै साँचो हो । ००० सञ्चार क्षेत्रमा पनि उत्तिकै छलांग मारेको परिवेशमा चिकित्सकीय लापरबाहीबारे चर्चापरिचर्चा हुनु स्वाभाविक हो । उचित परामर्शको अभावमा चिकित्सकले गरेका कतिपय अथक प्रयास पनि आम जनमानसमा लापरबाही देखिने गरेको पाइन्छ । यसर्थ चिकित्सक तथा स्वास्थ्यकर्मी, सञ्चारकर्मी तथा समग्र जनमानसमा वास्तवमै मेडिकल लापरबाही भनेको के हो भन्नेबारे जानकारी हुनु जरुरी छ । सामान्य भाषामा लापरबाही भनेको गर्न नहुने काम गर्नु र गर्नुपर्ने नगर्नु हो । चिकित्सकबाट बिरामीको व्यावहारिक हेरविचार अथवा कौशलका प्रयोग हुन नसकी बिरामीमा शारीरिक, मानसिक तथा आर्थिक अशक्तता उत्पन्न हुने अवस्थालाई चिकित्सकीय लापरबाही भनिन्छ । चिकित्सकीय लापरबाही मामिला अदालतमा जान्छन् र सम्मानित अदालतमा चिकित्सकीय लापरबाही प्रमाणित हुन देहायको अवस्था हुनुपर्दछः (क) आरोपित चिकित्सक बिरामीको हेरविचारमा ड्युटीमा खटिएको हुनुपर्ने । (ख) चिकित्सकले कामकर्तव्य उल्लंघन गरेको देखिनुपर्ने । (ग) परिणामस्वरूप पीडितमा शारीरिक तथा मानसिक क्षति पुगेको हुनुपर्ने । उक्त क्षति चिकित्सकले हेरविचार नपुर्याएकाले भएको हुनुपर्ने । ००० सामान्यतया व्यावसायिक लापरबाही भएको पुस्टि अर्को निपुण व्यावसायिक चिकित्सकको विशेषज्ञ प्रमाणबाट हुनुपर्छ । तर तथ्य आफैंले लापरबाही प्रष्ट्याउने अवस्थाजस्तै अप्रेसन गर्दा औजार शरीरभित्र छोड्नु, एउटा दाँत निकाल्नुपर्नेमा अर्को निकाल्नुजस्ता अवस्थामा स्वतः लापरबाही मानिनेछ । यदि चिकित्सकको लापरबाही भएर पनि पीडितमा कुनै क्षति पुगेको छैन भने उक्त अवस्थामा पीडितले कुनै पनि क्षति पुगेको दाबी गर्न पाउँदैन । साथै निहित जोखिमको अवस्थामा जस्तै सुई भाँच्चिएको अवस्थामा चिकित्सकको लापरबाही त्यतिबेला मानिन्छ जतिबेला उसले सुई भाँचिएको थाहा नै पाउँदैन अथवा थाहा पाएर पनि बिरामीलाई खबर गर्दैन अथवा थप असर कम गर्नको लागि आवश्यक व्यवस्था गर्दैन । सुई भाँच्चिएको जानकारी बिरामीलाई दिएर निकाल्न सक्दो प्रयास गर्दासमेत हुने क्षति निहित जोखिम भए पनि लापरबाही ठहर्दैन । सुई एउटा उदाहरणमात्र हो चिकित्साशास्त्रमा निहित जोखिमहरू धेरै हुन्छन् । तीबारे यथोचित परामर्श नपुग्दा जनमानसले त्यस्ता जोखिमलाई लापरबाहीको रूपमा बुझ्छन् । अर्को उदाहरण पूर्वप्रधानमन्त्री सूर्यबहादुर थापाको मित्रराष्ट्र भारतमा उपचारको क्रममा भएको निधनलाई हेरौं । उनी अप्रेसन थिएटर जानु अगाडि सामान्य मानिसले देख्दा सद्दे देखिन्थे । अप्रेसनपछि उनलाई अथक प्रयासका बाबजुद पनि होसमा ल्याउन सकिएन । यो दुर्भाग्य थियो, लापरबाही थिएन । सोही प्रकृतिको घटना नेपालका कुनै अस्पतालमा कसैलाई हुँदा अघिसम्म ठमठम हिँडेर अस्पताल पुगेको मानिस अस्पतालको लापरबाहीले मृत्युशड्ढयामा पुर्यायो भन्ने अतिरञ्जित आरोप लाग्न सक्थ्यो । कुनै पनि अप्रेसनपश्चात् जटिलता हुन सक्नु अस्वाभाविक होइन र यसलाई लापरबाही भन्न मिल्दैन । चिकित्साशास्त्र आफैंमा जटिल छ । यसमा सही स्वास्थ इतिहास, परीक्षण र अनुसन्धानलाई विश्लेषण गरी सम्भावित रोगहरूको सूची (जसलाई चिकित्सकीय भाषामा प्रोभिजनल डाइग्नोसिस भनिन्छ) बनाएर उपचार अगाडि बढाउनुपर्छ । व्यक्तिपिच्छे प्रवृत्ति र पद्धति पनि फरक पर्छ । त्यसैले चिकित्साशास्त्रमा सामान्य अंकगणितमा जस्तो दुई र दुई जोड्दा ठ्याक्कै चार हुन्छ भने जस्तो हँदैन । यस्तो अवस्थामा फलानो चिकित्सकले यसो भन्यो फेरि अर्कोले अर्कै भन्यो भनी जनमानसमा गुनासो हुनु स्वाभाविकै हो । स्वाभाविक रूपले सबै बिरामी तथा आफन्तको चाहना यथाशीघ्र निको हुनु हो । यसको लागि चिकित्सकबाट भरपुर प्रयास हुन्छ र हुनुपर्छ । तर चिकित्सकीय पद्धतिका पनि सीमा हुन्छन् । चाहे जति सबै सम्भव हुँदैन । बिरामी र आफन्तको चाहनाअनुसार सबै पूरा हुने भए सायद कसैले पनि संसार छाड्नु पर्दैनथियो होला । कतिपय अवस्थामा फरकफरक चिकित्सकको फरक राय लापरबाही होइन सम्भावनाको खोजी हो । यसर्थ चिकित्सकहरूले पनि एकअर्कामा द्वेषभाव नराखी अर्को चिकित्सकको राय र भावनाको कदर गर्न सक्नुपर्छ । अप्रेसन गरेपछि शरीरभित्र पाइप राख्नुपर्ने अवस्था कतिपय समस्याको उपचार पद्धति हो, लापरबाही होइन । यस्तो अवस्थामा समेत 'चिकित्सकद्वारा बिरामीको पेटमा पाइप छोडियो' भन्ने जस्ता कपोकल्पित समाचार बन्दा चिकित्सकले सही काम गरेको अवस्थामा पनि जनमानसमा नकारात्मक भ्रम पर्न जान्छ । सस्तो लोकप्रियताका लागि विषयको गम्भीरता नबुझी मिडियाबाट अतिरञ्जित गरिँदा समस्या झनै बढ्न जान्छ । अदालतले पुष्टि नगर्दै सञ्चारमाध्यममा चिकित्सकको लापरबाही भनी समाचार आउनु अर्को लापरबाही हो । चिकित्साशास्त्रमा हजारौं लाखौंमा एकलाई हुने जटिलताले पनि बिरामीमा अपूरणीय क्षति तथा निधन नै पनि हुन सक्छ । आजकल चिकित्सकको लापरबाहीले गर्दा यस्तो भयो उस्तो भयो भन्ने समाचारहरू प्रशस्तै सुन्नपढ्नहेर्न पाइन्छ तर अदालतबाट त्यस्ता घटनाको पुष्टयाइँ भएको विवरण नगन्य पाइन्छ । कि त कानुनी कारबाही हुन नसकेको अवस्था हुनुपर्यो अथवा प्रकाशमा आएका घटनामा लापरबाही नभएको हुनुपर्यो । चिकित्सकहरूबाट कमी, कमजोरी तथा लापरबाही हुँदै हुँदैन भन्न खोजिएको होइन, हुनसक्छ । त्यस्ता लापरबाही दण्डनीय नै हुन्छन् । नेपालमा व्यावसायिक आचारसंहिता उल्लंघनको मामिला नेपाल मेडिकल काउन्सिलले हेर्छ भने चिकित्सकीय लापरबाहीको मामिला विज्ञको रायमा अदालतले हेर्छ । यो विषय कुनै स्थानीय चुल्ठेमुन्द्रेले हेर्ने होइन । कुनै लापरबाही भएको आरोपमा चिकित्सक माथि हातपात गर्नु, स्वास्थ्य संस्था तोडफोड गर्नु, नियम कानुन र कानुनी राज्यको उपहास हो । मानव स्वास्थ्यजस्तो संवेदनशील विषयमा हेलचेक्र्याइँ गर्नेलाई कानुनी कारबाही गर्न नेपाल मेडिकल काउन्सिल तथा अदालत कसैले पनि अलिकति पनि कञ्जुस्याइँ गर्नु हुँदैन । तर यथार्थ कुरो नबुझी वैधानिक बाटो छोडेर अवैधानिक तवरबाट चिकित्सक तथा स्वास्थ्यकर्मी एवं अस्पताल माथि आक्रमक हुनु न्यायोचित होइनमात्र भन्न खोजिएको हो । ००० चिकित्सकीय लापरबाहीका प्रकारः (क) देवानी प्रकारका लापरबाहीः अदालतबाट पुष्टि हुन जरुरी भएका बिरामी तथा आफन्त र चिकित्सकबीच देखिने लापरबाहीका मामिलालाई देवानी प्रकारका लापरबाही भनिन्छ । यस प्रकारका मामिलामा बादी प्रतिवादी बिरामी र चिकित्सक हुन्छन् । क्षतिपूर्ति पूरणीय हुन्छ र देवानी अदालतबाट फैसला हुन्छ । (ख) फौजदारी लापरबाहीः राज्य र चिकित्सकबीचको लापरबाहीलाई फौजदारी लापरबाही भनिन्छ । यसमा अपूरणीय क्षति हुन्छ । सजाय क्षतिपूर्तिमा मात्र सीमित नभई जरिवाना वा जेल सजाय वा दुवै हुन सक्छ । यस्ता लापरबाहीमा वादी नेपाल सरकार हुन्छ भने प्रतिवादी चिकित्सक हुन्छ । (ग) नैतिक लापरबाहीः यसअन्तर्गत मेडिकल आचारसंहिताको उल्लंघन भएका मामिलाहरू पर्छन् जसमा सिभिल नेग्लिजेन्स प्रस्ट नहुँदासम्म चिकित्सकले कुनै पनि क्षतिपूर्ति दिन आवश्यक हुन्न । यस्ता मामिला नेपालमा नेपाल मेडिकल काउन्सिले हेर्छ । ड्युटीमा हुने लापरबाही, पदीय मानमर्यादाको दुरुपयोग, अवैध मेडिकल प्रमाणपत्र बनाउने काम, भ्रूणको लिंग पहिचान तथा गैरकानुनी गर्भपतन आदि मामिला नैतिक लापरबाहीअन्तर्गत पर्दछन् । यस्तो अवस्थामा चिकित्सक दोषी पाइएमा नेपाल मेडिकल काउन्सिलले 'नेपाल मेडिकल काउन्सिल ऐन २०२०' अनुसार चिकित्सकको दर्ता निलम्बन तथा दुई वर्षको लागि खारेजीसमेत गर्न सक्नेछ । (घ) संस्थागत लापरबाहीः अस्पतालको भौतिक कमजोरी, खराब औषधि तथा औजार, अदक्ष एवं अर्धदक्ष कामदार तथा अन्य कारणले न्यूनतम आवश्यक आधारभूत आवश्यकता पुर्याउन नसकेर हुने लापरबाही यसअन्तर्गत पर्दछन् । यसमा चिकित्सकलगायत अन्य सबैलाई जिम्मेवार मानिन्छ । बढ्दो निजीकरण र व्यावसायीकरणले चिकित्सा पेसा एवं समग्र स्वास्थ्य पेसा सेवामुखीबाट नाफाउन्मुख बन्दा निजी क्षेत्रबाट संस्थागत लापरबाहीको सम्भावना बढेको छ । त्यसैले यसलाई नियन्त्रण गर्न राज्यले प्रभावकारी कदम चाल्नु जरुरी छ । हरेक स्वास्थ्य संस्थामा न्यूनतम मापदण्डअनुसारको भौतिक पूर्वाधार तथा स्वास्थ्य जनशक्ति कुनै पनि अवस्थामा तोकिएभन्दा कम हुन दिनु हुँदैन । (ङ) अंशदायी लापरबाहीः अन्य लापरबाहीका साथसाथै बिरामी तथा बिरामी पक्षबाट हुने लापरबाहीले हुने क्षति जस्तै समयमा औषधि सेवन नगरेर, परामर्शअनुसारको जाँच नगरेर, फ्लोअप नगरेर हुने लापरबाही यसअन्तर्गत पर्दछन् । यस्ता लापरबाहीमा बिरामी तथा बिरामी पक्षधरको ठूलो भूमिका हुन्छ । अरूबेला टाउको दुखेको, पखाला लागेको आदिको औषधि दिनु न भनेर औषधि पसलेसँग औषधि मागेर खाने अनि समस्या गम्भीर भएपछि मात्र चिकित्सकको ढोका ढकढकाउने बानी अधिकांश नेपालीको नियति नै भएको छ । ००० चिकित्सकीय लापरबाहीविरुद्ध नेपालमा प्रचलित कानुनः मुलुकी ऐन इलाज गर्नेको महलअन्तर्गत धारा १, ३ र ३ मा दण्ड सजाय रुपाँच सय जरिबाना वा दुई वर्ष जेल सजाय वा दुवै हुन सक्ने व्यवस्था गरिएको छ । साथै उपभोक्ता हित संरक्षण ऐन २०२४ को धारा १० को उपधारा (ग), (घ), (ङ), (च) मा रुतीन लाखदेखि पाँच लाखसम्म जरिबाना वा १४ वर्षसम्म जेल सजाय वा दुवै हुन सक्ने व्यवस्था गरिएको छ । ००० राज्यका धेरै सरसुविधा सहरकेन्द्रित भएझै चिकित्सकहरू पनि सहर विशेषगरी राजधानी काठमाडौं केन्द्रित भएको तथ्य अकाट्य छ । तर सरकारी सेवामा नवप्रवेशी चिकित्सकहरू दुर्गममा जान तँछाडमछाड गर्छन् भन्ने यथार्थ जनमानसमा अपत्यारिलो हुन सक्छ । सरकारी सेवामा पदोन्नती तथा वृत्ति विकास दुर्गम सेवाको भूमिका महत्त्वपूर्र्ण पारिएको छ । थप अध्ययनका लागि हुने प्रवेश परीक्षामा अति दुर्गममा काम गर्नेले पाउने २० अंक र क्रमिक रूपमा घट्दै आउँदा सुगममा काम गर्दा पाइने १० अंकले गर्दा अब्बल चिकित्सकहरूको पहिलो रोजाइ दुर्गम सेवा हुन गएको छ । यसरी राज्यको नीतिगत व्यवस्थाले भौतिक पूर्वाधार नपुगेका दूरदराजमा समेत चिकित्सकहरू जान आतुर छन् र यस्ता दरबन्दीहरूमा समयानुकूल वृद्धि गरी आवश्यक पूर्वाधार तथा अन्य जनशक्तिसहित गाउँगाउँमा चिकित्सकको उपस्थिति बाक्लो बनाउन राज्यले कन्जुस्याइँ गर्नु हुँदैन । समयसमयमा चिकित्सकहरूमाथि अशोभनीय आरोपसमेत लाग्ने गरेको पाइन्छ । जस्तै चिकित्सकले प्रलोभनमा परेर बलत्कारसम्बन्धी मामिलामा झुटो प्रतिवेदन दिए भनिन्छ । यस सम्बन्धमा स्पष्ट हुनुपर्ने विषय हो, बलात्कार भए नभएको भन्ने काम चिकित्सकको हुँदै होइन किनकि बलात्कार मेडिकल डायग्नोसिस नभई कानुनी परिभाषा हो, जसको व्याख्या र पुष्टि अदालतले गर्छ । पीडितको परीक्षण गरेपछि चिकित्सकले दिने रायमा तथ्यगत आधारमात्र हुने भएकाले चिकित्सकले चलखेल गर्ने ठाउँ नै हँदैन र उनीहरूमाथि लाग्ने आरोप केवल मित्थ्या हो । ००० स्वाभाविक रूपले सबै बिरामी तथा आफन्तको चाहना यथाशीघ्र निको हुनु हो । यसको लागि चिकित्सकबाट भरपुर प्रयास हुन्छ र हुनुपर्छ । तर चिकित्सकीय पद्धतिका पनि सीमा हुन्छन् । चाहे जति सबै सम्भव हुँदैन । बिरामी र आफन्तको चाहनाअनुसार सबै पूरा हुने भए सायद कसैले पनि संसार छाड्नु पर्दैनथियो होला । एउटा डाक्टरको जिन्दगीमा हजारौं सफल मामिलाहरू हुँदा केही असफल मामिला हुनु मानवीय रूपमा अस्वाभाविक होइन । विमानचालकको एउटा गल्ती पछि अर्को गल्तीको मौका नआएजस्तै चिकित्सकको एउटा गल्ती पछि पुनः अर्को मौका नमिल्न सक्छ । यसर्र्थ यस्ता गल्ती हुन नदिन चिकित्सक, स्वास्थ्यकर्मी, अस्पताल, बिरामी तथा आफन्त सबैको प्रयास जरुरी हुन्छ । तर नभुलौं, चिकित्सकहरू पनि अरूजस्तै मानिस हुन्, भगवान होइनन् । अरू मानिसको जस्तै थकान, तनाव र व्यक्तिगत जीवन चिकित्सकको पनि हुन्छ । स्थापित विशेषज्ञ चिकित्सकलाई साँझबिहान क्लिनिक तथा दिनभरि अस्पतालमा भ्याइनभ्याइँ हुनुका साथसाथै रातिसमेत कनिष्ठ चिकित्सकहरूबाट बिरामीबारे टेलिफोन कन्सल्टेसन कल आइरहने हुँदा चौबीसैघन्टा व्यस्त रहनुपर्ने हुन्छ । एउटा आवासीय चिकित्सकको (जस्को नाम नै आवासीय छ तर नेपालमा बीपीकेआईएचएस धरानबाहेक अन्यत्र सजिलै आवास दिन सकिएको छैन) ड्युटी प्रायः बिहान ७ बजेदेखि सुरु हुन्छ त्यो दिनभरि, आउने रातभरि र भोलिपल्टको दिनभरिदेखि बेलुका ५६ बजेसम्म ऊ ड्युटीमै रहनुपर्छ । त्यसपछि पर्सिपल्ट ऊ ७ बजे अस्पताल पुगेर पुनः ड्युटीको दोहोर्याउनु पर्छ । चिकित्सकबाहेक अन्यलाई सुन्दा अनौठो लागे तापनि हाम्रो देशका अधिकांश आवासीय चिकित्सकको लागि २४ देखि ३६ घन्टे ड्युटी नियति नै हो । हरेक ३६ घन्टे ड्युटीपछिको १० घन्टे फुर्सदको समयमा उसले पढ्ने, आराम गर्ने, निद्रा पुर्याउने तथा सबै व्यक्तिगत काम भ्याउनुपर्ने हुन्छ । आवासीय चिकित्सक भनेको वीर, शिक्षण, पाटन आदि मुख्य अस्पतालका मेरुदण्ड नै हुन् । त्यस्तै अधिकांश अस्पतालमा मेडिकल अधिकृत पनि उस्तैगरी व्यस्त हुन्छन् । व्यस्त हुन्छ र व्यस्तता, तनाव र थकानमा लापरबाही जाहेज हुन्छ भनेर जिकिर गरिएको होइन कि त्यस्तो परिस्थितिमा अपेक्षाकृत कार्य सम्पादनमा ह्रास आउन सक्ने मानवीय यथार्थलाई उजागरमात्र गरिएको हो । अतः हाम्रो देशमा नेपाल मेडिकल काउन्सिल तथा राज्यले नै एउटा चिकित्सकलाई दिन वा हप्तामा कति घन्टा काम लिन सकिन्छ भन्नेतर्फ व्यावहारिक रूपले सोच्न जरुरी छ । सबै चिकित्सकले हप्तामा कम्तीमा एक दिन अनिवार्य बिदा लिन जरुरी छ भनी नेपाल मेडिकल एसोसिएसनले गरेको पछिल्लो ठम्याइँ तथा अपिल सराहनीय भएकाले यथाशीघ्र सार्थकता पाउन जरुरी छ । व्यक्तिगत लाभलाई होस् या रोजीरोटी दिने संस्थाको बफादारीका लागि होस् कुनै पनि तर्कमा क्षमताभन्दा बढी बिरामी हेर्ने, ड्युटी गर्ने तथा खटिने काममा बन्देज आजको आवश्यकता भएको छ । विकसित मुलुकमा जस्तै चिकित्सक तथा कर्मचारीहरूलाई समयसमयमा अनिवार्य बिदा बस्नै पर्ने प्रावधान वाञ्छनीय देखिन्छ । ००० हाम्रो देशमा एउटा चिकित्सक बन्न लाग्ने समय, खर्च र उसले गर्ने आयआर्जनमा सन्तुलन देखिँदैन । प्लस टुसम्मको करिब १४१५ वर्षको पढाइमा इन्टरनसिपसहित साढे पाँच देखि ६ वर्षसम्मको एमबीबीएस र छात्रवृत्तिमा अध्ययन गर्नेले दुई वर्ष सरकारी करार सेवा अनि अधिकांशलाई आकाशको फल बन्न लागेको तीनवर्षे पोस्ट ग्र्याजुएट त्यसपछि पाँच वर्ष करार अनि तत्पश्चात् सुपर स्पेसियालिटीको पढाइ सबैलाई जोड्दा यदि सबै सोचेकौ जस्तै हुँदा (जुन प्रायः असम्भव छ) र कुनै समय खेर नजाँदा ३४३५ वर्षको अध्ययन चाहिने देखिन्छ । आर्थिक रूपमा एमबीबीएस अध्ययनमा आधा करोडभन्दा बढी खर्च हुन्छ । पोस्ट ग्र्याजुएटमामा त्यस्तै खर्च हुन्छ । सुपरस्पेसियलिटीको साँघुरो द्वार, ड्युटीको पेलान आदिका बाबजुद अधिकांशलाई जीविकोपार्जन गर्न मुस्किल पर्ने मासिक २०३० हजार आयआर्जनले चिकित्सकहरूमा स्वाभाविक निराशा उत्पन्न हुन्छ । यही बाध्यताले गर्दा हाम्रो देशका धेरै अब्बल चिकित्सकहरू विदेश पलायन भएका छन् जसले राज्यलाई धेरै हानिनोक्सानी भएको छ । संसारका अधिकांश देशमा चिकित्सकको काम गर्ने समय निश्चित हुन्छ । आवासीय चिकित्सकले शैक्षिक शुल्क तिर्नुको सट्टा तलब तथा आवास सुविधा पाउँछन् । हाम्रो देशमा करिब ३५ वर्ष समय र करोडौंको लगानीमा चिकित्सक उत्पादन गरेर त्यस्ता चिकित्सकलाई सेवामुखीमात्र होऊन् भन्ने अपेक्षा कसरी गर्न सकिएला भन्ने प्रश्न उब्जिनु स्वाभाविक छ ।"
एउटा कालापानी मन्त्रालय,"नेपालमा मन्त्रालयको नाम र संख्या बारम्बार परिवर्तन भइरहन्छ । यस्ता परिवर्तनमा पनि एउटा मन्त्रालयको नाम सदाबहार छ । त्यो हो कालापानी मन्त्रालय । विज्ञान तथा प्रविधि मन्त्रालय र भूमिसुधार तथा व्यवस्था मन्त्रालयलाई उच्च राजनीतिक वृत्तमा कालापानी मन्त्रालय भन्ने गरिएको छ । दलीय अंशबन्डा र नेताका भागबन्डामा कसैले लिन नमान्ने मन्त्रालय हो भूमिसुधार र विज्ञान । यस्ता मन्त्रालय अरू पनि छन् । भूमिसुधार मन्त्री रहिसकेका एकजना नेताको भनाइमा यो मरुभूमि मन्त्रालय हो । यसमा रस छैन, बाली छैन, फल छैन, कार्यकर्ताको सेवा, पार्टीलाई मेवा र आफूलाई टेवा केही हुँदैन । अहिले आकर्षक मन्त्रालय पाउन होड छ । आफ्नो भागमा भूमिसुधार मन्त्रालय पर्ला कि भनेर सरकारमा गएकाहरू र जान खुट्टा उचालेर बसेकालाई चिन्ता छ । उहिले अपराधी तथा विरोधीलाई शासकले कुनै सुविधा नभएको दुःखपूर्ण ठाउँमा निर्वासित गर्थे । त्यस्तो ठाउँलाई कालापानी भनिन्थ्यो । त्यस्तै ठान्छन् नेताहरूले भूमिसुधार र विज्ञान मन्त्रालयलाई । अवहेलना र उपेक्षाको सिकार बनेको भूमिसुधार र विज्ञान मन्त्रालय कति महत्वपूर्ण छ भन्ने यसको नामले नै प्रस्ट पार्छ । हिँड्दैछ, दस्तावेज मेट्दैछ मुलुकमा तीन दशकदेखि कांग्रेस र कम्युनिस्टको आलोपालो या संयुक्त सरकार छ । कांग्रेसले बीपी कोइरालालाई र कम्युनिस्टहरूले पुष्पलाल श्रेष्ठलाई वैचारिक पथप्रदर्शक मान्छन् । पुष्पलाल नमान्नेहरू पनि सत्तामा पुगेपछि या कालान्तरमा पुष्पलालपन्थी बनेका छन् । पुष्पलाल र बीपी दुवैले नेपालमा सर्वाधिक महत्वको विषय भूमिसुधार हो भनेका थिए । बीपी नेतृत्वको कांग्रेस सरकारले २०१६ मा थालनी गरेको भूमिसुधारको ब्याज कांग्रेसले आजसम्म पनि खाइरहेको छ । कांग्रेसका चुनाव घोषणापत्रदेखि अन्य दस्तावेजमा बीपीको सरकारले गरेको भूमिसुधारको चर्चा महत्वका साथ गरिएको हुन्छ । उता, कम्युनिस्टहरूको त कुरै भएन । भूमिसुधार उनीहरूको दस्तावेजमा मात्र होइन मुखमै झुन्डिएको हुन्छ । तिनको दार्शनिक गन्तव्यको आधार सम्पत्ति र भूमिको राष्ट्रियकरण गर्नु पनि हो । कम्युनिस्टहरूले भूमिसुधारको नाममा व्यापक संगठन बनाएका थिए । अहिले सरकारको नेतृत्व गरिरहेको माओवादी केन्द्रले भूमिसुधारको नाममा एउटाको जग्गा जफत गरेर अर्कालाई दिँदै जनयुद्ध अगाडि बढाएको थियो । आवेग र उत्तेजनामा बन्दुक तेस्र्याएर गरिएको त्यो कथित भूमिसुधार अहिले पनि राज्यको टाउको दुखाइ बनिरहेको छ । चार आना आठ आना जमिन हुनेहरू पनि भूमिसुधार गर्दा आफ्नो बास उठ्ने चिन्ता गर्छन् । भूमिसुधार भनेको बास उठाउने काम होइन, बास दिने काम हो । एउटा उखान छहिँड्दैछ, पाइला मेट्दैछ । नेपालका सत्ताधारी कांग्रेसकम्युनिस्टहरूको हकमा यो उखान यसरी भन्न सकिन्छ हिँड्दैछ, दस्तावेज मेट्दैछ । सत्तामा पुगेपछि कांग्रेस कम्युनिस्टहरूले आफ्नै घोषणापत्र तथा पार्टी दस्तावेजमा लेखिएका भूमिसुधार दिमागबाट मेट्छन्, चटक्कै बिर्सन्छन् । किन भाग्छन् ? भूमिसुधार मन्त्रालयबाट ठूला दलहरू भाग्नुका अनेकमध्येको एउटा कारण हो भूमिसुधार गर्ने हिम्मत नहुनु । हिम्मत किनकि नियत छैन । नियत किन छैन भने यसबाट आफूलाई र पार्टीलाई रातारात फाइदा हुँदैन । किसानले दुईचार महिना या दुई चारवर्षपछि लाभ लिन बालीबिरुवा लगाएको हुन्छ । व्यापारीले दुईचार वर्ष पर्खन सक्दैनन्, तिनलाई आजको भोलि लाभ चाहिन्छ । हाम्रा दलहरूमा व्यापारीको जति पनि धैर्य छैन, सरकारमा जानासाथ लाभ खोज्छन् । देशको मुहार फेर्ने दीर्घकालीन काम गरौं भन्ने भावना र धारणा त होला तर जाँगर छैन । सबै दलले स्वीकार गरेको भए पनि व्यवहारमा भूमिसुधार कार्यान्वयन नहुनुको एउटा कारण यही हो । भूमिसुधारले देशको मुहार फेर्न सक्छ, नयाँ नेपाल बनाउन सक्छ, विकासमा क्रान्ति गर्नसक्छ भन्नेमा सबै दल सहमत छन् तैपनि आँट गर्दैनन् । भूमिसम्बन्धी अहिलेका व्यवस्थामा ठूलो फेरबदल गर्दा राज्यको उपल्लो हिस्साको सेरोफेरोमा बसेका अनुमानित एक प्रतिशत मानिसले दलहरूलाई असहयोग गर्छन्, जसरी बीपीलाई २०१६ मा असहयोग गरेका थिए । बहुदलपछि जगन्नाथ आचार्य भूमिसुधार मन्त्री हुँदा भूमिसुधारको आँट गरेका थिए, त्यही एक प्रतिशत वर्गले बाधा दियो । शेरबहादुर देउवाको सरकारले हदबन्दी नै तोक्यो तर कार्यान्वयन भएन । पछिका केही सरकारले प्रयास गरेजस्तो गरे तर अगाडि बढेनन् । भूमिसुधार गरेर राज्यको उपल्लो तहका शक्ति र सम्पत्ति बोकेर बसेका सम्भ्रान्तहरूलाई चिढ्याउन दल र नेताहरूले चाहेनन् । यो त्यस्तो वर्ग हो जसले दल र नेताहरूलाई पाल्छ, पोस्छ । यो कारण उनीहरू भूमिसुधार चाहँदैनन् । भूमिसुधार नै नचाहने भएपछि किन चाहियो भूमिसुधार मन्त्रालय ? भूमिसुधार मन्त्रालय साना दलको पोल्टामा जान्छ । ठूला दलले गर्न नमानेको भूमिसुधार साना दलले गर्ने कुरै भएन । अन्य भौतिक विकासभन्दा पहिले भूमिसुधार गर्नुपर्छ । यो काम गर्न प्रशासनिक खर्चबाहेक थप खर्च खासै चाहिँदैन । खर्च नहुने काममा नेताहरूले चासो दिँदैनन् । खर्च हुने भए ठेक्कापट्टा, कोटेसन, खरिद आदि हुन्छ, त्यसबाट कमिसन मिल्छ । भूमिसुधार गर्दा कमिसन पाइन्न, ठेकेदार राख्न पनि पर्दैन, खरिदको काम हुँदैन, यो कामबाट पार्टी कार्यकर्ता तत्कालै पाल्न पनि सकिन्न । त्यसैले दलहरूको प्राथमिकतामा भूमिसुधार पर्दैन । भूमिसुधार भनेको एउटाको जग्गा खोसेर अर्कालाई थपक्क दिने भन्ने भ्रामक अवधारणा फैलाइएको छ । जनयुद्धकालमा माओवादीले जसरी जग्गा बाँड्यो, त्यसैगरी भकाभक जग्गा बाँड्ने काम ठान्छन् धेरैले । जबकि भूमिसुधार भनेको आवश्यकता र औचित्यका आधारमा जग्गा वितरण, उपयोगिताका आधारमा जग्गा व्यवस्थापन र आवास व्यवस्थापनसमेत हो । सहरमा चार आना आठ आना जमिन हुनेहरू पनि भूमिसुधार गर्दा आफ्नो बास उठ्ने चिन्ता गर्छन् । भूमिसुधार भनेको बास उठाउने काम होइन, बास दिने काम हो । महत्वपूर्ण मन्त्रालय पुष्पकमल दाहालले क्रान्तिका नाममा धेरै रगत बगाए । प्रचण्डलाई थाहा होस्एक थोपा रगत नबगाई, सिर्फ पसिना बगाएको भरमा क्रान्ति गर्न सकिन्छ । यसको उपाय हो भूमिसुधार अथवा भूमि व्यवस्थापन । क्रान्तिको नाममा प्रचण्डले मुलुकलाई जातीय द्वन्द्वको अग्निकुण्डमा होमेकै हुन्, अब त्यसलाई सच्याउन त्यसको विपरीत ध्रुवको र त्यही स्तरको कुनै काम उनले गर्नुपर्छ । त्यस्तो उच्चस्तरको काम भूमिसुधारबाहेक अरू केही हुन सक्दैन । सम्पूर्ण भौतिक विकास भूमिमा नै हुने हो । भूमिसुधार अब गाउँको खेती जग्गाको व्यवस्थापनमा मात्र सीमित रहेन, सहरी आवास व्यवस्थापन पनि भूमिसुधारको दायरामा ल्याउन जरुरी भइसकेको छ । भूकम्प भविष्यमा पनि आउनेछ र भूकम्पले पनि भूमि व्यवस्थापनको सिफारिस गरेको बुझ्न जरुरी छ । अब भूमिसुधारबिना टालटुले भौतिक विकास गर्न सकिएला तर अहिलेकै भूमि वितरण र व्यवस्थापनमा टेकेर उन्नत भौतिक विकास असम्भव भइसकेको छ । कृषि, यातायात, उद्योगजस्ता यावत् महत्वपूर्ण क्षेत्रको विकासका लागि भूमि व्यवस्थापन अत्यावश्यक भइसक्यो । अवस्था यस्तो छ तर भूमिसुधार मन्त्रालयको व्यवस्था भने त्यस्तो छ, मन्त्रालय कसैले लिनै मान्दैनन् । कांग्रेसमाओवादीको अतीत हेर्ने र दस्तावेज पढ्ने हो भने यिनले भूमिसुधार मन्त्रालय लिन तँछाडमछाड गर्नुपर्ने हो । यो मन्त्रालय पाउनेले नयाँ नेपाल बनाउन ठूलो योगदान गरेको भनेर भविष्यपर्यन्त जस लिने मौका छ । यस्तो मौका पहिले सबैले गुमाए, अब कसैले नगुमाऊन् ।"
पोकेमन गेम खेल्दा ३७ सय पाउन्ड उठेपछि खेलाडी बेहोस,"एजेन्सीः मोबाइल गेम पोकेमन गो खेल्दा मोबाइलमा ३७ सय पाउन्ड बिल उठेपछि रियो ओलम्पिक खेलकुदमा सहभागी हुन ब्राजिल पुगेका एक जापानिज खेलाडी बेहोस नै भएका छन् । जापानका जिम्नास्टिक खेलाडी कोहेइ उचिमुरा रियो ओलम्पिक सुरु हुनुपूर्व नै पोकेमन गो मोबाइल खेल खेल्दा भारी बिल उठेपछि बेहोस नै बनेका हुन् । पोकेमन गो जीपीएस सिस्टममा आधारित खेल हो । जसका लागि मोबाइलको डाटा अन गरेरमात्रै सो खेल खेल्न मिल्छ । मोबाइल खेलका क्रेजीहरू माझ निक्कै नै रुचाइएको पोकेमन गोले उचिमुरालाई पनि ऋण बोकाएको हो । उचिमुरा सन् २०१२ को लन्डन ओलम्पिकका स्वर्ण पदक विजेता खेलाडी हुन् । रियो ओलम्पिकमा समेत उनलाई स्वर्ण पदकको दाबेदारका रूपमा हेरिएको छ । प्रतियोगिता सुरु हुनुपुर्व नै मोबाइलमा भारी बिल उठेपछि उनलाई ठूलो झट्का नै लागेको छ । उनका लागिहरूले मोबाइलको बिल आएपछि उचिमुरा धेरै समयसम्म निराश देखिएको बताएका छन् । पोकेमन गो खेलका कारण ३७ सय पाउन्ड बिल आएपछि उचिमुरा निक्कै निराश भएका छन् । उनी दिनको खाना खाने बेलामा त मरेका जस्तै भएका थिए, उचिमुराका नजिकका साथी केञ्जो सिराईले भने, तर उनी बेहोसमात्रै भएका रहेछन् । यद्यपि उचिमुराको मोबाइलको नेटवर्क सेवा प्रदान गर्ने कम्पनीले उनलाई केही सहुलियत दिलाएको छ । कम्पनीले उचिमुरालाई सो रकम एकै पटक तिर्नुभन्दा पनि प्रतिदिन थोरै थोरै गरी तिर्न छुट दिएको छ । कम्पनीले उनलाई त्यसपछि प्रतिदिन २२ पाउन्डको मात्रै डाटा उपलब्ध गराउने सहमतिसमेत गरेको छ । सो घटनापछि आफूलाई भाग्यले ठगेको प्रतिक्रिया दिएका छन् । म वास्तवमै भाग्यले साथ नदिएको मान्छे हुँ, उनले भनेका छन् । रियो ओलम्पिक आयोजकले खेलाडीको प्रदर्शनमा असर पर्ने डरले प्रतियोगिता आयोजना हुने क्षेत्र वरिपरि पोकमनको नेटवर्क नआउने बनाएको थियो । यद्यपि आयोजकको सो निर्णयको खेलाडीले नै विरोध गर्दै आइरहेका छन् ।"
जित ६० औं स्थानमा,"काठमाडौंः रियो ओलम्पिक अन्तर्गत आर्चरीको पुरुष एकलतर्फ रेङकिङ राउन्डमा नेपालका जित बहादुर मोक्तान ६० औं स्थानमा आएका छन् । जित बहादुरले ६ सय सात अंक जोडे । रेङकिङ राउन्डमा जित बहादुरले जिम्बावे, लिबिया, मालवी र टोगाका खेलाडीलाई पछाडि पारे । जित बहादुरले अन्तिम ६४ मा भारतका अतानु दाससँग प्रतिस्पर्धा गर्नेछन् । रेङकिङ राउन्डमा दासले पाँचौं स्थान हात पारेका हुन् । दासले रेङकिङ राउन्डमा ६ सय ८३ अंक हात पारे । रेङकिङ राउन्डमा शिर्षस्थान हात पारेका दक्षिण कोरियाका किम र्उ जिनले सात सय अंक जोडेर विश्व कीर्तिमान समेत बनाए । रियो ओलम्पिक खेलकुदमा नेपालको यो पहिलो प्रतिस्पर्धा थियो । जित बहादुरले अगष्ट ९ तारिखमा प्रतिस्पर्धा गर्नेछन् । नेपालले ओलम्पिक खेलकुदमा आर्चरीमा प्रतिस्पर्धा गरेको पहिलो पटक हो । जारि ओलम्पिक खेलकुदमा नेपालका सात खेलाडीले विभिन्न खेलमा प्रतिस्पर्धा गर्दैछन् ।"
बक्सिङका लागि हेर्दाहेर्दै लाखौं उठ्यो,"काठमाडौंः नेपाली खेलकुदमा ठूलो समस्याका रूपमा देखा पर्दै आएको विषय हो, प्रायोजन । खेल विकासको जिम्मा पाएका संघहरू पैसा अभावमा प्रतियोगितालगायतका विभिन्न गतिविधि सञ्चालन गर्न नसकेको भन्दै पन्छिने गर्छन् । केही खेलहरूले अन्तर्राष्ट्रिय पदक ल्याउने गरे पनि घरेलु प्रतियोगितामा उनीहरूलाई प्रायोजकको अभाव खड्कने गर्छ । गत बुधबार ललितपुर जिल्ला बक्सिङ संघले ललितपुरको होटेल हिमालयमा नेपाली खेल संघहरूमा दुर्लभै देखिने फन्ड रेजिङ' कार्यक्रमको आयोजना गरेको थियो । चौथो राष्ट्रव्यापी तथा प्रथम नोभिस बक्सिङ प्रतियोगिताका लागि भन्दै रकम संकलन गर्न कार्यक्रम आयोजना गरिएको थियो । विभिन्न उद्योगी र व्यवसायीलाई निमन्त्रणा गरिएको उक्त कार्यक्रममा उपस्थित व्यक्तित्वलाई सांगीतिक कार्यक्रममार्फत मनोरञ्जन दिइएको थियो । कार्यक्रम सुरु भएसँगै बक्सिङलाई माया र सहयोग गर्नेहरूको प्रतिस्पर्धा नै चलेको थियो । कार्यक्रमबाट बक्सिङको सहयोगार्थ ११ लाख ५५ हजारभन्दा बढी रुपैयाँ संकलन भएको थियो । जसमा व्यक्तिगत तथा संस्थागत रूपमा दुईजनाबाट समान दुई लाख ४० रुपैयाँ प्राप्त भएको थियो । एकजनाले एक लाख, एक जनाले ७५ हजार र चार जनाले समान ५० हजार रुपैयाँ दिएका थिए । २० जनाभन्दा बढीले आर्थिक सहयोग गरेका थिए । नेपाल बक्सिङ संघका अध्यक्ष राम अवालेले मनोरञ्जनसँगै सामूहक भावना जगाउने हिसाबले कार्यक्रम आयोजना गरिएको बताए । मनोरञ्जन पनि गरौं र स्वतःस्फुर्त रूपमा सहयोग पनि गरौं भन्ने हिसाबले कार्यक्रमको आयोजना गरेका हौं', अवालेले भने । अवालेले यस्तो सहयोगले खेलप्रति अपनत्वको भावना विकास गर्ने बताए । गत जुनको पहिलो साता अवाले नेपाल बक्सिङ संघको अध्यक्षमा निर्वाचित भएका हुन् । यसअघि ललितपुर जिल्ला बक्सिङ संघको अध्यक्ष हुँदा पनि उनले यस्ता कार्यक्रमको आयोजना गरेका थिए । ललितपुर जिल्ला बक्सिङ संघको आयोजनामा भदौ ७ देखि ११ गतेसम्म आयोजना हुन लागेको चौथो राष्ट्रव्यापी तथा प्रथम नोभिस बक्सिङ प्रतियोगितामा खेलाडी, प्रशिक्षक र अफिसियल गरी पाँच सयभन्दा बढीको सहभागिता रहने आयोजकले जनाएको छ । संघका अध्यक्ष अवालेले प्रतियोगिताको मुख्य प्रायोजनका लागि विभिन्न व्यापारिक प्रतिष्ठानसँग कुराकानी भइरहेको जानकारी दिए ।"
श्रीलंका बलियो,"कोलम्बोः श्रीलंकाले अस्ट्रेलियाविरुद्धको दोस्रो टेस्ट क्रिकेट नियन्त्रणमा लिएको छ । दोस्रो दिन शुक्रबारको खेल समाप्तिमा श्रीलंकाले खेल जित्ने संकेत देखाएको हो । श्रीलंकाको उत्कृष्ट बलिङ प्रदर्शनपछि अस्ट्रेलिया लगातार दोस्रो खेलमा हार नजिक पुगेको छ । दोस्रो दिन २१ विकेट झयो । पहिलो पालीमा केवल एक सय ६ रनमा समेटिएको अस्ट्रेलियाले जितका लागि चार सय १३ रनको लक्ष्य पाएको छ । अस्ट्रेलियाले दोस्रो दिनको खेल समाप्तिमा तीन विकेट गुमाएर २५ रन जोडेको छ । दोस्रो पालीमा अस्ट्रेलियाका नाथन ल्योन र उस्मान ख्वाजाले खाता खोल्न सकेनन् । जोए बन्र्स दुई रन जोडेर आउट भए । प्रारम्भिक ब्याट्सम्यान डेभिड वार्नर २२ र कप्तान स्टिभन स्मिथ शून्यमा अविजित छन् । बलिङतर्फ श्रीलंकाका दिलरुवान परेराले दुई र रंगना हेराथले एक विकेट लिए । अस्ट्रेलियाले दुई विकेटको क्षतिमा ५४ रनको स्थितिबाट दोस्रो दिन आफ्नो पहिलो पाली अगाडि बढाएको थियो । तर अस्ट्रेलियाले थप ५२ रन जोडेपछि बाँकी सबै विकेट गुमायो । श्रीलंकाका स्पिनर हेराथले ह्याट्रिकसँगैं चार विकेट लिए । दिलरुवान परेराले पनि चार विकेट हात पारे । विश्व फर्नान्डो र लक्सान सन्दाकनले एकएक विकेट हात पारे । पहिलो पालीमा अस्ट्रेलियाका डेभिड वार्नरले ४२, मिचेल मार्सले २७, ख्वाजाले ११, एडम भोजेसले आठ र स्मिथले पाँच रन जोडे । पहिलो पालीमा एक सय ७५ रनको अग्रता लिएको श्रीलंकाले दोस्रो पालीमा सबै विकेट गुमाएर दुई सय ३७ रन जोड्यो । दिलरुवान परेराले ६४, कप्तान एन्जेलो म्याथ्युजले ४७, कुशल परेराले ३५, धनञ्जय डे सिल्भाले ३४ र हेराथले २६ रन जोडे । अस्ट्रेलियाका बलर मिचेल स्टार्क एक्लैले ६ विकेट हात पारे । ल्योनले दुई तथा जोस हेजलउड र जोन होलान्डले एक एक विकेट लिए ।"
पोर्चुगलसँग हार्यो अर्जेन्टिना,"रियो दि जेनेरियोः ओलम्पिक खेलकुद प्रतियोगिताको पुरुष फुटबलमा पोर्चुगल, होन्डुरस, दक्षिण कोरिया र नाइजेरियाले आआफ्नो पहिलो खेलमा सफलता हात पारेका छन् । पोर्चुगलले बलियो प्रतिद्वन्द्वी अर्जेन्टिनालाई २० गोलले हरायो भने होन्डुरसले अल्जेरियामाथि ३२ गोलको प्रतिस्पर्धात्मक जित हासिल गर्यो । दक्षिण कोरियाले तुलनात्मक रूपमा कमजोर प्रतिद्वन्द्वी फिजीमाथि ८० गोलको जित हात पार्यो भने विमानबाट ओर्लनासाथ आफ्नो पहिलो खेल खेल्न रंगशाला पुगेको नाइजेरियाले एसियाली टोली जापानलाई ५४ गोलले पाखा लगायो । शुक्रबार नै भएको आफ्नो पहिलो खेलमा इराकले बलियो डेनमार्कलाई गोलरहित बराबरीमा रोक्यो भने घरेलु मैदानमा उपाधि जित्ने अभियानमा रहेको आयोजक राष्ट्र ब्राजिल पनि दक्षिण अफ्रिकासँग गोलरहित बराबरीमै रोकियो । बलियो टोली जर्मनी पनि मेक्सिकोसँग २२ गोलको बराबरीमा चित्त बुझाउन बाध्य भयो । अर्को खेलमा कोलम्बियाले स्विडेनलाई २२ गोलको बराबरीमा रोक्यो । समूह डी' अन्तर्गतको अर्जेन्टिनाविरुद्घको खेलमा पोर्चुगलले दुवै गोल दोस्रो हाफमा गरेको थियो । ६६ औं मिनेटमा गोन्सालो पासिन्सियाले पोर्चुगलका लागि पहिलो गोल गरे । ८४ औं मिनेटमा पाइटले टोलीको अग्रतालाई दोब्बर बनाएका थिए । उक्त खेलमा स्पेनिस ला लिगा क्लब एट्लेटिको म्याड्रिडका प्रशिक्षक डिएगो सिमोनका छोरा जियोभानी पनि मैदानमा ओर्लिएका थिए । अर्जेन्टिनाले दोस्रो खेल आगामी आइतबार अल्जेरियासँग खेल्नेछ भने पोर्चुगलले सोही दिन होन्डुरसको सामना गर्नेछ । सोही समूहको अल्जेरियाविरुद्घको खेलमा होन्डुरसका लागि रोमेल क्विटो, मार्सेलो पेरेइरा र एन्थोनी लोजानोले एकएक गोल गरे । पराजित टोली अल्जेरियाका लागि भने सोफिन बेनडेब्का र बाघडाड बुनेजाले एकएक गोल गरेका थिए । यसैगरी समूह सी' अन्तर्गतको फिजीविरुद्घको खेलमा दक्षिण कोरियाका लागि सुङ उ रिउले ह्याट्रिक गरे । चाङ हुन क्वन र ह्युन जुन सुकले पनि टोलीका लागि दुई गोलको योगदान गरे । अर्को एक गोल ह्युङ मिन सनले गरेका थिए । सोही समूहको अर्को खेलमा मेक्सिकोले प्रारम्भदेखि नै जर्मनीलाई गतिलो चुनौती दियो । खेलमा अग्रता पनि मेक्सिकोले लिएको थियो । मेक्सिकोका लागि ५२ औं मिनेटमा ओरिब पेराल्टाले पहिलो गोल गरे । ५९ औं मिनेटमा जर्मनीका सर्जीले खेल बराबरीमा ल्याए । ६२ औं मिनेटमा रुडोल्फो पिजारोले पुनः मेक्सिकोलाई अग्रता दिलाए । खेल अत्यन्तै प्रतिस्पर्धात्मक रूपमा अघि बढिरहेको बेला ७८ औं मिनेटमा म्याथियस गिन्टरले जर्मनीका लागि जवाफी गोल गर्दै टोलीलाई सम्भावित हारबाट जोगाए । यसैगरी समूह बी' अन्तर्गतको जापानविरुद्घको खेलमा नाइजेरियालाई प्रतिस्पर्धात्मक जित दिलाउन ओघेनकारो एटेबो एक्लैले चार गोलको योगदान गरे । अर्को एक गोल भने उमर सादिकले गरेका थिए । नाइजेरियाको टोली विमानबाट ओर्लिएको केही समयपछि आफ्नो पहिलो खेल खेल्न रंगशाला पुगेको थियो । पराजित टोली जापानका लागि भने सिन्जो ओरोकी, ताकुमी मिनामिनो, ताकुमा असानो र मुसासी सुजुकीले एकएक गोल गरेका थिए । सोही समूहको कोलम्बियाविरुद्घको खेलमा स्विडेनका लागि मिकेल इसाक र आस्ट्रिट अजारेभिचले एकएक गोल गरे । कोलम्बियाका लागि भने टोफिलो गुटिरेज र डोर्लान पाबोनले एकएक गोलको योगदान गरे । यसैगरी समूह ए' अन्तर्गतको खेलमा घरेलु टोली ब्राजिलले दक्षिण अफ्रिकाविरुद्घ गतिलो प्रदर्शन गर्न सकेन । ओलम्पिक फुटबलमा पहिलो स्वर्णको खोजीमा रहेको ब्राजिलका नेमारले खेलका क्रममा विपक्षीको पोस्टमा केही गतिला प्रहार गरे पनि गोल भने गर्न सकेनन् ।"
रियो ओलम्पिकको भव्य उद्घाटन,"एजेन्सीः विश्व खेलकुदको महाकुम्भ ग्रीष्मकालीन ओलम्पिक खेलकुदको ३१औं संस्करण शुक्रबार रातिबाट औपचारिक रूपमा ब्राजिलमा सुरु भएको छ । ब्राजिलको रियो दी जेनेरियो सहरस्थित माराकाना स्टेडियममा आयोजित उद्घाटन समारोहमा सहभागी देशको मार्चपास्टसहित ब्राजिलले आफ्नो देशको अथाह संस्कृति झल्काउने प्रस्तुतिहरू देखाएको थियो । माराकाना स्टेडियममा दुई घन्टाभन्दा बढी समय चलेको उद्घाटन समारोहमा ब्राजिलले आफ्नो सांस्कृतिक र जातीय विविधता झल्काउने झाँकी विश्वभरका दर्शक र समर्थकलाई देखायो । उद्घाटन समारोहमा दुई सय ६ देशका खेलाडीले मार्चपास गरेका थिए । यस ओलम्पिकका पहिलोपटक शरणार्थी टोलीलाई समेत समावेश गरिएको छ । ओलम्पिकमा शरणार्थी कोटाबाट सहभागिता जनाएका १० जना खेलाडीले छुट्टै टोलीका रूपमा सहभागी भएका हुन् । ७५ हजार दर्शक क्षमता भएको मारकाना स्टेडियमको भएको उक्त समारोहमा ओलम्पिक टर्च ब्राजिलका प्रख्यात फुटबलर पेलेले बोक्ने कार्यक्रम तय गरिए पनि उनी कमजोर स्वास्थ्यको कारण देखाउँदै उपस्थित हुन सकेनन् । पेलेको अनुपस्थितिमा ओलम्पिक टर्च ब्राजिलका चर्चित म्याराथन धावक भान्डरलेई कोरडेइरो डे लिमाले बोकेका थिए । ७५ वर्षीय पेलेले आफ्नो स्वास्थ्य अवस्था कमजोर रहेकाले चाहेर पनि उपस्थित हुन नसकेको बताएका छन् । उनले यो निर्णय आफ्नो व्यक्तिगत भएको समेत बताएका छन् । उद्घाटन समारोहमा ब्राजिलियन चलचित्र निर्देशक फर्नान्डो मेरिलेस नेतृत्वको टोलीले विशेष कार्यक्रम पस्किएको थियो । समारोहमा सहभागी हुन विभिन्न राष्ट्रका राष्ट्रप्रमुख, सरकारप्रमुखदेखि लिएर विशिष्ट पाहुना माराकाना स्टेडियम पुगेका थिए । समारोहमा संयुक्त राष्ट्रसंघका महासचिव बान की मुन, नेदरल्यान्ड्सका राजा विलेम एलेज्यान्डर, फ्रान्सेली राष्ट्रपति फ्रांकोइज होल्यान्ड, अर्जेन्टिनी राष्ट्रपति माउरिसियो माक्री, अमेरिकी विदेश सचिव जोन केरीलगायत विशिष्ट पाहुनाको उपस्थिति थियो । ओलम्पिकको औपचारिक उद्घाटन शुक्रबार राति गरिए पनि खेलकुद स्पर्धा भने दुई दिनअघिदेखि नै सुरु भइसकेको थियो । बुधबारदेखि पुरुष र महिला फुटबल सुरु भएका थिए । यसैगरी उद्घाटनअघि नै आर्चरीलगायत अन्य खेलको समेत सुरुआत भइसकेको थियो । अगस्ट २१ सम्म सञ्चालन हुने रियो ओलम्पिकमा विश्वका दुई सय ६ देशका ११ हजार दुई सय ३९ जना खेलाडीले सहभागिता जनाएका छन् । ओलम्पिकमा यो अहिलेसम्मकै ठूलो सहभागिता हो । कोसोभो र दक्षिण सुडानले पहिलोपटक रियो ओलम्पिकमार्फत ओलम्पिक खेलकुदमा भाग लिएका छन् । सहभागी खेलाडीले विभिन्न २८ खेलका कुल तीन सय ६ स्पर्धामा प्रतिस्पर्धा गर्नेछन् । रियो ओलम्पिक दक्षिण अमेरिकामा आयोजना गरिएको पहिलो ओलम्पिक पनि हो । जिका भाइरस र राजनीतिक अस्थिरताले गाँजेको ब्राजिलले ओलम्पिकमा सुरक्षा र पाहुनाको सत्कारका लागि कुनै कसर राखेको छैन । नेपालको झन्डा फुपूले बोकिन३१औं रियो ओलम्पिकको मार्च पास्टमा नेपाली टोलीको नेतृत्व जुडो खेलाडी फुपूल्हामु खत्रीले गरेकी छन् । मार्च पास्टमा नेपालको राष्ट्रिय झन्डा फुपूल्हामुले बोकेकी हुन् । जुडोको महिला ६३ केजीमा प्रतिस्पर्धा गर्न लागेकी फुपूको खेल मंगलबार परेको छ । खत्री १२औं दक्षिण एसियाली खेलकुद (साग)की स्वर्ण पदक विजेता हुन् । रियो ओलम्पिकमा नेपालबाट पाँच खेलमा सात खेलाडीले प्रतिस्पर्धा गर्दैछन् । जुडोकी खत्रीसँगै तेक्वान्दोमा निशा रावल, एथलेटिक्सका हरिकुमार रिमाल र सरस्वती भट्टराई तथा पौडीमा शिरीष गुरुङ र गौरिका सिंहले प्रतिस्पर्धा गर्नेछन् । यसैगरी आर्चरीमा नेपालका जितबहादुर मोक्तानले शुक्रबार नै रेङकिङ राउन्डमा प्रतिस्पर्धा गरेका थिए । ७० मिटर व्यक्तिगत रिकर्भमा प्रतिस्पर्धा गरेका जितबहादुर रेङकिङ राउन्डमा ६०औं स्थानमा आएका थिए । जितबहादुरले नकआउट राउन्डमा मंगलबार प्रतिस्पर्धा गर्नेछन् । ओलम्पिकमा नेपालले आर्चरी खेलमा भाग लिएको यो पहिलोपटक हो । रियो ओलम्पिकमा नेपालबाट आर्चरी, जुडो र तेक्वान्दोमा वाइल्ड कार्डमार्फत तथा एथलेटिक्स र पौडीमा अनिवार्य कोटामार्फत सहभागिता सुनिश्चित गरेको थियो । एथलेटिक्सतर्फ हरिकुमारले पुरुष पाँच हजार मिटरमा भाग लिनेछन् । रिमाल १२औं सागका कांस्य पदक विजेता हुन् । एथलेटिक्समै सरस्वतीले महिला १५ सय मिटरमा प्रतिस्पर्धा गर्नेछिन् । यसैगरी पौडीतर्फ शिरीषले एक सय मिटर फ्रिस्टाइलमा प्रतिस्पर्धा गर्नेछन् । पौडीमै गौरिकाले एक सय मिटर ब्याकस्ट्रोकमा प्रतिस्पर्धा गर्नेछिन् । गौरिका १२औं सागकी एक रजत र तीन कांस्य पदक विजेता हुन् ।"

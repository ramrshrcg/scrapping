शीर्षक,विवरण
सामाजिक सुरक्षा व्यवस्थाको सिंहावलोकन,"नेपालमा सैनिकका लागि सामाजिक सुरक्षाको आरम्भ विसं १९९१मा सैनिक द्रव्य कोषको स्थापनासंगै भएकोमानिजामती संचय कोषको स्थापना वि सं २००१ मा भएको थियो । यी दुवै व्यवस्थालाई एकीकरण गरेर वि सं २०१७ मा अर्थमन्त्रालय अन्तर्गत कर्मचारी संचयकोष विभाग गठन गरिएको थियो भने सेना, प्रहरी तथा निजामति कर्मचारीका लागिसंचयकोष सम्वन्धी व्यवस्था गर्न वि सं २०१९ मा कर्मचारी संचयकोष ऐन जारी गरिएको थियो । वि सं २०३६ देखि शिक्षकहरुको लागि पनि संचयकोषको व्यवस्था गरिएकोमा वि सं २०५३ देखि दश जना वा सोभन्दा बढी कामदारकर्मचारी भएका प्रतिष्ठानका कामदारकर्मचारीको लागि स्वेच्छिक रुपमा संचयकोषको व्यवस्था गरिएको थियो । निजामती कर्मचारी, प्रहरी, सैनिक तथा शिक्षकका लागि उपदान वा निवृत्तिभरण पाउने व्यवस्था पनि छ । २० वर्ष (सेनाको लागि १६ वर्ष) वा सो भन्दा बढी सरकारी सेवा गरेर निवृत्त हुने सरकारी कर्मचारीले निवृत्तिभरण पाउछ भने ५ वर्ष वा सोभन्दा बढी सेवा गरेको तर निवृत्तिभरण पाउने अवधि नपुगेको व्यक्ति अवकाश भएमा उपदान पाउने व्यवस्था छ । दश जना वा सोभन्दा बढी कामदारकर्मचारी भएका प्रतिष्ठानका कामदारकर्मचारीका लागि उपदानको व्यवस्था छभने तिनीहरुको लागि निवृत्तिभरणको व्यवस्था छैन । सरकारी कर्मचारी, सैनिक, प्रहरी, शिक्षक तथा निजीक्षेत्रका कर्मचारीकामदारका लागि वि सं २०४७ देखि स्वेच्छिक रुपमा नागरिक लगानी कोषको व्यवस्था पनि गरिएको छ । विस्तार वि सं २०५१ देखि विभिन्न किसिमका सामाजिक सहायता कार्यक्रमहरु लागु हुंदै आएका छन् । सर्वप्रथम वि सं२०५१ मा जेष्ठ नागरिक भत्ता, वि सं २०५२ मा एकल महिलाविधवा र अपाङ्ग भत्ता,वि सं २०६३ मा कर्णाली रोजगार योजना, वि सं २०६५ मा लोपोन्मुख आदिवासी तथा जनजातिभत्ता र वि सं २०६६ मा वालवालिका भत्ता तथा द्वन्दपिडित भत्ता वितरण गर्ने व्यवस्था शुरु गरिएको थियो । यसैगरी ५ वर्ष मुनिका कर्णाली अंचलका सबै छात्रछात्रा र अन्य क्षेत्रका दलित छात्रछात्राका लागि दिवा खानाको व्यवस्था गरिनुका साथै विभिन्न किसिमका छात्रवृत्तिको व्यवस्था गरिएको छ । नवौं योजनादेखिका हरेक योजनामा र आर्थिक वर्ष २०५७५८ देखिका विभिन्न वजेट वक्तव्यमा स्वास्थ्य बीमा लागु गर्ने कुरा उल्लेख हुंदै आएकोमा वास्तव मावि सं २०७१७२ सम्म कैलाली, रौतहट, उदयपुर, दांग, नवलपरासी तथा मोरंग जिल्लाको एक एक स्वास्थ्य केन्द्रमा सामुदायिक स्वास्थ्य बीमा लागु गरिएको थियो भने युनाइटेड मिसनको सहयोगमा ललितपुर स्वास्थ्य बीमा र कीर्तिपुरको विकल्प सहकारी संस्थाको पहलमालागु गरिएको स्वास्थ्य वीमा जस्ता निजीक्षेत्रका सामुदायिक स्वास्थ्य वीमा सीमित रुपमा संचालित छन । आर्थिक वर्ष २०७२७३ मा कैलाली, वागलुङ र इलाममा परीक्षणको रुपमा राष्ट्र्रिय स्वास्थ्य बीमा लागु गरिएकोमा आर्थिक वर्ष २०७३७४ को वजेट वक्तव्यमा राष्ट्र्रिय स्वास्थ्य बीमा आर्थिक वर्ष २०७३७४ मा २५ जिल्लामा लागु गरी आगामी ३ वर्षभित्र मुलुकभर लागु गर्ने प्रस्ताव गरिएको छ । विभिन्न किसिमका सामाजिक सुरक्षा योजना संचालन गर्न आ व २०६६६७ देखि पारि श्रमिक आय आर्जन गर्ने व्यक्तिहरुबाट करयोग्य आयको पहिलो स्ल्याबमा एक प्रतिशतको सामाजिक सुरक्षा कर लगाउदै आएको भएता पनि यस करका योगदानकर्ताका लागि के कस्तो सामाजिक सुरक्षा प्रदान गर्ने भनेर कुनै व्यवस्था गरिएको छैन । नेपालको अन्तरिम संविधान, २०६३ मा पहिलो पटक महिला, श्रमिक, वृद्ध, अपाङ्ग, अशक्त र असहाय नागरिकलाई कानूनमा व्यवस्था भए बमोजिम सामाजिक सुरक्षाको हक हुनेछ र प्रत्येक नागरिकलाई कानूनमा व्यवस्था भए बमोजिम रोजगारी र खाद्य सम्प्रभुताको हक हुनेछ भन्ने व्यवस्था गरिएको थियो ।नेपालको वर्तमान संविधानले सामाजिक सुरक्षाको हकलाई मौलिक हकको रुपमा स्थापित गरेर व्यापक किसिमको सामाजिक सुरक्षा व्यवस्थाको खाका दिएको छ । यसैगरी हाल संसदमा विचाराधिन रहेको श्रम ऐन संशोधन विधेयकमा एक वा एकभन्दा बढी कामदारकर्मचारी भएका प्रतिष्ठानका कामदारकर्मचारीको लागि सामाजिक सुरक्षा योजना लागु गरिनु पर्ने प्रावधान छ भने संसदमा पेश भएको सामाजिक सुरक्षा कोष विधेयकले योगदानमा आधारित विस्तृत किसिमको सामाजिक सुरक्षा व्यवस्था लागु गर्ने प्रावधान गरेको छ । यसरी हालै गरिएका संवैधानिक प्रावधान तथा श्रम ऐन संशोधन विधेयक तथा सामाजिक सुरक्षा विधेयक संसदबाट पारित भएपछि लागु गर्नुपर्ने सामाजिक सुरक्षा योजनाहरु कार्यान्वयनमा आएपछि सामाजिक सुरक्षा व्यवस्थाको क्षेत्र थप विस्तार हुनेछ विश्लेषण वर्तमान निवृत्तिभरणव्यवस्था तोकिएको लाभमा आधारित छ जस अन्तरगत कर्मचारी सेवाबाट निवृत्त भएपछि रोजगारदाताबाट निश्चित लाभ पाउछन् ।यसको लागि कर्मचारीले नोकरी अवधिमा कुनै योगदान दिनु पर्र्दैन र निवृत्तिभरण भुक्तानी गर्नका लागि सरकारले कुनै किसिमको कोष पनि खडा गरेको छैन । निवृत्तिभरण सरकारी राजस्वबाट भुक्तानी गरिन्छ ।सार्वजनिक क्षेत्रका कर्मचारीमा सीमित रहेको निवृत्तिभरणबाट आर्थिक वर्ष २०७१७२ मा २१२,००७ व्यक्ति लाभान्वित भएका थिए । कर्मचारी संचयकोष सरकारी कर्मचारी, सार्वजनिक संस्थानका कर्मचारी तथा १० वा सो भन्दा वढी कामदार कर्मचारी रहेका संगठित संस्थाका कर्मचारीका लागि मात्र लागु छ । यसमा आबद्ध हुनेको वर्तमान संख्या ५२५,००० छ । कर्मचारी संचयकोषमा सहभागी हुनुपर्नेहरु नागरिक लगानी कोषमा पनि सहभागी हुन सक्छन् । नागरिक लगानी कोषमा सहभागी हुनेको संख्या करीव १७०,०००छ । निवृत्तिभरण व्यवस्थाका केही सीमितता देखा परेका छन् । जस्तै निवृत्तिभरण लिने श्रीमान् श्रीमती दुवै मध्ये एउटाको देहान्त भएमा जीवित हुनेले मृतकको निवृत्तिभरण समेत पाउने हुंदा दोहोरो सुविधा पाउने स्थिति छ भने कुनै व्यक्ति ५८ वर्षको अवधि पूरा गर्नु भन्दा अगाडी नै २० वर्षको सेवा पूरा गरी सेवा निवृत्त भएमा निवृत्तिभरण पाउन योग्य हुन्छ । अर्कोतर्फ संचयकोष वृद्ध अवस्थाको लागि आयको सुरक्षा सम्वन्धी कार्यक्रम भएपनि अधिकांश कर्मचारीहरुले सेवा अवधिमै ऋण लिने हुनाले कर्मचारी निवृत्त हुंदा हातमा निकै कम पैसा पर्ने भएकोले यसले वृद्ध अवस्थाका लागि आयको सुरक्षण प्रदान गर्दैन । निवृत्तिभरण सरकारी कर्मचारीको लागिमात्र लागु भएको र निजीक्षेत्रका कर्मचारीकामदार, स्वरोजगार, अनौपचारिक क्षेत्रका कामदार तथा अन्य यसबाट वन्चित भएकाले यो व्यवस्था असमान छ । दशजना भन्दा कम स्थायी कर्मचारी भएका संगठित संस्थामा कार्यरत कर्मचारीकामदार, स्वरोजगार तथा अनौपचारिक क्षेत्रमा कार्यरत ठूलो जमातका लागि कुनै किसिमको सामाजिक सुरक्षाको व्यवस्था छैन । यसैगरी वैदेशिक रोजगारमा जाने नेपाली नागरिकको लागि सामाजिक सुरक्षाको कुनैे प्रवन्ध गरिएको छैन । सामाजिक सहायता कार्यक्रम अन्तर्गत वृद्ध, असहाय, अपाङ्ग आदिलाई प्रदान गरिने भत्ताबाट लाभाविन्वत हुनेको संख्या २२,६५,५३५छ । यो व्यवस्था प्रभावकारी कार्यान्वयनको अभावमा १५ देखि २० प्रतिशतसम्म वास्तविक लाभग्राही समक्ष नपुगेको अनुमान छ । अर्कोतर्फ सीमित मात्रामा लागु भएको सामाजिक सुरक्षा खर्च उल्लेखनीय रुपमा वढ्दै गएको छ जुन हालैका ४ वर्षमै दोव्वर भएको थियो भने यसमा सुधार भएन भने राज्यले धान्नै नसिकने अवस्थामा पुग्न लामो समय पर्खिनु पर्नेछैन । सामाजिक सुरक्षा सम्वन्धी वजेट वर्गिकरणको पनि समस्या छ। हाल निवृत्तिभरण, उपदान, छात्रवृत्ति तथा नगद हस्तान्तरणलाई मात्र सामाजिक सुरक्षा खर्चको शीर्षक अन्तर्गत समावेश गरिएकोछ । सामाजिक सुरक्षा योजनाहरु विभिन्न ऐन, नियम, व्यवस्थापन तथा संचालन नियमावली, कार्यक्रम संचालन कार्यविधि, आदिद्वारा संचालित छन् । यस क्षेत्रमा छाता कानूनको अभाव छ र सामाजिक सुरक्षा सम्वन्धी राष्ट्र्रिय रुपरेखा(फ्रेमवर्क) पनि तयार भएको छैन । अर्कोतर्फ विभिन्न निकायबाट विभिन्न किसिमका सामाजिक सुरक्षा योजनाहरु छुट्टा छुट्टै रुपमा लागु भैरहेकाले त्यसमा दोहोरोपन र समन्वयको अभावमात्र भएकोछैन कि सीमित साधनको उच्चतम प्रयोग पनि हुन सकेको छैन । उदाहरणकालागि नगदहस्तान्तरणअन्तर्गत एउटै परिवारमा वृद्ध, विधवा, अपाङ्ग र वच्चा भएमा चार किसिमको भत्ता छुट्टा छुट्टै रुपमा वितरण गरिन्छ जुन झंझटीलो र खर्चिलो छ । स्वास्थ्य वीमा सम्वन्धीसार्वजकि क्षेत्रको सामुदायिक स्वास्थ्य वीमा, निजी क्षेत्रको सामुदायिक स्वास्थ्य वीमा, निजी वीमा कम्पनीद्धारा संचालति स्वास्थ्य वीमा तथा राष्ट्र्रिय स्वास्थ्य वीमा कार्यक्रम आआफ्नै किसिमले संचालित छन । यसैगरी संचयकोष, नागरिक लगानी कोष, सामाजिक सुरक्षा कोष जस्ता संस्थाहरु झण्डै उस्तै प्रकृतिको कार्य गर्न जिम्मेवार छन् । यी टापुहरु वीच कसरी समन्वय कायम गर्ने ठूलो चुनौति छ । सामाजिक सुरक्षा सम्वन्धी नियमनकारी निकायको अभावमा सामाजिक सुरक्षा सम्वन्धी नीति, कार्यक्रम तथा योजनामा सामान्जस्यताको अभाव छ र तिनीहरुको मूल्यांकन, समीक्षातथा सुपरिवेक्षण हुने गरेको छैन र सामाजिक सुरक्षा सम्वन्धी दीर्घकालिन रुपमा अपनाउनु पर्ने मार्ग चित्र पनि कोरिएको छैन । भावी मार्गचित्र 'सबैको लागि सामाजिक सुरक्षा'को व्यवस्था गर्नु समयको माग हो जसलाई दीगो र न्यायिक बनाउन सक्षमको लागि योगदान सहित र असक्षमको लागि योगदान रहित वहुखम्वे सामाजिक सुरक्षा व्यवस्था अंगालिनु पर्दछ । यस सन्दर्भमा वर्तमान योगदान रहित निवृत्तिभरण व्यवस्थालाई योगदानमा आधारित व्यवस्थामापरिणत गरेर निवृत्तिभरण तथा संचयकोष व्यवस्थालाई सार्वजनिक क्षेत्र, एक वा एकभन्दा वढी कामदारकर्मचारी भएका निजी क्षेत्रका प्रतिष्ठान र विदेशमा काम गर्ने नेपाली कामदारको लागि अनिवार्य गरिनु पर्दछ भने स्वरोजगार र अनौपचारिक क्षेत्रको लागि स्वेच्छिक गरिनु पर्दछ । यी सामाजिक सुरक्षा योजनाको उद्देश्य वृद्ध अवस्थाको लागि आयको सुरक्षा गर्ने हुनु पर्दछ । यी योजनाको परिपूरकका रुपमा नागरिक लगानी कोष र आयकर ऐन अन्तर्गतका अन्य स्वीकृत अवकाश योजनाहरुलाई स्वेच्छिक रुपमा लागु गर्नु पर्दछ जसको उद्देश्य वचतकर्तालाई प्रोत्साहित गरेर अनुपुरक संरक्षण प्रदान गर्ने हुनु पर्दछ । योगदान दिन नसक्ने वृद्ध, विधवा, अशक्त, अपाङ्ग, लोपोन्मुख आदिवासी, बालबालिका आदिलाई नगद हस्तान्तरण जस्तो सामाजिक सहायता प्रदान गर्दै जानु पर्दछ । यी कार्यक्रमलाई छुट्टा छुट्टै रुपमा संचालन गर्नको सट्टा परिवारमा रहेका वृद्ध, विधवा, वालवालिका, एकल महिला, अशक्त आदिको संख्याका आधारमा पारिवारिक रुपमा भत्ता दिने व्यवस्था गरिएमा नगद हस्तान्तरण सरल तथा पारदर्शी रुपमा वितरण गर्न सकिने र त्यसको प्रभाव प्रभावकारी हुन सक्छ । यसको उद्देश्य न्यूनतम जीविकोपार्जन गर्नका लागि सहयोग पुर्याउने र गरीवी निवारण गर्ने हुनु पर्दछ । स्वास्थ्य सेवा सम्वन्धी विभिन्न स्किम तथा कार्यक्रम छन् भने माथि उल्लेख गरिए अनुसार स्वास्थ्य विमा सम्वन्धी विभिन्न कार्यक्रमलाई 'सवैको लागि स्वास्थ्यको अवधारणा' अन्तर्गत समन्वयात्मक रुपमा लागु गरिनु पर्दछ ।यस कार्यक्रमसंग प्रहरी तथा सैनिक कोषहरु तथा अस्पताललाई पनि आवद्ध गरिनु पर्दछ । यसैगरी यस अवधारणालाई सहकारी मार्फत मुलुकभर फैलाउने संभावना पनि विचार गरिनु पर्दछ । सामाजिक सुरक्षा सम्वन्धी विभिन्न कार्यक्रम हुंदा हुदै पनि केही प्रमुख कार्यक्रमलाई वढी ध्यान दिइनु पर्दछ, नयां कार्यक्रम ल्याउन भन्दा पनि भैरहेको कार्यक्रमलाई कसरी प्रभावकारी बनाउने भनेर सोच्नु पर्दछ, सामाजिक सुरक्षा सम्वन्धी राष्ट्र्रिय खाका (फ्रेमवर्क) लाई अन्तिम रुप दिइनु पर्दछ, यस सम्वन्धी एउटा छाता कानूनको प्रवन्ध गरिनु पर्दछ र एक प्रभावशाली नियमनकारी निकाय स्थापना गरिनु पर्दछ । यसैगरी सामाजिक सुरक्षा सम्वन्धमा केन्द्र, प्रदेश तथा स्थानीय सरकारको भूमिका स्पष्ट गरिनु पर्दछ ।"
राजनीतिक सुधार सम्पन्नताको आधार,"अनुपम प्राकृतिक सौन्दर्य र यथेष्ट स्रोतसाधनका साथै दाताहरूबाट प्राप्त मनग्गे बाह्य सहयोग हुँदाहुँदै पनि नेपाल सम्पन्नताको दृष्टिकोणले ज्यादै पछाडि परेकोमा कसैको विमति छैन । लोकतन्त्र प्राप्तिपूर्व नेपालको अपेक्षित प्रगति नहुनुको दोष तत्कालीन राज्य व्यवस्थामाथि थोपरिन्थ्यो । तर संसारको सर्वोत्कृष्ट व्यवस्था ठानिएको लोकतन्त्र हासिल भएको एक दसक पुग्दा र जनताका प्रतिनिधि भनाउँदाबाटै संविधान जारी भइसक्दा पनि यहाँ सही अर्थमा लोकतन्त्रको अभ्यास हुन नसकी देशको अधोगति जारी रहेबाट जनतामा व्यापक निराशा र खिन्नता व्याप्त छ । गलत राजनीति यसको कारक रहेको अरू त अरू स्वयं राजनीतिक दलहरूका नेता र कार्यकर्तासमेत स्विकार्छन् । तर यी असफल नेता स्वयं सुध्र्रिने भूमिका निर्वाह गर्नुको सट्टा सबै अरूमाथि दोष थोपरेर आफू पानीमाथिको ओभानो बन्ने यत्नमा छन् । यसबाट राज्य बनाउन राम्रो कानुनको त्यति आवश्यकता हँदैन, जति राम्रो अधिकारी को' भन्ने उक्ति पुष्टि हुन्छ । हुन त सबै दलका नेताहरू आफू देश र जनताको हितमा प्रतिबद्ध रहेको रट लगाउँछन्, तर उनीहरूको अर्जुन दृष्टि सधैँ सत्ताकेन्द्रित हुने गर्दछ, त्यो पनि शक्तिको चरम दुरुपयोगको लागि । त्यसको पछिल्लो कडी हो, वर्तमान सत्ता गठबन्धन । सबैलाई ज्ञात भएकै हो, कांग्रेससँग गठबन्धनको सौदाबाजी तय भएपश्चात् माओवादी केन्द्रले आफ्नै समर्थनमा बनेको केपी ओली सरकारबाट समर्थन फिर्ता लियो । उक्त गठबन्धनले ओली सरकारले देश र जनताको पक्षमा काम गर्न नसकेको आरोप लगाएको छ । तर देश र जनताको हित यहाँका नेताका देखाउने दाँत हुन् । स्पष्ट छ, कांग्रेसलाई आफ्नो प्रतिद्वन्दी एमालेलाई जसरी भए पनि सत्ताच्युत गर्ने बहाना चाहिएको थियो । बजेट आएपछि त आफूले सत्ताको बागडोर पाउने महत्त्वाकांक्षामा रहेका प्रचण्ड केपी ओलीले सकेसम्म आफ्नै म्याद मात्र थप्ने सुर नछोडेपछि पालो नआउने पिरलोले प्रताडित थिए । त्यसैले देश र जनताको हित त त्यस्तै हो, प्रभुको आशीर्वादसहित बाँकी रहेको १८ महिने अवधि आधाआधी बाँडचुँड हुने भएपछि यी विपरीत सिद्धान्तका दुई दलबीच सहमति जुटेको जगजाहेर छ । अघिल्लो प्रधानमन्त्रित्व आफ्नै कमजोरीका कारण अल्पावधिमै गुमाएका प्रचण्डलाई ३६३ सांसदको मतसहित सत्ताको नेतृत्व सम्हाल्ने दोस्रो अवसर जुरेको छ, त्यो पनि अवधि किटान गरेर । देशको सम्मुख चुनौतीका चाङ रहेका छन् । अधिकांशले यसलाई प्रचण्डको लागि पूरक र अन्तिम अवसरका रूपमा अथ्र्याएका छन् । हुन पनि असल छवि भएकाको सत्तामा पुगेपछि छवि बिग्रने प्रबल सम्भावना हुन्छ भने एकातिर खस्कँदो छवि र अर्कोतिर हाम्रो राष्ट्रिय खेल नै अर्काको खुट्टा तान्ने संस्कारमा आफ्नो पूर्ववत् रबैयामा तात्विक सुधार गर्न नसकेमा यिनीप्रतिको बचेखुचेको विश्वास गुम्नेमा शंका छैन । त्यसो त, विगतमा उनले सबै कुरा बिगारे भनियो भने उनीप्रति पूर्वाग्रही भएको ठानिनेछ । संविधान निर्माणको पछिल्लो चरणमा उनले लिएको स्ट्यान्ड सम्झिनलायकको कामका रूपमा नेपालको इतिहासमा अंकित हुनेछ । ज्ञातव्य छ कि लोकतन्त्र स्थापनामा खेलेको अहम् भूमिकाको कारण उनी भूमिगत अवस्थाबाट सार्वजनिक हुँदा साँच्चि नै हाइहाइका पात्र थिए । फलतः संविधानसभाको पहिलो निर्वाचनमा उनले यथेष्ट तटस्थ भोटसमेत पाएर सबभन्दा ठूलो दल बन्नु त्यसको एउटा सूचक थियो । जनताको यत्रो ठूलो विश्वास जितेको अवस्थामा मुलुकको अहित नहुने गरी लोकतन्त्रको मूल्यमान्यताअनुसार जनताप्रति विभेदरहित व्यवहार मात्र गर्न सकेको भए उनी राजनेता बन्न सक्थे । दुर्भाग्य, शक्ति हत्याएपछि जे पनि गर्न सकिन्छ भन्ने सोच पाल्ने, आफ्नो तिकडमको सफलतालाई पौरख मान्ने तथा आफन्त र सीमित अन्धभक्तलाई आफ्ना ठान्ने कमजोरीका कारण न उनले देश र जनताप्रति न्याय गर्न सके, न पार्टीलाई जोगाइराख्न सके । क्रमशः उनको वास्तविकता उदांगिदै जाँदा थाहा भयो उनीसँग भएको गुणको तुलनामा उनी बढी नै पत्याइएका रहेछन् । साथै के पनि स्पष्ट भयो भने यहाँका अन्य दलमा कुनै भिजन र दूरदृष्टि त भएन नै, ठीक र बेठीक छुट्ट्याउने पारखसमेत नभएकाले पनि उनीहरू वाकपटुतामा निपुण यिनको एजेन्डामा आँखा चिम्लिएर लतारिएका रहेछन् । यद्यपि उनले स्विकारिनहाले पनि आफ्नै कतिपय एजेन्डा पछि आएर उनकै लागि काउसो साबित भएका छन् । दोस्रोपटक प्रधानमन्त्री बनेका प्रचण्डले दिव्य ज्ञानै फुरे झैँ गरी मैले विगतमा राम्रा मात्र होइन, थुप्रै गल्तीसमेत गर्न पुगेँ, जसको मूल्य देशले समेत चुकाउन पुग्यो' भनेर सार्वजनिक रूपमै स्विकारेका छन् । यसपटक उदाहरणीय काम गरेर मुलुक र जनतासामु अमिट छाप छोड्ने प्रतिबद्धतासमेत उनीबाट व्यक्त भएको छ । यद्यपि, यसअघि दर्जनौँ पटक उनबाट व्यक्त यस्ता प्रतिबद्धता प्रतिबद्धतामै सीमित भएकाले पनि विश्वास गरिहाल्ने आधार कमजोर छ । तथापि, यहाँका राजनीतिक दलबाट बिगार्ने सिवाय सपार्ने काम नभएको छाप जनतामा परिरहेको अवस्थामा गठबन्धन निर्माणकै चरणमा ओली सरकारबाट भागबन्डा पुर्याउनकै लागि फुटाइएका मन्त्रालय गाभ्ने, मन्त्रिमण्डल २७ सदस्यीय बनाउने अनि राज्यमन्त्री नराख्ने जस्ता निर्णय भएको चर्चा स्वागतयोग्य छ । यहाँ विचारणीय पक्ष के छ भने यसअघिका उनका प्रायः सबै निर्णयमा उनी अधिकांशलाई सन्तुष्ट पार्ने नाउँमा बढी व्यक्ति समेट्ने धुनमा हुन्थे । जसको पछिल्लो उदाहरणको रूपमा माओवादी केन्द्र बन्दाको अत्यन्तै भद्दा पदाधिकारी संख्या हो । तर साँच्चि नै उनमा चेत फिरेको हो भने उनले हेक्का राख्नैपर्छ, फेरि पनि धेरैलाई समेट्ने धुनमा उनले मन्त्रिमण्डलको संख्या अहिलेसम्मकै रेकर्ड उछिनेर ५१ नै पुर्याए पनि सम्भावित ५२ औँ र त्यसपछिकाको असन्तुष्टि त कायमै रहन्छ । प्रचण्ड र उनका समर्थकहरूलाई झट्ट चित्त नबुझ्नु बेग्लै कुरा । तर मननीय के छ भने लोकतन्त्र ल्याउनुमा उनले योगदान पुर्याएको भए पनि त्यसको प्राप्तिपश्चात् सबै क्षेत्रमा चरम राजनीतीकरणको वीजारोपण र त्यसको मूल्यमान्यता भत्काउने गरी भित्रायाइएको राजनीतिक भागबन्डाको संस्कारले लोकतन्त्रकै धज्जी उडाइरहेको छ, जसलाई अद्यापि अन्य दलले पछ्याइरहेका छन् । राजनीतिक नियुक्ति हुने पदको के कुरा ? यहाँ त सुरक्षा निकायका उपल्ला पदहरूमा भागबन्डा, विश्वविद्यालयलगायत शिक्षण संस्थामा हुने नियुक्तिमा भागबन्डा, सचिव नियुक्तिमा भागबन्डा, संवैधानिक आयोगका पदहरूमा भागबन्डा, राजदूत नियुक्तिमा भागबन्डा व्याप्त छ । अझ भएन भनेर लोकतन्त्रको दुहाइ दिएर नथाक्ने यिनैद्वारा शक्ति पृथकीकरणको सिद्धान्तविपरीत न्यायाधीश नियुक्तिमा समेत भागबन्डा गरेर लोकतन्त्रकै उपहास गरिएको छ । राजनीतिमा नलाग्नेको यहाँ कुनै भविष्य छैन भन्ने सर्वत्र अनुभूति भएबाट सीमित केहीबाहेक प्रायः व्यक्तिहरूले कुनै न कुनै दलको फेरो समात्ने गरेका छन् । अनि रेडियो, टेलिभिजन, पत्रपत्रिका, लेखक, पत्रकार आदिलगायत नागरिक समाज भनाउँदासमेत यहाँ दलगत कित्तामा विभाजित छन् । उनीहरू सत्यतथ्यभन्दा निरीह प्यादा झैँ आफ्ना नेताका भाषा मात्र बुझ्छन् । विडम्बना, हाम्रो लोकतन्त्रको मोडेलकस्तो देखियो भने पद र सुविधा जति फोहोरी राजनीतिमा लागेकालाई अनि नीति, नियम, कानुन र दण्डसजायको अनिवार्यता तीबाहेकका जनता र विशेषतः निमुखालाई । देश र जनताको हितमा काम गरेर अमिट छाप छोड्ने प्रचण्डको तमन्ना पूरा गर्नु छ भने लोकतन्त्रमा सबैको लागि समान न्याय र विभेदरहित अवसर हुन्छ भन्ने मान्यता स्थापित गर्न अनिवार्य छ । अन्त्यमा, गलत होऊन् वा सही, नेपाली राजनीतिमा प्रचण्डको प्रभाव आजीवन रहिरहने अवस्था देखिन्छ । त्यसैले अब उनलाई असफल हुने छुट छैन । तर सफल हुनलाई आफ्ना कमजोरी सुधार्ने अभिभारा उनैले लिनुपर्छ । माओवादी केन्द्र मात्र होइन, सबै दलहरूले बुझ्नैपर्ने के हो भने यसअघि सबैले राइट म्यान इन राइट प्लेस' को मर्मविपरीत राम्रालाई छोडेर तमाम हाम्रा' स्वार्थी जमातलाई दिएको अनुचित फाइदाले देश र उनकै दलविशेषको कति हित हुन सक्यो त ? देश र जनताको हितमा काम गरेर अमिट छाप छोड्ने प्रचण्डको तमन्ना पूरा गर्नु छ भने लोकतन्त्रमा सबैको लागि समान न्याय र विभेदरहित अवसर हुन्छ भन्ने मान्यता स्थापित गर्न अनिवार्य छ । त्यही नै साँचो अर्थमा जनतामाथिको न्याय हुनेछ ।"
प्रचण्डको पुनरागमन र जंगीअड्डाको चनाखो नजर,"झन्डै आठ वर्षपछि प्रचण्ड फेरि सिंहदरबारमा उदाएका छन् । यसअघि पहिलो संविधानसभा निर्वाचनपछि २०६५ साउनमा सबैभन्दा ठूलो दलको नेताका रूपमा शानका साथ प्रचण्ड प्रधानमन्त्री बनेका थिए । त्यतिबेला उनीसँग बेग्लै आकर्षण र अपेक्षा थियो । निकै संवेदनशील संक्रमणमा सिंहदरबार सम्हाल्न पुगेका प्रचण्डले सेनासँग विश्वासको सम्बन्ध बनाउन सकेनन् । शंका र त्रासको सम्बन्धसँगै जंगीअड्डासँग द्वन्द्व बढ्यो । त्यसको पराकाष्ठा तत्कालीन सेनापति रुक्मांगद कटवाललाई बर्खास्त गर्ने जोखिमपूर्ण कदम प्रचण्डले लिए, तर उनको निर्णय तत्कालीन राष्ट्रपति रामवरण यादवले उल्टाइदिए । कटवालको थमौती भयो तर प्रचण्ड सरकारबाट बाहिरिनुपर्यो । त्यसपछि राष्ट्रिय राजनीतिमा प्रचण्डको भूमिका कमजोर मात्रै भएन, खुम्चिँदै गयो । पुरानै हैसियतमा फर्किन उनले झन्डै आठ वर्ष कुर्नुपर्यो । यो प्रकरणबाट प्रचण्डले धेरै चेतिसकेको हुनुपर्छ । त्यसैले पुराना गल्ती र कमजोरी नदोहोर्याउने वाचा उनले गरिरहेका छन् । प्रचण्डले संसद्मा उम्मेदवारी दिने बेला भावुक हुँदै आफूबाट भएका कमजोरी र भूल स्विकारेका छन् । पहिले अनुभव कम भएकाले पनि त्यस्तो भयो भन्दै उनले आफूलाई सच्चाउने कोसिस गरेका छन् । पहिले सेनासँग जोडिएको प्रकरणकै कारण सत्ताबाट बाहिरिएका प्रचण्डले यसपटक जंगीअड्डासँग कस्तो सम्बन्ध राख्छन् भन्ने विषयलाई चासोपूर्वक हेरिएको छ । प्रचण्डको पुनरागमनलाई सेनाले पनि चनाखो नजरले हेरिरहेको हुनुपर्छ । पुराना कथा र काण्ड उचालेर प्रचण्ड र जंगीअड्डाबीचको सम्बन्धमा खेल्ने र दरार ल्याउने प्रयास यसपटक पनि विभिन्न कोणबाट हुन सक्छ । सेनामाथि खुला राजनीतिक हस्तक्षेप गर्न खोज्ने पात्र फेरि सिंहदरबार प्रवेश हुँदा जंगीअड्डा केही झस्किनु वा सतर्क रहनु स्वभाविक हो । तर यसमा प्रचण्डको सुझबुझ र संयमता बढी महत्त्वपूर्ण हुन्छ । सेनासँगको सम्बन्ध र सहकार्य विधि र विश्वासका आधारमा हुनुपर्छ, शंका र त्रासको सम्बन्ध होइन । यसपटक प्रचण्ड यसमा धेरै सचेत र संवेदनशील हुन खोजेको उनका पछिल्ला व्यवहार र बोलीबाट बुझ्न सकिन्छ । त्यतिबेला प्रचण्डसँग युद्धकालीन ह्याङओभर थियो । माओवादी सेना ब्यारेकमा थियो र समायोजनको प्रक्रिया अघि बढेको थिएन । उनले सेनालाई राज्यको अभिन्न अंगभन्दा पनि जनमुक्ति सेनाको समानान्तर वा दुस्मन संस्थाको रूपमा हेर्ने कोसिस गरे र त्यही खालको व्यवहार पनि देखाउन थाले । त्यसको नराम्रो परिणाम उनले भोग्नुपर्यो । २०६३ वैशाख ११ को राजनीतिक परिवर्तनपछि असार २ गते बालुवाटारमा पत्रकार सम्मेलन गरी भूमिगत जीवनबाट सार्वजनिक हुने क्रममा उनले सेनाको बारेमा तल्लोस्तरको टिप्पणी गरेका थिए । उनले सेनालाई बलात्कारी भन्दै यसको संख्या दस हजारमा झार्नुपर्ने अभिव्यक्ति दिएका थिए । यसमा प्रचण्डले देश विदेशमा निकै चर्को आलोचना खेप्नुपर्यो र पछि उनले माफी पनि माग्नुपर्यो । तर अहिले परिस्थिति बदलिएको छ । माओवादी लडाकु सेनामा समायोजित भइसकेका छन् । शान्ति प्रकियाका धेरै काम सम्पन्न भइसकेका छन् । सशस्त्र विद्रोहको पृष्ठभूमि र शान्ति प्रक्रियाको एउटा प्रमुख हिस्सेदारको हैसियतमा रहेका प्रचण्डको नेतृत्वमा शान्ति प्रक्रियाका बाँकी काम कसरी अघि बढ्छन् भन्ने विषयमा अन्तर्राष्ट्रिय समुदायको निगरानी र नजर बढी छ । सत्यनिरूपण र द्वन्द्वकालीन मुद्दाहरूको व्यवस्थापनमा प्रचण्डले युद्धकालीन उत्तेजनाभन्दा उनको राजनीतिक सुझबुझ र संयमता आवश्यक छ । यसमा प्रचण्ड जोगिएनन् भने फेरि उनको कुर्सी तोकिएको म्यादअघि नै जोखिममा पर्नेछ । पहिले सेनासँग जोडिएको प्रकरणकै कारण सत्ताबाट बाहिरिएका प्रचण्डले यसपटक जंगीअड्डासँग कस्तो सम्बन्ध राख्छन् भन्ने विषयलाई चासोपूर्वक हेरिएको छ । प्रचण्डको पुनरागमनलाई सेनाले पनि चनाखो नजरले हेरिरहेको हुनुपर्छ । पुराना कथा र काण्ड उचालेर प्रचण्ड र जंगीअड्डाबीचको सम्बन्धमा खेल्ने र दरार ल्याउने प्रयास यसपटक पनि विभिन्न कोणबाट हुन सक्छ । सर्वोच्च संरक्षक वा परमाधिपतिसमेत रहेको राजसंस्था हटाउने राजनीतिक निर्णयपछि पनि सेनाले परिवर्तनलाई चुपचाप सहेर आफूलाई संयमित र सन्तुलित राख्यो । दरबार र राजतन्त्रसँग जोडेर दलहरूबाट कर्के नजर र शंकाको व्यवहार हुँदा पनि सेनाले नागरिक सर्वोच्चतालाई उपेक्षा गरेन । पछिल्लो समयमा व्यावसायिक चरित्र नगुमाएको, अनुशासनमा बसेको, राजनीतिक छिटा नलागेको राज्यको एउटै मात्र बलियो र विश्वसनीय अंग सेना हो । सेनाप्रति जनताको भरोसा र सम्मान बढेको छ । यी कुरालाई पनि हेक्का राखेर प्रचण्डले सेनासँग समझदारी र सहकार्य बढाउनुपर्छ । सेनाको व्यावसायिक चरित्रमा दाग लाग्ने तथा मनोबल गिराउने खालको कुनै पनि वचन र व्यवहार प्रचण्डले यसपटक दोहोर्याउनु हुँदैन । प्रचण्ड कठिन परिवेशमा सिंहदरबार सम्हाल्न पुगेका छन् । उनीसँग समय छोटो छ । नौ महिनाको म्याद तोकिएको छ । तर चुनौतीको चाङसँगै गर्नुपर्ने काम धेरै छन् । प्रचण्डका लागि यो अवसर अन्तिम पनि हुन सक्छ । संविधानको कार्यान्वयन, शान्ति प्रक्रियाको पूर्णता र भूकम्पपछिको पुनर्निर्माण नै उनका प्रमुख कार्यभार देखिएका छन् । क्रान्तिमा कमान्डरको अनुभव बटुलेका प्रचण्ड खुला राजनीतिमा पनि चतुर खेलाडी मानिन्छन् । तर पछिल्लो समय उनी खेलमा निरन्तर पराजितजस्तै थिए । कांग्रेससँगको सहमतिमा आफ्नै नेतृत्वमा नयाँ सरकार बनाउन तयार भएर प्रचण्डले वैशाख २२ मा एउटा सार्वजनिक वक्तव्य निकाले तर २४ घन्टा पनि नबित्दै 'युटर्न' लिँदै प्रचण्ड फेरि बालुवाटार पुगेर केपी ओलीसँग नौबुँदे सहमति गरे । प्रचण्डको 'मुभ' मा देखिएको योे परिवर्तनले उनको राजनीतिक धरातल र विश्वसनीयता झन्डै धरापमा परेको थियो । त्यसपछि राष्ट्रिय राजनीतिमा उनको भूमिका निकै फितलो देखियो । राजनीतिक इमानलाई रातारात लिलाम बढाबढ गरेको आरोप पनि प्रचण्डले खेप्नुपर्यो । कांग्रेससँगको डिल तोडेर पुनः ओलीसँग कुम जोडेका प्रचण्डका पछिल्ला दिनहरू निकै तनावपूर्ण देखिए । न ओलीसँग उनको विश्वसनीय सम्बन्ध कायम रह्यो न त कांग्रेससँग सम्बन्ध सुधारियो । कांग्रेसले धोकेबाज भन्न थाल्यो भने ओलीले शंकाको सहयात्री मात्रै बनाए । राष्ट्रिय राजनीतिमा आफूले प्रहार गरेका गोल लगातार फेल भइरहेको अवस्थाबीच बाबुराम भट्टराई नेतृत्वको नयाँ शक्तिको प्रभाव विस्तार र अभियान पनि प्रचण्डका लागि एउटा टाउको दुखाइ थियो । निकै अपमान र अप्ठ्यारो स्थिति उनले यसबीचमा भोग्नुपर्यो । विकल्पहीन अवस्थामा खुम्चिनुपर्ने बाध्यतालाई बुझ्दै प्रचण्डले कांग्रेससँग सम्बन्ध सुधार्न लागे र अन्ततः ओली सरकार हटाउन सफल भए । प्रचण्डलाई अघि सार्नुमा कांग्रेसको आफ्नै रणनीतिक स्वार्थ हुनसक्छ, तर प्रचण्ड र उनको पार्टीको लागि यो एउटा महत्त्वपूर्ण मौका र मुक्ति पनि हो ।"
भूराजनीतिक जटिलता र रणनीतिक कौशल,"कुनै पनि राष्ट्रको स्थिरता तथा यससँग प्रत्यक्ष सम्बन्ध राख्ने अन्तर्राष्ट्रिय सुरक्षा त्यस देशले आफ्नो भूराजनीतिका आधारमा अवलम्बन गरेको रणनीतिले निर्धारण गर्छ । भूराजनीति भन्नाले मुलुकको भूगोलसँगको त्यो सम्बन्धलाई जनाउँछ, जुन त्यहाँको राजनीति, सामाजिक संरचना र जनचाहना, आर्थिक अवस्थाको आधारमा तय गर्नु आवश्यक छ, अन्यथा मुलुक असफल हुने सम्भावना रहन्छ । यसको आधारमा सुरक्षा नीति तथा परराष्ट्र नीति तय गर्नु त अति आवश्यक छ नै, अन्य सरकारी तथा गैरसरकारी नीति पनि यसैका आधारमा चल्न सकेन भने मुलुक कमजोर हुन पुग्छ । तसर्थ भूराजनीतिको सही विश्लेषण गर्न सकिएन भने मुलुकको शक्ति सन्तुलन गड्बडिन्छ । नेपालको भूराजनीतिक विशेषता भूराजनीति यस्तो अध्ययन हो, जसमा राजनीतिलाई भूगोलको आधारमा व्यापक विश्लेषण गरी यसबाट प्राप्त गर्न सकिने राष्ट्रिय तथा अन्तर्राष्ट्रिय प्रभावको आकलन गरिन्छ । यसका आधारमा भूरणनीति तय गर्नु आवश्यक छ अन्यथा कूटनीतिमा मात्र होइन, मुलुक सबै नीतिहरूमा प्रभावहीन हुन सक्छ । नेपालको भूरणनीति पनि यसको भूराजनीतिमा आधारित छ, जसको लागि समग्र भारतीय उपमहादेशको भूराजनीति पनि बुझ्नु आवश्यक छ । यस उपमहादेशमा नेपाललाई प्रत्यक्ष असर पार्न सक्ने भारत, पाकिस्तान, बंगलादेश, र भुटाननजिकका राष्ट्रहरू हुन् भने उत्तरको विशाल चीनले आफ्नो छुटै सामरिक महत्त्व राख्छ । तीनतिरबाट भारतद्वारा घेरिएको नेपाल भूराजनीतिको हिसाबले यसको धेरै नजिक छ भने विशाल हिमालपारि रहेको चीन धेरै टाढा छ । यससँगको यातायात सम्बन्ध विस्तारै बढ्दैछ, जसको कारणले जनसम्पर्क र व्यापार पनि निरन्तर बढ्ने अवस्थामा छ । दुवै छिमेकी राष्ट्रहरूसँगको निकटतम सम्बन्ध हाम्रो राष्ट्रिय स्वार्थ प्रवद्र्धनको लागि उत्तिकै आवश्यक छ तर भूराजनीति भारतसँग अनुकूल तथा उसको तुलनामा चीनसँग प्रतिकूल भएकाले भूरणनीति सोहीअनुसार बनाउनु हाम्रो रहर होइन बाध्यता हो । चीनको वान बेल्ट वान रोड' अवधारणा र नेपाल वर्तमान चिनियाँ राष्ट्रपति सी जिनपिङको बहालीसँगै जोडतोडसँग आएको वान बेल्ट वान रोड' अवधारणा पुरानो सिल्करोडमा आधारित छ । भारत र चीनको व्यापारिक साझेदारी बढ्दै गएको अवस्थामा नेपालले पनि यसबाट फाइदा लिनु बुद्धिमानी हुन्छ । अहिले चीन यसै अवधारणामा अफ्रिका, दक्षिण अमेरिका, युरोपसम्म पुगिसकेको छ भने अमेरिकासँगको व्यापार उल्लेखनीय रूपमा बढेको छ । भारतसँगको व्यापार पनि विगत वर्षहरूमा ७० विलियन यूएस डलर रहेकोमा अब सय विलियन यूएस डलर पुग्ने अनुमान छ । चीनले आफ्नो व्यापारिक रणनीतिअनुरूप नेपालमा पनि आफ्नो सञ्जाल बढाउनेतर्फ अगाडि बढेको तर भारत र चीनबीच नेपालको भूमि लिपुलेक प्रयोग गर्ने सम्बन्धमा नेपाललाई सहभागी नगराउनु दुवै राष्ट्रको नेपालप्रति असल नियत नरहेको स्पष्ट देखिन्छ । यस्ता गतिविधिमा नेपालले प्रतिक्रियात्मक रूपमा मात्र विरोध प्रदर्शन नगरी हुनसक्ने बहुपक्षीय र द्विपक्षीय सन्धि र सम्झौताको पूर्वअनुमान गरी उपयुक्त समयमै आफ्नो राय तथा विरोध सम्बन्धितमा राख्नु अनिवार्य छ । पूर्वप्रधानमन्त्री केपी ओलीबाट भएगरिएका चीनसँगका सन्धि र सम्झौताहरूको स्वामित्व वर्तमान सरकारले लिने निर्णय भइसकेकाले सोहीअनुसार कामकारबाही अगाडि बढाउने र कुनै मित्रराष्ट्रको यसमा वाधा, अवरोध छ भने कूटनीतिक रूपमा यसको समाधान गरी आफ्नो राष्ट्रिय हितको प्रवर्द्धन गर्नु श्रेयष्कर हुनेछ । नेपाल भारत सम्बन्ध इस्टइन्डिया कम्पनीले नेपालबारे प्रतिपादन गरेको बफर जोन' अवधारणामा आधारित भारतको नेपाल नीति' हालको अवस्थामा कत्तिको सान्दर्भिक छ आफैँमा मननयोग्य छ । समयको माग र परिवर्तन हुँदै गएको जनभावनालाई उचित मूल्यांकन गरी नीति परिमार्जन नगरे त्यो प्रत्युत्पादक हुन सक्छ भन्ने नीतिकारले बुझ्नु आवश्यक छ । अहिलेको आधुनिक विश्वमा कसैको ढालको रूपमा कोही प्रयोग हुन सक्दैन । यो बफर जोन' पनि त्यसैमा आधारित छ । तर हामी सबैले बुझ्नुपर्ने कुरा के हो भने एउटा सार्वभौमसत्ता सम्पन्न राष्ट्रले अर्को सार्वभौमसत्ता सम्पन्न राष्ट्रको सुरक्षा चासोलाई भने नजरअन्दाज गर्न मिल्दैन । सञ्चारको बढ्दो पहुँचबाट अहिले समाजमा सबै जानकार तथा जागरुक छन् । किन र कसरी तथा कसले आफ्नो अधिकार संकुचित बनायो, यसबारे जिम्मवार समूह सचेत नभएमा विवादित हुनुपर्ने अवस्था कसैबाट लुकेको छैन । नेपाल भारत मैत्री सन्धि १९५० मुख्यगरी बहुसंख्यक नेपालीबाट रुचाइएको छैन । यो नेपाल कमजोर भएको अवस्थामा ढल्न लागेको राणा प्रधानमन्त्रीलाई सही गराएर लागू गरियो र यसको पुनरावलोकन गर्न पटकपटक नेपाली पक्षबाट प्रयास हँदा पनि सफल हुन सकेको छैन । हालैको प्रबुद्ध समूह बैठकमा जुन प्रकारले नेपाललाई भुटानको जस्तो खुसी मुलुक भएको भारत देख्न चाहन्छ भन्ने कुरा आएको छ, यसमा बहुसंख्यक नेपाली सहमत छैनन् । त्यसैगरी नेपाल भारत सीमामा जंगे पिगर नै आवश्यक छैन भन्ने अभिव्यक्ति आयो, यसले भारतको आशयलाई लिएर टीकाटिप्पणीहरू भए जुन द्विपक्षीय सम्बन्धलाई बढाउनेभन्दा पनि नकारात्मक दिशातर्फ लैजाने देखिन्छ । दुई देशको सम्बन्धको जग जनसमर्थनबाट प्राप्त हुन्छ । पाँचमहिने नाकाबन्दीले ओली सरकारलाई भन्दा पनि नेपाली जनतालाइ पिरोलेको थियो भन्ने भारतीय संस्थापनले बुझ्न सकेन, चाहेन । २०४५ को नाकाबन्दी पनि राजसंस्थालाई केन्द्रित थियो, तर यसको मार नेपाली जनताले बेहोरे । खुकुरीको मार अचानोलाई थाहा हुन्छ भने झैँ नाकाबन्दीको पीडा भुल्न नेपालीलाई धेरै समय लाग्नेछ । अहिले भुटानीहरू खुसहाल रहेको कुरा गर्दा शदीयौँदेखि बसोवास गरिआएका नेपाली मूलका लाखौँ भुटानी विस्थापित गरी लादिएको प्रजातन्त्रमाथि त्यहींका जनता खुसी छैनन् भन्ने कुरा विस्तारै सतहमा आउँदैछ । आफ्नो भूराजनीतिक जटिलता महसुस गर्दै राष्ट्रसंघको बडापत्र तथा पञ्चशीलको सिद्धान्तमा आधारित रही छिमेकीको जायज चाहनालाई समेत ध्यान दिएर नेपालले माटोसुहाँउदो नीतिनिर्माण र कार्यान्वयनमा जुट्नु जरुरी छ । नेपालसँग भुटानको सीमा नजोडिएकाले भुटानी नागरिकहरू प्रथमतः भारतमा शरणार्थी भएका हुन् तर नेपाली भाषा बोल्ने र नेपाली मूलका भएका कारण उनीहरूलाई नेपालमा खेदिएको थियो । नेपाल भारत खुला सिमानाको दुरुपयोग यहाँ टट्कालै भएको पाइन्छ । तिब्बतबाट अवैधानिक रूपमा नेपाल प्रवेश गर्ने तिब्बतीहरू खुला नाकाको फाइदा उठाउँदै सहजै भारतको धर्मशाला आवतजावत गर्ने गरेको समेत सबैलाइ ज्ञात भएकै कुरा हो । २० हजारको हाराहारीमा रहेका तिब्बती र ठूलो संख्यामा रहेका भुटानी शरणार्थीहरूको कारण नेपाललाई थप जटिलता बेहोर्नुपरेको सर्वविदितै छ । परराष्ट्र नीतिमा यसको असर राजा पृथ्वीनारायण शाहको दिव्योपदेशदेखि लिएर राजा महेन्द्रले शीतयुद्धकालमा अवलम्बन गरेको नीति तथा राजा वीरेन्द्रको शान्ति क्षेत्र प्रस्ताव' लाई मध्यनजर राख्दा नेपालको भूराजनीतिको संवेदनशीलता राम्ररी बुझेको पाइन्छ । त्यसैगरी जननायक बीपी कोइरालाले राजासँग आफ्नो घाँटी जोडिएको' जस्तो अभिव्यक्तिका साथ भारत निर्वासनबाट नेपाल फर्किएको र मनमोहन अधिकारीद्वारा १९५० को सन्धि संशोधनको निमित्त भारतलाई आधिकारिक रूपमा प्रस्ताव पेस गर्नु यसको गम्भीर मननको कारण हो भन्न सकिन्छ । यसैगरी राजा महेन्द्रद्वारा १९५५ मा विविध कठिनाइ हुँदाहुँदै पनि नेपाललाई संयुक्त राष्ट्रसंघको सदस्यता प्राप्त गराउनु र राजा वीरेन्द्रले १९७३ मा शान्ति क्षेत्र प्रस्ताव' माथि ११६ राष्ट्रहरूको समर्थन प्राप्त हुनु आफैँमा गौरवको विषय थियो । त्यसपछिको कालखण्डमा नेपालले संयुक्त राष्ट्रसंघको बडापत्रलाई आधार मान्दै पञ्चशीलको सिद्धान्तमा आफ्नो परराष्ट्रनीति कायम राख्ने प्रयास त गरेको छ, तर दसबर्षे माओवादीको जनयुद्धबाट सिर्जित संक्रमणकालको कारण यसलाई गति दिन सकेको आभास भने नेपाली जनताले महसुस गर्न सकेका छैनन् । नेपालको अबको बाटो आफ्नो भूराजनीतिक जटिलता महसुस गर्दै राष्ट्रसंघको बडापत्र तथा पञ्चशीलको सिद्धान्तमा आधारित रही छिमेकीको जायज चाहनालाई समेत ध्यान दिएर नेपालले माटोसुहाँउदो नीति निर्माण र कार्यान्वयनमा जुट्नु अहिलेको आवश्यकता हो । यसको लागि उच्चस्तरको इच्छाशक्तिसहित लोकतन्त्रको संस्थापन, सुशासन तथा कानुनी राज्यको स्थापना नै पहिलो लक्ष हुनुपर्छ । अब पनि हामी चुक्यौँ भने नेपाली जनताले कसैलाई छोड्ने छैनन् । भट्टराई त्रिविमा अन्तर्राष्ट्रिय सम्बन्ध तथा कूटनीति विषयमा प्राध्यापन गर्छन् ।"
उपाधि होडबाट बाहिरिइन् साबिक विजेता सेरेना,"रियो दि जेनेरियोः विश्व नम्बर एक अमेरिकी टेनिस खेलाडी सेरेना विलियम्स रियो ओलम्पिकको उपाधि होडबाट बाहिरिएकी छन् । लन्डन ओलम्पिकमा स्वर्ण पदक जितेकी साबिक विजेता सेरेना रियो ओलम्पिकको तेस्रो चरणबाटै घर फर्किन बाध्य बनेकी हुन् । मंगलबार राति भएको महिला एकलतर्फको तेस्रो चरणको खेलमा युक्रेनकी एलेना भितोलिनाले सेरेनालाई सोझो सेटमा पराजित भइन् । प्रतियोगिताको १५ औं वरीयतामा रहेकी भितोलिनाले सेरेनालाई ६४, ६३ को सोझो सेटमा स्तब्ध पारिन् । क्वार्टरफाइनलमा भितोलिनाले चेक गणतन्त्रकी पेट्रा भितोभासँग प्रतिस्पर्धा गर्नेछिन् । रियो ओलम्पिकको महिला डबल्सतर्फको स्पर्धामा पनि सेरेना र उनी दिदी भेनसको जोडी यसअघि नै उपाधि होडबाट बाहिरिइसकेको छ । सेरेना र भेनसको जोडी चेक गणतन्त्रका लुसी सफारोभा र बार्बरा स्ट्रेकोभाको जोडीसँग पराजित भएको थियो । मैले रियो ओलम्पिकलाई स्मरणीय बनाउन कुनै पनि तयारी गरेकी थिइन् । आगामी दिनमा राम्रो खेलेर अगाडि बढ्ने योजना बनाएकी छु', खेलपछि सेरेनाले भनिन् । भितोलिनाले आफ्नो लागि यो जित नसोचेको उपलब्धि भएको प्रतिक्रिया दिइन् । यो मेरा लागि उत्कृष्ट क्षण बन्यो । सेरेनाजस्तो प्रभावशाली खेलाडीलाई हराउँछु भन्ने लागेको थिएन । यो जितले मेरो आत्मविश्वास पनि बढाएको छ', भितोलिनाले भनिन् । जर्मनीकी एन्जेलिक केर्बर र अमेरिकाकी माडिसन किज भने क्वार्टरफाइनलमा पुग्न सफल भए । दोस्रो वरीयताकी केर्बरले अस्ट्रेलियाकी साम स्टोसरलाई ६०, ७५ र सातौं वरीयताकी किजले नवौं वरीयतामा आसीन स्पेनिस खेलाडी कार्ला स्वारेज नाभारोलाई ६३, ३६, ६३ ले पाखा लगाए । जर्मनीकी लाउरा सिगमन्ड, रुसकी दारिया कास्किना, पुएर्टो रिकोकी मोनिका पुइग र ब्रिटेनकी योहाना कोन्टा पनि क्वार्टरफाइनलमा पुग्न सफल भए । इटालीकी सारा इरानी, स्पेनकी गार्बिन मुगुरुजा र रुसकी श्वेतलाना कुजनेत्सोभा भने तेस्रो चरणको खेलबाट घर फर्किन बाध्य भए । यसैगरी पुरुष एकलतर्फको दोस्रो चरणको खेलमा ब्रिटेनका एन्डी मुरे, स्पेनका राफेल नाडाल र बेल्जियमका डेभिड गोफिनले सफलता हात पारे । दोस्रो वरीयताका मुरेले अर्जेन्टिनाका हुवाँ मोनाकोलाई ६३, ६१ ले हराए भने तेस्रो वरीयताका नाडालले इटालीका आन्द्रे सेपीलाई ६३, ६३ को सोझो सेटमा पाखा लगाए । आठौं वरीयताका गोफिनले भने इजरायलका डुडी सेलालाई ६३, ६३ ले हराए । सातौं वरीयताका स्पेनिस खेलाडी डेभिड फेरर दोस्रो चरणको खेलबाटै घर फर्किए भने रुसका एभ्गेनी डोनस्की, फ्रान्सका गिल्स सिमोन, अमेरिकाका स्टिभ जोन्सन र इटालीका फाबियो फोग्निनी अघिल्लो चरणमा पुग्न सफल भए ।"
इन्डोर कर्पोरेट क्रिकेट भदौमा,"काठमाडौंः राजधानीमा भदौको पहिलो साताबाट एम एन्ड एम रेमिट यूआईसी कप इन्डोर कर्पाेरेट क्रिकेट प्रतियोगिता सुरु हुने भएको छ । अल्टिमेट इन्डोर्स प्रालिको आयोजनामा सञ्चालन हुन लागेको उक्त प्रतियोगिता यूआईसी कपको तेस्रो संस्करण हो । कोटेश्वर महादेवस्थानस्थित अल्टिमेट इन्डोर्सकै हलमा सञ्चालन हुने प्रतियोगितामा विभिन्न २४ वटा कर्पोरेट टोलीको सहभागिता रहने आयोजकले जनाएको छ । भदौ ११ गतेसम्म चल्ने प्रतियोगितामा सेन्चुरी बैंक, डब्लूडब्लूएफ, खेलकुद पत्रकार मञ्च, सिटिजन्स बैंक, सिद्धार्थ डेभेलपमेन्ट बैंक, अन्नपूर्ण पोस्ट्, युबी होम, एमएम रेमिट, मेगा बैंक, सुबिसु केबलनेट, पोइन्ट क्लिक केयर, काष्ठमण्डप डेभलपमेन्ट बैंक, फ्लाई दुबईलगायतका टोलीको सहभागिता रहने जानकारी आयोजक अल्टिमेटका सुदीप नेपालले दिए । प्रतियोगितामा सहभागी टोलीलाई विभिन्न आठ समूहमा विभाजन गरी लिक कम नकआउटका आधारमा प्रतियोगिता सञ्चालन गरिनेछ । प्रत्येक समूहबाट दुईदुई टोली नकआउट चरणमा प्रवेश गर्नेछन् । फाइनलमा पुग्ने दुई टोलीबीच भदौ ११ गते उपाधिका लागि प्रतिस्पर्धा हुनेछ । यूआईसी कपको पहिलो संस्करणको विजेता सेन्चुरी बैंक हो भने गत वर्ष भएको दोस्रो संस्करणको उपाधि हुवावे नेपालले जितेको थियो । आयोजकले आगामी मंगलबार प्रतियोगिताको खेलतालिका सार्वजनिक गर्ने जनाएको छ । प्रतियोगितामा कुनै पनि टोलीले आफ्नो कर्मचारीबाहेकका खेलाडीलाई खेलाउन नपाउने आयोजकले जनाएको छ । सहभागी टोलीहरूले आफ्नो कार्यालयमा कम्तीमा ६ महिना काम गरेका र पूर्णकालीन कर्मचारीलाई मात्रै खेलाउन पाउनेछन्', सुदीपले भने, त्यसबाहेकका खेलाडीलाई सहभागी गराउन पाइने छैन ।'"
रियलले जित्यो युरोपियन सुपर कप,"म्याड्रिडः स्पेनिस क्लब रियल म्याड्रिडले युरोपियन सुपर कप फुटबल प्रतियोगिताको उपाधि जितेको छ । रियलले मंगलबार राति भएको खेलमा अर्को स्पेनिस क्लब सेभिललाई अतिरिक्त समयमा ३२ गोलले पराजित गर्यो । रियलले मुख्य तीन स्ट्राइकर क्रिस्टियानो रोनाल्डो, करिम बेन्जेमा र गारेथ बेलको अनुपस्थितिमा सुपर कप उपाधि जितेको हो । युरोपियन च्याम्पियन्स लिग र युरोपा लिगको विजेताबीच यो प्रतियोगिताको उपाधिका लागि प्रतिस्पर्धा हुनेगर्छ । गत सिजन रियलले युरोपियन च्याम्पियन्स लिग र सेभिलले युरोपा लिगको उपाधि जितेका थिए । नर्वेको लर्केन्डल रंगशालामा भएको खेलमा रियलले अतिरिक्त समयको खेल सकिन एक मिनेट बाँकी रहँदा निर्णायक गोल गरेको थियो । रक्षक ड्यानियल कार्भाजलले एक सय १९ औं मिनेटमा एकल प्रयासमा आकर्षक गोल गर्दै टोलीलाई कठिन तर, रोमाञ्चक जित दिलाएका हुन् । निर्धारित ९० मिनेटको खेल २२ खेलको बराबरीमा सकिएको थियो । रियलका मार्को आनेन्सियो र सर्जियो रामोसले गोल गरे । सेभिलका लागि इभजेन कोनोपायन्का र फ्रान्को भाजक्वेजले एकएक गोल गरे । रियलले निर्धारित समयको इन्जुरी समयमा गोल गरेपछि खेल अतिरिक्त समयतर्फ धकेलेको थियो । रक्षक रामोसले लुकासको पासमा गोल गरेका थिए । तीन मिनेटको इन्जुरी समयमा रामोसले हेडमार्फत गोल गरेका हुन् । त्यसअघि खेलमा सुरुवाती अग्रता पनि रियलले नै लिएको थियो । आनेन्सियोले २१ औं मिनेटमा लामो दूरीबाट प्रहार गर्दै गोल गरेका थिए । भाजक्वेजले पहिलो हाफमै सेभिललाई बराबरीमा ल्याएका थिए । ४१ औं मिनेटमा भिटोलोको पासमा उनले गोल गरेका थिए । दोस्रो हाफमा सेभिलले अग्रता लियो । कोनोपायन्काले ७२ औं मिनेटमा पेनाल्टीमार्फत गोल गरेका थिए । रामोसले भिटोलोलाई फल गरेपछि सेभिलले पेनाल्टी प्रहारको अवसर पाएको थियो । जिनेदिन जिदान प्रशिक्षक भएयता रियलले जितेको यो दोस्रो उपाधि हो । यसअघि फाइनलमा एट्लेटिको म्याड्रिडलाई पराजित गरी रियल युरोपियन च्याम्पियन बनेको थियो । जिदान गत जनवरीमा रियलको प्रशिक्षक नियुक्त भएका थिए । रियलका प्रभावशाली खेलाडी रोनाल्डो घाइते छन् भने बेल र बेन्जेमाले आराम लिएका छन् । टोनी क्रुज पनि आराम लिइरहेका छन् । रियलले यसअघि सन् २००२ र सन् २०१४ मा पनि युरोपियन सुपर कपको उपाधि जितेको थियो । युरोपा लिगको फाइनलमा लिभरपुललाई हराएको सेभिल लगातार तेस्रो सिजन युरोपियन सुपर कपको फाइनलमा पराजित भएको हो । सन् २०१२ यता घरेलु लिगको उपाधि जित्न नसकेको रियलले आगामी संस्करण अगस्ट २१ तारिखमा रियल सोसिएडाडसँग प्रतिस्पर्धा गरेर सुरु गर्दैछ ।"
फेलप्सले जिते २१ आै स्वर्ण,"रियो दि जेनेरियोः अमेरिकी पौडीबाज माइकल फेलप्सले रियो ओलम्पिक खेलकुदमा जितेको स्वर्ण पदक संख्या तीन पुगेको छ । यो सफलतासँगै उनले ओलम्पिकमा जितेको कुल स्वर्ण पदक संख्या २१ पुगेको छ । फेलप्सले मंगलबार राति भएको पुरुष दुई सय मिटर बटरफ्लाई र चार गुना दुई सय मिटर रिले स्पर्धामा स्वर्ण पदक जिते । उनले जारी प्रतियोगितामा यसअघि चार गुना एक सय मिटर रिलेमा पनि स्वर्ण पदक जितेका थिए । फेलप्सले अब एक सय मिटर बटरफ्लाई, दुई सय मिटर इन्डिभिजुअल मेड्ली र चार गुना एक सय मिटर मेड्लीमा पनि प्रतिस्पर्धा गर्नेछन् । ३१ वर्षीय फेलप्स ओलम्पिक खेलकुदको इतिहासमै सर्वाधिक स्वर्ण पदक जित्ने खेलाडी हुन् । ओलम्पिक खेलकुदमा सर्वाधिक स्वर्ण पदक जित्ने खेलाडीको सूचीमा दोस्रो स्थानमा आसिन तात्कालिन सोभियत संघका लारिसा तात्निनाको केवल नौ स्वर्ण छ । उनी जिम्न्याष्टिक खेलाडी हुन् । फेलप्सले ओलम्पिक खेलकुदमा दुई रजत र दुई कांस्य पदक पनि जितेका छन् । उनले ओलम्पिकको व्यक्तिगत स्पर्धामा १२ र टिम स्पर्धामा नौ स्वर्ण पदक जितेका हुन् । ओलम्पिक खेलकुदको व्यक्तिगत स्पर्धामा सर्वाधिक स्वर्ण पदक जित्ने खेलाडीको सूचीमा पनि फेलप्स शीर्ष स्थानमा छन् । उनीभन्दा पछाडि रहेका अमेरिकाकै एथलेटिक्स खेलाडी रे एरी हुन् । उनले आठ स्वर्ण पदक जितेका थिएका थिए । फेलप्सले सन् २००४ को ओलम्पिकमा ६ स्वर्ण र दुई कांस्य, सन् २००८ को ओलम्पिकमा आठ स्वर्ण र सन् २०१२ को ओलम्पिकमा चार स्वर्ण र दुई रजत पदक जितेका थिए । लन्डन ओलम्पिकमा उनी दुई सय मिटर बटरफ्लाई र चार गुना एक सय मिटर फ्रिस्टाइल रिलेमा रजतमा सीमित भएका थिए । सोही ओलम्पिकपछि सन्न्यास लिएका फेलप्स त्यसको दुई वर्षपछि पुनः खेलमा फर्किए । फेलप्सले यस पटक साबिक विजेता चाड ले क्लोसलाई पछाडि पार्दै दुई सय मिटर बटरफ्लाई स्पर्धामा स्वर्ण पदक जितेका हुन् । फेलप्सले एक मिनेट ५३३६ सेकेन्ड समय निकाले । साबिक विजेता दक्षिण अफ्रिकी खेलाडी क्लोस भने चौथो स्थानमा रहे । जापानका मासातो साकाईले रजत र हंगेरीमा टमास केन्देरेसीले कांस्य पदक प्राप्त गरे । यो स्पर्धाका लागि फेलप्सले निकै तयारी गरेका थिए । फेलप्सले सन् २००० देखि ओलम्पिक खेल्न थाले पनि पहिलो सहभागितामा स्वर्ण जित्न सकेका थिएनन् । लन्डन ओलम्पिकको यो स्पर्धा उनको अन्तिम थियो, जहाँ उनी नाटकीय रूपमा क्लोसलाई स्वर्ण सुम्पिन बाध्य बनेका थिए । पत्याउनै सकेको छैन, यति धेरै पदक जितेको छु । साताका बाँकी खेललाई हेर्दा प्रतियोगितामा मेरो यात्रा आधा पनि पूरा भएको छैन', २१ औं स्वर्ण जितेपछि निकै प्रफुल्लित देखिएका फेलप्सले भने । दुई सय मिटर बटरफ्लाई आफूले खेल जीवन सुरु गर्दा प्रतिस्पर्धा गरेको स्पर्धा भएकाले यसमा स्वर्ण पदक जित्नु अर्थपूर्ण रहेको बताए । मैले आफू खेलमा फर्कंदा दुई सय मिटर बटरफ्लाई स्पर्धा जित्ने इच्छाबारे प्रशिक्षकलाई पनि पटकपटक भनेको थिएँ', उनले भने, आफ्नो पाँचौं ओलम्पिक सहभागितामा भए पनि यो स्पर्धामा स्वर्ण पदक जित्न सकेकोमा निकै खुसी छु ।' चार गुना दुई सय मिटर रिलेमा स्वर्ण जित्दा अमेरिकी टोलीमा फेलप्सबाहेक कोनोर डयर, फ्रान्चिस हास र रायन लोच्टे थिए । उक्त टोलीले बेलायतलाई पछाडि पार्यो । सन् २०१५ मा आयोजित विश्व च्याम्पियनसिपमा अमेरिकालाई पछाडि पार्दै बेलायतले शीर्ष स्थान हात पारेको थियो । यसैगरी हंगेरीकी पौडीबाज काटिन्का होस्जुले जारी प्रतियोगितामा तेस्रो स्वर्ण पदक जितेकी छन् । उनले मंगलबार राति दुई सय मिटर इन्डिभिजुयल मेड्लीमा पहिलो स्थान हात पारेकी हुन् । उनले यसअघि एक सय मिटर ब्याकस्ट्रोक र चार सय मिटर इन्डिभिजुअल मेड्लीमा पनि स्वर्ण पदक जितेकी थिइन् । होस्जु आफ्नै श्रीमान् सेन तुसुपबाट प्रशिक्षित छिन् । एउटै ओलम्पिक खेलकुदमा यसअघि एक महिला पौडीबाजले मात्र चार स्वर्ण पदक जितेको इतिहास छ । तत्कालीन पश्चिम जर्मनीकी क्रिस्टिन ओट्टोले सन् १९८८ मा उक्त सफलता हात पारेकी थिइन् । जारी ओलम्पिकमा २७ वर्षीया होस्जुको स्पर्धा अझै बाँकी छन् । यसैगरी १९ वर्षीया अमेरिकी पौडी खेलाडी केटी लेडेस्कीले दुई सय मिटर फ्रिस्टाइल र चार सय मिटर फ्रिस्टाइलमा पहिलो स्थान हात पारेकी छन् ।"

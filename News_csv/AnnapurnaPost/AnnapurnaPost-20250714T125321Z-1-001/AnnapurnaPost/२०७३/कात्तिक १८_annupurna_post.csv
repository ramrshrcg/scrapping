शीर्षक,विवरण
नेपालको सन्तुलित विदेश नीति थप कमजोर तुल्याउने कारण नबनोस्,"भारतीय राष्ट्रपति प्रणव मुखर्जी यतिबेला नेपालको राजकीय भ्रमणमा छन् । भारतीय राष्ट्रपतिद्वारा गरिएको नेपालको यो भ्रमण अघिल्ला राष्ट्रपतिको भ्रमणको १८ वर्षपछि भएको हो । राष्ट्रपति मुखर्जीसँग यसअघि भारतको रक्षा, वित्त र परराष्ट्रमन्त्रीका रूपमा काम गरेको लामो राजनीतिक अनुभव छ । यसैले उनले नेपालभारत सम्बन्धका कमजोर एवं सबल कडीलाई राम्रोसँग बुझेका छन् । उनले २०६२ मा तत्कालीन सात राजनीतिक दल र नेकपा (माओवादी) बीच नयाँदिल्लीमा सम्पन्न बाह्रबुँदे समझदारी गराउन भूमिका खेलेकाले नेपालका नेताहरूसँग उनको राम्रो सम्बन्ध रहेको मानिन्छ । भारतीय विदेश मन्त्रालयका अनुसार राजकीय भ्रमणमा द्विदेशीय आपसी हितका मुद्दामा विशेष छलफलका साथै भारत सरकारको ऋण सहयोगमा सञ्चालित परियोजना कार्यान्वयनबारे कुराकानी हुनेछ । यसबीच राष्ट्रपतिले नेपालका राष्ट्रपति, उपराष्ट्रपति, प्रधानमन्त्रीलगायत विभिन्न दलका नेताहरूसँग भेटवार्ता गर्नेछन् । उनले जनकपुर र पोखराको समेत भ्रमण गर्दैछन् । उनलाई काठमाडौं महानगरपालिका र जनकपुर उपमहानगरपालिकाले नागरिक अभिनन्दन गर्नुका साथै काठमाडौं विश्वविद्यालयले त्रिभुवन आर्मी क्लबमा मानार्थ विद्यावारिधिबाट सम्मान गर्दैछ । उनी इन्डिया फाउन्डेसनद्वारा नेपालभारत सम्बन्धबारे आयोजित कार्यक्रममा सहभागी हुनुका साथै पोखरामा भूपु गोरखा सैनिकलाई सम्बोधन गर्दैछन् । त्यसैगरी उनले काठमाडौंमा पशुपतिनाथ एवं जनकपुरमा रामजानकी मन्दिरको दर्शनसमेत गर्दैछन् । यसप्रकार राष्ट्रपतिले भ्रमणका क्रममा राजनीतिक, कूटनीतिक मात्र नभएर धामिर्क, प्राज्ञिक, विकास एवं सुरक्षा विषयहरूमा छलफल एवं चासो राख्ने कुरा भ्रमण तालिका र भारतीय विदेश मन्त्रालयको पत्रकार सम्मेलनमा व्यक्त धारणाहरूबाट प्रकट भएको छ । भारतीय राष्ट्रपतिको भ्रमणको लागि कडा सुरक्षा व्यवस्था गरिएको र त्यसको लागि भ्रमणअगावै नेपालका विभिन्न स्थानहरूमा नेपाल र भारतका सुरक्षाकर्मीहरूले संयुक्त सुरक्षा गस्तीहरू गरिरहेका, नेपालका गृहमन्त्री स्वयं जनकपुर गई सुरक्षा व्यवस्थाको जानकारी लिने र निर्देशन दिने कार्यहरू गरेका छन् । यससँगै राष्ट्रपतिको नेपाल भ्रमणका क्रममा आवश्यक गाडी एवं सुरक्षाकर्मीहरूसमेत भारतबाट नेपाल ल्याइएको छ । भारतीय राष्ट्रपतिको नेपाल भ्रमणलाई सफल बनाउन भन्दै सरकारले राष्ट्रपतिको नेपाल आगमनको दिन (कात्तिक १७ गते) सार्वजनिक बिदासमेत गर्यो। यसरी सरकार भारतीय राष्ट्रपतिको भ्रमणलाई सफल तुल्याउन जोडबलका साथ लागिपरेको देखिन्छ । यसै सन्दर्भमा के कुरा पनि उल्लेखनीय छ भने भारतीय राष्ट्रपतिको नेपाल भ्रमण १८ वर्षको अन्तरालमा हुँदै गरेको भए पनि विगत वर्षहरूमा दुवै देशका प्रधानमन्त्रीहरूले एकअर्का देशको निरन्तर भ्रमण गरिरहेका छन् । भारतीय प्रधानमन्त्री नरेन्द्र मोदीले उनी प्रधानमन्त्री भएको एक वर्षभित्रै दुईपटक नेपाल भ्रमण गरेका थिए भने केही अपवादबाहेक नेपालका प्रधानमन्त्री नियुक्त भएपछिको प्रथम एजेन्डा नै दिल्ली भ्रमण हुने गरेको छ । प्रधानमन्त्री पुष्पकमल दाहालले आफू प्रधानमन्त्री निर्वाचित भएको तीन महिनाभित्र भारतको दुईपटक भ्रमण गरिसकेका छन् । यसक्रममा मननीय कुरा के छ भने नेपालमा प्रधानमन्त्री निर्वाचित हुनेहरूको एजेन्डामा दिल्ली भ्रमणले जति प्राथमिकता पाउने गर्दछ, अर्का छिमेकी देश चीनको भ्रमणले त्यति प्राथमिकता पाउने गरेको देखिँदैन । त्यसैगरी यसपटक पनि चीन र भारत दुवै देशका राष्ट्रपतिहरूले नेपालको भ्रमण गर्ने कुरा उठेकोमा चिनियाँ राष्ट्रपतिको भ्रमणको कुरा अल्मल्याएर भारतीय राष्ट्रपतिको भ्रमण सम्पन्न तुल्याइएको छ । अब निकट भविष्यमै नेपालका राष्ट्रपतिले भारत भ्रमण गर्नेछिन् । जेसुकै होस्, छिमेकी देशका राष्ट्रपतिद्वारा हाम्रो मुलुकको भ्रमणको कुरालाई सकारात्मक रूपमा लिनुपर्छ । अनि यस किसिमको भ्रमणले दुवै देशबीचको सम्बन्ध अझ बढी सुदृढ हुने अपेक्षा लिनुलाई स्वाभाविक मान्नुपर्छ । तर नेपाल भारतबीचको सम्बन्ध सामान्य नागरिकले अपेक्षा गरेअनुरूप आत्मीय एवं सुदृढ बन्न सकेको छैन । यसका पछाडि धेरै विषय जिम्मेवार छन् । नेपाल र भारतबीचको सम्बन्धको कुरा गर्दा, यो दुवै मुलुकले राष्ट्रिय राज्यको स्वरूप ग्रहण गर्नुभन्दा पहिल्यै कायम रहेको पाइन्छ । भारतीय राज्यहरू त्यहाँका स्थानीय शासकहरूद्वारा शासित रहँदा दुवै देशबीच जुन खाले आत्मीय सम्बन्ध थियो, भारत विदेशी शासकहरूद्वारा शासित हुन लागेपछि सो स्तरको सम्बन्ध कायम रहन सकेन । कारण त्यसअघि दुवै देशबीच सम्बन्धको आधार राजनीतिकभन्दा सामाजिक एवं सांस्कृतिक रहेको थियो । अर्थात् त्यतिबेला जनस्तरको सम्बन्ध थियो । तर भारतमा मुगल एवं ब्रिटिस साम्राज्यको स्थापनापछि भने दुवै देशबीचको सम्बन्ध बढी राजनीतिक हुन पुग्यो । जसको पछाडिको मूल ध्येय राजनीतिक प्रभाव एवं राज्य विस्तार रह्यो । यसक्रममा मुगल एवं ब्रिटिस शासकहरूले नेपालमाथि पटकपटक आक्रमण गरे । अन्ततः नेपालअंग्रेज युद्धपश्चात् नेपालमाथि सन् १८१६ मा अपमानजनक सुगौली सन्धि लाद्ने कार्य भयो । यस प्रकार सुगौली सन्धिको समयदेखि असमान र अपमानजनक स्वरूप ग्रहण गरेको नेपालभारत सम्बन्धले अद्यापि सोभन्दा उत्कृष्ट स्वरूप ग्रहण गर्न सकेको छैन । यसो हुनुको मूल कारण ब्रिटिस उपनिवेशबाट स्वतन्त्रता प्राप्त गरेको ६९ वर्ष बितिसक्दा पनि भारतीय शासक एवं प्रशासकहरू औपनिवेशिक शासकीय संस्कार एवं मानसिकताबाट मुक्त हुन नसक्नु रहेको पाइन्छ । भारतीय शासकहरूले यतिबेला आफ्ना दक्षिण एसियाली छिमेकी राष्ट्रहरूप्रति गर्ने गरेको व्यवहार हेर्दा भारतले बेलायती साम्राज्यबाट स्वतन्त्रता प्राप्त गरेको भन्नेमा विश्वास हुँदैन । यसविपरीत भारत साम्राज्यवादी संस्कारबाट झन् आक्रान्त हुन पुगेको पाइन्छ । फरक केमा मात्र देख्न सकिन्छ भने सन् १९४७ अघि भारत आफू बेलायतको उपनिवेश थियो, १९४७ पछि उसले ब्रिटिस साम्राज्यवादको उत्तराधिकार ग्रहण गर्न पुगेको छ । जुन उत्तराधिकार पछ्याउँदै सन् १९४७ को कथित स्वतन्त्रता प्राप्तिको क्रममा र त्यसपछि भारतले कैयन् स्वतन्त्र राष्ट्रहरूलाई आफूमा गाभ्ने कार्य गर्यो भने केही राष्ट्रहरूको आन्तरिक मामिलामा अनधिकृत एवं खुला हस्तक्षेप गर्ने गरेको छ । यतिबेला उक्त भारतीय रबैयाको सिकार भुटान र नेपाल भइरहेका छन् । त्यसैले भुटानभारत एवं नेपालभारतबीचको सम्बन्धलाई उल्लिखित सन्दर्भमा हेर्नुपर्ने हुन्छ । भारतीय व्यवहार 'सुकि दे गाँड होइन, थपि दे गाँड' को रूपमा प्रकट हुने गरेको छ । ऊ समस्या समाधानमा होइन, तिनलाई बल्झाउनमा जोड दिन्छ । तर पनि हामीसँग दुवै देशबीचको सम्बन्ध सुधारमा जोड दिनुको विकल्प छैन । जुन कुरा गैरजिम्मेवार एवं दलालीपूर्ण कार्यबाट नभई सफल कूटनीतिको माध्यमबाट मात्र सम्भव हुन सक्छ । हुन त नेपाल भारतबीचको (नव) औपनिवेशिक सम्बन्ध केलाउँदा भारतको साम्राज्यवादी (साम्राज्यवादी यस अर्थमा कि भारतले आफूलाई बेलायती साम्राज्यवादको सक्षम उत्तराधिकारीका रूपमा प्रस्तुत गर्न रुचाउँछ) रबैयालाई मात्र दोष दिनु उचित हुने छैन । यसो किनभने भारतको नेपालमाथिको हस्तक्षेपकारी भूमिकालाई भारतीय सरकारको व्यवहारले जत्तिकै नेपाल सरकार एवं राजनीतिक दलका नेताहरूको सत्तालोलुप अनि राष्ट्रघाती व्यवहारले बल पुर्याएको छ । यस क्रममा ब्रिटिस इन्डियासँग एक किसिमको दूरी कायम गरेको राणाशासनलाई मिल्काएपछि स्थापित 'जनताको' सरकारले सरकारमै भारत सरकारको प्रतिनिधि राख्ने व्यवस्थालाई स्विकार्नु र पुनः २०४६ र २०६३ सालका जनआन्दोलनहरूद्वारा स्थापित 'प्रजातन्त्र' र 'लोकतन्त्र' अन्तर्गतका सरकारहरू नेपालस्थित भारतीय दूतावासको पहलकदमीमा भारतको इच्छाअनुसार गठन, सञ्चालन र विघटन हुने अवस्था सिर्जना हुन पुगेको कुरालाई गम्भीरतापूर्वक लिनुपर्छ । यसरी नेपालमा स्थापित सरकार एवं राजनीतिक दलहरूले नै आत्मसमर्पणवादी नीति लिने भएपछि तिनीहरूमाथि हैकम चलाउने भारतीय व्यवहारलाई मात्रै आलोचना एवं विरोध गरेर के हुन सक्छ र भन्ने प्रश्न उठ्नु स्वाभाविकै हुन्छ । तर पनि आम जनता राष्ट्रिय स्वाभिमानको पक्षमा रहेकाले राष्ट्रिय स्वाभिमान कायम रहेको कुरा कदापि भुल्नु हुँदैन । नेपालका सरकारहरू एवं राजनीतिक नेतृत्वको आत्मसमर्पणवादी नीति र व्यवहारलाई परख गर्न धेरै परि श्रम गर्नु पर्दैन । यो हाम्रो नेतृत्वले भारतप्रति र भारतीयहरूले हाम्रो नेतृत्वसँग गर्ने व्यवहारबाट प्रस्ट हुन जान्छ । यो प्रकट विषय हो, नेपालका राजनीतिक नेताहरू भारतीय नेतृत्वसँग एउटा सार्वभौम मुलुकको प्रतिनिधिले जस्तो व्यवहार गर्ने र राष्ट्रिय सवालहरू उठाउनेसम्म गर्दैनन् । उनीहरूले भारतीय नेता, प्रशासक एवं राजदूतहरूसँग आफ्ना छोराछोरीलाई छात्रवृत्ति, उपचार र बढीमा आफ्नो निर्वाचन क्षेत्रमा धारा (हातेकल), कल्भर्ट निर्माण गरिदिने जस्ता माग गर्छन् । कहाँसम्म भने नेपालमै आफ्ना छोराछोरी एवं आफन्तहरूलाई नियुक्ति र सरकारमा आफूलाई समावेश गर्नुपर्ने जस्ता विषय पनि भारतीयहरूसमक्ष राख्ने गर्दछन् । यसरी आफ्नो हैसियत बिर्सेर तल्लो स्तरमा उत्रनेप्रति भारतीय व्यवहार कस्तो होला ? यस सन्दर्भमा बढी प्रमाणको आवश्यकता छैन । केही दिनअघि मात्र भारतको नीति निर्माण तहमा प्रभाव पार्न सक्ने ठानिएका नेपालभारत सम्बन्धबारे विज्ञ एकजना भारतीय भारतको विश्वास प्राप्त एकजना सांसदसहित प्रधानमन्त्री कार्यालय पुगी केही राष्ट्रिय सवाललाई लिएर प्रधानमन्त्रीलाई दबाब दिने र तर्साउने कार्य गरेको कुरा र अख्तियारका प्रमुख आयुक्तविरुद्ध महाभियोग प्रकरणका सम्बन्धमा भारतीय राजदूतको नांगो प्रस्तुतिबाट उक्त कुरा प्रस्ट हुन जान्छ । उल्लिखित पृष्ठभूमि र परिवेशमा भइरहेको भारतीय राष्ट्रपतिको नेपाल भ्रमणले नेपालभारत सम्बन्धलाई कस्तो गति देला भन्ने सम्बन्धमा धारणा बनाउन दुवै देशबीच लामो समयदेखि विवादको रूपमा रहेका र हाल देखा परेका विषयवस्तुबारे उल्लेख गर्नु आवश्यक हुन्छ । यतिबेला नेपालभारतबीच सीमा विवाद, सन् २०५० को सन्धिको पुनरावलोकन (वा खारेजी ? ), सुरक्षा सरोकार, नेपालमा भारत सरकारद्वारा सञ्चालित एवं सञ्चालन गर्ने भनिएका परियोजनाहरूको भविष्य र नेपाली जनजीवन अस्तव्यस्त तुल्याउने गरी भारतीयहरूद्वारा सीमा क्षेत्रमा निर्माण गरिएका संरचनाहरू जस्ता लामो समयदेखि कायम विषय छन् । यीबाहेक केही नयाँ विषय, जस्तै नेपालको वर्तमान संविधानबारे भारत सरकारको नकारात्मक धारणा, संविधानकै विषयलाई लिएर भारत सरकारद्वारा पृष्ठपोषण गरिएको मधेस आन्दोलन, मधेस आन्दोलनलाई बल पुर्याउन अन्तर्राष्ट्रिय कानुनविपरीत भारतले नेपालविरुद्ध गरेको नाकाबन्दी, नेपालमा बस्ने भारतीयहरूलाई नागरिकसरह व्यवहार गरिनुपर्छ भनी भारतद्वारा उठाइएको आवाज र वार्षिक पर्वहरू मनाउन भारतबाट स्वदेश फर्कने नेपालीलाई भारतीय सीमा चौकीहरूमा गरिने दुव्र्यवहार जस्ता विषय छन् । जुन विषयहरूको समाधान नेपालभारत सम्बन्धलाई सुदृढ तुल्याउन नभई स्वाभाविक गति दिनको लागि मात्र पनि आवश्यक छ । तर भारतीय व्यवहार 'सुकि दे गाँड होइन, थपि दे गाँड' को रूपमा प्रकट हुने गरेको छ । ऊ समस्या समाधानमा होइन, तिनलाई बल्झाउनमा जोड दिन्छ । तर पनि हामीसँग दुवै देशबीचको सम्बन्ध सुधारमा जोड दिनुको विकल्प छैन । जुन कुरा गैरजिम्मेवार एवं दलालीपूर्ण कार्यबाट नभई सफल कूटनीतिको माध्यमबाट मात्र सम्भव हुन सक्छ । निश्चय पनि यी दुवैखाले विषयको शान्तिपूर्ण एवं तर्कपूर्ण हल निकाल्ने मार्गप्रशस्त गरियो र दुवै देशबीचको सम्बन्धलाई समानता, पारस्परिकता एवं सौहार्दताको आधारमा परिचालन गर्ने कुरोमा सहमत हुन सकियो भने राष्ट्रपति मुखर्जीको भ्रमणले केही सकारात्मक परिणामहरू ल्याएको मानिनेछ । यसो नभएर भारतीय राष्ट्रपतिले केही सहयोगको आश्वासन र आफ्नै पहलमा सम्पन्न बाह्रबुँदे समझदारी (जसले नेपालको राष्ट्रियता एवं सार्वभौमसत्ता कमजोर तुल्याउने काम गरेको छ) ले सिर्जना गरेको विद्यमान संकट समाधान गर्न उक्त समझदारीका पक्षहरू मिल्नुपर्ने र संविधान संशोधन गरेर देशलाई निकास दिनुपर्नेमा जोड दिए भने यसले मुलुकलाई थप संकटग्रस्त तुल्याउनेछ । जहाँसम्म यही कुराको बढी सम्भावना देखिन्छ । त्यसो कुन आधारमा भने पहिलो भारतमा सेरेमोनियल राष्ट्रपतिले कार्यकारी प्रधानमन्त्रीको चाहनाविपरीत दुई देशबीचको सम्बन्धलाई नयाँ गति दिन सक्ने सम्भावना रहँदैन । दोस्रो राष्ट्रपतिले प्रधानमन्त्री मोदीभन्दा भिन्न दलको प्रतिनिधित्व गर्दछन् । त्यसैले राष्ट्रपतिद्वारा कुनै सकारात्मक पहल भइदिए पनि त्यसलाई सरकारले स्वीकार गर्दछ भन्ने छैन । तेस्रो परराष्ट्र नीति एवं राष्ट्रिय स्वार्थको मामिलामा भारतीय दल एवं राष्ट्रिय व्यक्तित्वहरू बीच धारणागत भिन्नता पाइँदैन । चौथो राष्ट्रपतिले छोटै समयमा आफ्नो कार्यकाल पूरा गर्दैछन् । पाँचौं राष्ट्रपति स्वयंद्वारा व्यवस्थापन गरिएको बाह्रबुँदे समझदारीको मार्गचित्रविरुद्ध कदापि जान चाहने छैनन् । यस प्रकार भारतीय राष्ट्रपति मुखर्जीको जारी नेपाल भ्रमणले औपचारिकताको निर्वाहभन्दा बढी कुनै सकारात्मक परिणाम ल्याउने अपेक्षा राख्ने ठाउँ देखिँदैन । यो भ्रमण नेपालको स्वतन्त्र एवं सन्तुलित विदेश नीतिलाई थप कमजोर तुल्याउने कारण नबनोस् । स्वाभिमानी नेपालीले चिन्ता गर्नुपर्ने विषय यति मात्र हो । झन्डै आफ्नो राजनीतिक जीवनको उत्तरार्धमा प्रवेश गरेका मुखर्जीले भूकम्प जस्तो प्राकृतिक विपद्ले संकटमा परेको छिमेकीमाथि नाकाबन्दीद्वारा थप संकट थोपर्ने अर्का छिमेकी कस्तो खाले मित्र हुन सक्छ ? अनि त्यस्तो मित्रबाट कस्तो अपेक्षा गर्न सकिन्छ भन्ने प्रश्नको जवाफ खोज्नेतर्फ मात्र ध्यान केन्द्रित गरिदिए नेपालभारत सम्बन्धमा रहेका बाधा पहिल्याउन र सत्यसँग साक्षात्कार गर्न सक्ने थिए । आशा गरौं, मुखर्जीले पहिले यो सत्यलाई आफैं बुझ्ने अनि आफ्नाहरूलाई समेत बुझाउन प्रयत्न गर्नेछन् । यति मात्रले नेपालभारत सम्बन्धलाई नयाँ उचाइमा पुर्याउनेछ ।"
समृद्धिमा आर्थिक कूटनीति,"आन्तरिक विकासको लागि कुनै न कुनै रूपमा बाह्य साथ चाहिने निक्र्योल गरेर तत्कालीन राजा राजेन्द्रले जैसी कोठा' स्थापना गरी विदेश सम्बन्ध सञ्चालनको पहल थालेका थिए, जसले तिब्बत र चीन हेर्ने गर्दथ्यो । भीमसेन थापा र रणबहादुर शाहले भारत मामिला हेर्ने गरी मुन्सी खाना' स्थापना गरे । यसै अवधि हाराहारीमा ब्रिटिसभारतसँग नेपालको एक तहको औपचारिक सम्बन्ध गाँसिएको भए पनि सन् १९३४ मा बेलायतमा नेपालले दूतावाससरहको कार्यालय स्थापना गरेपछि मात्रै बाह्य जगत्सँगको कूटनीतिक अभ्यासमा नेपाल औपचारिक बामे सर्न थालेको हो । सन् १८१६ मा पहिलोपटक बेलायतसँग कूटनीतिक' सम्बन्ध स्थापित भएयता २०१६ को अक्टोबरसम्म आइपुग्दा नेपालले कूटनीतिक सम्बन्ध कायम गरेको मुलुकको संख्या १४४ पुगिसकेको छ । भलै, नेपालले अभ्यास गर्दै आएको कूटनीतिक शैली, ढाँचा र ढर्रामा खासै बदलाब भने आउन सकेको छैन । आज पनि उस्तै फितलो, उस्तै अपरिपक्व र उस्तै अस्थिर छ नेपालको कूटनीतिक अभ्यास, जति प्रारम्भिक चरणमा थियो । किनभने नेपालको कूटनीतिक अभ्यासलाई निर्देश गर्ने स्थिर राष्ट्रिय अडानसहितको ठोस विदेश नीति नै छैन । नेपालको विदेश नीति राजनीतिक दलको नेतृत्व र उसको दलका राजनीतिक एजेन्डा, सम्बन्धित मुलुकसँगको आपसी सम्बन्ध र झुकावमा निर्भर छ । आन्तरिक राजनीतिमा हाबी हुने राजनीतिक नेतृत्वको सत्ता प्राप्तिको मोहको वरिपरि नेपालको विदेश नीति घिस्रिँदै र प्रभावित हुँदै आएको छ । त्यसो त, नेपालमा विकासको मुद्दालाई आन्तरिक राजनीतिले ओझेलमा पार्दै आएको नजिर स्थापित छ । भलै सन् १९५० को राजनीतिक परिवर्तनपछि नेपालमा आर्थिक विकासको लागि पहल गरिनुपर्छ भन्ने राजनीतिक मान्यताको धेरथोर विकास भएको भने देखिन्छ । फलतः वैदेशिक लगानीको आवश्यकता महसुस गरियो र आर्थिक कूटनीतितर्फ राज्यले पहल थाल्यो पनि । तर कूटनीतिको आर्थिक आयामलाई आक्रमक तवरबाट अवलम्बन गरेर बाह्य लगानी भित्र्याउन भने सकेन । भनिहालौं सकेको भए सम्भवतः नेपालले दक्षिण एसियामै विकास मामिलामा एक खालको उचाइ हासिल गरिसकेको हुने थियो । समस्या कहाँनेर हो भने नेपालले अपनाएको आर्थिक कूटनीति खासमा विकास कूटनीति थिएन । कूटनीतिक अभ्यासमा (मगन्ते पाराका) सामान्य आर्थिक एजेन्डालाई समेटिएको मात्रै थियो । धेरथोर यहाँको विदेश नीतिभित्रको आर्थिक पाटोको मजबुतीकरण हुने क्रम जारी रहे पनि विकास कूटनीतिको लागि आर्थिक आयामलाई गतिशील बनाउन नसक्नुको पछाडि नेपालको लो प्रोफाइल डिप्लोमेसी' जिम्मेवार देखिन्छ । किनभने नेपालले कूटनीतिक मामिलामा न कहिल्यै अडान लिन सक्ने हैसियत निर्माण गर्यो न त कूटनीतिलाई परिपक्व बनाउने रणनीति नै अख्तियार गर्न सक्यो । क्षेत्रफलको हिसाबले देश सानो भए पनि परिपक्व कूटनीतिक अभ्यास गरेका मोनाको, तुभालु जस्ता थुप्रै मुलुक उदाहरणीय छन् । दुइटा विश्वयुद्ध र शीतयुद्धको समाप्तिपछि विश्व विकास मामिलामा बढी केन्द्रित छ । पछिल्ला दसकमा त क्षेत्रीय सवाल पनि आर्थिक कूटनीतिसँग गाँसिने गरेका छन्, तर नेपाल यसको अभ्यासमा धेरै पछाडि छोडिएको छ । हाइ लेभल टास्क फोर्स रिपोर्ट १९९६' ले नेपालको पारम्परिक ढर्रामा चलिरहेको कूटनीतिमा आर्थिक पक्षलाई जोड दिनुपर्ने सुझाएको थियो । यही सुझावअनुरूप केही संरचनात्मक परिवर्तन पनि गरियो कूटनीतिक पाटोमा । भलै क्षेत्रीय स्तरमा मात्रै नभई सिंगो भूमण्डलीय परिदृश्यमा नै नेपालको आर्थिक प्रदर्शन फितलो छ, उकासिने अवस्था सिर्जना भएको छैन । सन् २००६ मा गठित उच्चस्तरीय कार्यदलले विदेश नीतिको एक जब्बर हिस्साको रूपमा आर्थिक सम्बन्ध नै रहेको ठहर गर्यो र त्यहीअनुरूप सुधारका उपाय सुझायो पनि । जसअनुरूप कम्तीमा उत्पादनशील तरिकाबाट गैरआवासीय नेपालीलाई आर्थिक कूटनीतिको प्रवद्र्धनको लागि परिचालन गर्न सक्ने हो भने पनि नेपालले आर्थिक कूटनीतिको आयामलाई विकास कूटनीतिको रूपमा अग्रभूमीकरण गर्न सक्ने बाटो फराकिलो बन्न सक्छ । आजसम्मको अभ्यास हेर्ने हो भने आर्थिक कूटनीतिको रूपमा नेपालले अपनाउँदै आएको आर्थिक कूटनीतिको शैली नै पारम्परिक ढर्राको छ । त्यसैले पनि विकास कूटनीतिको तहमा नेपालले यसको अवलम्बन गर्नबाट चुकेको हो, हासिल गर्नुपर्ने जति लाभ पनि हासिल नभएको हो र लिन सकिने न्यूनतम रणनीतिक आर्थिक फाइदाबाट पनि नेपाल वञ्चित भएको हो । अहिलेको मौजुदा लो प्रोफाइल डिप्लोमेसी' ले विकास कूटनीति अवलम्बन गर्न सकस हुन्छ । यसको लागि हाइ प्रोफाइल डिप्लोमेसी' अवलम्बन गर्नेतर्फको बाटो फराकिलो तुल्याउने हैसियत निर्माणको लागि नेपालले युद्धस्तरमा कार्यारम्भ गर्नु जरुरी छ । सन् २००४ अप्रिल २३ मा विश्व व्यापार संगठनको सदस्यता पाएपछि नेपालले आर्थिक कूटनीतिको आयामलाई रफ्तारीकरण गर्ने अवसर त पाएको थियो, भलै त्यसको उत्पादनशील लाभ हासिल गर्न भने सकेन । पछिल्लो आर्थिक सर्वेक्षणको आँकडाले नेपालको व्यापार घाटा चुलिँदै गएको मात्रै देखाएको छैन, बाह्य व्यापारको दायरासमेत साघुरिँदै आएको देखाएको छ । नेपालको द्विपक्षीय मात्रै होइन, बहुपक्षीय व्यापारको अवस्था नाजुक देखिन्छ । पछिल्लो दसकको तथ्यांक नै हेर्ने हो भने पनि नेपालमा भित्रिनुपर्ने जति वैदेशिक लगानी भित्रिन सकेको छैन । सगरमाथाको देश र बुद्धभूमिको रूपमा नेपाललाई बाह्य जगत्मा चिनाउन वा पर्यटकीय दृष्टिबाट यस क्षेत्रको आवश्यक प्रवद्र्धन नै पनि गर्न नसकेको यथार्थ हामीसामु छ । त्यसैले पनि यस अवस्थामा सामञ्जस्यता ल्याउन नेपालसँग रहेको विकल्प भनेको आर्थिक कूटनीतिका सबैजसो आयामलाई सशक्त पारेर विकास कूटनीतिको परिपक्व आधार निर्माण र आकार ग्रहण गर्नु हो । भूकम्पपछिको पुनर्निर्माणको चरणमा रहेको द्वन्द्वोत्तर मुलुक नेपाल राजनीतिक रूपले अद्यापि तरल नै छ । पर्याप्त विकास सहायता मात्रै होइन, बाह्य प्रविधि र पूँजीको जरुरत पनि त्यही अनुपातमा छ । त्यसो त नेपालको निर्यात व्यापार बढाउन सकिने आधार नभएका होइनन्, तैपनि देशको राजनीतिक अस्पष्टताका बीच त्यसको ग्राफ' खस्किँदो छ । औद्योगिक विकासको जीर्ण अवस्थालाई उकास्ने यन्त्र अत्याधुनिक प्रविधि हस्तान्तरण हो, जुन आशालाग्दो छैन । आर्थिक कूटनीतिको माध्यमबाट नेपालको कृषिको आधुनिकीकरणदेखि आवश्यक लगानीको परिपूर्ति गर्न सक्ने मनग्गे आधार छन् । तर पनि मुलुक धानकै मामिलामा पनि भारतकै मुख ताक्नुपर्ने विडम्बनापूर्ण अवस्था देखिन्छ । यस्तो अवस्थामा आर्थिक कूटनीतिको दायरालाई थप फराकिलो पार्दै विकास कूटनीतिको अवस्था हासिल गर्न सक्ने हो भने बाह्य जगत्मा मुलुकको समग्र आर्थिक तथा वाणिज्य क्षेत्रको यथार्थ जानकारी गराएर आवश्यक लगानी भित्र्याउन सकिने आधार निर्माण हुन सक्छ । त्यस्तो विकास कूटनीतिले आन्तरिक स्रोतसाधन तथा क्षमताको सवालमा प्रस्ट चित्र कोरिदिन सक्ने अख्तियारी बोक्न सक्छ । अर्कोतर्फ नेपालमा अथाह जलभण्डार छ । अन्य प्राकृतिक स्रोतसाधनमा पनि मुलुक त्यति गरिब छैन । तर फितलो आर्थिक कूटनीतिकै कारण पूँजीको आकर्षण नभएकाले नै नेपालको गरिबीको दुश्चक्र यथावत् रहने गरेको आकडा बेलाबेला विश्व बैंकले सार्वजनिक गर्ने प्रतिवेदनलगायतमा आउने गरेका हुन् । नेपालको आर्थिक कूटनीतिक पाटोलाई मजबुत तुल्याउने आधारका रूपमा रहेका कानुनी प्रावधान विश्व आर्थिक मञ्चमा अब्बल प्रकार्य गर्न सक्ने गरी सामयिक पुनरावलोकन गरिन अबेर भइसकेको छ । त्यसो त आर्थिक कूटनीति प्रवद्र्धन गर्ने निकायलाई जनशक्तिसम्पन्न बनाउन पनि जरुरी छ । अन्तर्राष्ट्रिय फोरममा नेपालको आर्थिक कूटनीतिलाई प्रवद्र्धन गर्न सक्ने गरी नेपालले अपनाएको विदेश नीतिमा एकरुपता ल्याउन पनि अनिवार्य सर्त हो । पछिल्लो समय नेपाल सहायता समूह, नेपाल विकास मञ्च जस्ता निकायको रफ्तार बढाउन जरुरी देखिएको मात्रै छैन, त्यस्ता संयन्त्रको क्षमता विस्तारको लागि नीतिगत शून्यता आउन दिन पनि हुँदैन । मूलधारको कूटनीतिक अभ्यासको सुदृढीकरणबाहेक सार्वजनिकनिजी साझेदारीको सहायतामा विदेशस्थित नेपाली दूतावासको भूमिकाको आयतनलाई बढावा दिनु वैज्ञानिक हुन्छ किनभने राजनीतिक दल वा राजनीतिक नेतापिच्छेका विदेश नीतिले नेपालको कूटनीतिक हैसियतलाई निम्नकोटीको बनाइदिएको छ । नेपालको परराष्ट्र मन्त्रालयको कर्मचारीको संरचनालाई आर्थिक कूटनीतिलाई आधुनिक उचाइ दिन सक्ने गरी अभिमुखीकरण तथा अन्य तालिमको माध्यमबाट क्षमताशील तुल्याउनु सरकारको सबैभन्दा भीमकाय चुनौतीको रूपमा रहेको देखिन्छ । पछिल्लो समय भूराजनीतिक मुद्दाको समानान्तरीय हैसियतमा भूआर्थिक मुद्दाले जरा फिँजाएको छ । सँगै अर्को यथार्थ के पनि हो भने नेपाल दुई महाशक्ति अर्थतन्त्रबीचमा रहेको मुलुक हो । यसको खास असरको मूल्यांकन पनि जरुरी देखिन्छ । मौजुदा अवस्थामा नेपालको आर्थिक कूटनीतिलाई चुस्त पार्न स्थापित बहुपक्षीय आर्थिक मामिला महाशाखादेखि नेपाल विकास मञ्चको भूमिकाको आयतन फराकिलो पार्नुपर्ने देखिन्छ । त्यसो त परराष्ट्र मामिला अध्ययन प्रतिष्ठान जस्ता निकायलाई थप सक्रिय तुल्याउन पनि विलम्ब भइसक्यो । विकास कूटनीतितर्फ सक्रिय हुनुको सट्टा आर्थिक कूटनीतिमै पनि पारम्परिक अवधारणालाई आत्मसात गरेको नेपालले त्यसको समयसापेक्ष बोध गर्नु जरुरी छ । विदेश नीतिको एक जब्बर हिस्साको रूपमा आर्थिक पक्षलाई आत्मसात गर्न सक्ने हो भने मात्रै आर्थिक कूटनीतिको जरो बलियो बन्ने अवस्था रहन्छ । राजनीतिक राज्य दर्शनमा मुलुकको शासन व्यवस्था सबलीकरणको लागि आर्थिक कूटनीति पनि सहायक बन्न सक्ने परिस्थिति निर्माण हुन्छ । सन् २०२२ सम्म नेपालले विकासशील मुलुकको सूचीमा आफू दर्ज गराउने जुन दीर्घकालीन सोच बोकेको छ, त्यसको लागि पनि नेपालले विकास कूटनीति अवलम्बन गर्नुको विकल्प छैन । किनभने सामाजिक विकासको लागि पनि आर्थिक कूटनीतिको मजबुतीकरण जरुरी बनिसकेको सन्दर्भमा आर्थिक हित प्रवद्र्धनको लागि त यो अनिवार्य सर्त नै हो । तर नेपालले आफ्नो कूटनीतिक पफर्मेन्स' लाई कम्पिटेन्ट' बनाउन सक्नुपर्छ, अन्यथा विकास कूटनीतिलाई अवलम्बन गर्न हम्मे पर्छ । अहिलेको मौजुदा लो प्रोफाइल डिप्लोमेसी' ले विकास कूटनीति अवलम्बन गर्न सकस हुन्छ । यसको लागि हाइ प्रोफाइल डिप्लोमेसी' अवलम्बन गर्नेतर्फको बाटो फराकिलो तुल्याउने हैसियत निर्माणको लागि नेपालले युद्धस्तरमा कार्यारम्भ गर्नु जरुरी छ ।"
लोकमान प्रकरण र रसातलका खेलहरु,"आधुनिक प्रजातन्त्रिक राज्यका संवैधानिक व्यवस्थाअन्तर्गतका अंगहरूको दायित्व आआफ्नो क्षेत्राधिकारबाट सुशासनमा सघाउनु हो । तिनीहरूले आआफ्नो दायित्व निर्वाह गर्दा एकअर्काको काममा सहयोग, सुपरिवेक्षण र आवश्यक नियन्त्रण गर्छन् । यसले प्रजातान्त्रिक व्यवस्थालाई बलियो, उत्तरदायी र प्रगतिशील बनाउँछ । अख्तियार दुरूपयोग अनुसन्धान आयोग प्रजातान्त्रिक राज्यको आधुनिक अवधारणाबाटै निर्मित अंग हो । राज्य सञ्चालनमा पारदर्शिता र उत्तरदायित्व स्थापित गर्ने कार्यकारी अधिकार सायद सबैभन्दा बढी यही निकायमा छ । त्यसैले अख्तियार लाग्यो भने' भन्ने खालको एक किसिमको डर राज्यका सबैखाले तप्कामा रहनु नै पर्छ र प्रजातन्त्रोत्तर कालमा यो किसिमले कायमै छ । हुन त कागजमा कायम भएको व्यवस्थाले नभएर राज्यद्वारा खटिने कर्मचारीबाटै काम हुने हो, नीतिनिर्माताकै इरादामा निर्भर रहने हो । तर पनि एउटा सुदृढ व्यवस्थाले के भिन्नता राख्छ भने यो जुनसुकै बेला लोककल्याणको लागि काममा आउन सक्छ । नेपालको प्रजातन्त्रकालीन संवैधानिक र कानुनी व्यवस्थामा खोट लगाउने ठूला ठाउँ छैनन् । हामीले संसारमा अभ्यास भइरहेका प्रजातन्त्रकै गुदीरूपी तत्वहरूलाई समयअनुसार संवैधानिक विकासका क्रममा समेट्दै नै गइरहेका छौं । तेस्रो विश्वले औसतमा भोगिरहेकै शासनजन्य कमजोरी नै हाम्रो विकासका वाधक हुन् । नितान्त स्थानीय तवरका सामाजिक, सांस्कृतिक, आर्थिक र राजनीतिक समस्याले ती वाधकलाई हाम्रो सन्दर्भमा थप जटिल बनाएका हुन् । सुशासनलाई बलियो पारी अगाडि बढाउने हो भने हाम्रो विकासको गति अन्य समाजका तुलनामा झन् छिटो हुन सक्छ । तर विडम्बना के छ भने हामीले त्यसको लागि आधारभूत वातावरण नै निर्माण गर्न सकेका छैनौं । शासकीय संरचनाहरूलाई पंगु बनाउने, त्यसको लागि विदेश स्वार्थहरूबाट समेत परिचालित हुने अभ्यास राजनीतिक स्तरमा रोक्न सकेका छैनौं । यसको चोटिलो उदाहरण अहिले चालू अख्तियार प्रकरण हो । अख्तियार प्रमुख लोकमानसिंह कार्कीमाथि महाअभियोग प्रस्ताव यतिखेर संसदीय प्रक्रियामा चढिसकेको छ । नेपाल कांग्रेस यस विषयमा आन्तरिक छलफलमै व्यस्त छ । उसको निष्कर्षले यो प्रक्रियाको भविष्य निर्धारण हुने एउटा पक्ष हो । त्यसबाहेक सर्वोच्च अदालतमा यससम्बन्धी मुद्दा विचाराधीन छ । लोकमान जनमत र प्रजातन्त्र स्विकार्ने पृष्ठभूमिका मानिस थिएनन् । अदालतलाई समेत भत्काउँछु भन्ने दुस्साहस लोकमानमा भर्ने काम हाम्रै नेताले गरेका हुन् । नेपालको कमजोर दलीय राजनीतिक धरातलमा रहस्यमय पृष्ठभूमिबाट शक्तिशाली संवैधानिक पदमा पुगेका लोकमानविरुद्ध यतिबेला मुलुकको कार्यपालिका, न्यायपालिका र व्यवस्थापिका एकैपटक खनिएका छन् । उनी सीधै र सहजै बच्ने कुनै गणित कतैको क्षितिजमा नदेखिए पनि रसातलका खेलहरू पनि बन्द होलान् भन्न सकिन्न । उनलाई सकेसम्म राजीनामा गराउने मेसो बनाउन खोजिएको प्रस्ट बुझ्न सकिन्छ । नेपालका राजनीतिलाई सधैं आकस्मिक अवतरण गराउनुपर्ने बेठेगानको विमान बनाउने अभ्यासमा सबैभन्दा बढी दलहरू प्रयोग हुन्छन् । यतिखेर पनि त्यही यत्न भइरहेको छ । लोकमानविरुद्धको महाअभियोगको विषय विशुद्ध प्रजातान्त्रिक प्रक्रिया हो । उनको कार्यशैली र आचरणले मुलुक एकखाले भासमा परेकै हो । सारा राज्यसंयन्त्रमा उनले नितान्त व्यक्तिगत आग्रहबाट प्रेरित आतंकको अवस्था सृजना गरे । कोही कुर्सीमा बसेर यथोचित कागजमा सही गर्नसमेत नमान्ने परिस्थिति उनले नै निर्माण गरेका हुन् । भ्रष्टाचार नियन्त्रण गर्ने अभिभारा बोकेको निकायकै संरक्षणमा भ्रष्टाचार मौलाएको प्रस्ट भइसकेको छ । ठूला आयोजनामा हात हालेर भित्री अभीष्ट पूरा गर्ने, कार्य क्षेत्र मिचेर निर्देशन दिने र त्यो नगर्दा प्रतिशोधपूर्ण कारबाही अगाडि बढाउने जस्ता तमाम गतिविधि एउटा व्यक्तिको चाहना र लहडमा निरन्तर रह्यो । जनताको बलिदानीबाट आएको लोकतान्त्रिक राज्यमा एउटा व्यक्ति यतिसम्म हावी हुने, उनको चाकडीमा दलहरू अभ्यस्त हुने अस्वाभाविक अवस्था देखियो । महिनौं, वर्षौ यो रीत चलेर एक्कासि दलहरू लोकमानलाई डाइनोसरसरह मानेर घेराबन्दीमा जानु फेरि अर्को अनौठो घटनाक्रम हो । फेरि तीनै दलले बोकेर लोकमानलाई टंगालको गद्दीमा पुर्याएका हुन् । उनलाई त्यहाँबाट झार्न हुनसम्म सकस परेको छ । तर त्यो झार्ने उपक्रम पनि इमानदार देखिँदैन । हिजो नरम र निर्दोषहरू पर्दा दलहरू ढुक्क थिए ।अहिले भस्मासुरले आफैंलाई लखेटेपछि आपत् परेको हो । जसरी लोकमान एक्लै आफ्नो लहड (वा उद्देश्य) को चक्रवर्ती बन्न खोजे, उनलाई नियमन (निषेध नभनौं) गर्न उनको त्यो चेष्टाभन्दा बलियो आँट भएको मानिस आवश्यक थियो । जनताको दैलोमा जान जति जे गरे पनि लाज नमान्ने नेताहरूमा त्यो आँट अपेक्षित होइन । यो आँट न्यायालयभित्रबाट जुट्यो । न्यायालयलाई पनि समान शैलीमा नजरअन्दाज गर्दा लोकमान दुचेष्टाको शिखरमा रहिरहन नसक्ने भए । लोकमान एक पात्र मात्र हुन् । व्यक्तिका स्वभाव फरक हुन्छन्, त्यसअनुसारकै मती र गति बन्छ । व्यक्ति हावी भएका व्यवस्था टिकाउ हुँदैनन् । पद्धतिलाई आवश्यकता र विवेकले निर्देश गर्नुपर्ने ठाउँमा व्यक्तिका आकांक्षा प्रभावी हुँदा दुर्घटना अवश्यम्भावी छ । लोकमानरूपी पात्र प्राकृतिक कानुननिर्देशित गर्तमा फस्नु नै थियो । केही सवाल रात रहेर अग्राख पलाउने उखान चरितार्थ भए मात्र, नत्र लोकमान अब प्रमुख आयुक्त पदमा कुनै न कुनै तवरमा नरहने निश्चितप्राय देखिइसक्यो । तर केही सरोकार जनताको हकमा सम्बोधन गर्नु नै पर्छ । नभए नेपालको राजनीतिमा रावणका टाउका पलाइरहन्छन् । फेरि जनतामा त्यही निराशा मात्र पुनरावृत भइरहनुको विकल्प देखिँदैन । जनतासँग माफीः दलहरूले बुई चढाएर लोकमानलाई विराजमान गराए । उनलाई कताको कस्तो अनि साँढेजस्तो भनिरहँदा हामीले गल्ती गर्यौं भनेर जनतासँग क्षमायाचना गर्ने काम दलहरूले गर्ने कि नगर्ने ? क्षमायाचनाविना कसरी गल्ती सच्चिन्छ । लोकमान लोकसेवा पास भएर प्रमुख आयुक्त पक्कै भएका होइनन् । दलहरूबाट क्षमायाचना गराउन नागरिक समाज, सञ्चारजगत् र पेसागत बुद्धिजीवीको अगुवाइ जरुरी छ । माफी मागेर कसैको प्राण जानेवाला छैन । नेपालमा माफी माग्ने इमानदार संस्कृति नभएसम्म समाज परिवर्तनको सपना कोरा सावित हुने देखिन्छ । अदालतको निरूपणः लोकमानले संसद्ले बोलाउँदा नगएर एउटा दम्भ देखाउनु उनको दृष्टिमा स्वाभाविक थियो । किनकि त्यही संसद्का ठेक्कापट्टा गर्नेहरू कुत्सित लोभमा फसे र उनलाई सिफारिस गर्न पुगे । लोकमान जनमत र प्रजातन्त्र स्विकार्ने पृष्ठभूमिका मानिस थिएनन् । अदालतलाई समेत भत्काउँछु भन्ने दुस्साहस लोकमानमा भर्ने काम हाम्रै नेताले गरेका हुन् । भारतबाट फर्केर आएर लोकमानसँग कुरा मिलिसक्यो भन्ने प्रधानमन्त्री नै अहिले महाअभियोगको अगुवा बन्नुपरेको स्थिति छ । लोकमानलाई ल्याएपछि न ओली, माधव अनसन बसे न कोइराला, देउवाले रोदन गरे । अदालतले आफ्नो निष्ठाको ख्याल नगरेको भए सबै नेताको गुहार एकाकार बन्ने स्थिति आउने थिएन । अदालतले आफ्नो सम्मान नगर्ने पक्षलाई उन्मुक्ति दिन सक्दैन । मुलुकलाई नै तामेलीको प्रपञ्चमा हल्लाउँछु भन्ने कविलाकालीन रबैया अदालतले सहने कुरै होइन । त्यसैले यो प्रकरणमा अदालतबाट हुने निरूपण सबैभन्दा प्रतीक्षाको विषय हो । छिमेकी भूमिकाः छिमेकको गरिमा हाम्रो सनातन संस्कृतिमा अदम्य छ । अरू कुरा के कसो, छिमेक साट्न मिल्दैन भन्ने हाम्रो जनजिब्रोको भनाइ कम्ता सारगर्भित छैन । छिमेक भएर साँध धर्म निर्वाह गर्न नसक्नु दुर्भाग्यपूर्ण हो । दक्षिण छिमेक भारतमाथि नेपाललगायत साँधका सबैजसो देशले यो आरोप लगाउँदै आएका छन् । लोकमानको नियुक्तिमा छिमेकबाटै भूमिका खेलिएको अनुमान सबै खाले वृतमा भइरहेको छ । पर्दापछाडिका खेलहरूमा हाम्रा दलहरू सहजै पर्छन् भन्दैमा एउटा असल छिमेकीले त्यस्तो पनि गर्न सक्छ भनेर पत्याउनै मुस्किल छ । यो अपेक्षित होइन । यो हदसम्मको सूक्ष्म व्यवस्थापनको लोभले आफ्नै अहित गर्छ भन्ने तथ्य विद्वान् भारतीय नेताहरूले बुझेकै हुनुपर्छ । आम शिक्षाः लोकमान प्रकरणबाट एउटा परिघटनाको साक्षी भइयो भनेर मात्र ठान्ने गल्ती नेपाली जनताले सायद गर्ने छैनन् । नेपाली जनताले ऐनमौकामा गम्भीर राजनीतिक निर्णयहरू गरेका छन्, जसले गर्दा अपेक्षित परिवर्तन सम्भव भएको छ । अब जनताले नेताहरूबाट गरिएको प्रपञ्चलाई चिर्दै तिनका निर्णय मूल्याकन गर्ने आम परिपाटी बसाल्नुपर्छ । यसमा समाजमा वैचारिक नेतृत्व दिने पात्रहरूको महत्वपूर्ण भूमिका हुन्छ । नेपालमा संविधानसभाको चुनाव गराउन भनेर तत्कालीन प्रधानन्यायाधीशको नेतृत्वमा गठित सरकारले प्रमुख दललाई सहमत गराएर लोकमानलाई टंगालमा गद्दीनसीन गराएको न हो । लगत्तैको चुनावमा नेताहरूलाई यसबारे झाँको झार्न सायद समयकै कमी थियो । अब त यति चाँडै समय घर्केर १२ वर्षमा फर्कने खोलो चाँडै फर्किसक्यो ।"
लौहपुरुषको हेक्का नराख्नुको परिणाम,"नेपालमा मात्र होइन, विश्वका ठूलासाना सबै देशमा आफ्ना युगपुरुषलाई आदर गर्ने तर अनुशरण नगर्ने रोगले सताउने गरेको छ । कालान्तरमा जब उनीहरू अतीतका गल्तीप्रति पछुताउन थाल्छन्, तब धेरै ढिलो भइसकेको हुन्छ । नेपालका सन्दर्भमा गणेशमान सिंहका चेतावनीको महत्वको पहिचान समयमै गर्न नसकेकाले आर्थिक रूपमा देश कति पछाडि धकेलियो, त्यसको लेखाजोखा गर्ने फुर्सद कसैलाई मिलेको छैन । किनभने सबै आँखा चिम्लेर दौडेको दौड्यै छन् । कहाँ पुग्न दौड चलेको हो, उनीहरूलाई पनि थाहा छैन त्यसको गन्तव्य । अन्धाले हात्ती छामेर निकालेको निष्कर्ष दोहोर्याउँदै उनीहरूले दौड जारी राखेका छन् । यथार्थमा युगपुरुषका कालजयी चेतावनीप्रतिको उपेक्षाले हामी दिशाहीन बनेका हौं भन्ने चेत खुले पनि होस् खुल्न बाँकी छ । त्यसैले दौड जारी छ । नेपाल अहिले जुन युगमा छ, त्यो युगमा प्रवेश गर्ने ढोका २०४६ सालको ऐतिहासिक जनआन्दोलनको सफलताले खोलेको हो । गणेशमानको अतुलनीय त्याग, निरन्तरको संघर्ष र राष्ट्रप्रतिको निष्ठापूर्ण समर्पणपनबाट आर्जित सबैका निम्ति स्वीकार्य व्यक्तित्वका अभावमा त्यो आन्दोलनलाई अभूतपूर्व जनसमर्थन प्राप्त हुन सम्भव थिएन र सफलता पनि सहज हुने थिएन । त्यही आन्दोलनले ३० वर्षदेखि जमेर बसेको राजाको सक्रिय नेतृत्वको निर्दलीय पञ्चायत व्यवस्थाको कालो युगको अन्त्य भएर उदार प्रजातन्त्रको नयाँ युगको पुनस्र्थापना गरेकाले गणेशमानलाई युगपुरुष भनिएको हो । त्यो पदवी, उनको दाबीमा होइन, विश्व इतिहासले निर्धारित गरेको महान् व्यक्तित्वको मूल्यांकनको आधारमा नेपाली जनताबाट प्रदान गरिएको हो । बुद्धिजीवी तथा इतिहासकारले पनि जसको नेतृत्वमा युग परिवर्तन हुन्छ, उसको विशिष्ट योगदानको सम्मानस्वरूप त्यस्तो विशेषण प्रदान गर्ने विश्व परम्पराअनुरूप उनलाई युगपुरुषको उपाधि प्रदान गरेका हुन् । त्यस्ता युगपुरुषका कालजयी चेतावनीलाई व्यावहारिक राजनीतिका प्रमुख पात्रहरूका उपेक्षाबाट देश कसरी अन्त्यहीन अन्योलको सिकार बन्यो, त्यसको समीक्षा गर्न निकै ढिलाइ भइसकेको छ । गणेशमानको जन्मदिन भाइटीकाको भोलिपल्ट मनाइँदै आइएकाले यो प्रसंग स्मरण गरिएको हो । विश्व इतिहासकै यो विडम्बना रहिआएको छ कि आफ्ना युगान्तकारी नेताहरूलाई महान् घोषित गरी पूजाअर्चना गर्ने र त्यसपछि बिर्सिदिने । नेपाल र नेपालीले पनि त्यही गरे । गणेशमान भित्तामा लेखिएका अक्षर पढ्न सक्थे, त्यसैले राजनीतिको चाल देखेरै भविष्यमा त्यो कहाँ पुग्छ पहिल्यै बताइदिन्थे । अहिलेका नेताहरू आफूलाई दिएको होमवर्कबाहेक केही पढ्न सक्तैनन् । स्वाभाविक हो, उनीहरू भविष्यका के कुरा, भोलिको परिणामका बारेमा पनि आज बताउन समर्थ राख्दैनन् । जनताका आकांक्षा, राजनीतिक शक्तिका अकर्मण्यता र परिस्थितिको नाडी छाम्नसक्ने अद्भुत क्षमता थियो, गणेशमानमा । जनताका हक र अधिकार दिलाउने सवालमा मात्र होइन, उनीहरूले झेल्नुपरेका दैनन्दिन समस्याका सम्बन्धमा पनि उनीहरूले बोल्न नसकेर मनमै गुम्स्याएर राख्नुपरेका कथा र व्यथा उनी बुझ्थे । त्यसैले त उनीहरूले भन्न खोजेका तर लोभ र भयका कारणले मुख फोर्न नसकेका कुरा निर्धक्कसँग भनिदिन्थे । त्यसरी आफ्ना धुकधुकी छामेर तिनलाई वाणी प्रदान गरिदिने र जनताका मागप्रति सबैको ध्यान आकर्षित गराइदिने गणेशमानलाई उनीहरू आफ्ना वास्तविक वारिस ठान्थे । आफ्ना नेता मान्थे । त्यही कारण हो, उनी जे भन्थे, ती कुरा जनता ध्यान दिएर सुन्थे र पत्याउँथे पनि । अरू सबै नेता जनतालाई पुल्पुल्याउँथे मात्र, उनीहरूलाई गाली र विरोध गर्ने आँट र हिम्मत कसैमा थिएन । त्यसरी जनतालाई उनीहरूका गल्ती औंल्याएर ठाडै गाली गर्ने र हप्काउने हैसियत गणेशमानले मात्र राख्थे । कुन्नि कुन रसायनले जनता र उनलाई जोडेको थियो, त्यो त थाहा छैन तर उनीहरूका बीचमा अद्भुत तादात्म्य थियो, त्यो भने जगजाहेरै थियो । २०४६ सालको जनआन्दोलन अगाडि केही नेताहरूको असहमति र अवरोधको परवाह नगरेर उनले घोषणा गरेका थिए जनताका स्वतन्त्र आकांक्षालाई कुण्ठित तुल्याएर लादिएको निर्दलीय पञ्चायत व्यवस्था फाल्ने परिस्थिति परिपक्व बनिसकेको छ । यो वार कि पारको आन्दोलन हुनेछ । यसमा आफ्ना सन्ततिको सुन्दर भविष्यको अपेक्षा राख्ने कसैले पनि डिलमा बसेर तमासा हेर्ने अवकाश पाउने छैनन्, सबैजना सडकमा उत्रिनै पर्नेछ । नभन्दै उनको आह्वानमा जनता अघि लागे, नेताहरूले द्विविधा त्यागेर जनताका पछि लाग्नै पर्यो । जनता उठेपछि राजाको सक्रिय नेतृत्वको निर्दलीय व्यवस्थाको अन्त्य र प्रजातन्त्रको पुनस्र्थापना भएरै छोड्यो । त्यो युगान्तकारी सफलतापछि उनले भविष्यमा चाल्नुपर्ने कदमका तीन पक्षमाथि विशेष जोड दिएका थिए । पहिलो थियो जनताको महान् आन्दोलनबाट पुनस्र्थापित प्रजातन्त्रले सार्वभौमसत्ता नेपाली जनतामा हस्तान्तरण गरेको र त्यसलाई संस्थागत तुल्याउने संविधान पनि निर्माण भइसकेकाले राजनीतिक क्रान्ति सकियो, अब सबैले आर्थिक क्रान्तिमा लाग्नुपर्छ । उनले प्रस्ट र सबैले बुझ्ने शब्दमा भनेका थिए, आर्थिक क्रान्तिको टेवाविनाको राजनीतिक क्रान्ति टिकाउ हुँदैन । प्रजातन्त्र पुनस्र्थापनाको लागि सडकमा उत्रेका देशका जागरुक तरुण पुस्ताका पौरखी हातलाई काम दिनुको अर्थ हो राष्ट्र निर्माणमा उनीहरूका ऊर्जाको सदुपयोग गर्नु । तिनलाई विदेश पलायन हुनबाट रोकेर देशको उत्पादन प्रक्रियामा सरिक गराउँदै लैजानु भनेको मुलुकमा औद्योगिक विकासका निम्ति चाहिने पुँजी र श्रम शक्ति तयार पार्नु पनि हो । त्यसो गर्न चुक्यौं भने बेरोजगार युवा शक्तिलाई अधैर्य तुल्याउँछ र उनीहरूको निराशा र मोहभंगको अवस्थालाई कुनै पनि दुस्साहसीले दुरुपयोग गरेर गलत बाटोमा डोर्याउन सक्छ । त्यो खतराप्रति सबैले सचेत हुनैपर्छ । उनको दोस्रो चेतावनी थियो जातीय सन्तुलन हरहालतमा कायम राखिएन भने प्रजातन्त्रप्रति सबैमा अपनत्वको भावना पनि जागृत हुँदैन । धेरै जतजाति र भाषाभाषी भएको हाम्रो देशमा जातीय सद्भाव र एकता कायम राख्न भेदभाव र पक्षपातको अनुभूति कुनै हालतमा सिर्जना हुन दिनुहुन्न । त्यसले एक दिन विस्फोटक स्थिति निम्त्याउँछ । त्यसलाई रोक्न र प्रजातन्त्रमा सबैको आकांक्षाको सम्मान हुन्छ भन्ने प्रमाणित गरेर देखाउन राज्यले प्रदान गर्ने सबै प्रकारका अवसर देशका सबै जातजातिलाई उपलब्ध गराउनैपर्छ । एकदुई जातिले मात्र देश थाम्न सक्तैनन् । सबैलाई समेटिएन भने असन्तोषको ज्वाला भड्किनेछ । त्यो चेतावनीको उपेक्षाबाट उत्पन्न परिणाममाथि थप प्रकाश पारिरहन आवश्यक पर्दैन, किनभने ती सबै निकट अतीतका यथार्थ हुन् । तेस्रो राजनीतिमा नैतिकता र चरित्रप्रति सजग रहने आग्रह । राजनीति, सत्ता प्राप्तिको माध्यम मात्र होइन, सामाजिक तथा मानवीय अवस्था परिवर्तनको उच्चतम मापदण्ड पनि हो । लौहपुरुष गणेशमानको सुदीर्घ जीवनको कठोर तपस्या, तिनै मूल्य र मान्यता नेपाली समाजमा स्थापित तुल्याउने अभियानमा समर्पित थियो । त्यसैले उनको विश्वास थियो, राजनीतिमा नैतिकता र चरित्र भएन भने त्यो भीडतन्त्र र अवसरवादमा परिणत हुन्छ । त्यसले पार्टी, प्रजातन्त्र र सामाजिक परिवर्तनको महान् मिसनलाई सुरक्षित गन्तव्यमा पुर्याउन सक्दैन । उनले प्रधानमन्त्रीको पदको त्याग गरेर त्यही मान्यता स्थापित गर्न प्रोत्साहित गरेका थिए । उनले प्रजातन्त्र पुनस्र्थापनापछि वाचडगका रूपमा आफ्नो भूमिकालाई पुनर्परिभाषित गर्नुपरेको कारण पनि त्यही थियो । स्वतन्त्र, समुन्नत तथा स्वाभिमान नेपाल निर्माणको उनको सपनामा अराजक तथा गन्तव्यहीन राजनीतिको कुनै स्थान थिएन । हो, गणेशमान दार्शनिक अथवा चिन्तक थिएनन् । त्यसैले उनले आफ्ना विचार र व्यवहारलाई सैद्धान्तिक आकार प्रदान गर्ने चेष्टा पनि गरेनन् । उनी नेपाली जनताका नेता थिए । उनको आर्जन भनेको १९९७ सालको पहिलो जनविद्रोहदेखि २०५४ सालसम्मको अनवरत संघर्षबाट अर्जित अनुभव थियो । त्यसैको निचोड थियो आदर्श र चरित्रविनाको राजनीति देश र जनतालाई धोका हो । जसरी अन्धाले अर्को अन्धालाई सही दिशा देखाउन सक्दैन, त्यसैगरी सिद्धान्त र चरित्रहीन राजनीतिले पनि देश र जनतालाई दिशाबोध गराउन सक्दैन । उनका त्यस्ता हृदयस्पर्शी चेतावनीको मर्म र महत्वमाथि पनि थप चर्चा आवश्यक छैन । अहिले के छैन ? सबैथोक छ । जनता र नेताका प्रतिनिधिले बनाएको संविधान छ । भीमकाय संसद् छ । मिलिजुली सरकार छ । ऐन, नियम र प्रक्रिया पनि छन् । सवा सयभन्दा बढी दलहरू छन् । प्रतिपक्षको विरोधको कोलाहल छ । संविधान नमान्नेहरूको देश टुक्र्याउने धम्की छ । हो, छैन भने त्यो हो विधिको शासन । त्यो यसकारण कि राजनीतिमा आदर्श र चरित्र छैन । त्यसैले कहाँ पुग्ने त्यो गन्तव्यको पनि ठेगान नभएको हो । अनि हो, युगपुरुषको चेतावनीको हेक्का नराख्नुको स्वाभाविक परिणाम । त्यो वास्तविकता सबैलाई गला लागेकै छ । त्यसैले त उनीहरूलाई वर्तमान अवस्था र व्यवस्था निल्नु न ओकल्नु बन्न पुगेको छ । हाइलाइट"
प्रधान सेनापति चौथो अन्तर्राष्ट्रिय महिला फुटबल भोलिदेखि,"काठमाडौंः प्रधान सेनापति चौथो अन्तर्राष्ट्रिय महिला फुटबल शुक्रबारदेखि सुरु हुँदैछ। सैनिक शारीरिक तालिम तथा खेलकुद केन्द्रमा सुरु हुने प्रतियोगितामा नेपाल र भारतका गरी १० टिमले सहभागिता जनाउने छन्। प्रतियोगितामा नेपालका तीन बिभागीय टोलीसहित पूर्वाञ्चल, मध्यमाञ्चल, पश्चिमाञ्चल, मध्यपश्चिमाञ्चल र सुदूरपश्चिमाञ्चलका महिला टोली सहभागी हुनेछन्। यसैगरी भारतको बिहार महिला टिम र सिक्किम महिला टिम पनि सहभागी हुनेछन्। नेपाली सेनाको आयोजनामा हुन लागेको प्रतियोगिता कात्तिक २४ गतेसम्म चल्नेछ। प्रतियोगितामा नेपालका आठ र भारतका दुई टोलीले प्रतिस्पर्धा गर्नेछन्। प्रतियोगिता दिउँसो १२ देखि साँझ ५ बजेसम्म चल्नेछ। नकआउटका आधारमा सञ्चालन हुने प्रतियोगितामा अखिल नेपाल फुटबल संघ (एन्फा)को प्राविधिक सहयोग रहने नेपाली सेनाले जनाएको छ। प्रतियोगिताको बिजेताले नगद तीन लाख र उपबिजेताले १ लाख ५० हजार रुपैयाँ पुरस्कार पाउनेछन् । सेमिफाइनलसम्म पुग्ने दुई टोलीलार्इ ५०५० हजार रुपैयाँ पुरस्कार पाउनेछन् ।"
विश्व कपका सर्वाधिक गोलकर्ताको सन्यास,"बर्लिनः विश्व कप फुटबलका सर्वाधिक गोलकर्ता मिरोस्लाभ क्लोसले सक्रिय खेलजीवनबाट सन्यास लिएका छन् । अन्तर्राष्ट्रिय फुटबलबाट दुई वर्षअघि नै सन्यास लिइसकेका ३८ वर्षीय क्लोसले क्लब फुटबलबाट समेत बिदा लिएका हुन् । जर्मनीले सन् २०१४ को विश्व कप जितेपछि क्लोसले अन्तर्राष्ट्रिय फुटबलबाट सन्यास लिएका थिए । त्यसयता उनी इटालियन सिरिए क्लब लाजियोमा अनुबन्धित थिए । लाजियोसँगको अनुबन्ध गत सिजनमा सकिएपछि सम्झौताविहीन बनेका क्लोसले क्लब फुटबलबाट समेत सन्यासको घोषणा गरेका हुन् । जर्मन फुटबल महासंघका अनुसार क्लोसले अब प्रशिक्षक बन्न आवश्यक प्रशिक्षण लिनेछन् । राष्ट्रिय टोलीका प्रशिक्षक जोचिम लोय र प्राविधिक निर्देशक हान्सी ल्फिकसँगको छलफलपछि क्लोसले प्रशिक्षक बन्न आवश्यक प्रक्रिया अघि बढाउने भएका छन् । त्यसका लागि उनले आवश्यक सबै प्रशिक्षण लिनेछन्', जर्मन फुटबल महासंघले भनेको छ । क्लोस सन् २०१४ मा ब्राजिलमा भएको विश्व कपको २० औं संस्करणमा दुई गोल गर्दै विश्व कपको इतिहासमै सर्वाधिक गोल गर्ने खेलाडी बनेका थिए । उनले जर्मन राष्ट्रिय टोलीबाट लगातार चार विश्व कप खेल्दै १६ गोल गरेका छन् । क्लोसले विश्व कपमा सर्वाधिक गोलकर्ता बन्ने क्रममा ब्राजिलका रोनाल्डोले गरेको १५ गोलको कीर्तिमान तोडेका थिए । ब्राजिल विश्व कपमा क्लोसले घाना र आयोजक ब्राजिलविरुद्ध एकएक गोल गरेका थिए । क्लोज आफ्नो देश जर्मनीका समेत सर्वाधिक गोलकर्ता हुन् । उनले जर्मनीका लागि ७१ अन्तर्राष्ट्रिय गोल गरेका छन् । उनीभन्दा अघि गर्ड मुलर ६८ गोलसहित सर्वाधिक गोलकर्ता थिए । क्लोसले खेलाडी जीवनबाट पूर्ण रूपमा बिदा लिनुअघि आफ्नो विगतप्रति निक्कै गर्व रहेको बताएका छन् । मैले राष्ट्रिय टोलीबाट ठूला उपलब्धि प्राप्त गरेँ, ती उपलब्धिमा रमाउने मौका पाएँ । ती क्षणहरू वास्तवमै अविस्मरणीय छन्', उनले भनेका छन्, अब फेरि जर्मन फुटबल महासंघमै फर्किएको छु, यसले अर्काे खुसी थपेको छ ।' राष्ट्रिय टोलीबाट एक सय ३७ खेल खेलेका क्लोसले अब जर्मन राष्ट्रिय टोलीसँगै रहेर काम गर्नेछन् । जर्मन प्रशिक्षक लोयले पनि क्लोसको उपस्थितिले राष्ट्रिय टोली अझ बलियो हुने आशा व्यक्त गरेका छन् । हामी क्लोसको प्रतीक्षामा छौं', सन् २०२० को युरोपियन च्याम्पियनसिपसम्मका लागि हालै आफ्नो सम्झौता बढाएका प्रशिक्षक लोयले भने, म ढुक्क छु, क्लोसको उपस्थितिले खेलाडी र हामी प्रशिक्षकलाई समेत फाइदा पुग्नेछ ।'"
बार्सिलोनासँग म्यान सिटीको बदला,"लन्डनः म्यानचेस्टर सिटीका प्रशिक्षक पेप ग्वार्डिओलाले आफ्नो पूर्वक्लब बार्सिलोनाविरुद्ध पहिलो पटक जित हात पारेका छन् । युरोपियन च्याम्पियन्स लिग फुटबलअन्तर्गत समूहगत चरणको मंगलबार राति भएको खेलमा ग्वार्डिओलाको क्लब म्यान सिटीले बार्सिलोनालाई ३१ गोलले हरायो । यही प्रतियोगिताको दुई साताअघि सम्पन्न खेलमा बार्सिलोनाले म्यान सिटीलाई ४० गोलले हराएको थियो । म्यान सिटीले घरेलु मैदानमा बार्सिलोनासँग गतिलो बदला लियो । म्यान सिटीको जितमा ईके गुन्डोगानले दुई र केभिन डे ब्रुनले एक गोल गरे । खेलमा सुरुआती अग्रता भने बार्सिलोनाले लिएको थियो । लियोनल मेसीले २१ औं मिनेटमा नेमारको पासमा बार्सिलोनाका लागि गोल गरेका थिए । तर ३९ औं मिनेटमा गुन्डोगानले रहिम स्टर्लिङको पासमा गोल गर्दै खेल बराबरीमा ल्याए । पहिलो हाफ ११ को बराबरीमा सकिएको उक्त खेलको ५१ औं मिनेटमा म्यान सिटीले अग्रता लिएको थियो । डे ब्रुनले घरेलु टोलीलाई अग्रता दिलाएका थिए । गुन्डोगानले ७४ औं मिनेटमा ३१ ले अग्रता दिलाएपछि ग्वार्डिओला आफ्नो पूर्वक्लबविरुद्ध जित नजिक पुगेका थिए । गुन्डोगानले सर्जियो एगुएरोको पास सदुपयोग गरेका थिए । सन् २००८ देखि चार वर्ष बार्सिलोनाको प्रशिक्षण गर्ने क्रममा स्पेनिस क्लब बार्सिलोनालाई दुई युरोपियन च्याम्पियन्स लिगसहित १४ वटा उपाधि जिताएका ग्वार्डिओला त्यसयता जर्मन क्लब बायर्न म्युनिख र इङ्लिस क्लब म्यान सिटीमा आबद्ध भए पनि बार्सिलोनाविरुद्ध टोलीलाई जिताउन असफल रहँदै आएका थिए । म्यान सिटीले पनि पहिलो पटक बार्सिलोनालाई हराएको हो । यी दुई टोलीबीच यसअघि सात पटक प्रतिस्पर्धा भएको थियो । सुरुको ३० मिनेट बार्सिलोनाले निकै राम्रो खेल्यो तर, हामीले पहिलो गोल फर्काएसँगै उत्कृष्ट प्रदर्शन गर्यौं । म्यान सिटीले पहिलो पटक विश्वको सबैभन्दा उत्कृष्ट टोलीलाई हराएको छ । यसले हाम्रो मनोबल पनि उच्च भएको छ', यसै सिजन म्यान सिटीमा आबद्ध भएका ग्वार्डिओलाले भने । बार्सिलोनाले जारी प्रतियोगितामा पहिलो हार व्यहोरेको हो । समूह सी' मा चार खेलबाट नौ अंक बटुलेको बार्सिलोना शीर्ष स्थानमा छ । चार खेलबाट सात अंक जोडेको म्यान सिटी भने तालिकाको दोस्रोमा छ । चार खेलपछि मोन्चेनग्लाडब्याचको चार र सेल्टिकको दुई अंक छ । इङ्लिस क्लब आर्सनल, स्पेनको एट्लेटिको म्याड्रिड र जर्मनीको बायर्न म्युनिख भने प्रिक्वार्टरफाइनलमा पुगिसकेका छन् । आर्सनलले बुल्गेरियाको लुडोगोरेट्सविरुद्ध उत्कृष्ट पुनरागमन गर्दै ३२ गोलको जित हात पार्यो । लुडोगोरेट्सको मैदानमा भएको खेलमा २० गोलले पछाडि परेर पनि आर्सनल तीन अंक हात पारेका हो । आर्सनलका ओलिभर गिरोड, मेसुट ओजिल र ग्रानिट जाकाले एकएक गोल गरे । लुडोगोरेट्सका जोनाथन काफू र क्लाउडियु केसेरुले गोल गरेका थिए । काफूले १२ औं र केसेरुले १५ औं मिनेटमा गोल गरेपछि खेलको सुरुमै बुल्गेरियन क्लब २० ले अगाडि बढेको थियो । त्यसपछि जाकाले २० औं र गिरोडले ४२ औं मिनेटमा गोल गर्दै पहिलो हाफमा आर्सनललाई २२ को बराबरीमा ल्याएका थिए । ८८ औं मिनेटमा ओजिलले गरेको गोल निर्णायक बनेको थियो । समूह ए' मा रहेको आर्सनल चार खेलबाट १० अंक जोडेर शीर्ष स्थानमा छ । दोस्रो स्थानमा रहेको पेरिस सेन्ट जर्मन (पीएसजी) ले पनि चार खेलबाट १० अंक जोडेको छ । चार खेलपछि बासेल र लुडोगोरेट्सको एकएक अंक भएकाले आफ्ना दुई खेल बाँकी रहँदै आर्सनल र पीएसजी अगाडि बढेका हुन् । समूह डी' अन्तर्गतको खेलमा एट्लेटिको म्याड्रिडले एफके रोस्टोभलाई २१ गोलले हरायो । सोही समूहको अर्को खेलमा बायर्न म्युनिखले पीएसभीलाई २१ गोलले पराजित गर्यो । चार खेलपछि एट्लेटिकोको १२ र बायर्नको नौ अंक छ । समूहका अन्य दुई क्लब रोस्टोभ र पीएसभीको भने एकएक अंक मात्र भएकाले बायर्न र एट्लेटिको आफ्नो दुई खेल बाँकी रहँदै अगाडि बढेका हुन् । एट्लेटिकोको पछिल्लो जितमा एन्टोइन ग्रिजम्यानले दुवै गोल गरेका थिए । खेलमा सुरुआती गोल गरेका ग्रिजम्यानले दोस्रो हाफको इन्जुरी समयमा गरेको गोल भने निर्णायक बनेको थियो । ग्रिजम्यानले पहिलो गोल २८ औं मिनेटमा गरेका थिए । त्यसको दुई मिनेटलगत्तै सर्डार एजमनले गोल गर्दै रोस्टोभलाई बराबरीमा ल्याएका थिए । पीएसभीको मैदानमा भएको खेलमा बायर्नका लागि दुवै गोल रोबर्ट लेवान्डोस्कीले गरेका थिए ।"

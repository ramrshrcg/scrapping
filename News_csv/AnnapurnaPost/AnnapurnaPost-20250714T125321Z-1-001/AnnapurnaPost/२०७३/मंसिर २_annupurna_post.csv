शीर्षक,विवरण
सांस्कृतिक साम्राज्यवादको जालो,"देशको राष्ट्रियता, स्वतन्त्रता, अखण्डता अक्षुण्ण राख्न राष्ट्रियताभित्र संस्कृति र संस्कृतिभित्र राष्ट्रियता अन्तर्घुलित बुझ्नुपर्छ । त्यसैले राष्ट्रियताको रक्षा गरी समृद्धिको बाटोमा लम्कन, राष्ट्रिय संस्कृतिको रक्षा गर्नुको विकल्प हुन सक्दैन । मौलिक संस्कृतिको रक्षाविना राष्ट्रियता बलियो हुँदैन र राष्ट्रियताको रक्षाविना मुलुकको रक्षा एवं विकास असम्भव छ । नेपालमा विविधतायुक्त मौलिक राष्ट्रिय सहिष्णु संस्कृति विद्यमान छन् । त्यसकारण नेपाली मौलिक सांस्कृतिक पहिचान भनेको विभिन्न वर्ग, क्षेत्र, लिंग र जातजातिका भाषा, धर्म, संस्कृति, रहनसहन, सदाचार, नैतिकता, चाडपर्व, भेषभूषा, रीतिथिति, आचार, विचार, खानपान, कला, साहित्य, संगीत, इतिहास, शिक्षा, चालचलन, श्रम, जीवन संघर्ष, वीरतापूर्ण इतिहास, राष्ट्रिय एकता, राष्ट्रिय झन्डा, राष्ट्रिय प्रतीक, विभूति, मनोरञ्जन, मूर्तिकला, चित्रकला, ललितकला, राजनीति, इतिहास, योग ध्यान, आर्युवेद, लेखन, ग्रामीण बसोवास, कृषि प्रणाली, जल, नदी, ताल, हिमशृंखला, वनजंगल, खानी, हावापानी, वातावरण, प्रकृति, अर्थनीति आदि रक्षा र विकासका प्रश्न हुन् । हामीले यिनको जगेर्ना गर्नु नै राष्ट्र र राष्ट्रियताप्रतिको ठूलो दायित्व हुनेछ । संस्कृति मानव समुदायको ऐतिहासिक श्रम संघर्षबाट निर्मित कलाको समुच्चय हो । मानिसले समाजमा प्रचलित मानवीय स्वभावलाई आत्मसात गर्नुबाटै मानवीय जीवनका स्वभावगत, नीतिगत, चरित्र, व्यवहार, सभ्यता र संघर्षले संस्कृतिको रूप धारण गर्न पुग्दछ । तसर्थ संस्कृति (कल्चर होइन) जीवनको समग्र पक्ष हो । संस्कृति जीवन जगत्को संश्लेशिष्ट समग्रता भएको हुँदा नेपाली संस्कृति जगेर्ना तथा संवद्र्धन, संरक्षणमा देखापरेका सबैखाले साम्राज्यवादी संस्कृतिको अतिक्रमणको चुनौती चिर्दै मौलिक आदर्शवान् हुर्केको हाम्रो राष्ट्रिय संस्कृतिको जगेर्ना गर्न अत्यावश्यक छ । आज नेपालको मौलिक राष्ट्रिय संस्कृतिमाथि साम्राज्यवादी सांस्कृतिक हस्तक्षेप निरन्तर बढिरहेको छ । यसको हस्तक्षेपकारी प्रभावले हाम्रा सांस्कृतिक मूल्यमान्यतामा ह्रास आइरहेको छ । अमेरिकी, युरोपेली तथा साम्राज्यवादी शक्तिले विशेषतः विकासोन्मुख र तेस्रो विश्वका मुलुकहरूमा सबैखाले हत्कण्डा अपनाई आफ्नो शून्यवादी, अश्लील, छाडा, नग्न, विसर्जनवादी संस्कृति बलात् लादिरहेछ । यही हस्तक्षेपको प्रक्रियाबाट सांस्कृतिक साम्राज्यवाद विकास हुन पुगेको छ । पश्चिमा साम्राज्यवादी छाडा, अश्लील, विवेकहीन, शून्यवादी, बेवारिसे, तुच्छ, क्रुर, आततायी, मानवताहीन बाइबल संस्कृति पश्चिमा युरोअमेरिकी साम्राज्यवादी संस्कृति हो । त्यही छाडा संस्कृतिको प्रभुत्ववादी चरित्र जुन चरित्रले विश्वव्यापी रूपमा अन्य संस्कृतिलाई थिचोमिचो गर्ने, समाप्त पार्ने र विकृतीकरण गर्ने कार्य गर्छ । त्यही चरित्रलाई सांस्कृतिक साम्राज्यवाद भनिन्छ । पश्चिमा साम्राज्यवादीहरूले आफ्नो आर्थिक, राजनीतिक, रणनीतिक स्वार्थपूर्तिको लागि सूचना, सञ्चार, प्रविधिको भूमण्डलीकरण गरी विस्तार गरिएको आततायी सांस्कृतिक प्रदूषण र विकृति, विसंगति, दमन, शोषणको हैकमवादी विद्रूप जालो तथा षड्यन्त्र नै सांस्कृतिक साम्राज्यवाद हो । शून्यवादी, अश्लील छाडा जनविरोधी, आत्मकेन्द्रित, अवसरवादी, राष्ट्रविरोधी, सामाजिक फाँसीवादी, इसाई साम्राज्यवादी अमानवीय नृशंसयुद्ध संस्कृतिलाई सूचना सञ्चार तथा युद्धको माध्यमबाट उत्पीडित राष्ट्रहरूमा फैलाई ती राष्ट्रका मौलिक संस्कृति, मूल्य मान्यता, आत्मसम्मान र स्वाभिमानलाई विस्थापित गरी आफ्नो प्रभुत्ववादी संस्कृति स्थापित गर्ने कार्य सांस्कृतिक साम्राज्यवादले गर्छ । यही प्रक्रियाद्वारा साम्राज्यवादीले आफ्नो पाश्चात्य शून्यवादी, उत्तर आधुनिकतावादी, उपभोक्तावादी, दलाल पुँजीवादी संस्कृतिको भयानक जालो फिँजाइरहेको छ । सांस्कृतिक साम्राज्यवादले विश्वस्तरमै सशक्त रूपमा आफ्नो वर्चश्व स्थापित गराउन बहुराष्ट्रिय कम्पनी, अन्तर्राष्ट्रिय मुद्राकोष, विश्वबैंक, युनिसेफलगायतका आईएनजीओ, एनजीओ संस्कृतिको पैसा, सूचना, सञ्चार, शक्ति, बुद्धि, जालझेल, षड्यन्त्र, किर्ते आदिको माध्यमबाट प्रभावकारी भूमिका खेल्दै आइरहेको छ । यसरी सांस्कृतिक साम्राज्यवादले एकछत्र आफ्नो प्रभुत्व तथा हैकम फैलाउँदै गएको छ । अरू राष्ट्रको संस्कृति, मूल्य मान्यता र सभ्यतामाथि जबर्जस्त हस्तक्षेप गरी आफ्नो पाश्चात्य इसाई संस्कृति विश्वव्यापी रूपमा फैलाउनु नै सांस्कृतिक साम्राज्यवादको उद्देश्य रहेको छ । पश्चिमा सांस्कृतिक साम्राज्यवादले अमेरिकी तथा उसका साझेदार युरोपियन राष्ट्रको इसाई धर्म, संस्कृति, संस्कार, भाषा, भेषभूषा, गीत, संगीत, साहित्य, आचारविचार, संस्कारसभ्यता, चिन्तन, एउटै राजनीतिक व्यवस्था, अर्थतन्त्र, एउटै सेना, एउटै समाजको प्रभुत्ववादी, विस्तारवादी हस्तक्षेपकारी साम्राज्यवादी संस्कृतिको जालो विश्वव्यापी रूपमा फैलाइरहेछ । यसरी सांस्कृतिक साम्राज्यवादलाई विश्वव्यापी रूपमा स्थापित गराउन उत्तर आधुनिकतावादको शून्यवादी दर्शनको आविष्कार गरियो । उत्तर आधुनिक चिन्तनको मुख्य स्रोत शून्यवाद, विसंगतिवाद, अस्तित्ववाद जस्ता दार्शनिक प्रवृत्तिहरूको विकास भए । यसरी उत्तर आधुनिकतावाद र सांस्कृतिक साम्राज्यवाद एकअर्काको पूरक रहेका छन् । सांस्कृतिक साम्राज्यवादले तेस्रो विश्वको राष्ट्रिय, स्वतन्त्रता, अखण्डता, सार्वभौमिक सत्तामाथि साम्राज्यवादी सांस्कृतिक प्रभुत्व लाद्न कुनै कसर बाँकी राखेको छैन । यसले उत्पीडित राष्ट्रहरूको वर्गमुक्ति आन्दोलनको माक्र्सवादी सौन्दर्य एवम् संस्कृतिको विरोध गर्छ । सर्वहारावर्गीय संस्कृति, समानता, स्वतन्त्रता, उदात्त वर्ग संघर्षको चेतना नयाँ जनवादी, समाजवादी क्रान्तिको विरुद्धमा फाँसीवादी चरित्र बोकी सांस्कृतिक साम्राज्यवाद उभिएको छ । त्यसैले सांस्कृतिक साम्राज्यवादी चरित्र मानव सभ्यताविरोधी पाखण्डी क्रुर आततायी दमनकारी नै हो । यसलाई मलजल गर्न शून्यवादी उत्तर आधुनिकतावादीले महत्त्वपूर्ण भूमिका निर्वाह गरेको छ । अहिले अमेरिकी तथा पश्चिमा साम्राज्यवादी शक्तिले सांस्कृतिक साम्राज्यवादलाई नवऔपनिवेशीकरणको विधिद्वारा विश्वमा आफ्नो सांस्कृतिक साम्राज्यको जालो फिँजाइरहेछ । नवऔपनिवेशिक साम्राज्यवादको कूटनीतिक सचेत तथा सुनियोजित अप्रत्यक्ष राजनीतिक सांस्कृतिक हस्तक्षेप हो । साम्राज्यवादले तेस्रो विश्वका मुलुकहरूमा राजनीतिक, आर्थिक, सामाजिक, मनोवैज्ञानिक, सांस्कृतिक, समाजशास्त्रीय, कूटनीतिक प्रभाव विस्तार गरी त्यो देशका राजनीतिक पार्टी, नेतृत्व, उद्योगपति, व्यापारी, कर्मचारी, पत्रकार, सेना, पुलिस, संघसंस्था, लेखक एवं साहित्यकार र संस्कृतिकर्मीलाई आर्थिक प्रलोभनलगायत विभिन्न लोभलालच, आश्वासन देखाई आफ्नो काबुमा राख्ने गरेको छ । यिनै विविध विधिबाट ती मुलुकहरूलाई आफ्नो काबुमा राख्ने र आफ्ना हैकमवादी साम्राज्यवादी स्वार्थहरूको जालो तिनै दलालहरूमार्फत फिँजाउने कुकृत्य नै नवऔपनिवेशिक हो । नवऔपनिवेशीकरणको माध्यमद्वारा सांस्कृतिक साम्राज्यवाद विस्तार गरी विनाफौजी शान्तिपूर्ण रूपमा गुप्तचर तथा दलालहरूको हस्तक्षेपद्वारा कुनै पनि मुलुक कब्जामा राखिराख्न असमान सन्धिसम्झौता, आर्थिक सहयोग, अनुदान ऋण उपलब्ध गराई साम्राज्यवादी शोषणको फराकिलो दायरा बनाउने काम सांस्कृतिक साम्राज्यवादले गर्छ । साम्राज्यवादी संस्कृतिले नेपालको शिक्षा, स्वास्थ्य, चलचित्र, गीत संगीत, नृत्य, सूचना, सञ्चार (टेलिभिजन, पत्रपत्रिका), विज्ञापन, भाषा, साहित्य, कला, संस्कृति, रहनसहन, भेषभूषा, रीतिथिति, संस्कार, संघसंस्था, कृषि, व्यापारव्यवसाय, उद्योगधन्दा, कलकारखाना, अर्थतन्त्र, दर्शन, राजनीति, सामाजिक परिवेश सबैमा साम्राज्यवादी संस्कृतिको प्रभुत्व, प्रभाव कायम गर्न अग्रसर छ । ठालु संस्कृति, अर्थवाद, व्यवहारवादी संस्कृति, भँडुवावाद, संशोधनवाद, अवसरवाद, एनजीओ, आईएनजीओ जस्ता भुइँफुट्टा विकृति, विसंगतिपूर्ण साम्राज्यवादी संस्कृतिको प्रभाव अधिक पर्दै गएको छ । उपभोक्तावादी, उपयोगितावादी चिन्तन, सांस्कृतिक विद्रूपीकरण, बाइबलकरण, वर्णशंकरकरण, जातिवादीकरण, क्षेत्रवादीकरण जस्ता अतिवादी विखण्डनकारी, विसर्जनवादी चिन्तन प्रवृत्तिले हाम्रो साहित्य, राष्ट्रिय संस्कृति, मूल्यमान्यतामाथि धावा बोल्दै आएको छ । परिणामतः हाम्रो मौलिक नैतिक मूल्य, मान्यता, आदर्श पनि क्षयीकरणतर्फ उन्मुख छ । यसरी हाम्रो राष्ट्रिय गौरवपूर्ण जनसंस्कृति स्खलित बन्दै जानुमा पश्चिमा साम्राज्यवादी पाश्चात्य संस्कृतिको बढ्दो हस्तक्षेप नै हो । यतिबेला हाम्रो संस्कृति साम्राज्यवादी, उपभोक्तावादी र उपयोगीतावादी विद्रुप संस्कृतिको हस्तक्षेपबाट आक्रान्त छ । अहिले हुलहुज्जत संस्कृति, क्यासिनो, च्यारिटी सो, संगीत मेला, मनोरञ्जन मेला, कन्सर्ट, बिगसेल, ब्यान्डबाजा, नाइट क्लब, डिस्को डान्स जस्तो नांगो संस्कृतिको विकास हुनु पनि उपभोक्तावादकै विकास हो । यस्तो उपभोक्तावादी संस्कृति साम्राज्यवादी संस्कृतिकै अर्को एक पाटो हो । यस्ता समूह संस्कृतिको कारण हाम्रो राष्ट्रिय संस्कृतिमाथि खतरा उत्पन्न हुन पुगेको छ । यस्ता समूह संस्कृतिमा मौलिक र परम्परागत सुन्दर संस्कृतिको साथै समाजवादी यथार्थवादी संस्कृतिको उपहास हुने गर्छ । यसरी समाजवादी यथार्थवादी संस्कृतिविरुद्ध साम्राज्यवादी संस्कृतिले निरन्तर उत्पीडन गर्दै आइरहेको छ । यसविरुद्ध संघर्ष गर्नुको कुनै विकल्प छैन । हाम्रो गौरवपूर्ण राष्ट्रिय संस्कृतिले वैदेशिक तथा साम्राज्यवादी संस्कृति हस्तक्षेपको कारण मौलिक पहिचान गुमाउँदै छ । राष्ट्रिय संस्कृतिको पहिचान हराउनु भनेको राष्ट्रको पहिचान हराउनु हो । राष्ट्रिय पहिचान हराउनु भनेको राष्ट्र विघटन हुनु हो । यसरी सांस्कृतिक साम्राज्यवादले हाम्रो राष्ट्रिय संस्कृतिमाथि बलात् हस्तक्षेप तथा प्रहार गर्दै आफ्नो साम्राज्यवादी संस्कृतिको प्रभुत्व विस्तार गर्दै लानुले हाम्रो संस्कृतिमाथि गम्भीर चुनौती छ । संस्कृतिलाई किनबेचको वस्तु बनाउनुको साथै, प्रयोग गर र फ्याँकको वस्तु बनाउने काम साम्राज्यवादी संस्कृतिले गर्छ । सांस्कृतिक मूल्यमान्यता तथा धरोहरलाई बिक्री वितरणको साधन बनाउनु सांस्कृतिक साम्राज्यवादको विशेषता हो । संस्कृति बिक्री वितरणका साधन वस्तु बनेपछि संस्कृतिले आफ्नो मूल अस्तित्व गुमाउन पुग्छ । साम्राज्यवादी भूमण्डलीकरण तथा उत्तर आधुनिकतावादी शून्यवादी पाश्चात्य चरित्रले कुनै पनि देशको राष्ट्रिय संस्कृतिलाई यसैगरी उपभोग्य साधनको रूपमा चित्रण गर्दै बिक्रीका साधनमा बदलिदिएको छ । संस्कृतिको उपभोग्य बजारीकरणले राष्ट्रिय संस्कृतिको मूल पहिचान समाप्त हुन गई साम्राज्यवादी संस्कृतिको दबदबा बढ्दै जान्छ । यसरी नेपालमा सन् १८१६ को सुगौली सन्धिपछि राष्ट्रिय संस्कृतिमा पश्चिमा साम्राज्यवादी संस्कृतिको औपनिवेशिक विधिबाट हस्तक्षेप एवं प्रभुत्व कायम गर्ने प्रारम्भ भयो । त्यसयता निरन्तर यो वा त्यो रूपमा हाम्रो संस्कृतिमाथि निरन्तर प्रहार हुँदै आई आज पाश्चात्य साम्राज्यवादी संस्कृतिको प्रभाव विस्तार भइरहेछ । अहिले हाम्रो देश सांस्कृतिक साम्राज्यवादको हस्तक्षेप तथा प्रभुत्वका कारण संक्रमणकालीन अवस्थाबाट गुज्रिरहेको छ । यस घडीमा राष्ट्रिय संस्कृतिमाथि विभिन्न किसिमबाट प्रहार हुन्छन् राष्ट्रिय आत्मसमर्पणवाद, निराशा, कुण्ठा, आत्मकेन्द्रित अवसरवाद, व्यक्तिवाद, धोकेबाज, आर्थिक अपचलन, राजनीतिक वैचारिक विचलन, साहित्यिक विचलन, सांस्कृतिक विचलन, लेखकीय विचलन, समाजिक नैतिक विचलन, धार्मिक विचलन, मनोवैज्ञानिक विचलन, स्वास्थ्य विचलन, वातावरण विचलन, वर्ग विचलन, सहिष्णुतामा विचलन, सद्भाव विचलन, प्रेममा विचलन, एकतामा विचलन, उत्पादनमा विचलन, भूगोलमा विचलन समग्रमा विचलन भ्रष्टीकरण र दलालीकरणको यी शैलीबाट राष्ट्रिय संस्कृतिमा विचलन, विघटन गराई साम्राज्यवादी संस्कृति लाद्न तथा हाम्रो मूल्यविरुद्ध घृणा फैलाउने काम निरन्तर छ । यतिबेला हाम्रो संस्कृति साम्राज्यवादी, उपभोक्तावादी र उपयोगीतावादी विद्रुप संस्कृतिको हस्तक्षेपबाट आक्रान्त छ । समाजवादी यथार्थवादी संस्कृतिविरुद्ध साम्राज्यवादी संस्कृतिले निरन्तर उत्पीडन गर्दै आइरहेको छ । यसविरुद्ध संघर्ष गर्नुको कुनै विकल्प छैन । हाम्रो राष्ट्रिय मौलिक संस्कृतिको मूल आधार जनताको श्रम संघर्ष र राष्ट्रप्रतिको समर्पणको भाव हो । साथै, पूर्वीय दर्शन तथा चिन्तनका सकारात्मक पक्षहरू पनि राष्ट्रिय संस्कृतिको जग हो । पूर्वीय दर्शन सबै दर्शनका आधारस्रोत पनि हुन् । पूर्वीय वास्तवमा मानव सभ्यताको जननी हो । 'वसुधैव कुटुम्बकम' भन्ने मूल मन्त्रमा आधारित पूर्वीय दर्शन, चिन्तनमा आधारित हाम्रो मानव सभ्यता नै राष्ट्रिय संस्कृतिको जग हो । यही जगमा समृद्धि र संस्कृति हुर्केको छ । ज्ञानविज्ञानका सबै स्रोत यही पूर्वीय दर्शन चिन्तन हो । जहाँसम्म पूर्वीय दर्शन चिन्तनलाई सामन्तवादसँग जोडेर प्रहार गरिएको छ, यसका पछाडि सामन्तीहरूले आफ्नो सामन्ती सत्ता टिकाई लुटको राजको निरन्तरता दिनको लागि चालिएको षड्यन्त्रसिवाय अरू केही हुन सक्तैन । सामन्ती प्रवृत्ति तथा संस्कृति हावी गराउन चाहनेहरूले उचनीच, छुवाछूत जस्ता गलत संस्कृतिलाई पूर्वीय दर्शन र हाम्रो राष्ट्रिय संस्कृतिविरुद्ध क्षेपण गरेर समाजमा आफ्नो कुत्सित स्वार्थ सिद्धि गर्ने अपराध गरेका विरुद्ध हामीले कठोर कदम चाल्नैपर्छ । चार वर्ण (ब्राह्मण, क्षेत्री, वैश्य र शूद्र) श्रम विभाजन पद्धति तथा संस्कृति हो । यो उँचनीच तथा छुवाछूतको प्रसंग होइन । यसै सम्बन्धमा सापेक्षतावादका सिद्धान्तका आविष्कारक प्रसिद्ध वैज्ञानिक अल्वर्ट आइस्न्टाइन भन्छन्, 'हामी पूर्वीय सभ्यताप्रति चीर ऋणी छौँ किनकि उनीहरूले हामीलाई गणित सिकाए । त्यसका अभावमा कुनै पनि सार्थक प्रकृतिको वैज्ञानिक आविष्कार गर्न सकिने थिएन ।' अल्वर्ट आइस्न्टाइनले भने झैँ साँच्चै गणित र ज्योतिष विज्ञान पूर्वीय सभ्यताबाट पश्चिमाहरूले सिकेका हुन् । यसमा कुनै शंका छैन । यस भनाइबाट पूर्वीय दर्शन र सभ्यताको महत्त्व दर्शाउँछ । अर्का जर्मनीका कवि तथा समालोचक अगस्ट विलहेल्म भोनस्लेगलको भनाइ छ, 'विज्ञानको हरेक खोजीको विन्दु वा प्रस्थान विन्दु त पूर्वीय दर्शन नै रहेछ ।' यसरी राष्ट्रिय संस्कृतिको रक्षा र सबलीकरणको माध्यमबाट मात्रै हामीले समाजवादी यथार्थवादी संस्कृतिको विकास, रक्षा र संवद्र्धन गर्न सक्छौँ । माओको यो कुरा पनि विशेष स्मरणीय छ, 'जनता नै क्रान्तिकारी संस्कृतिको कहिल्यै नसुक्ने मुहान हुन् भन्नेमा हामीले जोड दिनुपर्छ । क्रान्तिकारी संस्कृतिको त्यो मुहानबाट पृथक रहेर हामीले हाम्रो तृष्णा मेटाउन सक्तैनौँ ।' त्यसैले हामीले हाम्रो राष्ट्रिय संकृतिमा नयाँ प्रचलनहरू (मजदुर दिवस, सहिद दिवस, विज्ञान प्रदर्शनी, पुस्तक मेला, पर्यावरणलगायत समाजलाई अग्रगामी दिशातर्फ डोर्याउने प्रचलनहरू) लाई सांस्कृतिक पर्वका रूपमा थप्न सक्नुपर्छ । हामीले नेपाली समाजको सांस्कृतिक सौन्दर्य मूल्यहरूको एकीकरण गराई साम्राज्यवादी संस्कृति अन्त्य गर्दै राष्ट्रिय मौलिक जनवादीसमाजवादी संस्कृतिको स्थापना गर्न उत्तर आधुनिकतावादी शून्य विचारका साथै सांस्कृतिक साम्राज्यवादलाई पूर्णतः निषेध गरी राष्ट्रिय मौलिक तथा माक्र्सवादी विचार संस्कृति स्थापना गर्न जोड दिनुपर्छ । यसर्थ, सांस्कृतिक साम्राज्यवादविरुद्ध संघर्ष गर्न राष्ट्रिय संस्कृति र समाजवादी तथा यथार्थवादी संस्कृतिका बीचमा एकाकार गर्नु नितान्त आवश्यक छ । साथै सांस्कृतिक आन्दोलनलाई हेर्ने परम्परागत दृष्टिकोणमा पुनर्गठन गर्न आवश्यक छ । यसो गर्न सकेमा सांस्कृतिक आन्दोलनको दिशा र गतिबाटै यस क्षेत्रको मूल्य निर्दिष्ट हुनेछ । न्यौपाने नेकपा (माओवादी केन्द्र) का केन्द्रीय सदस्य हुन् ।"
प्राचीन छिमेकीका नवीन सन्देश,"प्रतीक र यथार्थबीचमा गहिरो सम्बन्ध छ । यद्यपि प्रतीक वास्तविकता जस्तो ठोस र मूर्त हुँदैन । तर यसले यथार्थलाई सबल बनाउन एवं नयाँ दिशा प्रदान गर्ने सामथ्र्य राख्छ । जसरी देवीदेवताका मूर्तिले हाम्रो जीवनलाई बल प्रदान गर्दै विषम परिस्थितिमा मार्गदर्शन गर्दछ, त्यसैगरी अमूर्त एवं प्रबल विचारले देश र समाजको धारा परिवर्तन गर्न सक्छ । प्रतीक, अमूर्त र प्रतिबिम्ब प्रायः वास्तविकताभन्दा बढी प्रभावशाली र शक्तिशाली हुने गर्छन् । भनिन्छमनले हारे हारिन्छ, मनले जिते जितिन्छ । भारतीय राष्ट्रपति प्रणव मुखर्जीको हालसालै सम्पन्न तीनदिने नेपाल भ्रमणलाई यसै दृष्टिकोणबाट हेर्नु र विचार गर्नु उपयुक्त हुन्छ । राष्ट्रपति मुखर्जीले यो भ्रमणलाई मिसन अफ फ्रेन्डसिपको संज्ञा दिए । सर्वविदितै छ, यी वरिष्ठ एवं अनुभवी राजनेताले वर्तमान नेपालभारत सम्बन्धलाई गहिरोसँग बुझेका छन् । मुखर्जी भारत सरकारको उच्च पदहरूमा लामो समयसम्म आसीन रहिसकेका नेता हुन् । विदेशमन्त्रीको रूपमा, करिब दुई दसकअघि महाकाली सन्धिमा नेकपा एमालेको समर्थन प्राप्त गर्न उनी सफल भएका थिए । ०६२६३ मा नेपालका माओवादीहरूलाई शान्तिपूर्ण लोकतान्त्रिक धारमा ल्याउन मुखर्जीको महत्त्वपूर्ण योगदान रह्यो । यो फरक विषय हो कि पछिल्लो दस वर्षमा नेपालको वामपन्थी खेमामा अभूतपूर्व उथलपुथल आयो । सत्ता संघर्षले विग्रह पैदा गरायो । अनपेक्षित राजनीतिक गठबन्धन पैदा भयो । परिणमतः वामपन्थी सैद्धान्तिक धार ओझेलमा परेको छ । तर राष्ट्रपति मुखर्जीले नेपालको आन्तरिक राजनीतिक द्वन्द्वलाई नजरअन्दाज गर्दै नेपालभारत मैत्रीमा बढेको दूरी कम गर्नेतर्फ ध्यान केन्द्रित गरे । नेपालमा नयाँ संविधान घोषणा भएपश्चात् उत्पन्न मधेस आन्दोलन र तराईको भारतीय सीमामा भएको चारमहिने नाकाबन्दीले नेपालमा भारतविरुद्ध आक्रोश एवं असन्तोष छ भन्नेबारे भारत सरकार बेखबर छैन । यद्यपि दुवै पक्षले यस्तो दुर्भाग्यपूर्ण घटनाक्रमलाई आआफ्नो अनुकुलताले व्याख्या गर्दै आएका छन् । तर गाडिएको मुर्दा उखेल्नु सकारात्मक प्रवृत्ति होइन । 'प्रणव दा से सरी' (प्रणब दा माफी माग्नुस्) जस्ता सन्देश भारतीय राष्ट्रपतिको भ्रमणको दौरान सोसल मिडियामा जोडतोडले प्रवाहित भए । यसले विकृत आत्मतुष्टिबाहेक नेपालभारत सम्बन्धमा के लाभ पुर्याउँछ ? त्यस्तै गैरजिम्मेवार तत्त्वहरूले नै यसलाई बुझ्न सक्लान् । हाम्रो लागि यस्ता तत्त्वबाट बच्नु नै श्रेयष्कर हुनेछ । नेपाल र भारत जस्ता अभिन्न मित्रराष्ट्रका बीचमा मतभेद यदि मनभेदमा परिवर्तन हुन्छ भने त्यो अत्यन्तै चिन्ताको विषय हुनेछ । यद्यपि आजको वैश्विक परिपाटीमा नेपालले व्यावहारिकता पछ्याउँदै बहुध्रुवीय एवं बहुपक्षीय विदेश नीतिलाई बलियो बनाउन जरुरी छ । तर एउटा प्राचीन छिमेकीसँग भावावेशमा आएर सम्बन्धलाई कमजोर बनाउनु राष्ट्रहितमा हुन सक्दैन । नेपाली अर्थविद्हरूले हाम्रो भौगोलिक क्षमता र सीमा राम्रोसँग बुझेका छन् । त्यसैले उनीहरू दुई देशबीचको सम्बन्धका बारेमा अनर्गल बयानबाजी गर्दैनन् । राष्ट्रिय सार्वभौमिकता एवं सच्चा राष्ट्रहितसँग जोडिएको विदेश नीतिमा विरोधाभास निहित हुनु हँदैन । अहिलेको आवश्यकता के हो भने हामीले धेरैभन्दा धेरै राष्ट्रहरूसँग सम्बन्ध अगाडि बढाउनुपर्छ र मात्र एक वा दुई देशसँगको पूर्ण निर्भरता कम गर्नुपर्छ । यसको लागि राजनीतिक दूरदर्शिता एवं क्षमताको आवश्यकता पर्छ । यसका साथै वर्तमान विश्व सम्बन्ध आदानप्रदानको सिद्धान्तमा चलिरहेको छ भन्ने यथार्थलाई पनि स्पष्टसँग बुझ्न जरुरी छ । लाभ मात्रै उठाउने नीति स्थायी एवं दूरगामी हुन सक्दैन । शीतयुद्धकालमा पनि अमेरिका र सोभियत संघका आआफ्ना पिठ्ठु देश थिए । तर सबैखाले सहयोगको लागि उनीहरूले केही न केही त्याग गर्नै पर्दथ्यो । आज चीन पनि एउटा महाशक्तिको रूपमा उदाएको छ । चीन आफ्नो प्रभाव क्षेत्र र आर्थिक एवं सैन्य बलको आधारमा विश्वभर अगाडि बढिरहेको छ । तर अन्तर्राष्टिय सम्बन्धको नियम सनातन छ । धर्म खाता खुलेको छैन । केही लिनु छ भने केही दिनु पनि अवश्य पर्छ । हुन सक्छ यो अहिल्यै देखिँदैन । यसै परिप्रेक्ष्यमा भारतीय राष्ट्रपति मुखर्जीले स्पष्ट पारेनेपालभारत जस्तो प्रगाढ एवं विविधतापूर्ण साझेदारीमा यदाकदा मतभेद उत्पन्न हुन सक्छन्, यो स्वाभाविक हो । 'दुवै देशका प्रबुद्ध नेतृत्वले नियमित सरसल्लाह, खुला संवाद, आपसी विश्वास र सद्भावका माध्यमबाट यस्ता सम्भावित परिस्थितिलाई परास्त गर्न सकिन्छ', मुखर्जीले भ्रमणको अन्तिम दिन कात्तिक १९ गते 'नेपाल एन्ड इन्डियाः एक्सप्लोरिङ न्यु विस्टाज' विषयक अन्तक्र्रिया समापन समारोहमा भने । यति मात्रै होइन, मुखर्जीले नेपाललाई भारतको आर्थिक प्रगतिबाट अत्यधिक लाभ उठाउन सुझाव दिए । दुवै देशका निजी क्षेत्रलाई आपसी सहयोग वृद्धि गर्न उत्प्रेरित गरे । नेपालमा बहुदलीय लोकतन्त्रको प्रगतिको कामना गरे । साथै नेपालको संविधानको विषयमा उनले सर्वसम्मतिको मार्ग अनुसरण गर्न सुझाए । मधेसी नेताहरूसँगको भेटवार्तामा पनि मुखर्जीले विवादित विषयहरूमा सहमतिको बाटो पहिल्याउन आग्रह गरे । आखिरमा नेपालमा प्रधानमन्त्री पुष्पकमल दाहाल 'प्रचण्ड' नेतृत्वको गठबन्धन सरकार पनि त सामाजिक समग्रता र सहमतिको खोजी कार्यमा जुटेको छ । भारतजस्तो प्राचीन छिमेकीसँग भावावेशमा आएर उससँगको सम्बन्ध कमजोर बनाउनु नेपालको हितमा हुन सक्दैन । यी मुलुकबीचको मतभेद कहिल्यै पनि मनभेदमा परिवर्तन हुनु हुँदैन । यसर्थ नेपालले बहुध्रुवीय एवं बहुपक्षीय विदेश नीति बलियो बनाउन जरुरी छ । केही विषयमा अनेक स्तरबाट विरोधको सामना पनि गरिरहेको छ । भारतीय राष्ट्रपतिले केवल यसैमा सुरमा सुर मिलाएका न हुन् ।यस्तो सांकेतिक एवं प्रतीकात्मक भ्रमणमा भारत सरकारले आफ्नो राष्ट्रपतिको माध्यमबाट नेपालमा प्रगति एवं सौहार्दताको सन्देश पठाएको छ । केही ठोस सहायता एवं सहयोगको विषय पनि तय गरिएको छ । यसबारेमा मिडियाहरूले सविस्तार रिपोर्ट गरिसकेका छन् । तर हरेक घटनाक्रमका सम्बन्धमा फरक विचार राख्नेहरूको समूह पनि ठूलै छ । नेकपा एमालेका वरिष्ठ नेता माधवकुमार नेपालले भन्नुभएको छ, 'नेपालको राजनीतिक मामिलाको समाधानको प्रक्रियामा कोही पनि बाहिरियाको प्रभाव वा दबाब मान्य हुने छैन ।' उहाँको इशारा कोतर्फ थियो, लुकेको छैन । तर बूढापाकाहरू भन्ने गर्छन्, दुस्मनको पनि राम्रो सल्लाह लिनुपर्छ । भगवान् रामले मृतप्राय भइसकेका रावणसमक्ष ज्ञान प्राप्तिको लागि लक्ष्मणलाई पठाएका थिए । जनकपुर रामायणको अभिन्न अंग हो । राष्ट्रपति मुखर्जीलाई नेपालको यो पुण्यस्थल भ्रमण गर्ने अवसर प्राप्त भयो । उनको सुझावलाई केवल राजनीतिक कारणले नकार्नु बुद्धिमत्ता होइन । स्मरण रहोस्, मुखर्जीले व्यक्त गरेका मत विगतका महिनामा भारत भ्रमणका दौरान नेपालका प्रधानमन्त्री, मन्त्री, उच्च अधिकारी एवं विशिष्टहरूसँगको भेटमा भएका लामो संवादको परिणाम हो ।"
पहिचानको प्रमाणीकरण,"मानव सभ्यता र राजनीति विकासका क्रममा हरेक युग र समयमा राम्रा, असल र परोपकारी कार्य तथा नराम्रा खराब आचरण र परपीडादायी कार्यले आम मानिस र राजनीतिक नेताहरूले समाज र देशमा आआफ्ना पहिचान कायम गरिरहेको पाइएको छ । मानिसहरूमा जब आफ्नो आधारभूत आवश्यकता खाना, नाना र छानाको व्यवस्था हुन्छ, त्यसपछि पहिचानको आवश्यकता महसुस हुन्छ । आज लाखौं नेपाली नेपालका हिमाल, पहाड, तराई मधेसबाट वैदेशिक रोजगारको लागि ५० डिग्री सेल्सियसको तापक्रमसम्म पुग्ने मध्यपूर्वका कतार, साउदी र दुबई र शून्य डिग्री सेल्सियस चिसो तापक्रम हुने जापान, दक्षिण कोरियामा गएर आफ्नो रगतपसिना श्रमको रूपमा बगाइरहेका छन् । आधारभूत आवश्यकता पूरा गर्न वैदेशिक रोजगार जीवनमरणकै प्रश्न भएको छ । त्रिभुवन विमानस्थलमा बाकसमा बन्द भएर आएक दैनिक ५१० वटा नेपाली दाजुभाइ दिदीबहिनीको लास देखेर पनि त्यही बाटो मुटु दह्रो बनाएर दैनिक एक हजार पाँच सयदेखि दुई हजार युवा हवाईजहाजबाट बाहिर गइरहेका छन् । यो सबै स्वदेशमा रोजगार उपलब्ध नहुनु र देशभित्रै काम गरेर बस्न चाहनेलाई पनि शान्तिसुरक्षा र बजारको अनिश्चितताले नेपालमै बस्ने र काम गर्ने वातावरण अझै तयार हुन बाँकी रहेकाले नै हो भन्ने गरिएको छ । मानिसका आधारभूत आवश्यकता पनि समय, देश, काल र परिस्थितिअनुसार परिवर्तन भइरहेका छन् । १०१५ वर्ष अगाडि नेपालमा मोबाइल हुनु भनेको सम्पन्नता र विलासिताको वस्तु मानिन्थो । आज देशमा जनसंख्याभन्दा बढी मोबाइल रहेको अनुमान गरिएको छ । आम सर्वसाधारणले पनि मोबाइल सुविधा उपयोग गरिरहेका छन् । अहिले मोबाइल पनि आधारभूत आवश्यकतामा पर्न गएको छ । त्यस्तै एफएम रेडियोहरू र टेलिभिजन पनि आवश्यकतामै पर्न थालेका छन् । आज जनप्रतिनिधि वा सरकारी उच्च ओहोदामा पुगेकाहरूको चालचलन हेर्ने हो भने आफ्नो हातमा डाडुपन्यु भएपछि सबै खाना आफ्नै भागमा हाल्ने स्वार्थी प्रवृत्तिको विकास भएको पाइएको छ । अहिले उच्च ओहोदामा पुगेपछि आम जनता र देशको अवस्था हेर्नुपर्नेमा जनता र देश भड्खालोमा जाओस् आआफ्नै परिवार र आसेपासेको स्वार्थ मात्र पूरा गर्नुपर्छ भन्ने मान्यताले प्राथमिकता पाएको जस्तो देखिएको छ । एकपटकको मन्त्री आजीवन मन्त्री भनेजस्तै कुनै पदमा आफू पुग्नुअगाडि अर्कै व्यक्ति त्यो पदमा थियो र आफू हटेपछि अर्कै व्यक्ति त्यो पदमा पुगेको हुन्छ । लाभको पदमा पाएको सुविधा त्यो पदमा बहाल रहुन्जेल मात्र उपयोग गर्नुपर्छ भन्ने लोकतान्त्रिक मान्यताविपरीत पदबाट हटेपछि गाडी लिएरै जाने आजीवन त्यस्तै सुविधा प्रयोग गर्न चाहने अलोकतान्त्रिक संस्कार २०४६०४७ र २०६२०६३ को राजनीतिक परिवर्तनपछि व्यापक भएको पाइएको छ । सरकारी सम्पत्ति जनताले रगतपसिना बगाएर तिरेको करबाट जम्मा भएको राजस्व हो । त्यसैले सरकारी सम्पत्ति सार्वजनिक प्रयोजनको लागि मात्र खर्चनुपर्छ । लाभको पदमा पुगेको वा पुगेर अवकाश पाएकाको व्यक्तिगत सुखसुविधाको लागि खर्च गरिनु हुँदैन । नेपालमा कुनै उच्च पद वा ओहोदामा पुग्नु भनेको आम जनताको जीवनस्तर उठाउने कार्यतर्फ लाग्नुपर्ने हो । त्यसको ठीक विपरीत आफ्नो व्यक्तिगत र पारिवारिक स्वार्थमा चुर्लुम्म डुबेर फजुल खर्चमा सरकारी सम्पत्तिको दुरुपयोग भएको पाइएको छ । रोल्पा र रुकुमका आम जनता १० वर्षअगाडि जनयुद्धको नाममा लडेकालाई आफूले आ श्रय दिए र मोही, मकैको ढिँडो खाएर पराले गुन्द्रीमा सँगै सुतेका नेताहरूको लवाइखवाई देखेर यी तिनै नेता हुन् त भनेर जनता विलखबन्दमा परेको पनि देखियो । बर्मन बुढा पहिलोपटक संसद्मा भोटो कछाड लगाएर उपस्थित भएका थिए । आफ्नो सांसदको पदावधि पूरा गरेपछि रोल्पाको गाउँमै गएर बसे । तिनै बर्मन बुढा माओवादी जनयुद्धकालका नेताहरूलाई काठमाडौंमा भेट्दा चकित परे । नेताहरूको विलासिताको जीवनस्तर, सडकमा निस्कँदा अगुवा र पछुवा गाडीको लस्कर र डेढदुई करोडको गाडीमा सरर गुडेको देख्दा आमजनताले कस्तो अनुभूति गरे होलान् ? चुनावमा मतदानको मौका पाउनासाथ व्यक्त गर्ने पर्खाइमा अधैर्यको साथ रहेको अनुमान गरिएको छ । विगत ५० वर्षभन्दा बढी समयदेखिको जिल्ला र गाविसको पहिचान कायमै रहेमा नयाँ पहिचान खोजीको आवश्यकता पर्दैन होला । यो पहिचानलाई कसैले प्रमाणीकरण गर्नु पर्दैन । नेपाललाई 'नयाँ नेपाल' होइन, नेपालकै पहिचान कायम राखिरहेमा देशमा अमनचयन, शान्ति र समृद्धिको यात्रा गर्न सहज हुनेछ । लोकतान्त्रिक गणतन्त्रका नेताहरू सामान्य उपचारको लागि भारत र अमेरिकामा तीनदेखि पाँच करोड रुपैयाँसम्म खर्च गरिरहेको अनुमान छ । पदमा रहँदा देशको लागि तिनले के त्यस्तो योगदान गरे र अब राज्यले करोडौं खर्च गरेर आजीवन तिनीहरूको उपचार गरिराख्नुपर्ने ? ल भूतपूर्वहरू त धृतराष्ट्र भएर छोराछोरीलाई अमेरिकाको सयर गराउन लागे तिनको सो कार्यमा सहयोग पुर्याउने मन्त्रिपरिषद् र त्यसका नेता तथा सदस्यहरूको पनि त्यतिकै जिम्मेवारी रहेको महसुस भएको छ । मानिसको जीवनमा हिजो र भोलिभन्दा वर्तमान समयकै महत्त्व रहेको हुन्छ । तराईमधेसमा बसोवास गर्ने आदिवासी मधेसीलाई भारतीय वा हिजो भारतबाट आएका भन्दा जस्तो पीडा हुन्छ । आदिवासी पहाडी समुदायहरूलाई राजा महेन्द्रले पहाडबाट बसाइ सराएका हुन् भन्दा त्यस्तै पीडा हुन्छ होला । अचानोको चोट खुकुरीलाई के थाहा ? आज मधेसी र पहाडी आदिवासी जो तराईमधेसमा एक सय वर्षभन्दा अगाडिदेखि सँगै मिलेर बसोवास गरिरहेका छन्, तिनलाई संकीर्ण राजनीतिको अचानो बनाइएको महसुस भइरहेको छ । सोझा र इमानदारले हरेक युगमा आफ्नो सोझोपना र इमानदारीको परीक्षा दिन हमेसा तयार रहिरहनुपर्ने हो त ? रामायणकालमा सीताले अग्निपरीक्षा उत्तीर्ण गरेपछि पनि धोबीको भनाइमा रामले त्यागिदिएकाले गर्भिणी अवस्थामा जंगल जानुपर्यो । तराईमधेसमा बसोवास गरेका आदिवासी मधेसी र पहाडीहरूले आफ्नो पुर्खाले बसोवास सुरु गरेको एक सय वर्षभन्दा बढी भएको भनेर पहिचानको प्रमाण प्रस्तुत गरिरहनुपर्ने र त्यो प्रमाण जाँचेर ठीक छ भन्ने हैसियतवाला को हो ? यो सबै 'भाइ फुटे गँवार लुटे' ले गर्दा नै भएको हो भनिएको छ । आज एफएम रेडियो सुनौं, टेलिभिजन कार्यक्रम हेरौं ,नेपालभित्र र बाहिरका नेपालीले आफ्नो परिचय दिँदा जिल्ला, गाविस बस्ने भनेर परिचय दिएको पाइएको छ । त्यहाँ हिमाल, पहाड, तराई भनेर कसैले भन्दैनन् । त्यसैले विगत ५० वर्षभन्दा बढी समयदेखिको जिल्ला र गाविसको पहिचान कायमै रहेमा नयाँ पहिचान खोजीको आवश्यकता पर्दैन होला । यो पहिचानलाई कसैले प्रमाणीकरण गर्नु पर्दैन । नेपाललाई 'नयाँ नेपाल' होइन, नेपालकै पहिचान कायम राखिरहेमा देशमा अमनचयन, शान्ति र समृद्धिको यात्रा गर्न सहज हुनेछ । राष्ट्रिय एकता अझ सुदृढ हुँदै सार्वभौमसत्तासम्पन्न देशको रूपमा नेपाल र नेपालीको शिर ठाडो हुने आशा, भरोसा र विश्वास गरिएको छ ।"
सीमा नियमन नचाहेको किन ?,"तिहारलगत्तै भारतीय राष्ट्रपति प्रणव मुखर्जीले नेपाल भ्रमण गरिरहँदा राजधानीमा द्विपक्षीय सम्बन्धका विषयमा विभिन्न क्षेत्रका प्रबुद्धहरूबीच छलफल हुँदै थियो । छलफलमा बीजेपी नेता राम माधवलगायत भारतका केही विशिष्ट व्यक्तित्वहरू पनि सहभागी थिए । तीमध्ये एक विद्वान् पत्रकारको अभिव्यक्ति पंक्तिकारलाई रोचक लाग्यो । उनले नेपालभारत सीमालाई यथास्थितिमै राख्नुपर्ने भन्ने खालको विचार राख्दै त्यसको कारणको रूपमा द्विपक्षीय सामाजिक र सांस्कृतिक सम्बन्धलाई देखाए । नेपालभारत सीमा नियमनको विषय नौलो होइन, यसमा नयाँ परिघटना परेर नयाँ शिराबाट हेर्नुपर्ने भन्ने कुनै पेचिलो प्रसंग पनि छैन । यो सर्वकालीन विषय हो, जसको सम्बोधनमा जति ढिलाइ हुँदै जान्छ, त्यति नै यसका चुनौतीहरू जटिल बन्दै जान्छन् । दुई निकटतम् छिमेकी मुलुकको सीमा सम्बन्ध आफैं गम्भीर विषय हो । सार्वभौम मुलुकहरूले आपसको आवतजावतलाई आधुनिक कालमा निर्दिष्ट अध्यागमन नियमकानुनबाट व्यवस्थित गरेका छन् । प्रवेशाज्ञा लिएर जानआउन पाउने सामान्य अध्यागमन पद्धति सबैजसो मुलुकले अनुसरण गरेका छन् । आपस्तको विशेष सम्बन्ध, इतिहाससहित सामाजिक, सांस्कृतिक, आर्थिक सम्बन्धलगायतका कारणले एउटा मुलुकले कुनै अर्को मुलुकविशेषसँग केही प्रमुख अध्यागमनीय औपचारिकता नराख्न सक्छन् । नेपाल र भारतबीच यस्तैखाले समझदारी चल्दै आएको छ । अमेरिका र क्यानडाबीच पनि खुला सीमाकै सुविधा छ । ईयू र सेन्जेन सहमतिले युरोपका मुलुकहरूबीच खुला सीमाजन्य वातावरण निर्माण गरेको छ । यथार्थमा खुला सीमा द्विपक्षीय या बहुपक्षीय सम्बन्धबीच अनुभूत गरिने एकखाले उत्कृष्ट सुविधा र समझदारीको व्यावहारिक अभ्यास हो । यसले विकसित समाजमा धेरै फाइदा गरेको अनुभूति समकालीन राजनीतिक अध्ययनहरूबाट थाहा पाउन सकिन्छ । तर शिक्षा, सभ्यता, सुरक्षालगायत विभिन्न सूचकमा अग्रणी समाजले पनि खुला सीमाका नयाँनयाँ चुनौती पछिल्लो समय भोग्दै गएको पाइन्छ । झयालढोका खुला राखेर ढुक्कै सुत्न सकिन्न भन्ने महसुस ती समाजले गर्न थालेका छन् । पछिल्लो समय विश्वका प्रमुख राजनीतिक परिवर्तनको पछाडि यिनै चुनौतीको मुख्य हात छ । पश्चिमा जगत् यतिबेला आप्रवासन सृजित अनेक आयामका चुनौतीबाट पिरोलिएको छ । बेलायतको ईयूबाट बहिर्गमन गर्ने निर्णय र संसारलाई आफ्नो समीकरणमा राख्न संघर्षरत अमेरिकामा डोनाल्ड ट्रम्पले जित्नुपछाडि आम मानसमा छाएको डरकै मनोविज्ञानले काम गरेको छ । जब डरले घर गर्छ, त्यतिखेर मानव मनोविज्ञानलाई पुरानै कुराले आश्वस्त पार्न सक्दैन । नेपाल र भारतका जनताले अहिलेसम्म कहिल्यै पनि एकअर्काको भूमिमा आवतजावत गर्न कुनै अड्काउ महसुस गरेका छैनन् । निर्बाध आवतजावतले द्विपक्षीय सामाजिक र सांस्कृतिक आत्मीयतालाई उच्चस्तरमा स्थापित गरेको छ । यसमा दुविधा छैन । नेपाल र भारत असल छिमेकी रहुन्जेल (नरही सुख पनि छैन) यो आवतजावतको परम्परा कायम पनि रहनुपर्छ । परन्तु सीमा नियमनको विषयलाई सधैंभरि यसको यथार्थ कोणबाट नबुझ्ने, नबुझाइने समस्या हामीबीचै छ । नियमनको प्रसंग आउनेबित्तिकै यो निषेध नै पो हो कि भन्ने शंका बेतुक हिसाबले भइरहेको छ । यो कि अल्पज्ञान हो कि उदासीनता । नियमन संसारका हरेक अवयवमा हुन्छ । नियमन नगर्ने हो भने के उत्पन्न हुन्छ त ? नियमनको सीधा विपरीतार्थक अराजकता हो । अब नियमनको विरोध गरेर हामीले अराजकता मागेको हो ? हामी जोकसैको घरमा जाँदा कम्तीमा को छ हँ भनेर सोध्छौं या जानुभन्दा पहिले टेलिफोन गरेर इच्छित मानिस भएनभएको पक्का गर्छौं । यो एउटा नियमन नै हो । एउटै घरभित्र पनि एकले अर्काको सामान प्रयोग गर्दा पनि सोधनीको प्रक्रिया अपनाइन्छ । नियमन न जो पर्यो । व्यक्तिव्यक्ति, घरघर नियमनमै बाँधिएर चल्ने सामान्य सामाजिक यथार्थ दुई देशबीच लागू हुन सक्दैन भन्नु युक्तिसंगत हुँदैन । दुई देशबीच युक्तिपूर्ण सम्बन्धको स्थापना त्यतिखेर हुन्छ, जब कसैको भूमिबाट हुने गतिविधि कसैविरुद्ध जाँदैनन्, कसैका नागरिक कहीँ गएर गर्ने क्रियाकलाप त्यहाँको नियमकानुन बर्खिलाप हुन्नन्, को कतिखेर आयो, अनि गयो भन्ने जानकारी राज्यको स्मृतिबाट बाहिर रहन्नन् । कानुनी राजभन्दा माथि कोही रहन सक्दैन । नेपाल र भारतबीचका सबैखाले कूटनीतिक सहवासमा तिनै विषय उठ्छन्, जसको एउटै उपचार हो नियमन । मुखर्जी भ्रमणका दौरान विभिन्न संयन्त्रगत छलफलमा पनि विमान अपहरणदेखि नक्कली भारु अनि अन्तर सीमा अपराधसम्मका विषय उठे । भारतीय पक्षहरूबाट ती विषयमा नेपाली पक्षको गम्भीरताकै माग गरियो । जुन सधैं भइआएको हो । नेपालले आफ्ना सीमित साधनस्रोतबाट दक्षिण र उत्तरका सीमालाई सक्नेसम्मको निगरानीमा राखेकै छ । तर त्यसले नियमनको लेभलबाट प्राप्त हुने नतिजा दिन सक्दै सक्दैन । निगरानी नियमनको एउटा हिस्सा हो, तर यो आफैंमा नियमन होइन । आतंकवादलाई ठीक पार्ने एउटै सुदृढ उपचार भनेको मानव प्रेमीहरूबीचको एकता हो । जुन एकता नेपाल र भारतजस्ता अति निकट मित्रहरूबीच अविलम्ब स्थापना हुन सक्छ । नेपालले दक्षिण भारत र उत्तर चीनको स्वशासित क्षेत्र तिब्बतसँगका सीमालाई उत्तिकै कडाइ गर्न जरुरी छ । चीन जान भिसा चाहिन्छ । तर भारतबाट आउजाउ गर्न भिसा नै नचाहिए पनि निश्चित नाकाहरूको प्रयोग र हरेक पटकको आवजतजावत रेकर्ड हुने व्यवस्था अत्यावश्यक भइसकेको छ । त्यसको लागि परिचयपत्रको प्रयोग एउटा सहज उपाय हो । यस्तो खाले व्यवस्थापनमा उत्पातै खर्च लाग्ने पनि होइन । चीनले आफ्ना नागरिक हङकङ जान चाहेमा समेत नियमन कानुन पार गर्न लगाउँछ । समुद्रको साँघुरो फेरोले छुट्ट्याएका सेन्जेन र हङकङ आआफ्नो मौलिकतामा गम्किएका छन् । त्यहाँ नियमनलाई कुनै किसिमले अवमूल्यन गर्न सकिने गुन्जाइस छैन । नेपाल र भारतबीच सीमा नियमनको विषय राज्य सञ्चालन तहका अग्रणी र नीतिनिर्मातालाई थाहा शुद्धि नै नभएको पनि होइन । मुख्य कुरा, मुलुकको हितका लागि आधारभूत काम पनि गर्ने कि नगर्ने भन्ने प्रश्न हो । वास्तवमा खुला सीमाका कारण मुलुकको चरित्र निर्माणमै असर परेको छ । निरपेक्ष खुलापनले लगातार हाम्रा मूल्यहरूमाथि प्रहार भइरहेको छ । सीमै बेठेगान रही त्यसकै जगमा अतिक्रमण र विरोधको शृंखला चलिरहने एउटा नियति छँदैछ । त्यसलाई राजनीतिक हतियार बनाउने अर्को प्रवृत्ति छ । त्यसबाट द्विपक्षीय सम्बन्धलाई व्यावहारिक रूपले बलियो बनाउने चेष्टा नै कमजोर बन्दै गरेको गम्भीर परिस्थिति छ । सीमापारि गएर बेसाउने प्रवृत्तिले आफ्नो खेतखलोको हेलाँ मात्र भएको छ । तराई झरे कमाइन्छ भन्ने अर्को एकखाले मानसिकता अन्यत्र थियो, छ । सीमा पार गरेर आउनेमा उपभोग्य वस्तु मात्र हुन्नन्, समस्या पनि हुन्छन् । नेपालमा जस्तो करछली विश्वका कमै मुलुकमा होलान् । सीमा पार गरेर हुने अपराधले स्थानीय जनजीवन मात्र नभएर राष्ट्रिय राजनीति नै प्रभावित हुन थालिसकेको छ । आफ्नो घर बलियो बनाउनुपर्छ, त्यसनिम्ति घरकै माया, मेहनत र निष्ठा चाहिन्छ भन्ने सत्यता खुलामखुला सीमाका कारण ओझेलमा परेको छ । अराजकताको एउटा पराकाष्ठा गत वर्षको नाकाबन्दीभर देखियो । खुला सीमाका कारण तराई आन्दोलनको असर सीमापारि पर्ने भन्ने तर्क भारतले राख्यो । तराईवासीहरू भारतका ठाउँमा गएर शरण लिएको भनी प्रचारबाजीसमेत गरियो । त्यसो त नाकाबन्दी पछाडिका राजनीतिक अर्थहरूबारे विवेचना भइ नै रहेका छन् । कुनै पनि बहानाबाट सीमा नियमनलाई ढिलाइ हुन नदिनु हाम्रो राष्ट्रिय स्वार्थको मुख्य चुनौती हो । भारतले पनि नेपालमा सीधा व्यवहारको मैत्री र सहकार्य खोज्ने हो भने यसलाई प्रोत्साहित नै गर्नुपर्छ । संस्कृति र समाजलाई नियमले झन् बलियो पार्छ । बेनियमको स्वतन्त्रता कसैकोमा पनि रहनु हुन्न भन्ने चेतना विश्वकै सबैभन्दा ठूलो प्रजातन्त्र मानिने भारतमा पर्याप्त रहेकै हुनुपर्छ । अर्को कुरा, नेपाल भारत सम्बन्ध वास्तवमै पौराणिक कालदेखिका मूल्यहरूबाट निर्देशित छ । जसको संरक्षणको लागि आधुनिक विश्वबाट सृजित चुनौतीहरूको मिलेर सामना गर्नुपर्छ । आतंकवादले यतिबेला विश्वको जुनसुकै कुनाकन्दरामा ताण्डव मच्चाउन सक्छ । आतंकवादलाई ठीक पार्ने एउटै सुदृढ उपचार भनेको मानव प्रेमीहरूबीचको एकता हो । जुन एकता नेपाल र भारतजस्ता अति निकट मित्रहरूबीच अविलम्ब स्थापना हुन सक्छ । त्यसनिम्ति एकअर्काप्रति विश्वास बलियो हुँदै जाने संयन्त्र र नियमसंहिताहरूको विकास एवं परिपालन जरुरी छ, जसको सुरुआत नै सीमा नियमनबाट हुनुपर्छ ।"
खेलाडीलार्इ सरकारको आठ लाखको उधारो सम्मानः मुस्कान उस्तै !,"काठमाडौं: प्रधानमन्त्री पुष्पकमल दाहाल प्रचण्डले मलेसियामा सम्पन्न एएफसी सोलिडारिटी कप फाइनलमा विजयी नेपाली फुटबल खेलाडीलाई बिहीबार प्रधानमन्त्री निवास बालुवाटारमा सम्मान गरे । सम्मान समारोहमा प्रधानमन्त्री प्रचण्डले भाषण पनि गरे । २१ वर्षयता फुटबलको क्षेत्रमा नेपालले ठूला पदक जित्न सकेको थिएन । तर, पछिल्लो एक वर्षमै नेपालले ठूला तीन पदक जितेको छ, नेपालको विजयी सुरुवात भइसकेको छ । प्रधानमन्त्रीको सम्बोधन यत्तिमा टुंगिएन जितले नेपालको गौरब बढाएको भन्दै खुशी व्यक्त गरे । यो जितले नेपालको गौरव बढाएको छ, युवाहरुमा आत्मविश्वास बढेको छ, प्रधानमन्त्री प्रचण्डले भने, त्यसका लागि सम्पूर्ण बिजेता टिमलाई म हृदयदेखि नै बधाइ दिन चाहन्छु । प्रधानमन्त्रीको सम्मान सबै खेलाडी र पदाधिकारीले खुशीसाथ ग्रहण गरे । मुस्कानसहित प्रधानमन्त्रीसँग हात मिलाएर खेलाडीले प्रधानमन्त्रीलाई सम्मानका लागि धन्यवाद दिए । तर तितो यथार्थ छुट्टै छ । नेपालली खेलाडीले अन्तर्राष्ट्रिय स्तरको उपािध हात पार्दा सरकारले घोषणा गरेको नगद पुरस्कारको घोषणा उधारो मै सीमित हुँदै आएको छ । नेपाली फुटबल टोलीले एक वर्षमा तीनवटा उपाधि जित्दा तीनै पटक सरकारबाट आकर्षक पुरस्कार घोषणा भएको छ । एमाले अध्यक्ष केपी शर्मा ओली प्रधानमन्त्री हुँदा फुटबल टिमलाई दिने भनिएको नगद पुरस्कार अझै दिइएको छैन । गत फागुनमा बंगलादेशमा भएको बंगबन्धु गोल्ड कपको उपाधि जित्दा टोलीको प्रोत्साहनका लगि सरकारले जनही दुई लाख रुपैयाँ घोषणा गरेको थियो । त्यसलगत्तै भारतमा भएको १२ औं दक्षिण एसियाली खेलकुद (साग) फुटबलको उपाधि जित्दा सरकारले प्रत्येक खेलाडीलाई जनही पाँच लाख रुपैयाँ दिने घोषणा गरेको थियो । अहिले पनि सरकारले फुटबल टोलीका खेलाडीलाई तीनतीन लाख रुपैयाँ दिने घोषणा गरेको छ । प्रधानमन्त्रीले बिहीबार खेलाडीलाई सम्मान गरे पनि उधारो नै सम्मान गरेका छन् । प्रचण्ड सरकारले तीनतीन लाख दिने विषयमा गरेको घोषणा कार्यान्वयन कहिले हुने हो ? प्रश्न अनुत्तरित छ । वर्षमा तीन वटा उपाधि हात पारेका खेलाडीले सरकारबाट दुई लाख रुपैयाँ पाएका छन् । सरकारले घोषणा गरेको र फुटबल खेलाडीले पाउनुपर्ने रकम अहिलेसम्म आठ लाख बाँकी छ । उक्त रकम खेलाडीले कहिले प्राप्त गर्छन् भन्ने कुरा सरकारलाई नै थाहा छैन । युवा तथा खेलकुदमन्त्री श्रीपाइलीले विगतमा कुनै योजना र छलफल नगरी आफूखुसी पुरस्कार घोषणा गर्दा समस्या देखिएको स्वीकार गर्दै अब त्यस्तो नहुने बताएका छन् । हामीले अहिले सल्लाह र योजनाअनुसार नै पुरस्कार रकम घोषणा गरेका हौं । अहिलेको पुरस्कार तत्काल दिने तयारीमा छौं । पहिलाको रकमका बारेमा पनि म सकभर पहल गर्नेछु, मन्त्री श्रीपालीले भने । तीनैपटक राष्ट्रिय फुटबल टोलीको व्यवस्थापक रहेका एन्फाका कोषाध्यक्ष विराटजंग शाहीले पुरस्कार रकमका बारेमा पहिलेको सरकारलाई पटकपटक ध्यानाकर्षण गराए पनि सम्भव नभएको गुनासो गरे । खेलाडीले समेत प्रधानमन्त्रीले सम्मान गरेपछि सरकारले घोषणा गर्ने तर नगद पुरस्कार नदिने प्रवृत्तिले दुःखी बनाएको बताएका छन्। वालुवाटारमै खेलाडीले गरेको यो गुनासोपछि प्रचण्ड नेतृतवको सरकारलाई अहिले घोषणा भएको मात्र नभएर यस अघिका सरकारले घोषणा गरेको नगद पुरस्कार समेत दिन दबाब परेको छ ।"
मेसीले बार्सिलोनाबाटै करियरको अन्त्य गर्नेछन्ः जोसेप,"काठमाडौंः बार्सिलोनासँग नयाँ सम्झौता गर्न अर्जेन्टिनी स्टार खेलाडी लियोनल मेसीले अस्वीकार गरेको खबरले विश्व खेलकुद क्षेत्रमा हलचल मच्याइरहेका बेला बार्सिलोनाका अध्यक्ष जोसेप मारियाले भने मेसीले बार्सिलोनासँग नयाँ सम्झौता गर्ने दाबी गरेका छन्। अध्यक्ष मारियाले स्टार खेलाडी मेसीले बार्सिलोनासँग नयाँ सम्झौता गर्नेमा आफू र आफ्नो क्लब विश्वस्त रहेको बताएका छन्। उनले मेसीले बार्सिलोनाबाटै फुटबल करियरको अन्त्य गर्ने पनि विश्वास व्यक्त गरे। मेसीको बार्सिलोनासँगको सम्झौता सन् २०१८ सम्म छ। तर, मेसीले सम्झौता नविकरण नगरी यो सिजनको अन्तिममा बार्सिलोना छाड्ने निर्णयमा पुगेको समाचार केहीदिन अघि स्पेनिस पत्रिका मार्काले सार्वजनिक गरेको थियो। क्लब स्रोतका अनुसार बार्सिलोना २९ वर्षीय अर्जेन्टिनी खेलाडी मेसीले सम्झौता लम्ब्याउनेमा विश्वस्त छ। बार्सिलोनाका अध्यक्ष जोसेपले पनि बुधवार आयोजित पत्रकार सम्मेलनमा यही कुरा दोहोर्याएका छन्। मलाई विश्वास छ, हामीसँग हाम्रो टिममा सबै अविश्वसनीय खेलाडी छन्, जापनीज कम्पनी राकुटेनसँग चार वर्षे प्रायोजन सम्झौता गरेपछि आयोजित पत्रकार सम्मेलनमा उनले भने,लियोनल मेसी विश्वकै एक नम्बर खेलाडी हुन्। उनले नयाँ सम्झौतामा हस्ताक्षर गर्नेछन् भन्नेमा हामी ढुक्क छौं। हामी सबै के विश्वासमा छौं भने मेसीले आफ्नो फुटबल करियर बार्सिलोनाबाटै अन्त्य गर्नेछन्, जोसेपले भनेका छन्।"
छोराको सफलतामा बधाई दिनेको ओइरो,"धनकुटाः ६२ वर्षपछि एसियाली फुटबल महासंघ (एएफसी) को आधिकारिक फुटबल प्रतियोगिता जितेर नेपालले इतिहास रच्यो । मलेसियाको कोचिङमा मंगलबार सम्पन्न एएफसी सोलिडारिटी कपको फाइनल खेलमा नेपालले मकाउलाई १० गोलले पराजित गर्दै इतिहास रचेको हो । फाइनल खेलमा नेपालको तर्फबाट निर्णायक गोल धनकुटे खेलाडी सुजल श्रेष्ठले गरेका थिए । अहिले नेपाली फुटबल टोलीले हात पारेको सफलतामा देश रमिरहेको छ । नेपाललाई एएफसी सोलिडारिटी कपको उपाधि दिलाउने क्रममा मकाउ माथि एकमात्र निर्णायक गोल गर्ने धनकुटेली खेलाडी सुजल श्रेष्ठको गृह जिल्ला धनकुटामा समेत खुसीयाली छाएको छ । श्रेष्ठसँगै नेपाली राष्ट्रिय फुटबल टोलीका पहिलो रोजाइका गोलकिपर किरण चेम्जोङको समेत गृहजिल्ला पनि धनकुटा नै हो । चेम्जोङले सेमिफाइनलमा लाओसका दुई खेलाडीको पेनाल्टी प्रहार रोके । उनकै नायकत्वमा नेपालले फाइनलको यात्रा तय गर्यो । किरणको घर धनकुटाको राजारानी गाविसमा पर्छ । राजारानी गाविस धनकुटाको फुटबलको लागि उद्गम थलो हो । यहाँका अन्य खेलाडी पनि राष्ट्रियस्तरमा चर्चित छन् । यसरी सेमिफाइनल र फाइनल खेलका दुई नायकको गृहजिल्ला धनकुटामा अहिले फुटबल खेलको चर्चाले लय समातेको छ । धनकुटा सदरमुकाम बजारमा रहेको सुजलको घरमा अहिले बधाई दिनेको ओइरो नै लागेको छ । यतिबेला उनका बाबु राजु श्रेष्ठ र आमा रीमा श्रेष्ठलाई बधाई थाप्न भ्याइनभ्याइ छ । फाइनल खेलमा निर्णायक गोल गरेका सुजल श्रेष्ठका आमा रीमा श्रेष्ठले छोराले गोल गरेर जित दिलाएकोमा खुसी व्यक्त गरिन् । सुजलले फाइनलमा राम्रो खेलोस् भनेर फाइनलको दिन बिहान आफूले पूजा गर्दै जितको काम गरेको बताइन् । छोराले गोल गर्छ नै भन्ने लागेको थियो । उनले भनिन् नभन्दै छोराले गोल गरेर आफ्नो देशलाई जिताउन सफल भयो । त्यस्तै सुजलका बुवा राजु श्रेष्ठले पनि आफ्नो छोराको सफलताबाट दंग छन् । उनलाई पनि नेपालले उपाधि जित्छ भन्ने लागेको थियो । सेमिफाइनलमा उत्कृष्ट प्रदर्शन गरेको कारण फाइनलको ट्रफी नेपालले उचाल्ने कुरामा उनी विश्वस्त थिए । सहकर्मी साथीबाट पाएको सुन्दर पासलाई छोराले सदुपयोग गर्दै हेडमार्फत गोल गरेको टीभीको पर्दामा देखेपछि आफूले पनि टीभीको स्क्रिन अगाडि खुसीयाली मनाएको बताए । वास्तवमै नेपालमा फुटबल खेलाडी कमजोर छैनन् उत्कृष्ट प्रतिभायुक्त खेलाडी छन् भन्ने प्रमाणित भएको छ, उनले भने । धनकुटा फुटबल संघका जिल्ला अध्यक्ष धीरेन्द्रलाल श्रेष्ठले धनकुटेली खेलाडी किरण चेम्जोङ र सुजल श्रेष्ठलाई अभिनन्दन गर्ने तयारी गरिएको बताए । गोल गरेपछि खुशी साट्दै सुजल श्रेष्ठ बीचमा"
फुटबल खेलाडीलाई प्रधानमन्त्रीको सम्मान,"काठमाडौंः प्रधानमन्त्री पुष्पकमल दाहाल प्रचण्डले मलेसियामा सम्पन्न एएफसी सोलिडारिटी कप फाइनलमा विजयी खेलाडीलाई सम्मान गरेका छन् । बिहीबार दिउँसो प्रधानमन्त्री निवास वालुवाटास्थित प्रधानमन्त्रीको सचिवालयमा खेलकूदमन्त्री दलजित श्रीपाइलीको उपस्थितिमा देशको गौरव बढाउने खेलाडीलाई सम्मान गरिएको हो । खेलाडीको सम्मानमा आयोजित समारोहमा प्रधानमन्त्री प्रचण्डले भने, २१ वर्षयता फुटबलको क्षेत्रमा नेपालले ठूला पदक जित्न सकेको थिएन । तर, पछिल्लो एक वर्षमै नेपालले ठूला तीन पदक जितेको छ, नेपालको विजयी सुरुवात भइसकेको छ । यो जितले युवाहरुमा आत्मविश्वास बढाएको प्रधानमन्त्रीको भनाइ छ । यो जितले नेपालको गौरव बढाएको छ, नेपालीको मनोबल उच्च भएको छ, युवाहरुमा आत्मविश्वास बढेको छ, प्रधानमन्त्री प्रचण्डले भने, त्यसका लागि सम्पूर्ण बिजेता टिमलाई म हृदयदेखि नै बधाइ दिन चाहन्छु । खेलाडीहरुको प्रोत्साहनका लागि सरकारले प्रतिखेलाडी तीन लाख रुपैयाँ पुरस्कार दिने घोषणा गरेको स्मरण गराउँदै प्रधानमन्त्रीले, तपाईहरुको सम्मान र मनोबलका लागि सरकारले प्रतिखेलाडी तीन लाख रुपैयाँ पुरस्कार दिने घोषणा गरिसकेको छ । खेलाडी सम्मान कार्यक्रममै प्रधानमन्त्रीले रंगशाला निर्माणको विषय समेत सम्झिएका छन् । भूकम्पबाट क्षतिग्रस्त रंगशाला पूनर्निर्माणको काम अघि बढिसकेको छ, छिटै रंगशाला पूनर्निर्माण हुन्छ, प्रधानमन्त्रीले भने, अब त्यो रंगशाला पनि सानो भइसकेको छ, बृहत रंगशाला निर्माणका लागि सरकारले छिटै काम अगाडि बढाउनेछ । सम्मान कार्यक्रममा एन्फाका कार्यबाहक अध्यक्ष मणि कुंवरले भूकम्पबाट क्षतिग्रस्त पूनर्निर्माण र खेलाडीको प्रोत्साहन एवम् सम्मानका लागि प्रधानमन्त्रीको ध्यानाकर्षण गराए ।"
सोलिडारिटी कप जितेर आएको नेपाली टोलीलाई यसरी गरियो स्वागत,काठमाडौं: मलेसियामा सम्पन्न एएफसी सोलिडारिटी कप फुटबल प्रतियोगिताको उपाधि विजेता टोलीलाई नेपाल फुटबल संघ एन्फाले भव्य स्वागत गरेको छ । बुधबार साँझ विमानस्थल आइपुगेको टोलीलाई एन्फाले त्रिभुवन अन्तर्राष्ट्रिय विमानस्थलबाट र्याली सहित गौशालाबत्तिसपुतली मैतीदेवीपुतलीसडक घन्टाघर सहिद ढोका नयाँ सडकदरबारमार्गत्रिपुरेश्वरथापाथलीकुपन्डोलपुल्चोकमङ्गलबजारग्वार्को हुँदै एन्फा कम्प्लेक्स पुर्याएको थियो । विजेता टोलीलाई सरकारले जनही तीन तीन लाख दिने निर्णय गरेको छ । प्रतियोगिता अन्तर्गत नेपालले सेमिफाइनलमा लाओसलाई पेनाल्टी सुटआउटमा ३० गोलअन्तरले पराजित गर्दै फाइनल यात्रा तय गरेको थियो । फाइनलमा भने मकाउलाई १० को गोलअन्तरले हराउँदै उपाधि जितेको हो । यससँगै नेपालले एक वर्षमा लगातार तीन उपाधि जितेको छ । गत वर्ष माघमा बङ्गलादेशमा भएको बङ्गबन्धु गोल्डकप जितेको नेपाल त्यसको एक महिनापछि भारतमा सम्पन्न दक्षिण एसियाली खेलकुद सागमा पनि विजेता बन्यो । ती दुवै प्रतियोगिता विश्व फुटबल महासङ्घ फिफाले मान्यता दिएको सिनियर स्तरको फुटबल थिएन । बङ्गबन्धु कपको फाइनलमा नेपालले बहराइनको २३ वर्षमुनि यु२३ को टोलीलाई हराएको थियो । तस्बिर: विकास कार्की
"विश्वकप फुटबलको छनोट खेलमा अर्जेन्टिना, ब्राजिल र चिली विजयी","साओ पाउलोः सन् २०१८ मा रुसमा आयोजना हुने फिफ विश्वकप फुटबलअन्तर्गत बुधबार भएका दक्षिण अमेरिकी छनोटका खेलहरूमा तीन बलिया टोली अर्जेन्टिना ब्राजिल र चिलीले जित हात पारेका छन् । अर्जेन्टिनाले कोलम्बियालाई ३०, ब्राजिलले पेरुलाई २० तथा चिलीले उरुग्वेलाई ३१ गोलअन्तरले पराजित गरेको हो । घरेलु मैदानमा भएको खेलमा लियोनल मेसीले उत्कृष्ट प्रदर्शन गरेपछि अर्जेन्टिनाले कोलम्बियाविरुद्ध सहज जित हात पारेको हो । टोलीको तीन गोलमध्ये पहिलो उनी आफैंले गरेका थिए भने बाँकी दुईमा उनले नै अवसर मिलाइदिएका थिए । उनले खेलको नवौं मिनेटमै टोलीलाई अघि बढाएका थिए । उनले फ्रिकिकमार्फत गोल गरेका थिए । त्यसपछि खेलको २३ औं मिनेटमा मेसीको पासमा लुकास प्राटोले गोल गरेपछि अर्जेन्टिना पहिलो हाफमै २० ले अघि बढेको थियो । खेलको ८४ औं मिनेटमा एञ्जेल डी मारियाले मेसीको सहयोगमा अर्को गोल गर्दा अर्जेन्टिनाको बिजय ३० ले पक्का बनेको थियो । गत सातामात्रै ब्राजिलसँग ३० ले पराजित भएको अर्जेन्टिनाको छनोट सम्भावना सहज बनिसकेको छैन । ब्राजिलसँगको पराजयलगत्तै मेसीले आफू निरास बनेको बताएका थिए । उनले रुस विश्वकपका लागि छनोट पक्का गर्न टोलीको प्रदर्शनमा सुधार आउनुपर्ने पनि बताएका थिए । बुधबारको खेलमा भने उनले आफैंले उत्कृष्ट प्रदर्शन गरेर देखाएका छन् । खेलपश्चात् अर्जेन्टिनी टोलीले पत्रकार सम्मेलन बहिष्कार गरेका थिए । खेललगत्तै मेसीले टोली पोस्ट म्याच कन्फरेन्समा नजाने बताएका थिए । दक्षिण अमेरिकी छनोटमा अर्जेन्टिना १२ खेलपछि १९ अंकका साथ पाँचौं स्थानमा छ । १८ अंकमै रोकिएको कोलम्बिया भने छैटांै स्थानमा झरेको छ । दक्षिण अमेरिकी क्षेत्रबाट शीर्ष चारभित्र रहने टोली रुस विश्वकपका लागि सीधै छनोट हुनेछन् । पाँचौं स्थानमा रहने टोलीले एक स्थानका लागि अन्तर्राष्ट्रिय प्ले अफ खेल खेल्न पाउनेछ । जितले प्रशिक्षक इडगार्डाे बाउजालाई समेत केही राहत मिलेको छ । टोलीको लगातारको खराब प्रदर्शनसँगै प्रशिक्षक बाउजाको समेत आलोचना सुरु भएको छ । यता घरेलु मैदान सान्टिआगोमै भएको खेलमा चोटबाट मुक्त हुदै भर्खरै फर्किएका स्ट्राइकर एलेक्सिस सान्चेज एक्लैले दुई गोल गरेपछि चिलीले सहज जित हात पारेको हो । चिली २० अंकका साथ चौथो स्थानमा छ । २३ अंक भएको उरुग्वे दोस्रो स्थानमा छ । चिलीले एक गोलले पछि परेको अवस्थालाई उल्टाउँदै जित हात पारेको हो । खेलको १६ औं मिनेटमा इडिसन क्याभानीको गोलमार्फत उरुग्वेले अग्रता बनाएको थियो । यद्यपि कोपा अमेरिका च्याम्पियन चिलीले त्यसपछि लगातार तीन गोल गर्दै जित हात पारेको हो । चिलीलाई इडवार्डा भर्गासले पहिलो हाफको अन्तिम समयमा ११ गोलको बराबरीमा फर्काएका थिए । त्यसपछि साञ्चेजले लगातार दुई गोल गर्दाै टोलीको जित सुनिश्चित गरेका थिए । साञ्चेजले खेलको ६० औं र ७६ औं मिनेटमा दुई गोल गरेका थिए । पेरुको लिमामा भएको खेलमा जित हात पार्दै ब्राजिलले भने आफ्नो शीर्ष स्थान कायमै राखेको छ । ब्राजिलको जितमा युवा स्ट्राइकर गाब्रिअल जेससले राष्ट्रिय टोलीबाट छैटौं खेलमा पाँचौं गोल गरे । नयाँ प्रशिक्षक टिटेको नेतृत्वमा लगातार छैटौं जित हात पार्ने क्रममा ब्राजिलले पेरुलाई सहज पराजित गर्यो । पहिलो हाफ गोलरहित सकिएको खेलको दोस्रो हाफमा ब्राजिलले अग्रता बनाएको थियो । खेलको ५७ औं मिनेटमा पेरुका डिफेन्डरको गल्तीको फाइदा उठाउँदै १९ वर्षीय गाब्रियलले ब्राजिललाई १० ले अघि बढाएका थिए । त्यसपछि खेलको ७७ औं मिनेटमा गाब्रियलको सहयोगमा रेनाटो अगुस्टोले गोल गरेपछि ब्राजिलको जित २० ले पक्का बनेको थियो । बुधबार नै भएको खेलमा तेस्रो स्थानमा रहेको इक्वेडरले पनि अन्तिममा रहेको भेनेजुएलालाई ३० गोल अन्तरले पराजित गरेको छ । भेनेजुएलाको पाँच अंक छ । यस्तै नवौं स्थानको बोलिभियाले सातौं स्थानमा रहेको पाराग्वेलाई १० ले पराजित गरेको छ ।"

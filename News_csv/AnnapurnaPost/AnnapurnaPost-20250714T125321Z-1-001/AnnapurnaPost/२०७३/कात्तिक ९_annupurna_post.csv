शीर्षक,विवरण
चीनको महासमृद्धिको साहस यात्रा,"गत वर्ष सेप्टेम्बरमा चिनियाँ राष्ट्रपति सी जिनपिङ अमेरिकाको भ्रमणमा थिए । भ्रमण दलमा १५ जना चिनियाँ धनाढ्यहरू समावेश थिए । डेभिड लाइले दी डिप्लोम्याटमा उल्लेख गरेअनुसार ती १५ जनाको सम्पत्ति एक हजार तीन सय अर्ब डलर थियो र त्यो विश्वको तेह्रौं ठूलो अर्थतन्त्रको स्वामी राष्ट्र दक्षिण कोरियाको कुल गार्हस्थ उत्पादन बराबर थियो । सोही भ्रमण अवधिमा उनीहरूले ३८ अर्ब डलरजतिको मूल्यमा एकैपटक तीन सय बोइङ जेट खरिद गर्ने आदेश दिए । इतिहासकै सबैभन्दा ठूलो उक्त खरिदलगत्तै अर्को चिनियाँ कम्पनीले ३० वटा विमान खरिद गर्ने निर्णय गरेको थियो । वाल स्ट्रिट जर्नलले सोसम्बन्धी समाचार दिँदै अन्य चिनियाँ कम्पनीहरूले उक्त ऐतिहासिक किनमेलभन्दा केही अघि मात्रै १५७ वटा बोइङ जेट खरिदको आदेश दिएको उल्लेख गरेको छ । बोइङको अनुमानअनुसार आगामी २० वर्षभित्र चीनमा ६ हजार तीन सय ३० ठूला बोइङ जेट विमानको माग हुनेछ र तिनको मूल्य नौ सय ५० अर्ब डलर पर्नेछ । चीनको हवाई कम्पनीहरूको स्थापित अभ्यासअनुसार युरोपको एयर बस कम्पनीबाट पनि चीनले बोइङजत्तिकै संख्यामा विमान खरिद गर्ने गरेको छ । यो चीनको विकास र समृद्धिको एउटा पक्ष हो । गएको मंगलबार यसै स्थानमा प्रकाशित लेखमा अमेरिकी विदेश मन्त्रालयकी वरिष्ठ पूर्वाधिकारी अन्जा मेनुएललाई उद्धृत गर्दै लेखिएको थियो चीनले गत वर्ष पाकिस्तानका विभिन्न परियोजनामा लगानी गर्न सहमति गरेको ४६ अर्ब डलरको राशि अमेरिकाको विश्वभरका मुलुकहरूको लागि छुट्ट्याएको वार्षिक सहायता रकमभन्दा बढी हो । हार्भर्ड इतिहासकार ग्राहम एल्लिसोनका अनुसार सन् १९८० मा अमेरिकाको तुलनामा नगन्य आर्थिक क्षमताको चीन आज हर क्षेत्रमा अमेरिकाको बराबरी गरिरहेको छ । सन् १९८० मा चीनको अर्थतन्त्र नेदरल्यान्डको भन्दा सानो थियो, गएको वर्ष चीनको कुल गार्हस्थ उत्पादनमा भएको वृद्धि मात्रै पनि नेदरल्यान्डको समग्र अर्थतन्त्रको बराबरी थियो । एउटा प्रसिद्ध अमेरिकी थिंकट्ट्यांकका भारत प्रमुख तथा विख्यात भारतीय रणनीतिक विश्लेषक सी राजा मोहनले यही अक्टोबर १८ मा इन्डियन एक्सप्रेसमा लेखेअनुसार चीनको प्रतिद्वन्द्वी मानिने भारतको तुलनामा चीनको कुल गार्हस्थ उत्पादन पाँच दोब्बर र वार्षिक रक्षा बजेट तीन दोब्बर ठूलो छ । राजा मोहनका अनुसार गत वर्ष बंगलादेश भ्रमणको अवसरमा भारतीय प्रधानमन्त्री नरेन्द्र मोदीले दुई अर्ब डलरको सहयोगको घोषणा गरेका थिए जब कि चिनियाँ राष्ट्रपति सी जिनपिङको ब्रिक्स सम्मेलन पूर्व बंगलादेशको भ्रमणको अवसरमा चीनले २५ अर्ब डलरभन्दा बढीको सहयोगको घोषणा गर्यो । गतवर्षको जनवरी ८ मा रोयटर्सले लेखेअनुसार चीन र दक्षिण अमेरिका तथा क्यारेबियाई राष्ट्रहरूको मन्त्रीस्तरीय फोरमको बैठकमा चीनले आगामी १० वर्षभित्र दक्षिण अमेरिका र क्यारेबियायी राष्ट्रका केही देशहरूमा २५० अर्ब डलरको लगानी गर्ने निर्णय गरेको थियो । त्यति मात्र होइन, संसारको सर्वशक्तिमान देश अमेरिकाले विदेशी देशहरूबाट मात्रै चार अर्ब डलर ऋण लिएको छ र त्यसमा आधा हिस्सा चीनकै छ । सन् २०१२ मा प्रकाशित इयान ब्रेम्मरको एउटा पुस्तकमा अमेरिकाले दिनहुँ चीनसँग दुई अर्ब डलर ऋण लिने गरेको र निरन्तर समस्या भोगिरहेको अमेरिकी अर्थतन्त्रका कारण चीन आफ्नो ऋणको सुरक्षाबारे चिन्तित भएको बारे तत्कालीन प्रधानमन्त्री वेन जियाबाओले उल्लेख गरेको लेखेका छन् । यद्यपि चीनले आफ्नै मुद्राको स्थिरताको लागि यत्रो परिमाणमा अमेरिकी ऋण पत्र तथा डलर खरिद गरेको भए पनि आफूसँग भएको अमेरिकी डलर र ऋणपत्रहरूको सानो परिमाणलाई रणनीतिक रूपमा उपयोग गरेमा मात्रै पनि चीनले अमेरिकी अर्थतन्त्रलाई तहसनहस बनाइदिन सक्छ भनेर भनिन्छ । तर अमेरिकी अर्थतन्त्रसँगको एकीकृत चरित्रले यसको प्रतिकुल असर चिनियाँ अर्थतन्त्रमा नपर्ने भने होइन । स्मरणीय छ, सन् १९७८ मा आर्थिक उदारीकरणअघि चीनको प्रतिव्यक्ति आय एक सय ६५ डलर मात्र थियो । सन् २०१३ मा त्यस्तो आय सात हजार डलर पुगेको थियो । सन् १९८० मा विश्वको कुल उत्पादकत्वमा चीनको योगदान चार प्रतिशत मात्र थियो र अमेरिकाको २२ प्रतिशत तर आज चीनले अमेरिकालाई उछिनेको छ । चीनले वर्षमा चार हजार अर्ब डलरभन्दा बढीको निर्यात र आयात गर्छ । विश्व बैंकलाई आधार मान्दै अमेरिकी कांग्रेसको गत वर्ष प्रकाशित एउटा प्रतिवेदनअनुसार सन् १९८१ देखि सन् २०१० सम्मको ३० वर्षको अवधिमा चीनले आफ्ना ६७ करोड ९० लाख जनतालाई गरिबीमुक्त गरायो । सिंगो मानव इतिहासमा यति ठूलो संख्यामा मानिस गरिबीमुक्त भएका थिएनन् । आज चीनका हरेक घरमा बिजुली पुगेको छ । कुनै क्षेत्रमा पानीको गुणस्तरमा प्रश्न रहे पनि सबैलाई पिउने पानीको सुविधा उपलब्ध छ । सन् १९८० मा चीन र अमेरिकाबीचको व्यापारको वार्षिक परिमाण पाँच अर्ब डलर आसपास थियो र सन् २०१४ को अन्त्यसम्ममा त्यो ६ सय अर्ब डलर पुगेको थियो । पर्यावरण सुरक्षाको क्षेत्रमा ठूलो समस्या भोगिरहेको चीनले गत वर्ष सम्पन्न वातावरणसम्बन्धी पेरिस सम्झौतालाई अनुमोदन गरिसकेकाले अब क्रमशः चीन यो समस्याको समाधानमा सम्पूर्णरूपले जुट्ने अपेक्षा गरिएको छ । समृद्धि यात्रा यसरी सुरु भयो अढाई सय वर्षसम्म आफ्नो मुलुकको शक्ति र सर्वोच्चताको गर्व गरेर जापान बाहिरी संसारबाट अलग्ग र निर्धक्क भएर बसेको थियो । सन् १८५३ मा अमेरिकी जलसैनिक अधिकारी पेरी मेथ्युको नेतृत्वको सैन्य दल वाष्प शक्तिले चल्ने युद्धक जहाजहरूमा अमेरिकी राष्ट्रपति मिलार्ड फिल्मोरद्वारा जापानी सम्राट् कोमेईको नाउँमा लेखिएको सन्धिप्रस्तावसहित टोकियो बन्दरगाहमा प्रवेश गर्यो । यसले जापानलाई स्तब्ध र त्रस्त बनायो । पुतपुत धुवाँ फाल्ने कहिल्यै नदेखेको भीमकाय जहाजमा आएका अमेरिकीहरूसँग सामना गर्न सकिँदैन भन्ने भएपछि जापानले सम्झौता गर्ने निर्णय गर्यो । दुनियाँबाट कति अलग, कमजोर र पिछडिएको भइएछ भन्ने कुराको गहिरो अनुभूतिपछि जापान एकाग्र ढंगले गम्भीर आत्ममन्थनमा लाग्यो । त्यसपछि उसले अनेकौं टोली संसारका विभिन्न मुलुकमा पठायो । प्रतिवेदनहरू आइरहे । कार्यान्वयन पनि हुँदै गरे । सबै भ्रमणबाट प्राप्त निष्कर्षहरूलाई समेत मध्यनजर गरी इवाकुरा टोमोमी नामका एक प्रमुख र शक्तिशाली भारदारको नेतृत्वमा जापानका उद्योग, व्यापार, कृषि, शिक्षा तथा आन्तरिक र बाह्य सुरक्षालगायतका सबै राष्ट्रिय महत्त्वका विषयका जानकार ५१ जना व्यक्तिहरूको एउटा प्रतिनिधिमण्डलले डिसेम्बर १८७१ देखि सेप्टेम्बरसम्म विभिन्न देशहरूका कलकारखाना, स्कुल, अस्पताल, सडक, रेल, पार्क, संग्रहालय सबैतिरको भ्रमण गरे । जापान कतिसम्म पिछडिएको रहेछ भनेर गहिरो अनुभूतिसहित आफ्नो मुलुकलाई ती मुलुकभन्दा पछि हुन नदिने उत्साह, विश्वास र प्रतिबद्धतासहित टोमोमी दल फर्किए । सिंगो राष्ट्र उनीहरूको त्यस्तो निष्ठा र प्रतिबद्धतामा जोडियो । त्यसपछिको जापान भनिरहनुपरेन । दोस्रो विश्वयुद्धमा जापान नराम्रोसँग पराजित भयो । तर जापानलाई पराजित गर्ने अमेरिकी सेना प्रमुखले दिएकै संविधान स्विकारेर फोस्रा राजनीतिक बहस र आडम्बरमा एकछिन खेर नफाली मुलुकको विकास, समृद्धि र सम्मानमा एकाग्र लागिरहेको परिणाम आजको जापान हो । जापानबाटै सिकेको चीन आज अमेरिकाभन्दा अगाडि लागिसक्यो । दोस्रो विश्वयुद्धमा जापान नराम्रोसँग पराजित भयो । तर जापानलाई पराजित गर्ने अमेरिकी सेना प्रमुखले दिएकै संविधान स्विकारेर फोस्रा राजनीतिक बहस र आडम्बरमा एकछिन खेर नफाली मुलुकको विकास, समृद्धि र सम्मानमा एकाग्र लागिरहेको परिणाम आजको जापान हो । स्मरणीय छ दोस्रो विश्वयुद्धमा पराजित गर्ने अमेरिकी सेनाका जनरल डग्लस म्याकआर्थरले बनाई जारी गरेकै संविधानबाट आज पनि जापान शासित छ । चीनले जापानबाटै सिक्यो । देङ सियाओ पेङबारे एक महाकृतिका लेखक एज्रा भोगेलका अनुसार चीनले जापानको जस्तो लामो अवधिको लागि कुनै एउटा अध्ययन टोली त पठाएन तर त्यस्ता धेरै टोलीहरू संसारका विभिन्न सफल देशहरूमा पठायो । स्विट्जरल्यान्डका विद्युत् केन्द्रमा कम्प्युटरको प्रयोग देखेर उनीहरू आश्चर्यचकित भए । फ्रान्सको हवाई अड्डामा हवाईजहाजहरूको उडान र अवतरणको निर्देशनको लागि विद्युतीय माध्यमहरूको उपयोग उनीहरूको लागि विस्मयकारी थियो । देङलगायतका चिनियाँ टोली टोमोमीको टोलीजस्तै भावना र प्रतिबद्धता बोकेर फर्किए । ती भ्रमणको समीक्षा गर्दै देङले भने, 'हामीले जति धेरै देश हेर्दै र घुम्दै गयौं, त्यति नै धेरै हामी कति पछि रहेछौं भन्ने कुराको गहिरो अनुभूति भइरह्यो ।' उनको निष्कर्ष थियो, 'स्विकार्नै पर्छ, हामी पिछडिएका छौं, हाम्रा कार्यशैली ठीक छैनन् र हामी परिवर्तित हुनैपर्छ' । सुरुमा भ्रमणको लागि निस्कँदा उनीहरू पुँजीवादी देशहरू आर्थिक रूपमा निकृष्ट छन् र चीन उन्नत र श्रेष्ठ छ भन्ने धारणा बोकेर गएका थिए, तर जब उनीहरू ती मुलुकमा पुगे, छाँगाबाट खसे जस्ता भए । नीति, कार्यक्रम निर्माण, अधिकार निक्षेपण, सञ्चालन, कार्यान्वयन, अनुगमन, मूल्यांकन सबै क्षेत्रमा चीन अकल्पनीय ढंगले पछि रहेको आत्मसात गरे । एउटा कार्यक्रममा एउटा युरोपीय टोलीले एकैपटक चीनमा २० अर्ब डलर लगानीको प्रस्ताव गरेपछि त उनीहरूको आश्चर्यको सीमा नै भएन । सबै टोली फर्किएपछि प्रस्तुत प्रतिवेदनहरूका आधारमा प्रमुख नेतृत्वहरूसहित नीतिनिर्माण र कार्यान्वयनको तहमा संलग्न उच्चाधिकारीहरू दुई महिनासम्म बिहान सबेरैदेखि राति ११ बजेसम्म छलफलका विभिन्न चरणमा संलग्न रहे । त्यसको निष्कर्ष आएपछि पार्टीको केन्द्रीय समितिको झन्डै एक महिना लामो अति व्यस्त र सघन बैठक बस्यो । यहाँ के विचारणीय छ भने यी सबै प्रक्रियामा चीनले पश्चिमको अनुकरण र अनुशरण गरिरहेको थिएन, बरू विभिन्न सफल अर्थतन्त्रले स्थापना गरेका आर्थिक धारणा र नीतिहरूलाई चीनको सन्दर्भमा कसरी उपयोग गर्न सकिन्छ भन्नेमा गम्भीर गृहकार्य गरेको थियो । विरोध सानो थिएन । सगरमाथाभन्दा ठूलो कठिनाइ थियो । तर ठूलो रणनीतिक चातुर्य र समझदारी प्रदर्शन गर्दै, फलामे दृढता र आत्मविश्वास प्रदर्शन गर्दै चिनियाँ नेतृत्व अघि बढिरह्यो र चीनलाई आजको स्थितिमा आइपुग्ने नीति र संरचनाको सबल पूर्वाधार खडा गर्यो । यात्रा यसरी अघि बढ्यो सन् १९७५ मा जनसंख्याको हिसाबले चीनको सबैभन्दा ठूलो प्रदेश सिंचुवाको पार्टी नेतृत्वमा पुगेका झाओ जियाङले कृषक र श्रमिकहरूलाई प्रोत्साहन गर्ने नयाँ नीति र कार्यक्रम अंगीकार गर्दा प्रान्तको कृषि र औद्योगिक उत्पादनमा भएको असाधारण वृद्धिले सर्वोच्च नेता देङको ध्यान झाओप्रति खिचिएको थियो । त्यसैकारण झाओ छिटै केन्द्रीय नेतृत्वमा पुगे र सन् १९८० मा चीनको प्रधानमन्त्री बनाइए । सर्वोच्च नेता देङ स्याओ पेङ, पार्टी प्रमुख हु याओवाङ र प्रधानमन्त्री झाओ जियाङ तीनैजना आर्थिक सुधार र उदारीकरणको पक्षमा रहेकाले आर्थिक सुधारको आरम्भलाई थप गति दिन प्रधानमन्त्री झाओ अति उत्साही थिए । सुधार प्रारम्भ भएको थियो तर स्वाभाविकरूपमा सुधारले केही स्थापित मूल्य, विश्वास र स्वार्थ समूहमाथि प्रहार गरेकाले त्यसलाई व्यवस्थापन गर्न सकिएन भने सुधारको विपक्षमा निर्माण हुने दबाब र शक्तिले ल्याउने विद्रोहको सम्भावनालाई रोक्न सुधारको गतिलाई तीव्र बनाएर त्यसको प्रभाव निर्माण गरेर मात्र सुधारका विरोधीलाई कमजोर र असान्दर्भिक बनाउनु मात्र उत्तम रणनीति हो । झाओले त्यही रणनीति अवलम्बन गरे । आर्थिक सुधारको ६ वर्ष भएको थियो । औद्योगिक नीति र सहरी क्षेत्र सुधारका कार्यक्रमहरूले संकटको सामना गरिरहेका थिए, सरकारी स्वामित्वमा रहेका ठूला प्रतिष्ठानका व्यवस्थापन र श्रमिकहरूले सुधारको विरोध गरिरहेका थिए । बलियो र संगठित असन्तुष्ट राजनीतिक पक्ष सुधारविरुद्ध कडा प्रहार गर्न घत हेरेर बसेको थियो । उक्त परिप्रेक्षमा प्रधानमन्त्री झाओले अमेरिका, बेलायत, जर्मनी, पोल्यान्ड, हंगेरी आदि मुलुकबाट त्यहाँका विख्यात अर्थशास्त्रीहरूलाई चीनमा सुधारको गतिलाई अझ कसरी तीव्र र परिणाममुखी बनाउने भन्ने सम्बन्धमा परामर्शको लागि आमन्त्रण गरे । उनीहरूमध्ये हंगेरीका जनोस कोर्नाइ, नोबेल पुरस्कार प्राप्त अमेरिकी अर्थशास्त्री जेम्स टोबिन, स्कटिस अर्थशास्त्री सर एलेक किर्नक्रस, विश्व बैंकका प्रमुख अर्थशास्त्री एडविन लिम आदि समाजवादी अर्थतन्त्रका अभावहरू, अभावको अर्थशास्त्र तथा पुँजीवादी अर्थतन्त्रका नीति र कार्यक्रमहरूलाई समाजवादी अर्थतन्त्रमा कसरी संयोजन गर्ने जस्ता विषयका विख्यात ज्ञाता थिए । ३१ अगस्त १९८५ मा प्रधानमन्त्री झाओले स्वदेश र विदेशका विख्यात अर्थशास्त्रीहरूलाई चीनको अर्थतन्त्रमा सुधार, सहरी क्षेत्रमा आर्थिक सुधारका कार्यक्रम सञ्चालन, बढ्दो उत्पादनलाई बजार विकास र व्यवस्थापन, मुद्रास्फीति अन्त्य गर्नुका साथै र अर्थतन्त्रको सुरक्षा र स्थिरताको लागि चिन्तित उपभोक्तालाई आश्वस्त पार्ने र चीनको आर्थिक सुधार र समृद्धितर्फको यात्रालाई सुनिश्चित गराउने प्रभावकारी आर्थिक नीतिहरूबारे पूर्ण विश्वासका साथ हार्दिक परामर्श मागे । विख्यात चिनियाँ अर्थशास्त्रीहरूलाई उनीहरूसँग सघन अन्तरक्रिया गराई मुलुकको लागि एउटा निश्चित र सफल नीतिगत मार्ग र त्यसलाई अवलम्बन गर्ने कार्ययोजना तय गर्न एउटा चिनियाँ जहाजमा उनीहरूलाई राखियो । चीनका उदीयमान अर्थविद् गुओ सुकिङ र लोउ जिवेई जो हालका अर्थमन्त्री पनि उक्त टोलीमा समावेश थिए । एक सातासम्म चिनियाँ र विदेशका अर्थशास्त्रीहरू र केही प्रमुख नीति निर्माणसँग सम्बद्ध व्यक्तिहरू चीनको सबैभन्दा लामो यांग्सी नदीमा एउटा जहाजमा भ्रमण र गहन छलफलको लामो सेसनमा बसे । संसारको सबैभन्दा ठूलो जनसंख्यालाई प्रतिनिधित्व गर्ने देशका शक्तिशाली प्रधानमन्त्रीको आग्रह र अनुरोधले उनीहरूलाई गौरवान्वित र अत्यन्त गम्भीर पनि बनाएको थियो । क्रमशः (भट्टराई नेपाल इन्स्टिच्युट फर स्ट्रटिजिक स्टडिजसँग आबद्ध छन् ।"
रेमिट्यान्स उपयोगको प्रश्न,"सन् १८१६ को सुगौली सन्धिपछि तत्कालीन ब्रिटिस इन्डियाले नेपालमा भर्तीकेन्द्र स्थापना गरी नेपाली युवालाई निश्चित मापदण्डका आधारमा भर्ना गर्न थालेदेखि यता संगठित रूपमा कामको लागि प्रवासिने प्रचलन प्रारम्भ भएको हो । त्यसभन्दा पहिला नै मौसमी रोजगारका लागि आसाम र नागाल्यान्ड जस्ता ब्रिटेन अधीनस्थ भारतीय क्षेत्रका चियाबगान र कृषि फाराममा काम गर्न जाने परम्परा थियो । नेपालका राष्ट्रिय विभूति अरनिको त्योभन्दा पहिला चीनको स्वशासित क्षेत्र तिब्बतमा नेपालको अद्वितीय कला प्रस्तुत गर्न आफ्ना ८० कालिगढको समूह लिएर प्रबासिएका थिए । यी तथ्यहरूले पुष्टि गर्छन् वैदेशिक रोजगारको नेपाली परम्परा धेरै लामो छ । वैदेशिक रोजगारको इतिहास जति लामो छ रेमिट्यान्सको इतिहास त्यति नै लामो छ । अतः रेमिट्यान्सको मुख्य स्रोत वैदेशिक रोजगार हो । तर रेमिट्यान्स आय उपयोगिताको स्पष्ट नीतिगत व्यवस्था हुन नसक्दा यसको उपयोगिता वा विलासिता कुन शीर्षकमा खपत भएको छ ? पक्ष वा विपक्षमा समाज विभाजित छ । कति आउँछ रेमिट्यान्स ? आर्थिक वर्ष ०६८६९ मा कुल गार्हस्थ उत्पादनको २३५ प्रतिशतबराबरको रेमिट्यान्स आप्रवाह भयो, जुन आर्थिक वर्ष ०७१७२ मा बढेर २९१ प्रतिशतमा उक्ल्यो । यी आर्थिक वर्षहरूमा कुल गार्हस्थ उत्पादनमा रेमिट्यान्स आप्रवाहको सरदर अनुपात २६४७ प्रतिशत छ । गएको आर्थिक वर्षमा यसको हिस्सा ३० प्रतिशतभन्दा माथि छ । गत वर्ष मात्र ६ खर्ब ६५ अर्ब रेमिट्यान्स औपचारिक सञ्जालमार्फत भित्रियो । यसरी हेर्दा रेमिट्यान्स आप्रवाहको दर निरन्तर बढिरहेको छ । कुल झन्डै २२ खर्ब रुपैयाँको नेपाली अर्थतन्त्रमा झन्डै सात खर्ब रेमिट्यान्स आप्रवाह हुन्छ । कहाँ खपत हुन्छ यो रकम ? विगत केही वर्षयता देशको आयात धान्ने मुख्य स्रोत रेमिट्यान्स हो । आर्थिक सर्वेक्षण २०१४ (सन्) का अनुसार नेपालका ५६ प्रतिशत घरधुरीमा रेमिट्यान्स भित्रिन्छ । यी घरधुरीबाट वैदेशिक रोजगारमा जाने अधिकांशले आर्जन गरेको रेमिट्यान्स प्रथमतः विदेश जाँदा लागेको ऋणकै भुक्तानीमा प्रयोग गर्छन् । विस्तारै घरधुरीको दैनिक खर्चमा समेत रेमिट्यान्स आकर्षित हुन्छ । यसले प्रस्ट गर्छ ऋण भुक्तान, सापटी कर्जा फिर्ता, दैनिक उपयोग, शिक्षास्वास्थ्य, सामाजिक तथा कल्याणकारी कार्य, अचल सम्पत्तिको सञ्चिती र कुटिर व्यवसायको प्रवद्र्धनलगायत आधारभूत आवश्यकताका क्षेत्रमा रेमिट्यान्स खपत हुन्छ । शिक्षा, स्वास्थ्य र पोषण जस्ता अत्यावश्यक खर्चका शीर्षकमा रेमिट्यान्सको उपयोग बढ्दै आएको छ । विश्व बैंकको माइग्रेसन एन्ड रेमिट्यान्स फ्याक्ट २०१६ का अनुसार २५ करोड अर्थात् कुल जनसंख्याको ३४ प्रतिशत मानिस विदेशमा काम गरिरहेका छन् । यी सबै आप्रवासी नागरिकले आर्जन गरेको रेमिट्यान्स विश्वमै त्यसरी नै खपत हुन्छ जसरी नेपालमा खपत हुँदै आएको छ । नेपाल भित्रिने रेमिट्यान्स रकममध्ये झन्डै ७० प्रतिशत रकम उपभोग्य शीर्षकमा खपत भएको तथ्य विश्व बैंकले समेत सार्वजनिक गर्दै आएको छ । तर नेपालको केन्द्रीय बैंकले हालै गरेको एक नमुना सर्वेक्षणमा जम्माजम्मी २३९ प्रतिशत रेमिट्यान्स दैनिक उपयोगमा खपत हुँदै आएको पाइएको छ । रेमिट्यान्स आयको प्रभाव श्रम प्रवासन नेपालको गरिबी न्यूनीकरणको एक मुख्य कारक भएको नेपाल सरकारले समेत स्विकारिसकेको छ । आर्थिक सर्वेक्षण २०१४ का अनुसार, सन् १९९५ मा ४२ प्रतिशतमा रहेको गरिबीको दर सन् २०१४ को सुरुमा आइपुग्दा २३८ प्रतिशतमा झरेको थियो । यो समीक्षा अवधि नेपालको आर्थिक गतिविधिमा रेमिट्यान्सले गहिरो प्रभाव पारेको समय हो । यसर्थ पनि पारिवारिक गरिबीको न्यूनीकरणमा रेमिट्यान्सको सकारात्मक प्रभाव परेको देखिन्छ । शिक्षा एवं स्वास्थ्यजस्ता आधारभूत मानवीय आवश्यकताका क्षेत्रमा त्यही रेमिट्यान्स आश्रित घरधुरीका सदस्यहरूको पहुँच विस्तार भएको छ । यसका अतिरिक्त वैदेशिक मुद्रा सञ्चिती र चालू खाताको अवस्थामा सुधार ल्याउनसमेत रेमिट्यान्स मुख्य स्रोत मानिँदै आएको छ । आयात धान्ने मुख्य स्रोत रेमिट्यान्सको प्रयोगले उपभोक्ताको क्रयशक्ति पनि बढाइदिएको छ । उपयोग कि विलासिता ? रेमिट्यान्स विलासितामा दुरुपयोग भयो भन्ने एकथरीको मत छ । शुद्ध रेमिट्यान्स प्राप्त गर्ने घरधुरी रेमिट्यान्स बुझेर क्यासिनो गएको पनि हुँदैन । रेमिट्यान्सले त्यो विलासिता धान्न पनि सक्दैन । गुणस्तरीय शिक्षा र स्वास्थ्यमा खपत भएको पैसालाई विलासिता पनि भनिँदैन । यद्यपि रेमिट्यान्सले सक्षम श्रमलाई निष्क्रिय भने तुल्याएको छ । रेमिट्यान्समा आश्रित घरधुरीका सदस्यहरू सुविधासम्पन्न ठाउँमा स्थानान्तरण हुनु र गरिखानेभन्दा किनिखाने संस्कृति हावी हुनु यसैको उदाहरण हो । रेमिट्यान्समा निर्भर घरधुरीका सदस्यहरूलाई ससाना आयमूलक काममा लगाउन सक्दा मात्र रेमिट्यान्सको मूल रकमसमेत उत्पादनशील क्षेत्रमा आकर्षित हुन सक्ने देखिन्छ । कसरी तान्ने उत्पादनशील क्षेत्रमा ? अहिलेसम्म सरकारी तथा गैरसरकारी क्षेत्रबाट रेमिट्यान्सलाई उत्पादनशील क्षेत्रमा आकर्षित गर्न जेजस्ता प्रयास भएका छन्, बहुसंख्यक प्रवासी नेपालीको पहुँचभन्दा टाढा छन् । यद्यपि, जेजति प्रयास भएका छन् प्रशंसनीय छन् । त्यस्ता परियोजनाले केही न केही सिकाएका छन् । सन् २०१०११ मा प्रथमपटक जारी भएको र त्यसपछि पनि पटकपटक जारी हुँदै आएका ड्यास्पोरा बोन्ड' प्रचारप्रसारको कमीले आशा गरेअनुरूप बिक्री नभएका होइनन् । त्यस्ता योजनामा सामान्य प्रवासी श्रमिकको पहुँच नपुगेको हो । गैरआवासीय नेपाली संघले पनि सामूहिक लगानीमार्फत यस्तो प्रयास जारी राखेको छ । ती पनि आशातीत रूपमा सफल भएका छैनन् । महत्त्वाकांक्षी र प्रतिफलको लागि लामो समयसम्म प्रतीक्षा गर्नुपर्ने परियोजनामा लगानी गर्ने आम्दानी बहुसंख्यक प्रवासी श्रमिकको छैन । तत्काल प्रतिफल दिने क्षेत्रमा परियोजना तोकेर लगानीको लागि आह्वान गर्दा लाग्छ, धेरै रेमिट्यान्स उत्पादनशील क्षेत्रमा आकर्षित हुन्छ । फेरिनुपर्छ रेमिट्यान्सप्रतिको बुझाइ यूके डिपार्टमेन्ट फर इन्टरनेसनल डेभलपमेन्ट (डीएफआईडी) ले गरिबी निवारण, लैंगिकसमानत, शिक्षा र स्वास्थ्य क्षेत्रमा राम्रोसँग रेमिट्यान्स उपयोग गर्न सक्ने हो विकासको लक्ष्य सजिलै प्राप्त हुने निष्कर्ष निकालेको छ । नेपाल यसको लागि अझै उर्वरभूमि हो । मुख्यमुख्य श्रम गन्तव्यमा श्रम सम्झौता गर्न सकेमा साविककै श्रमिक संख्याले यो रेमिट्यान्स दरमा धेरै अनि अन्तर ल्याउन सक्छ । सन् १९७७ पछिको प्राविधिक क्रान्तिले विश्वलाई साँघुरो बनाउँदै लगेको छ । पछिल्लो समय विज्ञान प्रविधिको क्षेत्रमा भित्रिएको अभूतपूर्व विकासले विश्वकै वासिन्दालाई एकै देशका नागरिकजस्तो बनाइदिएको छ । दुःख पाउने घरका सदस्य मात्र अर्काको देशमा नकुरी गर्न जान्छन् भन्ने बुझाइमा परिवर्तन आवश्यक छ । हिजोजस्तो सात समुद्रपारिको कमाइ भन्ने अवस्था छैन । छिनछिनमा कुरा हुन्छ, कर्मभूमिमा आर्जन गरेको रकम मात्र होइन, ज्ञान, सीप र कौशलसमेत सजिलै आदानप्रदान हुन पाउँछ । देशमा सामाजिक उद्यमशीलताको बहस प्रारम्भ भएको छ । पीपीटी मोडेलका व्यावसायिक क्षेत्रको पहिचान हुँदैछ । धन पैसा मात्र होइन, अहिले अवधारणालाई पनि पुँजी मानिन्छ । रेमिट्यान्स दिगो आर्थिक विकासको स्रोत नहोला तर ती अवधारणा धारण गर्ने बजार भनेकै अन्तर्राष्ट्रिय श्रम बजार हुन् । अब त यस्तै उद्देश्यको लागि लामो वा छोटो प्रवास बसाइ अनिवार्यजस्तै बनेको छ । रेमिट्यान्समा निर्भर घरधुरीका सदस्यहरूलाई ससाना आयमूलक काममा लगाउन सक्दा मात्र रेमिट्यान्सको मूल रकमसमेत उत्पादनशील क्षेत्रमा आकर्षित हुन सक्ने देखिन्छ ।"
मनाङ सजिलै सेमिफाइनलमा,नारायणगढः घरेलु टिम चितवन११ लाई ४० गोलको फराकिलो अन्तरले हराउँदै सोमबार ए' डिभिजन क्लब मनाङ मस्र्याङ्दी चितवनको नारायणगढस्थित क्याम्पाचौरमा जारी विकास रनिङ सिल्ड फुटबल प्रतियोगिताको सेमिफाइनल प्रवेश गरेको छ । मनाङ प्रतियोगिताको पहिलो चरणमा भारतीय टिम युनाइटेड क्लब सिवानलाई ४१ गोलले हराउँदै क्वार्टरफाइनल प्रवेश गरेको थियो । पहिलो चरणमा कैलालीलाई टाइब्रेकरमा हराएर क्वार्टरफाइनल खेलेको चितवन मनाङसँग हारेपछि उपाधि होडबाट बाहिरिएको छ । मनाङको जितमा ओलावाले अफिजले दुई गोलको योगदान गरे । विमल राना र विश्वास श्रेष्ठले पनि एकएक गोल गरे । खेल सुरु भएको दुस्रो मिनेटमै चितवनको रक्षापंक्ति कमजोर भएको मौका छोपी मनाङका ओलावालेले पहिलो गोल गर्दै टिमलाई अग्रता दिलाए । ३२औं मिनेटमा मनाङका विमल रानाले चितवनका गोलरक्षक मनोज गुरुङको खुट्टा मुनिबाट बललाई जाली चुमाएर टिमको अग्रता दोब्बर पारे । यसैगरी पहिलो हाफको अतिरिक्त समयको दोस्रो मिनेटमा मनाङका विश्वास श्रेष्ठले गोल थप्दै घरेलु दर्शकलाई निराश बनाए । घरेलु टिम चितवनको हौसला बढाउन क्याम्पाचौरमा दर्शकको बाक्लो उपस्थिति थियो । खेलमा पहिलो गोल गरेका मनाङका ओलावालेले ६०औं मिनेटमा अन्तिम गोल गर्दै नतिजालाई ४० ले आफ्नो टोलीको पक्षमा पारेका थिए । जित सुनिश्चित देखेपछि मनाङका प्रशिक्षक हेमन्त आलेले खेलको ६५औँ मिनेटमा गोलरक्षक परिवर्तन गर्दै दीप कार्कीलाई मैदानमा पठाएका थिए । ७०औं मिनेटमा चितवनका खेलाडी बाबुले गरेको गोल प्रयास सफल हुन सकेन । मनाङका तर्फबाट खेलको ७१औं मिनेटमा विमल र ८१औं मिनेटमा साम्सनले प्रहार गरेको बल गोलपोस्टभित्र छिरे पनि अफसाइड गोल ठहरियो । खेलको ७२औं मिनेटमा मनाङका विमलले पास दिएको बल विश्वासले गोल पोस्टमा प्रहार गरे पनि चितवनका गोलरक्षक मनोजले त्यसलाई असफल बनाए । प्लेयर अफ दी म्याच घोषित हुँदै विश्वासले १० हजार रुपैयाँ पुरस्कार पाए । मंगलबार हुने तेस्रो क्वार्टरफाइनल खेलमा हिमालयन शेर्पा क्लब र त्रिभुवन आर्मी क्लबबीच भिडन्त हुनेछ । हिमालयन आफ्नो पहिलो खेलमा ब्वाइज युनियनलाई हराउँदै क्वार्टरफाइनल पुगेको हो । विभागीय टिम आर्मी भने प्रतियोगिताको एकमात्र बाई पाएर सीधै क्वार्टरफाइनल खेल्ने टो हो । विकास सिल्ड समिति नारायणगढले आयोजना गरेको प्रतियोगिताको मुख्य प्रायोजक टुबोर्ग बियर रहेको छ । कात्तिक १ बाट सुरु भएको प्रतियोगिता कात्तिक १४ सम्म चल्नेछ । प्रतियोगिताको विजेताले तीन लाख र उपविजेताले एक लाख ५० हजार रुपैयाँ पुरस्कार पाउनेछन् ।
झापा११ गभर्नर्स गोल्डकपको फाइनलमा,बिर्तामोडः भारतको गान्तोकमा जारी ३६औं गभर्नरस गोल्डकप फुटबल प्रतियोगितामा रमपम झापा११ ले फाइनल यात्रा तय गरेको छ । सोमबार भएको पहिलो सेमिफाइनल खेलमा सिक्किमकै हिमालयन फुटबल क्लबलाई १० गोलले हराउँदै झापा फाइनलमा पुगेको हो ।निर्धारित ९० मिनेटको खेलमा कुनै गोल हुन नसकेपछि इन्जुरी समयको तेस्रो मिनेटमा झापाका लागि स्ट्राइकर नरेन्द्र लिम्बूले निर्णायक गोल गरेका थिए । खेलको सुरुदेखि नै झापाले खेलमा दबाब कायम गरेको थियो । ३७औं मिनेटमा सिक्किमका थोपोफिलस एपोहले गरेको प्रहार गोलपोस्टभन्दा निकै माथिबाट बाहिर हुइँकिएको थियो । ४२औं मिनेटमा झापाका स्ट्राइकर कर्ण लिम्बूको प्रहार गोलपोस्टमा लागेर फर्किएको थियो । अधिकांश दर्र्शकको साथ पाएको झापाका खेलाडी दिलेन लोक्ताम ६५औं मिनेटमा घाइते भएका थिए । बिहीबार भएको क्वार्टरफाइनल खेलमा इन्डियन लिग खेल्ने मुम्बईको ओएनजीसी क्लबलाई ४३ गोलले हराउँदै झापा सेमिफाइनलमा प्रवेश गरेको थियो । झापाले पहिलो खेलमा भने एसईबी केरलालाई ४१ गोलले हराउँदै क्वार्टरफाइनलमा स्थान पक्का गरेको थियो । मंगलबार हुने प्रतियोगिताको दोस्रो सेमिफाइनल खेलमा आक्रमण फुटबल क्लब गान्तोक र महमद्धन् स्पोर्टिङ क्लब कोलकाताबीभ भिडन्त हुनेछ । उक्त खेलको विजेतासँग झापाले उपाधिका लागि भिडन्त गर्नेछ । फाइनल खेल आगामी बिहीबार हुनेछ ।
लेसुखोला र सरस्वती प्रिक्वार्टरफाइनलमा,भुजी रामेछापः लेसुखोला लघुजलविद्युत् परियोजना र प्रीतिको सरस्वती युवा क्लब रामेछाप जिल्लाकै सर्वाधिक पुरस्कार राशिको फुटबल प्रतियोगिता भुजी लिग रनिङ सिल्ड फुटबल प्रतियोगिताको प्रिक्वार्टरफाइनलमा प्रवेश गरेका छन् । प्रतियोगिताअन्तर्गत सोमबार भएको खेलमा जित हात पार्दै लेसुखोला समूह ए' तथा सरस्वती समूह डी'बाट अन्तिम १६ मा पुगेको हो । सोमबार लेसुखोलाले लिखु सुसेलीलाई ४० गोलअन्तरले पराजित गर्यो । यस्तै सरस्वतीले लिखु भुजी रामेछाप युथ क्लबलाई २० गोल अन्तरले पराजित गर्यो । भुजी खेल मैदानमा भएको एकपक्षीय खेलमा लेसु खोलाले चारै गोल पहिलो हाफमा सम्भव बनाएको थियो । लेसुखोलाले खेलमा अग्रता भने आत्मघाती गोलमार्फत लिएको थियो । खेलको ३०औं मिनेटमा लेसुका खेलाडीको प्रहारलाई बचाउने प्रयासमा झपट सुनुवारले बललाई आफ्नै पोस्टमा छिराएका थिए । त्यसपछि खेलको ३९औं मिनेछपछि पाँच मिनेटको अवधिमा तीन गोल गर्दै लेसुखोलाले भारी अन्तरको जित पक्का गरेको थियो । लेसुखोलाका लागि खेलको ३९औं र ४४औं मिनेटमा सुरज बस्नेतले दुई तथा अनुप बस्नेतले ४१औं मिनेटमा एक गोल गरेका थिए । यस्तै सरस्वतीले पनि दुवै गोल खेलको पहिलो हाफमा गरेको थियो । सरस्वतीलाई खेलको ३७औं मिनेटमा संगम सुनुवारले १० ले अघि बढाएका थिए । त्यसपछि ४९औं मिनेटमा रुकुम कार्कीले गोल गरेपछि सरस्वतीको जित २० ले पक्का भएको थियो ।
स्टोक्सको उत्कृष्ट प्रदर्शनले इङ्ल्यान्ड विजयी,"चटगाउः अलराउन्डर बेन स्टोक्सले ब्याटिङ र बलिङ दुवैमा उत्कृष्ट प्रदर्शन गरेपछि इङ्ल्यान्डले पहिलो टेस्ट क्रिकेटमा बंगलादेशमाथि २२ रनको रोमाञ्चक जित हासिल गरेको छ । दुई सय ८६ रनको विजयलक्ष्य पछ्याएको घरेलु टोली बंगलादेश पाँचौं तथा अन्तिम दिन सोमबार आफ्नो दोस्रो पालीमा केवल दुई सय ६३ रनमा समेटिएपछि इङ्ल्यान्डको जित पक्का भएको हो । जितसँगै भ्रमणकारी टोली इङ्ल्यान्डले दुई खेलको शृंखलामा १० को अग्रता लिएको छ । आठ विकेटको नोक्सानीमा दुई सय ५३ रनको स्थितिबाट अन्तिम दिनको खेल अघि बढाएको बंगलादेशले सोमबार केवल १० रन थपेर बाँकी दुई विकेट गुमायो । अन्तिम दिन केवल ३३ रनको लक्ष्यसहित ब्याटिङमा ओर्लिएको बंगलादेश ३३ ओभरमात्र क्रिजमा टिक्न सक्यो । चौथो दिनको खेल समाप्त हुँदा रोमाञ्चक मोडमा रहेको पहिलो टेस्टको नतिजालाई इङ्ल्यान्डको पक्षमा पार्न सोमबार स्टोक्सले तीन बलमा दुई विकेट लिएका थिए । बंगलादेशका अन्तिमका दुवै ब्याट्सम्यानलाई स्टोक्सले एलबीडब्लूको धरापमा पारेका थिए । सोमबारको खेलको चौथो ओभरको पहिलो बलमा स्टोक्सले ताइजुल इस्लामलाई पेभेलियन फर्काए । त्यतिबेला ताइजुल व्यक्तिगत १६ रनमा खेल्दै थियो । त्यसपछि सोही ओभरको तेस्रो बलमा स्टोक्सले सफिउल इस्लामलाई पनि एलबीडब्लूकै धरापमा पारेका थिए । सफिउलले खातासम्म खोल्न पाएनन् । बंगलादेशी ब्याट्सम्यान सब्बिर रहमान भने अन्तिमसम्म ६४ रनमा अविजित रहे । दोस्रो पालीमा दुई विकेट लिएका स्टोक्सले पहिलो पालीमा पनि चार विकेट हात पारेका थिए । उनले पहिलो पालीमा १४ ओभर बलिङ गर्दै पाँच मेडनसहित केवल २६ रन खर्चिएका थिए । दोस्रो पालीमा भने उनले ११३ ओभर बलिङ गर्दै दुई मेडनसहित २० रन खर्चिए । ब्याटिङमा पनि स्टोक्सको प्रदर्शन महत्वपूर्ण रह्यो । पहिलो पालीमा १८ रन बनाएका स्टोक्सले दोस्रो पालीमा भने ८५ रन जोडेका थिए । सोही योगदानका कारण उनी म्यान अफ दी म्याच घोषित भए । पहिलो टेस्टमा टस जिती ब्याटिङको निर्णय लिएको इङ्ल्यान्डले आफ्नो पहिलो पालीमा दुई सय ९३ रन बनाएको थियो । बंगलादेश भने पहिलो पालीमा दुई सय ४८ रनमा समेटिएको थियो । यसैगरी इङ्ल्यान्डले दोस्रो पालीमा दुई सय ४० रन बनाएको थियो । इङ्ल्यान्डका कप्तान एलस्टाइर कुकले जित स्वाभाविक भएको प्रतिक्रिया दिए । हामी जितप्रति विश्वस्त थियौं र नतिजा पनि त्यस्तै आयो, खेलपछि कुकले भने । बंगलादेशका कप्तान मुसफिकर रहिमले भने जितको नजिक पुगेर पनि हार भोग्नु पर्दा दुःख लागेको बताए । शृंखलाअन्तर्गतको दोस्रो खेल आगामी शुक्रबार ढाकामा सुरु हुनेछ ।"

शीर्षक,विवरण
राष्ट्रिय गौरव बनेको एउटा मिथक,"चंगेज खाँ र म्याडम टुसा केही वर्षअघि न्युयोर्क टाइम्सले चंगेज खाँलाई सहस्राब्दी पुरुष घोषणा गरेपछि ती ऐतिहासिक व्यक्तित्वमाथि धेरै किताब लेखिएका छन् । तीमध्ये केही मंगोलियन भाषामा छापिएपछि मंगोलियन नागरिक स्वयं पनि बढी परिचित हुन पाए उनीसँग । त्यसैले यी सुपरिचित मंगोल' लाई उलानबटोरस्थित म्याडम टुसा संग्रहालयमा पुग्ने युवा पुस्ताबीच थप ख्याति हासिल हुनेछ । यी महान् सम्राट् चंगेज खाँलाई उनको ८५४ औं जन्मजयन्तीको अवसरमा विश्वको सर्वाधिक ठूलो भूभाग ओगटेका राज्यको संस्थापकको रूपमा मंगोल जनताले अमरत्व प्रदान गरेका छन् । यहाँ आउने पर्यटकले ती इतिहास पुरुष, उनका वंशज तथा निर्भय योद्धासँग महत्वपूर्ण नेता र खेलाडीको मैननिर्मित मूर्तिसँगै फोटो खिचाउने अवसर पाएका छन् । इरब जस्सा चंगेज खाँले समग्र (ग्रेट गभर्नेन्स) कानुन अनुमोदन गरे, मंगोल साम्राज्यमा अनुशासन र न्याय सुनिश्चित गर्न । उनले चोरी, झूट र यौन दुराचारलाई अपराध ठहर गरे भने धार्मिक स्वतन्त्रता पनि सुनिश्चित गरे । इरव जस्सा नै मंगोल साम्राज्यको सफलताको जग थियो । अथक तथा निर्भय योद्धा उनको पिताको मृत्युपछि नेमुजिन र उनको परिवार सांघातिक तथा कडा प्रहारबाट बच्न सफल भए । उनी दस वर्ष छँदा आफ्ना सौतेनी दाइसँग युद्ध गरे र मारे उनलाई, धनुवाणले । त्यहाँका विभिन्न जातजातिलाई एकताबद्ध गर्ने अभियानको सुरुआत त्यहीँबाट भयो । अग्रणी युद्ध नेता चंगेज खाँ अग्रणी योद्धा तथा नेता थिए । धेरैजसो तथ्यहरूले सावित गरेका छन् कि उनले आफ्ना शत्रुलाई अनपेक्षित चलाखीबाट पराजित गरे । उनमा सबै मंगोल फौज दक्ष रिसल्ला थिए, जो दुई खुट्टाले घोडा नियन्त्रित गर्थे र हातले शत्रुहरूमाथि धनवर्षा गर्थे । कूटनीतिका सूत्राधार चंगेज खाँले सधैं सहअस्तित्व, सौहार्दता र शान्तिलाई पहिलो प्राथमिकता दिए । उनले आधिकारिक सन्देशवाहक तथा प्रतिनिधिहरूको अधिकार सुनिश्चित गरे विश्वमै । रहस्य चंगेज खानले आफ्नो चित्र बनाउने स्वीकृति कहिल्यै कसैलाई दिएनन् । उनको मृत्युपछि मात्र उनको फोटो चित्र तयार गरियो । उनका परिवार र सेवकहरूले अत्यन्त रहस्यपूर्ण तरिकाले उनको शरीर गाडे । उनलाई कहाँ गाडिएको थियो भन्ने कुरा रहस्यमै राख्न उनीहरूले चार अलगअलग ठाउँमा मृत्युपछिका समारोह' आयोजना गरे । सौन्दर्यका प्रशंसक युद्धमा विजयपछि मंगोलहरूसँग सम्बन्ध गाँस्ने प्रथा थियो, राजा, राजकुमारहरू र सेनापतिहरूको सामुन्ने । राजाले राजापछि राजकुमार अनि केही बहादुर योद्धाहरूले क्रमबद्ध रूपमा महिला रोज्ने गर्थे । केही ऐतिहासिक तथ्यहरूले चंगेज खाँका ६ वटी रानी र ४० भित्रिनी भएको देखाउँछन् । वंशज विश्वका ०५ प्रतिशत जनसंख्या चंगेज खाँका प्रत्यक्ष वंशज मानिन्छन् । अर्को शब्दमा एक करोड ६० लाख व्यक्तिहरू उनकै वंशज मानिन्छन् । वैज्ञानिकहरूका अनुमानअनुसार झन्डै ८० करोड व्यक्तिहरू परोक्ष रूपमा उनका वंशज हुन् । विश्वकै विकासकर्ताः मंगोल विजय र त्यहाँको विकासले विश्वकै अर्थतन्त्र तथा व्यापारमा ठूलो योगदान पुर्याएको छ । मंगोलहरूले हुलाक पद्धति र कूटनीतिक सन्देश पठाउने शैलीमा सुधार ल्याए । कसैकसैको भनाइमा युरोपेलीहरू मंगोलियाको दिग्विजयबाट असाध्य भयभीत भएकाले युरोपेली एकीकरणमा लागे । चंगेज खाँको मृत्यु उनको जीवनको सम्बन्ध रहस्यमय प्रकरण उनको मृत्यु हो । सबभन्दा लोकप्रिय भनाइ हो, उनी घोडाबाट खस्दा घाइते भए र त्यसैबाट उनको मृत्यु भयो । कसैकसैले खुट्टामा धनुवाणबाट लागेको चोटबाट उनको मृत्यु भएको पनि भनेका छन् । केहीले एकजना विदेशी राजकुमारीले उनलाई विषसेवनबाट हत्या गरेको पनि भन्ने गर्छन् । तर जे होस्, चंगेज खाँले उनले देहत्याग गरेको या शान्ति हासिल गरेको त्यो ठाउँ सफलताका साथ सबैको जानकारीबाट ओझेलमै राख्न सफल भए । त्यो दुर्लभ प्रदर्शनी सन् २०१७ को फेब्रुअरीमा निदरल्यान्डस्को नेसनल मिलिटरी म्युजियमले चंगेज' नामक प्रदर्शनीको युरोपेली प्रिमियर' गर्ने भएको छ । त्यसले अहिलेसम्मकै त्यो विशाल साम्राज्य र त्यसको प्रभावबारे विविध कथा प्रस्तुत गर्नेछ । त्यो प्रदर्शनी सात महिना या अगस्तसम्म चल्नेछ । घोडामा साम्राज्य एउटा सैन्य पृष्ठभूमिबाट चंगेज खाँको जीवनका विविध झाँकी प्रस्तुत गर्न उक्त प्रदर्शनीले विभिन्न किसिमका दृश्य प्रयोग गर्नेछ । चंगेज खाँ र उनको साम्राज्यबारे अहिलेसम्म अन्तर्राष्ट्रिय स्तरमा यस्तो बृहत् परिचय प्रस्तुत गरिएको छैन । दर्शकहरूले साम्राज्यको विकाससम्बन्धी इतिहाससँगै चंगेज खाँले कसरी आफ्नो सेनाको सहयोग तथा सैन्य बुद्धिका कारण यस्तो ख्याति हासिल गरे, त्यसको जानकारी हासिल गर्नेछन् । अक्सर चंगेज खाँको जीवनबारे सुनिएका कथाभन्दा बाहिर गएर यो प्रदर्शनीले मंगोलहरूकै कथालाई विस्तृत रूपमा बाहिर ल्याएको छ । यसले मंगोल साम्राज्य धेरै धनी, कूतुहलपूर्ण र आजको राम्रो विश्वको लागि धेरै महत्वपूर्ण भएको सावित गर्छ, हामीले कल्पना गरेभन्दा फरक हिसाबले । असाधारण भण्डार विविध समकालीन स्रोतहरू डिजिटल मिडिया' र भित्री मंगोलियाको संग्रहालयका अत्यन्त दुर्लभ वस्तुहरू प्रयोग गर्दै मंगोलियाको कथा वर्णन गरिएको छ त्यसमा, एकदम रोचक र नौलो ढंगले । करिब १२३ कलात्मक मूर्ति प्रयोग गरिएका छन्, भित्री मंगोलिया (होहोट चीन) बाट । त्यसमा घोडाको सुनौला काठी, सुसाउने धनुवाण र सुनका गहना पनि सामेल छन् । चंगेज खाँको ऐतिहासिक भूमिका अन्तर्राष्ट्रिय जगत्मा प्रशंसित छ । मंगोलियामा मनाइने वार्षिक समारोह एउटा महत्वपूर्ण अवसर हो, चंगेज खाँको संस्कृति र इतिहाससँगै मंगोलियनहरूलाई विश्वमा विभिन्न मुलुक र त्यहाँका जनतासँग परिचित गराउन । चीनबाट बाहिरका मानिसहरूले हेर्न पाउने गरी यी कला' लाई पहुँच दिइएको यो पहिलोपटक हो । चंगेज' ले दर्शकलाई हरियो घाँसे मैदान, मरुभूमि र मंगोल साम्राज्यका राजदरबारतर्फ चुम्बकीय हिसाबले आकर्षित गर्नेछ । चंगेज प्रदर्शनी नोमाड एक्जिबिसन' को एउटा परियोजना हो, भित्री मंगोलियाको म्युजियम र इडिनवरा युनिभर्सिटीसँगको साझेदारीमा । राष्ट्रिय गौरव मंगोलियाका राष्ट्रपति टीएस इल्वदार्जले ९ जुन २०१२ मा एउटा आदेशमार्फत राष्ट्रिय गौरव' दिवसको प्रारम्भ गरे । त्यो आदेश एउटा प्राज्ञिक अनुसन्धान तथा एकेडेमी अफ साइन्सेस अफ मंगोलिया' को प्रस्तावका आधारमा जारी गरिएको थियो । त्यो आदेशले ११६२जेमुजिनको जाडोयामको पहिलो महिनाको पहिलो दिनलाई चंगेज खाँको जन्ममिति घोषित गर्यो । चन्द्रमास' (लुनर क्यालेन्डर) अनुसार त्यो ६० बर्से चक्रमा तेस्रो समुद्री घोडा' वर्ष थियो । चंगेज खाँको जन्म दिनलाई हरेक वर्ष मंगोलियाको गौरवको पर्व' का रूपमा मनाउने आदेश पनि दिइयो त्यसै दिन । यो वर्ष मंगोलियाको गौरव' पर्व पाँचौंपल्ट मनाइँदै छ । हरेक वर्ष चन्द्रमास (लुनर क्यालेन्डर) अनुसार जाडोयामको पहिलो महिनाको पहिलो दिन ईश्वी संवत्को अलगअलग दिनसँग मेल खान्छ । त्यसकारण मंगोल गौरव' पर्व अलगअलग वर्ष फरकफरक दिनमा मनाइएको छ । यो वर्ष ३१ अक्टोबरमा परेको थियो उक्त दिन । चंगेज खाँले विशाल मंगोल साम्राज्य तेह्रौं शताब्दीमा स्थापित गरे युद्धरत विभिन्न मंगोल जाति, जनजातिलाई एकसूत्रमा बाँधेर । साम्राज्य निर्माणले सबै मंगोलहरूलाई एउटा राज्यअन्तर्गत ल्यायो र उनीहरूबीचको एकतालाई सदृढ गर्यो । मंगोल साम्राज्यको प्रतिष्ठालाई अन्तर्राष्ट्रिय जगत्मा फैलाउनुका साथै मंगोल जनताको सार्वभौम राज्यको अस्तित्व विश्व इतिहासमा सुरक्षित रह्यो, त्यो विजयका कारण । चंगेज खाँले आफ्नो राज्य स्थापना मात्र गरेनन्, युरेसिया क्षेत्रका मुलुकहरूलाई पनि विशाल मंगोल साम्राज्यको छातामुनि ल्याए । मंगोल साम्राज्य करिब दुई सय वर्षसम्म रह्यो र विश्वको ऐतिहासिक विकासमा योगदान पुर्यायो । युद्धताका कयौं व्यक्तिहरू यातनाको सिकार बने र सांस्कृतिक महत्वका सामग्री ध्वस्त भए । तर मंगोल साम्राज्य लगातार पराजित मुलुकको पुनस्र्थापना र विकासमा लगातार लागिरह्यो । रेशमी मार्ग' लाई पुनस्र्थापना गरेर चंगेज खाँले पूर्व र पश्चिमलाई जोडे । सुरक्षालाई सुदृढ बनाउँदै स्थापित संरचनाबाट विभिन्न राष्ट्रियताबीच समझदारी विकास भयो त्यसबाट । एकअर्काका सांस्कृतिक आदानप्रदानसँगै आर्थिक र वाणिज्य सम्बन्ध पनि कायम भयो त्यसबाट उनीहरूबीच । सन् १९९६ मा वासिंटन पोस्ट्ले चंगेज खाँलाई सहस्राब्दी व्यक्ति' घोषणा गर्यो । संयुक्त राष्ट्रसंघ महासमितिले सन् २००५ को नोभेम्बरमा विशाल मंगोल साम्राज्य स्थापनाको आठ सयऔं समारोहको अवसरमा विशेष प्रस्ताव पारित गर्यो । उक्त प्रस्तावमा नोमाडिक सिभिलाइजेसन' (घुमन्ते सभ्यता) ले बृहत् प्रशासनिक, सांस्कृतिक र धार्मिक केन्द्रहरूबीच व्यापक सञ्जाल स्थापनामा महत्वपूर्ण भूमिका खेलेको उल्लेख छ । यो निर्णयपछि चंगेज खाँ र उनका विरासत' बारे अन्तर्राष्ट्रिय प्रदर्शनी भए, जर्मनी, अस्ट्रिया, हंगोरी र अन्य मुलुकमा । चंगेज खाँको ऐतिहासिक भूमिका अन्तर्राष्ट्रिय जगत्मा प्रशंसित छ । उनको वंशजको लागि त्यसप्रति गर्व गर्नु स्वाभाविक हो । मंगोलियामा मनाइने वार्षिक समारोह एउटा महत्वपूर्ण अवसर हो, चंगेज खाँको संस्कृति र इतिहाससँगै मंगोलियनहरूलाई विश्वमा विभिन्न मुलुक र त्यहाँका जनतासँग परिचित गराउन । लेखक नेपाल तथा भारतका लागि मंगोलियाका राजदूत हुन् ।"
राजा महेन्द्रलाई गाली,"इतिहासको अपव्याख्या गर्ने स्वदेशी र विदेशी दुरात्माहरूले नेपालको इतिहासलाई पटकपटक बंग्याएको पाइन्छ । १८५३ सालमा एसियाटिकरिसर्चेज पत्रिकामा एकजना जड्याहा अंग्रेजले पृथ्वीनारायण शाहलाई पागल जस्तो' भनेर दुष्प्रचार गरे । नेपालबाट इसाईको बथान लखेटेर पृथ्वीनारायणले ठूलो पाप गरेको उनको तर्क अंग्रेजी भाषामा फैलिएपछि गोराहरूले पत्याए । पत्याउनेहरूले नेपालको इतिहास र यथार्थ बुझेकै थिएनन् । ल्हासाका शासकले देशनिकाला गरेका युरोपका पादरीहरू भागेर भादगाउँ (भक्तपुर) पुगेपछि मल्ल राजाले शरण त दिए, तर प्राचीन हिन्दुबौद्ध संस्कृति मास्ने षड्यन्त्र गरेको चाल पाएपछि जनताले उनीहरूलाई लखेटे । त्यहाँँबाट पादरीहरू भागेर पाटनमा शरणार्थी हुन पुगे । उनीहरूले कान्तिपुरका राजासँग सम्पर्क बढाए । पृथ्वीनारायण पराक्रमी, धार्मिक, राष्ट्रवादी र स्वाभिमानी भएकाले उनको फौजलाई परास्त गर्न जयप्रकाश मल्ललाई मद्दत गर्नुपर्छ भनेर पादरीहरूले कलकत्तामा रहेका अंग्रेज प्रशासकहरूलाई खबर पठाए । नेपाल एकीकरण हुन नदिने र मल्लराजाहरूलाई प्रयोग गरेर इसाईकरण अभियान चलाउने कुत्सित मनसायले अंग्रेजले पृथ्वीनारायणविरुद्ध दुष्प्रचार गरिरहे । राजा महेन्द्र पनि विदेशीको त्यस्तै दुष्प्रचारको सिकार हुन पुगे । नेपालका दल र केही बुद्धिजीवीलाई आज पनि त्यसरी नै प्रयोग गरिएको पाइन्छ । नेपालमा २००७ सालपछि परोपकारी दाताको भेषमा प्रवेश गरेका संस्थामा कार्यरत व्यक्ति, पश्चिमाहरूबाट पालिएका अधिकांश बुद्धिजीवी र दिल्लीवासिङटन गठबन्धनमा आबद्ध व्यक्तिहरू राजा महेन्द्रलाई अपराधी' नै ठान्छन् । २०१७ सालमा दलहरूमाथि लगाइएको प्रतिबन्धलाई नजिर बनाएर विदेशीका मानसपुत्रहरू राजा महेन्द्रले गरेका सम्पूर्ण सत्कर्मलाई प्रोपोगन्डाको परालले छोप्न खोज्छन् । उनको अपराध के थियो त भन्ने प्रश्न गर्दा निरुत्तर बन्छन् । महेन्द्रलाई गाली गर्नेहरूले उनको भन्दा असल, दिगो र लोकप्रिय काम केके गरे ? त्यसको कुनै जवाफ छैन । महेन्द्रले राष्ट्र र जनताको अहित हुने केके काम गरे ? त्यसको पनि जवाफ छैन । चौध अञ्चल र पचहत्तर जिल्ला बनाए महेन्द्रले, के त्यो गलत थियो ? नेपालमा भारतीय पाठ्यपुस्तक, भारतीय मुद्रा, भारतको राजनीतिक र कूटनीतिक दबाब, भारतीय सेनाको उपस्थिति र जलस्रोतमा भारतीय हस्तक्षेप रोक्नु के राजा महेन्द्रको अपराध थियो ? पञ्चवर्षीय योजना, राष्ट्रबैंक स्थापना, भूमिसुधार, विकेन्द्रीकरण, मोहियानी हक, सर्वोच्च अदालत स्थापना, सेना र प्रहरीको आधुनिकीकरणलगायतका कदम के गलत थिए त ? त्यो अपराध थियो भने नेपालमा आज त्यस्तै अपराधी' राष्ट्रनायकको खाँचो छ । ५२ वर्ष ८ महिना मात्र बाँचेका राजा महेन्द्रले २०१७ साल पुस १ गतेदेखि उनको जीवनको अन्त्य (२०२८ माघ १७) सम्म प्रत्यक्ष शासन गरे । राष्ट्रिय एकता, सार्वभौमसत्ता, राष्ट्रिय अखण्डता र स्वतन्त्रतालाई नै दाउमा राखेर सत्तारुढ दल नै कर्तव्यच्युत हुँदै गएपछि उनले दलहरूमाथि तत्काल प्रतिबन्ध लगाएका थिए । तर त्यो प्रतिबन्ध सदाकालका लागि थिएन । सन् १९६१ अप्रिल १३ मा राजा महेन्द्रले त्यसको पुष्टि गर्दै भनेका थिए, केही समयको निमित्त हाम्रा राष्ट्रिय आकांक्षालाई सुहाउने प्रजातान्त्रिक बनोटको उद्देश्यसँग र त्यसका आधारमा हामी अगाडि बढ्नुपर्छ र तलैबाट जग हाल्नुपर्दछ । त्यसपछि पाँचछ वर्षपछि जनता स्वयं परीक्षा गर्न सक्ने स्थितिमा हुनेछन् ।' त्यसको केही वर्षपछि कानुन र संविधानका ज्ञाता शम्भुप्रसाद ज्ञवालीलाई राजदरबारमा बोलाएर राजा महेन्द्रले बहुदलीय व्यवस्थाको संविधान मस्यौदा गर्न लगाएका थिए । २०२८ साल फागुन ७ गते संविधान घोषणा गर्ने उनको मनसाय रहेको भूतपूर्व प्रधानमन्त्री सूर्यबहादुर थापाले पंक्तिकारसँग (सारथि साप्ताहिक पत्रिकालाई दिएको अन्तर्वार्तामा) बताएका थिए । यस्तै पूर्व प्रधानमन्त्री डा तुलसी गिरीले पंक्तिकारसँगको कुराकानीमा सो संविधानबारे मेरो परामर्श लिइबक्सेको थियो तर आफूले बहुदलीय संविधानप्रति असहमति जाहेर गरेको' बताएका थिए । निःसन्देह राजा महेन्द्र राष्ट्रवाद, राष्ट्रियता, प्रगति, धर्मसंस्कति र राष्ट्रिय एकताका कट्टर पक्षधर थिए । चीनका नेता माओ र चाउएनलाई, भारतका नेता जवाहरलाल नेहरू, अमेरिका, ब्रिटेन, फ्रान्स, जापान र जर्मनीजस्ता शक्तिशाली राष्ट्रदेखि अफ्रिका, ल्याटिन अमेरिका आदिका शासकहरूसँग पनि उनले सुमधुर सम्बन्ध बनाएका थिए । अमेरिका, ब्रिटेन र भारतसँग मात्र सीमित नेपालको कूटनीतिक सम्बन्ध बढाएर ५३ राष्ट्रसँग मित्रता स्थापना गर्नु राजा महेन्द्रको कूटनीतिक सफलता भएको पुराना राजनीतिज्ञ रंगनाथ शर्माले लेखेका छन् । सबैलाई थाहा छ महेन्द्रकै शासनकालमा नेपाल संयुक्त राष्ट्रसंघको सदस्य बनेको थियो । राजा महेन्द्रकै कार्यकालमा विश्व बैंक, एसियाली विकास बैंक, कोलम्बो प्लानलगायतका बहुउद्देश्यीय संगठनहरू नेपालको प्रगतिमा सहयोग गर्न आए । यस्तै २०१३ सालमा शुभराज्याभिषेकका अवसरमा काठमाडौं आएका विभिन्न राष्ट्राध्यक्ष र सरकार प्रमुखहरूसँगको भेटमा राजा महेन्द्रले नेपालका बारेमा सबै कुरा छर्लंग पारे । नेपाल भारतको बिर्ता होइन रहेछ भन्ने सबैलाई प्रस्ट भयो । कुनै स्कुल, कलेज वा विश्वविद्यालय नपढेका राजा महेन्द्रले संसारमा जहाँ पुगे पनि ठूलो सम्मान पाए । त्यो उनको मात्र होइन, नेपाल र नेपालीको सम्मान थियो । अमेरिका भ्रमणमा गएका बेला त्यहाँका राष्ट्रपति फ्र्यांकलिन डी रुजबेल्टकी पत्नीले राजा महेन्द्रलाई बाल्यकालमा के कुराको अभाव थियो' भनेर प्रश्न गरिछन् । राजा महेन्द्रले भावुक मुद्रामा जवाफ दिएपुस्तक' । (सूर्यविक्रम ज्ञवाली, महेन्द्र स्मृतिग्रन्थ) । राणाशासकहरूले राजा महेन्द्र मात्र होइन, राजा त्रिभुवनलाई पनि उपयोगी पुस्तक पढ्ने अनुमति दिएनन् । २४ वर्षसम्म राजा त्रिभुवनका सवारीचालक रहेका मरीचमान नकर्मी (ठँहिटी, काठमाडौ) सँग पंक्तिकारले लिएको सात घन्टा लामो अन्तर्वार्तामा भनेका थिए, जुद्ध सडक (हालको न्युरोड) स्थित एउटा पसलमा गएर दालमोठ, भुजियाका प्याकेटभित्र लुकाएर किताब ल्याइदिने काम म आफैं गर्थें । राजा त्रिभुनवलाई किताब पुर्याइदिएको अभियोगमा जुद्ध शमशेरले मलाई जेल पठाए ।' २०१७ साल पुस १ गतेको कदम प्रजातन्त्रको हत्या होइन रहेछ भन्ने ठहर गरेर महारानी एलिजावेथ द्वितीयाले सोही साल फागुनमा नेपाल भ्रमण गरेको बुझिन्छ । प्रजातन्त्रको हत्या हुने देशमा ब्रिटेनका राष्ट्राध्यक्षले भ्रमण गरेको पाइँदैन । त्यस्तै भारतका राष्ट्रपति सर्वपल्ली राधाकृष्णन्ले महेन्द्रकै पालामा नेपाल भ्रमण गरेर नेपालभारत सम्बन्ध अरू सुदृढ हुँदै गएको बताएका छन् । चीनलगायत विभिन्न राष्ट्रका नेताले नेपाल भ्रमण गरेर राजा महेन्द्रको प्रशंसा गरेका छन् । नेपालका केही सीमित नेताले तुच्छ' भने पनि संसारले नै महेन्द्रलाई उच्च' भनेको पाइन्छ । के महेन्द्रले सबैलाई मोहनी लगाएका थिए ? कि घूस खुवाएका थिए ? नेपालमा कसैको व्यक्तित्व उठेको देख्न चाहँदैनथे उनी' भनेर अर्थ न बर्थको आरोप लगाउने पनि भेटिन्छन् । अमृत साइन्स क्याम्पसका संस्थापक अमृतप्रसाद प्रधानको प्रतिमा अनावरण गरेपछि प्रसन्न मुद्रामा महेन्द्रले भनेका थिए, चौधै अञ्चलमा अमृतप्रसाद जस्ता असल, दानी र त्यागी मानिस भइदिए नेपाल छिट्टै अगाडि बढ्ने थियो ।' उनले राम्रो काम गर्ने सबैलाई प्रोत्साहन गर्थे भन्ने कुराको यो एउटा उदाहरण हो । मेचीदेखि महाकालीका विभिन्न दुर्गम पहाड, हिमाली क्षेत्र र तराईका जिल्ला घुमेर राजा महेन्द्रले नेपाललाई स्वावलम्बी बनाउनुपर्छ भन्दै हिँडे । के त्यो अपराध थियो ? विद्वान्विदुषीको सल्लाह माग्न २०२४ सालमा दाङमा विद्वत् सम्मेलन गरे । विश्व बौद्ध सम्मेलनको आयोजना गरेर संसारका विभिन्न बौद्ध विद्वान् विदुषीलाई नेपालबारे जानकारी गराइयो । धार्मिक कूटनीतिमार्फत बौद्ध धर्मावलम्बी राष्ट्रहरूको समर्थन जुटाउन उनी सफल भए । यसैक्रममा राष्ट्रसंघका बौद्ध महासचिव उ थान्तले लुम्बिनीको विकासमा अनुपम योगदान गरेका छन् भने जापान, कोरिया, चीनलगायतका धेरै राष्ट्रले लुम्बिनीको विकासमा गरेको योगदान उल्लेखनीय रहेको छ । के त्यो सबै कुरा राजा महेन्द्रको षड्यन्त्र थियो ? राष्ट्रद्रोह मुद्दा लागेका डा केआई सिंहलाई चीनबाट बोलाएर राजा महेन्द्रले प्रधानमन्त्री बनाए । के त्यो पूर्वाग्रह थियो ? गणतन्त्र चाहिन्छ भन्दै आवाज उठाउने सप्तरीका युवक रामराजाप्रसाद सिंहको मुद्दा माफी गरेर राजाले मेलमिलापको हात बढाए । के त्यो अभिमान थियो ? साहित्य, कला, संस्कृतिको जगेर्ना गर्न प्रज्ञा प्रतिष्ठान स्थापना गरेर उनले नेपालका सबै भाषाको उत्थान गर्ने जमर्को गरे, के त्यो समावेशी' थिएन ? मेचीमहाकाली जोड्ने महेन्द्र राजमार्ग, औद्योगिक क्षेत्रहरू, पचासौं उद्योग, हजारौं विद्यालय, दर्जनौं कलेज, त्रिभुवन विश्वविद्यालय, महेन्द्र संस्कृत विश्वविद्यालय आदि सबै उनकै देन हुन् । के यी सबै काम गरेर राजा महेन्द्रले जघन्य अपराध नै गरे त ? २००७ सालको अन्त्यतिर (फागुन ७ गते) १०४ वर्ष लामो राणाशासन समाप्त भएपछि राजा त्रिभुवनले प्रजातन्त्रको सुदृढीकरण गर्न चाहे पनि उनलाई स्वास्थ्यले साथ दिएन । २०११ साल फागुन ३० गते स्विट्जरल्यान्डमा राजा त्रिभुवनको देहान्त भएपछि राज्यको बागडोर तत्कालीन युवराज महेन्द्रले सम्हाले पनि दलहरूबीचको कलहले परिस्थिति विषम् र जटिल बन्दै गएको इतिहासकारहरूले उल्लेख गरेका छन् । राष्ट्रको अस्तित्वमथि गम्भीर संकट देखेपछि राजाले कठोर कदम चालेको नेपाली कांग्रेसका पूर्व महामन्त्री श्रीभद्र शर्माले बताएका छन् । राजा महेन्द्रले गरेका र गर्न चाहेका काम थोरै शब्दमा चित्रण गर्न सकिँदैन । राष्ट्रियता, विकास, धर्मसंस्कृति, संगीत, कला, साहित्य, कूटनीति, कृषि, उद्योग, शिक्षा, स्वास्थ्य, यातायात, राष्ट्रिय सुरक्षा, गृहनीतिलगायत सम्पूर्ण क्षेत्रमा उनले अतुल्य योगदान गरेका छन् । शिक्षितहरू आफ्नै गाउँमा बसेर कर्मशील रहून् भन्ने उद्देश्यले गाउँफर्क' राष्ट्रिय अभियान चलाइएको थियो । राष्ट्रद्रोह मुद्दा लागेका डा केआई सिंहलाई चीनबाट बोलाएर राजा महेन्द्रले प्रधानमन्त्री बनाए । के त्यो पूर्वाग्रह थियो ? गणतन्त्र चाहिन्छ भन्दै आवाज उठाउने सप्तरीका युवक रामराजाप्रसाद सिंहको मुद्दा माफी गरेर राजाले मेलमिलापको हात बढाए । के त्यो अभिमान थियो ? साहित्य, कला, संस्कृतिको जगेर्ना गर्न प्रज्ञा प्रतिष्ठान स्थापना गरेर उनले नेपालका सबै भाषाको उत्थान गर्ने जमर्को गरे, के त्यो समावेशी' थिएन ? एघार हजार भकारी बनाएर ३३ हजार वडाका जनतालाई खान पुग्ने अन्न सञ्चय गर्नुपर्छ भन्ने राजाको सोच थियो । जलस्रोत र पर्यटनमा नेपाल दक्षिण एसियामै अग्रणी बन्न सक्छ भन्ने प्रबल आत्मविश्वास थियो । योग्य, सक्षम र देशभक्तहरूलाई खोजीखोजी दायित्व दिने राजा महेन्द्रका सहयोगीहरू पनि योग्य नै थिए । उनीहरू राष्ट्रवादीहरूलाई हौसला दिन्थे । राजा महेन्द्रको स्वर्गवासपछि दरबारभित्र आफूलाई उपराजा ठान्ने कर्मचारीहरूको प्रभाव त्रमशः बढ्दै गयो । चाकडी, चुक्ली, चाप्लुसी गर्नेहरूले राजालाई घेर्ने र योग्य मानिसहरूलाई टाढै राख्ने प्रवृत्ति बढ्दै गयो । सही सूचना सही समयमा पुग्नै नदिने षड्यन्त्र हुन थाल्यो । राजा ज्ञानेन्द्रको शासनकालमा पनि केही संकीर्ण सचिव र सल्लाहकारहरूले खलनायकको काम गरेको पाइन्छ । पृथ्वीनारायणपछि राजा महेन्द्रलाई सर्वाधिक श्रद्धा गर्ने नेपालीहरूको संख्या दिनप्रतिदिन बढ्दै गएको पाइन्छ । उनी राजा, साहित्यकार, कूटनीतिज्ञ, धर्मदर्शनका मर्मज्ञ, विकासवादी र असल राष्ट्रवादी हुन् भन्नेमा सन्देह छैन । सूर्यलाई हत्केलाले छोप्न खोजे झैं राजा महेन्द्रका योगदान ढाकछोप गर्नु र उनलाई गाली गर्नु हठ, अज्ञानता र मूर्खता मात्र हो । केही व्यक्तिले त राष्ट्र टुक्र्याउने परियोजनाअन्तर्गत महेन्द्र तथा नेपालको इतिहासलाई सराप्ने जागिर नै पाएका छन् । भगवान्ले उनीहरूलाई सद्बुद्धि दिऊन् ।"
अज्ञानताले आर्जेको अराजकता,"जनताद्वारा, जनताका लागि, जनताको कानुनी राज्य लोकतन्त्रको परिभाषा लोकतन्त्रको लागि आवश्यक हो, पर्याप्त होइन । लोकतन्त्रको सबभन्दा कठोर पक्ष भनेको विपक्ष हो, विमत हो । यसको सम्मानजनक व्यवस्थापन गर्न सरकारमा राजनीतिक ज्ञान भएको कुशल र देशको स्वार्थलाई आफ्नो पदीय स्वार्थभन्दा माथि राख्ने नेतृत्व चाहिन्छ । सर्वचासोका राष्ट्रिय मुद्दाहरू थन्काएर कुशल नेतृत्वले झीनामसिना मुद्दामा समय बिताउँदैन । हामीकहाँ समस्या समाधानको उपायसहितको राजनीति गर्ने नेतृत्वको अभाव रह्यो र त्यसैले हामीले समस्याको मूलमा गएर कहिल्यै प्रहार गरेनौं, समस्याले उब्जाएको समस्याको निदानतर्फ हामी केन्द्रित भयौं । ज्वरो विभिन्न किसिमका रोगले पैदा हुन्छ । ज्वरो कम गर्ने औषधिले ज्वरोको कारणको निदान हुँदैन । हामीले गरेका केही अभ्यासको चर्चा गरौं । तुलनात्मक रूपमा कमजोर मानिएका डोनाल्ड ट्रम्पले हालै अमिरिकी राष्ट्रपतीय चुनाव जिते । लोकप्रिय ब्रिटिस प्रधानमन्त्री डेबिड क्यामरुनले हालै ब्रेक्जिट आन्दोलनमा सफलता पाउन नसकेपछि प्रधानमन्त्री पदबाट राजीनामा दिए । लोकतन्त्रका आधार बलिया भएका यी मुलुकमा आप्रवासीलाई निषेध वा नियन्त्रणको नाराले यी दुवै मुद्दालाई अत्यधिक प्रभावित गर्यो किनकि यो अत्यन्तै संवेदनशील विषय हो । यति संवेदनशील हुँदाहुँदै पनि अंगीकृत नागरिकलाई नागरिकता लिन योग्यता पुगेको भोलिपल्ट नागरिकता मिल्ने देश हो नेपाल । भारतको मधेसी जनताप्रतिको स्नेह हुँदो हो त भारतको बिहार, उत्तर प्रदेश र पश्चिम बंगाल भारतमा सबभन्दा पिछडिएका राज्य हुने थिएनन् । भारतको नाकाबन्दी मधेसी मोहले होइन, हामीले चलखेल गर्ने ठाउँ दिएर हो । नेतृत्वको अक्षमताका कारण नै मधेसका जनताले हिजो भोट अर्कालाई दिएका थिए, आज उनीहरू अर्कैको साथमा छन् । संविधानसभा, गणतन्त्र, संघीयता, समानुपातिक समावेशी लोकतन्त्र भनियो र अभ्यास पनि गरियो । आफैंले मागेका माग पूरा भएपछि पनि माग गर्नेहरू जिम्मेवार देखिएनन् वा त्यो उनीहरूको क्षमतामा रहेन । जसले गणतन्त्र ल्याउने आन्दोलनमा बलिदान गरे र संविधानसभासम्म देशलाई पुर्याए, उनीहरू देशले निकास नपाउँदै विभाजित भए, सबभन्दा ठूलो दल त झन् विचार र चिन्तनमा सबभन्दा सानो देखिएको छ, ऊ सत्तामै केन्द्रित छ । यसको अर्थ हुन्छ, गणतन्त्र, संविधानसभा वा संघीयताको व्यवस्थापन र कार्यान्वयन गर्ने उनीहरूमा क्षमता थिएन वा यस विषयमा कुनै अध्ययन गरिएकै थिएन । दोस्रो संविधानसभाले बल्लबल्ल संविधान त ल्यायो, तर त्यो सर्वस्वीकार्य हुन सकेन । जसको लागि संघीयता ल्याइएको थियो, तिनै जनता सयौंको संख्यामा मारिए, केही आज पनि सडकमै छन् । त्यसैको बहानामा अमानवीय नाकाबन्दी पनि भोग्नुपर्यो । जातीय राज्यको अवधारणा ओझेलमा त पर्यो नै, अखण्डताको नाममा पञ्चायतले गरेको सीमांकन बिगार्न नपाइने भन्ने आवाज उठ्यो, फलस्वरूप संघीय नेपालको दस वर्षको समयमा सर्वस्वीकार्य राज्य एउटा पनि बन्न सकेन । मूल प्रश्न संघीयता कसरी गर्ने भन्ने होइन, संघीयता कसको लागि र किन गर्ने भन्ने हो ? स्थापित विकासका संरचनाहरू, पुल, राजमार्ग, शिक्षा, स्वास्थ्य, भारतसँग हुने निर्भरता र व्यापार, प्राकृतिक स्रोतहरूको सन्तुलन र सीमान्तकृत वा अन्य पिछडिएकाहरूको सशक्तीकरण आदि विषयमा कुनै वैज्ञानिक स्तरको बहस गरिएकै छैन । चितवन जिल्ला टुक्र्याउने कि न टुक्र्याउने, कैलाली र कन्चनपुर यता राख्ने कि उता राख्ने जस्ता सतही विषयमा विवाद गरियो, कुनै बौद्धिक विवाद वा उपयुक्त उदाहरण यहाँ प्रस्तुत नै भएनन् । भारतको उदाहरण घोकेकाहरूले त्यही प्रस्तुत गरे । विगत दसबर्से अनुभव हेर्ने हो भने संघीयतासम्बन्धी न यसले ल्याउन सक्ने सकारात्मक वा नकारात्मक असरका विषयमा कुनै अध्ययन गरिएको रहेछ न त हामीसँग आफूलाई ज्ञान नभएको कुरा विज्ञलाइ सोध्नुपर्छ भन्ने ज्ञान नै रहेछ । बरु कुनै विज्ञले यसका असलखराब पक्षमा अभिमत जारी गरे भने उसैलाई परिवर्तन विरोधीका रूपमा हेरिने संकीर्णता रहेछ । जब एउटा राज्य पनि कल्पना गरेसरह बनाउन सकिएन भने यो जातीय राज्यको नीति हचुवाको भरमा एउटा अज्ञानीले ल्याएको भन्नु बेइमानी हुन्छ कि इमानदारी ? हामीले समावेशी लोकतन्त्रको नाममा समानुपातिक व्यवस्था कायम गर्यौं, जसलाई लोकतान्त्रिक मान्न त सकिएला तर यसको उपयोग कसरी निष्पक्ष ढंगले गर्ने भन्ने कुनै अध्ययनविना वा हुनसक्ने सम्भाव्य दुरुपयोगलाई मध्यनजर नगरी केवल हचुवाको भरमा यो लागू गर्नुको परिणाम छर्लंग छ । पछाडि परेका महिलाहरूको उपस्थिति सुधार्ने यस प्रणालीले आर्थिक रूपले सक्षम, राजनीतिमा वा समाजमा कुनै योगदान नगरेका र संविधानसभामा कुनै रुचि नै नभएका प्रशस्तै महिला परेका छन् । चुनाव लडेर संविधानसभामा जान आरजु देउवालाई केले रोकेको छ ? लोकतान्त्रिक दलहरूले लोकतन्त्रको धज्जी उडाएको प्रशस्तै उदाहरण अरू पनि छन् । जस्तै सांसदजस्तो गरिमामय पदमा बसेर आफ्नै व्यापारका लागि फाइदा हुने निर्णय गर्ने वा गराउने, सरकारी खर्चमा विदेशका महँगा अस्पतालमा औषधोपचार गर्ने, चुनावमा हार्ने परिस्थितिमा सम्पूर्ण चुनाव बहिष्कार गर्ने, नाकाबन्दीजस्तो राष्ट्रघाती र अमानवीय कदममा साथ दिने, विदेशी दूतावासमा आफ्नो राजनीतिक अडानको छिनोफानो गर्ने, महाभियोगजस्तो सर्वचासोको विषयले संसद्मा समय नपाउने, तलब सुविधासम्बन्धी निर्णय तुरुन्तै हुने आदि समावेशी लोकतन्त्रको कल्पना गर्ने परिवर्तनकारी शक्तिले यो बेथितिको पूर्वानुमान गर्न किन नसकेको ? सीमांकन वा संघीयता दुवै लोकतन्त्रसँग जोडिएका प्रश्न हुन्, यिनको छिनोफानो पनि लोकतान्त्रिक विधिबाट हुनुपर्ने हो, सके संविधानसभाबाट नसके जनमतसंग्रहबाट । खुला सीमा भएको देशले अंगीकृत नागरिकता पाएको दिनदेखि नै संवेदनशील पदमा मात्र होइन, अन्य पदमा पनि उनीहरूलाई योग्य ठहर्याउनु देशको लागि हितकर हुँदैन । यो मुद्दाको छिनोफानो संविधानसभाले गर्नुपथ्र्यो, त्यो सम्भव नभएपछि यो पनि एउटा जनमत संग्रहको विषय हो । धर्म निरपेक्षताको विषयमा पनि राय संकलनमा फरक मत प्राप्त भएको भन्ने समाचार छ, जनताको फैसलासँग खेलबाड गर्नु कुनै पनि हालतमा लोकतान्त्रिक हुँदैन । यो पनि एउटा जनमत संग्रहको विषय हो । राजतन्त्रको अन्त्य पनि दिल्लीमा गर्नुभन्दा जनमत संग्रहबाटै गरेको भए लोकतन्त्र अरू मजबुत हुने थियो । जुन दलले आफूलाई संविधानसभा र लोकतन्त्रको सिपाही भन्छ, त्यही दल आफू सत्तामा पुगेपछि यति ठूला विवाद सुल्झाउन जनमत संग्रहजस्तो लोकतान्त्रिक पद्धतिको सहारा नलिनु उसको अहंकार होइन ? आरक्षणका विषयमा हाम्रा विद्वान्हरूको तर्क पनि बौद्धिक वा तार्किक छैन । भारतकै उदाहरण हेरौं न, करिब ६० वर्षको अनुभवमा आरक्षणमा पर्ने जाति, जनजाति वा समूहहरू प्रत्येक वर्ष थपिँदैछन् त्यहाँ । कहाँसम्म भने पटेल समुदाय जसले व्यापारमा निकै प्रगति गरेको छ, ऊ पनि आरक्षित हुने आन्दोलनमा छ, जाट वर्ग पनि आरक्षण चाहन्छ, अरू धेरै छन् लाइनमा । भारतले विकासमा वृद्धि गरेको निजीकरणपश्चात् हो । भारतको आरक्षण सरकारी संयन्त्रमा छ, जो उदाहरणयोग्य छैन । आरक्षण कसको लागि, किन र यसले नागरिकको सशक्तीकरण कसरी गर्छ भन्ने एउटा भरपर्दो अध्ययन र यसको प्रयोग गर्ने नीतिको अभावमा यसको प्रयोग प्रत्युत्पादक हुन्छ । निजी क्षेत्रहरू बलिया भएनन् भने आर्थिक क्रान्ति हुँदैन । अबको युग सरकारी सेवामा गएर रमाउने युग रहेन । त्यसैले पिछडिएका वर्गको सशक्तीकरण भएन भने ऊ सधैं पछाडि नै हुन्छ । जसको तरबार उसको दरबार भन्ने राणाहरूले लामो शासन गरे, तर इतिहासले उनीहरूलाई कठघरामा उभ्याएको छ । महेन्द्रको राष्ट्रवाद पनि चर्चित छ, तर पञ्चायतले उपेक्षित, उत्पीडित र दूरदराजमा रहेका जनजाति वा अन्य अधिकारविहीनसम्म शिक्षा पुर्याउने कुनै नीति लिएन, बरु शिक्षाको पकड पहुँचवाला वा सम्भ्रान्त परिवारमा सीमित राख्यो । २०४६ सालपछि विशेष गरेर बहुविश्वविद्यालयको अवधारणापश्चात् शिक्षामा प्रशस्त प्रगति त भयो तर निजीकरणले गर्दा यो समावेशी हुन सकेन किनकि आर्थिक हैसियतको आधारमा यसले सक्षम वा अक्षमको मापदण्ड निर्धारण गर्यो । फलस्वरूप आजको वैज्ञानिक युगमा पनि ढाडमा टेकेर टाउकोमा हान्ने जस्तो नीति राजनीतिमा लोकप्रिय भयो । त्यो ठीक थियो वा बेठीक, यसको मूल्यांकन इतिहासले गर्नेछ जसरी धीरशमशेरको गरेको छ तर त्यसमा नागरिकहरूको अज्ञानतालाई अवसरका रूपमा प्रयोगचाहिँ भएको थियो । २००७ सालपछि २०१७, ०३६, ०४७, ०६२६३ सालमा राजनीतिक परिवर्तन भए, यी सबैलाई कसै न कसैले लोकतान्त्रिक परिवर्तन नै मान्छन् । तर हामीले आर्थिक फड्को मार्न सकेनौं । किन ? मूल समस्या हामीले शिक्षामा प्रगति गर्न सकेनौं, शिक्षालाई समावेशी बनाउन सकेनौं, बरु शिक्षामा प्रहार गर्यौं, मुक्तिनाथ अधिकारीजस्ता असल शिक्षकलाई सफाया गर्यौं, त्यसैले राजनीति भताभुंग भयो । पञ्चायतकालमा विश्वविद्यालयमा विद्यार्थीको राजनीतिक प्रयोगले ल्याएको विसंगति अहिलेसम्म सुधार्न सकिएको छैन । त्यसैमा माओवादी आन्दोलनको दसकमा नेपालले शिक्षामा प्रगति त गरेनगरेन, युद्धताका शिक्षण संस्था, शिक्षक र स्कुले विद्यार्थीको व्यापक प्रयोग वा दुरुपयोग गरियो । कानुनी रूपमा कसैलाई औषधोपचारको खर्च दिन सकिएला, तर अविकसित देशका नागरिकहरूले तिरेको करबाट अति विकसित मुलुकमा कसैले उपचार गर्छ भने त्यो नैतिक रूपमा गलत हुन्छ । करदाताको चेतनाको अभावमा गरिएको त्यो खर्च भ्रष्टाचार नै हो, यो सुविधा लिनेलाई र दिनेलाई लोकतन्त्रवादी भन्नै मिल्दैन । राजनीतिक परिवर्तन त भयो माओवादीकै आन्दोलनपश्चात्, तर यसले छोडेको छापतर्फ कसैको ध्यान गएन । बलपूर्वक सबै समस्या समाधान गर्न सकिन्छ वा सत्ता कब्जा नै गर्न सकिन्छ भन्ने आन्दोलनले नेपालका केही समुदाय अझै आन्दोलनमै छन्, यो माओवादी आन्दोलनकै उपज हो । त्यसैले जसको तरबार उसको दरबार, ढाडमा टेकेर टाउकोमा हान्ने वा सत्ता कब्जा, शत्रुको सफाया गर्ने नीतिबाट दीक्षितले जे सक्थे गरे, विकासको मानचित्र उनीहरूसँग छैन । नेतृत्व गरिसकेकाहरूबाट यो सम्भव हुने भए यत्रो आन्दोलन हुने नै थिएन । कानुनी रूपमा कसैलाई औषधोपचारको खर्च दिन सकिएला, तर अविकसित देशका नागरिकहरूले तिरेको करबाट अति विकसित मुलुकमा कसैले उपचार गर्छ भने त्यो नैतिक रूपमा गलत हुन्छ । करदाताको चेतनाको अभावमा गरिएको त्यो खर्च भ्रष्टाचार नै हो, यो सुविधा लिनेलाई र दिनेलाई लोकतन्त्रवादी भन्नै मिल्दैन । उद्देश्य जेसुकै भए पनि धेरैले नेपालमा गलत बाटो समातेर राजनीति गरे । पछिल्लो समयमा मधेसवादी नेताहरूले त्यही बाटो समातेका हुन् नाकाबन्दीमार्फत । आफूले त्यही बाटो समातेर राजनीति गरेको ठीक र मधेसीहरूले गरेको गलत भन्दा समस्या झन् ठूलो देखियो । भारतले खेल्ने मौका पायो । अन्त्यमा, अग्र सक्रिय राजनेताले देशका समस्या समाधानका उपायको नीतिका आधारमा राजनीति गर्छन्, तर चेतना र शिक्षा अभावले हामीकहाँ जसले समस्या देखाउन सक्छ, उही नेता बन्ने गरेको छ । चेतनशील समाज निर्माण कसरी गर्ने ? तरबारले, पञ्चायतले वर्गशत्रुको सफायाले, ढाडमा टेकेर, नाकाबन्दीले भएन, ४५ पटक लोकतन्त्र आइसक्यो, भएन । चेतनशील समाज निर्माण, रोजगारको अवसर, ठीक र बेठीक छुट्ट्याउन सक्ने ज्ञान, बजारमा आफ्नो सीप बेच्न सक्ने क्षमता वा भनौं आर्थिक क्रान्तिको आधारशिला शिक्षा नै हो, विडम्बना नेपालका हरेक राजनीतिक आन्दोलनको सिकार शिक्षा नै भएको छ । भारतका इन्डियन इन्स्टिच्युट अफ टेक्नोलोजी एउटा कैदी घरबाट सुरु गरिएको थियो । माओवादी लडाकुहरूका लागि उनीहरूकै शिविरमा उनीहरूलाई उपयुक्त शिक्षाको व्यवस्था गरिएको भए या उनीहरूलाई उच्च शिक्षासम्मको प्रोत्साहन र अवसर दिएको भए या कुनै स्वदेशी वा वैदेशिक रोजगारको व्यवस्था गरेर मात्रै आफू सत्तामा गएको भए एउटा इतिहास बन्ने थिएन ? कसैलाई अक्षम वा अज्ञानी भन्न खोजिएको होइन, यो अहंकारको परिणाम हो । अहंकार, अज्ञानता र अक्षमता एकअर्काका जननी हुन् । ज्ञान नहुनेलाई मूर्ख भनिँदैन, जसलाई आफू अज्ञानी भएको ज्ञान हुँदैन त्यसलाई भनिन्छ । हाम्रो समस्या यही हो । ज्ञान चाहिन्छ भन्ने ज्ञान भएरै आफ्नो खुट्टामा बञ्चरो हानेका थिए चन्द्रशमशेरले । त्रिचन्द्र कलेज खोलेको दिन उनी रोएका थिए रे आज एउटा अर्को रुने नेता चाहिएको छ । भट्ट अमेरिकाको टेनिसी स्टेट युनिभसिटीमा एसोसिएट प्रोफेसर छन् ।"
नेपाल एक विकेटले विजयी( भिडियोसहित),"काठमाडौः नेपालले श्रीलंकामा जारी एसीसी यू१९ एसिया कप क्रिकेटमा सान्त्वना जित हात पारेको छ । समूहगत चरणको आफ्नो तेस्रो तथा अन्तिम खेलमा मलेसियालाई एक विकेटले हराएर नेपालले सान्त्वना जित हात पारेको हो । अघिल्ला दुवै खेलमा पराजित भएपछि नेपाली टोली मलेसियासँग भिड्नुअघि नै पहिलो चरणबाट बाहिरिने निश्चित भएको थियो । पहिलो खेलमा श्रीलंकासँग एक रनले पराजित भएको नेपाल दोस्रो खेलमा भारतसँग ६ विकेटले पराजित भएको थियो । टस जितेको नेपालले मलेसियालाई ब्याटिङ गर्न बोलाएको थियो । मलेसियाले ४४४ ओभरमा सबै विकेट गुमाएर एक सय ५४ रन जोड्यो । मलेसियालाई सस्तोमा समेट्न अदिल खानले तीन तथा सन्दीप लामिछाने र दीपेन्द्रसिंह ऐरीले दुईदुई विकेट लिए । रोहित पौडेल, शुभांकर उरावले एक एक विकेट हात पारे । मलेसियाका कप्तान वीरनदीप सिंहले सर्वाधिक ७५ रन जोडे । मुहम्मद हासिफले २१ र सैफउल्लाह मलिकले ११ रन बनाए । अन्य मलेसियन ब्याट्सम्यानले दोहोरो अंकमा रन जोड्न सकेनन् । नेपालले ४४४ ओभरमा नौ विकेट गुमाएर लक्ष्य पूरा गर्यो । नेपालको जितमा मध्यक्रमका अनिल साह र पछिल्लो क्रमका पवन सरार्फले महत्वपूर्ण भूमिका खेले । भिडियाे हेर्नुहाेस् अनिलले ३२ र पवनले अविजित २९ रन जोडे । यी दुईबीच नवौं विकेटका लागि ३८ रनको साझेदारी भएको थियो । नेपालले १० औं विकेटका लागि नौ रनको साझेदारी गर्यो । कप्तान सन्दीप लामिछाने तीन रनमा अविजित रहे । नेपालको पालीमा अविनास कर्णले पनि २९ रन जोडे । दीपेन्द्र ऐरीले २२ र रोहित पौडेलले १२ रन बनाए । आसिफ शेख एक र रवीन्द्र शाही पाँच रन जोडेर आउट भए भने अदिल खान र प्रकाश केसीले खाता खोल्न सकेनन् । अनिलले ६६ बलमा एक छक्का र दुई चौका हिर्काए । पवनले ६७ बलमा एक छक्का र दुई चौका प्रहार गरे । अविनासले ४५ बलमा चार चौका हिर्काए । २५ बल खेलेको दीपेन्द्रले चार चौका प्रहार गरे । मलेसियाका वीरनदीप सिंहले तीन तथा सेद अजिज, मुहम्मद हाफिज र मुहम्मद आमिरले दुई दुई विकेट लिए । समूह एमा नेपाल तीन खेलबाट दुई अंक जोडेर तेस्रो भयो । समूहमा तीनवटै खेल जितेर भारत विजेता र दुईवटा खेल जितेको श्रीलंका उपविजेता हुँदै सेमिफाइनल पुगे ।"

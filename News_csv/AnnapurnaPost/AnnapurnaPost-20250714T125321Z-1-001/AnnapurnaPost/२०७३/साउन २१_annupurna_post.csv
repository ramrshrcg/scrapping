शीर्षक,विवरण
इतिहासको पदचाप बेवास्ता गर्दा,"राजनीतिक अनिश्चितताको निरन्तरताकै क्रममा नेपालले नयाँ प्रधानमन्त्री पाएको छ, पुष्पकमल दाहालको पुनरागमनका रूपमा । 'नयाँ बोतल पुरानै पानी' यो पनि अब पुरानै अभिव्यक्ति भइसक्यो, मुलुकको राजनीतिक सन्दर्भमा । अनुहार उमेरले फेरिएला, तर राजनीति राष्ट्र, समाज र देश सेवा हो या जवाफदेहीविहीन सत्तारोहणको सिँढी ? यसबारे बहसमार्फत साझा धारणा, प्रतिबद्धता र चरित्र निर्माण हुन सकेन भने राजनीतिक र शासनको नेतृत्व सधैँ स्वार्थी र बिकाउहरूमा मात्र जान सक्छ । नेपाल अहिले यो खतराको भुमरीमा फसेको छ । संसद्मा दाहालले बहुमत हासिल गरेका छन् । राजनीतिक समीकरण फेरिएको छ । सञ्चारलगायतका क्षेत्रमा मुख्य अड्कलबाजी प्रधानमन्त्रीको पहिलो भ्रमण भारतमा होला कि चीनमा ? त्यसतर्फ केन्द्रित छ । प्रधानमन्त्रीका रूपमा उनको नियुक्तिको अर्थ नेपाल र नेपालीको लागि होला ? मुख्य बहस त्यसमा केन्द्रित हुनुपर्ने हो । छिमेक होस् या टाढा, कुनै प्रधानमन्त्री मुलुकको आवश्यकता र हितलाई ध्यानमा राख्दै बाहिर जान्छ, जानुपर्छ । मुलुकका एजेन्डाबारे ऊ स्पष्ट हुनुपर्छ । तर एजेन्डाविना नै नेपालका प्रधानमन्त्रीहरू हतारिने गर्छन्, विदेश भ्रमण गर्न । हरेक नौ महिनामा एउटा प्रधानमन्त्री फेरिने अनि उसले पहिला भारत र त्यसपछि चीन जानुपर्ने परम्पराले कूटनीतिमा अर्थहीनताको अभ्यास बढाउनेछ । संसद्मा बहुमत हासिल गर्नेबित्तिकै तर शपथ लिनु २४ घन्टाअघि नै भारतीय प्रधानमन्त्री नरेन्द्र मोदीले बधाईसँगै भारत भ्रमणको निमन्त्रणा दिए दाहाललाई । चिनियाँ राजदूत उ चुन्ताईले पुष्पगुच्छासहित बधाई दिए, निम्तो पनि आयो होला पक्कै । मित्रराष्ट्रहरूको त्यो शुभेच्छा र सदासयतालाई एउटा सार्वभौम र स्वतन्त्र मुलुकको प्रधानमन्त्रीले कुन रूपमा ग्रहण गर्नुपर्छ, त्यो कूटनीतिक परम्परा र मर्यादा अनि त्यससम्बन्धी 'ब्रिफिङ' बाट निर्धारित हुनुपर्ने विषय हो । भारत केपी ओलीलाई निर्वाचित भएको देख्न चाहँदैनथ्यो भन्ने मान्यता ओली र एमाले वृत्तमा मात्र हैन, बढी नै व्यापकरूपमा स्थापित छ जनमानसमा । त्यस्तै वैशाखमा दाहालको असफल विद्रोहको पृष्ठभूमिमा पनि दक्षिण रहेको उनीहरूको मान्यता छ । दुईपटकको असफलतालगत्तै यसपटक ओली पदमुक्त हुँदा त्यसमा सक्रिय प्रशासनयन्त्र या जिम्मेवार व्यक्तिहरूले त्यसलाई 'भारत नेपालको राजनीतिको चालक सिट' मा फर्केको निष्कर्ष निकालेका छन् । स्वाभाविक रूपमा, त्यसको श्रेय लिँदै मोदीमार्फत निमन्त्रणा पठाइँदा त्यसले दुइटा अलगअलग सन्देश दिन्छ, नेपाल र भारतमा । भारतले नचाहेको व्यक्ति नेपालमा प्रधानमन्त्री हुन सक्तैन भन्ने अवधारणा यहाँको नेतृत्वमा अझ बलियो रूपमा स्थापित हुन सक्छ । उता भारतमा नेपालको अस्थिरता नै भारतीय कूटनीतिको सफलता हो भन्ने मान्यता राख्नेहरूले फेरि एकपटक आफूलाई विजयी भएको आत्मरती पाल्ने अवसर पाएको अर्थ लाग्नेछ । यी दुवै मान्यताले नेपाल र भारतबीचको सम्बन्धको स्वास्थ्यलाई आघात पुर्याउनेछन् । ओलीले एउटा प्रतिकूल अवस्थामा मुलुकको स्वाभिमानलाई सर्वोपरि माने । संविधान लेखनमा बाह्य हस्तक्षेप, क्षेत्रीय स्वरूपको आन्दोलनमा बाह्य उक्साहट र त्यसपछि नाकाबन्दीको अश्त्र प्रयोगको विरोध गरे, मुलुकभित्र र बाहिर । त्यसैले आफ्नो अविश्वास प्रस्तावकै कारण ओलीले राजीनामा दिए पनि दाहाल उनलाई 'राजनेता' मान्न विवश भए । कुनै नेता राजनेता बन्न सक्छ कि सक्दैन, त्यो मुख्य रूपमा उसले कसरी प्रतिकूल परिस्थितिमा आफूलाई सञ्चालित गर्छ, कसरी संकटको सामना गर्छ र कसरी उसले मुलुक र जनतासँग अन्तरक्रिया गरिरहन्छ, उनीहरूको सपना र विश्वासलाई मर्न दिँदैन, त्यसबाट निर्धारित हुने गर्छ । यो परिस्थितिमा ओलीले राजनेताको भूमिका निर्वाह गरे । मुलुकमा यस्ता संकट आउँदा भविष्यमा असहजता कम होस् भन्ने उद्देश्यले चीनसँग व्यापार तथा पारवहनका सम्भाव्यता खोज्नेतर्फ कदम बढाए । भारत यसलाई 'चिनियाँ कार्ड' का रूपमा बुझ्न चाहन्छ । उसले नेपाली नेताहरूसमक्ष अनौपचारिक रूपमा यसप्रति बुझिने गरी चासो व्यक्त गरेको छ । तर नेपाली जनता के भन्छन् यसबारे ? त्यसबारे जनतासँग त कुरै छोडौँ, सत्ताको लागि कैयन्पटक सँगै बसेका विभिन्न नेताहरूबीच पनि छलफल भएन । ओलीको राजीनामापछि र नयाँ सत्ता गठबन्धनले कार्यभार सम्हाल्नुपूर्व खालि पद र मन्त्रालयकै लेनदेनमा वार्ता केन्द्रित रहे । छोटै समयको लागि भए पनि 'राजनेता' को भूमिका कसैले खेल्न चाहेन । के कुनै 'राजनेता' को जन्म सम्भव थियो यसबीच ? सम्भावनाको जन्म त असहज परिस्थितिमा मात्र न हुने हो । ०६३ को आन्दोलन अनि त्यसपछि विदेशी शक्तिद्वारा अनुमोदित 'अग्रगमन' को लहरसँग जुध्दै त्यसको पाँच वर्षमा राप्रपा नेपालको नेतृत्व गर्दै कमल थापा जनताबीच पुगे, नेपाललाई पुनः संवैधानिक राजतन्त्रसहितको सनातनी हिन्दु राज्यको एजेन्डासहित । चौथो हैसियत हासिल गर्यो त्यो दलले सदनभित्र । तर आफ्नो दलको प्रतिबद्धता र आफूले हासिल गरेको समर्थनको मान्यताविपरीतका एजेन्डासहित सरकारमा प्रवेश गर्यो, राप्रपा नेपाल । पक्कै पनि अन्तर्राष्ट्रिय मञ्चमा नेपालको संविधान र छविको राम्रो बचाउ गरे थापाले, तर सिद्धान्त र सत्ताको द्वन्द्वमा उनले सत्ता रोजे । वैकल्पिक राजनीति र सम्भावित 'राजनेता' को जन्मको सम्भावना पतन भयो त्यसबेला । यसपटक पनि राप्रपा नेपालको दाहालसँग मन्त्रालय र विभागमा कुरा मिलेन । सत्तामा सहभागिता खोज्नुको साटो थापा स्वयं नै या पार्टीबाट कसैलाई दाहालको प्रतिद्वन्द्वीका रूपमा प्रस्तुत गरेको भए त्यो एउटा 'राजनेता' को कदम बन्ने थिएन र ? कहिलेकाहीँ या घटनाक्रमले जन्माएका अवसरमा 'पराजय' ले दूरगामी अर्थ राख्छ । त्यस्तो पराजय भावी विजयको प्रारम्भ बिन्दु बन्न पुग्छ । 'राजनेता' को सम्बन्ध सत्तासँग जोडिँदैन सधैँ । माघ १९ को कदमका कारण आलोचित तत्कालीन राजा ज्ञानेन्द्र अन्ततः जनतासमक्ष झुके, सत्ता बुझाए २०६३ वैशाखमा । कतिपयले त्यसको श्रेय भारतलाई दिए । तर जनतासमक्ष झुक्ने त्यो कदम र त्यसपछिका उनका अन्य विभिन्न निर्णयले उनलाई 'राजनेता' बनायो । कुनै राजा 'राजनेता' हुन सक्छन्, तर सबै हुँदैनन् । त्यस्तै केही 'राजनेता' राजा पनि हुन सक्छन् तर सबै हुँदैनन् । संविधानसभाको पहिलो बैठकको असंवैधानिक निर्णयको सम्मान गर्दै नारायणहिटी छोड्दा उनले केही अत्यन्त महत्त्वपूर्ण अभिव्यक्ति त दिए, तर गद्दीबाट हटाइँदाको अवस्थामा विश्वमै दुर्लभ साहसिक निर्णय उनले लिए, 'म नेपाल छोड्दिनँ र जुन हैसियतमा जनताले मलाई राख्छन्, त्यसलाई म स्विकार्छु ।' प्रधानमन्त्री पदमा कुनै व्यक्ति आउँदा त्यसमा नेपाली जनताभन्दा बाह्य शक्ति केन्द्र उत्साहित हुँदा त्यसले अनिष्टको संकेत दिन्छ । जनताबाट आएको त्यो संकेत बुझेमा दाहाल र उनीसँग सत्ता गठबन्धनमा रहेको नेपाली कांग्रेस संयमित र सावधान हुनैपर्छ । यो राष्ट्रियता र प्रजातन्त्रबीच समन्वय र संवद्र्धनको अवसर बन्न सकेन भने फेरि यी दलहरू इतिहासको रछ्यानतर्फको यात्रामा द्रूतगतिले अघि बढ्नेछन् । उनलाई 'मृत्युदण्ड' हुन सक्ने त्यसबेलाका सर्वेशक्तिमान दाहालको अभिव्यक्तिपछि ज्ञानेन्द्रले त्यो निर्णय लिएका थिए । संकटको समयमा लिइने विवेक र साहसपूर्ण घटनाले व्यक्ति राजनेतामा रूपान्तरण हुन्छ, अर्को निर्णयले उसले इतिहासको 'रछ्यान' मा धकेल्छ । मानौँ ज्ञानेन्द्र बिदेसिएका भए ? मानौँ ओलीले असोज ३ पछि 'त्वं शरण' को मार्ग अपनाएको भए ? कमल थापाले इतिहासको द्वन्द्वयुक्त मोडमा सही निर्णय लिन सकेनन् । ज्ञानेन्द्रको 'राजनेता' हैसियतको र उनले प्रतिनिधित्व गर्ने विरासतलाई अस्विकार्दा मुलुकमा स्थायित्व आउन सक्तैन, कार्यान्वयन हुने संविधान बन्न सक्तैन । परम्पराका शक्ति र आधुनिक शक्ति, प्रजातन्त्र र राष्ट्रियताका शक्तिबीच समन्वय र सहयोग तथा समझदारी बन्न नसके मुलुकमा स्थायित्व आउन सक्तैन । इतिहासको अवसरको पोल्टो नथाप्ने व्यक्ति कमल थापा एक्ला हैनन् । गिरिजाप्रसाद कोइरालाले ०६३ मा राष्ट्रको अभिभावक बन्ने अवसर पाएका थिए, तर त्यो अवसरलाई प्रधानमन्त्रीको कुर्सीसँग साटे, प्रतिशोधको राजनीतिमा लागेर नेपाली जनतालाई सामेल नगरी बाह्य निर्देशनमा राजतन्त्र समाप्त गरे । 'जनयुद्ध' को औचित्य स्थापना गर्न सक्थे दाहालले प्रधानमन्त्रीको पद नलिएको भए या माओवादी दलीय बन्धनबाट आफूलाई यसैबेला मुक्त गरेको भए । त्यसपछिको उनको यात्रा सत्तामै गन्तव्यमा सीमित छ । संसद्को तेस्रो ठूलो पार्टीको नेता प्रधानमन्त्री बन्दा ऊ 'राजनेता' को सम्भाव्यता र हैसियतभन्दा धेरै टाढा पुग्न जान्छ । बीपीले प्रतिशोधको राजनीति गरेनन्, प्रतिबद्धताको राजनीति गरे, धेरै असफल प्रयोगपछि । मुलुकलाई, त्यसको राष्ट्रियता र सार्वभौमसत्तालाई अक्षुण्ण राख्न 'राजसंस्था' को निरन्तरताको वकालत गरे । कृष्णप्रसाद भट्टराईले पार्टी त्याग गरे, सिद्धान्त र प्रतिबद्धता छोडेनन् । आज को बढी सम्मानित छ ? एउटा श्रेणीमा गिरिजा, दाहाल, कमल थापा आउँछन् अर्कोमा बीपी, कृष्णप्रसाद भट्टराई आदि । प्रधानमन्त्री पदमा कुनै व्यक्ति आउँदा त्यसमा नेपाली जनताभन्दा बाह्य शक्ति केन्द्र उत्साहित हुँदा त्यसले अनिष्टको संकेत दिन्छ । जनताबाट आएको त्यो संकेत बुझेमा दाहाल र उनीसँग सत्ता गठबन्धनमा रहेको नेपाली कांग्रेस संयमित र सावधान हुनैपर्छ । यो राष्ट्रियता र प्रजातन्त्रबीच समन्वय र संवद्र्धनको अवसर बन्न सकेन भने फेरि यी दलहरू इतिहासको रछ्यानतर्फको यात्रामा द्रूतगतिले अघि बढ्नेछन् ।"
विषाक्त बन्दैछन् सामाजिक सञ्जाल ?,"आजभोलि सामाजिक सञ्जालमा बौद्धिक र सभ्य अन्तरक्रियाभन्दा बोक्रे टिप्पणी हाबी भएको छ । बोक्रे टिप्पणी गर्नेहरूले अश्लील शब्द प्रयोग गरेर सञ्जालका भित्ताहरुमा विकृति भित्र्याएका छन् । कतिपय शब्द त पढ्न र सुन्न पनि सकिँदैन । सामाजिक सञ्जालमा व्याप्त यस्ता गतिविधिले वातावरण नै विषाक्त बनाइदिएको छ । हामी आफूसँग नमिल्ने विचार छ भने कि अनफलो, म्युट गर्छौं, कि विभिन्न विवाद गर्छौं र रिस, द्वेषयुक्त अपाच्य प्रतिक्रिया दिन्छौँ । सामाजिक सञ्जालहरू फेसबुक, ट्विटर, इन्स्ट्राग्राममा राखिने फोटो र विचारमा यस्ता क्रियाकलाप देख्न पाइन्छ । यस्ता टिप्पणी सेलिब्रिटी र कलाकारका सामाजिक सञ्जालमा तुलनात्मक रूपमा अझ बढी देख्न पाइन्छ । 'एनोनिमस' भनिने बेनामका पात्रले थप ऊर्जा दिएको छ । त्यस्ता कमेन्ट गर्दा हामी बिर्सन्छौं कि स्क्रिनपछाडि अवतार होइन, वास्तविक मान्छे हुन्छन् । पियु रिसर्च सेन्टरले सन् २०११ मा निकालेको एक प्रतिवेदनअनुसार ६९ प्रतिशत वयस्क प्रयोगकर्ताहरू सामाजिक सञ्जालमा रुखो व्यवहार गर्छन् र अरूसँग क्रूर बन्छन् । यसको प्रहार सेलिब्रिटीहरूमा बढी भएको छ । उनीहरूले राखेका फोटा र व्यक्त विचारमा अश्लील र भद्दा गालीको सामना गर्नुपर्छ । कहिलेकाहीँ त यस्ता प्रतिक्रियाले उनीहरूको व्यक्तिगत चरित्रमाथि अनगिन्ती निर्मम प्रहार गरिन्छ । त्यस्ता टिप्पणी आफ्नै परिवार र साथीभाइसँग बसेर हेर्न सकिन्न । केही समयअघि अभिनेत्री प्रियंका कार्कीले सामाजिक सञ्जालमार्फत अश्लील गाली नगर्न अनुरोध गरिन् । 'मेरो मन रुवाउनेहरू' को लागि शीर्षकमा उनले आफ्नो आधिकारिक फेसबुकमार्फत भावुक पोस्ट गरेकी हुन् । उनी गुनासो गर्छिन्, 'जबजब म नयाँ फोटो हाल्छु, कुनै नयाँ फिल्मको गीत या म्युजिक भिडियो सेयर गर्छु, यसपछि धेरै गाली गलौज गरिन्छ, किन ? गर्नुहुन्छ ? के मैले चोट पुर्याएँ ? आमाले ती कमेन्ट पढेर त्यसलाई हटाउन छोरीलाई सुझाइन् । यस्तौ समस्या अरू कलाकारहरूले पनि सामना गर्नुपरेको छ । सन् २०१४ मा जेल्दा विलियम्स, रविन विलियम्सकी छोरीले आफ्नो बुबाका बारेमा ट्रोलले गरेको क्रुद्ध ट्विटका कारण ट्विटरको अकाउन्ट नै बन्द गर्नुपर्यो । त्यस्तै पप स्टार इजी आजलियाले पनि यस्तै खालका कमेन्टले गर्दा आफ्नो ट्विटर नै बन्द गरिन् । उनले सामाजिक सञ्जाल र इन्टरनेटलाई 'नराम्रो' भनेर परिभाषित गरिन् । त्यस्तै गायिका अडिलले पनि सन् २०१२ मा आफ्नो बच्चाको हत्या गर्ने थ्रेट सामाजिक सञ्जालको ट्रोलमार्फत थाहा पाएपछि उनले ट्विटर बन्द गरिन् । अर्की नायिका हेविटले पनि सामाजिक सञ्जालमार्फत यस्तै थे्रटको सामना गर्नुपरेपछि उनले पनि ट्विटर बन्द गरिन् । कहिलेकाहीँ सेलिब्रिटीका कारण पनि सामाजिक सञ्जाल गालीगलौजको राणाभूमिमा परिणत हुने गर्छ । फोटोमा मात्र होइन, उनीहरूले सामाजिक सञ्जालमा अनेक विषय र व्यक्तिका बारेमा गलत र भ्रामक विचार व्यक्त गर्दा पनि त्यसले अनगिन्ती खराब कमेन्ट निम्त्याउँछ । हामी सोच्छौँ, सामाजिक सञ्जालमा धेरै फ्यान वा अडियन्स हुने सेलिब्रिटीले विचार सयर गर्दा बडो ध्यान पुर्याउँछन्, तर सधैँ त्यस्तो हुँदैन । डुनिङ केगर एफेक्टलाई लिन सकिन्छ, जसअनुसार अहिलेको आधुनिक युगमा सेलिब्रिटी वा उच्च ओहोदामा पुग्नु मात्र बौद्धिकताको सूचक हुँदैन । उनीहरू आफ्ना विचार बडो आत्मविश्वासका साथ प्रस्तुत गर्छन् । कहिलेकाहीँ त उनीहरू जानीजानी आफ्नो लोकप्रियता बढाउन विभिन्न विषय र व्यक्तिका बारेमा अनावश्यक विचार पोख्छन्, जसले गर्दा सामाजिक सञ्जाल गाली गलौजयुक्त रणभूमि बनिदिन्छ । कुनै कलाकार कलाकारितामा पोख्त छन् भन्दैमा उनीहरूले वातावरण, डिप्लोमेसी, राजनीति, स्वास्थ्यका विषयमा व्यक्त गर्ने धारणा सही हुन्छ भन्ने जरुरी छैन । तर केही त हरेक विषयमा एक्सपर्ट झैँ विचार व्यक्त गर्छन् । गायिका लिली एलेनले पाइथागोरस थेरमका प्रश्नहरूलाई चुनौती दिँदै अनेक प्रश्न गरिन् भने केन्या वेस्टले व्यक्तिका बारेमा विचार पोखिन र भनिन्, 'बिली कोर्बसिन इज इनोसेन्ट ।' सामाजिक सञ्जालको पहुँच कति सरल भएको छ भने यसमा सकारात्मक पक्षभन्दा बढी विकृति पनि सोहीअनुरूप मौलाउँदै गएको छ । नायिका पेमेला एन्डर्सनले जनावरको अधिकारको बारेमा एक्स्पर्ट झैँ आफ्ना विचार सामाजिक सञ्जालमा राखिन् भने यसले अवश्य नै अनगिन्ती राम्रा नराम्रा टिप्पणी निम्त्याउँछ । त्यस्तै सिमोन कोवेलले भनेका छन्, उनले कार्टुनबाहेक अरू केही हेर्दैनन्, उनले राजनीतिका बारेमा आफ्नो विचार राखे भने त्यो सधैँ सही हुन्छ भन्ने छैन, जसले गर्दा पनि सामाजिक सञ्जालमा अनगिन्ती प्रतिक्रिया आउँछन् । पछिल्लो समय नेपाली मोडेल साहना बज्राचार्यले युरो कपको फाइनलको बेला रोनाल्डोको बारेमा टिप्पणी गरिन् र भनिन्, उनले आफ्नो क्यारियर परिवर्तन गरेर अब एक्टर बन्नुपर्छ । उक्त खेलमा विपक्षी टिमले उनलाई घाइते बनाएका थिए र उनी मैदान छोड्न बाध्य थिए । वास्तवमा उनले फेसबुकमार्फत आफ्नो विचार पोखेकी थिइन्, तर यसले गर्दा उनको पोस्टमा कमेन्टहरूको बाढी नै आयो । त्यो वेगसँगै त्यो घृणा र युद्धको रणभूमि बन्यो । कत्तिले त उनको चरित्रमाथि नै प्रहार गरेर प्रतिक्रिया दिए । कत्तिले त उनका अतीतका प्रसंग निकाल्दै तुच्छ शब्द प्रयोग गरे । त्यो एउटा विचारले गर्दा उनले अनगिन्ती गाली सामना गर्नुपर्यो । कुनै व्यक्ति वा विषयको बारेमा टिप्पणी गर्नुअगाडि गम्भीर रुपमा सोचविचार गर्नुपर्छ । सामाजिक सञ्जालको पहुँच कति सरल भएको छ भने यसमा सकारात्मक पक्षभन्दा बढी विकृति पनि सोहीअनुरूप मौलाउँदै गएको छ । घृणा, गालीगलौज, कसैको चरित्र हत्या गर्न सञ्जालको बढी प्रयोग गरिन्छ । अब सामाजिक सञ्जालमा अन्तरक्रिया गर्दा नयाँ कलाको आवश्यकता छ । त्यो कलामा अत्यन्त आवश्यक नियम के हो भने हामीले सामाजिक सञ्जालमा अन्तरक्रिया गर्ने व्यक्ति या कसैको फोटो या विचारमा प्रतिक्रिया दिन्छौँ भने हामीले बिर्सनु हुन्न कि ती कुनै अवतार होइनन्, मानिस हुन् । के हामी त्यस्ता प्रतिक्रिया कुनै मानिसलाई भेटेर उसकै अगाडि दिन सक्छौँ ? कसैले त्यस्तै प्रतिक्रिया दियो भने सुन्न सक्छौँ ? अब सामाजिक सञ्जालमार्फत कसैलाई हौसला, माया, सद्भाव प्रदान गरौँ । अरूलाई गालीगलौज गरेर सामाजिक सञ्जालको वातावरण विषाक्त र तिक्ततापूर्ण नबनाऔँ ।"
प्रधानमन्त्रीबाट क्रिकेट टोलीको बिदाई,"काठमाडौँ: प्रधानमन्त्री पुष्पकमल दाहालप्रचण्डले शुक्रबार आईसिसी विश्व क्रिकेट लिगको टोलीलाई बिदाई गरेका छन् । प्रधानमन्त्री निवास बालुवाटारमा प्रधानमन्त्री प्रचण्डले क्रिकेट टोली र एसियाली कराँते टोलीका खेलाडीलाई छुट्टाछुट्टै बिदाई गरे । बिदाई कार्यक्रमलाई सम्बोधन गर्दै प्रधानमन्त्री प्रचण्डले खेल क्षेत्रले नेपाललाई अन्तराष्ट्रिय जगत्मा चिनाएको भन्दै खुशी व्यक्त गरे । प्रचण्डले भने, क्रिकेट र कराँते क्षेत्रले नेपाललाई अन्तर्राष्ट्रिय जगतमा स्थापित गरेको छ । देशलाई आत्मविश्वास र भावनात्मक एकता कायम गर्न सफल हुनुभएकोमा म सम्पूर्ण खेलाडीलाई हृदयदेखि धन्यवाद दिन्छु । प्रधानमन्त्री प्रचण्डले प्रधानमन्त्री निवास बालुवाटार प्रवेशपछि पहिलो औपचारिक कार्यक्रम खेलाडीसँग गर्न पाएकोमा खुशी व्यक्त गरे । कार्यक्रममा युवा तथा खेलकुद मन्त्री दलजीत श्रीपालीले प्रतियोगितामा नेपाली टिमको विजय सम्पूर्ण नेपालीको विजय हुने बताए । मन्त्री श्रीपालीले आफ्नो कार्यकाल खेलकुदको सुधार र विकासमा समर्पित गर्ने प्रतिबद्धता समेत व्यक्त गरेका छन् । बिदाई कार्यक्रममा नेपाली क्रिकेट टोलीका कप्तान पारस खड्काले नेपालको विजयका लागि सम्पूर्ण टोली कटिवद्ध रहेको बताए । बिदाई कार्यक्रममा नेपाल कराँते संघका महासचिव लगायतका प्रतिनिधिले खेल क्षेत्रका समस्या र प्रतियोगिताको अवस्थाबारे जानकारी गराए । नेदरल्याण्डमा हुने आइसिसी वल्ड क्रिकेट लिगका लागि कप्तान पारस खड्का नेतृत्वको टोली शनिबार नेदरल्याण्ड प्रस्थान गर्दैछ । त्यसैगरी, मलेसियमा हुने पाँचौं एसियाली कराँते प्रतियोगिताका लागि २९ जनाको टोली शनिबार नै मलेसिया प्रस्थान गर्दैछ ।"
आयोजक ब्राजिल र अमेरिकाको जित,"रियो दी जेनेरियोः कीर्तिमानी ओलम्पियन माइकल फेल्प्सले रियो ओलम्पिकको उद्घाटनमा अमेरिकी टोलीको नेतृत्व गर्दै झन्डा बोक्ने भएका छन् । ओलम्पिक खेलकुदको मार्च पास्टमा फेल्प्सले राष्ट्रिय टोलीको नेतृत्व गर्ने अवसर पाएको यो पहिलोपटक हो । अमेरिकाको राष्ट्रिय ओलम्पिक कमिटीलेले रियो दी जेनेरियोस्थित माराकाना रंगशालामा शुक्रबार हुने उद्घाटन समारोहमा पौडीबाज फेल्प्सले झन्डा बोक्ने जनाएको हो । फेल्प्स ओलम्पिक खेलकुदमा सर्वाधिक स्वर्ण र पदक जित्ने खेलाडी हुन् । उनले ओलम्पिक खेलकुदमा १८ स्वर्णसहित कुल २२ पदक जितेका छन् । सन् २०१२ को लन्डन ओलम्पिक खेलकुदपछि सन्न्यास लिएका ३१ वर्षीय फेल्प्सले त्यसको केही समयपछि अन्तर्राष्ट्रिय प्रतियोगितामा फर्कने निर्णय सार्वजनिक गरेका थिए । सन्न्यास फिर्तीकै बेला फेल्प्सले रियो ओलम्पिक खेल्ने इच्छा पनि व्यक्त गरेका थिए । झन्डा बोक्ने जिम्मेवारी पाएकोमा सम्मानित महसुस गरेको छु । त्यसमा पनि अमेरिकाको झन्डा बोक्न पाउनु विशेष खुसीको कुरा हो', फेल्प्सले भनेका छन् । उनले ओलम्पिक खेल्न लागेको यो पाँचौंपटक हो । उनले राष्ट्रिय टोलीको सदस्यको मतदानका आधारमा झन्डा बोक्ने जिम्मेवारी पाएको जनाइएको छ । फेल्प्सले सन् २००८ को ओलम्पिकमा आठवटा स्वर्ण पदक जित्दै एउटै ओलम्पिकमा सर्वाधिक स्वर्ण पदक जित्ने खेलाडीको कीर्तिमान बनाएका थिए । १५ वर्षको उमेरमा सन् २००० को सिड्नी ओलम्पिकमा सहभागिता जनाएका फेल्प्सले त्यति बेला पदक जित्न नसके पनि ओलम्पिक खेलकुदमा सहभागी हुने ६८ वर्षयताकै सबैभन्दा कान्छा पुरुष खेलाडीको कीर्तिमान बनाएका थिए । उनी सन् २००४ को एथेन्स ओलम्पिकमा ६ स्वर्ण र दुई कांस्य पदक जित्न सफल भएका थिए । उनले सन् २०१२ को लन्डन ओलम्पिकमा पनि चार स्वर्ण र दुई रजत पदक जितेका थिए । सिड्नीमा म टोलीमा पर्न चाहन्थेँ । एथेन्समा मेरो उद्देश्य राष्ट्रका लागि स्वर्ण पदक जित्नु थियो । बेइजिङमा आएर त्यसअघि कुनै पनि खेलाडीले गर्न नसकेको उपलब्धि हात पार्न चाहन्थेँ । लन्डनमा मेरो उद्देश्य इतिहास बनाउनु थियो । रियो ओलम्पिकमा म उद्घाटन समारोहमा हिँड्न चाहन्छु', उनी भन्छन्, अमेरिकालाई सबैभन्दा उत्कृष्ट स्तरमा प्रतिनिधित्व गर्न चाहन्छु र परिवारलाई खुसी बनाउन चाहन्छु । यो कुरा पदक जित्नेभन्दा ठूलो विषय हो ।' ओलम्पिक खेलकुदको उद्घाटनमा अमेरिकाको झन्डा बोक्ने फेल्प्स दोस्रो पौडी खेलाडी हुनेछन् । यसअघि सन् १९७६ को ओलम्पिकको उद्घाटन समारोहमा पौडीबाज गेरी हलले अमेरिकाको झन्डा बोकेका थिए । फेल्प्सले रियो ओलम्पिकमा तीनवटा व्यक्तिगत स्पर्धामा प्रतिस्पर्धा गर्दैछन् ।"
रियो ओलम्पिकको उद्घाटन आज,"रियोः विश्व खेलकुदको महाकुम्भ ओलम्पिकको ३१ औं संस्करण शुक्रबारदेखि ब्राजिलको राजधानी रियो दी जेनेरियोमा आधिकारिक रूपमा सुरु हुँदैछ । पुरुष र महिला फुटबलका प्रतिस्पर्धाहरू बुधबारबाटै सुरु भए पनि प्रतियोगिताको आधिकारिक उद्घाटन भने शुक्रबार साँझमात्रै हुनेछ । आयोजक ब्राजिलले शुक्रबारदेखि १७ दिनसम्म सञ्चालन हुने प्रतियोगिताको उद्घाटन भव्य बनाउने तयारी गरेको छ । उद्घाटन समारोहका लागि ब्राजिलले रियोस्थित माराकाना रंगशालालाई विशेष रूपमा तयार पारेको छ । ब्राजिलियन चलचित्र निर्देशन फर्नान्डो मेरिलेस नेतृत्वको टोलीले उद्घाटन समारोहका लागि विशेष कार्यक्रमको तयारी गरेको छ । फर्नान्डोको नेतृत्वमा अन्य दुई निर्देशक डानिला थोमस र एन्ड्रयुचा वाडिङ्टन सम्मिलित टोलीले रियो ओलम्पिकको उद्घाटनको सम्पूर्ण कार्यक्रम तयार पारेका हुन् । उद्घाटन समारोहमा प्रस्तुत गरिने सांगीतिक तथा सांस्कृतिक कार्यक्रमका लागि ब्राजिलका चर्चित कोरियोग्राफर डेबोराह कोल्करले ६ सय स्वयम्सेवकलाई तयार पारेका छन् । उद्घाटन समारोहमा सहभागी हुन विभिन्न राष्ट्रका राष्ट्र प्रमुख, सरकार प्रमुखदेखि लिएर विशिष्ट पाहुनाहरू ब्राजिल पुग्ने क्रम जारी छ । उद्घाटन समारोहमा संयुक्त राष्ट्रसंघका महासचिव बान की मुन, नेदरल्यान्ड्सका राजा विलेम एलेज्यान्डर, फ्रान्सेली राष्ट्रपति फ्राङ्कोइज होल्यान्ड, अर्जेन्टिनी राष्ट्रपति माउरिसियो माक्री, अमेरिकी विदेश सचिव जोन केरीलगायतका विशिष्ट पाहुना रियो ओलम्पिकको उद्घाटन समारोहमा सहभागी हुनेछन् । ब्राजिलले यस पटक उद्घाटन समारोहमा निक्कै कम खर्च गर्ने जनाएको छ । आयोजकले कम खर्चमै उद्घाटन समारोहलाई भव्य, उत्कृष्ट र पृथक् बनाउने बताएको छ । निर्देशक फर्नान्डोले रियो ओलम्पिकको उद्घाटन समारोहको कार्यक्रमले ब्राजिलको भविष्यलाई पनि इंगित गर्ने बताएका छन् । ओलम्पिकको इतिहासमा यस पटक अहिलेसम्मकै सर्वाधिक दुई सय ६ देशले सहभागिता जनाएका छन् । ओलम्पिक खेलकुदमा सहभागिता जनाउन लागेको यो १३ औं पटक हो । यसैगरी सहभागी खेलाडीको संख्या पनि अहिलेसम्मकै सर्वाधिक हो । रियो ओलम्पिकमा ११ हजार दुई सय ३९ जना खेलाडीले सहभागिता जनाएका छन् । रियो ओलम्पिकमार्फत कोसोभो र दक्षिण सुडानले पनि पहिलो पटक ओलम्पिक खेलकुदमा सहभागिता जनाउँदै छ । खेलाडीहरूले प्रतियोगितामा समावेश गरिएका २८ खेलमा तीन सय ६ पदकका लागि प्रतिस्पर्धा गर्नेछन् । रियो ओलम्पिकमा सन् २००९ मा ओलम्पिक खेलकुदमा समावेश गरिएको रग्बी र गल्फलाई पनि स्थान दिइएको छ । ब्राजिलले यी खेल विभिन्न ३८ वटा खेल स्थलमा सञ्चालन गर्नेछ । तीमध्ये ३३ वटा खेल स्थल राजधानी रियोमै रहेका छन् भने पाँचवटा खेलस्थल अन्य सहर साओ पाउलो, बेलो होरिजोन्टे, साल्भाडोर, ब्राजिलिया र मानउसमा रहेका छन् । रियो ओलम्पिक अन्तर्राष्ट्रिय ओलम्पिक कमिटी (आईओसी) का वर्तमान अध्यक्ष थोमस ब्याचको कार्यकालमा हुन लागेको पहिलो गृष्मकालीन ओलम्पिक हो । रियो सहर पनि गृष्मकालीन ओलम्पिक आयोजना गर्ने पहिलो दक्षिण अमेरिकी सहर बनेको छ । पोर्चुगिज भाषा बोलिने देशमा आयोजना भएको ओलम्पिक खेलकुद पनि यो नै पहिलो हो । रियो ओलम्पिकमा आफ्नो देशको प्रतिनिधित्व गर्ने बाहेक शरणार्थी खेलाडीले पनि प्रतिस्पर्धा गर्दैछन् । आईओसीले शरणार्थी खेलाडीलाई रिफ्युजी ओलम्पिक एथलेट्स (आरओए) मार्फत सहभागिताको अवसर मिलाएको छ ।"
लेस्टरमाथि बार्सिलोना हाबी,"लन्डनः स्पेनिस लिग च्याम्पियन बार्सिलोनाले बुधबार राति भएको प्रिसिजन मैत्रीपूर्ण खेलमा इङ्लिस प्रिमियर लिग च्याम्पियन लेस्टर सिटीलाई ४२ गोलले हराएको छ । स्पेनिस लिगको उपविजेता र युरोपियन च्याम्पियन रियल म्याड्रिडले जर्मन लिग च्याम्पियन बायर्न म्युनिखलाई १० गोलले हरायो भने इङ्लिस प्रिमियर लिग क्लब चेल्सीले इटालीको एसी मिलानलाई ३१ गोलले पराजित गर्यो । इन्टरनेसनल च्याम्पियन्स कपअन्तर्गत स्विडेनमा भएको खेलमा बार्सिलोनाका मुनिर एल हड्डाडीले दुई तथा लुइस स्वारेज र राफा मजिकाले एक एक गोल गरे । लियोनल मेसीले उपलब्ध गराएको पासमा २० वर्षीय स्पेनिस स्ट्राइकर हड्डाडीले २६औं मिनेटमा खेलको पहिलो गोल गरेका थिए । स्वारेजले ३४औं मिनेटमा टोलीको अग्रता दोब्बर बनाए । स्वारेजले उपलब्ध गराएको पासमा हड्डाडीले ४५औं मिनेटमा बार्सिलोनालाई ३० गोलको स्थितिमा पुर्याएका थिए । तर, दोस्रो हाफमा लेस्टरले पुनरागमनको प्रयास गरेपछि खेल रोमाञ्चक बनेको थियो । दोस्रो हाफको सुरुआतमा मैदान छिर्ने अवसर पाएका २३ वर्षीय नाइजेरियन स्ट्राइकर अहमद मुसाले दुई गोल गरेपछि लेस्टरले ६६औं मिनेटमा खेल २३ गोलको स्थितिमा पुर्याएको थियो । लेस्टरले दोस्रो हाफको सुरुआतमै सात खेलाडी परिवर्तन गरेको थियो । पहिलो हाफमा जम्न नसकेका जेमी भार्डी, रियाद माहरेजलगायत लेस्टरका खेलाडीले मध्यान्तरपछि खेल्ने मौका पाएनन् । दोस्रो हाफमा लेस्टरका वैकल्पिक खेलाडीबीच राम्रो तालमेल देखियो । मुसाले मैदान उत्रिएको एक मिनेटलगत्तै गोल गरेका थिए । आफूसँगै मैदान छिरेका वैकल्पिक खेलाडी सिन्जी ओकाजाकीले उपलब्ध गराएको पासमा उनले गोल गरेका थिए । अर्का वैकल्पिक खेलाडी जेफरी स्लुपको पासमा मुसाले ६६औं मिनेटमा गोल थपेका थिए । तर ७८औं मिनेटमा मैदान छिरेका मजिकाले ८४औं मिनेटमा गोल गरेपछि बार्सिलोना पुन बलियो बनेको थियो । प्रिसिजनको आफ्नो पहिलो खेलमा बार्सिलोनाले स्कटिस च्याम्पियन सेल्टिकलाई ३१ गोलले हराएको थियो । नेमारको अनुपस्थितिपछि टोलीबाट खेल्ने मौका पाएका मुनिरले उक्त खेलमा पनि एक गोल गरेका थिए । बार्सिलोनाले अबको खेलमा लिभरपुलसँग प्रतिस्पर्धा गर्नेछ । लेस्टरले भने अघिल्ला खेलमा सेल्टिकसँग ११ गोलको बराबरी खेलेको थियो भने पीएसजीसँग ४० गोलले पराजित भएको थियो । अमेरिकामा भएको खेलमा बायर्नविरुद्ध रियलका डानिलोले गोल गरे । प्रतिस्पर्धात्मक खेलको ७९औं मिनेटमा डानिलोले गोल गरेका थिए । रियल अघिल्ला खेलमा पेरिस सेन्ट जर्मनसँग ३१ गोलले पराजित भएको थियो भने चेल्सीलाई ३२ गोलले हराएको थियो । रियलका क्रिस्टियानो रोनाल्डो चोटका कारण प्रिसिजन खेलमा सहभागी छैनन् । अमेरिकामा भएको अर्को खेलमा एसी मिलानविरुद्ध चेल्सीका ओस्करले दुई र बट्रान्ड ट्राओरले एक गोल गरे । मिलानका जियाकोमो बोनाभेन्टुराले गोल गरे । ट्राओरले २५औं मिनेटमा चेल्सीलाई अग्रता दिलाएका थिए । तर, मिलानले ३८औं मिनेटमा खेल बराबरीमा ल्याएको थियो । ५९औं मिनेटमा मैदान छिरेका वैकल्पिक खेलाडी ओस्करले ७०औं मिनेटमा पेनाल्टीमा गोल गरेका थिए भने ८७औं मिनेटमा थप गोल गरे । चेल्सीले अघिल्ला खेलमा रियलसँग हार बेहोरेको थियो भने लिभरपुललाई हराएको थियो ।"
विमल एक्सटेपको ब्रान्ड एम्बेसडर,"काठमाडौंः नेपाली राष्ट्रिय फुटबल टोलीका युवा स्ट्राइकर विमल घर्तीमगरलाई स्पोर्टस वेयर कम्पनी एक्सटेपले ब्रान्ड एम्बेसडर बनाएको छ । एक्सटेप चिनको अन्तर्राष्ट्रि खेलकुद सामग्री र पोशाख उत्पादन कम्पनी हो । एक्टेपले बिलमसँग एक वर्षका लागि सम्झौता गरेको छ । सम्झौतापत्रमा बिहिबार एक्टेप ब्रान्डको नेपालका लागि आधिकारिक विक्रेता रेन्बो प्रालिका निर्देशक गणेश श्रेष्ठ र विमल घर्तीमगरले हस्ताक्षर गरे । सम्झौता अनुसार विमलले एक्टेप ब्रान्डको पोशाख, जुत्ता लगायतका सामग्री लगाएर बजार प्रवद्र्धनमा सहयोग गर्नेछन् । एक्टेपले भने विमललाई पोशाख लगायत सम्मानजनक आर्थिक रकम उपलब्ध गराउने छ । आर्थिक रकम भने दुवैपक्षबाट नखुलाउने सहमति भएको बताईएको छ । विश्वभर चर्चा पाएको एक्टेप ब्रान्डसँग जोडिन पाउँदा खुशी छु । यसले मेरो फुटबल टोलीलाई समेत हौसला मिलेको छ, संझौता कार्यक्रममा विमलले भने । यसैगरी रेन्बोका निर्देशक गणेशले राष्ट्रय टोलीका चर्चित युवा खेलाडीलाई ब्रान्ड एम्बेसडर बनाउनु पाउँदा उत्साहित भएको बताए । उनले छिट्टै राष्ट्रिय टोलीका अन्य चारखेलाडीलाई पनि सहयोग गर्ने जानकारी दिए । एक्टेप ब्रान्डको चीनमामात्र सातहजार आधिकारिक विक्रि केन्द्र रहेको छ । एक्टेप ब्रान्डको पोशाक स्पेनिस चर्चित क्लब भिल्लारियलको पनि आधिकारिक पोशाक हो । विमलसँगको संझौतासँगै एक्टेपले बिहिबार देखि नै नेपालमा औपचारिक ब्यापार समेत सुरुआत गरेको छ ।"

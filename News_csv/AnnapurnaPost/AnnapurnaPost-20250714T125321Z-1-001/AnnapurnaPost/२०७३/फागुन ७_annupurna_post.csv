शीर्षक,विवरण
मागेको पाइने किँरातेश्वर धाम,"आजको यो सेवामा हामी धेरैजसो पुनर्जन्म पाएकाहरु छौं', झन्डै चार घन्टाको सेवा (पूजा) लगाएपछि गुरु ज्योतिमाङ्छाले भनिन्, पूर्ण आत्मविश्वासले प्राप्ति हुने हो, बाहिरबाट यो धामको भौतिक अवस्थिति हेरेर यो गहिराई थोरैले मात्र बुझ्छन् ।' झापाको लखनपुर १ मा रहेको यस श्री शिव ज्योतिसिद्ध किँरातेश्वर धाममा दिनहुँ एकडेढ घन्टा नित्य पुजा हुन्छ तर प्रत्येक औंसीपूर्णिमामा तीनदेखि चार घन्टा विशेष सेवा लाग्छ । गत साताको सेवामा सहभागी करिब एक दर्जन भक्तजनमध्ये पुनर्जन्म पाएकी कृष्णा शेर्मा केही वर्षदेखि धाममा ज्योतिमाङ्छा गुरुका रुपमा सेवारत छिन् । १३ वर्षको उमेरमा मलाई तीन महिनासम्म अस्पतालको आइसियूमा राखेको थियो', कृष्णा गुरु भन्छिन्, अचेत हुने, खान नसक्ने, हातखुट्टा फर्कने, टाउको दुख्ने, ग्याष्ट्रिकले चटपटाउन नसक्ने, बोलीसमेत बेलाबेलामात्र आउनेजस्ता अनेक रोगले अन्तिम भएकी थिएँ ।' बुबा इन्डियन आर्मी, कृष्णाको बसाई पाँचथरको साराङडाँडामा थियो । उपचारका लागि गाउँमा केमात्र प्रयास भएन । धामी, वैद्य अनि डाक्टर सबै सबै । सात दिन सात रात तङसिङ (धामीको हेरचाह र उपचार) मा राखिएको थियो । कृष्णालाई त्यतिमात्र रोगले गाँजेको थिएन, शरीरमा घाउ निस्कने, पेट र धड्कनमा समस्या आदि भएको भन्दै डाक्टरले औषधि दियो त्यसले २० को १९ पनि भएन । पाँच वर्ष यसरी नै बिते कृष्णाका । जब २०५२ सालमा १८ वर्षकी भइन्, उनलाई सपनामा इश्वरीय (माङ) वचन प्राप्त भयो । छरछिमेकमा वचनको कुरो पुर्याएपछि ज्योतिनन्द गुरुको प्रसंग उठ्यो । दर्शन कसरी पाउने भनेर खोजी गर्दै जाँदा यो धामसम्म आइपुगें', कृष्णा सम्झन्छिन्, त्यतिबेला ज्योतिनन्द गुरुको बिडो कोप्पा गुरुले थामिरहनु भएको रहेछ । गुरुको दर्शन नपाएको भए र यहाँको सीमामा बसेर सोहीअनुसार सेवा लगाउन नपाएको भए सायद आज मैले यो नयाँ जीवन पाउने थिइनँ ।' सेवामा सहभागीमध्ये ६९ वर्षीय दलबहादुर राई (चन्द्रदास) झट्ट हेर्दा हट्टाकट्टा र सबै थोकले भरिपूर्ण लाग्थे । तपाईले पनि पुनर्जन्म पाउनु भएको हो ? ', यो प्रश्नले उनी अतीतमा पुग्न बाध्य भए । आमाको दुध पनि खान पाइनँ, बाख्राको दुध र फर्सी फत्काएको खाएर बाँचें त्यो पनि मावली बजुले गर्दा', धनकुटा खोकुछिन्ताङमा रहँदाको उनी स्मरण गर्छन्, एक होइन अनेक बिरामले च्यापेर हैरान भइरहने रे ।' १८ वर्षको भएपछि गाउँका साथी भारतमा भर्ती हुन जाने भए । आधुनिक समयमा धेरैलाई यस्तो पत्याउन कठिन होला तर यहाँ सन्तान मागे पनि पाइएका उदाहरण छन् । जस्तै कुलतबाट पनि यहाँ आएपछि मुक्त भएका छन् । सधैं बिरामी भइरहने यसै भएन उसै भएन भनेर उनी आफूजस्तै उमेरको केटाको नेतृत्वमा साथीसँग पछि लागे । उसले त भारत होइन, भुटानको डोडंगामा पुर्याएछ । एक महिना खोलामा राखेछ । १५ रात खोलामा राति राति काम लगाउने गिटी कुट्ने । फसाएको थाहा पाए पनि उपाय थिएन । धेरैको खाना आगो बालेर टिनमा पकाउने काँचो हुने म त पेट दुखेर हुरुक्कै । उठ्न बस्नै नसक्ने', उनी सम्झन्छन्, समूहमा खसी खाने भए, मैले काँचो मासु खाएर मर्छु भन्ठानेर आफैं पकाएर खाएको अहो कस्तो चंगा भो जिउ त ।' फेरी उही खुवाई । साथमा गएका एकजना दाजुले अस्पताल पुर्याए । उनीसँगै दाजु पनि पल्टनमा जान पाएनन् । ज्यान अथवाको भएपछि चार महिनामै घर फर्किए उनी । गाउँमा दादुराजस्तै अर्को रोगले सतायो, कसैलाई कोठाबाहिर निस्किएर भेट्नै नमिल्ने भो । एक दिन अलि पर ढुंगोमा सुतें तर ढुंगो फन्फनी घुमेको घुम्यै भो, सासै फेर्न नसक्ने भएँ', भन्छन्, बलैले घर आएँ, कामेको काम्यै भएँ । बुबाआमा सबै सोझा । आफैले धुप बालेर शक्ति मागें ।' २०२७ सालमा २४ वर्षको उमेरमा बिहे गरे उनले । केही गरेनि रोग र समस्यामुक्त भएनन् उनी । अर्को वर्ष तराई (मोरङको बेलबारी) झरे । सात महिना बिरामी भएर १८ दिनको फरकमा दुवै छोरालाई सधैंका लागि विदा गर्नुपर्यो', उनी अलिक गम्भीर भए, दुईमध्ये केही वर्षपछि एउटी छोरी खसी । त्यसैबेला वनपालेहरुले हात्ती लगाएर घर भत्काउन थाले । अचम्म हात्तीले छिमेकीका भत्काए पनि मेरो केही गरेनन् ।' नियम हो भन्दै बलजफ्ती घरको केही भाग बिगारेरै छोडेको सुनाउँदै दुई हात जोडेर भन्दा नमान्ने वनपाले हेर्दाहेर्दै मागेर खाने भएको उनी बताउँछन् । अर्की छोरी जन्मिइन् उनकी तर सानोमा आफूजस्तै दीर्घ रोगी । एक वर्ष घरमै धामी राखे । यो चानचुने हैसियतले धान्ने कुरो थिएन । यसै दुईछाक टार्न कठिन उनले जाँडरक्सीको खोलो बगाउँदै भएजति सबै माग पुरा गरेर धामी लगाइरहे । परिवार राखेर बरु सम्पत्ति सकियोस्, खोलेफाँडो अमृत मानेर खाउँला भन्दै छोरी बचाउन लागें', थप्छन्, आँखा पाक्ने र दिशामा खुनै बगाउने अवस्थाले धामीबाट पनि केही नभएर जेठी छोरीलाई पनि गुमाएँ ।' यस्तै यस्तै थुप्रै कथा पचाउने क्रममा एकजना कविर साधुले २०४९ सालमा धामको संगत गराएपछि अहिले मलाई र मेरो परिवारलाई सबैतिरबाट शान्ति मिलेको छ', उनी भन्छन् । कुमार माङपाहाङ सात वर्षको हुँदादेखि केही वर्षअघिसम्म उनको जीवनकथा सुन्दा कथानक चलचित्रले नभ्याउने दृष्य घुमे मानसपटलमा । २०१३ सालका उनीजसरी जोकसैले आफ्नो जीवनको यस्तो कथा त्यति सहज ढंगले व्यक्त गर्नसमेत सक्दैनहोला । लाग्थ्यो, उनी अरु कसैको कथा सुनाइरहेका छन् । सातै वर्षमा रोगाएका उनी पनि सात वर्षसम्म ईलामको विकट गाउँ इवाङ गाविस ८ मा अनेक धामी वैद्यको घेरामा फनफनिए । १० वर्षको हुँदा उनले गाउँघरमा बुढापाकाले भनेको सुने, धामी हुनुभन्दा कामी हुनुपर्ने रैछ ।' आफूलाई पनि ईश्वरले दर्शन दिएको र बाजेबजैलाई सुनाएको उनी सम्झन्छन् । तर घरपरिवारमा शिक्षित नभएरै आफ्नो कुरोलाई कसैले गम्भीरतापूर्वक नलिएको उनको बुझाई छ ।साथीको संगतबाट कुमार भारतको आसाम पुगे । जहाँ पुगेर बसे त्यहाँ गोठालो बनेर जीवन गुजार्नुपर्यो । जंगलमा २०२५ वटा गाईवस्तु हेर्नुपथ्र्यो । उनी आफ्नो वसमा थिएनन् । कहिले दिनभर जंगलमै बेसुर भएर हराउँथे त कहिले तीनचार दिनसम्म पनि घर फर्कँदैनथे । तीन वर्षपछि पुनः गाउँ फर्किए उनी । जंगलमै उनलाई निराहार सेवा लाउनू भन्ने वाणी प्राप्त भएपछि पाँचथरस्थित फाल्गुनन्दको गुम्बाबाट माटो ल्याएर इलामको इवाङमा धाम बनाएर बसे र सेवामा रहे । भन्छन्, त्यसपछि मेरा शरीरमा लागेका अनेक रोगहरु घट्दै र हट्दै गए ।' धाम व्यवस्थापन समितिका सचिव कविन्द्र शेर्माका अनुसार, धाममा चिताएको मागेपछि माछामासु छोड्नुपर्ने लगायतका केही निश्चित नियममा बस्नुपर्ने हुन्छ । फाल्गुनन्दले आफू विलिन हुने समयमा पछि राईकूलमा अवतार लिएर आउनेछु' भनेका थिए रे । सुन्ने बुढापाकाले पछि कसरी चिन्ने त ? ' भनी प्रश्न गरेका थिए । शेर्मा भन्छन्, फाल्गुनन्दको पाँचथरको रविदेखि सिलौटी जाने क्रममा बीचमा लाग्ने टुक्रे बजारमा रहेकी चेतनमाया मगरसँग भेट हुन्छ । गम्भीर बिरामले थलिएर अन्तिम भएकी उनी अन्तिमपटक रवि बजार हेर्छु भनेर जानेक्रममा फाल्गुनन्दले उनलाई सेतो रुमालमा सुन्तला र मि श्री पोको पारेर दिनुभयो र भन्नुभयो रे, तिमी मेरो मान्छे हे लक्ष्मी यो चिज सबै (परिवार र छिमेकी) लाई बाँडेर खानू पछि हामी भेट हुनुपर्छ भनेर सिलौटीमा पुगेर अलप हुनुभएछ ।' उनका अनुसार, यो २००५ सालको घटना हो । पछि २०३८ सालमा पुनः ज्योतिनन्दको आत्मामा प्रकट भएर अवतार लिई सशरीर आउनुभएको भनाई छ । यसको पुष्टि पछि हालको इलामको इवाङ गाविस ५ मा पुगी उनै चेतनमाया मगरलाई बासस्थानमै भेटेको स्थानीयले बताएको उनी सुनाउँछन् । बासस्थानमै आएर गाउँलेको भेलामा ज्योतिनन्दले लक्ष्मी तिमीलाई मैले के दिएको थिएँ ? भनेपछि चेतनले सुन्तला भन्नुभएछ', भन्छन्, अर्को सेतो चिज पनि सेतो रुमालमा दिएको थिएँ भन्दा केही समय सम्झेर मि श्रीको कुरो आएको थियो ।' कहिल्यै नदेखेको मान्छेसँग यस्तो कुराकानीहुँदा गाउँले नै छक्क परेको उनी बताउँछन् । उनका अनुसार, ज्योतिनन्द मैनाचुली गएर गुफा साधना गरी लखनपुरको यो स्थानमा त्रिशुल पठाएको र सोही स्थानमा अहिले मण्डप बनाइएको छ । स्थानीय वृद्धहरु पनि यस्तो मण्डप जहाँकही नपाउने बताउँछन् । सेवा सकेकी सीता कुरुम्भङले जंगली लागेर ९ दिनसम्म होश नआएर घरपरिवारबाटै माया मारे पनि अहिले यो अवस्थामा आएको सुनाइन् । १४ वर्षको उमेरमा मोरङको पथरीमा हुँदाको घटना सम्झँदै उनी भन्छिन्, आधुनिक सयममा धेरैले यस्तो पत्याउन कठिन होला तर यहाँ सन्तान मागे पनि पाइएका उदाहरण छन् । जस्तै कुलतबाट पनि यहाँ आएपछि मुक्त भएका छन् । यस्ता थुप्रै घटना र प्रसंग छन् ।'"
राप्रपा महाधिवेशन र वैकल्पिक शक्ति,"नेपाली जनता समकालीन राजनीतिक अवस्थाबाट निराश बन्दै गएका छन् । आधुनिक नेपालको एकीकरण तथा भौगोलिक समायोजनपछि सुरु भएको राजनीतिक अधिकार प्राप्तिको आन्दोलन संविधानसभाबाट संविधान जारी भएपछि नयाँ चरणमा प्रवेश गरेको छ । संविधान जारी नभएसम्म नेपाली जनताले आशा गरेका थिए कि अधिकार प्राप्तिको आन्दोलन सकिएपछि जनताका खुसका दिन आउनेछन् । यही आशाका साथ जनताले संघर्ष गरेर एक सय चारवर्षे राणाशासन र ३० वर्षे एकदलीय पञ्चायती शासनको अन्त्य गरे । २०४६ सालपछि देशमा राजासहितको प्रजातन्त्र आयो । तर जनताको जीवनस्तर उकासिएन । जनतालाई पुनः सपना बाँडियो राजसंस्थाले देशको विकास गर्न दिएन । राजसंस्था फालेर गणतन्त्र ल्याएपछि देश स्वर्ग बन्छ । राम राज्य बन्छ ।' जनताले विश्वास गरे, राजसंस्थाविरुद्ध्र लाग्ने पार्टीलाई साथ दिए, राजसंस्था हटाउने विषयमा नेपालमा अस्थिरता चाहने विदेशी शक्तिको पनि साथ र सहयोग रह्यो । रहस्यमयी तरिकाले राजसंस्था फालियो । तर जनताको अवस्था सुध्रिएन, झन् बिग्रियो । पछिल्ला राजनीतिक घटनाक्रम र नेपालका राजनीतिक पार्टीले अवलम्बन गरेको विचार, उनीहरूको सोचाइ र नेतृत्व क्षमता हेर्ने हो भने अहिलेको अवस्था आउनुलाई आश्चर्य मान्नु पर्दैन । किनकि गाडी चलाउन नजान्ने व्यक्तिले गाडी चलाएपछि दुर्घटना हुनु आश्चर्यको विषय होइन । राजनीतिक पार्टीहरूले राष्ट्रियता, प्रजातन्त्र र जनजीविकाका प्रश्नलाई केन्द्र बिन्दुमा राखेर राजनीति गर्नुपर्दछ । नेपालका राजनीतिका प्रमुख दलहरू नेपाली कांग्रेस, एमाले र माओवादी केन्द्रले यी तीनवटै विषयलाई गौण बनाएर राजनीति गरिरहेका छन् । उनीहरूको प्रमुख उद्देश्य राष्ट्रियता र प्रजातन्त्र सबल बनाउने, जनजीविकाका समस्या समाधान गर्ने देखिँदैन । उनीहरू सत्ता र शक्ति प्राप्तिमा केन्द्रित छन् । सत्ता र शक्ति प्राप्तिका निम्ति राष्ट्रघात गर्न पनि तयार छन् । अप्रजातान्त्रिक अभ्यास गर्न तयार छन् । जनजीविकाका प्रश्न हल गर्नेतर्फ ध्यान छैन । केवल ध्यान छ त सत्ता प्राप्ति गर्ने, राज्यसत्ताको बाँडीचुँडी उपयोग गर्ने र त्यसका निम्ति भ्रष्टाचार गर्नेतर्फ । वर्तमान समयमा राज्यसत्ताको बागडोर समाएका प्रमुख राजनीति दलहरूको यही गलत रवैयाका कारण संविधानसभाबाट संविधान जारी भएपछि पनि देश सुशासन, समृद्धि र विकासको बाटोमा अग्रसर छैन । मधेस असन्तुष्ट छ, जनजातिहरू असन्तुष्ट छन् । प्रमुख दलले निकास दिन सकेका छैनन् । जनताले लोकतन्त्र र गणतन्त्रको असलीयता अनुभूति त गर्न पाएका छैनन् । राष्ट्रियता कमजोर बन्दै गएको छ । भ्रष्टाचार र कुशासन मौलाउँदो छ । देश विदेशीको खेलमैदान बन्दै गएको छ । राष्ट्रियता, राष्ट्रिय अखण्डता र स्वाधीनता दिनपरदिन कमजोर बन्दै गएको छ । ऋण र व्यापार घाटा बढ्दो छ । बेरोजगारीको समस्या चुलिँदो छ । देशमा विद्यमान प्रमुख राजनीतिक दलको विकल्पमा एउटा नयाँ राजनीतिक पार्टी वा शक्तिको आवश्यकता महसुस नेपाली जनता र राजनीतिले गरिरहेको छ । जसले अँध्यारोबाट देशलाई उज्ज्यालेतर्फ लगोस् । देशमा अब त्यस्तो शक्तिको खाँचो छ, जस्ले देशको अखण्डता र सार्वभौमिकता मजबुत बनाओस् । हिमाल, पहाड र तराईमा बस्ने विभिन्न समुदायका नेपाली जनताबीच टुट्दै गएको भावनात्मक एकताको डोरीलाई पुनः मजबुद बनाओस् । देशमा विकास र आर्थिक समृद्धिको योजना ल्याओस्, बेरोजगार युवालाई रोजगार दिन सकोस् । नेपालीको पहिचान विश्वसामु कायम राख्न सकोस् । हाम्रो पहिचान भनेको हामी नेपालीको भाषा, धर्म, संस्कृति र रीतिरिवाज हुन्, अहिले देशको पहिचान मास्ने, संस्कृतिको विनाश गर्ने काम भएको छ । नेपाली हावापानी सुहाउँदो नेपालको संस्कृति बुझ्ने, विदेशीको इसारामा होइन, नेपाली जनताको भावना बुझेर चल्ने राष्ट्रवादी, प्रजातान्त्रिक शक्तिको यतिबेला देशमा खाँचो छ । त्यसैको अभाव महसुस भएको छ । पछिल्लो समय राप्रपा र राप्रपा नेपालबीच पार्टी एकता भएपछि अब एकीकृत राप्रपा उक्त वैकल्पिक शक्ति बन्न सक्छ कि भन्ने जनस्तरमा आशा र अपेक्षा देखिएको छ । राप्रपाले अँगालेको राष्ट्रियता, प्रजातन्त्र र उदारवादको विचार नेपाली माटो सुहाउँदो छ । सपना बाँडियो राजसंस्थाले देशको विकास गर्न दिएन । राजसंस्था फालेर गणतन्त्र ल्याएपछि देश स्वर्ग बन्छ । राम राज्य बन्छ ।' जनताले विश्वास गरे, राजसंस्थाविरुद्ध्र लाग्ने पार्टीलाई साथ दिए, राजसंस्था हटाउने विषयमा नेपालमा अस्थिरता चाहने विदेशी शक्तिको पनि साथ र सहयोग रह्यो । यो कुनै विदेशीको नक्कल गरिएको विचार होइन । आन्तरिक र बाह्य कारणले राष्ट्रियता कमजोर बन्दै गएको वर्तमान समयमा देशमा एउटा सशक्त राष्ट्रवादी शक्तिको आवश्यकता छ । जुन राप्रपाले पूरा गर्न सक्छ । र पूरा गर्नुपर्दछ भन्ने छ । यो काम विदेशीको इसारामा चल्ने, यिनीहरूको वाद र विचार बोक्ने शक्तिले गर्न सक्तैनन्, त्यस्तै सर्वहाराको अधिनायकत्व कायम गर्न चाहने वामपन्थी र समाजवादको वकालत गर्ने नेपाली कांग्रेस साँचो प्रजातन्त्रवादी शक्ति हुन सक्तैन । उनीहरूले प्रजातन्त्र होइन, समाजवाद र साम्यवाद आफ्नो लक्ष्य बनाएका छन् । यो उनीहरूको दस्तावेजमा उल्लेख छ । उनीहरूका पछिल्ला व्यवहारले पनि यो पुष्टि गरिसकेको छ । १९ वर्षसम्म स्थानीय निकायको निर्वाचन नगर्ने, आवधिक निर्वाचनतर्फ ध्यान नदिई एकपटक चुनिएपछि म्याद थप गर्दै सत्ताको आयु बढाउने र सरकार सिन्डिकेटको शैलीमा चलाउने र राज्यसत्ताको भागबन्डा गर्ने चरित्र कदापि प्रजातान्त्रिक हुन सक्दैन । जुन अहिले ती दलले गरिरहेका छन् । उनीहरूले अवलम्बन गरेको अर्थतन्त्रको मोडेल पनि उचित नभएको स्पष्ट छ । जुन कुरा कृषि प्रधान देश नेपालले वार्षिक २० अर्बको चामल आयात गर्नु परेकोबाट पनि प्रष्ट हुन्छ । मुलुकले व्यहोर्नु परेको व्यापार घाटा र युवा बेरोजगारी पनि यही आर्थिक मोडेलका उपज हुन् । यस्तो अवस्थामा राप्रपाले अँगाल्दै आएको उदारवादी अर्थ व्यवस्था नै नेपालको माटो सुहाउँदो हुन सक्छ । यीबाहेक सनातन हिन्दु धर्मले पनि नेपालको विश्वसामु पहिचान बनाएको छ । नेपाल बुद्ध जन्मिएको देश हो, किराँतहरूको आदिम थलो हो तैपनि विश्वमाझ ९२ प्रतिशत ओमकार परिवार रहेको नेपालले हिन्दु राष्ट्र भनेर पहिचान बनाएको छ । दुनियाँसामु मौलिक पहिचान पनि मेटाउन उचित हुन्न । यही मान्यता साथ राप्रपाले सनातन धर्म सापेक्ष हिन्दु राष्ट्र हुनुपर्छ भनेको हो । राप्रपा यो देशको परम्परागत मूल्य, मान्यता, धर्म, संस्कृति, शक्ति र संस्थाहरूलाई समुचित स्थान दिँदै आधुनिक युगमा फड्को मार्नु पर्दछ भन्नेमा पूर्ण विश्वास राख्दछ । यही क्रममा दुई सय ४० वर्षभन्दा लामो समयसम्म स्थापित राजसंस्थालाई राष्ट्रको निम्ति कुनै न कुनै प्रकारको स्थान दिनुपर्दछ कि ? भनेर जनमतसंग्रहसम्म जाने प्रस्ताव गर्दछ । शदियौंदेखि राज्यको मूल प्रवाहबाट विमुख भएको महसुस गर्ने आदिवासी जनजाति, दलित, महिला, मधेसी, थारू, मुस्लिम, अल्पसंख्यक समुदायलाई समानुपातिक समावशी नीति अख्तियार गरी राज्यले न्यायको अनुभूति दिलाउन अग्रगामी भूमिका खेल्नुपर्दछ । फागुन ६ गतेदेखि सुरु राप्रपाको एकता महाधिवेशनले उल्लेखित विषयहरूलाई आफ्नो वैचारिक मार्ग दर्शन, आदर्श र सिद्धान्तको रूपमा राख्दा उचित हुन्छ । जसले राप्रपालाई एउटा शशक्त वैकल्पिक अग्रगामी राष्ट्रवादी प्रजातान्त्रिक शक्तिको रूपमा उभ्याउनेछ । त्यसो त राजनीतिमा विचारमात्र सही भएर हुँदैन । त्यो विचार कार्यान्वयन गर्ने नेतृत्व पनि सबल र सक्षम हुन पर्दछ । अहिले राप्रपामा सुस्पष्ट विचार, भिजन, दृष्टिकोण भएका, विदेशीसामु नबिक्ने, नझुक्ने, भ्रष्टाचार र कुशासनलाई निर्मूल गर्ने आँट र साहस भएको नेताहरू पनि छन् । एकता महाधिवेशनले उचित नीति र नेतृत्व चयन गर्न सक्यो भने राप्रपा देशको एउटा वैकल्पिक अग्रगामी प्रजातान्त्रिक शक्ति बनेर उदाउने निश्चित छ । नेतृत्व र पार्टी स्थापित हुने भनेको संकटको बेलामा नै हो । अहिले देशमा जुन संकट छ, देश दिशाहीन अवस्थामा छ, जनता निराश छन्, यस्तो बेलामा जस्ले स्पष्ट विचार र नेतृत्व दिन सक्छ, देश र जनतालाई उचित मार्ग देखाउन सक्छ, भविष्य त्यसैको हुन्छ । त्यसैले देशको यो आवश्यकता राप्रपाले पूरा गर्न सक्यो भने ऊ उदीयमान वैकल्पिक शक्ति हुनेछ । सकेन भने पुनः अर्को शक्तिको खोजी हुनेछ वा उदाउनेछ । इतिहास र समय गतिशील छ, जो समयको गतिमा चल्छ ऊ टिक्छ । समयको गति नबुझ्नेहरू वा समयको पदचापअनुसार नचल्नेहरू आफैं बिलाउँदै जान्छन् । (लेखक राप्रपाका सहायक मन्त्री हुन् ।)"
चार दशकमा साहित्यकार,"दोस्रो विश्वयुद्धताका गाउँका युवाको पछि लागेर १६ वर्षको उमेरमा बेलायती सेनामा भर्ती भएका थिए जीबी लुगुन । पैसा कमाउन गएका उनले अक्षर पनि त्यतै सिके । १० वर्ष बेलायती सेनामा रहँदा उनले गाडी चलाए, वायरलेस अपरेटर भएर काम गरे । नेपाल फर्केर इटहरीमा फोटो स्टुडियो चलाउन खोजे, त्यो डुब्यो । त्यसपछि होटेल खोले । बस पनि चलाए । जीवनको करिब चार दशक पार गरेपछि उनी साहित्यकारको रूपमा उदाए । जीवनको उत्तरार्धसम्म उनी लेखक बने । झन्डै दर्जन पुस्तक प्रकाशन गरे । साहित्यिक कार्यक्रममा भाग लिँदै साहित्यमा योगदान दिने नयाँ पुस्तालाई प्रोत्साहनसमेत गर्दै गरे । लुगुन दुई अर्थमा खास छन् । पहिलो, उनले औपचारिक शिक्षा लिएनन् तर पनि साहित्यमा चम्किए । दोस्रो, जीवनभर साहित्यमा नयाँ पुस्तालाई ऊर्जा दिन कहिल्यै चुकेनन् । विसं १९८४ सालमा भोजपुरमा जन्मेका लुगुनको पहिलो कविता प्रकाशनमा आउँदा उनले जीवनका चार दशक पार गरिसकेका थिए । इटहरीकै पहिलो प्रकाशन झुत्तोमा उनको पहिलो कविता छापियो, ड्राइभरको जीवनी' । आफैंले गरेको ड्राइभिङमा आधारित भएर त्यो कविता लेखेका थिए । उनले साहित्य पढ्न थालेको २०२१ सालतिर हो । त्यतिबेला उनी टीबी लागेर थलिएका थिए । धरानस्थित बीपी कोइराला प्रतिष्ठानमा त्यो बेला ब्रिटिस क्याम्प थियो । त्यहाँ एक वर्ष बसेर उपचार गराउने क्रममा लाइब्रेरीमा पाइए जति सबै किताब पढेँ', उनले भने । पछि त उनले नेपालीसँगै अंग्रेजी भाषाका पुस्तक, वेद, दर्शन र किराँत लिपिको अध्ययन गरे । उनले लेखेका पुस्तकहरू साहित्यभन्दा पनि खोज र अनुसन्धानमा बढी केन्द्रित छन् । २०२७ सालयता उनले निरन्तर पुस्तक लेखिरहे । साकेला उभौली' नामक राई जातिको संस्कृतिलाई प्रकाश पार्ने किताबदेखि हिन्दु धर्मको विश्लेषणात्मक टिप्पणी', बुद्धको महानता अक्षय निधि', किराँत अस्तित्व' जस्ता किताबसमेत उनले लेखे । म मेरै कवितामा रोएको छु (कवितासंग्रह), साहित्य सौरभ, साहित्य सागर, आत्मानिबन्ध, रसिक स्मारिकाजस्ता पुस्तक प्रकाशन गरे । यति धेरै पुस्तक लेखेर पनि उनी व्याकरणमा भने कमजोर छन् । बोलीचालीमा पनि एउटै व्यक्तिलाई तिमी र तपाईं एकैपटक भनिदिन्छन् । व्याकरण सुधार भनेर सल्लाह दिनेलाई प्रश्न गर्छन्, भाषा पहिले आयो कि व्याकरण ? ' सल्लाह दिने चुप लाग्छन् । जे लेखे पनि, जसरी लेखे पनि उनी साहित्यलाई अत्यन्तै माया गर्ने मान्छे हुन् । क्याम्पस नगएर के भो, किताब लेख्न सके । अक्षर ढिलो चिनेर के भो, साहित्यकार भएँ । आफूलाई भन्छन्, वनको काँडालाई तिखार्नु पर्दैन ।' आधा जिन्दगीको बीचमा यौटा साहित्यकार फुत्त बाहिर निस्कनु जति क्रानन्तिकारी देखिन्छ, उनको विचार त्योभन्दा खरो छ । अहिलेको साहित्य ट्रेड उनलाई मन परेको छैन । साहित्य यथार्थवादी हुनुपर्ने र प्रेरणादायी हुनुपर्ने यिनी बताउँछन् । धेरै पुस्तक लेखेर पनि उनी व्याकरणमा भने कमजोर छन् । बोलीचालीमा पनि एउटै व्यक्तिलाई तिमी र तपाईं एकैपटक भनिदिन्छन् । व्याकरण सुधार भनेर सल्लाह दिनेलाई प्रश्न गर्छन्, भाषा पहिले आयो कि व्याकरण ? साहित्य र समाजबीच प्रत्यक्ष सम्बन्ध हुने उनको ठहर छ । उनका विचारमा पूर्वीय साहित्य रामायण र महाभारतजस्ता काल्पनिक साहित्यमा आधारित भयो । जबकि पश्चिमी समाज यथार्थवादी साहित्यमा आधारित भएकैले विकसित भयो । हामी कमजोर साहित्यको सिकार भयौं,' उनी भन्छन्, महाभारत र रामायणजस्ता कल्पनाका साहित्यभन्दा पनि भारवी र चारुबाघजस्ता साहित्यलाई पछ्याएको भए नेपालको विकास पनि चाँडो हुन्थ्यो ।' पेन्सन थापेर नातिनातिनालाई लडाइँका किस्सा सुनाउने समकालीनभन्दा लुगुन धेरै अर्थमा फरक भए । नौ दशकको जीवन पार गरिसक्दा पनि यिनले साहित्यिक कार्यक्रम हम्मेसी छुटाएनन् । एकताका उनले साहित्यिक कार्यक्रम नगरेको कुनै अवसर हुँदैनथ्यो । उनले धेरैजसो कार्यक्रम अच्छा राई रसिक साहित्य प्रतिष्ठानमार्फत गरे । उक्त प्रतिष्ठान स्थापना गरेर १९ वर्ष त्यसको नेतृत्व गरे । अहिले उनले आफ्नै नाममा लुगुन साहित्य प्रतिष्ठान खोलेका छन् । उनकै घरमा संस्थाको बोर्ड छ । साहित्यको क्षेत्रमा उल्लेखनीय योगदान दिनेलाई वार्षिक २१ हजार रुपैयाँको पुरस्कार तथा अभिनन्दन गर्न सात लाखको अक्षयकोष समेत खडा गरेका छन् । जीवनको उत्तरार्धसम्म पनि उनी इटहरीको साहित्यिक गतिविधिबाट खुसी छन् । साहित्यिक कार्यक्रमहरू बाक्लिएको उनको अनुभव छ । पुस्तकहरू पनि बिक्न थालेको छ । नत्र चन्दा उठाएर प्रकाशन गरेको पुस्तक बेच्न आफूलाई हम्मेहम्मे परेको उनको अनुभव छ । जबर्जस्ती पुस्तक किनाउनुपथ्र्यो,' होटेल चलाएर रक्सी बेचेको अनुभव भएका उनी पुस्तकभन्दा रक्सी धेरै बिकेको तितो अनुभव ओकल्छन् । भन्छन्, जहाँ सय बोतल बियर बिक्छ, त्यहाँ एउटा पनि स्तरीय साहित्य बिक्दैन ।' लेख्न र पढ्न छाडेको त पाँच वर्ष बढी भइसकेको थियो । तर लठ्ठी टेकेरै भए पनि साहित्यिक कार्यक्रममा पुग्थे उनी । शरीरले साथ दिएर होइन, मनले डोर्याउँथ्यो । तर १८ महिनायता उनी घरमै छन्, निकै दुब्लाएका छन् । वरपर मुस्किलले हिँडडुल गर्न सक्छन् । आफ्नो प्रतिष्ठानको नाममा कार्यक्रमहरू भइरहेको, इटहरीको काव्यवाटिकाको स्याहार संवद्र्धन गरिएको हेर्न चाहन्छन्, अब । अनि युवा साहित्यकारहरूलाई भन्छन्, उनीहरूले मलाई भेट्ने गरून्, म धेरै अनुभव र ज्ञान दिन्छु ।'"
अम्मलविहीन जीवन,"महाराजगन्ज चोकबाट बूढानीलकण्ठ जाने बाटोतिर केही मिनेट हिँडेपछि दायाँ सुरु हुन्छ कपनमार्ग । कपनमार्गमा झन्डै १० मिनेट हिँडेपछि पीपलबोट पुगिन्छ । फैलिएको पीपलबोटको आडैमा छ श्रीरामजी परियारको घर । घरको बगलमा निकालिएको सटरमा उनी पुख्र्यौली पेसा धानिरहेका छन् । दिउँसोको समयमा त्यहाँ पुग्नेले श्रीरामजीलाई हातेमेसिन चलाउँदै कपडा सिलाइरहेको भेट्न सक्छन् । बिहानबेलुका भने उनी हत्तपत्त घरमा भेटिँदैनन् । बिहान मर्निङ वाक' (उनको भाषामा मर्निङ') निस्कन्छन् । नजिकैको सल्लाघारी हुँदै विभिन्न थानमा देवीदेवताको दर्शन गर्छन् । त्यसपछि महाराजगन्ज चोकनजिकैको खाजा पसलमा पुगेर पुरीतरकारीदूध खान्छन् र घर फर्किन्छन् । यो उनको बिहानको नियमित खान्की हो । बेलुकाको समय पनि उनी केहीघन्टा चोकतिर टहल्न निस्कन्छन् । उनलाई भेट्न बागबजारबाट दीपक सापकोटासँग निस्कँदा बिहानको आठ बजिसकेको थियो । दीपकले कागजको चिर्कटोमा उनले ठेगाना टिपेका थिए र त्यही बेहोरा ड्राइभरलाई बुझाएर हामी ट्याक्सीमा पीपलबोट पुग्दा साढे आठ भइसकेको थियो । परियार सधैं आठ बजे मर्निङ' निस्कँदा रहेछन्, हामी पुग्दा निस्किसकेका थिए । घरमा भेटिएकी उनकी कान्छी बुहारीले भनिन्, भर्खरै निस्कनुभएको हो । सरासर जानुभयो भने सल्लाघारी वा चोकमा भेट्नुहुन्छ होला ।' उनले हामीलाई हुलिया दिइन् दौरासुरुवाल, ढाका टोपी र नीलो ज्याकेट लगाएको । त्यही हुलिया मनमा लिएर उनलाई खोज्न निस्कियौं । कपनमार्ग सुरु हुने मोडसम्म पुग्दा पनि उनलाई भेटिएन । त्यसपछि सोध्दैखोज्दै सल्लाघारीतिर लम्किँदै थियौं । बीचैमा हामीलाई दिइएको हुलियामा एक प्रौढ चाँदीको काम्रो बाँधिएको लठ्ठी टेक्दै हिँडिरहेका देखिए । ल, हामीले खोजेको मान्छे भेटिए !', उत्साहित हुँदै दीपकलाई भनेँ । होइन होला, ९१ वर्षका मान्छे यत्तिको हट्ठाकट्ठा होलान् र ? ' उनले आशंका व्यक्त गरे । हुलिया त ठ्याक्कै मिल्छ त, सोधिहेरौं न', आशा र अविश्वास एकैपटक व्यक्त गरेर उनीनजिकै गएर सोधें, नमस्कार, तपाईं रामजी होइन ? ' उनले अल्मलिँदै भने, हो, किन र बाबु ? ' दीपकको मुहारमा मुस्कान फैलियो । उनले भने, हामी तपाईंलाई नै खोज्दै हिँडिरहेको । घरमा पुगेका थियौं, तपाईं निस्किसक्नुभएको रहेछ ।' ए, म पनि आफूहरू आउने भन्ने थाहा पाएर एकैछिन कुरेँ । आइपुग्नुभएन । त्यही भएर निस्किहालेँ', उनले भने । हामीले उनीसँग गर्न लागेको कुराकानीको प्रयोजन बतायौं र उनैले बिहानको खाजा खाने ठाउँमा गएर कुराकानी गर्न प्रस्ताव गर्यौं । खै के कुरा गर्नु र ? ,' उनी हल्का अल्मलमा परे । जाऔं न । उतै गएर कुरा गरौंला', हामीले प्रस्ताव दोहोर्याएपछि उनी ठमठम हिँड्दै अघि लागे र हाम्रो परिचय लिन थाले । हामी उनलाई पछ्याउँदै थियौं । बीचमा स्कुल हिँडेका विद्यार्थीको समूहले उनलाई एकातिर, हामीलाई अर्कातिर पारिदियो । त्यसैबेला दीपकले भने, यसरी खोज्दै हिँडेको पात्र भेटिएको पहिलोपटक हो ।' खोज्दै हिँडेको मान्छे फ्याट्टै भेटिनुको आनन्दपन हाम्रो अनुहारमा खेलिरहेको थियो । एकैछिनमा उनले भने, उहाँलाई देख्दा त मलाई ९१ वर्षको भनेर पत्याउनै गाह्रो परिरहेको छ ।' ९० वर्षका श्रीरामजी परियार आफ्नो पुख्र्यौली पेसा धानिरहेका छन् । दिउँसोको समय उनको घर पुग्नेले श्रीरामजीलाई हातेमेसिन चलाउँदै कपडा सिलाइरहेको भेट्न सक्छन् । खाजाघरमा पुगेर कुराकानी सुरु गर्दा दीपकले कुरा सुरु गरे यो उमेरमा पनि तपाईं बडो तगडा हुनुहुन्छ । केटाहरूजस्तै ।' त्यही त सबैजना आश्चर्जे मान्छन् मलाई देखेर', उनी हाँसे । हाँस्दा उनका भरिला दाँतका बीचमा सुन टलक्क टल्कियो । सौन्दर्यपारखी दीपकले टिप्पणी गरे, यसरी हाँसेको बेला फोटो खिच्दा क्या गज्जब देखिएला !' ००० काठमाडौंजस्तो प्रदूषित सहरमा ९० वर्षको जीवनको परिकल्पना अहिलेको पुस्ताको लागि मीठो सपना हो । तर, पनि आम मान्छे लामो समय बाँच्न चाहन्छन् । त्यसैले स्वस्थ रहन हरेक बिहानबिहान दौडिरहेका अनगिन्ती प्रौढतन्नेरी भेटिन्छन् । पछिल्लो समय योगमा बढेको आकर्षण मान्छेको लामो समय बाँच्ने सपनाकै प्रतिबिम्ब हो । त्यसैले अनुलोमविलोम, कपालभाँतीजस्ता योग पद्धति पछ्याउनेको संख्या सहरमा बढ्दो छ । तर, परियारलाई त्यस्तो केही चिन्ता छैन । उनी आफू ९१० वर्ष हुँदादेखिकै दैनिक जीवनलाई निरन्तरता दिइरहेका छन् । भन्छन्, बिहानबिहान हिँड्ने बानी त पहिलेदेखिकै हो । अरू त त्यस्तो केही गर्दिनँ ।' के कारणले यो उमेरमा पनि तपाईं यति सक्रिय जीवन बिताउन सकिरहनुभएको छ त ? ' उनको उत्तर सरल छ, मुख्य कुरा त कुनै चिजको अम्मल छैन । न सुर्तीचुरोट, न रक्सीतमाखु ।' खानपिन पनि उनको सरल छ, उही दालभात तरकारी । बेलाबेला माछामासु । बिहीबार भने उनी मासु खाँदैनन् । दूध भने सानैदेखि नियमित पिउँथे, अहिले पनि छुट्दैन । विसं १९८४ साल भदौमा मण्डिखाटारमा जन्मिएका उनले घरमै पालिएका गाईको दूध मनग्गे पिउन पाए । गाई पाल्न छाडेको वर्षौं भइसक्यो, तर पनि दूध भने टुटेको छैन उनको । खाजाघरमा कुराकानी गर्दागर्दै उनले अर्डर गरे, मेरो नियमित खाजा र तगडा दूध पनि है ।' तगडा दूध'को अर्थ थियो, पानी नहालिकन लामो समय तताएर बाक्लो पारिएको । उमेरमा साथीसंगतका प्रभावमा पनि केही अम्मल लिनुभएन ? ' हरेक प्रश्नको जवाफमा किफायती उत्तर दिने परियारले भने, साथीहरूको पछि लाग्यो भने त जे पनि हुन्छ नि । आफ्नो हित आफैंले विचार्ने हो !' त्यस्ता अम्मल अरूले खाएको देख्दा पनि घिन लाग्छ रे उनलाई । त्यस्ता अम्मल खान्नँ' भनेर अनेकौंपटक किरिया' हाल्ने तर खान नछाड्ने धेरै साथी देखेका छन् उनले । मैले किरिया पनि हालिनँ, खाँदा पनि खाइनँ' उनी भन्छन्, बिहेबटुलो र भोजभतेरमा बाँडचुँड भने गरिदिन्थेँ ।' ००० ६ पुस्तादेखि परियारको खलक काठमाडौंको मण्डिखाटारमा छ । उनी भने २०२२ सालमा पीपलबोट सरे । त्यहाँ हुँदा छोराछोरीहरू नोक्सान परे । ठाउँ सारेपछि बाँच्छन् भनेर यता सरेको,' उनले ठाउँ सर्नुपछि आफूले पछ्याएको मान्यता खुलस्त्याए । १८ सन्तान जन्मेकोमा अहिले उनका पाँच छोरी र तीन छोरा जीवित छन् । त्यसो त ती सबै एकै आमाका सन्तान भने होइनन् । उनले चार बिहे गरे । पहिलो बिहे गर्दा उनी २१ वर्षका थिए । पहिलो श्रीमतीबाट सन्तान नै भएन । त्यत्तिकैमा उनी बितिन् र उनले अर्को बिहे गरेँ,' उनी भन्छन्, त्यसपछि जन्मेका छोराछोरी पनि केही खेर गए, केही बाँचे । दोस्री जहान पनि बितेपछि तेस्रो र उनी बितेपछि अहिलेकी जहान बिहे गरेको हुँ ।' पछिल्लो बिहे गर्दा उनी ६५ वर्ष पुगेका थिए । तर श्रीमती भने १७ वर्षकी । ६५ वर्षमा १७ वर्षकी युवतीसँग बिहे गर्नुभयो ? ,' आश्चर्य मिसिएको दीपकको प्रश्नमा उनको जवाफ भने सामान्य थियो, आफन्तबाटै कुरा आएर बिहे गरेको हुँ । उनीबाट एक छोरा र एक छोरी भए ।' चारभाइमध्ये उनी कान्छा हुन् । सबै दाइ बितिसके । उनको खलकमै सबैभन्दा बढी उमेर बाँचिरहेका उनी नै हुन् । उनका बुबा उनी जन्मिएको केही महिनामै बितेका थिए । उनलाई बुबाको अनुहार याद छैन, फोटोमात्रै देखेका हुन् । पल्टनको ब्यान्डमा जागिर खाएर उनका बुबा बितेपछि त्यो ठाउँमा जेठो दाजु भर्ती भए । जेठो दाजुकै लालनपालनमा उनी हुर्केका हुन् । पढाइका लागि उर्वर वातावरण थिएन, उनले पनि उति जाँगर चलाएनन् । बरू दाजुबाट कपडा सिलाउने र बाजा बजाउने पुख्र्यौली पेसा र पारंगत भए । अहिलेसम्म पनि त्यही पेसालाई निरन्तरता दिइरहेका छन् । हातेमेसिन घुमाउँदै महिलापुरुष दुवैको पहिरन सिलाउँछन् । उनलाई कपडा काट्नदेखि खुट्नसम्म कसैले सघाउनु पर्दैन । आँखा तेजिला छन्, सियोमा धागो सजिलै उन्न सक्छन् । भन्छन्, अरूको भर पर्नुपर्ने भएपछि त के काम गर्नु र ? कतिन्जेल अरूलाई भन्नु ? ' उनलाई अहिले पनि ब्यान्डमा बाजा बजाउने रहर लाग्छ । तर, छोराछोरीले त्यस्तो दुःख गर्न दिँदैनन् । तर पर्यो भने सक्छु', उनमा आत्मविश्वास भने उत्तिकै बलियो छ । ००० एक मुरी धानलाई पाँच रुपैयाँ पर्ने समय भोगेर आएका हुन् उनी । उनलाई सम्झना छ, धान बिक्री गर्दा माइली छोरीले भर्नै दिन्नथिन् । पाथी नै मिल्काइदिन्थिन्, पैसा नै नआएको देखेर । जग्गा पनि उस्तै सस्तो थियो । दुई सय रुपैयाँमा रोपनी नै आउँथ्यो । त्यसबेलाको त के कुरा गर्नु र ? बाख्राको दूधले नै मान्छे अघाउँथे,' उनी हाँस्दै भन्छन् । त्यसबेला उनको पनि जमिन निकै थियो । घरमै गाई र बाख्राहरू थिए । तर काठमाडौं महँगिँदै जाँदा छोराछोरीलाई हुर्काउने, पढाउने र बिहा गरिदिने क्रममा जमिन बेचे । दर्जन जति त घर नै बनाएँ । ती सबै बेचियो । त्योबेलाको हेरी त अहिले छाप्रोमा बसिरहेको छु,' सुनको दाँत देखाएर हाँस्दै सुनाए उनले । त्यही समयमा उनले निकैवटा सुनको दाँत हालेका थिए । खाना खाँदा टोकिएर सुनको टुक्रो उछिटिन्थ्यो कहिले त', उनले हौसिँदै भने, पछि सुन महँगिदै गयो । त्यसैले लगाउन छोडेको थिएँ । अहिले फेरि मन लागेर लगाएको ।' उनले जीवनमा मन लागेको काम गरे । दार्शनिक पारामा उनी सुनाउँछन्, मैले जे गरेँ, आफ्नै लागि गरेँ । आफू भए न संसार हुन्छ, आफू नै नभए कहाँ हुन्छ संसार ? ' ००० उमेर ढल्किँदै जाँदा कति वृद्धवृद्धा अब त मर्न पाए पनि हुन्थ्यो' भनेर विलौना गरिरहेका हुन्छन् । तर, परियारसँग त्यस्तो विलौना छैन । उनी अझै रसिक छन् । ठट्टा गर्न माहिर छन् । युवाकालको अनेकौं प्रेमप्रसंग सम्झेर रमाउँछन् । ठट्टैठट्टामा उनी भन्न भ्याउँछन्, उमेरमा त तीन सय ६० भन्दा बढी भए होलान् प्रेमिका ।' उनी अहिले पनि आफ्नो काम आफैं गर्छन् । आफूले गर्नुपर्ने काममा श्रीमती वा छोराबुहारीको सहयोग लिन कत्ति पनि मन पराउँदैनन् । घरव्यवहारका हरेक काममा अह्राउपह्राउ उनैले गर्छन् । छोराछोरी सबैको बिहे भइसक्यो । सबैले कम्तीमा दुई नातिनातिनाको अनुहार देखाइसकेका छन् उनलाई । छोराछोरीले गरेको मायाबाट पनि उनी सन्तुष्ट छन् । उनीसँग कुराकानी गरिरहँदा थाहा भयो कि सकारात्मक सोच पनि उनको लामो उमेरको अर्को कारण हो । त्यस अवधिभरि उनले कुनै निराशाजनक कुरा गरेनन् । तपाईंलाई बूढो भएँ भन्ने लाग्छ कि लाग्दैन ? ', यो प्रश्नमा पनि उनको सरल जवाफ थियो, बूढो भएपछि किन बूढो भएजस्तो नलाग्नु र ? ' उनका दाँत अहिले पनि तगडा छन् । एउटा दाँत फुकाल्दा दुखेर औषधि नै खानु परे पनि उनी अझै मकै, भटमास मज्जाले चपाउन सक्छन् । अनुहारमा चाउरीको रेखा पनि उस्तो देखिँदैन । प्रेसरको समस्या छ, तर त्यसलाई उनी मामुली ठान्छन् । पछिल्लो समय पेटले पनि अलिक दुःख दिइरहेको छ । अपच हुने समस्या देखिएको छ । तर पनि भन्छन्, औषसध गरेपछि ठीक भइहाल्छ नि !' यस्ता उत्साही र सक्रिय परियारसँग हामीलाई चाहिँ उनले भोगेका तर हामीले भोग्न नपाएको राणापञ्चायतकालीन समय र समाजबारे केही कुराकानी गरौं भन्ने हाम्रो प्रस्ताव थियो । तर, उनले कुराकानीको बिट मारिदिए, के भन्नु र ? बितेका कुरा सम्झेर के साध्ये, के काम ! अहिलेका कुरा गरेपछि भइहाल्यो नि !'"
जताततै व्यवस्थापन सुधारकाे खाँचाे,"२०७३ माघ १८ मंगलबार । अन्नपूर्ण पोस्ट् राष्ट्रिय दैनिकमा करोडौं राजस्व उठाउने कार्यालय भाडामा' खबर पढेँ । खबर पढ्दै मनमा व्यवस्थापकीय सरोकारका पक्षहरूको सन्दर्भ झझल्को आउन थाल्यो । कार्यालय व्यवस्थापनका अनेक पक्ष र आयामका कुरा खेल्न थाल्छ मनमा । कार्यालय व्यवस्थापन केही सैद्धान्तिक मूल्य र मान्यताजनक छन् । मूल्यले व्यवस्थापनका महत्ववपूर्ण पक्षहरूलाई समेट्छ । मान्यताले व्यावहारिक पक्षहरूलाई सँगाल्छ । व्यवस्थापनका महत्ववपूर्ण पक्ष भन्नु व्यवस्था मिलाउन संरचनागत रूपमा गर्नुपर्ने पूर्वतयारीबन्दोबस्तका पक्षहरू हुन् । व्यवस्थापन भन्नु नै राष्ट्रले, सामाजिक, आर्थिक, सांस्कृतिक, औद्योगिक आदि पक्षका सेवा प्रदान सुगम, सरल र व्यवधानबिना सेवाग्राहीमा पुर्याउनको लागि आधारभूत सुविधाजनक प्रबन्धबन्दोबस्ती हो । केवल सरकारी कार्यालयका सम्बन्धमा मात्र होइन यो गैरसरकारी संस्थाहरूको लागि पनि उत्तिकै महत्ववपूर्ण सरोकारी मामला रहेका छन् । सबैभन्दा पहिले कार्यालय संस्थापन, सञ्चालनका आधारभूत उद्देश्यका आधारमा गरिने कार्यविवरणले निर्दिष्ट सेवा प्रवाह गर्न सेवाग्राहीका स्वरूप, संख्या, क्षेत्र आदि स्पष्ट हुनु आवश्यक हुन्छ । सेवाग्राहीका स्वरूपले तिनीहरूले उपयोग गरिरहेका साधन सामग्रीलाई संकेत गर्दछ । यस प्रसंगका सरोकार अञ्चल यातायात कार्यालय इटहरीले सेवाग्राहीलाई प्रदान गर्ने कार्य बनेको छ । पूर्वाञ्चलका इटहरीस्थित अञ्चल कार्यालयले ओगट्ने क्षेत्रफल बृहत् छ । सम्भवतः यस कार्यालयले कोसी अञ्चलभरिकै सबै जिल्ला यातायात व्यवस्थापनसँग सम्बन्धित कामहरू हेर्नु र तिनीसित गाँसिएका कार्यहरू गर्नुपर्ने हुन सक्छन् । त्यस कार्यालयले सम्हाल्नुपर्ने अनेक जिम्मेवारीलाई छाडेर यहाँ सवारी साधनबापत सेवाग्राहीले लाइसेन्स लिने र नवीकरणबापत बुझाउनुपर्ने राजस्वलाई लिऔं । सवारीसाधनबापत संकलन हुने, गरिने ठूलो धनराशिले राष्ट्रको ढुकुटी भर्छ, बढ्छ । यसकारण, इटहरीस्थित यातायात अञ्चल कार्यालयमा अञ्चलअन्तर्गत पर्ने आफ्ना सरोकारी सम्पूर्ण जिल्लाका यातायात साधनहरूको ठीक दुरुस्त तथ्यांक बैंकमा राखिएकै हुनुपर्छ । मूलभूत आधारका अभाव नहुने गरी पक्कै संकलित रहे, राखेकै हुनुपर्छ । त्यसमा पनि प्रत्येक जिल्ला, गाउँ विकास समितिगाउँपालिकाहरू पिच्छे छुट्टाछुट्टै मोटरबाइक, स्कुटर, ट्याक्सी, निजीकार, ट्रक, मिनीट्रक, टेम्पो, अटोरिक्सा, माइक्रो भ्यान, बस, मिनीबस, आदिका स्पष्ट रूपमा तथ्यांक राखिएकै होला । व्यवस्थापन विषयको आधारभूत सूचना तथ्यांक हो । यसभन्दा अझै अत्याधुनिक यातायात साधनहरू विकसित प्रचलनमा रहे, भएका भए ती पनि समाहित भएकै हुनुपर्ने अपेक्षा गर्न सकिन्छ । त्यसपछि यातायात साधनहरूका गाउँ, नगर र जिल्ला जिल्लाका सांख्यिक आधारमा नवीकरण गरी राजस्व संकलन र बुझाउने तिथिमितिहरू क्रमिक तवरले निर्धारण गर्नेगरिएका योजना तयार गर्नु नितान्त जरुरी हुन्छ । क्रमबद्ध जिल्ला, नगर गाउँपालिकाहरूले यातायात साधन शुल्क बुझाउने समय र मिति निर्धारण गर्नु बाञ्छनीय मात्र होइन सुव्यवस्थित कार्यालय व्यवस्थापनकै अभिन्न र अनिवार्य मान्नुपर्छ । योजना तर्जुमा भए, गरिएपछि त्यसको आम जानकारी निमित्त अञ्चल कार्यालयले सबै सरोकारवाला जिल्लाहरूका जिल्ला प्रशासन कार्यालय, जिल्ला विकास समिति कार्यालयहरूमा परिपत्र गर्नु जरुरी छ । लाइसेन्स र सवारीसाधनसम्बन्धी अन्य कार्यहरू अनलाइन सेवा सञ्जालबाट समेत भइदिँदा सवारीसाधन सञ्चालकहरूलाई युगीन सहुलियतसुविधा उपलब्ध भई स्थानीय कार्यालयहरूमा सेवाग्राहीहरूको भीड कम हुनेछ । यस प्र्रकारका सूचना अञ्चल सदरमुकामका सबै जिल्लाका सबै कार्यालयहरूमा पनि प्रवाह गर्नु झन् गहन छ । प्रत्येक कार्यालयहरूले त्यस्ता सूचना आआफ्ना कार्यालयका सूचनापाटीमा टाँगी जनताबीच जानकारी प्रवाह गरी आपसी समन्वय, समझदारी र सहअस्तित्वबोध गर्नु, गराउनु आवश्यक छ । यस्तै सानामसिना कार्यहरूले प्रजातान्त्रिक परिपाटी अपनाएर सरकारी अड्डा र कार्यालयहरूले लोककल्याणकारी पहुँच पुर्याई राष्ट्रप्रेम र भक्ति प्रदर्शन गर्न सकिने प्रशस्त ठाउँहरू छन् । यी सबैका मूल आधार भने सबै कार्यालय सबै तहका राष्ट्रसेवकहरूका मनोभावना, मनोविज्ञान, चिन्मय कर्मठतामा आधारित हुन्छन् । भनिन्छ जहाँ मन छ, त्यहाँ सबैथोक छन् । यस प्रकारका सूचना, सन्देश र जानकारीहरू प्रसारण कार्यमा गैरसरकारी संस्थाहरूलाई पनि समाहित गर्नु लोकतान्त्रिक परिपाटीभन्दा परको गतिविधि नहोला । तिनीहरूलाई पनि समायोजन गर्नु र गर्न सक्नुमा कार्यालय संवाहक र सञ्चालकहरूको सकारात्मक चिन्तन र प्रवृत्ति साबित हुनेछन् । यस्ता आम सरोकारका सूचना प्रवाह निमित्त प्रयुक्त सामाजिक सञ्जालहरू, राष्ट्रिय दैनिकहरू, रेडियो, एफएमहरू, दूरदर्शन यन्त्रहरूलाई पनि समाहित गर्नु थप श्रेयष्कर जाँचिन्छ । यस्ता सूचना सम्वाहन गरेर ती निकायहरूले सरकारसित अलग र पर नरहेको सन्देश प्रवाह गर्न सक्नेछन् । दुई हातले ताली बज्ने उदाहरण प्रस्तुत हुने क्रियाकलाप यिनै र यस्तै हुन् । नागरिकले उपभोग गर्न पाउनुपर्ने सूचनाका हक सुविधा यस्तैमा फुल्छ । राजधानीका सवारीसाधनहरू दर्ता नवीकरण कार्य काठमाडौंस्थित यातायात व्यवस्था कार्यालयबाट नै गर्दै आएको थियो । हालसालै मात्र भक्तपुर, ललितपुर जिल्लाहरूमा स्थानीय सवारीसाधन दर्ता नवीकरणको साथै अरू कामको प्रयोजन निमित्त जिल्ला कार्यालय व्यवस्थापन गरिएका छन् । यसबाट स्थानीय बासिन्दाहरू लाभान्वित हुनुका साथै थप चहलपहल बढ्नु स्वाभाविक हो । परन्तु, विचारनीय छः यी जिल्लास्तरीय यातायात व्यवस्था कार्यालयहरूका भौतिक संरचनास्थल फराकिलो पार्किङ क्षेत्रको अभावका कारण इटहरी र बरगाछीमा झैं सडक यातायात नै अवरुद्ध भई राजमार्गका यात्रुको आवागमनमा असुविधा उत्पन्न हुन नपाओस् । यो कार्यालय व्यवस्थापन पक्षका अग्रणी सोचपूर्ण प्रबन्धकारी योजनाअन्तर्गत पर्ने सरोकार बन्छ । बनोस्, बन्न सकोस् ! हुन त सरकारी कार्यालयले कर बुझाउने, दर्ता नवीकरण गर्ने तिथिमितिसहितको म्याद निर्धारण गरेकै हुन्छन् । इटहरी, बरगाछीका अनुभूति सँगालेर अब थप आयाम निकाली कार्यतालिकासहितको थप योजना गर्नुपर्ने देखाउँछ, त्यसले । सबै प्रकारका यान्त्रिक गाडीहरूका लागि स्थान, इलाका, गाउँ, नगर र जिल्लाका आधारमा दर्ता नवीकरणका तिथिमिति तालिका निर्धारण हुनु आवश्यक देखिन आएको छ । समयतालिका निर्धारण गर्दा निर्धारित र निश्चित स्थानगत यातायात साधनका प्रकरणहरूलाई पनि पर्याप्त ध्यान पुर्याउनु आवश्यक हुन्छ । साधनका प्रकरणहरू सम्बन्धमा पर्याप्त ध्यान पुर्याउने मूल आधार स्थानगत यातायात साधनका प्रकरणहरू नै हुन् । एक स्थानगत सवारीसाधनहरूमध्ये मोटरबाइक, स्कुटर, टेम्पो, मिनीट्रक, ट्रक र हेभी ट्रक आदिको संख्यालाई आधार बनाउनु वस्तुनिष्ठ हुनेछ । ती साधनहरूका संरचनाका आधारमा स्थानगत दर्ता नवीकरण गर्ने गराउने तिथिमिति निर्धारण हुनु श्रेयष्कर बन्छ । स्थानगत र साधनगत सवारीसाधनहरूको दर्ता नवीकरण गर्न प्रबन्ध मिलाउँदा कार्यालय र सरोकारी सबैलाई शिष्ट सुविधा सहुलियत प्राप्त हुनेछ । राष्ट्रका कार्यालयहरू र अन्तर्गतका राष्ट्रसेवकले लोकतान्त्रिक नेपाली लोकलाई सेवासुविधा पुर्याउनु भनेकै सही सलामत योजनाबद्ध र वस्तुनिष्ठ सोचविचारका पहुँचद्वारा नै हो, भन्ठान्छु । यी वैचारिक तर्कवितर्कहरू न आक्षेप हुन्, न विरोधकै बोल हुन् । हुन् भने केवल कार्यमूलक सुझाव मात्र । सरोकारीहरूका सरोकार बन्न सक्ने विकेन्द्रित व्यवस्थापनको यो समसामयिक पहल बनेको छ । वर्तमानको ! विकेन्द्रीकरणको चुरो उद्देश्य स्थानीय जनजीवनलाई आआफ्नै घर, आँगन बनेको वडा, गाउँ, नगर, जिल्लाहरूबाटै दैनिक सरोकारका सेवा सुविधा आफ्नै सेरोफेरोबाटै उपभोग गर्ने अवसर पाउनु, दिलाउनु हो । यातायात व्यवस्था कार्यालयहरू यसरी जिल्लाजिल्ला हुँदै जानुको इतिहास नेपालमा २०२२ पुसदेखि थालनी भएको थियो । त्यसताकासम्म देशमा जम्मा ३५ जिल्लाहरू मात्र थिए । तिनमध्ये राजधानी उपत्यकामा तीन र देशका अन्य पहाड, हिमाल, भित्री मधेस र तराईलगायतमा ३२ जिल्लाहरू मात्र थिए । ७५ जिल्ला, १४ अञ्चल, लगभग चार हजार गाउँहरू स्थानीय निकायका तह बनाइएको थियो । त्यसबेलाको व्यवस्थापनमा युगानुकूल समसामयिक परिवर्तन, परिमार्जनहुँदै आएको उदाहरण बनेको छ यातायात व्यवस्था विभागअन्तर्गत यी जिल्ला कार्यालय व्यवस्थापन । राजधानी बने, बनाइएको काठमाडौंका प्रचूर संख्याका यातायात साधन दर्ता, नवीकरण, चालक प्रमाणपत्र (लाइसेन्स) वितरण, नवीकरण आदि सरल, सहज, सुगम, सुव्यवस्थित तवरले सञ्चालन गर्न काठमाडौंमा कलंकी, चाबहिल र सानोभर्याङमा पनि विकेन्द्रित गरेको ज्ञातव्य छ । लाइसेन्स र सवारीसाधनसम्बन्धी अन्य कार्यहरू अनलाइन सेवा सञ्जालबाट समेत भइदिँदा सवारीसाधन सञ्चालकहरूलाई युगीन सहुलियतसुविधा उपलब्ध भएर स्थानीय कार्यालयहरूमा सेवाग्राहीहरूको भीडउपस्थिति कम हुनु स्वाभाविक बन्छ । सेवाग्राहीहरूका उपस्थिति जमात कम भएपछि कार्यालय परिसरमा अनियन्त्रित गाडीहरू कम हुने भई अहिले जत्तिकै ट्राफिक व्यवस्थापनमा व्यवधान र समस्या कमी नै हुने अनुमान गर्न सकिन्छ । जे भए पनि यातायात व्यवस्था मिलाउनुपर्ने कार्यालयहरूको लागि पार्किङ लट स्थान प्रशस्त भएकै परिसर छान्न र निर्धारण गर्नुपर्ने नै हुन्छ । कार्यालयको कामको प्रकृतिअनुसार कार्यालय स्थान परिसर निक्र्यौल हुनु, गर्नु पनि कार्यालय व्यवस्थापन विधिविधानअन्तर्गतका मूल्यमान्यता नै हुन आउँछ ।"
आर्मी र पुलिस उपाधिका लागि भिड्ने,"ताप्लेजुङः त्रिभुवन आर्मी क्लब र नेपाल पुलिस क्लबबीच शनिबार हुने भिडन्तको विजेताले दोस्रो पाथीभरा राष्ट्रिय खुला पुरुष भलिबल प्रतियोगिताको उपाधि जित्ने पक्का भएको छ । सर्वाधिक पुरस्कार राशिको पुरुष भलिबल प्रतियोगिताको चौथो दिन शुक्रबार भएको खेलमा आआफ्ना प्रतिद्वन्द्वीलाई पाखा लगाउँदै आर्मी र पुलिस क्लब उपाधिनजिक पुगेका हुन् । आर्मी क्लबले शुक्रबार भएको खेलमा अर्को विभागीय टोली सशस्त्र प्रहरी बलको एपीएफ क्लबमाथि ३० सेटको जित हात पार्यो । सोही दिन भएको अर्को खेलमा पुलिस क्लबले पनि तुलनात्मक रूपमा कमजोर प्रतिद्वन्द्वी मध्यमाञ्चललाई ३० सेटले नै पाखा लगायो । राउन्ड रोविन लिगका आधारमा सञ्चालित उक्त प्रतियोगितामा आर्मी र पुलिस क्बलले अपराजित रहँदै हात पारेको यो लगातार तेस्रो सफलता हो । दुवै टोलीले समान नौ अंक जोडेका छन् । प्रतियोगिताको अन्तिम दिन दुई चिरप्रतिद्वन्द्वी आर्मी र पुलिस क्लब उपाधिका लागि भिड्नेछन् भने एपीएफ क्लब र पूर्वाञ्चलबीच तेस्रो तथा चौथो वरीयताका लागि प्रतिस्पर्धा हुनेछ । प्रतियोगितामा सहभागी अर्को क्षेत्रीय टोली मध्यमाञ्चल भने वरीयताको पाँचौं तथा अन्तिम स्थानमा रहने पक्का भइसकेको छ । एपीएफ क्लबको तीन खेलबाट तीन अंक छ भने पूर्वाञ्चलको तीन खेलबाट दुई अंक छ । एक खेल पनि जित्न नसकेको मध्यमाञ्चलको एक अंकमात्र छ । शुक्रबार भएको खेलमा एपीएफलाई हराउन आर्मीले ठूलै कसरत गर्नु पर्यो । पहिलो सेटको खेलमा बलियो प्रतिद्वन्द्वी आर्मीलाई गतिलो चुनौती दिएको एपीएफले दोस्रो र तेस्रो सेटमा भने केही खस्किएको प्रदर्शन गर्यो । एकअर्कासँग अंक खोस्दै अगाडि बढेको प्रतिस्पर्धात्मक खेलमा एकताका आर्मीले १२८ को अग्रता लिएको थियो । त्यसपछि एपीएफ क्लबले आर्मीसँग लगातार आठ अंक खोस्दै खेलमा १६१२ अंकको अग्रता बनायो । एपीएफ क्लबका लागि स्पाइकर महेन्द्र श्रेष्ठले उत्कृष्ट प्रदर्शन गरे । ताप्लेजुङ नगरपालिकास्थित भानु जन उच्चमाविको मैदानमा भएको उक्त खेलमा दर्शकलाई भरपूर मनोरञ्जन दिँदै पुनः आर्मी अगाडि बढ्यो । एपीएफसँग लगातार ६ अंक खोसेपछि आर्मी १८१६ ले अगाडि बढेको थियो । आर्मीका लागि स्पाइकर मानबहादुर श्रेष्ठ र धनबहादुर भट्टले महत्ववपूर्ण योगदान गरे । त्यसपछि दुवै टोलीले लगातार ठूलो अंक हात पार्न नसके पनि एकअर्कासँग एकदुई अंक खोस्ने क्रम जारी रह्यो । खेलमा आर्मी २४२३ ले अगाडि रहँदा लगत्तै अर्को अंक थप्न नसकेपछि खेल २४२४ को रोमाञ्चक स्थितिमा पुगेको थियो । त्यसपछि लगातार दुई अंक जोड्दै अन्ततः आर्मी क्लबले २६२४ ले नतिजालाई आफ्नो पक्षमा परेको थियो । आर्मी क्लबले दोस्रो र तेस्रो सेटको नतिजालाई भने क्रमशः २५१९ र २५१७ ले आफ्नो पक्षमा पार्यो । पुलिस क्लब र मध्यमाञ्चलबीचको खेल भने खासै प्रतिस्पर्धात्मक रहेन । सुरुदेखि नै मध्यमाञ्चललाई दबाबमा राखेको पुलिस क्लबले २५९, २५१६, २५१३ अंकले पराजित गर्यो । जिल्ला भलिबल संघ ताप्लेजुङद्वारा आयोजित उक्त प्रतियोगिताको विजेताले तीन लाख ३० हजार र उपविजेताले एक लाख ६५ हजार रुपैयाँ पुरस्कार पाउनेछन् । यसैगरी तेस्रो र चौथो वरीयतामा आउने टोलीले ३५३५ हजार रुपैयाँ सान्त्वना पुरस्कार हात पार्नेछन् । प्रतियोगिताको सर्वोत्कृष्ट खेलाडीले १० हजार रुपैयाँ पुरस्कार पाउनेछ भने विधागततर्फ उत्कृष्ट स्पाइकर, उत्कृष्ट सेटर, उत्कृष्ट ब्लकर, उत्कृष्ट डिफेन्स र उत्कृष्ट सर्भरले जनही पाँच हजार रुपैयाँ हात पार्नेछन् । प्रतियोगितामा आठ टोलीको सहभागिता रहने भनिए पनि अन्तिम समयमा आएर पश्चिमाञ्चल, मध्यपश्चिमाञ्चल र सुदूरपश्चिमाञ्चलले भाग नलिएपछि राउन्ड रोविन लिगका आधारमा खेल सञ्चालन गरिएको हो । अन्तर्राष्ट्रिय भलिबल महासंघको नियमअनुसार पाँचवटा टोलीमात्र सहभागी भए प्रतियोगिता लिन कम नकआउटका आधारमा नभई राउन्ड रोविन लिगका आधारमा सञ्चालन गर्नुपर्ने हुन्छ । यसअघि प्रतियोगिताको पहिलो संस्करण पूर्वाञ्चल क्षेत्रीयस्तरमा सम्पन्न भएको थियो । उक्त संस्करणमा ओखलढुंगा भलिबल संघ पहिलो, भोजपुर जिल्ला भलिबल संघ दोस्रो र संखुवासभा जिल्ला भलिबल संघ तेस्रो भएका थिए । पहिलो, दोस्रो र तेस्रो हुने टोलीले क्रमशः दुई लाख ५० हजार, एक लाख ५५ हजार र एक लाख एक हजार रुपैयाँ पुरस्कार पाएका थिए । प्रतियोगिता ताप्लेजुङमा रहेको प्रसिद्ध शक्तिपीठ पाथीभरा माताको नाममा आयोजना गरिएको हो ।"

शीर्षक,विवरण
राष्ट्रपिता पृथ्वीनारायण,"वामदेव गौतम उपप्रधानमन्त्री तथा गृहमन्त्री हुँदा पृथ्वी जयन्ती तथा राष्ट्रिय एकता दिवस मनाउनुपर्ने बताएका थिए, तर उनका पार्टी अध्यक्षले अहिले समय नआएको भन्ने प्रतिक्रिया दिएको खुलासा पनि गरेका थिए । बल्लतल्ल मन्त्रिपरिषद् बैठकमा एकता दिवस मनाउने प्रस्ताव त आएको थियो तर सञ्चारमन्त्री रहेका मीनेन्द्र रिजालको विरोधका कारण तत्कालीन प्रधानमन्त्री सुशील कोइरालाले त्यो प्रस्ताव पारित गराउन सकेनन् । ओली प्रधानमन्त्री हुँदा गृहमन्त्री शक्ति बस्नेतले पृथ्वी जयन्तीमा सार्वजनिक बिदा दिने प्रस्ताव राखे, तर पुष्पकमल दाहालको विरोधका कारण उक्त प्रस्ताव पारित हुन सकेन । अहिले प्रमुख दलका दोस्रो तहका नेताले पृथ्वी जयन्ती मनाउनुपर्ने आवश्यकता देखाउँदै उक्त दिन सार्वजनिक बिदा दिने कुरा मन्त्रिपरिषद्मा उठाउँदा फेरि दाहालले विरोध गरे । ओली सरकारले ख्रिस्तानलाई मात्र क्रिसमसमा बिदा दिएकोमा पश्चिमा शक्तिको आदेशमा दाहालले क्रिसमसमा सार्वजनिक बिदा दिन हुने तर जसको नेतृत्वमा नेपालको एकीकरण सुरु भयो उनीप्रति श्रद्धा व्यक्त गर्न मानेका हैनन् कि राजतन्त्र फर्किने डरले डराएका हुन् ? नेपाल एकीकरण गर्ने यिसुख्रिस्ट कि पृथ्वीनारायण ? पृथ्वीनारायणलाई राष्ट्र निर्माता मात्र नभएर राष्ट्रपिता घोषणा गर्दै उनको जन्म जयन्ती मनाउनुपर्छ । उनको सम्मानमा सरकारी बिदाको घोषणा गर्नुपर्छ, तर कृतघ्न नेताहरूको हातमा सत्ता गएपछि नेपालीको गौरवपूर्ण इतिहासलाई मेट्ने काम भइरहेको छ । पृथ्वीनारायणको दिव्योपदेशलाई अनुशरण गरेको भए राजसंस्था त ढल्ने थिएन, नेपाल पनि आज गरिब हुनुपर्ने थिएन, न त विदेशी हस्तक्षेप नै बढ्ने थियो । राष्ट्रिय चेतनाका पिता लिच्छवीकालमा यो हिमवत्खण्ड नेपाल नामले परिचित थियो र यसको क्षेत्रफल पश्चिम पन्जाबदेखि काम रूप (असम) सम्म दक्षिण पटनादेखि इलाहावाद हुँदै यूपीको बहराइच जिल्लासम्म थियो । यसको उत्तराद्र्धकालमा यो ससाना राजनीतिक एकाइमा टुक्रिन थाल्यो । मध्यकालको सुरुमा पुनः ठूलो भयो, तर यसको उत्तराद्र्धतिर राष्ट्रिय भावनाको अभाव र सुदृढ राजनीतिक प्रणालीको अभावमा यो ससाना राजनीतिक एकाइमा विभाजित हुन गयो । लिच्छवीकालमा द्वैध शासन प्रणाली र सामन्तको व्यक्तिगत महत्त्वाकांक्षाले राष्ट्रिय चेतनाको लोप हुँदै गएर विशाल नेपाल टुक्रिने अवस्थामा पुग्यो । साना एकाइहरूबीचको आपसी द्वन्द्वले विदेशी तथा ख्रिस्तानहरूलाई नेपाल निम्त्याउने मौका दियो । भक्तपुरका राजा रणजित मल्लले ख्रिस्तान पादरीलाई यहाँका जनताले आफूखुसी ख्रिस्तान धर्म अँगाल्न चाहेमा धर्म परिवर्तन गराउने अधिकार प्रदान गरे । कान्तिपुर नरेश जयप्रकाश मल्लले केपुचिनलगायतका पादरीलाई ख्रिस्तान धर्म प्रचारको लागि बगैंचासहितको दुईतले चौधरा भवनसमेत दिएका थिए । विभिन्न राजनीतिक एकाइबीचको कलहले नेपाल, नेपाली र हिन्दु धर्मकै अस्तित्व लोप हुने अवस्था आएको थियो । युगद्रष्टा पृथ्वीनारायणले यी सबै कुरा नजिकबाट बुझे । उनले नै सर्वप्रथम यो ऐतिहासिक तथ्य आत्मसात गरेका थिए कि नेपाल भन्ने शब्द केवल एउटा राजनीतिक एकताको प्रतीक मात्र होइन, अपितु यो चार जात छत्तीस वर्णको रीतिथिति, आचारविचार, धर्मसंस्कृति, सभ्यता, परम्परा आदि गौरपवपूर्ण निधिलाई आत्मसात् गर्दै राष्ट्रिय एकताको पर्याय बनेको छ । कान्तिपुर, भक्तपुर, गोरखा, तनहुँ, लमजुङ आदि भूगोल र सेन, मल्ल, लिम्बू, किराँत आदि जातिविशेषको नामका आधारमा राजनीतिक एकाइ खडा हुँदा यहाँ विदेशी तथा ख्रिस्तानको अतिक्रमण भएर नेपाल भन्ने शब्द नै हराएर जानेछ । यिनै कारणले उनले राष्ट्रिय एकीकरण अभियानद्वारा राष्ट्रिय चेतनाको जग बसालेका थिए । जातीय वा भूगोलका आधारमा बनाउने संघीयताले विदेशी हस्तक्षेप बढाउँदै देशलाई टुक्राउने कुरा पृथ्वीनारायणले उहिल्यै बुझिसकेका थिए । पृथ्वीनारायणले चाहेको भए यो हिमवत्खण्डको नाम आफ्नो पुख्र्यौली राज्य गोरखाको नामबाट राख्न सक्ने थिए । तर उनले यसो गरेनन् । प्राचीन ग्रन्थ र इतिहासमा यो हिमवत्खण्ड नेपाल नामले सुपरिचित भएको र नेपाल शब्दले हिमालदेखि तराईसम्मको सबै जाति, धर्म, सम्प्रदाय, संस्कृति र परम्परा आदि सबैको प्रतिनिधित्व गर्ने हुनाले यो हिमवत्खण्डको नाम नेपाल नै राखे । चार जात छत्तीस वर्णको फूलबारी पृथ्वीनारायणले दिव्योपदेशमा भनेका छन्, मुलुक होइन सबै जातको फूलबारी हो सबैलाई चेतना भया । उनले विभिन्न जातका फूलहरूको माला भनेनन् । फूलबारी भन्नु वा माला भन्नु एउटै जस्तो लागे पनि एउटै होइन । माला बनाउन फूलहरू चुँड्नुपर्छ । फूलले आफ्नो धरातल छोड्नुपर्छ । सुइरोले धागोमा उन्दा सुइरोको घोचाइ पनि सहनुपर्छ । माला गाँस्दा कुनै फूल तल त कुनै माथि हुनुपर्छ । फूलहरू मालामा बन्दीको अवस्थामा रहनुपर्ने बाध्यता हुन्छ । माला लगाउनेले पनि सधैंभरि माला लगाई राख्दैनन्, एकैछिनपछि त्यसलाई फालिदिन्छन् । भुइँमा कसैको पैतलामुनि माला कुल्चिन्छ । त्यो माला कुनै विदेशीको गलाका हार पनि बन्न सक्छ । तर फूलबारीको फूलको सम्बन्ध आफ्नो जन्मदाता बोट र जीवनदायिनी माटोसँग हुन्छ । उनीहरूसँग ऊ छुट्टिनु पर्दैन । झन् उसले मालीबाट स्याहारसुसार, मलजल पाएर स्वतन्त्र रूपमा विकास गर्ने शक्ति पाउँछ । पृथ्वीनारायणले राष्ट्रलाई फूलबारी, प्रजालाई फूल र राजालाई मालीको रूपमा एकअर्काप्रति आश्रित भएर रहन उपदेश दिएका छन् । राष्ट्रनिर्माता पृथ्वीनारायणलाई राष्ट्रपिता घोषणा गर्दै नेपाललाई आफ्नै मौलिक तथा सांस्कृतिक पहिचानमा फर्काउनुपर्छ । जसरी फूलबारीका प्रत्येक जातका फूलले आआफ्नो सर्वांगीण विकास गर्ने समान अवसर पाउँछन्, त्यसरी नै चार जात छत्तीस वर्णका सबैले आफ्नो धर्म, संस्कृति, परम्परा, भेषभूषा, भाषा, रहनसहन आदिको सर्वांगीण विकास गर्दै नेपालको राष्ट्रियता, समृद्धि र विकासमा योगदान दिने समान अवसर पाउन भन्ने अभिप्राय थियो उनको । फूलबारीको कुनै बोटले अरू बोटलाई आतंकित पार्दै झांगिदै गएर अरू बोटको अस्तित्व नै समाप्त पार्न थाले त्यसलाई काँटछाँट गरेर आफ्नो थाङ्नोमा राख्ने काम मालीले गर्नुपर्छ । ठीक त्यसरी नै राष्ट्रिय एकता, अखण्डता, राष्ट्रिय स्वाभिमानमाथि विदेशी हस्तक्षेप बढाएर जाति, क्षेत्र, धर्म, साम्प्रदायिक स्वार्थले अभिप्रेरित भएर राष्ट्र र राष्ट्रियता नै अन्त्य गर्न खोज्नेहरूलाई मालीले ठेगान लगाएर राख्नुपर्छ । पृथ्वीनारायणले भन्न खोजेको यही हो । राजा हुनु भनेको आफ्नो सर्वस्व राज्यमा एकाकार गरेर आफूलाई संस्थाको रूपमा परिणत गर्नु हो । राजसंस्थाको अर्थ हो राजा आफ्नाको मात्र होइन, ऊ राष्ट्रको सेवक हो । ऊ मायामोह, मोलाहिजामा रहनु हुन्न र यसमा फस्न पनि हुन्न । तर पृथ्वीनारायणपछिका राजामा यो नैतिकता कायम रहन सकेन । त्यसैले त २४० वर्षपछि पृथ्वीनारायणले स्थापना गरेको शाहवंशीय राजंस्थाको अन्त्य हुन पुग्यो । नेताहरूले पुस २७ लाई पृथ्वी जयन्ती तथा राष्ट्रिय एकता दिवसको रूपमा घोषणा गरी सार्वजनिक बिदाको घोषणा गर्नुपर्छ । राष्ट्रनिर्माता पृथ्वीनारायणलाई राष्ट्रपिता घोषणा गर्दै नेपाललाई आफ्नै मौलिक तथा सांस्कृतिक पहिचानमा फर्काउनुपर्छ । नेपालबाट राजदूततन्त्रको अन्त्य हुनुपर्छ ।"
पृथ्वी जयन्ती पुनर्जागृत गराउने प्रयास,"आज पृथ्वी जयन्ती । मुलुकका विभिन्न भागमा विभिन्न कार्यक्रमको आयोजना गरी यो जयन्ती मनाइँदै छ र आधुनिक नेपालका निर्माता बडामहाराजधिराज पृथ्वीनारायण शाहको योगदानको स्मरण गरिँदैछ । यसर्थ पनि आजको दिन राष्ट्रप्रेमी नेपाली जनता पृथ्वीनारायणलाई सम्झनेछन् । मुलुक गणतन्त्रमा प्रवेश गरेपछि राज्यस्तरमा पृथ्वी जयन्ती मनाउने क्रम रोकिएको छ ।विद्यार्थी कालमा हामीले पढ्ने गरेको पृथ्वीनारायण शाहप्रतिको सम्मान आज पनि उत्तिकै छ । स्कुले विद्यार्थी छँदा सुनेको थिएँ गोरखनाथ बाबाले पृथ्वीनारायणको ११ पुस्तासम्मलाई राजा हुने आशीर्वाद दिएका थिए रे ! हुन पनि एघारौं पुस्तामै आएर शाहवंशीय राजतन्त्र सकियो । (१) पृथ्वीनारायण, (२) प्रतापसिंह, (३) रणबहादुर, (४) गीर्वाणयुद्ध, (५) राजेन्द्र, (६) सुरेन्द्र, (७) त्रैलोक्य (राजा नहुँदै बितेका), (८) पृथ्वी, (९) त्रिभुवन, (१०) महेन्द्र र (११) वीरेन्द्र । राजा वीरेन्द्र र ज्ञानेन्द्र एउटै पुस्ताका हुन् । कसैले भन्लान्, युवराज हुँदै बितेकाले त्रैलोक्यलाई गणना गर्न मिल्दैन । हिसाब पुस्ताको हो, राजाको संख्याको होइन । कसैले भन्लान् दीपेन्द्र पनि त केही दिनलाई राजा घोषित भए । त्यसले १२ पुस्ता भयो नि ! त्यसैबेला मरिसकेको विश्वास गरिएका दीपेन्द्रलाई केही दिन राजा घोषित गरेको मात्र हो, राजा भएर उनी गद्दीमा बसेका होइनन् । त्यतिखेर दीपेन्द्रलाई राजा घोषणा गर्नुको पछाडि कारण होलान् । गोरखाका राजा पृथ्वीनारायणले त्यसबेलाका बाईसीचौबीसीलगायत नेपाल खाल्डोका तीन राज्य काठमाडौं (कान्तिपुर), पाटन (ललितपुर) र भादगाउँ (भक्तपुर) मा आक्रमण गरी विजय हासिल गरेका थिए । सीधा अर्थमा गोरखा राज्यको विस्तार थियो त्यो । पृथ्वीनारायणले पटकपटकको आक्रमणपछि विजयी ती राज्य आधुनिक नेपालमा मिलाएका थिए । कीर्तिपुरको लडाइँका क्रममा जित हात पारेपछि उनले शत्रुको पराक्रमलाई सम्मान गर्नुको सट्टा बदला लिए । त्यो उनको वीरता थिएन । लडाइँमा शत्रुको सामना गर्नु कर्तव्य र वीरता हो । पृथ्वीनारायणले विभिन्न ससाना राज्यमाथि बल प्रयोग गरेरै कब्जामा लिएका थिए, कूटनीतिक चाल र जनमत बटुलेर राज्यहरू गाभेका थिएनन् । अझ बलमात्र होइन, छल पनि गरेका थिए । इन्द्रजात्रा मनाइरहेको बेला काठमाडौंमाथि चारैतिरबाट आक्रमण गरेर कब्जामा लिएका थिए । एउटा कालखण्डमा काठमाडौं, पाटन र भादगाउँ र वरिपरिको भाग मिलेर एउटा राज्य बनेको थियो । त्यसलाई नेपाल खाल्डो भनिन्थ्यो । लिच्छवीकालमा नेपालको स्वरूप त्योभन्दा बृहत् थियो । बाह्रौं शताब्दीदेखि नेपाल खाल्डोमा मल्लकाल सुरु भयो । पन्ध्रौं शताब्दीको अन्त्यतिर यक्षमल्लले नेपाल खाल्डोलाई आफ्ना तीनवटा छोराहरूका लागि कान्तिपुर, ललितपुर र भक्तपुरमा टुक्रयाए । अर्थात् छोराहरूलाई शासन गर्न राज्य टुक्र्याएरु बाँडिदिए । सोह्रौं शताब्दीमा आएर मल्लकाल समाप्त भएको थियो । विश्व इतिहास हेर्दा र पढ्दा त्यसबेला एकले अर्कोमाथि आक्रमण गरेर आफ्नोमा गाभ्ने एउटा अभियानै थियो । राजाको कर्तव्य र धर्म पनि त्यही थियो । जसले त्यसो गर्न सक्थ्यो, ऊ पराक्रमी र चक्रवर्ती मानिन्थ्यो । यो भारत वर्षलगायतका क्षेत्रमा मात्र होइन, विश्वका अन्यत्र पनि त्यही थियो । गुणगान र पराक्रमसहितको इतिहास जित्नेको लेखिन्छ । हार्नेको जहिले पनि अवगुणसहित बद्नाम मात्रै गरिन्छ । जर्मनीका हिटलर त्यसबेला विजयी भएको भए आज उनको दुर्गुण मात्र सुनिन्थ्यो होला । इतिहासले यो पनि देखाउँछ, लडाइँमा हारेर अरूको अधीनमा गइसकेका राज्य फेरि जितेर फर्काएका उदाहरण पनि छन् । तर त्यसबेला पृथ्वीनारायणले हराएका मल्ल राजाहरूलगायतले फेरि फर्काएर लिने चेष्टा गरेको खासै पाइन्न । अहिले विभिन्न कोणबाट पृथ्वी जयन्तीलाई पुनः र्जागृत गराउने प्रयास भइरहेको छ । केही दिनअघि मन्त्रिपरिषद्को बैठकमा एकजना वरिष्ठ मन्त्रीले उक्त दिन बिदा दिनुपर्ने प्रस्ताव लगेका थिए । यसलाई सुखद सन्देशका रूपमा लिनुपर्छ । पृथ्वीनारायणले जेजस्तो महत्त्वाकांक्षा राखेर नेपाल जितेपछि भनेका थिए, 'मेरो सानो दुःखले आज्र्याको मुलुक होइन, सबै जातको साझा फूलबारी हो, सबैलाई चेतना भया ।' हो, उनले दुःख गरेकै हुन् । उनी आफ्नो ज्यानको बाजी थापेर एउटा सानो गोरखाको राजाबाट ठूलो नेपालको राजा बनेका थिए । त्यतिखेरको सानो नेपाल खाल्डोलाई ठूलो नेपाल उनैले बनाएका थिए । यसर्थ उनको देनलाई स्विकार्नैपर्छ । पृथ्वीनारायणपछिका राजाहरूको समय राज्य विस्तारमा बितेको थियो, तर बीचका राजाहरूको समय राणाहरूको कठपुतली भएर बित्यो । पछिल्ला राजाहरूको समय सक्रिय राजतन्त्र र प्रजातन्त्र (अहिले लोकतन्त्र) को खिचातानीमै बित्यो । अन्ततः नाटकीय ढंगले राजतन्त्र समाप्त भयो । त्यसका पछाडि बाह्य र आन्तरिक जेजस्तो खेल र षडयन्त्र भए पनि त्यतिखेर त्यसलाई धेरैले सहज रूपमा लिए । परिस्थितिलाई बुझेरै ज्ञानेन्द्र शाहले दरबार छोडे । त्यसलाई सबैले एउटा युगान्तकारी परिवर्तनको रूपमा लिए । राष्ट्रिय संस्थाहरूको नाम फेर्नेदेखि लिएर राजतन्त्रसँग जोडिएका राष्ट्रिय दिवसहरू हटाइए । तीमध्ये पुस २७ गते राष्ट्रिय एकता दिवसको रूपमा मनाउने गरेको पृथ्वी जयन्ती पनि हो । अहिले विभिन्न कोणबाट पृथ्वी जयन्तीलाई पुनर्जागृत गराउने प्रयास भइरहेको छ । केही दिनअघि मन्त्रिपरिषद्को बैठकमा एकजना वरिष्ठ मन्त्रीले उक्त दिन बिदा दिनुपर्ने प्रस्ताव लगेका थिए । यसलाई सुखद सन्देशका रूपमा लिनुपर्छ । अहिले हामी पृथ्वी जयन्तीलाई लिएर विभाजित छौँ । तर हामीले के बिर्सनु हुँदैन भने हाम्रो मुलुक नेपाल हो, हामी नेपाली हौँ । आजको नेपाल निर्माणमा पृथ्वीनारायणको प्रमुख देन छ, त्यसको सूत्रधार उनै हुन् । यस आधारमा उनलाई सम्झनु सबै नेपालीको कर्तव्य हो ।"
पृथ्वी नीति झनै सान्दर्भिक,"मानव चेतनाको विकाससँगै सोहीअनुकुल समाज र परिस्थितिप्रतिको बुझाइमा सापेक्षित बदलाब आउन सक्छ । तर इतिहास हेर्ने, विश्लेषण गर्ने र परिभाषित गर्ने हाम्रो दृष्टिकोण तात्कालिक समय र व्यवस्थाकै कसीमा हुनुपर्छ । झन्डै चार सय वर्षअघिको विश्व व्यवस्था, समाज संरचना, मानव विकास र चेतना स्तरलाई आजको समुन्नत, समावेशी लोकतान्त्रिक राज्य व्यवस्थाका मान्यतासँगको निरपेक्ष तुलनाबाट इतिहासको सही मूल्यांकन हुन सक्दैन, यस्ता प्रयत्नहरू जायज हुन सक्दैनन् । त्यस अवस्थामा राष्ट्र निर्माणका आधारहरू युद्ध नै थियो । आजका प्रायः सबै राष्ट्रको जन्म युद्धमार्फत भौतिक शक्ति र हतियारद्वारा मानव रगत बगाएरै भएका छन्, जसलाई आजको समयले, आजको समाज र चेतनाले मानवाधिकारविरोधी वा गलत आपराधिक हर्कतको रूपमा प्रस्तुत गर्न सक्ला । तर आधुनिक विश्व व्यवस्थाले बीसौं शताब्दीले अघि सारेका मानवाधिकार, लोकतन्त्र र देशहरूको सार्वभौमिकताका मान्यता र अवधारणाको जन्म र विकास नै नभएको त्यो समय र कालखण्डका ती घटनापरिघटनाको यथार्थपरक मूल्यांकन आजको एक्काइसौं शताब्दीका मान्यताहरूको चस्माबाट कदापि गर्न सकिँदैन । आजको युगमा समेत विश्व भूगोलका विभिन्न क्षेत्रमा नैसर्गिक मानवाधिकार र सार्वभौमिकतामाथिका हमलाहरू विभिन्न बहानामा झेल्दै र भोग्दै आउनुपरेको छ भने शताब्दीऔं अगाडि नेपाल निर्माणका प्रक्रियासँग जोडिएका घटनालाई आधार मानेर पृथ्वीनारायण र समग्र एकीकरण प्रक्रियामाथिको प्रहार कुनै पनि हालतमा स्वीकार्य हुन सक्दैन । पृथ्वीनारायणले अवलम्बन गरेका नीति, पद्धति तात्कालिक समयको नेपाली चेतनाभन्दा निकै माथिल्लो स्तरका र दूरदर्शितापूर्ण रहेको तथ्य उनका 'दिव्योपदेश' हरूले पुष्टि गरेका छन्, जसका अधिकांश सन्देश नेपालको सन्दर्भमा आजसम्म पनि उत्तिकै सान्दर्भिक रहे भने यिनै समृद्ध र स्वाधीन नेपालको भविष्यलाई निर्दिष्ट गर्ने असाधारण मार्गचित्र बन्न सक्छन् । उनले कल्पिएको सबै जाति संस्कृतिको साझा फूलबारी बनाउने संकल्प, सबै विविधताको सम्मान र सबैले प्रस्फुटन हुने समान अवसर सिर्जना गर्ने साझा राष्ट्रियता निर्माणका अभिप्राय, नेपालको भूअवस्थिति र छिमेकीबारे उनको सजगता, कुशल कूटनीतिक अभ्यास सञ्चालन, न्यायपूर्ण राज्य, सदाचार र सुशासनप्रतिको प्रतिबद्धता, औद्योगीककरण, कृषि र बस्ती विकासका सम्बन्धमा उनका प्रखर विवेकशील नीति आदीको अवलम्बन साँचो अर्थमा नेपाल र नेपालीको अस्तित्व र पहिचानको रक्षा तथा समुन्नतिको मुख्य आधार बन्न सक्थ्यो । तर उनीपछिका तेस्रो पुस्ता पुग्दानपुग्दै उत्तराधिकारी वा शासकहरूमा यिनलाई आत्मसात गर्न सक्ने त्यो तहको खुबी देख्न सकिएन । दरबार केवल भारदार र आन्तरिक स्वार्थसमूहहरूको टकराव तथा घातप्रतिघातको क्रीडास्थल मात्रै बन्न पुग्यो, इतिहासको लामो कालखण्डसम्म । यसरी पछिल्ला शासकीय कमजोरीकै उपज नेपालमा अझै थुप्रै आसमानता यद्यपि कायम रहे, भ्रष्टाचार, गरिबी, पराधीनता र विकासहीनताको चक्रव्युहमा रुमल्लिनुपर्यो । तर राजतन्त्रसँग या शाहवंशसँग मात्रै पृथ्वीनारायणलाई निरपेक्ष ढंगले जोडेर ती सबै उनीपछिका असफलताको दोषको उनलाई बोकाउँदै समग्र नेपाल राष्ट्र निर्माण अभियानलाई नै गलत ढंगले परिभाषित गर्नेजस्तो निन्दनीय प्रवृत्ति किमार्थ न्यायसंगत मान्न सकिँदैन । एकीकरण अभियानको सफलता नेपालभूमिको स्वाभिमानको विजयसँग गासिँदा यसले मूलतः अंग्रेज साम्राज्यवादको अहंमाथि लज्जास्पद प्रहार गर्यो । धर्म विस्तारमार्फत संसारलाई इसाईकरण गर्ने र यो पूर्वीय दर्शन र संस्कृति (बौद्ध, वैदिक र किराँत) को सम्पन्न आदिभूमिको पहिचान नामेट पार्ने उद्देश्यमा लागेको तगारोको प्रतिवादका रूपमा पश्चिमा इसाई पादरीहरूले इतिहास लेखनमा बहुत प्रोपोगन्डाहरू खडा गरेको पाइन्छ । त्यत्रो ठूलो युद्ध अभियानमा स्वाभाविक रूपमा ठूलो धनजनको नोक्सान भएको छ, तर एकाध घटनालाई अतिशयोक्तिपूर्ण ढंगले चित्रण गरिएका छन् । स्मरणीय छ, पृथ्वीनारायणका एकीकरण अभियानमा राज्यहरू निःसर्त एकीकरणलाई स्विकार्दै रक्तपातबिना नै नेपालमा समाहित भएका अवस्था पनि थुप्रै थिए । यस्ता घटनालाई उपेक्षा गरेर केवल नकारात्मक पाटोको मात्रै चर्चा सबै प्रतिशोध र बदलाको उपज सिर्जित अफवाह थिए भन्ने तथ्य सत्यको नजिक रहेको बुझ्न कठिन छैन । गोरखा राज्यविस्तारकै रूपमा सुरु भएको देखिए पनि कुनै एक जात, धर्म वा सम्प्रदायको मात्रै संलग्नता र सहभागिताले जटिल भूगोल र चरम विभक्तताको तात्कालिक परिवेशमा यो विशाल राष्ट्र निर्माण वा एकताको अभियानले मूर्तरूप पाउन सम्भव थिएन । वंशु गुरुङ, कालु पाण्डे, जयन्त रानामगर, बिसे नगर्ची, सर्वजित राना, जसवीर कामीजस्ता प्रतिनिधि पात्रहरूको चर्चाले उक्त अभियानमा धेरै समुदायको संलग्नताको पुष्टि गर्छ । यसर्थ उक्त अभियानले त्यो ऐतिहासिक आवश्यकताको महसुससँगै सबै जातजाति र समुदायको साथ र सहभागिताले नै नेपाल राष्ट्रको जन्मलाई सम्भव तुल्याएको थियो । र एकीकरणपछि पनि अधिकांश समुदायगत परम्परा, रीतिरिवाज र संस्कृतिको निरन्तरता दिइएकै पाइन्छ उपत्यकाका जात्रा संस्कृति, कुमारीप्रथालगायतलाई पृथ्वीनारायणले सहज स्वीकार गरेको प्रसंग उल्लेखनीय छ । राष्ट्रनिर्माणको जग नै खल्बल्याउने हर्कत बढिरँहदा पृथ्वीनारायण र उनको नीति र एकीकरण अभियानको सान्दर्भिकता झनै पुष्टि भएको छ । आज नेपाल अनेकौं बहुराष्ट्रिय स्वार्थहरूको निर्वाध र खुला प्रयोगशाला बनिरहँदा इतिहासबाट नश्लीय र क्षेत्रीय संकीर्णताका संकुचित दायरा खोतल्ने प्रयत्न गरिँदैछ । अग्रगमनका एजेन्डाका नाममा नेपालमा बहुराष्ट्रियताका अवधारणा लाद्ने प्रायोजित प्रयास हुँदैछन् । गौरवपूर्ण इतिहासको निशेध गरेर तात्कालिक परिस्थितिजन्य आवश्यकताले सिर्जित एकीकरणको तथ्य बंग्याउने भ्रामक प्रयत्नमा नेपाली भविष्यलाई इतिहासको उल्टो बाटोमा धकेल्न, जोडतोडले खोजिँदैछ । नेपाली परिवेशको मौलिकता र आवश्यकतालाई गम्भीर ढंगले अवमूल्यन गरिँदैछ । यसले अन्ततोगत्वा जसरि पनि नेपाली पहिचान र इतिहासको विरासत ढाल्न उद्यत् कथित क्रान्तिकारी अग्रगमन स्वाभिमानी नेपालीको निम्ति असह्य बन्दैछ । विडम्बना हामीकहाँ इतिहासका धरोहर, संरचनालाई नष्ट गर्न अभियान छेडिए । सालिकहरू तोड्नेजस्ता असहिष्णु र घृणित प्रवृत्ति पनि देखिए । राष्ट्रिय एकताको गौरवबोधको प्रतीक पुस २७ लाई पूरै दुत्कारिएको छ । नेपालीहरू स्वयं राष्ट्र निर्माणको इतिहासको अपव्याख्या र अवमूल्यन गर्दै कृतघ्न बन्नुजस्तो दुर्भाग्यपूर्ण परिस्थिति देखियो, जसको मूल्यांकन निकट भविष्यमा हुने निश्चित छ । अग्रगमनको खोक्रो उन्मादी मत्थर हुने नै छ । जाति, भाषा, धर्म, संस्कृतिजस्ता हरेक सामाजिक आयामहरूको विविधता र तिनको सद्भाव र सहिष्णुतापूर्ण अन्तर्संघुलन नै आधुनिक नेपाल राष्ट्र, नेपाली राष्ट्रियता र यसको साझा पहिचानको आधार हो । आजभन्दा तीन शताब्दीअघि नै पृथ्वीनारायणद्वारा महसुस गरी आत्मसात गर्ने प्रयत्न गरिएको यसै अवधारणाको अवलम्बन नै स्वाधीन, समृद्ध र आत्मनिर्भर नेपाल राष्ट्रको हाम्रा सपना पूरा गर्ने एकमात्र विकल्प देखिन्छ । तर वर्तमानमा यही आधारमाथि निर्मम प्रहार गरी राष्ट्रनिर्माणको जग नै खल्बल्याउने हर्कत बढिरँहदा राष्ट्रनिर्माता पृथ्वीनारायण र उनको नीति र एकीकरण अभियानको सार्थकता, औचित्य र सान्दर्भिकता झनै पुष्टि भएको छ ।"
किन रोनाल्डो वर्षको सर्वोत्कृष्ट ?,"एजेन्सी जुरिचः विश्व फुटबल महासंघ (फिफा) द्वारा प्रदान गरिने वर्षको सर्वोत्कृष्ट फुटबल खेलाडी अवार्ड क्रिस्टियानो रोनाल्डोले जितेका छन् । स्विट्जरल्यान्डको जुरिचमा सोमबार राति आयोजित विशेष समारोहबीच रोनाल्डोलाई फिफा वर्ष खेलाडी अवार्ड प्रदान गरियो । सन् २०१६ मा आफ्नो राष्ट्र पोर्चुगल र क्लब रियल म्याड्रिडलाई महत्वपूर्ण उपाधि दिलाएकाले रोनाल्डोले उक्त अवार्ड पाएका हुन्। पोर्चुगलको राष्ट्रिय फुटबल टोलीका कप्तान रोनाल्डो स्पेनिस ला लिगा क्लब रियल म्याड्रिडबाट व्यावसायिक फुटबल खेल्छन् । उनले सन् २०१६ मा पोर्चुगललाई युरो कप र रियललाई युरोपियन च्याम्पियन्स लिगको उपाधि चुमाउन महत्वपूर्ण भूमिका निर्वाह गरेका थिए । ३१ वर्षीय स्ट्राइकर रोनाल्डोले अर्को स्पेनिस क्लब बार्सिलोनाका अर्जेन्टिनी खेलाडी लियोनल मेसी र एट्लेटिको म्याड्रिडका फ्रान्सेली खेलाडी एन्टोइन ग्रिजम्यानलाई पछि पार्दै वर्ष खेलाडी अवार्ड हात पारेका हुन् । रोनाल्डोले गत डिसेम्बरमा फ्रान्स फुटबल म्यागजिनद्वारा प्रदान गरिने बालन डी ओर अवार्ड पनि जितेका थिए । सन् २०१५ सम्म फिफा र फ्रान्स फुटबल म्यागजिनले विश्वको सर्वोत्कृष्ट फुटबल खेलाडीलाई संयुक्त रूपमा फिफा बालन डी ओर अवार्ड प्रदान गर्ने गरेका थिए । तर सन् २०१६ देखि भने यी दुवै संस्थाले आपसी सम्बन्ध तोडेर फरकफरक नाममा पुरस्कार दिन थालेका हुन् । त्यसयता यी दुवै अवार्ड पाउने रोनाल्डो पहिलो खेलाडी बनेका छन् । फ्रान्स फुटबल म्यागजिनले सन् १९५६ देखि बालन डी ओर अवार्ड दिन थालेको हो । रोनाल्डोले फिफा वर्ष खेलाडी अवार्ड पाएको यो चौथो पटक हो । उनले यसअघि सन् २००८, सन् २०१३, सन् २०१४ र सन् २०१६ मा फिफा वर्ष खेलाडी अवार्ड जितेका थिए । मेसीले भने हालसम्म पाँच पटक यो अवार्ड जितेका छन् । अर्जेन्टिनी स्ट्राइकर मेसीले सन् २००९ देखि सन् २०१२ सम्म लगातार र सन् २०१५ मा यो अवार्ड हात पारेका थिए । फिफाद्वारा सोमबार राति प्रदान गरिएको सर्वोत्कृष्ट खेलाडी र सर्वोत्कृष्ट प्रशिक्षक अवार्डका लागि विश्वभरका राष्ट्रिय फुटबल टोलीका कप्तान, प्रशिक्षक र केही खेल पत्रकारले मतदान गरेका थिए । यसैगरी यसका लागि अनलाइन पोललाई पनि आधार बनाइएको थियो । प्रत्येक समूहलाई समान २५२५ प्रतिशत अंकभार प्रदान गरिएको थियो । यी सबै समूहको मतदानबाट रोनाल्डोले कुल ३४५४ प्रतिशत मत प्राप्त गरे । यसैगरी मेसीले २६४२ प्रतिशत र ग्रिजम्यानले केवल ७५३ प्रतिशत मत प्राप्त गरेका थिए । हालसम्मको वर्ष खेलाडी अवार्डमा रोनाल्डो र मेसीले भने कहिले पनि एकअर्कालाई मतदान गरेका छैनन् । यी दुवै खेलाडीले आफ्नै टोलीका अन्य खेलाडीलाई मतदान गर्ने गरेका छन् । पोर्चुगलको कप्तानका रूपमा रोनाल्डोले गारेथ बेल, लुका मोड्रिच र सर्जियो रामोसलाई मतदान गरे । यसैगरी अर्जेन्टिनाको कप्तानका रूपमा मेसीले लुइस स्वारेज, नेमार र आन्द्रेस इनिएस्टालाई मतदान गरेका थिए । सन् २०१६ मेरा लागि निकै उपलब्धिपूर्ण रह्यो । खासगरी म युरो कप जित्दाको क्षण कहिल्यै भुल्न सक्दिनँ । यसैगरी युरोपियन च्याम्पियन्स लिग र क्लब विश्व कप जित्दाको क्षण पनि मेरा लागि अविस्मरणीय छ, चौथो पटक वर्ष खेलाडी अवार्ड जितेपछि निकै प्रफुल्ल देखिएका म्यानचेस्टर युनाइटेडका पूर्वखेलाडी रोनाल्डोले भने, मैले हालसम्म जितेका सबै अवार्डका लागि टोलीका मेरा साथी र शुभचिन्तकको पनि उत्तिकै हात छ, म सबैप्रति हृदयदेखि आभार व्यक्त गर्न चाहन्छु । रोनाल्डोलाई वर्ष खेलाडी अवार्ड दिलाउनमा उनले ४४ खेल खेल्दै गरेको ४२ गोलले महत्वपूर्ण भूमिका निर्वाह गयो । उक्त अवधिमा उनले १४ वटा गोलका लागि आफ्ना साथीलाई पास पनि उपलब्ध गराएका थिए । यसैगरी उनी सन् २०१५१६ को अवधिमा च्याम्पियन्स लिगमा सर्वाधिक गोल गर्ने खेलाडी पनि बनेका थिए । उनले उक्त अवधिमा च्याम्पियन्स लिगमा १६ गोल गरेका थिए । दोस्रो स्थानमा रहेका रोबर्ट लेवान्डोवस्कीले नौ गोल गरेका थिए । लोयड सर्वोत्कृष्ट महिला खेलाडी वर्षको सर्वोत्कृष्ट महिला खेलाडीको अवार्ड अमेरिकाकी कार्ली लोयडले जितिन् । ३४ वर्षीया लोयडले यो पुरस्कार पाएको लगातार दोस्रो पटक हो । सन् २०१५ मा पनि लोयड नै सर्वोत्कृष्ट महिला खेलाडी घोषित भएकी थिइन् । अमेरिकी राष्ट्रिय टोली र आफूले व्यावसायिक फुटबल खेल्ने क्लब हस्टन ड्यासबाट उत्कृष्ट प्रदर्शन गरेका आधारमा उनलाई यो अवार्ड प्रदान गरिएको हो । सर्वोत्कृष्ट महिला खेलाडीको अवार्ड हात पार्ने क्रममा लोयडले चर्चित ब्राजिलियन खेलाडी मार्टा र जर्मन खेलाडी मेलानी बेहरिन्गरलाई पछि पारिन् । लोयडले २०६८ प्रतिशत मत हात पारिन् । यसैगरी मार्टाले १६६० प्रतिशत र बेहरिन्गरले १२३४ प्रतिशत मत पाएका थिए । मार्टाले भने हालसम्म पाँच पटक यो अवार्ड हात पारेकी छन् । उनले सन् २००६ देखि सन् २०१० सम्म सर्वोत्कृष्ट महिला खेलाडी अवार्ड पाएकी थिइन् । बेहरिन्गरले भने जर्मनीलाई ओलम्पिक खेलकुदमा स्वर्ण पदक दिलाए पनि अवार्ड हात पार्न सकिनन् । इमानदार भएर भन्नुपर्दा मैलो यो अवार्ड पाउने कल्पनासम्म गरेकी थिइनँ । यो अवार्ड बेहरिन्गरको भागमा पर्लाजस्तो मलाई लागेको थियो, अवार्ड वितरण समारोहमा निकै खुसी देखिएकी लोयडले भनिन् । उनले अनपेक्षित रूपमा अवार्ड हात पारेपछि निकै खुसी लागेको धारणा पनि व्यक्त गरिन् । रेनियरी र सिल्भिया सर्वोत्कृष्ट प्रशिक्षक वर्षको सर्वोत्कृष्ट प्रशिक्षकको पुरस्कार भने इङ्लिस प्रिमियर लिग क्लब लेस्टर सिटीका क्लाउडियो रेनियरीको पोल्टामा पयो । उनले विश्वभरका फुटबलप्रेमीको अनुमानविपरीत लेस्टर सिटीलाई प्रिमियर लिग उपाधि दिलाएकाले यो अवार्ड हात पारेका हुन् । उनकै प्रशिक्षकत्वमा लेस्टर सिटी युरोपियन च्याम्पियन्स लिगको अन्तिम १६ सम्म पुगेको छ । इटालीका ६५ वर्षीय रेनियरीले रियल म्याड्रिडका जिनेदिन जिदान र पोर्चुगलको राष्ट्रिय टोलीका प्रशिक्षक फर्नान्डो सान्तोषलाई पछि पार्दै यो अवार्ड हात पारेका हुन् । जिदानले प्रशिक्षकको भूमिकामा आफ्नो पहिलो प्रयासमै रियललाई च्याम्पियन्स लिगको उपाधि चुमाएका थिए भने सान्तोषले पोर्चुगललाई सन् २०१६ को युरो कप फुटबल प्रतियोगिताको उपाधि दिलाएका थिए । अवार्ड हात पार्ने क्रममा रेनियरीले २२६ प्रतिशत मत प्राप्त गरे । यसैगरी जिदानले १६५६ प्रतिशत र सान्तोषले १६२४ प्रतिशत मत पाए । मेरा लागि यो अवार्डले ठूलो अर्थ राख्छ, यो अवार्ड मैले बगाएको पसिनाको वास्तविक मूल्य हो, उनले भने । सर्वोत्कृष्ट महिला प्रशिक्षकको अवार्ड भने जर्मनीकी सिल्भिया नेइडले जितिन् । ५२ वर्षीया प्रशिक्षक सिल्भियाले ओलम्पिक फुटबलमा जर्मनीलाई पहिलो पटक स्वर्ण पदक दिलाएकी थिइन् । त्यसलगत्तै उनले ११ वर्ष लामो प्रशिक्षक जीवनबाट सन्न्यास लिएकी थिइन् । सिल्भियाले २९९९ प्रतिशत मत पाइन् । यसैगरी अमेरिकाकी प्रशिक्षक जिल एलिसले १६६८ प्रतिशत र स्विडेनकी पिआ सुन्डागेले १६४७ प्रतिशत मत पाएकी थिइन् । मोहम्मद फाइजलाई पुस्कास अवार्ड मलेसियन खेलाडी मोहम्मद फाइज सुबरीले पुस्कास अवार्ड जिते । वर्षको सर्वोत्कृष्ट गोललाई यो पुरस्कार प्रदान गरिन्छ । पेनाङ फुटबल क्लबबाट मलेसियन सुपर लिग खेल्ने स्ट्राइकर मोहम्मद फाइजले गरेको गोललाई सन् २०१६ को सर्वोत्कृष्ट गोल ठहयाउँदै उनलाई पुस्कास अवार्ड प्रदान गरिएको हो । उनले मलेसियन सुपर लिगमा करिब ३५ यार्ड टाढाबाट प्रहार गरेको फ्रिकिक गोलले यो अवार्ड जितेको हो । मोहम्मद फाइजले ५९४६ प्रतिशत मत पाए । कोरिन्थियन्सबाट व्यावसायिक फुटबल खेल्ने ब्राजिलियन खेलाडी मार्लोनले २२८६ प्रतिशत र भेनेजुएलाको महिला फुटबल टोलीकी खेलाडी डानिउस्का रोड्रिग्वेजले १००१ प्रतिशत मत पाए । यसैगरी इङ्लिस क्लब लिभरपुल र जर्मन क्लब बोरुसिया डर्टमन्डका समर्थकले संयुक्त रूपमा विश्वको सर्वोत्कृष्ट समर्थकको अवार्ड पाए । गत अप्रिलमा भएको युरोपा लिगको क्वार्टरफाइनलमा यी दुवै टोलीका समर्थकले देखाएको व्यवहारका कारण उनीहरूलाई यो अवार्ड दिइएको हो । लिभरपुल र बोरुसियाका समर्थकले ४५९२ प्रतिशत तथा आइसल्यान्डका समर्थकले ३१३७ प्रतिशत मत पाए। एट्लेटिको नासियोनललाई फेयर प्ले यस वर्षको फेयर प्ले अवार्ड भने कोलम्बियन क्लब एट्लेटिको नासियोनललाई प्रदान गरियो । एट्लेटिको नासियोनलले देखाएको खेल भावनाको कदर गर्दै उक्त क्लबलाई यो अवार्ड प्रदान गरिएको हो । आफूसँग कोपा सुडामेरिकन फुटबल प्रतियोगिताको फाइनल खेल्न आउँदै गरेको ब्राजिलियन क्लब चापेकोन्सका खेलाडी सवार विमान दुर्घटनामा परी ७१ जनाको मृत्यु भएपछि एट्लेटिको नासियोनलले कोपा सुडामेरिकन ट्रफी चापेकोन्सलाई प्रदान गर्ने घोषणा गरेको थियो । सोही खेल भावनाको कदर गर्दै फिफाले एट्लेटिको नासियोनललाई फेयर प्ले अवार्ड प्रदान गरेको हो । उक्त विमान दुर्घटनामा परी चापेकोन्सका १९ जना खेलाडीको ज्यान गएको थियो । फाइनलको पहिलो लेग खेल खेल्न चापेकोन्सको टोली कोलम्बिया जाँदै गर्दा उक्त दुर्घटना भएको थियो । विश्व११ टोली म्यानुएल नेउर (जर्मनीबायर्न म्युनिख), डानी आल्भेस (ब्राजिलबार्सिलोनायुभेन्ट्स), सर्जियो रामोस (स्पेनरियल म्याड्रिड), जेरार्ड पिके (स्पेनबार्सिलोना), मार्सेलो (ब्राजिलरियल म्याड्रिड), टोनी क्रुस (जर्मनीरियल म्याड्रिड), आन्द्रेस इनिएस्टा (स्पेनबार्सिलोना), लुका मोड्रिच (क्रोएसियारियल म्याड्रिड), लियोनल मेसी (अर्जेन्टिनाबार्सिलोना), लुइस स्वारेज (उरुग्वेबार्सिलोना) र क्रिस्टियानो रोनाल्डो (पोर्चुगलरियल म्याड्रिड) ।"

शीर्षक,विवरण
जनअधिकारमा तगारो,"भारतीय राष्ट्रपति प्रणव मुखर्जी तीनदिने नेपाल भ्रमण सम्पन्न गरी स्वदेश फर्केका छन् । राष्ट्रपतिको १८ वर्षपछि नेपाल भ्रमण हुनुले दुई मुलुकबीच सहयोग र सद्भाव अभिवृद्धि हुनेमा दुवै मुलुकले आकांक्षा राख्नु स्वाभाविक हो । यो भ्रमणले दुई मुलुकबीच अस्वाभाविक रूपमा बढेको वैमनस्य र कटुतालाई घटाउनेछ । नेपाल भूपरिवेष्ठित, विकासोन्मुख र दुई विशाल छिमेकी चीन र भारतबीच तरुल झैं च्यापिएर रहेको मुलुक मात्र नभई संयुक्त राष्ट्रसंघको सदस्य पनि हो । त्यस अर्थमा पनि नेपालको आफ्नै राष्ट्रिय सम्प्रभुता, स्वतन्त्रता र अन्य मुलुकसँगको समानता यसका आधारभूत मान्यता हुन् । अहिलेको कूटनीतिक विकासक्रममा कुनै पनि मुलुकले आआफ्नै राजनीतिक, आर्थिक एवं सामाजिक स्वार्थलाई सर्वोपरि राख्ने पद्धति र प्रणाली विकास हुँदै आएको छ । यसै दृष्टिकोणले हेर्दा सम्भवतः भारतीय राष्ट्रपतिलाई नेपालका राष्ट्रपति स्वयंले विमानस्थलमा गई स्वागत अभिवादन गर्नु आवश्यक ठानिएको जस्तो लाग्छ । यहाँ मर्यादाको विषयलाई न्यूनता दिने चलन छ । यस्तो हो भने नेपालले यो विषयलाई सर्वसाधारण जनतासमक्ष स्पष्ट पानुपथ्र्यो, तर त्यो भएन । विगतका परम्परा तोड्दै राष्ट्रपति विद्यादेवी भण्डारीले स्वयं विमानस्थल गई भारतीय राष्ट्रपतिलाई स्वागत अभिवादन गर्नुभयो । यो आफैंमा नराम्रो होइन, तर त्यस्तो कूटनीतिक स्थितिलाई हामीले सधैं कायम राख्न सक्छौं कि सक्दैनौं भन्ने मूल प्रश्न हो । हाम्रो राष्ट्रपति भारत भ्रमणमा जाँदा त्यहाँको स्थिति के होला, यसतर्फ सरकारले दूरदृष्टि राख्न नसकेको हो कि ? राजकीय भ्रमणमा छिमेकी राष्ट्राध्यक्ष नेपाल आउँदा छुट्टी दिने प्रचलन विद्यमान थियो, यसपालि पनि भयो । तर यसको औचित्य र यसबाट राष्ट्रलाई पर्ने आर्थिक तथा प्रशासनिक दायित्वको सम्बन्धमा विचार गरिनुपर्ने हुन्छ । छुट्टी दिनु राम्रो हो, एक दिन भए पनि सबैले वि श्राम गर्न पाउँछन्, तर यस्ता छुट्टी नेपालमा अत्यधिक बढ्दै गएको आभास भएको छ । विभिन्न चाडपर्वलगायत घटनाक्रममा छुट्टी दिने प्रचलन बढेकाले राष्ट्रप्रति आर्थिक दायित्व पनि बढ्दै गएको छ । पहिलेपहिलेको अर्थतन्त्र संकुचनको अवस्थामा थियो, तर अहिले यो निकै ठूलो आकारमा आइसकेको छ । अहिले पनि चाहिनेनचाहिने विषयमा सजिलै छुट्टी दिने प्रचलनले मुलुकले बेहोर्नुपर्ने आर्थिक भार अत्यधिक बढ्नु स्वाभाविक हो, यसबारे नेपालको विकासक्रममा पनि अवरोध उत्पन्न हुनेमा हेक्का राख्न जरुरी छ । भारतीय राष्ट्रपतिको सवारीको अवसरमा सुरक्षा संवेदनशीलता रहनु अस्वाभाविक होइन, तर त्यो संवेदनशीलतालाई अचाक्ली प्रयोग गरी जनताको मौलिक हक र अधिकारमा हस्तक्षेप हुन जाँदा यसबाट दुवै मुलुकलाई फाइदाभन्दा बेफाइदा बढी भएको देखिन्छ । सर्वसाधारण जनताको स्वतन्त्रतापूर्वक हिँड्ने अधिकार पनि कुण्ठित भएका आवाज पनि सर्वत्र उठे । बिरामी अस्पताल जान पाएनन्, विद्यार्थी स्कुल जान पाएनन्, मजदुर काममा जान पाएनन् । यसको दूरगामी असरबारे राज्यले सोचेको देखिएन । अर्कोतिर सुरक्षा संवेदनशीलताको स्थिति अप्रत्याशित रूपले भोग्नुपर्दा नेपाली जनताले भारतीय राष्ट्रपतिलाई स्वेच्छाले स्वागत गर्ने मौका गुमाउनुपर्यो । सुरक्षाका नाममा धेरै संवेदनशील बन्दा त्यसबाट उत्पन्न हुने असर देशले भोग्नुपर्यो । राष्ट्रपति आउँदा र जाँदा विमानस्थलसमेत केही समयको लागि बन्द गर्नुपर्ने अवस्था आउनु सुखद् होइन, देशकै लागि । नेपालमा जस्तै संसारका ठूला सहर न्युयोर्क, वासिंटन, लन्डन, नयाँदिल्ली जस्ता सहरमा भीभीआईपीको सवारी भन्दै यसरी सर्वसाधारणलाई प्रभाव पार्ने खालका आवातजावत बन्द गरिदिने हो भने के स्थिति होला ? सुरक्षा सतर्कता अपनाउनु वाञ्छनीय भए पनि यसका निमित्त अन्य विभिन्न उपाय अपनाउन सकिन्छ । त्यतातिर सम्बन्धित निकायले समयमै ध्यान दिन जरुरी छ । नेपाली जनतालाई कहिल्यै पनि नाकाबन्दीजस्तो त्रासदीपूर्ण संकट भोग्नुनपर्ने गरी आश्वस्त गराउन भारतलाई हाम्रो राजनीतिक नेतृत्वले आग्रह गर्नुपर्छ । केवल सानातिना नियुक्ति र निष्कासन तथा एकअर्काको प्रभाव बढाउने उपायको सोधखोजमा समय बिताउने काम शीर्षस्थ नेताले गर्नु र गराउनु उचित हुँदैन । हो, भारतीय राष्ट्रपतिको भ्रमण आफैंमा विशिष्ट घटना हो, नेपालको लागि । तर यसले कति हदसम्म सार्थक उपलब्धि हासिल गर्न सक्छ, यसप्रति दुवै मुलुक सचेत रहनुपर्छ । विशेषगरी दुई मुलुकबीचको सहयोगमा आधारित विकास आयोजना तदारुकतापूर्वक सम्पन्न हुनुपर्ने, नेपालको जलस्रोत उपयोगमा भारतले सार्थक भूमिका निर्वाह गर्नुपर्ने, दुवै मुलुकमा सम्भावित आतंककारी क्रियाकलाप न्यून गर्न परस्पर सहयोगको वातावरण सिर्जना हुनुपर्ने, दुवै देशले सीमा अतिक्रमण हुन नदिने र त्यस्तो भएगरेको पाइएमा दुवै पक्ष संवेदनशील भई त्यसको निराकरण गर्नुपर्छ, बल्झाउनेतर्फ लाग्ने होइन । भारत र नेपाल दुवै बहुजातीय सम्प्रदाय, धर्म र भाषागत रूपमा समेत विभाजनको चपेटामा छन् । यस्तो अवस्थामा एकअर्काबीच परस्पर सहयोग र सद्भाव कायम गरी निश्चित समुदाय र क्षेत्रलाई प्रोत्साहित हुने गरी दुवै मुलुकले त्यस प्रकारको राजनीति सञ्चालन गर्नुहुन्न । यस्तो हुन गएमा त्यसलाई दुरुत्साहन गर्नु वाञ्छनीय छ । विशेषगरी नेपालले भोग्नुपरेको नाकाबन्दीलाई उदाहरणको रूपमा लिन सकिन्छ । नेपाली जनतालाई कहिल्यै पनि यस प्रकारको त्रासदीपूर्ण संकट भोग्नुनपर्ने गरी आश्वस्त गराउन भारतलाई सबै नेपाली नेता एकजुट भएर आग्रह गर्नुपर्छ । केवल सानातिना नियुक्ति र निष्कासन तथा एकअर्काको प्रभाव बढाउने उपायको सोधखोजमा समय बिताउने काम शीर्षस्थ नेताले गर्नु र गराउनु उचित हुँदैन । यसमा भारतीय राष्ट्रपतिको सहानुभूतिपूर्ण आश्वासन मात्र पनि नेपालका लागि ठूलो विषय हुनेछ । हो, नेपाल र भारतका राष्ट्रपति आलंकारिक हुनुहुन्छ, तर उहाँहरूले व्यक्तिगत नभई राष्ट्रको शीर्षस्थ स्थानलाई ओगट्नुभएको छ । यसले गर्दा पनि उहाँहरूको प्रभाव दुवै मुलुकको सरकारमा पर्न सक्छ । यो विश्वास हामी सबैलाई हुनु अस्वाभाविक होइन । कूटनीतिक मर्यादालाई व्यक्तिगत रूपमा नभई मुलुकको हिसाबबाट हेर्नुपर्छ । नेपालले पनि सबै विषयमा भारतलाई मात्र दोष दिनु हुँदैन । यसलाई क्षेत्रीय र अन्तर्राष्ट्रिय रूपमा हेरेर सकारात्मक दृष्टिकोणबाट सबै समस्याको समाधान खोज्नुपर्छ । यसैमा नेपाल र नेपालीको कल्याण हुनेछ ।"
"सञ्चारमैत्री सरकार, विकासमैत्री सञ्चार","सञ्चारमाध्यमले सूचना प्रवाह गर्छन् । सूचनाको मुख्य स्रोत सरकारी निकायहरू हुन् । सूचनामा पहुँचको लागि विकल्प हुँदैन । जसको जिम्मा उसैको जवाफबाट सूचना व्यवस्थापन हुन्छ । सञ्चारसँगको पहुँचमा भने अहिले पर्याप्त विकल्प छ । छापा र विद्युतीय सञ्चारमाध्यमको संख्या उल्लेखनीय रूपले वृद्धि भएको छ । सूचनाप्रदायकसँग सञ्चारमाध्यम छान्ने प्रशस्त विकल्प छन् । टेलिभिजन, रेडियो, अनलाइन, डिजिटल र छापा सञ्चारमाध्यमहरूको संख्या, सेवा र पहुँचको सहजता गुणात्मक रूपले वृद्धि भइरहेको छ । नेपालको संविधान २०७२ ले सञ्चारको हक सुरक्षित गरेर सञ्चारमाध्यमको अस्तित्व, अस्मिता र उपयोगितालाई व्यवस्थित, सुरक्षित र दिगो बनाउन अभिभावकत्व प्रदान गरेको छ । सूचनामा पहुँचको लागि सूचनाको ठूलो स्रोत सरकारी निकायहरू हुन् । विषय, जिम्मेवारी र कार्यसम्पादनको हिसाबले सरकारी निकायहरू सिंहदरबारदेखि दूरदराजका समुदायसम्म विस्तारित छन् । गाविस र नगरपालिका कार्यालय सरकारका विस्तारित रूप हुन् । यी जराधार तहका निकायहरू जनताले देख्ने, भेट्ने र संवाद गर्ने दूरीमा अवस्थित छन् । सिंहदरबारदेखि मुलुकभरका स्थानीय स्तरसम्मका सरकारी निकायहरू प्रत्येकसँग सूचना हुन्छ र तिनीहरूको सम्प्रेषण तत्तत् निकायबाट मात्र सम्भव हुन्छ । अर्थात् जहाँ काम त्यही प्रश्न जसको जिम्मा उसको जवाफबाट ती सूचनालाई प्राप्त गरी प्रसार गर्ने प्रबन्ध गर्नुपर्छ । यसरी सूचनाको स्रोतमा विकल्प नहुनु तर सम्प्रेषणका माध्यमको छनोटमा विकल्पहरू विस्तार हुँदै जानुले सरकार अर्थात् यसका सबै निकाय सञ्चारमैत्री हुन नितान्त जरुरी छ । सञ्चार क्षेत्र जसरी विस्तारित र विकसित हुँदै गएको छ, यसको सोच र संस्कारमा पनि नवीन शैली र शिष्टताको खाँचो छ । नेपालको सञ्चार क्षेत्र अझै पनि इम्पोजिङ एट्टिच्युडबाट निर्देशित देखिन्छ । यसलाई अपिलिङ एट्टिच्युडमा रूपान्तरण गर्न जरुरी छ । सरकारी निकायहरू इम्पोजलाई सहज रूपमा ग्रहण गर्दैनन् । किनकि एक्सेस टु मिडियामा विकल्प छ । यसैगरी सरकारी निकायहरू हालसम्म मिडिया फोबियाबाट ग्रसित छन् । प्रत्येक कर्मचारीलाई मिडिया फ्रेन्डली बनाउन जरुरी छ । सञ्चार क्षेत्रले सरकारी क्षेत्रलाई सञ्चार मैत्री बनाउन सक्छ । राम्रो काम फैलाएर नराम्रो काम औँल्याएर सञ्चारमैत्री सरकार बनाउन सकिन्छ । सँगसंगै सञ्चार क्षेत्रमा संलग्न व्यक्तिहरूले रिचटिचइजको विधिबाट पनि सरकारी कर्मचारीलाई मिडिया फ्रेन्डली बनाउन सक्छन् । नसिकाएर सिपालु र सहयोगी खोज्ने प्रवृत्तिले समाधान निस्कँदैन । सञ्चार क्षेत्रले कुनै विषयलाई एकैपटक व्यक्ति तहमा पुर्याउँछ । अर्थात् नागरिकलाई सुसूचित गर्छ । नेपालको संविधान २०७२ ले प्रत्येक नागरिकलाई आफ्नो वा सार्वजनिक सरोकारको कुनै पनि विषयको सूचना माग्ने र पाउने हक प्रत्याभूत गरेको छ । यस संवैधानिक प्रत्याभूतिले सार्वजनिक पदमा बसेर जिम्मा लिनेले जवाफदेही हुनैपर्ने कुराको चेतना अविछिन्न रूपमा प्रवाह गरिरहेको छ । संविधानप्रदत्त हक प्रचलनको लागि सञ्चार क्षेत्रको भूमिका अझ अपरिहार्य छ । किनकि सञ्चार क्षेत्रले मात्र समयमा समग्रतामा सही सूचना सबै तहमा समान किसिमले सम्प्रेषण गर्न सक्छ । तसर्थ सञ्चार क्षेत्रले नागरिकलाई सुसूचित गर्ने मात्र काम नगरेर सरकारलाई जिम्मेवार र जवाफदेही बन्न निरन्तर घच्घचाइरहेको हुन्छ । त्यस कारण सरकारले सञ्चारको शक्तिलाई सधैँ प्राथमिकतामा राखी सूचना दिएर र सहजीकरण गरेर सञ्चार मैत्री सोच, संस्कार र शिष्टताको प्रदर्शन गर्नुपर्छ । नेपालमा ट्रस्ट विथ मिडिया जबर्जस्त रूपमा बलियो हुँदै गएको छ । गोप्य रूपमा भएका छलकपटका विषयहरू भण्डाफोर वा रहस्योद्घाटन गरेर राष्ट्रिय हितमा कार्य गरेका दृष्टान्तहरूको संख्या निरन्तर बढिरहेका छन् । प्रतिवाद, प्रतिरक्षा वा बेवास्ताबाट सरकारी निकायहरूले सूचनालाई लुकाउने, छिपाउने वा ढाकछोप गर्ने अवस्था अहिलेको खुला समाजमा सम्भवै छैन । त्यसैले परस्पर सहयोगी भएर सूचनाको उत्पादन र वितरणमा सरकार र सञ्चारबीच सहकार्य हुनु जरुरी छ । पछिल्ला दसकमा नेपाली समाजको हरेक विषयप्रतिको चेतनास्तर आरम्भअभिवृद्धिउत्कर्षको आयाममा लम्किरहेको छ । अपेक्षा, आकांक्षा र अधिकारका बारेमा प्रत्येक नागरिकको देखाइ, बुझाइ र बोलाइ चाखलाग्दो किसिमले अभिव्यक्ति भइरहेको छ । ओरल सोसाइटीको चरित्र भएको नेपाली समाजमा सूचनाको सञ्चार कति छिटो हुन्छ भने तत्काल आधिकारिक सूचनाबाट तिनलाई सही मार्गमा डोर्याउनुपर्ने हुन्छ । यो अवस्थामा आधिकारिक सूचनाको स्रोतको रूपमा रहेका सरकारी निकायहरूको निस्क्रियता वा अपूर्ण सूचना प्रवाहको अवस्था हुने हो भने नेपाली समाजको चेतना, अधिकार र आक्रोशले सरकारनागरिक सम्बन्ध शंका, अविश्वास र असहयोगबाट गुज्रन पुग्छ, जसको परिणति सामाजिक विखण्डन, आर्थिक विचलन र राजनीतिक अस्तव्यस्तता देखा पर्छ । त्यसकारण पनि सरकार सही सूचना सम्प्रेषणका लागि सञ्चारमैत्री हुनैपर्छ । नेपालको सञ्चार क्षेत्रले पनि अबको दिनमा विचारको विकासमा भन्दा विकासको विचार फैलाउन बढी समय, स्रोत र मेहनत लगाउनु जरुरी छ । नेपाली जनता अनुहार र अभिव्यक्तिबाट आकर्षित हुन छोडेका छन् । अर्थात् डेमोक्रेसीका आधारभूत सिद्धान्त र मान्यताप्रतिको सचेतना उच्चस्तरमा स्थापित भएको छ । त्यसलाई निर्वाचनको समयमा प्राथमिकता दिँदा पुग्छ । सदैव राजनीतिक व्यक्ति विचारअभिव्यक्तिको रटानले पाठक, श्रोता वा दर्शक लोभ्याउन सक्ने अवस्था अब छैन । सञ्चार क्षेत्रले नागरिकलाई सुसूचित गर्ने मात्र काम नगरेर सरकारलाई जिम्मेवार र जवाफदेही बन्न निरन्तर घच्घचाइरहेको हुन्छ । अबको समयमा विकास मैत्री सञ्चारको आवश्यकता छ । मानवीय पुँजीको विकासदेखि लिएर भौतिक संरचना, प्राकृतिक संरक्षणलगायतका विकासका सबै आयाम समेटेर निरन्तर सूचना (ज्ञान) सम्प्रेषण गर्न आवश्यक छ । विचार आफूलाई मनपर्ने र विकास सबैलाई मनपर्ने ढाँचाबाट नेपाली समाज डोर्याउन सक्ने हो भने विकासका दीर्घकालीन सोच, नीति, कार्यक्रम र बजेटमा सामूहिक विश्वास, शक्ति र सहभागिता स्थापित भई विकासले गति, प्रगति र प्राप्ति हासिल गर्दै सुखी नेपालीसमृद्ध नेपालको गन्तव्यमा सुरक्षित यात्रापहुँचआनन्दको अवस्था हासिल हुन सक्छ । विकासको प्रक्रिया र नतिजालाई प्राण भर्न, शक्ति थप्न र गति दिन यसका साझेदारको पहिचान, जिम्मेवारी किटान र कार्य सम्पादनको अभियानमा स्पष्ट हुन जरुरी हुन्छ । सरकार स्वयं जनतामा सेवा, सुरक्षा र सुविधा पुर्याउने अर्थात् प्रोभाइडरको रूपमा रहेको हुन्छ । यसका निम्ति योजना, बजेट, कार्यान्वयन, अनुगमन र मूल्यांकनका कार्यहरू वार्षिक रूपमा सम्पादन हुने गर्छन् । सञ्चार क्षेत्र त्यसरी सरकारी निकाय स्वयं वा उसको सहमतिमा गैरसरकारी संस्थाबाट सम्पादन भएको विकास कार्यको सचेतना, पैरवी र निगरानी गर्ने अर्थात् अब्जरभरको भूमिकामा रहेको हुन्छ । त्यसैले पुर्याउने र पुर्याएको अवलोकन गर्नेबीच प्रतिवाद, प्रतिद्वन्द्विता वा प्रतिस्पर्धा होइन, सहकर्मी, सहयोगी र सहयात्रीको सम्बन्ध रहनुपर्छ । सञ्चार क्षेत्रले निरन्तर रूपमा राम्रो काम फैलाउने नराम्रो काम औँल्याउने गरेको भए र राम्रा, सफल र सिद्ध विकासकथाको निरन्तर सम्प्रेषण गरेको भए जनता जो डेभलमेन्ट रिसिपियन्टको भूमिकामा हुन्छन्लाई उत्साह बढाउन, उत्प्रेरण जगाउन र ऊर्जा थप्न सकिन्थ्यो तर निरन्तर नराम्रा कुराको खुराकले जनताको विकासप्रतिको चिन्तन, दर्शन र अनुभूति क्रमश निराशा, वितृष्णा र बेवास्ताको भुमरीमा रुमल्लिने अवस्था सिर्जना भएको छ । तसर्थ यसमा सुधारको खाँचो छ । सञ्चार क्षेत्रले जनतासमक्ष पुर्याउने पाठ्य, श्रव्य वा दृश्य सामग्री विकासमैत्री हुनुपर्छ । नेपालको विकास प्रयासमा उल्लेखनीय संख्याका द्विपक्षीय र बहुपक्षीय दाताहरूले सपोर्टरको रूपमा सघाइरहँदा पनि विकास नतिजाप्रति जनताको विश्वास जाग्न नसकेको अहिलेको अवस्था हो । यसमा साझेदारबीच सहकार्य हुनुपर्छ । विकास पुर्याउने, पाउने, सहयोग गर्ने र अवलोकन गर्ने गरी चार प्रकारका साझेदारहरूका बीचमा समझदारी, सहकार्य र समन्वयबाट मात्र क्रियाशील, गतिशील र नतिजामुखी हुने विकास प्रक्रियामा सरकारले आधिकारिक सूचना दिन सक्नुपर्छ र सञ्चारले त्यस्ता सूचना जनतामा फैलाउनुपर्छ । लोकतन्त्र र विकासको लागि सञ्चार अपरिहार्य छ । नेपालमा सूचना प्राप्तिलाई जनताको अधिकारको रूपमा स्थापित गरिएको छ । संवैधानिक व्यवस्था, सूचनाको हकसम्बन्धी कानुन र तिनको प्रचलनको लागि आवश्यक संरचनासमेत खडा भएको अवस्थाले स्वतन्त्रता, सुरक्षा, सुविधालगायतमा नागरिक सरोकारका विषयमा सूचनाको प्रवाह अनिवार्य कार्य भएको छ । यस मिसनमा विकास साझेदारको हेराइबुझाइगराइमा तालमेल हुन अनिवार्य छ । निष्कर्षमा सञ्चारमैत्री सरकारविकासमैत्री सञ्चारको आवश्यकता, अभ्यास र अनुभूति आम नागरिकमा हुन जरुरी छ । यसको लागि अग्रसरता, अभ्यास र सहजीकरणको काम सरकारले सञ्चार मैत्री भएर सुरु गर्नुपर्छ । केन्द्रीय सचिवालयदेखि स्थानीय निकायसम्मका सबै सरकारी निकायहरूले एकै रुटिन र रिदममा यो मिसन चलाउनुपर्छ । यसैगरी सञ्चार क्षेत्रले पनि विकासका विषयलाई उत्प्रेरणा जगाउने, उत्साह बढाउने र ऊर्जा थप्ने गरी समेट्नुपर्छ । सचेतना, पैरवी र निगरानीका सबै रूपमा सूचनालाई समयमा सोचविचारका साथ सही तरिकाले सम्प्रेषण गर्नुपर्छ । सञ्चारको विकासमैत्री चरित्रबाट मात्र मुलुकको सर्वांगीण विकासमा सहयोग पुग्छ । जनता यही अवस्थाको पर्खाइमा छन् ।"
गणतन्त्रका खाँटी खसम,"सिंह जन्मिएको दुई वर्षसम्म गर्जिन सक्दैन । अर्थात् उसको आत्मबल र आत्मविश्वास जागृत भइसकेको हुँदैन । प्रजातन्त्रमा पाँच वर्षको लागि जनप्रतिनिधि निर्वाचन गर्ने परम्परा छ, तर राजनीतिक अस्थिरता भयो भने एकै वर्षमा तीनपटकसम्म सरकार परिवर्तन हुन सक्छ भन्ने उदाहरण नेपालमा विगत एक वर्षका घटनाक्रमले देखाइसकेको छ । जसरी दुई वर्ष उमेर नपुगेसम्म सिंह गर्जिंदैन, त्यसरी नै खुट्टा टेक्न नपाउँदै सत्ताच्युत हुने गरेकाले नेपालमा दलहरूको मुटु बलियो हुन पाउँदैन । यही कारणले दलहरू भिजेको बिरालो जस्तो बनेर विदेशीसमक्ष घुँडा टेकिरहेका छन् । अब प्रश्न उठ्छ, बितेका दस वर्षमा नेपालमा कुनै पनि शक्तिलाई प्रबल हुन नदिनेहरूसँग नै यहाँका प्रायः दलहरू किन आसक्त छन् ? विदेशीका तस्बिर र विचार त्याग्दै दलहरूले राष्ट्रवादको धरातलमा मूल नीति ल्याएर कार्यान्वयन गर्न किन सकिरहेका छैनन् ? किन जनतालाई विश्वास गरिरहेका छैनन् ? किन राष्ट्रले ढुक्कसँग पत्याउने राजनेता उदाएनन् ? यो नेपालीको दुर्भाग्य हो कि होइन ? महाभारतमा पाण्डवको विशाल सेनालाई कसको नेतृत्वमा सुम्पिने भन्ने छलफलको प्रसंग आउँछ । कान्छा भाइ सहदेवलाई युधिष्ठिरले पहिले राय मागे । विराट् राजाको आश्रयमा गुप्तवास बसेकाले उनैलाई सेनापति बनाउनु उचित होला भन्ने राय दिए सहदेवले । पाञ्चाल नरेश द्रुपदलाई सेनापति बनाऔँ भन्ने नकुलको सुझाव आयो । बुद्धिमान, साहसी, कुलिन, अस्त्रविद्यामा पारंगत थिए द्रुपद । द्रौपदीका बाबु भएकाले पनि विश्वासयोग्य छन् भन्ने तर्क गरे नकुलले । धृष्टद्युम्न सेनापति बनून् भन्ने अर्जुनको आशय थियो । 'भीष्मको प्राण लिन जन्मेका शिखण्डीलाई सेनापति बनाऔँ दाजु' भन्दै भीमले सल्लाह दिए । अन्त्यमा श्रीकृष्णले अर्जुनलाई समर्थन गर्दै धृष्टद्युम्नलाई नै सेनापति बनाउनुपर्छ भन्ने तर्क गरे । आफ्नी बहिनी द्रौपदीलाई राजसभामा घोर अपमान गर्ने दुर्योधनको तेजोबध गर्न चाहन्थे उनी । त्यसैले उनको 'विचार' स्पष्ट थियो । उता कौरवका पक्षबाट युद्ध मैदानमा जान तयार भएका भीष्मले पाण्डुपुत्रको बध नगर्ने 'प्रण' गरेका थिए । त्यो भीष्मको 'बटमलाइन' थियो । धर्म होस् वा युद्ध, राजनीति होस् वा कूटनीति, विचार स्पष्ट भएन भने त्यो अभिनय मात्र हुन्छ । नेपाली राजनीतिमा आज त्यही भइरहेको छ । पतिको विकल्पमा स्वीकार गरिएको परपुरुषलाई भाषाविद्हरूले उपपति भन्ने गरेका छन् । त्यस्तालाई लुठो, लुकुवा पोइ, कुकर्मी पोई वा जार पनि भनिन्छ, (शब्दसागर) । समाजमा उपपति वा उपपत्नीको कुनै मर्यादा हुँदैन, तर राजनीति र कूटनीतिमा ती वास्तविक स्वामी (खसम) भन्दा पनि 'आदरणीय' हुने गरेका छन् । काठमाडौंको दक्षिणपश्चिम (नैऋत्य) दिशामा पर्ने दिल्लीमा नेपालका नेताहरूसँग दिल गाँसिएका त्यस्ता व्यक्ति छन्, जो नेपाली गणतन्त्रका खाँटी खसम मानिन्छन् । नेपालमा हालै अघोषित कफ्र्यु लगाएर लक्ष्मीपूजा सकिनासाथ 'खसमपूजा' सम्पन्न भयो । ५२१ सालमा आफ्नी आमा राज्यवतीको सम्झनामा लिच्छवी राजा मानदेवले चाँगुनारायण मन्दिर स्थापना गरे । नेपालमा मुद्रा चलाउने प्रथम राजा उनैलाई मानिन्छ । भारतीयहरूले आफ्नो मुद्रा र आफ्नै राजनीतिक पद्धति चलाएको त २००४ सालपछि मात्र हो । पाँच हजार वर्ष पुरानो लिखित इतिहास भएको देवभूमि नेपाल प्राचीन १७ वटा राष्ट्रमध्येको एक हो । हजारौँ वर्ष पुरानो इतिहास, परम्परा, संस्कृति र सभ्यता भएको स्वाधीन राष्ट्र नेपाल आज भारतीय र अरू यस्तै विदेशी शक्तिका ज्यामीखेतालाहरूको इच्छामा चलेको छ । नक्कली, परावलम्बी र पराधीन पात्रहरूका हातमा शासनको बागडोर छ । राष्ट्रलाई सुदृढ, सम्पन्न बनाउने लक्ष्यबाट विमुख छन् उनीहरू । बागलुङतिर एउटा पुरानो लोकगीत छ, 'कुभिन्डोलाई खुट्टा लाइर कहिले पुग्छ ढोर मायालु ।' नेपालका दलहरू पनि चिप्लेकीराको गतिमा त्यसरी नै 'ढोरपाटन' पुग्न खोजेका छन् । बागलुङ बजारबाट बाँसका खुट्टा लगाएर हिँडेको कुभिन्डो ढोर पुग्छ र ! एउटा पुरानो कथन छ, 'उड्न सक्दैनौ भने दौड । दौडिन सक्दैनौ भने हिँड । हिँड्न पनि सक्दैनौ भने घस्रिँदै अगाडि बढ तर गतिहीन नबस ।' हाम्रा वैदिक ग्रन्थहरूमा त्यसैलाई 'चरैवेती चरैवेती' भनिएको छ । राष्ट्रलाई गतिहीन बनाउने राजनीतिक खेलाडीहरूले नेपाललाई अनिर्णयको बन्दी बनाएका छन् । एकदसक बित्न लाग्दा पनि गणतन्त्रको कालो दहमा फन्फनी घुमिरहेको छ राष्ट्र । बाह्रबुँदे मण्डपमा भएको सिन्दुरपोतेपछि दिल्लीमै गर्भधारण गरेर फर्किएका दलहरूले ६ वर्षपछि पेट निचोरेरै भए पनि एक थान संविधान जन्माए । संविधानसभारूपी प्रसूतिगृहमा विदेशी सुडेनीद्वारा अर्बौं रुपैयाँ खर्च गरियो । तर आज पनि राष्ट्र संक्रमणकालमै छ, किन ? किन पराधीन छन् दलहरू ? विदेशी खसम किन खुसी छैनन् ? उपपतिहरूबीच किन रिसराग बढेको छ ? राजसंस्थालाई 'परास्त' गरेको घोषणा गरेर दलहरूले के जिते ? यदि उनीहरू सुदृढ भइदिएको भए विदेशीको हुकुमले राष्ट्र सञ्चालन गर्नुपर्ने अवस्था आउने थिएन । लैनचौरमा बस्ने सहसचिवस्तरको विदेशीले नेपाल हल्लाउने थिएन । तसर्थ राजदरबारको अधिकार विदेशी दरबारमा बुझाउनेहरूले केही 'जित्यौँ' भन्ने ठानेका छन् भने जनतालाई स्पष्टीकरण दिनुपर्छ । सानेपा, पेरिसडाँडा र धुम्बाराहीतिरका पार्टी कार्यालयदेखि विहार, युपीका एजेन्डा बोकेर हिँड्ने दलहरूमा ठूलो मात्रामा विदेशी घूसपैठ छ भन्ने विदेशीका हनुमानहरूका गतिविधिबाट सहजै अनुमान गर्न सकिन्छ । २०६३ सालपछि राष्ट्र झन् कमजोर भयो, किन ? गणतन्त्रका खाँटी खसम नै खुसी छैनन्, किन ? जनता खुसी छैन किन ? राष्ट्र लुटिरहेका सीमित व्यक्तिहरूबाहेक कोही खुसी छैनन् । जहाँ राष्ट्र नै हारिरहेको छ, त्यहाँ दलहरूले के जिते ? घर जलाएर खरानी बेचे झैँ राष्ट्रको एकता, अस्तित्व र स्वाभिमान बेचेर राजनीति गर्ने ? लाज हुनुपर्ने हो तर निर्लज्ज छन् दलका नायकहरू । राष्ट्रनायक कोही छैन, न त धृष्टद्युम्न जस्तो स्पष्ट विचार बोकेका कोही छन् । जो छन्, ती नाफाखोर मात्र छन् । त्रिभुवन विश्वविद्यालय राजनीतिशास्त्रका प्राध्यापक सुशीलराज पाण्डेले दिल्लीमा सात दलसँग माओवादी मिलाएर भारतले गराइदिएको सम्झौतालाई 'दोस्रो दिल्ली सम्झौता' भनेका छन्, (२०१६ नोभेम्बर ४, टेलिग्राफ नेपाल डटकम) । नेपाली कांग्रेस, एकीकृत माक्र्सवादीलेनिनवादी (एमाले), सद्भावना पार्टी (आनन्दीदेवी), माओवादी, नेपाल मजदुर किसान पार्टी, संयुक्त वाममोर्चा र जनमोर्चालाई आफ्नो रोहबरमा हस्ताक्षर गराएर नेपाल पठाएको कुरा अल जजिरा टेलिभिजनमा प्रणव मुखर्जीले खुलस्त पारिसकेका छन् । पश्चिमाहरूको समेत सक्रियतामा त्यो कलाविहीन नाटक गरिएको थियो । ०६२६३ को आन्दोलन राष्ट्रनायकका रूपमा अघोषित रूपमा विदेशीलाई खसम मान्ने परम्पराको प्रस्थान विन्दु थियो । त्यसैले प्रा पाण्डेले भने झैँ त्यो दोस्रो दिल्ली सम्झौता नै थियो । राष्ट्रलाई जर्जर बनाउने काम राजा वा जनताले होइन, दलका नेता तथा नेताका मोजाको सर्बत खान खोज्ने केही अन्धविश्वासी र स्वार्थी कार्यकर्ताले गरेका छन् । राष्ट्रिय एकता दिवस खारेज गर्नेहरूले 'मेरा पिया घर आया' भन्दै हालै सार्वजनिक बिदा दिएर प्रणवको आगमनमा परिणीता बनेर प्रणय दिवस मनाए । यो लज्जाको विषय हो । नेपालमा प्रतिबन्धित पुस्तकहरूसमेत ल्याएर गुप्तरूपमा बेच्ने कालु दाइ (रत्नप्रसाद श्रेष्ठ) लगायतले देशविदेशका सूचना, गतिविधि र विचार प्रवाह गर्न मद्दत गरेको पाइन्छ । प्रजातन्त्रको पक्षमा बोल्ने, लेख्नेहरूले समेत असल, त्यागी र निर्भीकहरूको राम्रोसँग खोजी नै गरेनन् । रत्न पुस्तक भण्डारका संस्थापक रत्नप्रसाद हुन् वा देशका विभिन्न भागमा २००७ सालको क्रान्तिमा योगदान गर्ने वीरवीरांगनाहरू, ती ओझेलमा परे । आज ठगहरूको उद्योग बन्यो लोकतन्त्र नामको लोभतन्त्र । बलात्कार सहिरहेका जनता क्रूद्ध छन् तर कार्यकर्ता पुनः कुन दललाई भोट दिन पाइन्छ भनेर पर्खिरहेका छन् । राष्ट्र ढले पनि, जले पनि दलहरू बाँचे पुग्छ भन्ने भ्रममा छन् उनीहरू । पृथ्वीनारायण शाहको सालिक ढालेर मालिक बदल्नेहरूका हातमा राज्यसत्ताको बागडोर छ । दास बदल्दैमा खास परिवर्तन हुँदैन । राष्ट्रघातीहरूको पन्जाबाट मुक्त हुन राष्ट्रवादीहरूले नै शासन गर्नुपर्छ । राष्ट्रवादको पुनर्जागरण हुनुपर्छ । आचार, विचार र संस्कारका आधारमा समाज तथा राष्ट्र चलेको हुन्छ । नेपालमा भने प्रधानमन्त्री हुने व्यक्ति नै धर्म मान्दैनन् तर जातीय राज्य चाहिन्छ भन्दै हिँड्छन् । धर्म निरपेक्ष हुँ भन्नेहरू जात निरपेक्ष हुन सकेनन् । किनभने जातजातको द्वन्द्व चर्काउन विदेशीले ठूलो लगानी गरेको पाइन्छ । जसरी दातृ निकायले सर्वोच्च अदालतका कुर्सी टेबुलसमेत जुटाइदिएका छन्, त्यसरी नै धेरै राजनीतिकर्मी, सञ्चारकर्मी र अधिकारकर्मीलाई धर्मपुत्रधर्मपुत्री झैँ विदेशीले पालेका छन् । त्यसैले गणतन्त्र, धर्म निरपेक्षता र संघीयताको माला जपेनन् भने मालिकले नाकाबन्दी गर्छ । त्यो अवस्थामा यिनीहरूको त नाकाबन्दी होइन, मुखैबन्दी हुन्छ । यो कटु यथार्थ हो । आवश्यकताले भन्दा पनि लोभले पराधीन बन्न रुचाउने नेपालको बौद्धिक समुदायको एउटा हिस्सा आईएनजीओ र एनजीओ खोलेर विदेशीलाई सूचना बेच्ने गरेका समाचारविश्लेषण पढेर पनि राष्ट्रिय सुरक्षाका शंकाराचार्यहरू मुसुमुसु हाँस्छन् भने त्यस्ता अंगले एक दिन आफ्नो औचित्य प्रमाणित गर्नुपर्ने अवस्था आउन सक्छ । राष्ट्रलाई विदेशी लामखुट्टेबाट बचाउन बारुद छर्किन पनि सेना तयार हुनुपर्छ । नत्र नेपाल अफगानिस्तान बन्न सक्छ । राष्ट्र अत्यन्त असुरक्षित अवस्थामा छ । सानेपा, पेरिसडाँडा र धुम्बाराहीतिरका पार्टी कार्यालयदेखि विहार, युपीका एजेन्डा बोकेर हिँड्ने दलहरूमा ठूलो मात्रामा विदेशी घूसपैठ छ भन्ने विदेशीका हनुमानहरूका गतिविधिबाट सहजै अनुमान गर्न सकिन्छ । क्याम्पस र विश्वविद्यालय पढिरहेका युवा वर्गले बुझ्न थालेका छन् विद्यार्थी हितका नाममा खुलेका संगठनहरू नेताको अंगरक्षक मात्र बनिरहेका छन् । मजदुर संगठनहरूका गतिविधि मजदुरहरूबीचमै लोकप्रिय छैनन् । हरेक क्षेत्रमा जनताको नाममा शोषण भइरहेको छ । शैक्षिक माफिया, अस्पताल माफिया, उद्योग व्यापार माफिया आदिको इसारामा कुकृत्य हुँदा पनि सरकार किन मौन छ भनेर जनताले सहजै बुझ्न सक्छन् । राष्ट्र हाँक्ने र राजनीतिका प्रमुख खेलाडीहरू नै जहाँ विदेशीका आज्ञाकारी नोकर बन्न मञ्जुर छन्, त्यो राष्ट्रको भविष्य कसरी सुरक्षित रहला ? मुख्य चिन्ता यही हो । दलको सदस्यता लिनेहरूमध्ये केहीले राष्ट्रको अहित चिताए पनि तल्लो तहका कार्यकर्ता, समर्थक र मतदाताहरूमा देशभक्तिको भावना छँदै छ । राष्ट्र स्वाधीन रहोस् भन्ने नेपाली जनताको चाहना छ । दिल्लीमा गरिएको 'बाह्रबुँदे' गलत, विषाक्त र पराधीनताको कबुलियतनामा थियो । तसर्थ, बाह्रबुँदे समझदारी (सम्झौता) रद्द गर्न जबसम्म दलहरू तयार हुँदैनन्, तबसम्म उनीहरूको देशभक्ति सन्देहकै घेरामा रहन्छ ।"
महाभियोग प्रकरण र संविधान कार्यान्वयन,"मुलुकमा अहिले विशेषगरी दुइटा विषय निकै चर्चामा छन् । एउटा अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्कीविरुद्धको महाभियोग प्रकरण र अर्को संविधान संशोधन । नेपालका राजनीतिक दल, सञ्चारकर्मी, नागरिक समाज जुन विषयमा केन्द्रित हुनुपर्ने थियो, त्यो देखिएन । संविधान संशोधनका विषयमा सबै दल संवेदनशील बनेको पनि देखिएन । नागरिक समाज र युवा समुदायले संविधान कार्यान्वयनको लागि दलहरूलाई दबाब दिनुपर्ने थियो । २०७४ माघ ७ सम्म मुलुकमा कुनै पनि हालतमा संघ, प्रदेश र स्थानीय तहको निर्वाचन गराउनुपर्ने संवैधानिक बाध्यता हाम्रोसामु उभिएको छ । पंक्तिकार भर्खरै मात्र पश्चिम पहाडका तीन र तराईका दुई जिल्लाको भ्रमणपश्चात् काठमाडौं फर्केको हो । सबै जनताका मनमा एउटै त्रास र डर छ, कतै लोकमान प्रकरणका कारण संविधान संशोधन र संविधान कार्यान्वयनको मुद्दा ओझेलमा पर्ने त होइन ? यो संविधान असफल भयो भने फेरि हामीले अर्को लडाइँ त गर्नुपर्ने होइन ? स्पष्ट भन्नुपर्दा दुरदराजका जनता निराशामा छन् । ०६२६३ को आन्दोलनका उपलब्धिहरू नगुमोस् भन्ने चिन्ता उनीहरूमा छ र सीमांकनको मुद्दा पनि पेचिलो बन्दै गएको मैले पाएँ । लोकमान प्रकरण अहिले लोकमानसिंहको महाभियोगका पक्षमा चर्को आवाज उठाउने क्रान्तिकारीहरू लोकमानको नियुक्तिको समयमा कहाँ थिए ? जतिबेला लोकमानसिंहलाई नियुक्ति गरियो त्यतिबेला उनलाई कुनै पनि हालतमा अख्तियार प्रमुख बनाउन हुँदैन भनेर आवाज उठाउने व्यक्ति म मात्रै थिएँ । नेपाली कांग्रेसमा मात्रै होइन, नेपालको राजनीतिमै म एक्लो थिएँ, लोकमान नियुक्तिविरुद्ध उभिने । व्यावहारिक र कानुनी दुवै हैसियत गुमाएका व्यक्तिलाई अख्तियार जस्तो गरिमामय संस्थाको प्रमुख बनाउँदा जनआन्दोलन२ को मर्म र भावनामा आँच आउँछ भनेर आफ्नै पार्टीभित्रका नेताहरूलाई हात जोडें, तर त्यसको कुनै सुनुवाइ भएन । तत्कालीन चार दलको सिफारिसमा मन्त्रिपरिषद्का अध्यक्षले कार्कीको नियुक्ति गरेर गलत नजिर बसाए । त्यही गलत नियुक्तिको परिणाम आज भोग्दै छौं । हिजो गलत निर्णय गरेर दलहरूले ठूलो गल्ती गरे, अहिले त्यो गल्ती सच्याउने समय आएको छ । कांग्रेस विधि र प्रक्रिया आत्मसात गर्ने पार्टी हो । न्यायालय जनताको आस्था र विश्वासको अन्तिम धरोहर हो । तर न्यायमूर्तिले नै फैसला हुनुअघि संवेदनशील विषयमा सार्वजनिक सञ्चारमाध्यममा गएर आफ्नो धारणा व्यक्त गर्दै हिँड्नुले के सन्देश जान्छ ? गत असोज १६ गते यूएनडीपीको आर्थिक सहयोग र सर्वोच्च अदालतको आयोजनामा 'महिलाविरुद्ध हिंसा र न्यायमा पहुँच' विषयक कार्यक्रम सम्पन्न भयो । राष्ट्रपति प्रमुख अतिथि रहनुभएको र सुरक्षा निकायका उच्च अधिकारीहरूको समेत सहभागिता रहेको कार्यक्रममा प्रहरी प्रशासनको क्रियाकलापमाथि धज्जी उडाउने काम गरियो । अहिले सुन्नमा आएको छ, प्रहरी नियमावली नै परिवर्तन गरेर फागुनको पहिलो साता अवकाश हुन लागेका प्रहरी प्रमुखलाई पहिल्यै हटाउने तयारी गृह मन्त्रालयले गर्दैछ । यिनै तीन घटनाले राष्ट्र कता जाँदैछ भन्ने प्रस्ट पार्छ । देश अराजकतातर्फ अगाडि बढ्दै छ । न लोकमान अख्तियारका लागि हिजो योग्य थिए न त नियुक्तिपछि उनका क्रियाकलाप चितबुझ्दा नै भए । यो कुनै विवादको विषय भएन । आज आम जनमत लोकमानविरुद्ध छ । म्याद तामेलीमा कार्कीले अटेर गरेर सर्वोच्चसँग पौँठेजोरी खेल्न खोजे, जुन गलत कदम थियो । आशंकाको बादल सत्ता साझेदार प्रमुख घटक कांग्रेसलाई थाहै नदिई एमाले र माओवादी केन्द्रले प्रस्ताव दर्ता गर्नु नै शंकास्पद छ । महाभियोगलाई कतै एमालेमाओवादी केन्द्रले हतियारको रूपमा प्रयोग गरेर आफ्नो स्वार्थ पूरा गर्न त आँटेका हैनन् ? मधेसवादी दलहरूले छठ पर्वअगाडि संविधान संशोधन प्रक्रिया अगाडि नबढाए आन्दोलनमा जान्छौं भनेर भनिसकेका छन् । कतै महाभियोगलाई अगाडि सारेर संविधान संशोधन प्रक्रिया अवरुद्ध पार्न खोजिएको त हैन ? २०७४ माघ ७ भित्र स्थानीय, प्रदेश र संघको निर्वाचन सम्पन्न गर्नैपर्ने संवैधानिक बाध्यता छ । तीनवटा निर्वाचन हुन सकेन भने माघ ७ पछि राष्ट्रको अस्तित्व नै संकटमा पर्छ । कतै महाभियोग प्रकरणलाई उचालेर कुनै अदृश्य शक्तिले राष्ट्रलाई संकटतर्फ धकेल्न खोजेको त हैन ? वर्तमान सरकार गठन हुँदा एक सहमति बनेको छ । उक्त सहमतिअनुसार अब बन्ने सरकारको नेतृत्व कांग्रेस सभापति शेरबहादुर देउवाले गर्नेछन् । कतै शेरबहादुरलाई प्रधानमन्त्री बन्नबाट रोक्न र कम्युनिस्ट एक हुन यो चालबाजी गरिएको त हैन ? जटिल र गम्भीर प्रश्न पनि हाम्रा अगाडि खडा भएका छन् । लोकमानलाई हटाउनु कुनै ठूलो कुरा होइन । उनको बहिर्गमन निश्चित भइसकेको छ । तर महाभियोग प्रकरणभित्रका रहस्यमयी पाटाहरूले कांग्रेसलाई निकै सोचमग्न र गम्भीर बनाएको छ । लोकमान व्यक्तिगत रूपमा ठीक नहोलान् तर अहिलेको महाभियोग प्रकरणलाई हल्का ढंगले लिन मिल्दैन । कांग्रेसलाई 'बूढी मरी भन्ने हैन, काल पल्कियो' भन्ने चिन्ता हो । एउटा व्यक्तिलाई देखाएर कतै संवैधानिक संस्थाहरूलाई कमजोर पार्न खोजिएको हो कि भन्ने आशंका पनि उब्जिएको छ । हामी संसदीय र संवैधानिक सर्वोच्चतालाई सम्मान गर्छौं तर संसदीय सर्वोच्चताको नाममा अख्तियार र सर्वोच्च अदालत जस्ता संवैधानिक निकायहरू कालान्तरसम्म राजनीतिक नेतृत्वको छाया बनेर बस्ने सम्भावना त आउँदैन ? लोकमानपछि कुनै न कुनै व्यक्ति अख्तियारको प्रमुख भएर त आउँछ । महाभियोग पछाडि नियुक्त भएर आउने व्यक्तिले राजनीतिक दलका नेता र कार्यकर्तालाई मुद्दा हाल्ने आँट गर्न सक्छ ? सक्दैन । हाल अख्तियारमा रहेका मुद्दाहरू कसरी अगाडि बढ्छन् ? कहीँ लाबारिस त हुने होइन ? यसो हो भने मुलुक अराजकतामा प्रवेश गर्छ । सम्मानित र गरिमामय संस्था अख्तियारको कुनै महत्त्व हुँदैन । सिंगो अख्तियार राजनीतिक दलको घेराबन्दीमा पर्छ । त्यसकारण एउटा व्यक्ति हटाउने नाममा संस्थाको गरिमामाथि नै आँच आउने र संस्था कमजोर बनाउने बाटोमा त हामी लागेका छैनौं ? हामीले सोच्न जरुरी छ । अबको बाटो कांग्रेस लहडमा राजनीति गर्ने पार्टी होइन र लहडमा कुनै पनि निर्णय गर्दैन । सडकमा उत्ताउलोपना देखाउन कांग्रेसलाई आउँदैन । मुलुक जोगाउने, लोकतन्त्र बचाउने, संविधान कार्यान्वयन गर्ने, संवैधानिक निकायहरूको गरिमा जोगाउने, मुलुकमा देखिएका क्षेत्रीय समस्या समाधान गर्ने र मुलुकलाई समृद्धिको बाटोमा प्रवेश गराउने महत्त्वपूर्ण जिम्मेवारी कांग्रेसको काँधमा आएको छ । क्षणिक र सस्तो लोकप्रियता कमाउनेभन्दा पनि राष्ट्रिय तथा अन्तर्राष्ट्रिय परिस्थिति हेरेर कांग्रेसले निर्णय गर्छ । पंक्तिकार यतिबेला महामानव बीपी कोइराला सम्झिरहेको छ । २०३६ सालमा जब जनमत संग्रहको परिणाम आयो, पञ्चायतले धाँधली गरेर बहुदललाई हरायो । यो परिणामलाई कुनै पनि हालतमा स्वीकार गर्नु हुँदैन भनेर गणेशमान सिंह, कृष्णप्रसाद भट्टराई र गिरिजाप्रसाद कोइराला एकै ठाउँमा उभिनुभयो । पार्टीका सारा युवा पनि जनमत संग्रहको परिणाम स्वीकार गर्नु हुँदैन भन्ने पक्षमा थिए । आजसम्मको अवस्था र परिवेश हेर्दा चैत महिनाभित्र स्थानीय तहको निर्वाचन सम्भव देखिन्न । गाउँपालिकाको मुद्दा निकै पेचिलो बन्दै गएको छ । स्थानीय निर्वाचन सम्भव छैन भने एक सय ६५ सदस्य कायम रहने गरी प्रतिनिधिसभाको निर्वाचन गर्नु उपयुक्त हुन्छ । यही नै अहिलेको दोस्रो विकल्प हो । बहुदलविरुद्ध मतदान गर्ने कम्युनिस्टहरू पनि जनमतसंग्रहको परिणामको विरुद्धमा थिए । जनमत संग्रहको परिणाम स्वीकार नगर्न बीपीलाई उनीहरूले पनि निकै दबाब दिए । तर बीपीले 'अहिले राष्ट्रको भविष्यको निम्ति जनमत संग्रहको परिणाम स्विकार्नुको विकल्प छैन, हामीले हारे पनि राष्ट्रले हार्नु हुँदैन र लहडमा आएर निर्णय गर्नु हुँदैन' भन्नुभयो । आज हामी समान परिस्थितिमा उभिएका छौं । एउटा व्यक्ति हटाउने नाममा सिंगो राष्ट्र, लोकतन्त्र र पार्टीलाई बन्धकी राख्न सक्दैनौं । लहडमा आएर एउटा व्यक्तिसँगै सिंगो पार्टी सती जान सक्दैन । सीमित व्यक्तिको कित्तामा उभिएर राष्ट्रको भविष्य अन्धकारतर्फ धकेल्न पनि सक्दैन । यो कुरा विशेषगरी कांग्रेसभित्रका युवाले बुझ्न जरुरी छ । कांग्रेस एउटा संस्था हो । यसको केन्द्रीय समिति र संसदीय दल अधिकारसम्पन्न निकाय हो । यस विषयमा सिंगो केन्द्रीय समिति र संसदीय दलको बृहत् छलफलपश्चात् जे निर्णय बाहिर आउँछ, त्यही कांग्रेसको आधिकारिक र औपचारिक धारणा हो । अब रह्यो संविधान संशोधनका कुरा । महाभियोगको प्रसंग चाहिनेभन्दा बढी उचालिएको कारण महत्त्वपूर्ण मुद्दाको रूपमा रहेको संविधानमा संशोधनको विषय ओझेलमा परेको छ । जतिसक्दो छिटो संविधानमा संशोधनको प्रक्रिया अगाडि बढाइनुपर्छ । २०७४ माघ ७ गतेभित्र हामीले तीनवटा निर्वाचन सम्पन्न गर्नैपर्छ । नत्र मुलुक संवैधानिक संकटमा प्रवेश गर्छ । आगामी चैतसम्म स्थानीय तहको निर्वाचनको कुरा आएको छ । गर्न सकिन्छ भने आवश्यक ऐनकानुन बनाएर त्यसैमा सबै राजनीतिक दल जुटौं । तोकिएको मितिभित्र तीनैवटा निर्वाचन सम्पन्न गर्न सकियो भने सबैभन्दा उत्तम हुन्छ । तर आजसम्मको अवस्था र परिवेश हेर्दा चैत महिनाभित्र स्थानीय तहको निर्वाचन सम्भव देखिन्न । गाउँपालिकाको मुद्दा निकै पेचिलो बन्दै गएको छ । स्थानीय निर्वाचन सम्भव छैन भने एक सय ६५ सदस्य कायम रहने गरी प्रतिनिधिसभाको निर्वाचन गर्नु उपयुक्त हुन्छ । यही नै अहिलेको दोस्रो विकल्प हो । कम्तीमा प्रतिनिधिसभाको निर्वाचन सम्पन्न गर्न सकियो भने संविधान कार्यान्वयन प्रक्रिया अगाडि बढ्छ र मुलुकमा अराजकता फैलाउने र संविधान कार्यान्वयन हुन नदिने राष्ट्रिय तथा अन्तर्राष्ट्रिय शक्तिहरू परास्त हुन्छन् । कुनै एक दलको हठले राष्ट्र अगाडि बढ्न सक्दैन । प्रमुख प्रतिपक्षी दल एमालेलाई पनि हामीले संविधान कार्यान्वयनमा सँगसँगै अगाडि लिएर जानुपर्छ । संविधान जारी गर्ने समयमा मधेसी मोर्चालाई उपेक्षा गरिएकै कारण अहिले संविधान कार्यान्वयनमा जटिलता पैदा भएको छ । त्यतिबेला गरिएको गल्ती अब दोहोरिनु हुन्न र संविधान कार्यान्वयनमा एमालेलाई उपेक्षा नगरी वार्ता र सहमतिद्वारा सँगै अगाडि लैजानुपर्छ । एमालेलाई संविधान कार्यान्वयनको लागि सँगै लैजान सकिएन भने त्यो राष्ट्रकै निम्ति दुर्भाग्य हुन जान्छ । मुलुकको सबैभन्दा पुरानो र अहिले संसद्को सबैभन्दा ठूलो दल भएको नाताले कांग्रेसले राष्ट्रिय राजनीतिमा मियोको काम गर्नुपर्छ । झीनामसिना कुरामा अल्झिएर समय खेर फाल्दा मूल मुद्दा ओझेलमा पर्ने र मुलुक दुर्घटनामा जान सक्ने खतरा रहेकाले यस विषयमा कांग्रेस नै बढी संवेदनशील बन्नुपर्छ ।"
लिभरपुल प्रिमियर लिग फुटबलको शीर्ष स्थानमा उक्लियो,काठमाडौं: लिभरपुल इंग्लिस प्रिमियर लिग फुटबलको शीर्ष स्थानमा उक्लिएको छ। गएराति भएको खेलमा वाटफोर्डमाथि ६१ को फराकिलो जित निकाल्दै लिभरपुल प्रिमियर लिग फुटबलको शीर्ष स्थानमा उक्लिएको हो। खेलको २७ औं मिनेटमा मानेले गोल गर्दै लिभरपुललाई सुरुवाती अग्रता दिलाए। त्यसको तीन मिनेटपछि नै खेलको ३० औं मिनेटमा काउटिन्होले गोल गर्दै लिभरपुललाई २० को अग्रता दिलाए भने ४३ औं इमरे कानले गोल गर्दै पहिलो हाफमै लिभरपुलको अग्रता ३० को बनाए। एकतर्फी खेल पस्केको लिभरपुलका लागि खेलको ५७ औं मिनेटमा रोवेर्टोले गोल गरे भने ६० औं मिनेटमा मानेले व्यक्तिगत दोस्रो तथा टोलीका लागि पाँचौ गोल गरे। खेलको ७५ औं मिनेटमा वाटफोर्डका लागि जनमाटले गोल गर्दै अग्रता ५१ म झारे। तर खेलको इन्जुरी समयमा जियोर्जिनियोले गोल गर्दै लिभरपुललाई ६१ को फराकिलो जित दिलाए। जितपछि तालिकाको शीर्ष स्थानमा उक्लिने क्रममा लिभरपुलले चेल्सीलाई उछिन्यो। लिभरपुलको ११ खेलबाट २६ अंक भएको छ भने दोस्रो स्थानमा रहेको चेल्सीको समान खेलबाट २५ अंक छ। समान खेलबाट २४ अंक जोडेका म्यानचेस्टर सिटी र आर्सनल क्रमश तेस्रो र चौथो स्थानमा छन्।
"इब्राहिमोविचले गरे प्रिमियर लिग इतिहासको २५,००० औं गोल","काठमाडौं: स्वीडिस् खेलाडी जाल्टन इब्राहिमोविच इंग्लिस प्रिमियर लिग फुटबल इतिहासको २५,००० औं गोल गर्ने भाग्यमानी खेलाडी भएका छन्। गएराति भएको खेलमा स्वान्सी सिटीविरुद्ध म्यानचेस्टर युनाइटेडका इब्राहिमोविचले गरेको गोल प्रिमियर लिग फुटबल इतिहासको २५, ००० गोल हो। स्वान्सीविरुद्ध खेलको १५ औं मिनेटमा गोल गर्दै पाउल पोग्वा प्रिमियर लिग फुटबलको २५,००० औं गोल नजिक पुगेका थिए। तर, २५, ००० औं प्रिमियर लिग फुटबलको गोल गर्ने भाग्यमानी खेलाडी इब्राहिमोविच भए। उनले खेलको २१ औं मिनेटमा स्वान्सी सिटीविरुद्ध गरेको गोल नै प्रिमियर लिग फुटबल इतिहासको २५,००० औं गोल बन्यो। प्रिमियर लिग फुटबल इतिहासको २५, ००० औं गोल गर्ने क्रममा इब्राहिमोविचलाई युनाइटेडका कप्तान वायन रुनीले पास मिलाइदिएका थिए। इब्राहिमोविचले प्रिमियर लिग फुटबलमा १२ खेलमा ५ गोल गरेका छन्। इब्राहिमोविचले गत अगष्टमा म्यानचेस्टर सिटीविरुद्ध गोल गरे यता प्रिमियर लिग फुटबलमा स्वान्सी सिटीविरुद्ध पहिलो गोल गरेका हुन्।"
स्वारेजको निर्णायक गोलमा बार्सिलोना विजयी,काठमाडौं: एक सुन्यले पछि परेको स्थिति उल्टाउँदै बार्सिलोनाले सेभिल्लालाई पराजित गरेको छ। गएराति भएको ला लिगा फुटबलमा बार्सिलोनाले एक सून्यले पछि परेको स्थिति उल्टाउँदै सेभिल्लामाथि २१ गोल अन्तरको जित निकालेको हो। खेलको १५ औं मिनेटमै भिटोलोले गोल गर्दै घरेलु टोली सेभिल्लालाई सुरुवाती अग्रता दिलाएका थिए। तर त्यो अग्रतालाई सेभिल्लाले कायमै राख्न सकेन। खेलको ४३ औं मिनेटमा बार्सिलोनाका लागि लियोनल मेसीले बराबरी गोल फर्काए। पहिलो हाफ ११ गोलको बराबरीमा सकियो। दोस्रो हाफमा बार्सिलोनाले सुधारिएको प्रदर्शन गरेको थियो। बार्सिलोनाका लागि लुइस स्वारेजले खेलको ६१ औं मिनेटमा गोल गर्दै टोलीलाई २१ को जित दिलाए। जितपछि बार्सिलोनाले ११ खेलबाट २५ अंकका साथ ला लिगा फुटबलको दोस्रो स्थानमा कायमै छ। शीर्ष स्थानमा रहेको रियल मड्रिडको समान खेलबाट २७ अंक छ।
जाल्टन इब्राहिमोविज चम्किएपछि म्यानचेस्टर युनाइटेड विजयी,"काठमाडौं: स्वीडिस् खेलाडी जाल्टन इब्राहिमोविचको दुई गोलको मदतमा म्यानचेस्टर युनाइटेडले स्वान्सी सिटीलाई पराजित गरेको छ। प्रिमियर लिग फुटबलका पछिल्ला चार खेलमा लगातार जित हात पार्न नसकेको म्यानचेस्टर युनाइटेडका स्वान्सीविरुद्धको खेलमा इब्राहिमोविच चम्किए, टोलीलाई ३१ गोल अन्तरको जित दिलाए। खेलको १५ औं मिनेटमा पाउल पोग्बाले गोल गर्दै युनाइटेडलाई सुरुवाती अग्रता दिलाएका थिए। खेलको २१ औं मिनेटमा इब्राहिमोविचले गोल गर्दै युनाइटेडको अग्रता दोब्बर पारे। यस्तै खेलको ३३ औं मिनेटमा इब्राहिमोविचले व्यक्तिगत दोस्रो गोल गरेपछि म्यानचेस्टर युनाइटेड पहिलो हाफमै ३० को अग्रता लिन सफल भयो। तर, दोस्रो हाफमा भने युनाइटेडले गोल गर्न सकेन। स्वान्सीका लागि खेलको ६९ औं मिनेटमा भान डेर हुमले सान्तोना गोल गरे। जितपछि ११ खेलबाट १८ अंक जोडेको म्यानचेस्टर युनाइटेड लिग तालिकाको छैठौं स्थानमा उक्लिएको छ भने समान खेलबाट ५ अंक जोडेको स्वान्सी सिटी पुछारबाट दोस्रो स्थानमा छ। शीर्ष स्थानमा रहेको लिभरपुलको भने समान ११ खेलबाट २६ अंक छ।"

शीर्षक,विवरण
एमालेको मधेस मिसन र मोसन,"अपने अगनियाँ मे होगइल परदेसिया उपर्युक्त हरफ संविधानविरुद्ध साम्प्रदायिक भावना भड्काउन मधेसमा सर्वाधिक गाइएको गीतको अंश हो । यो एउटा राष्ट्रिय एकता, अखण्डता र सद्भावविरुद्धको एउटा नमुना मात्र हो । जब कुनै मानिस र समुदाय आफूसित तथ्यपूर्ण, तर्कपूर्ण र सत्य सही कुरा, नारा र मान्यता हुँदैन तब उसले बकबास गर्न थाल्छ । सतही रूपमा विशेषतः एमालेलाई अनेक जोड र कोण मिलाएर मधेसविरोधी आरोप जनजनमा फैलाएको देखिए पनि विरोधको अन्तर्यमा राष्ट्रिय अस्मिता, अस्तित्व र सद्भावविरुद्ध रहेको तथ्यहरूले बताइसकेका छन् । पार्टी अध्यक्ष तथा तत्कालीन प्रधानमन्त्री केपी ओलीको संविधान निर्माण, पारित र लागू गराउन लिएको चट्टानी अडानका कारण एमालेलाई मधेसविरोधी भावना फैलाइएको जगजाहेर छ । एमालेले संविधानमा तराईका जनताका हक अधिकार नदिन प्रमुख भूमिका निर्वाह गर्यो भनेर आयातित केही दलका नेताले रैथाने तथा आदिवासी मधेसी जनतालाई भड्काए । तिनले त्यतिबेला मधेसी जनताले अब नागरिकता पाउँदैनन्, पाएको नागरिकता पनि खोसिन्छ, हामी आफ्नै आँगनमा अब परदेशी हुन्छौँ, हामी अधिकारविहीन भयौँ । अब हामी राष्ट्रपति, प्रधानमन्त्री, आदिआदि हुँदै गएर गाउँ र समितिको नगरको अध्यक्ष र प्रमुख पनि हुन पाउँदैनौँ आदिआदि अफवाह लगातार महिनौं दिन गाइयो, भनियो सुनाइयो । जे भन्दा मधेसी जनता भट्किन्छन्, त्यही कुरा भनियो । पहाडे र मधेसी भावना भड्काइयो । यही आधारमा एमाले मधेस र मधेसीविरोधी पार्टी हो भनेर व्यापक दुष्प्रचार गरियो । कतिपय जिल्लाका एमाले पार्टी कार्यालय जलाइयो । संविधानका सकारात्मक कुरा भन्न पनि नदिएको अवरोध सिर्जना गरेको स्थिति थियो । यसले मधेसमा एमाले रक्षात्मक अवस्थामा थियो । एमाले आफ्नो बहुआयामिक संगठन, सिर्जना, व्यक्तित्व, विशेषता र कलाकारिताको सञ्जाल हुँदाहुँदै पनि ती सारा भ्रम चिर्ने गति, मती र हुती नभएको जस्तो देखियो । तर साम्प्रदायिक भावना भएका कथित लेखक भने अहोरात्र मधेसलाई भड्काउन निरन्तर लागिरहे । लेखक सीके लालले २०७३ असोज २३ गते एक दैनिकमा भूराजनीतिक अखडा शीर्षक लेखमा नेपाली जनतालाई नेपाली राष्ट्रिय अखण्डता र एकताविरुद्ध खुला विद्रोह गर्न उक्साउने लेख लेखेका थिए । आफूलाई मुलुकको सशक्त एमाले बौद्धिक शक्ति ठान्ने नेपाल बुद्धिजीवी परिषद्को उपल्लो नेतृत्व यस्तो संगीन अवस्थामा रमित हेरेर बसिरहेको देखिन्छ । नेपाल बुद्धिजीवी परिषद्का केन्द्रीय सल्लाहकार प्रा कृष्ण पोखरेल एमाले पार्टीका सबै नकारात्मक कुरा मात्र रहेको भन्दै कात्तिक २७ गते सगरमाथा टीभीमा अन्तर्वार्ताका क्रममा बोल्दै थिए । विभिन्न आवरणमा लेखिरहने लेखकहरू अहिले आएर खुला रूपमा मधेस हकहित प्राप्तिको आन्दोलनका नाममा राष्ट्रघाती विचार प्रवाह गरिरहेका बेला र केही स्वतन्त्र वरिष्ठ लेखकहरूले समेत एमाले पार्टीका सकारात्मक पक्षको खुला समर्थन गरिरहेका बेला केही वरिष्ठ एमाले बुद्धिजीवी पार्टीलाई उल्याइरहेका छन् । समयले संविधानसम्बन्धी कतिपय भ्रम तोडे पनि भुइँतहमा संविधानसम्बन्धी भ्रम पर्याप्त रहेका छन् र यसैसित सम्बन्धित रहेर एमाले मधेसविरोधी हो भन्ने मतिभ्रमका अवशेष पनि मधेसमा विद्यमान छन् र ती भ्रम विभिन्न पदीय जिम्मेवारी बहन गरेका केन्द्रीय र स्थानीय स्तरका नेतृत्वका कमजोरीका पनि रहन गएका देखिन्छन् । अहिले एमाले पार्टीमा खास कुनै निजी निहित, इच्छित र आश्वस्त उद्देश्य प्राप्तिलाई मूल आधार बनाएर काम गर्ने र कामको जोखिम मोल्ने चरम अवसरवादी चिन्तनले घेरेको देखिन्छ । हुन पनि अमूक नेताले पत्याएका तर हरेक दृष्टिले कमजोर रहेकाहरू हर अवसर पाइरहेका छन् । यसैकारण सानो वा ठूलो त्यागको भावना पार्टीमा कमजोर रहेको देखिन्छ नत्र एमाले पार्टी एक ढिक्का हुने हो र लागिपर्ने हो भने यस्ता भ्रम चिर्न नसकिने होइन । यस्ता भ्रमको बारेमा पार्टी पंक्ति स्पष्ट हुने हो भने ५० प्रतिशत समस्या सल्टिन्छ । किनकि प्रायः हरेक घरमा पार्टी वा मोर्चा संगठनमा आबद्ध एमाले रहेको देखिन्छ । पार्टी अध्यक्ष ओलीले पार्टी र मोर्चा संगठन सञ्जाललाई दम्कल भएर मधेस ताप समन गर्न र गराउन सार्वजनिक आग्रह गरे, तर यसमा युवा संघ मात्र सक्रिय रहेको देखियो । वैचारिक, बौद्धिक तथा कला साहित्य क्षेत्रले यस सबालमा कलात्मक हस्तक्षेप गर्नुपर्ने हुन्थ्यो र गर्न पनि सकिन्थ्यो तर किञ्चित काम भएको देखिएन । त्यस बेला पार्टी कार्यकर्ताका घरघर, टोलछिमेक र गाउँस्तरमा अनेक अवसरमा प्रत्यक्ष वा परोक्ष रूपमा पार्टीविरोधी अफवाह छिमल्न सकिन्थ्यो, तर खासै काम भएको पाइएन । कतिपय नेता र कार्यकर्ता आफू स्वयं नवौँ महाधिवेशनको गुटगत संकीर्ण भावनाबाट ग्रसित थिए भने कति त क्षेत्रीय, जातीय तथा सांस्कृतिक संकीर्ण भावनाका कारण निस्क्रिय रहेका थिए । त्यसैले ढिलै भए पनि पार्टी केन्द्रको अगुवाइमा एमालेले २०७३ कात्तिकदेखि चारमहिने मधेस मिसन सुरु गरेको देखिन्छ । यसको मिसन वा उद्देश्य एमालेविरोधी भड्काउको तथ्यपूर्ण र कलात्मक खण्डन त हुँदै हो र यसो गरेर एमालेप्रति लगाइएका सारा भ्रमहरू अरू एकपटक तोड्न सके आगामी सबै निर्वाचनमा एमाले अग्रस्थानमा आउनेमा आम जनतामा कुनै शंका छैन । बरु एमालेमा हालसम्म देखिएको र अवशेषका रूपमा रहेको जबजविपरीत त हुँदै हो, माथिल्लो र उपल्लो नेतृत्वमा सामान्य आन्तरिक लोकतान्त्रिक संस्कारको अभावले पार्टीको अग्रगतिमा समस्या पार्ने देखिन्छ । अनि यस पार्टीमा परम्परागत चाडपर्व र विभिन्न संस्कारमा मध्यकालमा नियोजित रूपमा समावेश गरेको सामन्तवादी सांस्कृतिक सारमा रमाउने संस्कार पार्टीमा व्याप्त गरिरहेकाले गुणात्मक परिवर्तनमा एमालेले खेल्ने भूमिका भने कमजोर नै हुने देखिन्छ । यही सालका चाडपर्व जस्ता सांस्कृतिक विषय र सन्दर्भमा सांस्कृतिक रूपान्तरणको विषयबारेमा चर्चासम्म नहुने र करिब सांस्कृतिक शून्य चेतको स्थिति पार्टीमा देखिन्छ । तथापि एमाले मधेस मिसनले पार्टीहित मात्र होइन, राष्ट्रिय हितको लागि पनि मात्रात्मक महत्त्वपूर्ण भूमिका रहन्छ । मधेसमा विगतमा चालिएको संविधान लक्षित आन्दोलन नेपाली एकतामा भाँजो हाल्ने, विखण्डन गर्ने र नेपाललाई पहाड र मधेस दुई राष्ट्र बनाउने दुर्नियतसम्मको रहेको स्पष्ट भइसकेको छ । त्यसैले अमूक पार्टीविरोधी भनेर अरूले मौन साधना गरेर बस्ने हो भने एकएक गरेर समग्रमा नेपाललाई पछार्ने नियतलाई बेलैमा बुझ्न जरुरी हुन्छ । काल पल्क्यो भनी दूरगामी सोच राखेर मनन गर्ने हो भने यस खालको साम्प्रदायिक सद्भाव भड्काउने गतिविधिका बारेमा सबै सचेत हुन जरुरी हुन्छ । अहिलेको संगीन अवस्थामा राष्ट्रिय अखण्डता, एकता, सद्भाव र समभावको लागि पनि सबै प्रमुख पार्टीहरू अघोषित रूपमा भए पनि एकताबद्ध भएर लाग्नु जरुरी देखिन्छ । एमाले मधेस मिसन कति मोसन वा गतिवान् हुने हो, त्यो भने हेरेर मात्र भन्न सकिन्छ । एमाले पार्टीमा परम्परागत चाडपर्व र विभिन्न संस्कारमा मध्यकालमा नियोजित रूपमा समावेश गरेको सामन्तवादी सांस्कृतिक सारमा रमाउने संस्कार पार्टीमा व्याप्त गरिरहेकाले गुणात्मक परिवर्तनमा एमालेले खेल्ने भूमिका भने कमजोर नै हुने देखिन्छ । एमाले पार्टी र यसको विगत विरासत नियाल्ने हो भने पार्टी मधेसीविरोधी भनेर किमार्थ स्विकार्न सकिन्न । तथ्य, सत्य र तर्कहरूले यस कुराको प्रमाणित गर्छ । लेखक चन्द्र किशोरले २०६३ कात्तिक १८ मा एक दैनिकमा 'सत्ताधिकारको खोजी' शीर्षकको लेखमा २०११ सालमा कम्युनिस्ट पार्टीले गरेको ऐतिहासिक किसान आन्दोलन गरेर विशेषतः मधेसका सारा भूमिपुत्रहरूको हकहित दिलाएको उल्लेख गरेका छन् । पुष्पलाल नेतृत्वको तत्कालीन कम्युनिस्ट पार्टीले अनेकिसंघका अध्यक्ष तुलसीलाल अमात्यसहितको नेतृत्वमा गरेको उक्त आन्दोलनको किसान नारा हामीलाई सम्मानपूर्वक जी कहो भन्नेसम्मका थिए । त्यही विरासतमा हुर्किएको माक्र्सवादी र माले हुँदै विकसित तथा समृद्ध एमाले पार्टीले मनमोहन अधिकारी र केपी ओलीका नेतृत्वको नौनौमहिने एमाले सरकारका देश र जनता पक्षधर कामले आम मधेसी जनताको दृढतापूर्वक पक्षपोषण गरेको स्पष्ट पार्छन् । अनि धनपति नागरिक आयोग, बडालको भूमिसुधार आयोगलगायत अनेक मधेस र मधेसी उत्थानको लागि गरिएका तमाम कामको फेहरिस्त दिन सकिन्छ । बरु यस विषयमा पार्टी पंक्ति सुसूचित र शिक्षित भएर आम जनतामा यसलाई कलात्मक रूपमा प्रवाह नगर्नु एमाले नेता र कार्यकर्ताको सबैभन्दा कमजोर पक्ष हो । यही कुरा मार्मिक रूपमा एमाले नेता र कार्यकर्ताले एमालेलाई नै सबैभन्दा पहिले चिन्न जरुरी रहेको सुनसरीको अभियान उद्घाटनका अवसरमा यही २०७३ कात्तिक २६ गते धरानमा पार्टी महासचिव ईश्वर पोखरेलले बताएका थिए । उनले पार्टी र यसका इमानदार तथा प्रतिभावान् नेताकार्यकर्ताहरूले गरेका अनेकौँ प्रतिकुलताविरुद्ध जुधेर निर्माण गरेको भूमिका र योगदानको कारण फैलिएको पार्टी इतिहास बुझ्न हार्दिक आग्रह गरेका थिए । पोखरेलले कुनै पनि पार्टी, परिवार र समाज समस्यारहित हुँदैन भन्दै एमाले पार्टीमा रहे भएका समस्या कति प्रायोजित र कति प्राकृतिक हुन्, राम्ररी ठम्याउन अगुवा कार्यकर्तालाई उल्लेख गरे । नवौँ महाधिवेशनका बेलाका प्रायोजित गुटगत धङधङी अझै पालेर पार्टी महाधिवेशनका फैसलाविरुद्ध जानु अराजकता हो भने । उनले अहिले विगतमा एमाले पार्टी र यसको नेतृत्वको सरकारका राम्रा कामलाई दुराग्रहवश आलोचना गर्नु आत्मघाती काम हो भनेका थिए । नवौँ महाधिवेशनमा प्रायोजन गरिएको पार्टीव्यापी गुट र फुटका कारण आफ्नै पार्टी र नेतृत्वका सकारात्मक काम कदम र क्रियाकलाप तथा कार्यक्षमता बिर्सने व्याधीका कारण पनि एमाले कमजोर हुन पुगेको देखिन्छ । त्यसैले के एमाले एकताबद्ध रूपमा सबै आफ्नो पार्टी र मोर्चा शक्तिलाई सैद्धान्तिक, सांगठानिक तथा सिर्जनात्मक शक्तिलाई भुइँतहदेखि कलात्मक हस्तक्षेपका साथ परिचालन गर्न सक्ला ? तराईमधेसमा पनि संविधानका सकारात्मक पक्षहरूका बारेमा राम्रो जानकारी राख्ने समुदाय, बुद्धिजीवी र सचेत समुदाय विद्यमान छन् । त्यहाँ राम्रा लेखक, सर्जक र स्रष्टा पनि छन् । के ती सबै शक्ति र सामथ्र्यलाई तत्कालीन, अल्पकालीन तथा दीर्घकालीन योजनाका साथमा एक मनले एमाले लाग्ला ? मधेसमा पनि प्रदेश नं २ हरेक दृष्टिले पछि पारिएको छ । यसरी तराईमधेसका सारा रैथाने तथा आदिवासी मधेसीलाई पछि पार्ने आयातित कथित मधेसका नामका केही नेता मात्र हुन्, तिनको त्यहाँ कुनै जनमत हाल छैन । तराईमा निरक्षरता मात्र उन्मूलन गर्ने हो भने सार भ्रम समाप्त हुनेछन् । तर अहिले बाल, युवा, महिला, प्रौढ र ज्येष्ठ नागरिकका क्षेत्रमा तीन 'स' का साथ सिर्जना, संगठन र सिद्धान्तको आँधीबेहोरी सिर्जना गर्ने हो भने एमालेविरोधी मात्र होइन, देश र मधेसविरोधी प्रायोजित भ्रम चिर्न सकिन्छ, तर गर्दा मात्र सकिन्छ ।"
योगीराज मालनाथ अघोरीको मादल !,"पैंतालीसौं अमेरिकी राष्ट्रपतिमा विजयी डोनाल्ड ट्रम्प साँच्चिकै तासको 'ट्रम्प' सावित भए । दोहोर्याइरहन पर्दैन, तासको खेलमा ट्रम्प भनेको जोकर हो, नमिलेका तासको पत्तीमा पनि ट्रम्प लगाउँदा मिल्छ । डोनाल्ड ट्रम्पले अमेरिकाको राष्ट्रपतीय निर्वाचनमा त्यही अक्किल लगाएर हिलारी जस्ती अनुभवी महिला र हंसमुख उम्मेदवारलाई नारायणहरि पारिदिए । 'सन्की, मूर्ख, मुखाले, बुद्धि नभएको, दुनियाँ नचिनेको, समय नबुझेको, भर्खरै राजनीति सुरु गरेको व्यक्तिले' कसरी जित्यो अमेरिकाको चुनाव ? संयुक्त राज्य अमेरिका भनिने विश्व महाशक्ति राष्ट्रको सर्वोच्च पद उसले कसरी शान्तिपूर्ण चुनावबाट हात पार्यो ? बुद्धिजीवी, पत्रकार, मत सर्वेक्षणकर्ता र विश्लेषकहरू बल्ल त्यसबारे यथार्थ ओकल्न थालेका छन् । तर उनीहरूले नै डेढ वर्षदेखि नामकरण गरेको एउटा लन्ठधिराज कसरी रातारात बुद्धिविवेक, क्षमता र योग्यता भएको मनुवामा परिवर्तन भयो ? नयाँ पुस्तामा जबर्जस्त तर्कहरू राख्न माहिर मानिने युवा कानुन व्यवसायी अधिवक्ता विमल ढकालको जवाफ चित्तबुझ्दो लाग्यो । उनले भने, 'जसले ट्रम्पमाथि त्यस्ता आरोप लगाए ती पछौटे हुन् ।' भनाइ नै छ, पछौटेलाई एउटा नायक चाहिन्छ किनकि उनीहरू कानुनको शासन हुन्छ भन्नेमै विश्वास गर्दैनन् । उनीहरू यस्तै भन्ठान्छन् । उनीहरू सधैं भीमसेन थापा कि जंगबहादुर, बीपी वा महेन्द्र वा मदन भण्डारी खोजिरहेका हुन्छन् । त्यसैले उनीहरूले अमेरिकी चुनावलाई गुण र दोषको आधारमा केलाउन नसकेका हुन् । उनीहरूले आफ्ना अपेक्षाबाट चुनावलाई हेरे नकि अमेरिकी अपेक्षा र आवश्यकता । हिजो हिलारीबाट उनीहरूको अपेक्षा पूरा हुने देखेका थिए, तिनैलाई समर्थन गरे । आज ट्रम्पले चुनाव जिति नै सक्यो । अब जे हुन्छ, यसैबाट हुन्छ भन्दै ती ट्रम्पपट्टि सल्किसकेका छन् । ढकालले थपे, मौसमी विद्वान्हरूले जे भनून् वा गरून् तर नेपाली कम्युनिस्ट वा कांग्रेसी जस्तै अमेरिकामा पनि बिजिनेस नभएका, एक्टिभिस्ट बनेर काम गर्ने अनि संस्था बनाउँदै लबिङ गर्दै खानेहरूविरुद्ध एउटा अमेरिकी व्यापारीउद्योगपति राष्ट्रपति निर्वाचनमा जबर्जस्त उम्मेदवार बन्यो र चिल्ला चापुल्ला होइन, 'हार्डकोर' कुरा लिएर आयो । अमेरिकी जनताले पनि त्यसैलाई पत्याएर । आफ्नो देश बिगारेर अर्काको देश पुग्ने र त्यसैलाई ध्वस्त पार्नेहरूका कुरा अमेरिकी मतदाताले नसुनेका मात्र होइनन्, तिरस्कार नै गरिदिए । राष्ट्रपति, सिनेट र हाउस अफ रिप्रजेन्टेटिभ तीनै ठाउँमा अमेरिकी जनताले ट्रम्पलाई नै स्थापित गरिदिए । संसारभर यसलाई अचम्मको रूपमा हेरिँदैछ । हुन पनि अमेरिकाको यो चुनावी प्रतिस्पर्धालाई दस वर्षमाथिका र आमसञ्चार तथा नेट र सामाजिक सञ्जालसँग जोडिएका प्रयोगकर्ताले एकोहोरिएर हेरे । सारा विश्वको ध्यान यो चुनावले अचम्मैसँग खिच्यो पनि । सञ्चार क्षेत्र त तानियो नै, बुद्धिजीवी, पेसाकर्मी, व्यवसायी र स्कुलका विद्यार्थीदेखि हेल्थक्लबसम्म चर्चा, छलफल र बहसको विषय बन्यो, एकछिन वा एक दिन होइन, एक वर्षसम्म । अमेरिकी राष्ट्रपति निर्वाचन 'टक अफ द टाउन, डाइनिङ टु कफी टेबल बन्यो । यो चुनाव यस्तो घटना बन्यो, जो अरूभन्दा नितान्त भिन्न रह्यो । ट्रम्प र हिलारीमध्ये को परिवर्तन र यथास्थितिको वाहक भन्ने निर्णय पनि भइछोड्यो । किन अमेरिकाको चुनावले विश्वभर यति प्रभावकारी छाप छोडेको हो ? राजनीतिशास्त्रका एक प्राध्यापकले भने, दोस्रो विश्वयुद्धपछि अमेरिकाले विश्वलाई नै चुनौती दिइरहेको मात्र छैन, उल एक्लो बादशाह पनि बनेको छ । बादशाहको एकाधिकार र विश्वभर उसको प्रभाव उसकै गृहमा कस्तो परिरहेको छ, त्यसलाई पर्गेल्ने एक अपूर्व अवसर पनि हो यो चुनाव ! के कारणले ट्रम्पले चुनाव जिते र किन हिलारीले हारिन् ? मत सर्वेक्षण नै अनगिन्ती भए । 'मक इलेक्सन' अर्थात् नमुना मतदान त काठमाडौंको अमेरिकी दूतावासमा सम्म भयो । नेपालका पत्रकार, बुद्धिजीवी, समाजमा कहलिएकाहरूले ट्रम्प र हिलारीका ठूला तस्बिरमा उभिएर फोटो खिचेको सामाजिक सञ्जालमा हेर्न पाइयो । ती महामहिम र विदुषीहरूले मोक मतदानमा पनि भाग लिए । यहाँ पनि हिलारी र ट्रम्पबीच जितहार भयो । अमेरिकामा निस्केको परिणामको उल्टो निस्कियो । अमेरिकी जनताले जसलाई जिताए, नेपाली नक्कली मतदाताले उसलाई नराम्ररी हराएको परिणाम निकाले । काठमाडौंस्थित अमेरिकी नियोगले अमेरिकी निर्वाचन कति पारदर्शी, लोकतान्त्रिक हुन्छ भनेर अभ्यास गरेर देखायो, तर हाम्रा मान्छेले चुनावमा भाग लिए झैं तस्बिर खिचेर सामाजिक सञ्जालमा छ्याप्छ्याप्ती पारेर वासिंटन पुगेर बसेको अनुभव गरे । हिलारीलाई आफूले जिताएको भन्दै ८० लाख खर्चेर पनि अमेरिका जान खोज्नेलाई बतासे फुइँ लगाए । अचम्म त के भने क्रिकेट, विश्वकप र युरोकप फुटबलमा जस्तै बाजी भए, कसले जित्छ भनेर ? ट्रम्पले त जित्नै सक्दैन भनेर उनको पक्षमा कसैले सुको राखेन । मात्र हिलारीले जित्ने भनेर एकलौटी बाजीका ढ्वाँसहरू मनग्गै प्रदर्शन भए । अमेरिकी जनता भने यसको विपक्षमा रहेछन् । यस्तो मत नेपालीबीच पनि त्यत्तिकै बनेको थिएन । यसको कारण थियो, अन्तर्राष्ट्रिय सञ्चारमाध्यमले अमेरिकी चुनावबारे यसरी समाचार, विचार र विश्लेषण सम्प्रेषित गरिरहेका थिए कि ट्रम्प हिलारीको प्रतिस्पर्धामै पुग्दैनन् किनकि ऊ उम्मेदवार हुनलायक मानिस नै होइन । त्यसैले एकछापे भोट हाम्रा पत्रकार, बुद्धिजीवी र यहाँका सम्भ्रान्तहरूले अमेरिकी दूतावासमा हिलारीलाई खसालेका हुन् । स्वयं अमेरिकाभित्र दोहोरो प्रतिस्पर्धा थियो । आप्रवासीविरुद्ध ट्रम्प जबर्जस्त रूपमा थिए र फुर्सदिला गरिब देशका बेरोजगार युवा उनलाई हराउन दिलोज्यानले लागेका थिए । तर उनीहरूको हैसियत थियो, शरणार्थीको ! उनीहरूसँग न श्रम इजाजत थियो न त ग्रिनकार्ड नै ! तर पनि उनीहरूले सधैं हिलारीको पक्षमा प्रचार गरिरहे । सामाजिक सञ्जाल प्रदूषित बनाइरहे । हिलारी र उनका हनुमान शरणार्थीको मतबाट चुनाव जितिन्छ भनेर मक्ख परिरहे । फेरि न्युयोर्क टाइम्स, वासिंटन पोस्ट, सीएनएन अनि बुद्धिजीवी विश्लेषक निर्वाचन सर्वेक्षकप्रक्षेपक जस्ता संसारभर पहुँच भएका सञ्चारमाध्यम एकत्रित भएर विभिन्न कोणबाट ट्रम्पको विपक्षमा बमन गरिरहे । ट्रम्प हैसियत नभएको मात्र भनेनन्, रिपब्लिकन पार्टीलाई पारकोटे, थोत्रा, पुराना, अल्छी, ढ्याके, चारपाटे, बेकम्मा, विश्वमा भइरहेको परिवर्तन नचिन्ने, सभ्यता, संस्कार, संस्कृति नभएका, आफ्नै उम्मेदवारलाई रिपब्लिकनले भोट हाल्दैनन् भनेर ०४८ को निर्वाचनमा एमाले उम्मेदवार मदन भण्डारीलाई उनकै पत्नी विद्या भण्डारीले भोट नहाल्ने भन्ने जस्ता समाचार विचार र चिठीपत्र प्रकाशित गरेर होच्याइरहे । हामीले जुन सञ्चारमाध्यमलाई सच्चा व्यावसायिक र पत्रकारिता धर्मका पालनकर्ता मानेका थियौं, खासमा उनीहरूले निर्वाचनमा धर्म छोड्दारहेछन् । त्यसैले ट्रम्पको सकारात्मक प्रचार हामीले देख्न, सुन्न र थाहा पाउँदै पाएनौं किनभने हामीले हेर्ने सञ्चारमाध्यममा सधैं हिलारीकै बादल, तुवाँलो र कुहिरो लागिरहेको थियो । ट्रम्प सुरुमा हिलारीकै डेमोक्रेटिक पार्टीका सदस्य रहेछन् । त्यो छोडेर रिपब्लिकन पार्टीमा प्रवेश गरेछन् । यो पनि चित्त नबुझेपछि रिफर्म पार्टीमा प्रवेश गरेछन् । त्यो पनि दुई वर्षपछि छोडेर हिलारीकै पार्टीमा फर्केछन् । टीभीमा टक प्रोग्राम चलाएछन् । त्यसपछि फेरि रिपब्लिकन पार्टीमा फर्केका रहेछन् । यस अर्थमा उनले व्यापारीउद्योगपतिबाहेक राजनीतिज्ञको मात्र होइन, पत्रकारको अनुभव पनि सँगालेका रहेछन् । कुशल वक्ता पनि रहेछन् ट्रम्प । उनी अमेरिकाकै धनीमानी व्यक्ति त थिए नै, त्यससँगै उनी मोजमस्ती, रसिक, नयाँनयाँ विधिव्यवहार र जीवनशैलीका पारखी पनि थिए । तर यो सबै उनी अरूको कमाइमा होइन, आफ्नै परि श्रमको धनमा उपभोग गरिरहेका थिए । नेपालमा पनि एकथरी पेसाकर्मी छन्, जसले चुनावको मिति तय हुनेबित्तिकै विदेशको पैसामा मत मनगढन्ते सर्वेक्षण सुरु गर्छन् र यस्ता मतपरिणाम चरणचरणमा बाहिर ल्याउँछन् । कहिले कसलाई जिताउँछन् त कहिले कसलाई निराश बनाएर धुवाँधार खर्च गर्न लगाउँछन् । यिनका प्रदर्शनी र प्रचारप्रसारले उम्मेदवार र पार्टी प्रचारले सञ्चारमाध्यममा स्थान पाउँछन् । संविधानसभाको पहिलो निर्वाचनमा माओवादीलाई दसपन्ध्र सिट दिएका थिए । कांग्रेसएमाले उखरमाउलो रूपमा फेरि आए भनेर प्रचार गरिएको थियो तर निर्वाचन परिणाममा नेपाली जनताले माओवादीलाई देशकै पहिलो पार्टी बनाइदिए । कांग्रेसएमाले दोस्रो र तेस्रो पार्टी त बने तर संविधानसभामा निर्वाचित सदस्य भने माओवादीभन्दा चार गुना तल पुगे । त्यसपछि संविधानसभाको दोस्रो निर्वाचनमा माओवादीले बहुमत जित्छ भनेर डंका पिटाए तर परिणाम माओवादी तेस्रो पार्टी भयो र लज्जास्पद हार बेहोर्यो । सञ्चारमाध्यम मिसनमा लागेर एकतर्फी बनेपछि यस्तै हुने रहेछ । निर्वाचनका बेला जनताको अभिमत बुझेर सुसूचित गराउनुपर्ने सञ्चारमाध्यमहरू व्यापारिक लाभमा लागेपछि दिग्भ्रमित हुने रहेछन् । अमेरिकाको भर्खरै सम्पन्न चुनावमा पनि यही कुरा दोहोरियो । वास्तवमा संसारभर अहिले राष्ट्रवादी र दूरदर्शी स्वप्नद्रष्टा नेताहरूका निम्ति समय बलवान् रहेछ । पृथ्वीलाई उत्तरतिरबाट फन्को मारेर नेपालै फर्केर आउने हो भने पाँच पात्र देखिँदा रहेछन्, जसको तत्देशमा वर्चस्व रहेको छ । जनताले उनीहरूलाई नै परिवर्तनका संवाहक र आफ्नो नेताको रूपमा स्विकारेको पाइयो । चीनका सी जिनपिङ, रूसका भ्लादिमिर पुटिन, भारतका नरेन्द्र मोदी, जर्मनीकी एन्जेला मार्खेल र अमेरिकामा डोनाल्ड ट्रम्प उदाएका छन् ! लोकतन्त्रमा चुनाव समयमा हुनुपर्छ, होइन भने केको लोकतन्त्र ? केको गणतन्त्र ? अमेरिकामा ट्रम्पले जनताको समर्थनमा चुनाव जिते, के पर्लय भयो ? तर अठार वर्षमा पनि हाम्रा नेता स्थानीय चुनावबाट किन डराइरहेका छन् भने उनीहरूलाई मादलभित्र के छ, राम्रोसँग थाहा छ ! राष्ट्रवादी स्वप्नद्रष्टाको रूपमा संसारमै नेतृत्व परिवर्तन भइरहेको उदाहरण हो यो । यसबाट थाहा पाउन सकिन्छविश्वमा राष्ट्रवाद र स्वप्नद्रष्टाले वास्तविक जनताको समर्थन पाइरहेका छन् । दलाल, नोकर, बिचौलिया, कायर र अरूको भरौटै हुतिहाराका दिन गएको संकेत हो यो । कृत्रिम, ढोंगीहरूका दिन सकिएकै हुन् त ? अमेरिकाको भर्खरै सम्पन्न चुनावले यही प्रमाणित गरेको छ । नेपालमा पनि स्थानीय चुनाव १८ वर्ष बित्दा पनि हुन पाएको छैन । चुनाव हुने हो भने राष्ट्रवादी स्वप्नद्रष्टाहरूले नेतृत्व गरेर समाज रूपान्तरणको गति अगाडि बढाउन पाउँथे । समाज रूपान्तर तीव्र गतिमा हुन सक्थ्यो । तर जाली, झेली, फटाहा, यथास्थितिवादी माफियाहरूले एकपछि अर्को बहानामा चुनावको मिति घोषणा नगरेर जनभावना र जनमत कुण्ठित पारिरहेका छन् । अचम्म छ तीनै लोक र गणतन्त्रको दुहाई दिएर ठूला भाषण गर्छन् र सत्ता कब्जा गरेर बसेका छन् । जनताले आफ्नो अभिमत दिन र प्रतिनिधि चुनेर जनप्रतिनिधिमार्फत आफ्नो विकास निर्माण र प्रगति गर्न पाउनुपर्छ । यसको पक्षमा हाम्रा सञ्चारकर्मी, बुद्धिजीवी, पढालिखा प्राध्यापकहरू खै चुनावको मिति घोषणा गराउन लागेको ? दसौंपटक अनसन बस्ने गोविन्द केसी र उनका पछि लाग्ने नयाँ बुद्धिजीवीहरू कता अलमलिएका छन् ? फुर्सदिला नागरिक समाजका विवेकशील नेपाली, समाजमा जागरण ल्याउने गफ गर्ने अभियन्ताहरू खै अनसन बसेका ? नेपालका केजरीवालको गफ दिनेहरू कहाँ बिलाए ? कि भारत, रूस, चीन, जर्मनी, अमेरिकाका नेता जस्तै नेपालमा ओलीले चुनाव जितेर शासन गर्लान् र चीन जोड्ने रेल, घरघरमा ग्याँसको पाइप, लोडसेडिङ अन्त्य, समुद्रमा नेपाली जहाज र काठमाडौंमा ट्राम चलाउलान् र नेपालको राजनीतिमा एक्का बन्लान् भनेर तर्सिएका हुन् ? मंसिर, पुस र माघमा पहाडमा कठ्यांग्रिने जाडो र तराईमा शीतलहरमा जकडिएर मात्र बसेनौँ र जनतालाई चुनावी सरगर्मीले तताउने हो भने जोजो यसमा लाग्छौ नेताहरू हो, जित तिमीहरूकै हुनेछ ! चुनावसँग नतर्स र हारसँग नझस्क नेताहरू हो ! अन्यथा सुन्दरीजल बीपी संग्रहालयछेउका योगीराज मालनाथ अघोरीले भनेजस्तै नेताहरू मादल हुन् र चुनावले त्यसलाई सावित गर्नेछ । अघोरीको कथाअनुसार दमाहाको दुमदुमी र ठूलो स्वर सुनेपछि स्यालमा कूतुहलता जागेछ, होइन यो मादलभित्र के छ ? उसलाई मादल मोरेको छाला च्यातेपछि पो थाहा भो, त्यो त पुङमाङ रहेछ । योगीराजले स्थानीय चुनावको प्रसंग झिक्दै भने, लोकतन्त्रमा चुनाव समयमा हुनुपर्छ, होइन भने केको लोकतन्त्र ? केको गणतन्त्र ? अमेरिकामा ट्रम्पले जनताको समर्थनमा चुनाव जिते, के पर्लय भयो ? तर अठार वर्षमा पनि हाम्रा नेता स्थानीय चुनावबाट किन डराइरहेका छन् भने उनीहरूलाई मादलभित्र के छ, राम्रोसँग थाहा छ !"
एउटा अनुकरणीय अभियान,"गत महिना राष्ट्रपति विद्यादेवी भण्डारीले सिन्धुपाल्चोक जिल्लाको मेलम्ची नगरपालिका ८ गिरानचौरमा 'धुर्मुस सुन्तली फाउन्डेशन' द्वारा निर्मित एकीकृत बस्तीअन्तर्गतका घरहरू भूकम्पपीडित जनतालाई हस्तान्तरण गरिन् । उक्त एकीकृत बस्तीमा ६३ व्यक्तिगत, एक सामूहिक र एक पाहुना घरसमेत जम्मा ६५ घर रहेको बताइन्छ । उक्त बस्ती निर्माणको लागि व्यक्ति र संस्थाबाट गरी ६ करोड १७ लाख एक हजार रूपैयाँ संकलन भएको र बस्ती निर्माणमा पाँच करोड १३ लाख ८५ हजार रुपैयाँ खर्च भएको हिसाबसमेत फाउन्डेसनले सार्वजनिक गरेको समाचार प्रकाशित भएको छ । धुर्मुस सुन्तली फाउन्डेसनद्वारा सम्पन्न कार्यकोहरू चौतर्फी रूपमा प्रशंसा भएको छ । जुन प्रशंसाबाट हौसिएका सीताराम कट्टेल र कुञ्जना घिमिरेले 'अब देशकै विकास गर्दछौं' भन्ने अभिव्यक्ति दिएको समाचारसमेत प्रकाशमा आएको छ । देशको विकास धुर्मुस सुन्तली फाउन्डेसनको प्रयासले मात्र कति सम्भव होला ? यो प्रश्न आफ्नो ठाउँमा छँदैछ, तर पनि देशमा राजनीति, विकास, समाज सेवा अनि राज्य पुनर्संरचनाको नाममा चौतर्फी दोहन मच्चिइरहेको र त्यसै दोहनका कारण मुलुकको अवस्था निरन्तर खस्किइरहेका बेला दुईचारजना कलाकारले राष्ट्रिय (सरकारी) एवं अन्तर्राष्ट्रिय सहयोगविना छोटै समयमा भूकम्पपीडितहरूलाई सहयोग पुर्याउने कार्य गरेको विषयलाई प्रशंसनीय र अनुकरणीय दुवै मान्नुपर्छ । नेपालमा २०७२ साल वैशाख १२ गते गएको भूकम्पले देशका १४ जिल्लामा व्यापक जनधनको क्षति पुग्न गएको थियो । जुन क्षतिवापत जनताले अझै राहत सहयोग प्राप्त गर्न सकेका छैनन् । भूकम्प प्रभावितहरूको ठूलो संख्याले दुई वर्षायाम पाल र झुपडीमुनि व्यतित गर्नुपर्यो भने अब दोस्रो हिउँद (जाडो) पनि त्यसैगरी बिताउनुपर्ने निश्चित छ । यसबीच सरकारको तर्फबाट उद्धार कार्य सन्तोषजनक नै रहेको भए पनि राहत वितरण र पुनर्निर्माण कार्य भने खासै हुन सकेको छैन । बरु उल्टै देशका अगुवा (सत्ता साझेदारीमा लिप्त) दलहरूबीच राहत रकमलाई आफ्नो स्वार्थअनुकुल प्रयोग (अर्को अर्थमा दुरुपयोग) गर्ने विषयमा भइरहेको प्रतिस्पर्धा, भूकम्पपश्चात् संविधान निर्माणको निहुँमा कथित मधेसीहरूद्वारा गरिएको मधेस आन्दोलन र त्यसलाई बल पुर्याउन भारतले नेपालविरुद्ध गरेको नाकाबन्दी जस्ता कार्यले भूकम्पपीडितहरूको जीवन थप कष्टकर बन्न पुग्यो । यसबाट राहत कार्यसमेत प्रभावित हुन पुग्यो । यसरी राहत कार्यको जिम्मेवारी बोकेको सरकार एवं राहतको नाउँमा विदेशी सहयोग भित्र्याउने गैरसरकारी संस्थाहरूको तर्फबाट सन्तोषजनक कार्य हुन नसकिरहेको अवस्थामा व्यक्तिको स्वतन्त्र पहलमा यस किसिमको कार्य हुनुलाई प्रशंसनीय मान्नुपर्छ । यस अर्थमा धुर्मुस सुन्तली फाउन्डेसन प्रशंसाको पात्र बनेको छ । यस किसिमको कार्य गर्ने जोकसैलाई सम्मान र उत्प्रेरित गर्नुपर्छ । धुर्मुस सुन्तली फाउन्डेसनले जुन कार्य गरेको छ, त्यसलाई प्रशंसाको विषय मात्र बनाइनु हुँदैन । यो कसैको लागि प्रेरणाको विषय हो भने कसैको लागि लाजको विषय पनि हुन सक्छ । जुन कुराको आधार खोज्न टाढा जानु पर्दैन, हाम्रै परिवेशले राम्रोसँग प्रस्ट्याउँछ । यस क्रममा धुर्मुस सुन्तली फाउन्डेसनले हस्तान्तरण गरेको बस्तीका घर वितरण गर्दै राष्ट्रपति भण्डारीले फाउन्डेसनबाट सरकारले पनि पाठ सिकेर एकीकृत बस्तीको योजना अघि सार्नुपर्ने धारणा व्यक्त गरेकी थिइन् । राष्ट्रपति भण्डारीसँगै कार्यक्रममा उपस्थित मन्त्रीले त झन् धुर्मुस सुन्तलीसँग तपाईंहरूमा यस किसिमको कार्य गर्ने विचार कसरी आयो भनी प्रश्नसमेत गरेका थिए । हो, मन्त्रीको मस्तिष्कमा समेत घर नगरेको यस किसिमको रचनात्मक कुरा धुर्मुस सुन्तली जस्ता हास्य कलाकारहरूको सोचाइमा आउनु र त्यसलाई व्यवहारमै परिणत गरेर देखाउनुलाई वर्तमान नेपाली परिवेशमा अनौठो मात्र नभएर असम्भव मान्नुपर्छ । यस प्रसंगमा थप आश्चर्य त केमा मान्नुपर्छ भने फाउन्डेसनले आफूले व्यक्ति र संस्थाबाट संकलन गरेको रकम र निर्माण कार्यमा लागेको खर्च एवं बचतको हिसाबसमेत सार्वजनिक गरेको छ । यो सरकार, राजनीतिक दल एवं गैरसरकारी संस्थाहरूको लागि व्यंग्य मात्र नभएर प्रहारसमेत हो । यसो किनभने हामीकहाँ राजनीतिक दल एवं गैरसरकारी संस्थाहरूले आफूहरूलाई विभिन्न स्रोतहरूबाट प्राप्त रकम र खर्चको पारदर्शी हिसाबकिताब नै राख्दैनन् । कसैले हिसाबको कुरा उठायो भने त्यो उनीहरूलाई गालीसरह लाग्छ । जबकि सरकार भनेकै तीनै दलका व्यक्तिहरू समावेश दस्ता हो । उनीहरूको व्यवहार कस्तो होला ? प्रस्ट छ । जुन मुलुकमा क्यान्टोनमेन्टको रकम दुरुपयोग र सांसद पद बिक्रीबाट प्राप्त रकमबारे छानबिन गर्न खोजेको कुराबाट त्रसित भई अख्तियार प्रमुखमाथि महाभियोग प्रस्ताव ल्याइन्छ, त्यहाँ कसैले स्वेच्छापूर्वक आफूलाई प्राप्त रकमको हिसाब देखाउने कार्य गर्छ भने त्यसप्रति कस्तो धारणा बन्ला ? सहजै अनुमान गर्न सकिन्छ । जेसुकै होस्, फाउन्डेसनले निर्माण कार्य गरेर मात्र होइन, संकलित रकमको हिसाब सार्वजनिक गरेर थप प्रशंसनीय कार्य गरेको छ । धुर्मुस सुन्तलीको कार्य कुन अर्थमा समेत प्रशंसनीय छ भने उनीहरू दुवैजना कलाकार हुन् । यो देशका कलाकारलाई जनताले औधि माया गर्छन् । तर हाम्रा कलाकारलाई जनताको मायाले मात्रै पुग्ने गरेको छैन । त्यसैले आकर्षक कमाइ गर्ने र सुखद जीवन बाँच्ने उद्देश्यले नेपाली कलाकारको ठूलो पंक्ति अमेरिका, बेलायत, अस्ट्रेलिया, जापान जस्ता मुलुकमा पलायन हुने गरेको छ । यसरी पलायन हुनेहरूले ती देशहरूमा नेपाली कला संस्कृतिको प्रचारप्रसार एवं संरक्षणमा योगदान पनि दिएका होलान्, तर धुर्मुस र सुन्तलीले गरेको योगदानको तुलनामा त्यो केही होइन । नेपाल र नेपालमा बस्ने नेपालीहरू सुरक्षित एवं सम्मानित भए मात्र विदेशमा बस्नेहरूले गरेका कार्यहरूको सार्थकता हुने हो । त्यसैगरी सम्मानपूर्वक बाँच्ने भनेको स्वाभिमानपूर्वक बाँच्नु पनि हो । अभावमै पनि एउटा नेपाली नेपालमा जति स्वाभिमानपूर्वक बाँच्न सकेको छ, सम्पन्नताबीच पनि विदेशी भूमिमा बाँच्नेहरूले त्यो स्वाभिमानलाई पक्कै पनि कायम राख्न सकेका छैनन् । यस अर्थमा धुर्मुस र सुन्तली वास्तविक अभिनेता र अभिनेत्री हुन् । उनीहरूले अभिनयबाट मात्र नभएर नेपाली जनताको कष्टमा साथ दिएर देश र जनताप्रति ठूलो गुन लगाएका छन् । निजी स्वार्थपूर्तिलाई बहादुरी एवं सत्कर्म ठान्नेहरूलाई सकारात्मक शिक्षा दिएका छन् । राष्ट्र र जनताको लागि केही गरौं भन्ने सोच हुनेहरूलाई हौसला प्रदान गर्ने काम गरेका छन् । सरकार र दलहरू तिनीहरूलाई राहत वितरण गर्ने विषयमा समेत निम्नस्तरको राजनीति गरिरहेका छन् । त्यो राजनीति अरू केही नभएर संकलित राहत रकमको दुरुपयोगको लागि हो । यस्तो अवस्थामा धुर्मुस र सुन्तलीहरूले गरेका कार्य र देखाएको साहस प्रशंसनीय छ । भूकम्पपीडितहरूका लागि एकीकृत बस्ती निर्माण कार्यवापत प्राप्त प्रशंसाबाट हौसिएका धुर्मुस र सुन्तलीले 'अब देशै बनाउँछौं' भन्नेसम्मको प्रतिबद्धता व्यक्त गरेको समेत प्रकाशमा आएको छ । देशका आदर्श नागरिकले देश विकासमा देखाउने यस किसिमको समर्पण भावलाई प्रशंसा गर्नुपर्छ । प्रत्येक नागरिकमा मैले राष्ट्रबाट के प्राप्त गर्छु भन्ने कुरासँगै मैले राष्ट्रलाई के योगदान दिन सक्छु भन्ने भावनाको विकास हुने हो भने राष्ट्रको विकास हुन धेरै समय लाग्ने छैन । तर हाम्रो ध्यान देशबाट आफूले के पाउने भन्नेमा मात्र केन्द्रित हुने गरेको छ । यसरी देशबाट आफूले के पाउने भन्ने कुरालाई प्रमुख ध्येय बनाउनेहरू यतिबेला देशलाई भागबन्डा गर्ने र आफूलाई प्राप्त हिस्साको एकलौटी दोहन गर्ने कुरामा लागिपरेका छन् ।यस सन्दर्भमा दुःखद पक्ष त के रहेको पाइन्छ भने विदेशबाट उच्च शिक्षा आर्जन एवं अरू मुलुकहरूले कसरी विकास गर्न सकेका छन् भन्ने कुरालाई नजिकबाट नियाल्ने अवसर प्राप्त गरेकाहरू नै देशलाई कंगाल पार्ने कार्यमा कम्मर कसेर लागेका छन् । यस किसिमको कार्य गर्नुलाई उनीहरूले पराक्रम ठान्ने गरेका छन् । विडम्बना, उनीहरूले यस किसिमको कार्य राजनीति एवं समाजसेवाको नाममा गरिरहेका छन् । यसैक्रममा यतिखेर देश विकासको लागि विदेशी सहयोग भित्र्याउने र त्यसमै रमाउने गैरसरकारी संस्थाहरूले समेत राष्ट्रिय जीवनको हरेक पक्षलाई भ्रष्टीकरण गर्दै राजनीतिक व्यक्तिहरूको उल्लिखित अभियानलाई साथ दिइरहेका छन् । अझ देशको संविधान निर्माण प्रक्रिया भाँड्न र सर्वस्वीकार्य हुन नदिन यहाँका गैरसरकारी संस्थाहरूले खेलेको भूमिकाले देशमा विभाजन निम्त्याउन प्रयत्नशील राष्ट्रिय एवं अन्तर्राष्ट्रिय तत्वहरूलाई मद्दत पुगेको बिर्सन मिल्दैन । यस क्रममा हामी देख्छौं अझै पनि देशको व्यवस्थापिकासंसद्का सदस्यहरू आफ्नो व्यवस्थापकीय दायित्वलाई भन्दा गैरसरकारी संस्थाहरूद्वारा आयोजित कार्यक्रममा सहभागी हुने र तिनीहरूकै प्रायोजनमा विदेश भ्रमण गर्ने जस्ता कुरालाई प्राथमिकता दिने गरेका छन् । राष्ट्र निर्माण कार्यमा जनताको प्रतिनिधित्व गर्नेहरूबाटै यस किसिमको व्यवहार प्रदर्शन हुनु लाजमर्दो हो । यस पृष्ठभूमिमा फाउन्डेसनद्वारा गरिएको कार्य आज सिंगो राष्ट्रकै लागि प्रेरणादायी बनेको छ । यसले ६३ भूकम्पपीडित परिवारहरूलाई वासस्थानको निर्माण गर्ने कार्य मात्र गरेको होइन, देशको राजनीतिक, प्रशासनिक, प्राज्ञिक, सांस्कृतिक, व्यावसायिक एवं समाज सेवा क्षेत्रमा नराम्रोसँग मौलाइरहेको भ्रष्ट संस्कृतिलाई चुनौती दिँदै नौलो उदाहरण प्रस्तुत गर्ने कार्य गरेको छ । हुन त समाजमा फाउन्डेसनले गरेको कार्यको सिको गर्दै आफूहरूले समेत रचनात्मक कार्य गर्नुभन्दा त्यस्तो कार्य गर्नेहरूलाई निरुत्साहित गर्न केही न केही लाञ्छना लगाउने वा त्यस्तो कार्य गर्नेहरूलाई भ्रष्टीकरणको मार्गतर्फ डोर्याउने प्रयत्न गर्नेहरू पनि कम सक्रिय छैनन् । यस सन्दर्भमा कतै एकजना कथित जनजाति नेताले फाउन्डेसनद्वारा निर्मित घरहरू पीडितहरूको आवश्यकता परिपूर्ति गर्न पर्याप्त नभएको भन्दै आलोचना गरेको सुन्नमा आएको थियो । जुन फाउन्डेसनको कार्यको अवमूल्यन गर्ने प्रयास मात्र हो । यस्ता प्रयास आलोचनामा मात्र सीमित रहने छैनन् । फाउन्डेसनको प्रयासलाई समाजमा अनुकरणीय हुन नदिने हेतुले धुर्मुस र सुन्तलीहरूलाई आफ्नो पार्टीको सदस्यता लिइदिन वा पार्टीमा सक्रिय भइदिन कुनै राजनीतिक पार्टीको नेताबाट प्रस्ताव गरियो भने पनि त्यसलाई अनौठो मान्नुपर्ने छैन । यसरी आज देशको संविधान (धारा ३७) ले प्रत्येक नागरिकलाई उपयुक्त वासस्थानको मौलिक अधिकार प्रदान गरिसक्दा पनि भूकम्पपीडित नागरिक डेढ वर्षभन्दा लामो समयदेखि उपयुक्त वासस्थानविहीन भएर बाँच्न विवश छन् । सरकार र दलहरू तिनीहरूलाई राहत वितरण गर्ने विषयमा समेत निम्नस्तरको राजनीति गरिरहेका छन् । त्यो राजनीति अरू केही नभएर संकलित राहत रकमको दुरुपयोगको लागि हो । यस्तो अवस्थामा धुर्मुस र सुन्तलीहरूले गरेका कार्य र देखाएको साहस प्रशंसनीय छ । यसले देखाउँछ देशलाई ९९ महिनामा फेरिने प्रधानमन्त्रीहरूको होइन, धुर्मुस र सुन्तलीहरूको खाँचो छ । देशमा भ्रष्ट एवं राष्ट्रघातीहरू भन्दा जिम्मेवार नागरिकहरूको संख्या ठूलो छ, यसमा कुनै शंका छैन । तिनीहरूले भ्रष्ट एवं राष्ट्रघातीहरूको फेरमा परेर अल्मलिने होइन, दृढतापूर्वक एकजुट भई राष्ट्र निर्माणको अभियानमा उत्रने आँट गरे भने धेरै योगदान दिन सक्छन् । यसो भइदिएमा देशले एउटा सकारात्मक बाटो लिनेछ । यस सिलसिलामा तिनीहरूले धुर्मुस र सुन्तलीहरूबाट सिक्नुपर्छ । प्रेरणा लिनुपर्छ । राष्ट्र बने हामी सबै बन्छौं, राष्ट्र बिग्रिए कोही पनि सुरक्षित रहने छैनौँ भन्ने पक्षलाई दह्रोसँग आत्मसात गर्नुपर्छ । यसरी सबै राष्ट्रप्रेमीहरू संगठित भई अगाडि बढे नेपाल र नेपालीविरोधी देशीविदेशी दुस्मनहरूको केही लाग्ने छैन । तिनका कुप्रयास विफल हुनेछन् । तिनीहरू आफैं पराजित हुनेछन् ।"
एएफसी कप विजेता फुटबल टिमलाई नगर परिक्रमा गराइदै,"काठमाडौं: एएफसी सोलिडारिटी कपको उपाधि विजेयता नेपाली फुटबल टिमलाई बुधबार राति नगर परिक्रम गराइएकाे छ । मंगलबार मलेसियामा सम्पन्न एफएसी सोलिडारिटी कपको फाइनलमा मकाउलाई १० ले पराजित गर्दै च्याम्पियन बनेको नेपाल उपाधिसहित नेपाल आइपुगेपछि नगर परिक्रमा गराइएकाे हो । ऐतिहासिक उपलब्धिसहित स्वदेश फर्किएको नेपाली टोलीलाई त्रिभुवन अन्तराष्ट्रिय विमास्थलमा भव्य स्वागत गरेर नगर परिक्रमा गराएकाे अखिल नेपाल फुटबल संघ (एन्फा)ले जनाएकाे छ । एन्फाका अनुसार त्रिभुवन अन्तराष्ट्रिय विमानस्थलबाट नेपाली टोलीलाई बाजागाजासहितको विजय र्याली सुरु भएकाे छ । बाजागाजा सहितको र्याली विमानस्थलबाट गौशाला, बत्तिसपुतली, मैतिदेवी, पुतलीसडक, घण्टाघर, शहिदगेट, त्रिपुरेश्वर, थापाथली, पुल्चोक, मंगलबजार, ग्वार्को हुँदै एन्फा मुख्यालय सातदोबाटो पुग्ने छ । अन्तराष्ट्रिय प्रतियोगितामा उपाधिको खडेरी परेका बेला ३५ वर्षपछि एएफसी सोलिडारिटी कपको उपाधि उचालेको नेपाली फुटबल टिमका प्रत्येक सदस्यलाई सरकारले तीनतीन लाख दिने घोषणा गरिसकेको छ । विजयी नेपाली टिमका सबै सदस्यलाई प्रोत्साहन स्वरुप तीनतीन लाख दिने घोषणा युवा तथा खेलकुद मन्त्री दलजीत श्रीपालीले गरेका हुन् । मलेसियाको कुचिङस्थित नेगेरी स्टेडियममा मंगलबार साँझ भएको खेलमा फिफा बरियतामा १० स्थान तल रहको मकाउलाई १० गोल अन्तरले हराउँदै नेपालले उपाधि उचालेको हो। योसँगै नेपालले अन्तर्राष्ट्रिय उपाधिमा ह्याट्रिक गरेको छ। नेपालका लागि खेलको ३० औं मिनेटमा सुजल श्रेष्ठले गरेको गोल नै निर्णायक बनेको थियो । भरत खबासले मिलाएको उत्कृष्ट पासमा सुजलले लोभलाग्दो हेडर गोल गरेका थिए।"
नेपालले उचाल्यो एएफसी सोलिडारिटी कप फुटबलको उपाधि,"काठमाडौं: मकाउलाई हराउँदै नेपालले एएफसी सोलिडारिटी कप फुटबलको उपाधि उचालेको छ। मलेसियाको कुचिङस्थित नेगेरी स्टेडियममा मंगलबार साँझ भएको खेलमा फिफा बरियतामा १० स्थान तल रहको मकाउलाई १० गोल अन्तरले हराउँदै नेपालले उपाधि उचालेको हो। योसँगै नेपालले अन्तर्राष्ट्रिय उपाधिमा ह्याट्रिक गरेको छ। नेपालका लागि खेलको ३० औं मिनेटमा सुजल श्रेष्ठले गरेको गोल नै निर्णायक बन्यो। भरत खबासले मिलाएको उत्कृष्ट पासमा सुजलले लोभलाग्दो हेडर गोल गरेका थिए। कुल सात टोली सम्मिलित एएफसी सोलिडारिटी कपमा नेपाल लाओसलाई टाइब्रेकरमा ३० गोल अन्तरले हराउँदै मकाउसँगको भेट पक्का गरेको थियो। कुल सात टोली सम्मिलित एएफसी सोलिडारिटी कपमा नेपाल र मकाउ दुवै अपरातित रहँदै फाइनलमा पुगेका थिए । तीन टोली सम्मिलित समूहगत चरणको खेलमा नेपाल समूह ए को विजेता बनेको थियो । मकाउ समूह बी को विजेता टोली हो । सेमिफाइनलमा नेपालले लाओसलाई टाइब्रेकरमा ३० गोलले हराउँदै फाइनलको यात्रा तय गरेको थियो । मकाउले भने सेमिफाइनलमा ब्रुनाईलाई ४३ गोलले हराएर फाइनलमा नेपालसँगको भेट पक्का गरेको थियो । नेपालले समूहगत चरणको पहिलो खेलमा टिमोर लिस्टेसँग गोलरहित बराबरी खेले पनि दोस्रो खेलमा ब्रुनाईलाई ३० गोलले हराउँदै विजेताका रूपमा सेमिफाइनलमा पुगेको हो । नेपाल र मकाउको प्रतिस्पर्धाको इतिहास नेपाल र मकाउबीच यसअघि भएका भिडन्तमा पनि नेपाल बलियो अवस्थामा थियो । नेपालले मकाउसँग खेलेका पाँच खेलमध्ये नेपालको पक्षमा तीन जित, एक बराबरी र एक हारको नतिजा छ । पछिल्लो पटक आठ वर्षअघि सन् २००८ मा खेलिएको मैत्रीपूर्ण खेलमा नेपालले मकाउलाई ३२ गोलले पराजित गरेको थियो । त्यसअघि सन् १९९७ को विश्वकप छनोट अन्तर्गत पहिलो खेलमा नेपाल मकाउसँग ११ गोलको बराबरीमा रोकिएको थियो । दोस्रो खेलमा नेपाल मकाउसँग २१ गोलले पराजित भएको थियो । त्यसपछि सन् २००१ मा खेलिएको विश्व कप छनोटको पहिलो खेलमा नेपालले मकाउलाई ४१ गोलले हराएको थियो । दोस्रो खेलमा पनि नेपालले मकाउलाई ६१ गोलको फराकिलोअन्तरले हराएको थियो । त्यतिबेला पहिलो खेलमा दुई गोल गरेका नीराजन रायमाझीले दोस्रो खेलमा ह्याट्रिक गरेका थिए । बालगोपाल महर्जनले दुवै खेलमा एकएक गोल गरेका थिए । हरि खड्काले पहिलो खेलका एक गोल गरेका थिए भने वसन्त थापा र दीपक लामाले दोस्रो खेलमा एकएक गोल गरेका थिए । फिफा वरीयतामा पनि नेपाल मकाउभन्दा १० स्थान माथि छ । नेपालले आजको जितसँगै पहिलो पटक ठूलो अन्तराष्ट्रिय उपाधि उचालेको छ । भिडियाे"
फुटबल टोलीको भव्य स्वागतसहित नगर परिक्रमा,"काठमाडौंः एएफसी सोलिडारिटी कप फुटबलमा च्याम्पियन बनेको नेपाली राष्ट्रिय फुटबल टोलीलाई बुधबार साँझ भव्य स्वागतसहित नगर परिक्रमा गरिएको छ। अखिल नेपाल फुटबल संघ (एन्फा) ले खेलाडीको स्वागत सहित नगर परिक्रमा गरेको हो । साँझ ८ः३० बजे विमानस्थल आइपुगेको नेपाली टोलीको स्वागतका लागि युवा तथा खेलकुद मन्त्री दलजीत श्रीपाली, राष्ट्रिय खेलकुद परिषद्का सदस्य सचिव केशव कुमार विष्ट, एन्फाका पदाधिकारी, राष्ट्रिय महिला टोलीका खेलाडी र एन्फा एकेडेमीका खेलाडीसहित उल्लेख्य संख्यामा फुटबल सर्मथक त्रिभुवन विमानस्थल पुगेका थिए । खेलाडीलाई सजिसजाउ गाडीमा राखेर बाचागाजासहित नगर परिक्रमा गरिएको हो । विमान स्थलबाट सुरुभएको र्याली गौशाला, बत्तिसपुतली, मैतिदेवी, पुतली सडक, घण्टाघर, शहिद गेट, त्रिपुरेश्वर, थापाथली, ग्वार्को हुन्दै एन्फा परिषद् सातदोवाटो पुगेर सकिएको छ । मलेसियाको कुचिङ स्थित नेगेरी स्टेडियममा मंगलबार भएको फाइनल खेलमा नेपालले मकाउलाई १० गोलले हराउँदै उपाधि जितेको हो । नेपालले एएफसी सोलिडारिटी कपको उपाधि जित्दै इतिहास समेत बनायो । एएफसीले यसै बर्षदेखि सोलिडारिटी कपको आयोजना गरेको हो । एसियाली फुटबल महासंघ (एएफसी) ले आयोजना गर्ने आधिकारिक प्रतियोगिताको उपाधि नेपालले जितेको यो पहिलो पटक हो । सोलिडारिटी कपको उपाधिसँगै नेपालले लगातार अन्तर्राष्ट्रिय उपाधिमा ह्याट्रिक समेत गरेको छ । नेपालले यसअघि गत फागुन महिनामा बंगलादेशमा सम्पन्न बंगबन्धु गोल्ड कप र भारतका भएको १२ औं दक्षिण एसियाली फुटबल प्रतियोगिता (साग) को उपाधि जितेको थियो । टोलीको उत्साहका लागि सरकारले प्रत्येक खेलाडीलाई जनही तीनलाख रुपैयाँ पुरस्कार दिने घोषणा गरेको छ ।"
मेसी भन्दा उत्कृष्ट फुटबल खेलाडी उत्पादन गर्ने उत्तर कोरियाको घोषणा,"एजेन्सीः उत्तर कोरियाका उच्च नेता किम जोन उनले बार्सिलोना एवम् अर्जेन्टिनाका सुपरस्टार लियोनल मेसी भन्दा उत्कृष्ट फुटबल खेलाडी उत्पादन गर्ने घोषणा गरेका छन् । उत्तर कोरियाका सर्वोच्च नेता किमले आफ्नो देशले फुटबलको विकासलाई प्रमुख प्राथमिकतामा राखेको उल्लेख गर्दै मेसी भन्दा उत्कृष्ट खेलाडी उत्पादन गर्ने कसम खाएका हुन् । हामी बार्सिलोना र अर्जेन्टिनाका सुपरस्टार लियोनल मेसी भन्दा उत्कृष्ट फुटबल खेलाडी उत्पादन गर्ने कसम खान्छौँ, उनले भनेका छन् । उत्तर कोरियालीको पोङयाङ अन्तराष्ट्रिय फुटबल स्कुलका प्रशिक्षक रि यु हीले नेता किमको घोषणा अनुसार मेसी जस्तै क्षमता भएका खेलाडी उत्पादन गर्ने दाबी गरे । प्रशिक्षक हीले भने, हामी लियोनल मेसी जस्तै क्षमतावान फुटबल खेलाडी उत्पादन गर्न हाम्रा युवालाई तालिम दिनेछौँ । भविष्यमा विश्वलाई दबाबमा राख्ने फुटबल खेलाडी उत्पादन गर्ने प्रशिक्षक हीको दाबी छ । तत्कालका लागि एसियाको खेललाई दबाउने गरी खेलाडी उत्पादन गर्ने छौँ, उनले थपे, मलाई लाग्छ, भविष्यमा हामी विश्वलाई दबाब दिने खेलाडी उत्पादन गर्ने छौँ । उत्तर कोरिया अहिले फिफा बरियातामा एक सय २६ औँ स्थानमा छ । उसले अहिलेसम्म दुई विश्वकपमा भाग लिइसकेको छ ।"

शीर्षक,विवरण
लक्ष्यमा पुग्न धेरै बाँकी,"आज १०७ औं अन्तर्राष्ट्रिय नारी दिवस । महिला अधिकार प्राप्तिको लडाइँको संघर्ष सुरु भएको सम्झनामा विश्वभर यो दिवस मनाइन्छ । नेपालको ७७ वर्ष लामो प्रजातान्त्रिक इतिहासमा करिब ३० वर्ष निरंकुश पञ्चायती र ३६ वर्ष बहुदलीय व्यवस्था लागू भए पनि मुलुक संसदीय व्यवस्थामा अभ्यस्त हुन नसकेकाले महिला उपेक्षितजस्तै रहे । महिला पूरै उपेक्षित भए भन्न मिल्दैन । महिलामा चेतना स्तर निकै बढेको छ । नीतिनिर्माण तहमा महिलाको उल्लेख्य सहभागिता छ । राजनीतिकै माध्यमबाट मुलुकको राष्ट्राध्यक्ष महिला नै रहेको अवस्था छ । यतिबेला न्यायपालिका र व्यवस्थापिकाको नेतृत्व पनि महिलाले नै गरेका छन्, यो हाम्रा लागि गौरवको विषय हो। संविधानसभाबाट नयाँ संविधान जारी भएपछि महिलामा राजनीतिक, सामाजिक, आर्थिक र शैक्षिक परिवर्तन आएको छ । व्यवस्थापिकासंसद्मा महिलाको प्रतिनिधित्व उदाहरणीय छ । सन् १९९१ मा पाँचजना महिला संसद्मा रहेकोमा त्यो संख्या बढेर सन् १९९८ मा ८, सन् २००८ मा १९७ र सन् २०१५ मा १७५ पुग्यो । अन्तर्राष्ट्रिय पार्लियामेन्ट्री युनियन (आईपीयू) ले गत जनवरीमा सार्वजनिक गरेको १९३ मुलुकको संसदीय प्रतिनिधित्वसम्बन्धी अध्ययन प्रतिवेदनअनुसार नेपाल ४८ आंै स्थानमा छ । एडीबीको पछिल्लो प्रतिवेदनअनुसार राजनीतिमा बढी महिला सहभागिता गराउनेमा नेपाल पहिलो नम्बरमा छ । भारत, अमेरिका, जापान, चीन, अस्टेलिया, सिंगापुरहरू महिला प्रतिनिधित्वको मामलामा नेपालभन्दा तल छन् । अहिले राज्यको प्रमुख पाँच निकायमध्ये तीन निकायको नेतृत्व महिलाको हातमा छ, जुन लैंगिक प्रतिनिधित्वको दृष्टिले अन्य मुलुकको लागि उदाहरणीय बन्न पुगेको छ । राष्ट्रपति विद्यादेवी भण्डारी, प्रधानन्यायाधीश सुशीला कार्की र सभामुख ओनसरी घर्तीको अहिलेको भूमिका गौरवको विषय हो । महिलाहरू यो भूमिकामा पुग्नुमा विगतको संघर्ष र आन्दोलनको परिणाम हो । संविधानसभाबाट पारित संविधान २०७२ मा महिलाको राजनीतिमा पहुँच पुर्याउनको लागि ३३ प्रतिशत सुनिश्चिततासहितको व्यवस्था गरेको छ । संविधानको प्रावधानअनुसार प्रत्येक राजनीतिक दलको ३३ प्रतिशत महिलाको अनिवार्य रूपले संसद्मा प्रतिनिधित्व गराउनुपर्छ । प्रत्यक्ष निर्वाचनबाट नआए मनोनीत गराई ३३ प्रतिशत पुग्ने गरी महिला मात्र पठाउनुपर्नेछ । संविधानअनुसार केन्द्रको प्रतिनिधिसभामा १६५ प्रत्यक्ष तथा ११० समानुपातिक निर्वाचन प्रणालीबाट चयन गर्नुपर्छ । यस्तै ५९ सदस्यीय राष्ट्रियसभामा सात प्रदेशमध्ये प्रत्येकबाट कम्तीमा तीन महिला राष्ट्रिय सभामा आउनेछन् । जबकि राष्ट्रपतिबाट मनोनीत गर्ने तीनजनामध्ये एक महिला अनिवार्य हुनुपर्छ । अर्थात् ५९ मा २२ महिला राष्ट्रिय सभामा पुग्नेछन्् । राष्ट्रपति र उपराष्ट्रपतिमध्ये एउटा फरक लिंग वा समुदायको हुनुपर्ने संवैधानिक व्यवस्था छ । सभामुख, उपसभामुखमध्ये एकजना फरक लिंगको हुनुपर्ने व्यवस्था नयाँ संविधानमा छ । यस्तै प्रदेश सभामा सभामुख र उपसभामुखमध्ये एक महिलाको प्रावधान संविधानमा छ । पछिल्ला समय महिला सशक्तीकरणको लागि हर क्षेत्रमा समावेशीकरणका नारा चर्किरहेका छन्, तर महिला सहभागिता संख्यामा होइन, प्रभावकारितामा खोजिनुपर्छ । स्थानीय तहमा प्रमुख वा उपप्रमुखमध्ये एक महिला हुनुपर्ने नियम छ । वडामा पनि अध्यक्ष वा उपाध्यक्षमध्ये एक महिला अनिवार्य हुनुपर्छ । स्पष्ट छस्थानीय तहमा महिलाको ४० प्रतिशत प्रतिनिधित्व अनिवार्य छ । जबकि विगतको स्थानीय तहमा २० प्रतिशत महिला निर्वाचनको प्रावधान थियो । गाविस, नगरपालिका, जिविसमा करिब दुई लाख १३ हजार पाँच सय ८४ पद थिए । २०५४ सालको स्थानीय चुनावमा ४० हजारमा ४२६ महिला निर्वाचित भएका थिए । अहिले स्थानीय तहको स्वरूपमा भारी फेरबदल भइरहेको छ । स्थानीय तहका संख्या ७४४ निर्धारित गर्नेको सम्भावना छ, जसले ३५ हजारभन्दा बढी जनप्रतिनिधि स्थानीय तहमा निर्वाचित हुनेछन् । त्यसमा ४० प्रतिशत महिला अनिवार्य हुनेछन्, जसलाई लिएर अहिले स्थानीय महिला धेरै उत्साहित छन्् । नयाँ संविधानले परिकल्पना गरेअनुसार सबै निकाय र तहमा महिलाको पहँुच र अवसर बढेको छ । तर भन्नुपर्छव्यवहारमा अहिलेसम्म पूर्णतः लागू भएको छैन । सामाजिक क्षेत्रमा १९७४ बाट युगमाया न्यौपानेको अगुवाइमा नेपाली समाजमा विद्यमान जातिभेद, लिंगभेद, अन्धविश्वास र धार्मिक जडता अन्त्यको माग गर्दै सुधार आन्दोलन चल्यो । तर आज पनि आम नेपाली महिला त जो हिमाल, पहाड, तराईमा सदियौंदेखि अहिलेसम्म बलात्कार, घरेलु हिंसा, बेचबिखन, सार्वजनिक वा कार्यस्थलमा हिंसा, बालविवाह, बोक्सी, दाइजो, छाउपडी, मानसिक, शारीरिक यातना र विभेदकारी नीति र कानुनको सिकार बनिरहेका छन् । एक तथ्यांकअनुसार प्रतिदिन १० महिला हिंसाको सिकार बनेका छन् । प्रत्येक महिना सरदर २५० भन्दा बढी हिंसाका घटना हुन्छन्, जसमा २६५० उमेर समूहका २६ प्रतिशत महिला छन् । ओरेकले सार्वजनिक गरेको तथ्यांकअनुसार २०१४१५ मा ७९३ महिला घरेलु हिंसाको सिकार भएका थिए । दुई सय महिला सामाजिक हिंसा, २५६ बलात्कार, २२ को हत्या, ५२ महिला यौनजन्य हिंसाको सिकार बनेका छन् । पाँच सयदेखि एक हजार दुई सय चेली १०१२ वर्षको उमेरमा बेचबिखनमा परेका छन् । ४१ प्रतिशत बालिकाको बालविवाह हुने गरेको स्थिति छ । महिला आयोगमा महिला हिंसातर्फ बलात्कार, बोक्सी, कुटपिट, दाइजो, घरबाट निकालिएको जस्ता मुद्दाको ओरालो बढ्दो छ । आर्थिक वर्ष ०७१०७२ मा घरेलु हिंसाबाट पीडित तीन सय १७ जना महिलाले उजुरी दर्ता गरेका थिए । चालू आर्थिक वर्षको १० महिनामा ३१ वटा महिला हिंसासम्बन्धी र एक सय दसवटा घरेलु हिंसासम्बन्धी मुद्दा राष्ट्रिय महिला आयोगमा दर्ता भएका थिए । जबकि साउनदेखि माघसम्म २०३ उजुरी परेका छन्, तीमध्ये १६१ घरेलु हिंसाका छन् । महानगरीय प्रहरीपरिसर काठमाडौं, महिला तथा बालबालिका सेवा केन्द्रमा माघ मसान्तसम्ममा घरेलु हिंसासम्बन्धी १०४४ उजुरी परेका छन् । यी त उजुरी परेका र प्रकाशमा आएका घटना हुन् । सयौं घटना त घरपरिवार र समाजको डर र दबाबमा सार्वजनिक नै हुन पाउँदैनन् । संविधान र कानुनमा महिला हिंसा अन्त्यको प्रावधान छ, तर व्यवहारमा कार्यान्वयन हुन सकेको छैन । पूर्णरूपमा महिला अधिकारको संरक्षण गर्न महिलामा सशक्तीकरण र चेतनाको दीयो नबाली सम्भव छैन । यसको लागि शिक्षा अपरिहार्य पाटो हो । नेपाली महिलाको शिक्षाको स्तर कुल जनसंख्याको ५७ प्रतिशत मात्रै रहेको छ, जबकि पुरुषको ७५ प्रतिशत छ, यद्यपि यसमा क्रमिक सुधार आइरहेको छ, जहाँ १९९१ मा प्रमाणपत्र तह उत्तीर्ण गरेका २१ प्रतिशत, गे्रजुएसन गरेका १८ प्रतिशत र पोस्टग्रेजुएसन गरेका १९ प्रतिशत महिला थिए । सन् २००१ मा त्यो संख्या क्रमशः २९, १९ र १६ पुगेको थियो । पाँच वर्षअघि लोकसेवा आयोगमा २६ प्रतिशत महिला पास हुन्थे भने ०७१७२ मा पास हुने अनुपात ३५ प्रतिशत नाघिसकेको छ । पछिल्ला समय महिला सशक्तीकरणको लागि हर क्षेत्रमा समावेशीकरणका नारा चर्किरहेका छन्, तर महिला सहभागिता संख्यामा होइन, प्रभावकारितामा खोजिनुपर्छ । महिला अधिकारका कुरा व्यवहारमा उतार्नुपर्छ । देशमा लैंगिक समानतामूलक समाज निर्माणको लागि निर्णायक ठाउँमा महिलाको संख्यात्मक उपस्थितिका साथै गुणात्मक र परिणाममूलक पहुँच र नेतृत्वदायी भूमिका अनिवार्य छ । यसको लागि महिलाको राजनीतिक, शैक्षिक, आर्थिक र सामाजिक रूपमा अझ सबल हुन जरुरी छ । राज्यका हर क्षेत्रमा महिला प्रतिनिधित्व बढाउन तथा अधिकार सम्पन्न बन्न अझै धेरै मेहनत गर्नुपर्छ । बदलिँदो सामाजिक संरचनामा महिलाको भूमिका सशक्त बनाउन महिला लक्षित कार्यक्रम प्रभावकारी बनाउनुपर्छ । तब एक दिन होइन, हरेक दिन महिलाको विशेष दिन बन्नेछ ।"
सप्तरी घटनाकाे कारक,"नेकपा एमालेले आरम्भ गरेको मेचीमहाकाली अभियान'सप्तरी आइपुग्दा अप्रिय घटनामा परिणत भएको छ । पूर्वपश्चिम राजमार्गभन्दा दक्षिण नेपाल होइन झैं गरी व्यवहार गर्ने महन्थ ठाकुरलगायतका कथित मधेसकेन्द्रित दलका नेताहरूले जसरी पनि एमालेको कार्यक्रम बिथोल्ने धम्की दिइरहेको अवस्थामा यस किसिमको घटना हुनु आश्चर्य मान्ने विषय भएन । पूर्वपश्चिम राजमार्गभन्दा दक्षिणतिबाट पहाडियाहरूलाई धपाउने त्यसमा पनि माओवादीलाई धपाउने योजनाअनुसार ०६३ सालमा गौर हत्याकाण्ड मच्चाइएको थियो, जसमा सर्वसाधारण नगरिकसहित तीन दर्जन पहाडिया मूलका माओवादी कार्यकर्ताको हत्या गरिएको थियो । त्यस हत्याकाण्डमा मुछिएका कतिपय नेताहरू'प्रचण्डको पार्टी हुँदै बाबुरामको क्लबमा अहिले बास बस्न गएका छन् । गत साल पहाडिया खेदाउने उर्दी दिने उपेन्द्र यादव, राजेन्द्र महतो र अमरेशकुमारको भाषणपछि भारतीय विस्तारवादका पक्षधरहरूद्वारा दुधेबालकसहित एक दर्जनजति नेपाली देशभक्तहरूको हत्या गरिएको घटना पनि ताजै छ । महन्थ ठाकुरद्वारा स्थिति भयावह'हुने भनेर दिइएको धम्कीसँगै भएको अहिलेको सप्तरीको घटना योजनाबद्धताको उपज हो भन्ने प्रस्ट छ । यसलाई भावुकता र आवेगमा होइन, यथार्थमा बुझ्नु आवश्यक छ । यो मदिसे मरे'भनेर खुसी हुने तथा पहाडियालाई मार्न पाइएन'भनेर आक्रोशित हुने कुरा होइन । मधेस'का केही दलाल प्रवृत्ति रुचाउनेलाई अघि सारेर फेरि मधेस'का उत्पीडित जनता र पहाडका उत्पीडित जनताबीच सम्बन्ध बिगार्ने नयाँ षड्यन्त्र हुन थाल्यो भनेर सो घटनालाई बुझ्नु आवश्यक छ । एमालेको राजनीतिप्रति विमति जनाउन पाइन्छ । टनकपुर प्रकरणलगायतका सन्दर्भमा एमालेको इतिहास बिर्सन सकिँदैन, तर महन्थ ठाकुर तथा सिके राउतको जस्तो एमालेले यो मुलुक टुक्र्याउँछु भनेर भाषण गर्दै र धम्की दिँदै हिँडेको छैन । पछिल्ला दिनमा एमालेले लिएको अडान राष्ट्रिय अखण्डता र हितअनुकुल छ भन्ने पंक्तिकारको ठहर छ । यसैले पनि भारतीय विस्तारवादका पक्षधर महन्थ ठाकुर, राजेन्द्र महतो, उपेन्द्र यादव, बाबुरामलगायत अहिले एमालेविरुद्ध खनिएका हुन् भनेर बुझ्न सकिन्छ । नेपालको प्रधानमन्त्री भइसकेको पात्र बाबुरामले फेसबुकमार्फत जेजस्तो अभिव्यक्ति दिए, यो कल्पनाभन्दा परको कुरा हो । यसलाई गठबन्धित षड्यन्त्रका रूपमा बुझ्नु आवश्यक छ । सत्य के हो भने मधेसका नाममा काठमाडौंमा महल ठड्याएर महन्थ ठाकुरदेखि महतोहरू मधेसका चिन्तक'बनेर मधेसकै जनता ठगिरहेका छन् । यो देशका नागरिकलाई नेपालको भूगोलभित्र जुनसुकै ठाउँमा पनि जान, बस्न र गतिविधि गर्न छुट छ । जसरी मधेसवादी भनिनेहरूले काठमाडौंमा निर्बाधरूपमा आफ्नो विचार राख्न पाइरहेका छन, त्यसैगरी अरू पार्टीले तराईमा आफ्नो राष्ट्र हित र जनहितको विचार राख्न पाउँछ र पाउनुपर्छ । यस अर्थमा एमालेले मधेसमा आफ्नो विचार लिएर जाने कुरालाई अस्वाभाविक मान्न सकिन्न । एक हिसाबले सप्तरी एमालेको पकडको क्षेत्र पनि हो । राजमार्ग दक्षिणको नेपाल, नेपालको माटो मधेसका कथित नेताहरूलाई भारतले दिएको बिर्ता होइन । यो नेपाली जनताले रगतले आर्जेको माटो हो । अहिलेका नेताहरूका पुर्खा त्यतिबेला कहाँ थिए भन्ने थाहा थिएन, तर भानुभक्तकालीन कवि रघुनाथ भट्ट पोखर्याल सप्तरीको हनुमाननगरमा जन्मेका थिए भनेर बिर्सनु हुँदैन । सप्तरीमा हिजो २३ गते भएको घटनालाई लिएर पत्रपत्रिकामा थरीथरीका टिप्पणीहरू आएका छन् । आक्रोेश, आवेग, हर्ष र विस्मातका शब्दहरूले सामाजिक सञ्जाल भरिएका छन् । सामान्य व्यक्तिदेखि माओवादी केन्द्र'का नेताहरूलगायतका अभिव्यक्तिहरू सार्वजनिक भएका छन् । त्यस्ता अभिव्यक्ति सत्यतथ्य र यथार्थपरकताबाट विमुख छन् । घटानसम्बद्ध सारतत्वभन्दा क्षेत्र, समुदाय र पार्टीगत स्वार्थहरू हाबी भएका छन् । घटनाको चर्चा शब्द खेतीमा परिणत भएको छ । हाम्रो पकडमा छैन'भन्ने उपेन्द्र यादवहरू मौका यही हो भनेर मधेस बन्द'का साथ उत्रिएका छन् र नारायणकाजीहरू गैरजिम्मेवारपूर्ण बनेर लेखिरहेका छन् । गोली नचलाउनु भन्ने प्रधानमन्त्रीको निर्देशन थियो, गोली चलाइयो'भनिएको छ । प्रचण्डका तलदेखि माथिसम्मका नेताकार्यकर्ता यथार्थभन्दा बाहिर एकलकाँटे ढंगले एमालेविरुद्ध बोलिरहेका छन् । प्रधानमन्त्रीले दिएको निर्देशन गृहमन्त्रीले मानेनन् भन्न खोजिएको हो अथवा प्रहरीले मानेन भन्न खोजिएको हो प्रस्ट छैन । यो त आगोले घर जलिरहेको बेला आगो निभाउने निर्देशन छैन भनेर दर्शक बन्नेजस्तै हो । यो भनाइ त त्यहाँ टीकापुरको जस्तो घटना हुनुपथ्र्यो अथवा एमालेलगायतका थुप्रै मान्छे मर्नुपथ्र्यो, गौरको जस्तै घटना हुनुपथ्र्यो भनेजस्तो भयो । यहाँ एमालेको पक्ष लिन खोजिएको होइन, बरु, सप्तरी यो घटना गौर हत्याकाण्डको पुनरावृत्ति हुनबाट जोगियो भन्ने मात्रै हो । एमालेको कोही मरेन भनेर मन खिन्ने पार्ने र मदेसीहरू'मरे भनेर हर्षबढाइँ गर्ने कुरा होइन यो । अहिले घटना गराउने र प्रचण्ड र निधिलाई सिंहदरबारमा विराजमान गराउने शक्ति एउटै हो भन्ने सबैलाई थाहा छ । दुवैथरीको प्रहारको मूल केन्द्र उत्पीडित नेपाली जनता र नेपालको सार्वभौम सत्ता हुनुको कारण पनि यही हो । सप्तरीमा रगतको खोलो बगाउन गरिएको षड्यन्त्र, गौर हत्याकाण्डको पुनरावृत्ति गर्न खोजिएको षड्यन्त्रबाहिर आएको छ । नकारात्मक किसिमको भए पनि नयाँ गौर हत्याकाण्ड मच्चाउन महन्थ ठाकुरदेखि बाबुरामहरू सक्रिय भएका रहेछन् भन्ने सबैसामु प्रस्ट भएका छन् । यो शिक्षा लिएर सचेत हुने विषय हो । नागरिकको हत्या हुनु राम्रो होइन, काठमाडौंका महलमा बसेर एमालेविरुद्ध मर्नमार्न उत्तेजित पारिएका पात्रहरू थिए ती । ती भारतीय विस्तारवादका पक्षधर जमिनदारहरूका आज्ञापालक मात्र थिए ती । भाषा र व्यवहारबाट सबैथरी नागरिकलाई जोड्ने मैथिली भाषाका महाकवि विद्यापतिको पनि ठाउँ हो सप्तरी र कवि रघुनाथ पोखर्यालको पनि ठाउँ हो । मैथिली भाषालाई लात मारेर हिन्दीलाई नेपालको राष्ट्र भाषा बनाउन कम्मर कसेर लागेका राष्ट्रघातीहरूले विद्यापति र पोखर्याल दुवैको टाउकोमा घन बजारेका छन् । सप्तरीको घटना खासमा मधेसका जनताको टाउकोको मूल्य निर्धारण गरेर मर्न उत्तेजित पार्ने र तिनका नाममा सरकारसित पैसा असुलेर काठमाडौंमा महल ठड्याउने जमिनदारहरूद्वारा गराइएको घटना हो । खासमा यस घटनामा उत्तेजना र आवेगमार्फत समुदायसमुदायबीच विभाजन र विखण्डनको राजनीति गर्नेहरू बढी जिम्मेवार छन् । एमालेका पनि समस्या छन्। उसको विगत र वर्तमानकै पनि कतिपय सन्दर्भप्रति प्रश्न उठाउन सकिन्छ तापनि अहिलेको सन्दर्भ अलि फरक हो । मधेसमा अरू पार्टीले आफ्नोे कार्यक्रम नै गर्न नपाउने स्थिति हुन्छ र ? के मधेस नेपालको सार्वभौम सत्ताअन्तर्गतको भूभाग होइन ? यो घटनाले थुप्रै प्रश्न उठाएको छ । अहिले त यस्तो छ भने जातीय आधार तथा पहिचानवाद'का आधारमा बन्ने संघीय विभाजनपछि झन् कस्तो स्थिति उत्पन्न होला भन्ने जटिल प्रश्न उब्जाएको छ । वास्तवमा यसो हेर्दा एमालेविरुद्ध जस्तो लागे पनि सप्तरीको घटना राष्ट्रिय स्वाभिमानविरुद्धको षड्यन्त्र हो । अन्य पार्टीहरू मधेसी उत्पीडित जनतासम्म नपुगून् भन्ने मधेसका सामन्त तथा दलालहरूको कुचिन्तनको उपज हो, सप्तरीको घटना । नाकाबन्दीदेखि अनेक कुकृत्य गरेर नांगिएका र मधेसमा गुम्दै गएको आफ्नो भूमिकाबाट छट्पटिएका दलालहरूद्वारा पहाडिया र मधेसी उत्पीडत जनताविरुद्ध गरिएको षड्यन्त्र हो यो घटना । यो मुलुकमा भ्रद्रगोल उत्पन्न गरेर आफ्नो इच्छाअनुसार नेपाललाई चलाउन खोज्ने भारतीय विस्तारवादको गोटी बनेर अहिले महन्थबाबुरामहरू खुलेरै देखा परेको भए पनि सरकारको बागडोर सम्हालेकाहरू यसबाट भाग्ने स्थिति छैन । अहिले घटना गराउने र प्रचण्ड र निधिलाई सिंहदरबारमा विराजमान गराउने एउटै शक्ति हो भन्ने सबैलाई थाहा छ । दुवैथरीको प्रहारको मूल केन्द्र उत्पीडित नेपाली जनता र नेपालको सार्वभौम सत्ता हुनुको कारण पनि यही हो । यस अर्थमा यस्ता घटना सन्दर्भले यो मुलुकलाई माया गर्नेहरूलाई चिन्तित तुल्याउनु स्वाभाविक छ ।"
राजनीतिको विकृत प्रवृत्ति,"नेपाली राजनीतिमा एउटा विचित्रको प्रवृत्ति देखा पर्ने गरेको छ । त्यो हो, आफ्नो आङको भैंसी नदेख्ने अर्काको आङको जुम्रा पनि देख्ने' प्रवृत्ति । हामीकहाँ प्रत्येक दलका नेताहरू आफूले गरेका गल्ती (विगतमा) स्वीकार नगर्ने र अर्कालाई भने भरमार दोषारोपण गर्ने गरिरहेका हुन्छन् । यसो हुनुको पछाडि केही विषय जिम्मेवार रहेका पाइन्छन् । तीमध्ये एक, उनीहरू नेपाली जनतालाई मूर्ख र लाछी सम्झिन्छन् । उनीहरूलाई लाग्छ, यहाँ जे गरे पनि हुन्छ । कारण, जनतामा सही र गल्तीबीच फरक छुट्ट्याउने क्षमता छैन । थप त्यस्तो क्षमता हुनेहरू पनि केही गर्ने हैसियत राख्दैनन् । दोस्रो, स्वयं दलीय नेतृत्व यतिविघ्न निर्लज्ज छ, ऊ हरेक कुरा पचाउने सामथ्र्य राख्छ । त्यसैले उनीहरू आफूले विगतमा गरेका गल्तीलाई निर्लज्जतापूर्वक पचाउँदै अर्कोमाथि आरोपप्रत्यारोप अनि आफूलाई आदर्श व्यक्तिको रूपमा प्रस्तुत गर्न लाज मान्दैनन् । अझ त्यति मात्र नभएर आफू नै भावी नेपाली राजनीतिको विकल्प भएको दाबी गर्न पछि पर्दैनन् । यस क्रममा सबैभन्दा निर्लज्ज पात्रका रूपमा पूर्व पञ्चहरूलाई लिनुपर्ने हुन्छ । पूर्व पञ्चहरूले देशमा पञ्चायती शासन अवधिभर एकातिर सोझासीधा नेपाली नेपाली जनता र अर्कोतिर आफैंले आदर्श ठानेका राजा (महेन्द्र, वीरेन्द्र) दुवैलाई भ्रममा राख्ने कार्य मात्र गरेनन्, राजा र विपक्षी दलका नेताहरूबीच कुनै सहमति हुनसमेत दिएनन् । फलतः देश निरन्तर द्वन्द्वमा रुमल्लिइरह्यो । उनीहरू आफू भने कहिले गाई काण्ड, कहिले गधा काण्ड, कहिले घाँस काण्ड त कहिले कार्पेट काण्डहरूमा मुछिइरहे । त्यति मात्र नभएर जनमतसंग्रह सम्पन्न गर्ने नाममा नेपालको जंगल सखाप पार्ने कामसमेत तिनीहरूले गरे । तर जब पञ्चायत व्यवस्था ढल्यो, तिनै पञ्चहरूमध्येको ठूलो जमात आफूहरूले जीवनभरि खेदो खनिरहेका पार्टीहरू (कम्युनिस्ट कांग्रेस) मा शरण लिन पुगे । भने अर्कोथरी पञ्चहरूले राप्रपा नामका जम्ल्याहा पार्टीहरू खोलेर मन्त्री र प्रधानमन्त्री बन्ने जोहो मात्र गरिरहे । यसक्रममा उनीहरूले मुसा प्रवृत्ति ग्रहण गरेर आफ्नै सरकार ढाल्ने जस्ता घृणित कार्य गर्न पछि परेनन् । यसरी पञ्चहरू सत्ता स्वार्थमा बेसुधसँग लागिरहेकै बेला राजा वीरेन्द्रको वंश विनाश भयो । अनि राजतन्त्र समाप्त भएर देशमा गणतन्त्र स्थापना भयो । तर पूर्व पञ्चहरूलाई ती घटनाले केही असर गरेन । उनीहरूले त्यसलाई सहजै पचाइदिए । अब आएर दलीय नेताहरूले सत्ता स्वार्थको फेरमा राष्ट्रियता, जनतन्त्र र जनजीविका जस्ता सवालप्रति बेवास्ता गरिरहेको कुराले नेपाली जनतामाझ असन्तुष्टि चुलिएको देखेपछि त्यसबाट फाइदा लिने हेतुले दुवै राप्रपा एकीकृत भई आफूहरूलाई वैकल्पिक शक्तिका रूपमा प्रस्तुत गरिरहेका छन् । यति मात्र नभएर उनीहरूले प्रमुख दलका नेताहरूले देशलाई बर्बाद पारेको आरोपसमेत लगाउने गरेका छन् । तर पञ्चायत व्यवस्था ढलेपछिका सरकारहरूमा पनि केही अपवादबाहेक सदैव उनीहरूको सहभागिता रहिआएको छ । यसरी देश लुट्ने अवसर पनि नछोड्ने, आफूलाई राष्ट्रिय विकल्पको रूपमा प्रस्तुत गर्न पनि लाज नमान्ने स्थितिमा पूर्वपञ्चहरू देखा परेका छन् । त्यति मात्र नभएर तिनीहरूले यतिबेला राष्ट्रिय राजनीतिको मूल एजेन्डा बनेका गणतन्त्र र धर्म निरपेक्षतालाई उल्ट्याउने राजनीतिक एजेन्डाहरूसमेत अगाडि ल्याएका छन् । यसरी आफूले विगतमा गरेका गलत कार्यहरूको जिम्मा नलिई अरूलाई मात्रै दोष दिँदै आफूहरू पानीमाथिको ओभानो बन्ने कार्यमा पूर्व पञ्च अग्रपंक्तिमा देखा परेका छन् । आफूले गरेका राष्ट्रविरोधी कार्यहरूप्रति सामान्य पश्चात्तापसमेत नगरी राष्ट्रवादी छवि बनाउन पुगेको अर्को पक्ष नेकपा एमाले हो । उक्त पार्टी एकीकृत महाकाली सन्धिको सशक्त पक्ष हो । यस अभियानमा उक्त पार्टीका नेता केपी ओली आफ्नो स्वभावअनुरूप दृढतापूर्वक अग्रपंक्तिमा उभिएका थिए । उनले त्यतिबेला महाकालीको पानी त्यत्तिकै खेर गइरहेकाले त्यसलाई उपयोग गर्नुपर्ने भन्दै महाकालीबाट नेपालले अथाह आर्थिक लाभ लिन सक्ने दाबी गरेका थिए । यसै विवादलाई लिएर तात्कालीन एमाले पार्टी टुक्रिएर माले पार्टी बनेको थियो । दोस्रो संविधानसभाले संविधान निर्माण गरेपश्चात् मधेस आन्दोलनसँगै भारतीय नाकाबन्दीविरुद्ध दह्रो गरी उभिएर राष्ट्रवादी छवि बनाउन पुगेका एमाले नेता ओलीले महाकाली सन्धिबारे आफ्नो पूर्व अडान परिवर्तन गरेको सुन्नमा आएको छैन । तर महाकाली सन्धि नेपालको हितमा नरहेको भने दिनप्रतिदिन झन्झन् प्रमाणित हुँदै गइरहेको छ । आफ्नो विगत गल्तीलाई थाती राख्दै राष्ट्र एवं जनतासामु नयाँ छवि प्रस्तुत गर्नेहरूमा अझ खप्पिस पूर्व एमाओवादी एवं नयाँ शक्ति पार्टीका नेता बाबुराम भट्टराई रहेका छन् । उनी माओवादी जनयुद्ध' ताका आफ्ना लडाकु एवं कार्यकर्तालाई युद्धमा कोटा पुर्याउनुपर्ने भन्दै लड्न र मर्नको लागि उक्साउने गर्दथे । २०६३ को जनआन्दोलनपश्चात्को राष्ट्रियता एवं जनविरोधी राजनीतिका हर्ताकर्तामध्येका एक उनी पार्टीको तर्फबाट अर्थ र प्रधानमन्त्रीसमेत बने । सो अवधिमा उनका थुप्रै नातेदार एवं पिछलग्गुहरूले आकर्षक पद एवं कमाउ अवसर प्राप्त गरे, तर उनले आफूलाई त्यो हैसियतमा पुर्याउने लडाकु, सहिद परिवार र घाइतेहरूलाई बिचल्ली मात्र तुल्याएनन्, आफै संलग्न भई निर्माण भएको संविधान जारी भएलगत्तै विरोध गर्दै मुलुकलाई अझ अस्थिरतातर्फ धकेल्ने नयाँ वैकल्पिक राजनीति अगाडि सार्न पुगे । त्यति मात्र नभएर उनी वर्तमान सत्ताधारीहरूले राष्ट्रिय जीवनको हरेक क्षेत्रलाई राजनीतिक भागबन्डाको विषय बनाएर देशलाई बर्बाद तुल्याएको कुरा गर्नसम्म चुक्दैनन् । उनको यस किसिमको तर्क सुन्दा ठीकैजस्तो लागे पनि यो जिम्मेवारीबाट भाग्ने चलाकी मात्र हो । यसो गरेर उनले माछा मीठा काँडा तीता' भन्ने उखानलाई चरितार्थ गर्ने कार्य मात्र गरेका छन् । हिजोका आफ्ना क्रियाकलापहरूको सार्वजनिक रूपमा आत्मालोचना नगरी आफू त्यत्तिकै चोखो बन्ने उनको प्रयास हास्यास्पद मात्र नभएर गैरजिम्मेवारीपनको चरम उदाहरण पनि हो । यसै पंक्तिमा नेपाली राजनीतिको विवादास्पद जोडीका पात्रहरू शेरबहादुर देउवा र पुष्पकमल दाहालको नामसमेत आउँछ । आफूले तात्कालीन संयुक्त जनमोर्चाद्वारा प्रस्तुत ४० सूत्रीय माग बेवास्ता गरेबाट जनयुद्ध' गर्ने माओवादी पार्टीलाई आतंकवादी घोषणा गर्दै हजारौं नेपालीको ज्यान लिने सरकारको नेतृत्वकर्ता देउवा र त्यसै युद्धका अगुवा दाहाल दुवै हिजो आफ्ना कारणले भएको नरसंहार र राष्ट्रिय सम्पत्तिको दुरुपयोग जस्ता विषयको जिम्मेवारी लिनेतर्फ त सोच्दै सोच्दैनन्, उल्टै अनैतिक सत्ता समीकरण बनाएर राष्ट्रिय सम्पत्तिको दोहन र जनतालाई उल्लू बनाउने कार्य मात्र गरिरहेका छन् । शेरबहादुर देउवा र पुष्पकमल दाहाल दुवैजना हिजो आफ्ना कारणले भएको नरसंहार र राष्ट्रिय सम्पत्तिको दुरुपयोग जस्ता विषयको जिम्मेवारी लिनेतर्फ नसोची उल्टै अनैतिक सत्ता समीकरण बनाएर राष्ट्रिय सम्पत्तिको दोहन र जनतालाई उल्लु बनाउने कार्य मात्र गरिरहेका छन् । त्यति मात्र नभएर यो समीकरण राष्ट्रघातलाई निर्णायक अवस्थामा पुर्याउन तयार गरिएको भन्ने आम जनधारणा रहेको पाइन्छ । तर यी दुई पात्रलाई सत्ता वैभव र आर्थिक उपार्जनभन्दा अरू कुनै कुराको चासो रहेको पाइँदैन । पछिल्लो समयमा सत्ता स्वार्थको लागि विदेशी प्रभुहरूसामु उनीहरूको आत्मसमर्पण खुलारूपमा प्रकट भएको छ । यति हुँदाहुँदै पनि उनीहरू राष्ट्रियताको कुरा उठाउनेहरूले आफूहरूलाई केही गर्न दिएनन् भन्नसम्म लाज मान्दैनन् । उनीहरूले आफ्ना विगतका गल्ती स्विकार्दै तिनलाई सुधार्नेतर्फ लाग्नुको सट्टा अझ थप गल्ती गरिरहेका छन् । उनीहरूको यस किसिमको प्रवृत्तिले उनीहरूलाई कहाँ पुर्याउने हो, त्यो भने हेर्न बाँकी छ । उल्लिखित चर्चामा मधेसी दलका नेताहरूलाई समावेश नगर्नु उनीहरूको अस्तित्व स्वीकार नगरेको हुनेछ । सत्ता राजनीतिलाई एक मात्र अभीष्ट ठान्ने मधेसी दलका नेताहरू पछिल्लो समयमा आएर भारतीय स्वार्थका प्यादा बनेको उनीहरूकै अभिव्यक्तिहरूले प्रस्ट्ट्याइरहेका छन् । आफूलाई राज्य सत्ताद्वारा उत्पीडनमा पारिएको दाबी गर्ने मधेसकेन्द्रित दलका नेताहरूले जसरी सत्ता स्वार्थको सामु राष्ट्रिय स्वार्थ केही होइन भन्ने रूपमा प्रस्तुत भइरहेका छन् अनि सोही स्वार्थपूर्तिको लागि विदेशीको बुइ चढ्ने कार्य गरेका छन्, त्यसले मधेसकेन्द्रित दलका नेताको नियतमाथि नै शंका उठाएको छ । तर उनीहरू ती शंकालाई निवारण गर्नपट्टि होइन, अरूमाथि दोष थोपरेर आफूहरू चोखो बन्ने प्रयास गरिरहेका छन् । यसो गरेर तिनीहरूले एकातिर तराईका सोझासीधा जनतामाझ भ्रम छर्ने र अर्कोतिर राष्ट्रिय राजनीतिमा गतिरोध सिर्जना गर्ने दोहोरो घात गरिरहेका छन् । यसरी यतिबेला नेपाली राजनीतिमा उल्लेखनीय पात्रको रूपमा देखा पर्नेहरूमध्ये सबैजसो एकपछि अर्को गल्ती गर्ने र आफ्ना गल्ती लुकाउँदै अरूमाथि दोषारोपण गरेर आफू चोखो बन्ने प्रयासमा मात्र लागेका देखिन्छन् । जुन कुरा यतिबेलाको नेपाली राजनीतिमा मूल विकृतिको रूपमा देखा परेको छ । यो राजनीतिक दलको नेतृत्वमा व्याप्त बेइमान, संकीर्ण र असहिष्णु मानसिकताको प्रतिफल हो, जसले नेपाली राजनीतिलाई फोहोरी खेलको रूपमा परिणत गरिदिएको छ । यस कुरालाई नसच्याएसम्म नेपाली जनतासँगै नेपाल राष्ट्रले नै मुक्ति पाउने छैन । यसको लागि जनताले कुनै पनि कुरोलाई स्वार्थ एवं पूर्वाग्रहका आधारमा नभएर गुण एवं दोषका आधारमा समर्थन र विरोध गर्ने प्रवृत्तिको विकास गर्नुपर्छ । यो हेक्का राख्नुपर्ने कुरा हो, यतिबेला राष्ट्र र जनतासामु व्याप्त समस्या उत्पन्न हामी बीचबाटै भएका हुन् र ती समस्याको समाधान पनि हामी बीचबाटै निस्कनेछन् । त्यसको लागि सबै पक्षबाट इमानदारीपूर्ण पहलको खाँचो छ ।"
लोकतन्त्रमा निषेधको राजनीति बन्द गर !,"फागुन २३ गते सप्तरी जिल्लाको राजविराजमा नहुनुपर्ने दुर्घटना भयो । यो आलेख तयार पारुन्जेल प्रहरीको गोली लागेर तीनजनाको मृत्यु भइसकेको छ । एमालेलाई प्रदेश नम्बर २ मा शान्तिपूर्ण सभासम्म गर्न नदिने मधेसी मोर्चाका नेताले सोमबार निषेधको राजनीति गर्न कार्यकर्ता उतार्यो । एमाले नेताकार्यकर्ता पूर्व निर्धारित कार्यक्रमअनुसार राजविराजको गजेन्द्रनारायण सिंह औद्योगिक क्षेत्रमा आए र सभा सम्पन्न गरिसकेपछि फर्कन लागे । एमालेको यो सफलताले मधेसी मोर्चा अत्तालियो भने एमालेमा उत्साह थपियो । तर त्यो अवस्था मिनेटभर टिकेन । विरोधमा निस्किएका मधेसी मोर्चाका कार्यकर्तालाई अकस्मात कसैले उकास्यो । सञ्चारमाध्यममा प्रेषित खबरअनुसार फर्कन लागेका एमाले जनसभाका नेता तथा सहभागीसँगै सुरक्षार्थ खटिएका प्रहरीमाथि नियोजित रूपमा तोडफोड, आगलागी र पेट्रोल बम प्रहार गरिएकाले प्रहरी र स्थानीय प्रशासनले सुरक्षाको लागि भन्दै अ श्रुग्याँस, हवाई फायर र त्यसपछि मात्र गोली चलेको बताएको छ । गोली लागेर तत्काल दुईजनाको र अस्पताल पुर्याएपछि थप एकको मृत्यु भयो । राजविराजमा भएको यही हो । तर यसपछि मधेसी मोर्चाले आफ्ना कार्यकर्तामाथि प्रहरीले गोली चलाएर हत्या गर्यो भन्दै तत्कालै मधेस बन्दको आह्वान गर्यो । साँझ एमालेले पनि सरकारबाट गोली प्रहार भएकोमा स्तब्ध भई तीन दिनको लागि पूर्व निर्धारित कार्यक्रम स्थगित गरेको छ । राजविराजमा शान्तिपूर्ण सभा गरेर आफ्ना विचार राख्ने एमालेविरुद्ध निषेधको राजनीतिको नेतृत्व मधेसका नेताहरूले गरे । उनीहरूले आह्वान गरे हामी एमालेलाई दुई नम्बर प्रदेशमा प्रवेश गर्न दिँदैनौं । एमाले नेतृत्वले भन्यो शान्तिपूर्ण रूपमा जनसभा गर्न कसैलाई रोक्न पाइँदैन । आफ्ना कुरा राख्न मन छ भने आफ्नै कार्यक्रम गर । एमाले नेताले भने हामीले आफ्ना कुरा कार्यक्रम गर्नुअघि नै प्रधानमन्त्री, गृहमन्त्री, स्थानीय प्रशासन र माओवादी तथा कांग्रेस नेतृत्वलाई मात्र होइन, स्वयं मधेसी मोर्चाका नेताहरूलाई पनि जानकारी गराएका थियौं । गृहमन्त्रीसँग त एमाले अध्यक्ष ओलीले पत्रकार सम्मेलनमै मधेसी नेताहरूलाई उचालेर एमालेको खुलेआम विरोध गरेको भन्दै आलोचना गरेका थिए । राजनीतिमा पोलिटिक्स एमालेलाई मधेस पस्न नदिइएपछि आफ्नो एकलौटी वर्चस्व मधेसमा कायम हुने अपेक्षा मधेसी मोर्चाका नेताहरूको थियो । कांग्रेसमाओवादीका नेताहरूको मधेसी र एमाले जुधे भने हामीलाई फाइदै हुन्छ भन्ने अवसरवादी दाउले राजनीतिमा फोहोरी पोलिटिक्स मिसिइसकेको थियो । यो राजनीतिक अवसरवादको खुलेआम पक्षपोषणले अनायास मनमा जर्मनीका कवि मार्टिन निमोल्लेरको विश्व चर्चित कविताको सम्झना गरायो । जर्मनीमा नाजीवादी हिटलर र इटलीमा फासिस्ट मुसोलिनीको उदयपछि उनीहरूले लोकतन्त्र, जनता र देशलाई तहसनहस पारेको दोहोर्याइरहन पर्दैन । यही क्रममा कवि स्वयं आठ वर्ष कठोर काराबासमा परेका थिए । युद्धको भुमरीमा हिटलर र उसको राजनीतिले कसरी जर्मनीका लाखौंलाख निर्दोष जनतालाई होम्यो भन्ने कविता कवि निमोल्लेरले लेखे । विश्वभर राजनीतिक बेवास्ताले सिर्जना गर्ने खतरा' भनेर उद्धरण गरिने जबर्जस्त कविता यस प्रकार छः तिनीहरू आए, पहिलोपल्ट उनीहरूले सोसलिस्टलाई खोजे, तर म केही बोलिनँ, किनभने म सोसलिस्ट थिइनँ ! त्यसपछि तिनीहरू ट्रेड युनियनवादीहरूलाई खोज्दै आए म केही बोलिनँ, किनभने म ट्रेड युनियनवादी पनि थिइनँ ! फेरि तिनीहरू यहुदीहरूलाई खोज्दै आए, त्यतिबेला पनि म बोलिनँ, किनभने म यहुदी थिइनँ ! अब भने तिनीहरू मलाई खोज्दै आए, तर त्यतिबेला मेरो गल्ती छैन भनेर बोलिदिने कोही पनि बाँकी थिएन ! गुगलबाट साभार युद्धको कालो बादल सोमबार सप्तरीमा भएको घटनालाई धेरैले आश्चर्यका साथ लिए पनि मलाई भने यो त्यस्तो लागेको छैन किनभने महाभारतमा भगवान् श्रीकृष्णले भने झैं युद्धको कालो बादल नेपाली आकाशमा धेरै पहिलेदेखि मडारिइरहेको छ । जसको कारण आन्तरिक होइन, बाह्य रहेको जगजाहेर छ । एउटा छिमेकी नेपालको आन्तरिक मामिलामा यसरी हस्तक्षेप गरिरहेको छ कि उसको दूतावास नेपाललाई असफल बनाउन हात धोएर लागिरहेको छ । नलाग्दो हो त, विधि र प्रक्रियाबाट समस्या समाधान हुँदै जाने थिए । स्वयम् भारत स्वतन्त्र हुँदा १३ राज्यमा सीमित थियो आज त्यहाँ २९ बनिसकेका छन् । अमेरिकामा १४ वटा राज्यबाट सुरु भएको प्रदेशको संख्या ५१ पुगेको छ । तर नेपालमा ९० प्रतिशत संविधानसभाका सदस्यहरूले बनाएको संविधान निर्वाचनमार्फत एकपटक पनि कार्यान्वयन नहुँदै मधेसी मोर्चाका नेताहरूलाई उनीहरूले भनेअनुसार बनाउनुपर्ने जबर्जस्त ढिपी गरिरहेका छन् । दोस्रो संविधानसभामा चुनाव हार्दा एक मधेसी नेताले भनेका थिए, यो भारतको हार हो । त्यही हारको बदला उनीहरू भारतसँग मिलेर उद्यत् बनिरहेका छन्, तर चुनावमा जाने साहस गरिरहेका छैनन् । हिंसा, अपराध र विखण्डनको धम्कीले उनीहरू सिंगो नेपाली जनतालाई ब्ल्याकमेल गर्न अग्रसर छन् । अब त हुँदाहुँदा शान्तिपूर्ण सभा, जुलुस गर्न पनि उनीहरूको भनाइ नमान्ने दललाई मधेसी दलले निषेध गर्दै सांघातिक आक्रमणमा उत्रिएका छन् । वर्तमान सत्ताका सहयोगी मधेसी दलहरूको यो चरम अराजनीतिक, अप्रजातान्त्रिक, हिंस्रक तथा अमानवीय व्यवहारलाई सत्तामा बसिरहेका प्रधानमन्त्री प्रचण्ड र कांग्रेस शेरबहादुर र बाबुरामहरू पराजित गर्नु त कताकता, भण्डाफोर पनि गर्न सकिरहेका छैनन् । उनीहरूलाई ती जर्मन कविलाई झैं लागेको हुनुपर्छ, यो खिचातानी मधेसी दल र एमालेबीचको मात्र हो । एमालेलाई शान्तिपूर्ण सभा, जुलुस गर्न रोक्न खोज्ने मधेसी मोर्चाका जातिवादी नेताहरूले कांग्रेस माओवादीहरूलाई तराईका जनताबीच पुग्न देलान् ? खासमा यो मधेसमा वर्चस्व भएका र संविधानसभामा मधेसी मोर्चाका नेताहरूलाई पराजित गरेर आउने कांग्रेस, एमाले र माओवादी सांसद र मतदाताहरूविरुद्ध पनि हो । एमालेलाई शान्तिपूर्ण सभा, जुलुस गर्न रोक्न खोज्ने मधेसी मोर्चाका जातिवादी नेताहरूले कांग्रेस माओवादीहरूलाई तराईका जनताबीच पुग्न देलान् ? लखनउ लुट ! सबैलाई थाहा छ मधेसी मोर्चाका नेताहरूलाई मधेसकै जनताको समर्थन छैन । हुँदो हो त, चुनावबाट उनीहरू भाग्ने थिएनन् । चुनाव जितेर सत्तामा पुगेका बेला यिनले गरेका लखनउ लुट र नातावाद कृपावाद जगजाहेर छ । उनीहरूसँग जनसमर्थन भएको भए जुनसुकै चुनावमा कांग्रेस, एमाले र माओवादी उम्मेदवारलाई हराउने मात्र होइन, संसद्बाट बहुमतले संविधान पनि संशोधन गरेर देखाइदिने थिए । तर मधेसी मोर्चाका नेताहरू स्थानीय निर्वाचनबाटै तर्सिएका छन् । नतर्सिऊन् पनि किन, तिनले गरेका एकएक हिसाब मधेसका जनता राखेर बसेका छन् । त्यसैले मधेसी मोर्चाका नेताहरू संसदीय क्षेत्रको निर्वाचन पनि मधेसका जनताको शान्तिपूर्ण मतदानबाट होइन, बुथ क्याप्चर र शक्ति प्रयोग, त्रास सिर्जना गरेर मात्र हात पार्न सकिनेमा विश्वस्त छन्, नहुँदा हुन् त चुनावमा लागिहाल्ने थिए र जे कुराको लागि संघर्षरत भन्दैछन्, त्यो सबै शान्तिपूर्ण रूपमा चुनावबाट गरेर देखाइदिने थिए । जहाँसम्म मधेसका जनतालाई अधिकारसम्पन्न बनाउने कुरा छ, यसमा सायद नै कसैले विमती राख्छ, जसले मधेसका जनतासँग विमती राख्छ, निर्वाचनमा जनताले मतदानद्वारा तिनलाई नारायणहरि बनाइदिनेछन् । तर लोकतान्त्रिक मूल्यमान्यताविरुद्ध गएर मधेसी मोर्चाका नेताहरूले आफ्नै खुट्टामा बञ्चरो हानेका छन् । किनभने संसारभर कहीं पनि गलत मनसाय र उपाय अपनाएर गरिने विरोध सफल भएको छैन । कठोरभन्दा कठोर संघर्ष पनि शान्तिपूर्ण र लोकतान्त्रिक विधिबाट सफल अनि दिगो रूपमा अगाडि बढेका छन् । मधेसमा उपेन्द्र यादव र जयकृष्ण गोइतबीचको भिन्नता नै यही हो । तर यिनीहरूबीचको भिन्नता मेटिन थालेको देखिँदै छ । लोकतान्त्रिक होइन, अतिवादी धारमा धसिरहेका छन्, उपेन्द्र, महन्त, महेन्द्र र राजेन्द्र । गोइतले चुनाव हारेर हतियार बोके तर उपेन्द्र जनताबीच नै लोकप्रिय रहे र सत्तामा पुगे । तर गुट, फुट र अन्य स्वार्थले उपेन्द्रले आफ्नो साध्य र साधनलाई लोकतान्त्रिक र शुद्ध राख्न सकेनन् । उनी अतिवादी धारमा धकेलिँदै छन् । गलत तरिका, अलोकतान्त्रिक साधन प्रयोग गरेर प्राप्त गर्ने साध्यबारे प्रश्न उठेको मात्र छैन, संसारभर असफल पनि भएका छन् । के अमेरिकामा ट्रम्पले चुनाव जिते भनेर ओबामाले देशका दैनन्दिनीय काम पनि हुन नदिने र निषेधको राजनीति गर्ने ? भारतमा मोदीले जिते भनेर सोनिया वा राहुल गान्धीले मोदीका सभाहरू हुनै नदिने जस्तो लोकतन्त्रविरोधी काम गर्लान् भन्ने कल्पना पनि गर्न सकिँदैन । यस अर्थमा मधेसमा भएको अहिलेको घटना अनिवार्य दुर्घटना हो । विदेशीको सहयोग र धापमा प्रचण्डलाई सत्तामा पुर्याएर मधेसी मोर्चाका नेताहरू जे गर्न चाहिरहेका छन्, त्यो कदापि सम्भव छैन । देशकै ठूलो पार्टीका नेता शेरबहादुर देउवालाई प्रतिक्षारत प्रधानमन्त्री बनाएर जे बार्गेनिङ गर्न खोजिँदै छ, यो पनि लामो समय चल्नेवाला छैन । देश भनेको देश नै हो, जालझेलले यो चल्न सक्दैन । आफ्नै सहयात्रीलाई गोली ! यथार्थ कुनै पनि बेला जगजाहेर हुने रहेछ । यस दृष्टिबाट हेर्दा भारतले धाप दिएर बनाएको यो सरकार रणनीतिक रूपमा लैनचौरको ग्रिपमा रहेका गृहमन्त्री विमलेन्द्र निधिको नेतृत्वमा राजविराजमा जुन गोली प्रहार भएको छ, यदि चर्चा गरेअनुसार मधेसी मोर्चाले सरकारलाई दिएको समर्थन फिर्ता लियो भने यो सरकार टिकिरहन सक्दैन । नेपाली कांग्रेसले मात्र यो गठबन्धन टिकाउन सक्ने देखिँदैन । यसो भयो भने सरकार मधेसी मोर्चाको सहयोगमा बनाउने र तिनैलाई लगाएर सरकारलाई बन्दी बनाउने छिमेकी कार्यनीति फेरिनेछ । निषेधको राजनीति गर्ने, तिनलाई पालनपोषण पनि गर्ने अनि तिनैलाई गृह मन्त्रालयबाट आदेश दिएर पुलिसमार्फत गोली प्रहार गर्ने र आफैंलाई संसद्मा विजयी बनाउने कार्यकर्तालाई मराउने खेला अब छताछुल्ल हुने भएको छ । यति मात्र होइन, कांग्रेसका कार्यकर्ता नै निषेधको राजनीतिमा सक्रिय रहेको मात्र होइन, आफ्नै गृहमन्त्रीको आदेशको गोलीले जीवन गुमाउन पुगेको खबरले मधेसी मोर्चालाई यो गलत बाटोतर्फ लाग्न उचाल्ने कांग्रेसको पनि पर्दाफास भएको छ । प्रधानमन्त्री प्रचण्ड त केही दिनअघि मधेसी मोर्चाका नेताहरूलाई खै, आन्दोलन पनि गर्न सक्नु हुन्न भन्दै उकास्दै थिए भनेर चर्चामा रहेको वाक्य धेरैका मनमा ताजै छ । राजविराजको घटना अनपेक्षित नै हो । यो हुनु हुन्थेन तर भयो । दुर्भाग्य र निन्दनीय । यसले राजनीतिमा घुसेको पोलिटिक्सलाई नराम्रोसँग उदांगो बनाइदिएको छ । त्यस अर्थमा एमालेले मेचीमहाकाली राष्ट्रिय अभियान सुरु गरेर अर्कै राजनीतिक पटाक्षेपलाई उदांग पारिदिएको छ । लोकतन्त्रको विशेषता नै यही हो, जनता कहाँ पुगेपछि केही छिप्दैन । त्यसैले एमाले मात्र होइन, राजधानीको रत्नराज्य क्याम्पसमा सोमबार चुनाव बिथोलिएपछि भेटिएका एमएका एक मधेसी विद्यार्थीलाई राजविराजमा भइरहेका घटनाबारे सोध्दा उनले उल्टै गम्भीर सवाल तेस्र्याए, डाँकाका सरदार, अपराधी र बिचौलियाहरू नै दलका नेता बनेपछि के हुन्छ ? लामो समयदेखि मधेस तिनैको बन्दी बनिरहेको छ । न चुनाव हुन्छ न त कसैलाई जान दिइन्छ । एमालेले समस्या पहिल्याएर आँट गरेकै हो, तर सप्तरीमा थोरै मान्छेले उत्तेजक स्थिति उत्पन्न गरे र गोली चल्यो । अब यसैको नाउँमा अरू खेती बढाइन्छ । समाधान के त ? उनले औंल्याए, मधेसीहरू नै मधेसीबाट पीडित भइरहेछन् । बुद्धिजीवीहरू चुइँक्क बोल्न सक्दैनन् । बोल्यो र फिल्डमा उत्रियो भने तीनजना पूर्व प्रधानमन्त्री र शक्तिशाली दलका नेताहरूलाई त दागा धर्न खोज्छन् भने अरूको के हालत हुन्छ होला ? त्यसैले मधेसी निषेधविरुद्ध हामी तैं चुप मै चुप हुनुको विकल्प छैन । संघीयता, लोकतन्त्र, गणतन्त्र र चुनाव चाहने पार्टी र नेता मात्र होइन, लेखक, बुद्धिजीवी, कलाकार, पत्रकार, कवि, डाक्टर, इन्जिनियर, महिला अधिकारकर्मी, अर्थशास्त्री, मानवअधिकारवादी, प्रकृतिप्रेमी, किसान, मजदुर, विद्यार्थी, वकिलहरू मधेसमा पुगे भने आममधेसी जनताको वेदना र सम्भावना हेर्ने सुन्ने र देख्ने थिए । जनताले पनि संविधानसँगै हरेकलाई छाम्न, देख्न, सुन्न, नियाल्न र अनुभूत गर्न पाउने मात्र होइनन्, बाबुआमा मरेका बेला बिचार' लिएर आउनेसँग जस्तै संवेदनाहरू व्यक्त गर्ने थिए । ढाढस दिन जालान् ? तर के ती मधेसी युवाले भने झैं पत्रकारविश्लेषक युवराज घिमिरे, श्रीकृष्ण अनिरुद्ध गौतम, अच्युत वाग्ले, धु्रवहरि, शरदचन्द्र वस्ती, किशोर नेपाल, सुधीर शर्मा, किशोर श्रेष्ठ, देवप्रकाश त्रिपाठी, बविता बस्नेत, नारायण वाग्ले, महेन्द्र विष्ट, टीकाराम राई, अमित ढकाल, सौरभ, गुणराज लुइँटेल, तारा दाहाल जालान् ? सुलोचना मानन्धर, अभी सुवेदी, हरि रोक्का, नारायण ढकाल, विष्णु निष्ठुरी, शिव गाउँले, सुरेश आचार्य, पुरुषोत्तम दाहाल, अमृता बाँस्कोटा तराईका गाउँगाउँमा एनजीओआईएनजीओ कसैको स्पोन्सरसिपबिना पनि जालान् ? देवेन्द्रराज पाण्डे, कृष्ण पहाडी, डा सुन्दरमणि जालान् ? स्वर्णिम वाग्ले, पिताम्बर शर्मा, लोकराज बराल, कृष्ण खनाल हिँड्लान् ? सुरेन्द्र केसी इतिहास बताउन पुग्लान् ? डा उपेन्द्र देवकोटा, केदारनरसिंह केसी, डा केदारभक्त माथेमा, प्रत्युश वन्त, डा गोविन्द केसी, वकिलहरू शम्भु थापा, शेरबहादुर केसी, युवराज संग्रौला, टीकाराम भट्टराई, गोपाल घिमिरेहरू पुग्लान् ? अमृत गुरुङ, आनी छोइङ, मदनकृष्णहरिवंश, धुर्मुससुन्तली, शम्भुजित बाँस्कोटा, राजेश हमाल, किरण मानन्धर, रागिनी उपाध्याय, विवेकशील नेपाली, गु्रप २५, पापड, दलित, अपांग, सिस्नुपानी गएर मधेसी भूमिपुत्रपुत्रीलाई निरंकुशता, दबदबा र गुन्डागर्दीबाट राहत र ढाढस दिन पुग्न सक्लान्?"
यी हुन् नयाँ पुस्ताका उम्दा खेलाडी,"विश्वका धेरै मुलुकमा जस्तै नेपालमा पनि महिला र पुरुषबीच विभेद छ। यहाँको सामाजिक, आर्थिक, शैक्षिक, राजनीतिक, प्रशासनिक र खेलकुदलगायतका क्षेत्रमा पुरुषको तुलनामा महिलाको पहुँच ज्यादै न्यून छ। नेपालमा कुल जनसंख्याको आधाभन्दा बढी ५१५०५ प्रतिशत हिस्सा ओगटेका महिला राज्यका हरेक क्षेत्रमा पछाडि परेका छन्। कुनै समय नेपाली खेलकुदमा महिला सहभागिता वर्जित थियो। 'खेलकुद पुरुषले मात्र खेल्ने हो' भन्ने मानसिकताका कारण धेरै पछि मात्र महिला यस क्षेत्रमा लागे। अहिले अवस्था फेरिएको छ। पुरुषसँगै थुप्रै प्रतिभाशाली खेलाडीले नेपाली खेलकुदलाई अगाडि बढाइरहेका छन्। राष्ट्रिय होस् या अन्तर्राष्ट्रिय हरेक क्षेत्रमा महिला खेलाडीले अब्बल प्रदर्शन गर्दै आएका छन्। प्रतिभाशाली खेलाडीको खेलप्रतिको लगाव, समर्पण र प्रदर्शनले नेपाली खेलकुद क्षेत्रले फड्को मारेको छ। गत वर्ष भारतको सिलिगुडी र सिलोङमा सम्पन्न १२ औं दक्षिण एसियाली खेलकुद (साग) मा सहभागी एक सय ८७ महिला खेलाडीमध्ये तीनजनाले स्वर्ण पदक जिते। जसमा उसुकी नीमा घर्ती मगर र जुडोकी फुपूल्हामु शेर्पाले गर्विलो प्रदर्शन गरे। २३ स्वर्ण जित्ने खेलाडीमा महिला फुटबलका २० सहित ३२ महिला थिए। ३४ कांस्यमा भलिबल, हक्की र खोखाका ५१ खेलाडीसहित ६४ महिला खेलाडी सहभागी थिए। गतवर्ष सम्पन्न ३१ औं गृष्मकालीन रियो ओलम्पिक खेलकुदमा नेपालबाट जुडोकी फुपूल्हामु खत्री, पौडीकी गौरिका सिंह, तेक्वान्दोकी निशा रावल र एथलेटिक्सकी प्रमिला रिजालले सहभागिता जनाए। गत पुसमा पूर्वाञ्चलमा सम्पन्न सातौं राष्ट्रिय खेलकुद प्रतियोगितामा एक हजार ६ सय ६९ महिला खेलाडी सहभागी भए। खेलकुदमा लागेको छोटै समयमा पछिल्लो पुस्ताका थुप्रै महिला खेलाडीले आफ्नो सम्भावना उजागर गरेका छन्। लोभलाग्दो प्रदर्शनबाट नेपाली खेलकुद क्षेत्रमा नयाँ ऊर्जा र सम्भावना देखाएका केही महिला खेलाडीको चर्चा यहाँ गरिएको छ। ०० सानी जलपरी गौरिका सिंह (पौडी) गत वर्ष ब्राजिलको राजधानी रियो दि जेनेरियोमा सम्पन्न ३१ औं गृष्मकालीन ओलम्पिक खेलकुदमा संसारभर नेपालको नाम तरंगित भयो। कुनै खेलाडीले पदक जितेर वा चमत्कारिक प्रदर्शनले नेपालको नाम गुञ्जायमान भएको थिएन। सात समुद्रपारिको देशबाट संसारभर नेपाललाई चिनाउने काम गरेकी थिइन्जलपरी गौरिका सिंहले। आफ्नो इभेन्टमा हिट चरणबाटै बाहिरिए पनि गौरिका रियो ओलम्पिककै सबैभन्दा कान्छी खेलाडी बनिन्। सानै उमेरमा विश्व खेलकुदको कुम्भमेलामा सहभागी भएर उनले प्रशंसा त कमाइन् नै आफ्नो देशको पनि नाम संसारभर चिनाउन सफल भइन्। १३ वर्षीया गौरिका रियो ओलम्पिकमा सहभागी हुनुअघि १२ औं दक्षिण एसियाली खेलकुद (साग) मा एक रजतसहित चार पदक जितेर कीर्तिमान बनाएकी थिइन्। व्यक्तिगत स्पर्धामा पौडीमा पदक जित्ने पहिलो खेलाडी बनेर कीर्तिमान बनाइन्। उनले गत वर्ष विभिन्न प्रतियोगितामा २२ राष्ट्रिय कीर्तिमान बनाएकी थिइन्। विदेशमा चर्चा प्रतिभा माली (भलिबल) भनिन्छ, निरन्तरको साधना र समर्पणबाट नै प्रतिभाशाली खेलाडी जन्मन्छन्। यही कुरा लागू हुन्छ भलिबल खेलाडी प्रतिभा मालीमा पनि। दुई कक्षा पढ्दादेखि डिगिङ र रेजिङ गर्न थालेकी प्रतिभा अहिले नेपालकी नम्बर एक भलिबल खेलाडी बनेकी छिन्। कक्षा १० मा अध्ययनरत १५ वर्षीया किशोरी प्रतिभाले स्वदेशमा त आफ्नो जादु देखाएकै छिन् विदेशमा पनि चर्चा बटुल्दै आएकी छन्। दक्षिण एसियामा नेपाली भलिबलले ठूलो उपलब्धि हासिल गर्न नसकेको अवस्थामा प्रतिभाकै प्रेरणामा १२ औं सागमा कांस्यपदक जित्न सफल भयो। न्यु डायमन्ड एकेडेमीकी प्रमुख खेलाडी प्रतिभा घरेलु प्रतियोगितामा रुचाइएको नाम हो। उनकै प्रेरणामा गत पुसमा पूर्वाञ्चलमा सम्पन्न सातौं राष्ट्रिय खेलकुद प्रतियोगितामा मध्यमाञ्चलले रजत पदक जितेको थियो। सन् २०१६ मा माल्दिभ्सको राष्ट्रिय क्लब च्याम्पियनसिप प्रतियोगितामा सहभागी उनले टोलीलाई उपाधि जिताएर आएकी थिइन्। उनको माग स्वदेशमा मात्र होइन, विदेशमा पनि उत्तिकै हुन थालेको छ। हरेकजसो प्रतियोगितामा सर्वोत्कृष्ट खेलाडी चुनिंदै आएकी प्रतिभाले अहिलेसम्म चारवटा स्कुटर जितिसकेकी छन्। गत वर्ष भारतको सिलिगुडी र सिलोङमा सम्पन्न १२ औं दक्षिण एसियाली खेलकुद (साग) मा सहभागी एक सय ८७ महिला खेलाडीमध्ये तीनजनाले स्वर्ण पदक जिते। त्यही वर्ष रियो ओलम्पिक खेलकुदमा नेपालबाट जुडोकी फुपूल्हामु खत्री, पौडीकी गौरिका सिंह, तेक्वान्दोकी निशा रावल र एथलेटिक्सकी प्रमिला रिजालले सहभागिता जनाए। 'अहिले मैले जुन उचाइ र परिचय हासिल गरेकी छु। त्यो भलिबलकै कारण पाएको हुँ। त्यसैले भोलिका दिनमा पनि भलिबललाई नै निरन्तरता दिन्छु', प्रतिभा भन्छिन्। उनी यसको श्रेय भने न्यु डायमन्ड एकेडेमीका प्रिन्सिपल एवं भलिबल प्रशिक्षक कुमार राईलाई दिन्छिन्। 'मैले अहिले जुन सफलता हासिल गरेकी छु, यसमा न्यु डायमन्ड र गुरु कुमार सरको महत्वपूर्ण भूमिका छ। हामीलाई सानै उमेरदेखि खेलाएर तिखार्ने काम कुमार सरले गर्नुभएको हो', उनी भन्छिन्। ०० पराइ भूमिमा सफल रेजिना रेजिना कार्की (तेक्वान्दो) अन्तर्राष्ट्रिय खेलकुद प्रतियोगितामा पदक र प्रदर्शनका हिसाबले सबैभन्दा सफल खेल तेक्वान्दो हो। संगीना वबैद्य र दीपक विष्ट छनोट चरण पार गर्दै ओलम्पिकमा सहभागी भएको गौरवमय पदचापलाई अहिले धेरै युवा खेलाडीले पछ्याइरहेका छन्। तिनैमध्येकी एक हुन्रेजिना कार्की। इटहरीकी २३ वर्षीया कार्की लामो समयदेखि राजधानीमा बसेर खेललाई अगाडि बढाइरहेकी छन्। पूर्वाञ्चलमा सम्पन्न सातौं राष्ट्रिय खेलकुद प्रतियोगितामा स्वर्ण पदक जितेकी उनले १२ औं सागमा पनि सडनडेथमा स्वर्ण पदक गुमाएकी थिइन्। पहिलो अन्तर्राष्ट्रिय सहभागितामै प्रभावशाली प्रदर्शन गरेकी उनीबाट भविष्यमा निकै आशा गर्न सकिने उनको खेललाई नजिकबाट नियालेका प्रशिक्षकहरू बताउँछन्। रेजिना तेक्वान्दोबाट टाढा हुने कल्पनासम्म नगरेको बताउँछिन्। 'मैले सानै उमेरदेखि तेक्वान्दो सिकें। अहिले पनि यही खेलमै रमाइरहेकी छु। यसबाट टाढा रहने कल्पना गरेकी छैन', रेजिनाले भनिन्। ०० पाँच वर्षमै टेनिस मायांका राणा (लनटेनिस) नेपालमा सन् १९८७ मा टेनिस भित्रिएको हो। सन् १९८८ बाट अन्तर्राष्ट्रिय प्रतियोगितामा सहभागिता जनाउन थालेको हो। तर नेपालमा महिला टेनिस खेलाडीको खडेरी नै थियो भन्दा फरक नपर्ला। अन्य खेलमा महिला सहभागिता उलेख्य रहे पनि टेनिस र सफ्ट टेनिस दुवैमा अत्यन्त न्यून मात्र महिलाको सहभागी पाइन्छ तर अहिले अवस्था फेरिएको छ। पछिल्लो पुस्ताका थुप्रै छात्रा टेनिसमा लागेका छन्। तिनैमध्येकी एक हुन्मायांका राणा। मायांका पाँच वर्षको उमेरदेखि र्याकेट बोकेर टेनिस कोर्टमा धाउन थालेकी हुन्। आमा बुवा नै टेनिस खेलसँग नजिक रहेका र लनटेनिसको पनि नेतृत्व सम्हाल्दै आएकाले उनलाई टेनिस खेल्न गाह्रो भएन। उनले बहिनी माहिकासँगै टेनिस सिक्न थालिन्। पाँच वर्षको उमेरदेखि र्याकेट समातेकी मायांका नेपालकी नम्बर एक टेनिस सुन्दरी हुन्। कक्षा ११ मा पढ्दै गरेकी १६ वर्षीया मायांकाले गत पुसमा सम्पन्न सातौं राष्ट्रिय खेलकुद प्रतियोगितामा लनटेनिसका तीनवटै इभेन्टमा स्वर्ण पदक जितेर इतिहास रचिन्। लनटेनिसको एकल, युगल र टिम इभेन्टमा मायांकाले स्वर्ण पदक जितेकी थिइन्। छैटौं राष्ट्रिय खेलकुदमा पनि उनले एकल र युगलमा गरी दुई स्वर्ण पदक जितेकी थिइन्। आइटीएफ यु१८ सर्किट एक र दुईमा पहिलो चरणको खेल जितेर उनी अंक हासिल गर्न सफल भइन्। ब्रिटिस कलेजमा कक्षा ११ मा अध्ययनरत मायांका भविष्यमा पनि टेनिसलाई निरन्तरता दिने बताउँछिन्। 'सानै उमेरदेखि टेनिस खेल्न थालें। अहिले यसैमा रमाइरहेकी छु र भविष्यमा पनि निरन्तरता दिन्छु', राणाले भनिन्। ०० पहिलो ब्याडमिन्टन खेलाडी ज्योति पाण्डे (क्रिकेट) सशस्त्र प्रहरी बलको एपीएफ क्लबबाट क्रिकेट खेल्ने ज्योति पाण्डे पहिले ब्याडमिन्टनकी राष्ट्रिय खेलाडी हुन्। विराटनगरकी ज्योतिले सन् २००७ देखि सन् २०११ सम्म ब्याडमिन्टन खेलिन्। राष्ट्रियस्तरका प्रतिस्पर्धामा भाग लिइसकेपछि उनलाई क्रिकेट मन पर्न थाल्यो। 'बुवा र दाइहरूले खेलेको देखेपछि क्रिकेटमा रुचि बढेर आयो', उनले भनिन्, 'पछि विराटनगरमा पनि केटीहरू खेल्ने रहेछन् भन्ने थाहा पाएपछि क्रिकेट खेल्न थालेँ।' त्यसपछि पूर्वाञ्चलको टिममा सहभागी भएर क्रिकेट खेल्न थालिन्। पूर्वाञ्चलको टिमबाट पाँचौं राष्ट्रिय प्रतियोगिता खेलिन्। एपीएफमा आएपछि उनले छैटौं र सातौं राष्ट्रिय प्रतियोगिता खेलिन्। एपीएफमा अनुभवी खेलाडीबाट धेरै कुरा सिक्न पाएको उनको अनुभव छ। 'एपीएफमा आएपछि अन्तर्राष्ट्रिय प्रतियोगिता खेलेका सिनियर दिदीहरूसँग खेल्न र सिक्न पाएँ', उनले भनिन्। उनी व्यवस्थापन विषयमा स्नातक सकेर स्नातकोत्तरका लागि शंकरदेव क्याम्पसमा भर्ना भएकी छन्। अहिले उनी एपीएफ क्लबमा सिपाही पदमा नियुक्त छिन्। एपीएफ क्लबमा उनले खेल र अभ्यासको राम्रो अवसर पाएकी छिन्। सातौं राष्ट्रिय प्रतियोगितामा उनको प्रदर्शनी औसत मात्र रह्यो। उनले भनिन्, 'अभ्यास राम्रो गर्न पाइनँ, लामो समय ग्याप थियो।' प्रतियोगिताको फाइनलमा पूर्वाञ्चल टिमसँगको विवादपछि एपीएफ उपविजेतामा सीमित रह्यो। उनका बुवा प्रदीपराज पाण्डे प्रशिक्षक रहेको पूर्वाञ्चल टिमले जित हात पार्यो। विवादपछि उनीसँगै खेल्दै आएका एपीएफ क्लबका सहकर्मीहरूले पूर्वाञ्चलको टिमलाई गाली गर्दै मैदान छोडे। ज्योति भने रुँदै हिँडेकी थिइन्। 'त्यो विवाद अनि त्यसपछि उत्पन्न परिस्थिति मेरो सोचविपरीत थियो', उनले भनिन्, 'जित्छौं भनेर गएको, विवादपछि पूरै खेल समेत खेलिएन, निकै दुःख लाग्यो।' ०००"

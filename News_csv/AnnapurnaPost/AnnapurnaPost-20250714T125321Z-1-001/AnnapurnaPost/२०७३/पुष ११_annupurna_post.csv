शीर्षक,विवरण
जसले नेपाललाई धानेको छ,"नेपालको अस्मिता कसरी बचाउने ? कसरी जोगाउने ? परम्पराबारे थाहा हुनुपर्छ । आपसी सद्भाव कायम गर्न सक्नुपर्छ । रामलाई भगवान् भनिएको छ, तर सीतालाई हरण गरेर लग्यो रावणले । राम भगवान् हुन् भने त लंकामा गएर सीतालाई टप्प टिपेर ल्याउन सक्नुपथ्र्यो नि । भगवान् भएर बाँदरसँग मीत लगाएका छन् । गयो बाँदरको सेना, समुद्रको किनारमा तर अघि बढ्न सकेनन् । अंगद भन्ने वीरले भने 'हे हनुमान, तिमीहरू बाँदर जस्तो हो र ? तिमीहरू त पवनपुत्र हौ । पवनलाई त डाँडाकाँडा कसैले पनि छेक्दैन । तिमी सानो छँदा आमाले तिमीलाई कोक्रोमा हालेर चहचह गर्नुभएको थियो, त्यसबेला सूर्यनारायण उदय भए । तिमीले लड्डु भनेर त्यही सूर्यलाई कप्लक्क निलेका थियौ । तिमी यस्ता वीर पो त ।' हनुमानलाई यो कुरा थाहा थिएन । उनले आफ्नो इतिहास, गौरव अंगदबाट थाहा पाएका थिए । उनले जय श्रीराम भने, फिटिक्क फटकिए । त्यो वास्तविक घटना हो । यतातिर हामी नजाऊँ । तर रावणले एउटा प्रेरणा दिएको छ । भर्खरै एक कार्यक्रममा आफूलाई क्रान्तिकारी भन्ने माओवादी नेता शक्ति बस्नेतले भने, 'इतिहासलाई वर्तमानमा थोपर्नु हुँदैन र भविष्यमा के हुन्छ, हामीलाई थाहा छैन, भविष्यको निर्माण भविष्यले नै गर्नुपर्छ ।' त्यस्तो पनि कुरा गर्ने ? त्रितालको कुरा थाहा छ हामीलाई भूतमा के थियो, वर्तमानमा के छ र भविष्यमा के हुन्छ । अहिले नेपालमा गणतन्त्र छ, भोलि के हुन्छ, भविष्यको पुस्ताले त्यसको निर्धारण गर्छ भनेको छ । माओवादीबाट फुटेर गएका बाबुराम भट्टराईले भने, 'जनताले चाहे भने हिन्दु राष्ट्रपति हुन्छ, राजतन्त्र पनि आउँछ ।' त्यस्ता कुरा पनि गर्ने हो ? सय चुहा खाकर दिल्ली हज गर्न चले गए । उहिले मान्छे काट्नुसम्म काटे, अहिले जनताले चाहे भने राजतन्त्र पनि आउन सक्छ, हिन्दु धर्म पनि आउन सक्छ रे, त्यस्ता कुरा पनि भन्ने हो र ? इतिहास पढेपछि हामीलाई आफ्नो गौरव गाथा हुन्छ । पृथ्वीनारायण शाहले यहाँ अंग्रेजलाई पनि जिते, मुसलमानलाई पनि जिते । हिन्दु नागाहरूलाई पनि जिते । हिन्दुहरूलाई यो त हिन्दु हो भनेर उनले छोडिदिएका थिए । हतियार बोकेर ल्याएका रहेछन्, उनीहरूलाई पनि आक्रमण गरे । क्रिस्चियन धर्मसँग पृथ्वीनारायणको कुनै वैरभाव थिएन । क्रिस्चियनहरूलाई किन लखेटे त ? किन खेदे ? ती सात समुद्रबाट आएका फिरंगीहरूको धर्मकर्म त राजनीति र जासुसी गर्ने रहेछ । त्यो राजनीति र जासुस नगरेको भए उनीहरू नेपालबाट खेदिने नै थिएनन् । हाम्रो नेपालले हामीलाई के भन्छ भने भक्तपुरमा बिस्केट जात्रा हुन्छ वैशाख १ गते, त्यहाँको तौमडी टोलमा भैरवनाथको मन्दिर छ ठूलो । माथिल्लो तलामा गएर हेर्यो भने मूर्ति छैन, मुकुन्डा छन् दुइटा । त्यहाँका पुजारी यो भैरवनाथ र यो काशीनाथ भनेर चिनाउँछन् । काशी विश्वनाथ त्यहाँ किन स्थापना गरेको भने बिस्केट जात्रा भनेको विश्व केतु । केतु भनेको झन्डा । विश्वमा कल्याण होस् । विश्वलाई विजय गर्न सकियोस् भनेर विश्वध्वजको उठान लिंगो ठडाएर जात्रा बनाएको छ । विश्वलाई विजय गर्न सकोस् नेपालले । विश्वमा शान्ति कायम होस् । सबैभन्दा ठूलो जात्रा हेर्ने काशी विश्वनाथ मान्छे भएर आएका रहेछन् । यहाँका तान्त्रिक र ज्योतिषीहरूले यो कुरा थाहा पाए । पछ्याउँदै पच्छाउँदै गए । मलाई त मान्छेले पछ्याए भनेर सुत्न धर्तीभित्र पस्दा टाउको मात्रै फेला पारे । त्यसपछि चट्ट काटे टाउको । त्यही टाउको यहाँ राखेको छ । काशीमा त उनको शरीर मात्रै छ । पेटमा तण् फोहोरमैला मात्रै हुन्छ । टाउको भनेको ज्ञानेन्द्रीय जति सबै भएको ठाउँ हो । नेपाल भनेको भारत वर्षको मस्तिष्क हो । काशीमा विश्वनाथ छन् भनिन्छ, तर त्यहाँ उनको शरीर मात्रै छ । परमेनिन्द्रीय मात्रै छ, ज्ञानेन्द्रीय जति सबै नेपालमा छ । त्यो कथाले यस्तो भन्छ । भारतचाहिँ नेपालअन्तर्गत हो भन्ने भनाइ छ । टुँडिखेलमा एउटा महांकाल छ । शनिबार भयो कि शनिग्रह शान्ति भनेर मारामार हुन्छ । कहाँबाट आयो त्यो महांकाल ? महाकाल चीनबाट आएको हो । कुरुक्षेत्रमा कौरव र पाण्डवको लडाइँ भयो । आफ्नै भाइभाइको त्यो लडाइँ हेर्छु भनेर महांकाल चीनबाट हररर उडेर आयो यहाँ । यहाँका गुभाजुहरूले थाहा पाए, त्यसको गति र बाटो । हामी सानो छँदा रूस र अमेरिकासँग आकाशमा दुस्मनको जहाज उडेको छ, त्यसलाई तल झार्न सक्ने यन्त्र छ रे भनेको सुनेका थियौं । उहाँका गुभाजुहरूले होम, पाठ गरेर यन्त्र स्थापना गर भ्रमण गर्न लागेको छ, माथि आएपछि ठप्प त्यसको गति अडियो । हे, मलाई के गरे म यस्तो बलवान्लाई ! किन रोकेको भन्दा तल होम, पाठ गर्न लागेको छ । के गरेको तिमीहरूले ? मलाई छोड । तिमी नेपालमा आउनुपर्छ । हैन म त कुरु क्षेत्रको लडाइँ हेर्न भनेर आएको भने । तर तिमी जान पाउँदैनौ । उसो भएदेखि म गएर आउँछु, लडाइँ हेरेर आउँछु । पक्का हो त ? पक्का । त्यसपछि छोड्दिए । रिमोट कन्ट्रोल त आफ्नो हातमा राखे । अनि त्यो युद्ध हेरेर आएपछि ऊ यहाँ बसेको हो । चीनजस्तो महान देशको महांकाल पनि यहाँ राखिएको छ भनेपछि चीनलाई पनि नेपालले परास्त गरेको छ । यस्तो छ हाम्रो गौरवको इतिहास । त्यो इतिहास कायम राख्न अब हामीले चीन र भारत दुवैलाई अधीनमा पार्न सक्दैनौं, तर अनुकूलमा पार्न सक्छौं । अनुकूलमा नपारी नेपालको अभीष्ट लागू हँदैन । त्यसैले हाम्रा नेताहरूले पुण्य आर्जन गर्नुपर्छ । स्वर्गद्वारी महाप्रभु बाहुन होइनन् । तीचाहिँ गौतम उपाध्याय बाहुनले खड्का क्षत्रिनीबाट जन्माएको छोरा रहेछन् । त्यसरी गौतम क्षेत्री भएका रहेछन् । बाबु उपाध्याय बाहुन गौतम र आमा खड्का क्षेत्रीबाट जन्मिएको । त्यहाँबाट स्वर्गद्वारी महाप्रभु भए । त्यसपछि हंसानन्द गिरिजी महाराज भएर जन्मिनुभयो । आधा दान स्वर्गद्वारीको गुठीमा जान्थ्यो । २००७ सालमा प्रजातन्त्र आयो भने, तर नेताहरूले अलिकति खोसेर खाइदिए, २०१५ सालमा पनि अलिकति खोसेर खाइदिए । नेपालमा गणतन्त्र आएपछि २५ प्रतिशत मात्रै छ स्वर्गद्वारीको गुठी । बाँकी ७५ प्रतिशत गुठी उठ्दैन । चन्द्रशमशेर चितवनको ठोरीमा सिकारमा जाँदा स्वर्गद्वारी महाप्रभु भिक्षा माग्न आए । अहिलेका जोगी सरासर हाम्रो बैठकमा आउँछ, जोगी भएर भिक्षा माग्नेचाहिँ आँगनमा गएर अलख जगाउने हो । बास बस्नुपरे पिँढीमा बस्ने हो । द्वारभित्र पस्नु हुँदैन । ढोकामा आएर अलख जगाउँदा म दान लिन आएको होइन, दानमा स्वर्गद्वारीको जनताको गुठी धेरै भयो, त्यसको माफ माग्न आएको भने । चन्द्रशमशेरले भित्रबाट मालपोत त माफ हुँदैन भने । स्वर्गद्वारी महाप्रभुले केके भने भने, यो चन्द्रे र म एउटै गुरुकुल आ श्रममा तपस्वी थियौं, यसको तपस्या भ्रष्ट भयो । त्यहाँबाट यो राजा भयो । अर्को जन्ममा यसको पतन हुन्छ । मेरो अलिकति तपस्या पुगेको थिएन म जोगी भएँ । अर्को जन्ममा म मुक्त हुन्छु भनेका छन् । त्यसैले तपस्याबाट भ्रष्ट भएकाहरू राजा, राष्ट्रपति, प्रधानमन्त्री, नेता र उद्योगपति भएर जन्मिन्छन् । त्यसैले पुण्य आर्जन गर्नुपर्छ । त्यो पुण्य आर्जन भनेको बिहानभरि पाठ गर्ने र रातमा खरानी घस्ने होइन । जनताको कल्याण गर्नुपर्छ । त्यस्तो किसिमको कल्याण गर्यौं भने आफ्नो पनि कल्याण हुन्छ । अब यहाँ आयो किसुनजीको कुरो । किसुनजी बिहानबिहान सधैं गीता पाठ गर्ने । डायरी लेख्नुहुन्थ्यो साँझमा । पुण्य आर्जनको लागि होइन गीता पाठ गरेको उहाँले । प्रेरणा लिनको लागि हो । संविधानसभाको निर्वाचन भयो । संविधान पनि जारी भयो, तर कार्यान्वयन हुन सकेको छैन । किन त ? त्यहाँ सत्य छैन । अहिले ईश्वरको नामबाट शपथ नलिनेहरूको सरकार छ, जो किसुनजीलाई शान्ति पुरस्कार दिलाउँछ । यो आ श्रममा त कसरी खाने, कसरी चलाउने भन्ने धरमर छ । पूर्वप्रधानमन्त्री केपी ओलीले म दिउँला भन्नुभएको थियो भनेपछि केही पुण्य आर्जन गर्नुभयो उहाँले । त्यसकारणले प्रेरणा लिन गीता पाठ गर्नुभयो । गीताको निचोड के हो त ? ध्रुव नीति, अटल नीति । अटल नीति भनेको के त ? संविधान ? जहाँ सत्य हुन्छ, त्यहाँ संविधान कार्यान्वयन हुन्छ । नेपालमा सत्य नभएकाले संविधान कार्यान्वयन हुन सक्दैन । नेपालको कुरा गर्दा तराई वा मधेसको कुरो आयो । पहिले गंगासम्म नेपालको सीमा थियो । कसरी गंगासम्म नेपालको सिमाना हो भने पूर्वमध्यकालको अन्तिमतिर मिथिलाको प्राचीन वैभव पनि हराइसकेको थियो । कपिलवस्तुको वैभव पनि हराइसकेको थियो । सिम्रौनगढमा एउटा राज्य थियो । सिम्रौनगढ राज्यको लेनदेन भक्तपुर राज्यसँग हुन्थ्यो । त्यतिखेरको राजधानी भक्तपुर थियो । हरिसिंहदेवको ससुराली भक्तपुर । हरिसिंहदेवको पतन भयो मुसलमानको आक्रमणले । हरिसिंहदेव भागेर ससुरालीमा शरण लिन आउँदाआउँदै बाटोमै उनको मृत्यु भयो । त्यसपछि उनकी श्रीमती आफ्नो माइतीमा शरण लिन आइन् । त्यसपछि जयस्थिति मल्लले यहाँ थिति बाँधे । उनी पनि मधेस तराईबाट आएका हुन् । सिम्रौनगढको सीमा गंगासम्म थियो । अनि जयस्थिति मल्ल र उनका नाति यक्ष मल्लको पालासम्म गंगासम्म नेपालको सीमा जोडिएको थियो । पछि मुसलमानको आक्रमणले तराईजति सबै उनीहरूले खाइदिए । पृथ्वीनारायणको पालामा पूर्वीतराईको समस्या भएन, तर पश्चिम तराईको समस्या भयो । पश्चिम तराई पृथ्वीनारायणभन्दा पछाडि जितिएको हो । त्यतिखेर अहिलेका रूपन्देही, कपिलवस्तु आवतको नवाफले भोग गरेको थियो । यता पाल्पालाई नेपालले जित्यो, आवतको नवाफलाई अंग्रेजले जित्यो । नवाफ निहुँ खोज्न थाल्यो हाम्रो जग्गा हामीलाई फिर्ता दे । नेपालले हामी फिर्ता दिँदैनौं भन्यो ।त्यहींबाट नेपाल र अंग्रेज युद्ध सुरु भएको हो । राजतन्त्र, गणतन्त्र, धर्म निरपेक्षता, जातीय धरालत र जातीय संकुचित भावनाको धरातलभन्दा माथि उठेर पहिले राष्ट्र जोगाउनुपर्यो । राजनीतिक व्यवस्था भनेको राष्ट्रको अवस्थाअनुसार हुन्छ । अहिलेको गोरखपुरको केही कुरा चन्द्रशमशेरले ल्याएका हुन् । तिनलाई हामीले सामन्ती भनेर गाली गर्नु हँदैन । तिनले जे गरेका थिए, त्यो पनि गर्न सकेका छैनौं हामीले । सुगौली सन्धिभन्दा पहिले लुम्बिनीमा बुद्ध जन्मेका र तिलौराकोट कपिलवस्तुको राजधानी भएको थाहा पाएका भए त्यो नेपालको रहन्थ्यो र ? रहने थिएन । जनकपुरमा सीता जन्मेको थाहा पाएको भए त्यो नेपालमा रहन्थ्यो र ? नेपाललाई सीमा कायम गराएको कहाँ त ? जनकपुरको अहिलेको मन्दिर त पछि बनेको हो । त्योभन्दा पहिले बडाकाजी अमरसिंह थापाले त्यहाँ राममन्दिर बनाएका थिए, अहिलेको जनकपुरको रामजानकी मन्दिरभन्दा धेरै तल सिमानानिर । कल्यश्वरीको मन्दिर बनाइएको थियो, काठमाडौंका नेवार कालिगढ लगेर । त्यसैले नेपाललाई धानेको छ, चिनाएको छ । नेपाल र भारतको कित्ता कसरी जोड्ने त भन्दा भारततिर अलि खुकुलो र नेपालमा अलि कडा रहेछ । उताकाले हामी नेपाली होइनौं भनेर भारततिर गए । बडाकाजी अमरसिंह थापाले बनाएको कल्यश्वरीको मन्दिरले अहिलेको नेपाल भनेर चिनाएको छ । जनकपुर, लुम्बिनी भन्ने थाहा भएको भए सुगौली सन्धिबाट त्यो रहने थिएन । अन्यत्र किचलो नहुने यो ५ नम्बर प्रदेशमा मात्रै किन किचलो भयो त ? लुम्बिनी खान थालेको छ । मद्रासमा बुद्ध जन्मेको भनेर किताब लेखिएको छ । पिपरहवामा नक्कली कपिलवस्तु खडा गरिएको छ । तर हामीसँग पुरातात्विक प्रमाण छन्, इतिहास प्रमाण छन् । ती प्रमाणको व्याख्या गर्ने काम कसको त ? विश्वविद्यालयहरूको, प्रज्ञाप्रतिष्ठानहरू हो नि त । सरकारका मन्त्रीहरूलाई त यो कुरा यस्तो हो है भनेर अथ्र्याउनुपर्छ प्रज्ञा प्रतिष्ठानहरूले । तर विश्वविद्यालय र प्रज्ञा प्रतिष्ठानमा राजनीति मात्रै छ, प्राज्ञिक कसरत नै भएको छैन । काशी विश्वनाथको टाउको काटेर राख्न सक्ने, चीनको महांकाल राख्न सक्नेलाई यो कुरा यो हो भनेर किन बार्गेनिङ गर्न सकिन्न ? अथ्र्याउन किन सकेन ? यहाँ निरीह भएका छन् जनता । त्यसैले प्राज्ञहरूले राम्राराम्रा सुझाव राजनीतिज्ञहरूलाई दिए भने बल्ल राम्रो हुन्छ । त्यसैले तथ्यमा आधारित भयो भने संविधान कार्यान्वयन पनि हुन्छ । जनता भनेका जनार्दन, भगवान्को स्वरूप हो । त्यसैले नेताहरूले पुण्य आर्जन गर्नुपर्छ भन्ने मेरो अभिमत हो । म एउटा स्वतन्त्र व्यक्ति हुँ, त्यसैले नेपाल राष्ट्रको संरक्षण गर्नुपर्छ भन्ने हो । अहिले नेपाली संस्कृति खस्किएको छ, राष्ट्रियता धमिलिएको छ, नेपाल राष्ट्र विखण्डनको दिशातिर धकेलिएको छ । सन्तुलन ल्याउने कसले त ? नेपाली जनताले सन्तुलन ल्याउनुपर्यो । राजतन्त्र, गणतन्त्र, धर्म निरपेक्षता, जातीय धरातल र जातीय संकुचित भावनाको धरातलभन्दा माथि उठेर पहिले राष्ट्र जोगाउनुपर्यो । किनभने राजनीतिक व्यवस्था भनेको राष्ट्रको अवस्थाअनुसारको हुन्छ । अहिले अवस्था संकटमा छ । अहिलेको गोरखपुरको चन्द्रशमशेरले ल्याएको हो केही कुरा । हामीले तिनलाई सामन्ती भनेर गाली गर्नु हँदैन । तिनले के गरे त ? तिनले जे गरेका थिए, त्यो पनि गर्न सकेका छैनौं हामीले, अहिलेका प्रगतिवादीहरूले र गणतन्त्रवादीहरूले । त्यसैले इतिहास हेरेर, त्यहाँबाट प्रेरणा लिएर नेपालले भारत र चीनलाई दबाउने होइन, दुवैलाई आफ्नो अनुकूलमा पारेर यो राष्ट्र जोगाउनुपर्छ । (संस्कृतिविद् गुरुङले सन्तनेता कृष्णप्रसाद भट्टराईको ९३ औं जन्मोत्सवका अवसरमा बाडेगाउँ, ललितपुरमा शुक्रबार गरेको प्रवचनको सम्पादित अंश)"
शिशु गणतन्त्रको देहावसान,"इहलोक, परलोक, अवतार, पुनर्जन्म र भूत, भविष्य, वर्तमान सबैमा विश्वास गर्ने हिन्दुबौद्ध तथा ओमकार परिवारका सबैले मृत्युलाई अन्तिम सत्यका रूपमा लिने गरेका छन् । जन्मिनेले मर्नैपर्ने संसारको नियम हो । अर्बौं रुपैयाँको चलअचल सम्पत्ति, सुख, नातागोता सबै त्यागेर धनाढ्यहरू मर्ने गर्छन् भने झुप्रोमा जन्मेर झुप्रोमै मर्नेहरू पनि धेरै हुन्छन् । २०७२ असोज ३ गते संविधानसभा (संसद् भवन) भित्र जन्मेको संविधानरूपी बालक पाँच वर्ष आठ महिना लामो प्रयत्न तथा अर्बौं रुपैयाँको लगानीमा पैदा भए पनि अझै प्राणहीन अवस्थामा छ । स्वदेशीविदेशी धामीझाँक्रीले तीन तहको निर्वाचन भएपछि मात्र त्यो बौरिन सक्छ भन्ने ठहर गरेका छन् । यूएनडीपीको नेपालस्थित कार्यालय र भारतीय दूतावासले शनिमृत्युञ्जय जप गरेर संविधानको धुकधुकी छामिरहेको खबर आएको छ । यसैले अकालमै गणतन्त्र वा संविधानप्रति श्रद्धाञ्जली अर्पण गर्न ठूला दलका नेतागणसमेत तत्पर देखिन थालेका छन् । २०७२ जेठ २५ गते 'ठूला दल' मिलेर सोह्रबुँदे सम्झौता गरे । विशेष दूत पठाएर संविधान घोषणाको मिति सार्न भारतले कसरत गरे पनि त्यो काम लागेन । त्यसपछि आर्थिक नाकाबन्दी गरेर नेपालप्रति निम्नस्तरको व्यवहार देखाउँदै भारतले तर्साउन खोज्यो । त्यसले गर्दा संसारमै भारत बदनाम हुन पुग्यो । दिल्लीमा नेपालका आठ दललाई बाह्रबुँदे कबुलियतनामामा हस्ताक्षर गराउने भारतीयहरूले 'आठबाह्र' अशुभ हुन्छ भन्ने शास्त्रीय मान्यता स्विकार्न थालेको पाइन्छ । माओवादी केन्द्रको नेतृत्वमा नेपाली कांग्रेसलाई जोडेर बनाइएको वर्तमान सरकार सुँगुरको बोसोमा पकाइएको 'शुद्ध शाकाहारी व्यञ्जन' जस्तो छ । (चीनमा माछामासु नखाने मानिसलाई त्यसरी नै पकाएर खुवाइन्छ भनिन्छ ।) संविधान कार्यान्वयन प्रक्रिया त्यस्तै छ । २०७४ माघ ७ गतेभित्र तीन तह चुनाव गर्दा संविधान बौरिन्छ भनिए पनि त्यो अवस्था अजिंगर बौरिएजस्तै सबैका लागि प्राणघातक हुन सक्छ भन्ने धेरै नेताको बुझाइ छ । सत्तामा बसेर गाउँनगर, प्रान्त र संसद्को चुनाव गर्न पाइएमा मात्र अस्तित्व बचाउन सकिन्छ कि भन्ने सन्त्रासमनोविज्ञान ठूला दलमा व्याप्त छ । एक्लै दौडेर पार्टीमा प्रथम भइरहेका फुच्छे दलका धेरैजसो बबुराहरू केही वर्षमै राजनीतिबाट अदृश्य हुने निश्चित छ । किनभने जनबल, धनबल र मनोबलमा उनीहरू कमजोर छन् । भारतीय राष्ट्रपति प्रणव मुखर्जीले एमालेका नेता माधवकुमार नेपाललाई काठमाडौंमा एक्लै भेटेपछि एमाले वृत्तमा उनलाई अझ बढी शंकाको दृष्टिले हेर्न थालिएको छ । यस्तै नेपाली कांग्रेसबाट संसद्मा प्रतिनिधित्व गर्ने ४२ जना थारू जातका सांसदहरूको गोप्य बैठक आयोजना गरेर माओवादी केन्द्र एवं संघीयताका पक्षधर 'जनजाति' समूहसँग कार्यरत एकता गराउन अदृश्य शक्ति सक्रिय रहेको पाइएको छ । गणतन्त्रवादी राप्रपामा विलय भएपछि धर्म निरपेक्षता, गणतन्त्र एवं संघीयताविरोधी धमिलो स्टिकर टाँसिएका नेताहरूको छुट्टै पहिचान बिक्री भइसकेको अवस्था छ । वर्तमान संविधान विश्वकै उत्कृष्ट भन्दै गणतन्त्र, धर्म निरपेक्षता र संघीयताको पृष्ठपोषण गर्ने र राजसंस्था समर्थकहरूको हुलमा गएर हामी राजतन्त्रवादी नै हौं तर महाधिवेशनले निर्णय गरेपछि मात्र पार्टीको आधिकारिक धारणा आउँछ भनेर कार्यकर्तालाई अल्मल्याइएको छ । महाधिवेशनमा विदेशी सहायताले चमत्कार गने निश्चित छ । त्यसपछि घिउ बेच्ने र तरबार बेच्नेहरू पुनः आआफ्ना कित्तामा फर्किने छन् । पछिल्ला दिनहरूमा चीनको चासो पुसको चिसोभन्दा धेरै बढेको छ । भारतीय पत्रकार गिरिलाल जैनले झन्डै चालीस वर्ष पहिल्यै चीन र भारत काठमाडौंमा भिड्नेछन् भन्ने भविष्यवाणी गरेका थिए । नेपालमा सन् २००८ मा राजतन्त्र अन्त्य गरिएपछि अमेरिका, युरोप, चीन र भारतको बहुपक्षीय, बहुउद्देश्यीय र बहुआयामिक चिन्ता, चिसो र चासो बढेकै हो । त्यसैले कुनै सत्कर्म नगरे पनि विदेशीको ठूलो लगानीमा आएको संविधानलाई मृत्युको प्रमाणपत्र (डेथ सर्टिफिकेट) दिन कोही अघि सरेको पाइँदैन । जस (यश) लिन खोज्ने धेरै छन् तर संविधान र गणतन्त्रको देहावसानको निम्ति अपजस लिन कोही अघि सरेको देखिँदैन । गणतन्त्र, धर्म निरपेक्षता र संघीयता बचाउन राष्ट्रिय एकता, स्वतन्त्रता, स्वाधीनता, भौगोलिक अखण्डता, सार्वभौमसत्ता र हजारौं वर्ष पुरानो राष्ट्रको इतिहास धुलिसात बनाउने कुरा स्वाभिमानी नेपालीलाई सह्य हुँदैन । त्यसैले संविधान बचाउने कि सार्वभौमसत्ता ? हामीले आजै निर्णय गर्नुपर्छ । किनभने संविधान राष्ट्रको गलपासो सावित भएको छ । यसै अखबारमा पंक्तिकारले २०७३ मंसिर ६ गतेको अंकमा लेखेको थियो, 'राष्ट्रिय सुरक्षामा ठूलाठूला चुनौती थपिए पनि सरोकारवालाहरू गणतन्त्रकै पक्षमा समर्पित छन् । राष्ट्र कि गणतन्त्र भन्ने प्रश्न आउँदा जंगी, प्रहरी, निजामती शक्तिको एउटै दृष्टिकोण आउनु आवश्यक छ ।' सुरक्षा अंगहरू र निजामतीमा आबद्ध लाखौं सेवकमध्ये सीमित व्यक्ति मात्र नेपाल पराधीन भए पनि जागिर त रहला भन्ने संकीर्ण सोचबाट ग्रस्त होलान् तर राष्ट्र नै रहेन भने त्यो बेला कसैको पनि मानमर्यादा रहने छैन । संघीयता राष्ट्रको क्यान्सर हो भन्ने राष्ट्रिय सुरक्षाका जिम्मेवारहरूको निजी धारणा पाइन्छ, तर राष्ट्रघातमा संलग्न सिंहदरबारका कृत्रिम सिंहहरूलाई प्रसन्न पार्न उनीहरू सत्य बोल्न सकिरहेका छैनन् । विदेशीको ब्याट्रीबाट गर्जिने सिंहहरू २०७४ माघ ७ गतेपछि जनआक्रोशको सिकार बन्ने निश्चित छ । त्यसैले कृत्रिम अक्सिजन दिएर संसद्लाई एक वर्ष जिउँदो घोषणा गर्ने, भेन्टिलेटरमा राखेर भए पनि जिउँदै छ भन्ने प्रचार गरिरहने र संविधान जीवित छ भन्ने मार्गचित्र बनाएर जनतालाई झुक्याइरहने प्रपञ्च भएको पाइन्छ । संघीयताले राष्ट्रिय सुरक्षालाई तहसनहस बनाउन सक्ने सम्भावना बढेको छ । राष्ट्रिय एकतालाई यसले धुलोमा मिलाउन खोजिरहेको छ । जातीय र साम्प्रदायिक सद्भाव भड्काएर गृहयुद्ध गराउन बाह्य शक्तिले निकै गृहकार्य गरिरहेको पाइन्छ । तसर्थ सेना, प्रहरी, सशस्त्र प्रहरी, राष्ट्रिय अनुसन्धान विभागलगायतका अंगले राष्ट्रिय सुरक्षाका भावी चुनौतीबारे आजैबाट गम्भीर बहस सुरु गरेर समय छँदै कठोर निर्णय गरेनन् भने भोलि राष्ट्रको एकता, अखण्डता र स्वतन्त्रता थाम्न गाह्रो पर्ने अवस्था आउने देखिएको छ । नेपाल नीतिमा भारत निर्वस्त्र भइसकेको टड्कारो देखिन्छ । 'जुन जोगी आए पनि कानै चिरेको' भनेझैँ दिल्लीमा जुन सरकार आए पनि 'रअ' को टाङमुनि छिरेको पाइन्छ । श्याम शरण, एसडी मुनी, अजित डोभल, एस जयशंकर, टी हर्मिसलगायतका हठी, अभिमानी र एकाक्षीहरूले नेपाल र भारतबीचको सम्बन्धको संवेदनशीलता बुझ्न खोजेको पाइँदैन । भारतीय फौजमा रहेका हजारौं नेपालीका परिवारलाई नै नाकाबन्दीको सिकार बनाएका दिल्लीका उच्च पदस्थ नेता र कर्मचारीले नेपाललाई पराधीन बनाउन सकिन्छ भन्ने सोच त्यागेनन् भने उनीहरूले ठूलो क्षति व्यहोर्नुपर्ने देखिन्छ । किनभने नेपाल नीतिमा चीनले जसरी स्पष्ट बाटो लिन खोजेको छ, त्यो भारतको लागि धेरै महँगो पर्नेछ । २०४५ सालमा नेपाली सेनाले चीनबाट हतियार मगाउँदा नेपाललाई नाकाबन्दी गरेर भारतले १५ महिनासम्म दुःख दियो । भारतमा काम गर्न गएका सबै नेपालीलाई फिर्ता पठाउने हल्ला पनि चल्यो । राजा वीरेन्द्रले प्रधानमन्त्री मरिचमान सिंहलाई राजदरबारमा बोलाएर 'भारतमा काम गरिरहेका सम्पूर्ण नेपालीहरूको नाम, ठेगाना, पेसा पत्ता लगाउनु र नेपालमै उनीहरूलाई कसरी व्यवस्थापन गर्न सकिन्छ, त्यसको गृहकार्य गर्नू' भन्ने निर्देशन दिए । दस दिनमै सबै रेकर्ड तयार पारियो । पंक्तिकारसँगको कुराकानीमा मरिचमान सिंह श्रेष्ठले भनेका थिए, 'दार्जिलिङ, आसाम, देहरादुन, मणिपुर, नागाल्यान्ड आदि ठाउँका भारतीय नेपाली त्यहाँका नागरिक भएकाले उनीहरूलाई फर्काउने कुरै भएन । नेपालबाट गएर विभिन्न पेसाव्यवसाय वा नोकरी गर्ने तीन लाख ७० हजार मात्र रहेछन् । उनीहरूलाई भारतले फिर्ता पठाएको खण्डमा तराईका केही जिल्ला र पहाडका सहरबजारमा सामूहिक रूपमा विभिन्न रोजगारमूलक व्यवसायमा लगाउने निर्णय गरियो । भारतले धम्की दिए पनि हामी डराएनौं ।' बाँसबारी छालाजुत्ता कारखाना, भृकुटी कागज कारखाना, हरिसिद्धि इँटा टायल कारखाना, ट्रली बस सेवालगायत धेरै क्षेत्रमा चीनले नेपाललाई करोडौं डलरबराबरको सहयोग गर्यो । २०४७ सालपछि ६७ प्रतिशत कालखण्ड ओगटेको नेपाली कांग्रेसको सरकारले कसलाई खुसी पार्न चीनद्वारा स्थापित उद्योगहरू कौडीको मोलमा बेच्यो, त्यो जगजाहेर छ । चीनलाई नेपालबाट टाढा राख्न खोजे पनि आजसम्म आइपुग्दा चीनको लगानीमा एक हजार साठी वटा उद्योग दर्ता भइसकेको र कूटनीतिमा चीन आक्रामक रूपमा नेपालमा प्रवेश गरेको अवस्था हेर्दा आउँदा दिनहरूमा नेपालमा चीन र भारतको द्वन्द्व सतहमै देखिने सम्भावना बढेको छ । यस्तै स्थिति रहेमा पाँच वर्षपछि भारतीयहरूले काठमाडौंमा व्यापार होइन, डेरासमेत पाउन मुस्किल हुनेछ । भारतीय र चिनियाँमध्ये एउटालाई रोज्नुपर्दा नेपालीले आफूलाई माया गर्ने मित्रराष्ट्र नै रोज्छन् । भारतसँग जनस्तरमा नेपाली जनताको सम्बन्ध सुमधुर छ । तर दिल्लीका केही हठी शासकहरूले देखाएको व्यवहारका कारण नेपालसँगको सम्बन्ध दिनप्रतिदिन बिग्रँदै गएको देखिन्छ । भारतले ८१ अर्ब रुपैयाँभन्दा बढी नेपालमा लगानी गरे पनि प्रायः सबै प्रतिफल उतै गइरहेको छ । एक तथ्यांकअनुसार भारतीयले वैदेशिक मुद्रा कमाउने दसवटा राष्ट्रमा नेपाल पनि पर्छ । ६४ राष्ट्रमा चीनले लगानी गरेको पाइन्छ । नेपालमा प्रत्येक वर्ष पाँच लाख चिनियाँ पर्यटक आए पनि नेपालले ठूलो लाभ लिन सक्ने अवस्था छ । चीनका राष्ट्रपति सी जिनपिङले सन् २०१६ को अन्त्यतिर नेपाल भ्रमण गरेर २४ अर्ब डलर प्रत्यक्ष सहायता गर्न चाहेका थिए, जुन उनले बंगलादेशलाई दिए । एमाले नेतृत्वको सरकारले चीनसँग सम्बन्ध सुदृढ बनाएर व्यापार, उद्योग, यातायात र पारवहनमा भारतको एकाधिकार घटाउन चाहे पनि दिल्लीले आफ्ना आज्ञाकारीहरूको नयाँ गठबन्धन बनाएर काठमाडौंमा महेन्द्र चौधरीहरूको फौज खडा गर्यो । गणतन्त्र, संघीयता र धर्म निरपेक्षता नेपालीको माग हुँदै होइन भन्ने बुझ्न सकेनन् भने त्यस्ता व्यक्ति र शक्ति पनि समाप्त हुने निश्चित छ । त्यसैले दिल्लीका प्रत्येक आदेशनिर्देश स्वीकार गर्न वर्तमान सरकार बाध्य भएको देखिन्छ । तर 'उचालेको कुकुरले मृग मार्दैन' भने झैँ परराष्ट्र नीतिलाई असन्तुलित बनाएर न सरकार टिक्न सक्छ, न पद्धति । गणतन्त्र र संविधान प्राणहीन बन्नुका प्रमुख कारण यी दुवै विषय जनताका धुकधुकी हुन नसकेरै हो । विदेशीलाई रिझाउने, जनतालाई कज्याउने, विपक्षीलाई मुंग्रोले बजाउने र राष्ट्रहितमा बोल्न लजाउने वर्तमान सरकार 'मरेको बिरालो काखी च्यापेर ठिमीको उकालो हिँडे' झैँ जनताले नचाहेको संघीयता च्यापेर हिँडिरहेको छ । त्यसैले यस्तो अवस्थामा सबैलाई समेटेर राष्ट्रलाई सही नेतृत्व दिने साहसी, निर्भीक, निस्वार्थ, त्यागी, इमानदार र राष्ट्रवादी शक्तिले राष्ट्रको बागडोर सम्हालेको हेर्न जनता लालायित छन् । तसर्थ परिस्थितिले चाँडै जटिल मोड लिन सक्ने अवस्था देखिन थालेको छ । राजालाई सत्ताच्युत गराएर आफू अनुकूलका पटबारी नियुक्त गरेपछि नेपाल नीतिमा भारत निकै छट्पटाएको देखिन्छ । तराईमा दुई प्रदेश र दुई मौजावाल नियुक्त गर्ने दिल्लीको दाल गल्न नदिन एमालेले आत्मसर्पण गरेन भने केपी ओलीलाई 'मदन भण्डारी बनाइदिने' चेतावनी दिएको बुझिन्छ । पुुष्पकमल दाहाल र बाबुराम भट्टराईबीच ध्रुवीकरण गराए झैं युरोडलरमा सञ्चालित एमालेका कतिपय नेताकार्यकर्ताका एनजीओरूपी दुकानहरू बन्द गराएर भारत र पश्चिमा शक्तिहरूले उनीहरूको रेमिट्यान्स रोक्का गर्न सक्छन् । त्यस्तो अवस्थाका केपी ओलीका छेउछाउमा मरिचमान सिंहजस्ता आफ्नै ओखती गर्ने पैसासमेत नभएका 'राष्ट्रवादी' मात्र बाँकी रहने अवस्था रहन्छ । सत्य जे हो, त्यसलाई स्विकार्ने पर्छ । औंलामा क्यान्सर भएको थाहा पाउनासाथ त्यसलाई काटेर शरीर बचाउन सकिन्छ । संघीयता त्यस्तै क्यान्सर हो । त्यसलाई पाल्ने कि फाल्ने, जनताले तत्काल निर्णय गर्नुपर्छ । राष्ट्रमा गृहयुद्ध भयो भने अकूत सम्पत्ति हुनेहरू विमान चढेर भाग्छन् । हामी जनता भाग्दैनौं, भाग्न मिल्दैन । त्यसैले संविधान र संघीयता होइन, राष्ट्र बचाउन जनता अघि सरेका हुन् । राष्ट्रव्यापी रूपमा संघीयताविरुद्ध जसरी जनता जागिरहेका छन्, यो सुखद हो । गणतन्त्र, संघीयता र धर्म निरपेक्षता नेपालीको माग हुँदै होइन भन्ने बुझ्न सकेनन् भने त्यस्ता व्यक्ति र शक्ति पनि समाप्त हुने निश्चित छ । गणतन्त्र, संघीयता र धर्म निरपेक्षता नेपालीको माग हुँदै होइन भन्ने बुझ्न सकेनन् भने त्यस्ता व्यक्ति र शक्ति पनि समाप्त हुने निश्चित छ ।"
राष्ट्रसंघ र आन्तरिक मामिला,"संयुक्त राष्ट्रसंघ एक अन्तर्राष्ट्रिय संस्था हो । यो कुनै अन्तर्राष्ट्रिय सरकार होइन । राष्ट्रसंघको खर्च जुटाउन कथित ठूला र धनी राष्ट्रको योगदान बढी छ । नेपालजस्ता साना र गरिब राज्यले पनि आफ्नो हिस्साको योगदान दिँदै आएका छन् । यस अर्थमा राष्ट्रसंघका कर्मचारीले नेपाली जनताले तिरेको करबाट राष्ट्रसंघलाई बुझाइएको योगदान रकमबाट पनि सुविधा लिन्छन् । नेपालस्थित राष्ट्रसंघका कर्मचारीले पनि त्यस्तो नेपालीले तिरेको र नेपालले बुझाएको योगदान रकमबाट सुविधा लिएका छन् । चलनचल्तीको नेपाली भाषामा उनीहरूको पेटमा नेपाली नुन पनि परेको छ । यद्यपि त्यसको मात्रा कम नै किन नहोस् । नेपाली जनता, नेपाल राष्ट्र र नेपाल सरकारले कम्तीमा त्यति मात्र नुनको सोझो गरिदिन राष्ट्रसंघका नेपालस्थित कर्मचारीसँग अपेक्षा गर्नु कुनै अर्घेल्याईं हुँदैन । राष्ट्रसंघका कर्मचारीले ठूलो र धेरै योगदान दिने राष्ट्रको नुनको सोझो नेपालजस्ता साना देशमा गर्ने कदापि होइन । राष्ट्रसंघले कुनै मुलुकलाई सहयोग गरेको बदलामा राष्ट्रसंघका कर्मचारी त्यो देशमाथि हावी हुन खोज्न मिल्दैन । अझ त्यसो गर्दा त्यहाँस्थित अरू देशका राजदूतहरूको इच्छामा गर्ने त पक्कै होइन । राष्ट्रसंघका एकाइहरूले जे गर्ने हो, राष्ट्रसंघको बडापत्र वा अन्य संस्थागत आधारमा गर्ने हो । सम्बद्ध मुलुकको कानुनको सम्मान गर्दै गर्ने हो । कूटनीतिक मर्यादामा रहेर गर्ने हो । राष्ट्रसंघबाट अर्को मुलुकमा खटिएर जाने कर्मचारीले आफ्नो पारिवारिक मूल्य, पद्धति अर्को मुलुकमा लाद्ने प्रयास गर्न मिल्दैन । उनीहरूको विश्वास प्रणालीको प्रभाव विस्तार गर्न पनि मिल्दैन । आफ्ना देशका अन्य प्रणाली अन्यत्र अनुकरण गर्न लबिङ गर्न पनि हुँदैन । यो राष्ट्रसंघको काम होइन र राष्ट्रसंघबाट खटिने कर्मचारीको काम त कदापि होइन । राष्ट्रसंघबाट खटिने कर्मचारीले गरिब भनिने भिन्न सभ्यता भएका मुलुकमा समावेशीको कुरा अलि जोडले उठाउने गरेको सुनिन्छ । राष्ट्रसंघको लगानी ती मुलुकमा भौतिक विकास र वैज्ञानिक क्षेत्रमा भन्दा सामाजिक क्षेत्रका नाममा हुने गर्छ । सामाजिक क्षेत्रका नाममा खर्च गर्दा पनि समाज र समुदायलाई अलगअलग रूपमा बाँडेर कसैलाई प्रोत्साहित र कसैलाई निरुत्साहित गर्नेगरी गरेको कुरा भिन्न सभ्यता प्रणाली हुने मुलुकले अनुभव गरिरहेकै छन् । तर यो संस्था समग्रमा स्वयंमा कति समावेशी छ त ? अझ राष्ट्रसंघको उपल्लो तहको कर्मचारीतन्त्रमा यो अनुपात केकति होला ? पारदर्शितामा विश्वास गर्ने यो संस्थाले यी तथ्यांक सार्वजनिक गरेमा सबैलाई जानकारी हुँदो हो । यसमा एसिया, अफ्रिका र दक्षिण अमेरिकाको प्रतिनिधित्व भूगोल र जनसंख्याको अनुपातमा निकै कम त छैन ? धेरै आर्थिक योगदान नै धेरै कर्मचारी राख्ने आधार हो ? त्यस्तै राष्ट्रसंघबाट विभिन्न देशमा खटिने कर्मचारीले ती देशमा पुगेर आफूसँग भूगोल, विश्वास र अनुहार मिल्नेहरूको गठजोड बनाउने र दबाब दिने वा दिलाउने कार्य शोभनीय हुन्छ भन्न सकिँदैन । राष्ट्रसंघको नेपालस्थित कार्यालयले केही दिनअघि केही देशका राजदूतहरूलाई भेला गरेको र त्यसमा नेपालको आन्तरिक मामिलाबारे चर्चा गरिएको प्रकाशमा आएको छ । त्यसबारे नेपाल सरकारले चासो व्यक्त गरिसकेको सार्वजनिक भएको छ । यो कुनै पहिलो घटना भने पक्कै थिएन । प्रश्न उठ्छयो भेलामा कुनकुन मुलुकका राजदूत जम्मा गरिए ? कुनकुन एजेन्डामा छलफल गरिए ? यो बैठकका एजेन्डा राष्ट्रसंघको स्थानीय कार्यालयका कर्मचारीले आफैं तय गरे वा प्रधान कार्यालयबाट स्वीकृत गराएर गरे ? यस भेलामा सार्क राष्ट्र, छिमेकी र अन्य मुलुकका राजदूत समावेश थिए थिएनन् ? के यस प्रकारको भेला गर्नुपूर्व नेपाल सरकारसँग छलफल गरियो ? के नेपालस्थित राष्ट्रसंघीय कार्यालय राजदूत डाकेर प्रभाव र दबाब बनाउने मन्च हो ? के यसै प्रकारका बैठक युरोप, अमेरिका, चीन, जापान, भारतजस्ता मुलुकमा रहेका राष्ट्रसंघीय कार्यालयले पनि गर्ने गर्दछन् ? बैठकपछि के निष्कर्ष निकालियो ? निष्कर्ष सार्वजनिक हुनुपर्ने वा गोप्य राख्नुपर्ने कस्ताकस्ता थिए ? यस्तो कार्य स्वयंमा कूटनीतिक मर्यादाभित्र पर्छ ? राष्ट्रसंघको नेपालस्थित कार्यालयले खास क्षेत्र, खास विश्वास प्रणाली र खास अनुहारका राजदूतको भेला मात्र डाकेको वा डाक्ने गरेको हो भने त्यो किन ? राष्ट्रसंघको नेपालस्थित कार्यालयले अरू क्षेत्र, सभ्यता र अनुहारका राजदूतलाई डाक्यो, डाकेन ? के राष्ट्रसंघको नेपालस्थित कार्यालय र त्यहाँ डाकिएका मुलुकको नेपालप्रतिको वा नेपालको वर्तमान संविधान वा प्रस्तावित संशोधनप्रतिको दृष्टिकोण समान हो वा समान दृष्टिकोण बनाउन त्यस्तो बैठक डाकिएको हो ? के राष्ट्रसंघको नेपालस्थित कार्यालय यिनै कामका लागि हो ? के नेपालस्थित राष्ट्रसंघका कर्मचारीलाई राष्ट्रसंघले दिएको कार्यादेशमा यी कुरा पर्छन् ? राष्ट्रसंघको खास मुलुकस्थित कार्यालय त्यस देशका जनताको जनप्रतिनिधि संस्था होइन । त्यो राष्ट्रसंघको प्रतिनिधि संस्था मात्र हो । राष्ट्रसंघका कर्मचारी त्यो देशका शासक होइनन् । राष्ट्रसंघका कर्मचारीले त्यस्तो आभास हुने गरी वा छाप पर्न सक्ने गरी कुनै काम गर्न मिल्दैन । संयुक्त राष्ट्रसंघको सदस्य बन्दा कुनै पनि राज्यले आफ्नो सार्वभौमसत्ताको अंश त्यहाँबाट खटिने कर्मचारीलाई सुम्पने गरी सदस्यता प्राप्त गरेको हुँदैन । सम्बद्ध देशको सरकार, विधायिका, न्यायपालिका, प्रतिपक्ष र जनताले गर्ने काम राष्ट्रसंघबाट खटिएका कर्मचारीले गर्ने होइन, भूकम्प जाँदा राहत सामग्री पठाउन त स्थानीय कानुन, प्रशासन र अधिकारीसँग समन्वय गर्नुपर्छ भने राज्यको जीवनमा प्रभावित पार्ने विषयमा राजदूतहरू जम्मा पारेर छलफल गर्दा राज्य प्रणालीको आँखा छल्नु आवश्यक हुँदैन । राष्ट्रसंघका कर्मचारीले हाम्रो सरकार, विपक्ष र जनताले गर्ने कामको जिम्मा लिइदिन मनासिव हँदैन । नेपाल अहिले ट्रस्टिसिप काउन्सिलमातहत छैन । सम्बद्ध सरकारलाई कुनै कुरा आवश्यक परेमा सरकारले कूटनीतिज्ञहरूको बैठक आफैं डाक्न सक्छ । सुझाव वा सहयोग आवश्यक परे माग्न सक्छ । अहिलेको अवस्था भनेको राष्ट्रसंघको कुनै खास मिसन खटिएको अवस्था पनि होइन । नेपालस्थित राष्ट्रसंघको कार्यालयको नेपाल सरकारसँग कुनै समस्या भएको अवस्था सार्वजनिक भएको पनि छैन । यस्तो अवस्थामा प्रोटोकलअनुसार सरकारसँग संवाद हुन समस्या छैन भने राजदूतहरूमार्फत के कुरा भनाउन यस्ता बैठक गर्नुपर्ने हो त ? साथै विदेशी राजदूतहरू नेपाल सरकारसँग प्रोटोकलअनुसार कुरा गर्न आफैं सक्षम हुन्छन् । अझ नेपालमा त प्रोटोकल मिचेरै कति भेटघाट हुने गरेका कुरा प्रेसमा आउँछन् । यस्तो खुला भेटघाट हुने मुलुकमा ती मुलुकका राजदूतहरूलाई डाकेर छलफल चलाउनुपर्ने कारण राष्ट्रसंघका स्थानीय कर्मचारीलाई किन पर्छ ? राष्ट्रसंघको खास मुलुकस्थित कार्यालय सो मुलुकमा रहेका अन्य मुलुकका दूतावासहरूको समन्वयकर्ता हो र ? कम से कम राष्ट्रसंघको बडापत्रले त त्यसो भन्दैन । त्यस्तो कुनै महासन्धि वा राष्ट्र संघको प्रस्ताव छ र ? राष्ट्र संघबाट अरू मुलुकमा खटिएका कर्मचारीले स्थानीय सरकारको आदेशको पालना गर्नु पक्कै पर्दैन । यस्तै सदस्य राष्ट्रका सरकार वा सरकारी निकायलाई राष्ट्रसंघको स्थानीय कार्यालयका कर्मचारीले आज्ञा, आदेश वा निर्देशन दिन पनि पक्कै पाउँदैनन् । यो काम त्यहाँका कर्मचारीले आफूले गर्न मात्र नपाउने होइन, त्यसको लागि त्यो मुलुकस्थित अन्य देशका राजदूतहरूको बैठक गरी सामूहिक रूपमा व्यक्त गराउन पनि पाउँदैनन् । राष्ट्रसंघले चासो देखाउने र चिन्ता व्यक्त गर्ने विषय होलान् । त्यसका प्रक्रिया पनि होलान् । तर ती विषय र प्रक्रिया सम्बद्ध मुलुकस्थित केही राजदूतहरूको बैठकबाट पक्कै तय गरिँदैन । राष्ट्रसंघको स्थानीय कार्यालयका कर्मचारीको काम आफूले रकम दिएका संस्थामार्फत सम्बद्ध मुलुकको सरकार, समाज, सामाजिक एकता र सद्भावविरुद्ध जनमत तयार गर्नु कदापि होइन । सम्बद्ध देशका जनतालाई प्राप्त संविधान वा कानुन बनाउने अधिकार कुण्ठित गर्नु पनि होइन । स्थानीय सभ्यता र संस्कृतिविरुद्ध काम गर्ने विदेशी गैरसरकारी संस्थालाई उक्साउनु पनि होइन । यस्तै स्थानीय स्तरमा विभिन्न दूतावासबाट रकम प्राप्त गरी स्थानीय सभ्यता र संस्कृतिविपरीतका काममा संलग्नलाई उपलब्ध गराउनु पनि अवश्य होइन । राष्ट्रसंघको स्थापना राष्ट्रसंघको बडापत्रअनुसार भएको हो । स्वयं राष्ट्रसंघ पनि सो बडापत्रअनुसार चल्नुपर्ने हुन्छ । विभिन्न मुलुकस्थित राष्ट्रसंघीय कार्यालयका कर्मचारी स्वयम्मा राष्ट्रसंघ होइनन् । राष्ट्रसंघका कर्मचारीले नेपालजस्ता साना देशमा जेजसो गर्छन्, त्यस्तै काम ठूला, प्रभावशाली र धनी देशमा गर्छन् त ? के युरोपीय मुलुकस्थित राष्ट्रसंघका कार्यालयले सार्क, आसियान, अरब लिग, अफ्रिकी युनियन वा दक्षिण अमेरिकी मुलुकका राजदूत जम्मा पारेर दबाब वा प्रभाव अथवा चासो वा चिन्ता व्यक्त गर्छन् त ? उता गर्दैनन् भने यता गर्ने दोहोरो मापदण्ड किन ? राष्ट्रसंघ सबै सदस्य राष्ट्रको संस्था हो । यसका कार्य सबै मुलुक, सबै सभ्यता र सबै संस्कृतिप्रति न्यायपूर्ण हुनुपर्छ । अझ राष्ट्रसंघमा काम गर्ने कर्मचारीले पनि गरिब र साना मुलुकका नागरिकको संवेदनशीलतामा ध्यान दिन जरुरी छ । ती देशका आन्तरिक मामिला, सभ्यता र संस्कृतिमा हस्तक्षेपजस्तो देखिने कुनै क्रियाकलाप ती देशका नागरिकलाई बिझाउँछ, दुख्छ र चहर्याउँछ । राष्ट्रसंघको खास मुलुकस्थित कार्यालय त्यस देशका जनताको जनप्रतिनिधि संस्था होइन । त्यो राष्ट्रसंघको प्रतिनिधि संस्था मात्र हो । राष्ट्रसंघका कर्मचारी त्यो देशका शासक होइनन् । राष्ट्रसंघका कर्मचारीले त्यस्तो आभास हुने गरी वा छाप पर्न सक्ने गरी कुनै काम गर्न मिल्दैन । कहिलेकाहीँ सरकार चुप रहन सक्छ, तर नागरिकलाई चुप रहनुपर्ने बाध्यता हुँदैन । नागरिकलाई आफ्नो सरकार वा प्रतिपक्षले गरेका कुरामा चित्त नबुझे कडा रूपमा प्रस्तुत हुने अधिकार हुन्छ । कूटनीतिक क्षेत्रबाट नागरिकलाई चित्त नबुझ्ने कामकुरा भएमा त्यसलाई नसहने अधिकार पनि हुन्छ । सरकार वा नागरिकले संवेदनशील भई आफ्नो कुरा राखेका हुन सक्छन् । त्यसलाई कमजोर छन् भन्ठान्नु हुँदैन । कुनै कूटनीतिज्ञको व्यवहार चित्तबुझ्दो भएन भने सरकारले औपचारिक रूपमा बोलाएर चासो, चिन्ता वा सरोकार व्यक्त गर्छ । त्यस्ता क्रियाकलाप दोहोरिए वा अझ गम्भीर क्रियाकलाप हुन थाले भने सरकारहरूले अझ गम्भीर निर्णय गर्छन् र गर्नुपर्छ । समाचारमा आएअनुसार सरकारले आफ्नो चासो व्यक्त गरको छ । नेपालमा कूटनीतिक मर्यादाविपरीत हुने गरेका कतिपय घटना समाचारमा आउँछन् । समाचारपत्रको अर्को अंक आएपछि पुरानो अंक छोपिन्छ । घटनाहरू पनि छोपिन्छन् । हराउँछन् । तर ती घटना नागरिकको स्मृतिबाट भने हराउँदैनन् । जब मौका आउँछ, उनीहरू समाचारपत्रमार्फत मात्र होइन, सामाजिक सञ्जालमार्फत बोल्न थाल्छन् । जनताको आवाजले सरकारमाथि दबाब सिर्जना गर्नुपर्ने हो ? नेपालमा कूटनीतिक मर्यादाविपरीत हुन नदिन नेपाल सरकारले निम्न कार्य गर्नु मनासिव देखिन्छ विदेशी कूटनीतिज्ञसँग भेटघाट गर्दा प्रोटोकलअनुसार मात्र गर्ने, परराष्ट्र मन्त्रालयका प्रतिनिधि राखेर मात्र यस्ता भेटघाट गर्ने र त्यसको अभिलेख राख्ने, के विषयमा कुराकानी गर्ने हो, एजेन्डा पहिल्यै तय गरी पूर्ण तयारीका साथ मात्र कुराकानी गर्ने, भाषामा समस्या भए अनुवादक राखेर मात्र कुराकानी गर्ने, अड्डापिच्छे भेटघाट गर्नुभन्दा सिंहदरबारभित्र साधन र सुविधासम्पन्न भेटघाट कक्ष बनाई त्यहीं भेटघाट गर्ने व्यवस्था गर्ने, कूटनीतिक मर्यादाविपरीत भेटघाट गर्ने पदाधिकारीलाई कारबाही गर्ने, अड्डापिच्छेका कर्मचारीले सहयोगको याचना गर्ने प्रवृत्ति अन्त्य गर्ने, विदेशी गैरसरकारी संस्थाको अनावश्यक प्रभाव र दबाबबाट राज्य संयन्त्र मुक्त राख्ने, उच्च तहका पदाधिकारीलाई विदेशीहरूको रकमबाट यात्रा गराउनुपूर्व त्यो संस्थाको समग्र जानकारी लिने र लहसाउने यात्रा सकेसम्म नगराउने, कुनै कर्मचारी वा पदाधिकारी विदेशीको प्रलोभनको सिकार भएका त छैनन् भन्नेबारे निगरानी राख्ने, विदेशी गैरसरकारी संस्थासम्बद्ध वा लामो समयको लागि नेपालमा बस्ने वा बसेका गैरकूटनीतिक विदेशी व्यक्तिका क्रियाकलापको निगरानी राख्न काउन्टर इन्टेलिजेन्स एकाइ गठन गर्ने,  कूटनीतिज्ञले गर्ने अमर्यादित र गैरकूटनीतिक क्रियाकलापबारे तत्काल प्रतिक्रिया जनाउने र सार्वजनिक गर्ने, नेपाल सरकार, निजी क्षेत्र र सहकारी क्षेत्रबाट सम्पन गर्न सकिने कामका लागि विदेशी सहयोग नलिने, नेपाली नागरिकबाट सम्भव हुने कामको लागि विदेशी परामर्शदाता नलिने, विदेशी गैरसरकारी संस्थालाई सूचनाको हकसम्बन्धी ऐनको दायरामा ल्याउने, वैदेशिक सहायता लिँदा राष्ट्रिय आवश्यकता र प्राथमिकतालाई आधार बनाउँदै पारदर्शी बनाउन र त्यस्तो सहयोगलाई राष्ट्रिय बजेटमा समाहित गर्ने भन्ने संविधानको धारा ५१(घ)(११) को व्यवस्थाको कार्यान्वयन गर्ने बन्दोबस्त मिलाउने, संविधानको धारा ५१(ञ)(१४) मा उल्लेख भएबमोजिम अन्तर्राष्ट्रिय (विदेशी) गैरसरकारी संस्थालाई जबाफदेही, पारदर्शी बनाउन तिनको स्थापना, स्वीकृति, सञ्चालन, नियमन, र व्यवस्थापनको लागि एकद्वार प्रणाली अपनाउने र प्राथमिकता क्षेत्रमा मात्र तिनलाई संलग्न गराउने प्रयोजनको लागि तत्काल कानुन निर्माण गर्ने ।"
तेक्वान्दोको महिला तर्फको सबै उपाधि सेनालाई,"दमकः सातौं राष्ट्रिय खेलकुद प्रतियोगिता अन्र्तगत झापाको दमकमा जारी आईटिएफ तेक्वान्दोमा सोमबारको खेलमा पनि आर्मीले ५ वटा स्वर्ण जितेको छ । तेश्रो दिनको बिभिन्न तौल समुह अन्तरगत महिला तर्फको सबै स्वर्ण पदक नेपाली सेनाले जितेको हो । स्पाईरिंग अन्तरगत ४६ देखि ५० केजीमा आर्मीकी रुविना खड्काले स्वर्ण जितिन् । त्यस्तै मध्यमाञ्चलकी पुजा खुलाल मगरले रजत र सुसिला गुरुङ्ग तथा सुदुरपश्चिमाञ्चलकी पुजा साहीले काश्य पदक जितिन् । त्यस्तै ५१ देखि ५५ केजीमा सेनाकी रिता धिमालले स्वर्ण, पश्चिमाञ्चलकी सर्मिला महतले रजत र शसस्त्र प्रहरीकी सञ्चिता लामा तथा मध्यमाञ्चलकी स्वयता राईले काश्य जितिन् । ५६ देखि ६० तौल समुहमा नेपाली सेनाकी तुलसा राजथलाले स्वर्ण, मध्यपश्चिमाञ्चलकी मेनुका बुढामगरले रजत र सुदुरपश्चिमाञ्चलकी सविना उराउ तथा पश्चिमाञ्चलकी सिमा खासुले काश्य पदक जितिन् । यस्तै ६१ देखि ६५ तौल समुहमा नेपाली सेनाकी सृजना राईले स्वर्ण, पश्चिमाञ्चलकी उमिसा घर्तीमगरले रजत र मध्यपश्चिमाञ्चलकी करिण यादव तथा मध्यमाञ्चलकी उमा घलेले काश्य हात पारिन् । त्यस्तै ६५ केजी भन्दा माथिकोमा नेपाली सेनाकी बसन्ती बुढामगरले स्वर्ण, पूर्वाञ्चलकी अनामिका राईले रजत र पश्चिमाञ्चलकी कामना पुन तथा सुदुर पश्चिमाञ्चलकी सुजता सिजापतीले काश्य हात पारिन् । यस्तै स्पाईरिंगको पूरुष तर्फको ६१ देखि ६५ तौल समुहमा भने सेनाले रजतमा चित्त बुझाएको छ । यस समुहको स्वर्ण पदक भने पूर्वाञ्चलका दिलन राईले जिते । सेनामा गेद बहादुर बस्नेतले रजत र पश्चिमाञ्चलका राजन रसाईली, मध्यमाञ्चलका निमेश थपाले काश्य हात पारे । पश्चिमाञ्चल र आर्मीका महिला खेलाडि आपसमा भिड्दै । लोकनाथ रिजाल"
"राष्ट्रिय खेलकुदमा सेनाको अग्रता, पुलिस दोस्रो स्थानमा","विराटनगरः पूर्वाञ्चलमा जारी सातौं राष्ट्रिय खेलकुद प्रतियोगितामा पदक तालिकामा नेपाली सेनाको त्रिभुवन आर्मी क्लबको अग्रता कायमै छ। उसले सोमबारसम्म ३६ स्वर्ण, २० रजत र १४ कास्य गरेर जम्मा ७० पदक जितेको जितेको छ। नेपाल पुलिसले १७ स्वर्ण, १४ रजत र २१ कास्यसहित ५२ वटा पदक जितेर दोस्रो स्थानमा रहन सफल भएको छ। सशस्त्र प्रहरीले १२ स्वर्ण ११ रजत र १९ कास्यसहित ४२ पदक जितेर तेस्रो स्थान हासिल गरेको छ। जम्मा दशवटा मात्र पदक जितेर मध्यपश्चिमाञ्चल पदक तालिकाको पुछारमा रहेको छ। आयोजक पूर्वाञ्चल २१ पदकसहित छैठौं स्थानमा छ। मध्यमाञ्चलले ६ स्वर्ण, १४ रजत र १४ कास्य जितेर कुल ३४ पदकसहित चौथो स्थान प्राप्त गरेको छ। पश्चिमाञ्चलले २२, सुदूरपश्चिमाञ्चलले २२, पूर्वाञ्चलले २१ र मध्यपश्चिमाञ्चलले दश पदक जितेका छन्। सोमबारसम्म ८० स्वर्ण, ८० रजत र १ सय १सय १४ कास्यसमेत गरी कुल २ सय ७३ पदकको टुंगो लागेको राष्ट्रि खेलकुद परिषदले जनाएको छ। प्रतियोगिता अन्तर्गतका विभिन्न खेलको नतिजा आउने क्रम अझै जारी छ। नेपाली सेनाले झापाको दमकमा भएको आइटिएफ तेक्वान्दोमा कुल १४ स्वर्णसहित आफ्नो वर्चस्व कायमै राखेको छ। दोस्रो दिन सोमबार भएको खेलमा आर्मीले थप ६ स्वर्ण जितेपछि स्वर्ण पदकमा उसको अग्रता कायम रहेको हो।"
साफ च्याम्पियनसिप महिला फुटबलः नेपालबाट भुटान ८० ले पराजित,काठमाडौंः भारतमा जारी चौथो साफ च्याम्पियनसिप महिला फुटबलमा नेपालले विजयी सुरुवात गरेको छ। भारतको कञ्चनजंगा रंगशालामा सोमबार भएको आफ्नो पहिलो खेलमा नेपालले भुटानमाथि ८० को जित निकालेको हो। नेपालका लागि सावित्रा भण्डारीले डबल ह्याट्रिक गरिन् भने सर्मिला थापा र कृष्णा खत्रीले एकएक गोल गरेकी थिइन्। नेपालका लागि खेलको पाँचौ मिनेटमै सावित्रा भण्डारीले गोल गर्दै सुरुवाती अग्रता दिलाएकी थिइन्। यस्तै ९ औं मिनेटमा सावित्राले नै गोल गर्दै नेपाललाई २० को अग्रता दिलाइन्। खेलको २३ औं मिनेटमा गोल गर्दै सावित्राले ह्याट्रिक पुरा गरेकी थिइन्। यस्तै २६ औं मिनेटमा सर्मिला थापाले गोल गर्दै नेपाललाई ४० को अग्रता दिलाएकी थिइन्। यस्तै ३५ औं मिनेटमा सावित्राले नै गोल गर्दै नेपाललाई पहिलो हाफमै ५० को अग्रता दिलाएकी थिइन्। खेलको ७२ औं मिनेटमा सावित्राले व्यक्तिगत पाँचौ गोल गरिन्। खेलको ७७ औं मिनेटमा दीपा अधिकारीको पासमा सावित्राले गोल गर्दै डबल ह्याट्रिक पूरा गरिन्। खेलको ९० औं मिनेटमा कृष्णा खत्रीले गोल गरेपछि नेपाल भुटानमाथि ८० को जित निकाल्न सफल भयो।
सातौं राष्ट्रिय खेलकुद अर्न्तगतको फुल कन्ट्याक कराते स्थगित,"धरानः सातौं राष्ट्रिय खेलकुद अर्न्तगतको फुल कन्ट्याक कराते प्रतियोगिता आइतवारदेखि स्थगित भएको छ । ६० केजी तौल समुहमा नेपाली सेनाका बद्रि थापामगर र मध्यमाञ्चल विकास क्षेत्रका सन्तोष कुमार लामा बीचको खेलमा एम्पाइरले गलत निर्णय गरेको भन्दै नेपाली सेनाले आपत्ती जनाएपछी फुल कन्ट्याक कराते प्रतियोगिता स्थगित भएको हो । फुल कन्ट्याक कराते स्थगित भएपछि धरानरंगशालामा प्रतियोगितामा भाग लिन आएका खेलाडी अलपत्र परेका छन् । खेलाडीले सही निर्णय गर्न नसक्ने एम्पायरलाई कारर्वाही गरी तत्काल खेल सुचारु गर्न आग्रह गरेका छन् । आईतवार भएको नेपाली सेना र मध्यमाञ्चल बीच भएको खेलामा सहायक एम्पायरले फल्ड देखाएको तर, मुख्य एम्पायर रोशन कपालीले मध्यमाञ्चलका खेलाडीको जित घोषना गरेपछि सेनाले आपत्ती जनाएर प्रतियोगिता बहिष्कार गर्ने चेतावनी दिएपछि आयोजकलाई प्रतियोगिता संचालन गर्न समस्या भएको प्रतियोगिताका स्थानीय व्यबस्थापक सुवास राईले बताए । उनले प्रतियोगितामा एम्पायरले सही डिसिजन गर्न नसक्नु कमजोरी भएको बताए । खेलाडले तत्काल खेल सुचारु गरेर समयमा नै सम्पन्न गर्न माग गरेको भएपनि आयोजक राखेपले खेल संचालन गर्न सकेको छैन् । प्रतियोगिता संचालन गर्नका लागि कराते महासंघका अध्यक्ष दमन बस्नेतले सहायक रेफ्रि जयमान घिसिङले गलत निर्णय गरेका कारण उनलाई कारर्वाही गरी सकिएको केहि बेरमै खेल सुचारु हुने जानकारी दिएका छन् ।"

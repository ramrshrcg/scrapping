शीर्षक,विवरण
अन्तहीन अन्त्यपछिको आरम्भ,"कमल दीक्षित एक अन्त्यहीन नेपाली भाषा, वाङ्मयका अनन्य आस्थावान् अरहत जीवन ज्योति हुन् । नामैले कमल । पारिवारिक वंशका दीक्षित चेतना थिए उनी । अवसानपछिको शान बन्न पुगेका छन् उनी अहिले ! वैयक्तिक जीवनमा उनी एक पुरुष, एक व्यक्ति हुन् समाजका हामी जस्तै सबैसबै जस्तै । कमल दीक्षित एक व्यक्ति, एक पुरुषबाट अनेक व्यक्तित्व एक पौरुष बनेर दिवंगत बन्न पुगेछन् । अब हामी उनलाई उनकै सजीव कृतित्वमा मात्र भेट्न सक्छौं । उनीप्रति श्रद्धाञ्जलि समर्पण गर्दा यी शब्दहरू अन्धभक्तिभावका अभिव्यञ्जना बन्न सक्दो होला । हामी सबै मातृ गर्भभित्रैबाट साकार हुँदै, बढ्दै आएको जन्मजात प्राणी हौं । उनी पनि यस्तै हुन् । जीवन सबैका सार्वजनिक कमल नै हो । यस अर्थमा गर्भगृह सरोबर बन्छ । सरोबरको सतह सङ्लो पानीको मुखाकृति हो । सरोजकमल सरोबरको पिँधमा डुबेका गर्भ गानुकै मुखरन बन्छ । व्यक्तिको वैयक्तिक स्वभाव सबैलाई समान तवरले रोचक बन्न नबन्न सक्छ । तर एक व्यक्तिले अनन्त व्यक्तिहरूका लागि गरेका लाभदायक सुकीर्तिले त्यसमा महक थप्छ । कमल दीक्षितले व्यक्तिगत रूपमा आरम्भ गरेका आफ्ना रुचि रागलाई नेपाली वाङ्मय अनुरागी, अध्ययता, अनुसन्धाताहरू सबैका हितमा परिणति दिई मदन पुस्तकालय स्थापना गर्नु कमलमणिका दीक्षित योगदान बन्न पुगेको छ । यसमै त कमलका मणि चम्कन्छ । यी शब्द सज्जाहरू उनको देहावसान पछिका मरणोपरान्त गाथा बनून् श्रद्धाका सुमन ! श्रद्धासुमन, श्रद्धामा फुल्ने फूलमनका बारीमानव बगैंचा बीचका पुष्प गुच्छा ! शब्द गुच्छा सक्कली फूलझैं मगमगाउँदैन । शब्द गुच्छामा भाव तरंग सद्भाव श्रद्धा र महकिन्छ ती । भाषा अनुरागी, सेवी, नेपाली वाङ्मयका दृढ संकल्पित दीक्षित आफ्नै मनका तरंगहरूमा तिरिङमिरिङ गुञ्जिरहने ध्वनि संगीत । तिरिङमिरिङ भाव तरंगका वाणीबोल बुझ्नेलाई स्वर आनन्दका लहर; नबुझ्नेलाई अत्यासलाग्दो कहर ! कमलमणिका दीक्षित भावस्वभाव यस्तै लाग्छ यथार्थमा । न यो नाहकका प्रशस्तिमूलक प्रशंसा न त पुल्पुल्याई नै । कमलमणिका दीक्षित त दीक्षा मन्त्रणा गर्दा गर्दै अन्तरध्यान गर्दै दिवंगत भइसके, हुन पुगे ! दिवंगत हुनको अन्तर्य अन्तरिक्षमा अन्तरलीन हुन पुग्नु नै त हो  यथार्थमा प्राणी मात्रका साझा भोग्य योग ! दिवंगत अन्तरिक्षयात्री आत्मचेतलाई शब्द श्रद्धाका लालिमाले नछोइनु स्वसिद्ध यथार्थ बन्छ । भौतिक संसारमा भौतिक आग्रह र उपलब्धिकै महिमा स्वार्थ रहला । अभौतिक बनिसकेका दिवंगत तर दैहिक कमलमणि दीक्षित अब अन्तरिक्षमा लीन भइसकेको अवस्थामा उनका स्तुति गायनले के पो नाप्दो हो ! परन्तु, उनले भौतिक जीवनजगत्मा जपेर गएका वाङ्मय सेवा दानहरू उनकै अनन्त परिचय रहनेछन् । राणा प्रधानमन्त्री श्री ३ चन्द्रशमशेरका छोरा मदनशमशेरका स्मृतिमा स्थापित मदन पुरस्कार र उनकै धर्मपत्नी रानी जगदम्बा श्री पुरस्कार कमलमणिका नेपाली वाङ्मयसाहित्य, कलासंस्कृतिका श्रीवृद्धिमा अग्रणि कोशेढुंगा पक्कै बनेका छन् । लम्बाभाषण चन्दा राशन मुखी नबनेका स्वभाव अरूका बद्ख्वाइँ गर्न उद्यत रहेनन् भौतिक जीवन कालमा । चाहिने भन्दा एक शब्द पनि नबोल्नु, आफ्ना प्रशंसामा पुग्ध नबन्ने कमलमणिका दीक्षित आचरण बनेको यथार्थ अनुभूति बनेको छ । आफूले गरेको कामकाजको प्रचारमुखी नबनेको उनको कमलमणीय स्वभावको संक्षेपीकरण उनको अवसानको लगत्तै एकाबिहानै श्री ॐ श्रेष्ठ रोदन'ले प्रसंगवश उल्लेख गरेका ताजा झझल्को बनेको छ । लघुकथासम्बन्धी सैद्धान्तिक प्रकाशन त्यस प्रकरणमा परेको रोदन' श्रेष्ठबाटै सांकेतिक छनक पाएको थिएँ । अभि सुवेदीले दीक्षितजी श्रद्धाञ्जलि रचनामा नेपाली भाषा साहित्यसँग खासै सरोकार नराख्ने मित्र निर्मलले कमलमणि मेरो विचारमा एउटा संस्था थिए आफैंमा' भनेको उल्लेख गरेको पढेँ । असल, गुणिलो कामले संस्मरण जगाउँछ । संस्मरणले श्रद्धा जन्माउँछ । अञ्जुलीभरि श्रद्धा जमेपछि श्रद्धाञ्जलि बन्छ । श्रद्धाञ्जलि मरणोपरान्तका भावधारा हुन् । असल गुणिलो सम्झनाको सँगालो हो श्रद्धाञ्जलि । श्रद्धाञ्जलि हाम्रै पौराणिक प्रावधान अनुरूपका तर्पण हो पवित्र भावभरिको अञ्जुली पानी । छैटौं अनुच्छेदमा डा सुवेदीले उनको योगदानमाथि सटिक विश्लेषण गरेको पाएँ । योगदान गर्ने व्यक्तिले (१) सिर्जनात्मक रचनाहरू गरेर छाडिदिन्छन्, (२) साहित्यको अध्ययनका निम्ति संस्थाको विकास गरिदिन्छन् जसमा पठनपाठन गर्ने र प्र्रकाशन गर्ने संस्थाहरू पनि पर्छन्, (३) साहित्यिक अध्ययनको रचना गर्छन्, (४) साहित्यिक अध्ययनका निम्ति ऐतिहासिक पाठगत आधारहरूको रचना गर्छन् वा त्यसको कुनै पाठगत आधारहरूको रचना गर्छन् वा त्यस्तो कुनै पाठ उपलब्ध गराइदिन्छन् जसका आधारमा साहित्यको ऐतिहासिक अध्ययन गर्न सकियोस्' । दीक्षितसित नजिकमा टाढा र टाढामा नजिक डा अभिका संश्लेषण अध्ययताका लागि सार्थक छ । निर्मलका विचारले सवेदीलाई अर्को खुलाएको प्रासंगिक बनेछन् यो ।२०३४ सालतिरै दीक्षितका साढुभाइ माधवप्रसाद उपाध्यायसित रातो बंगला परिसरमा रहेको निवासमा प्रवेश गरेथेँ । झिसमिसे साँझपख बैठक कक्षमा रजनीगन्धा फूलको मगमग सुवासमा विभोर बनेँ । त्यसताका उहाँले एउटा हास्यव्यंग्य निबन्धका लागि भन्नुभयो । म भने हास्यव्यंग्य रचना उछिट्टिएर घायल थिएँ । आफ्ना इतिवृत्ति पोखेँ, पस्काएथेँ । मनग्य सुन्नुभयो । साहित्यिक कार्यक्रम प्रायः नेपाली शिक्षा परिषद्को कार्यक्रमहरूमा अचुक मिलेर भइरहने क्रम चल्दै रह्यो । स्व कविवर केदारमान व्यथित', युगकवि सिद्धिचरण श्रेष्ठहरूका बीच बेलाबखत सुखद् भेट भइरह्यो । २०५० सालमा निष्ठाछें, सूर्यविनायक, साहित्यिक सम्मान संगममा भएका कमल दीक्षितको सभापतित्वमा व्यथित सम्मान कवि गोष्ठी भएथ्यो । प्रायः एक घन्टा बेसी कुनै कार्यक्रममा नबस्ने दीक्षित पूरा अवधि रहनुभएथ्यो । पुरी, तरकारी, क्वाँटी, जुजुधौ परिकार त्यस अवसरको चमेना रहेकाले कार्यक्रमकै नाम क्वाँटीकार्यक्रम' रहेको थियो । नौथरी गेडागुडीको सँगालो नवरसका सामूहिक रस स्वाद दिने परिकार क्वाँटी नेवारी संस्कारमूलक रहेको छ । ग्वंगःमा बु' जोडेर ग्वंगःबु सम्बोधन गर्न रुचाउने कमलबाबुले एकपटक मलाई फोन गर्नुभएछ । छोरोले रिसिभर उठाएछ । कमलबाबुले ग्वंगःबु' हो ? भनी सोध्नुभएछ । सञ्जितबाबु ग्वंगःले यो गोंगबु होइन, निष्ठाछें, सूर्यविनायक हो' भनेछन् । दुवैजना पछि मनग्य दंग परेछन् । २०५४ सालतिर होटेल राडिसनमा एक सम्मेलन भएथ्यो । कमल बाबुसँगै एकछत्र थियौं हामी । कमलबाबुले के लेख्दै ग्वंगःबु ? ' जिज्ञासा राख्नुभएथ्यो । चुक्कुलै चुक्कुल !' मैले भनेँ । साथमा छ ? हेर्न सक्छु ? ' हातैमा थम्याएँ । लन्च समयमा पढ्छु ।' मदन पुरस्कार गुठीको मुख्यपत्र नेपाली'मा यी टिप्पणीसाथ छाप्नु भएथ्योः तीन पेज लामो यस निबन्धमा गनिहेर्यो भने एकाध दर्जनभन्दा बढी क्रियापद छैनन् । नयाँ नेपाली गद्य लेखाइका नयाँ पाराका कलाकर्मी हुन् तेजेश्वरबाबु ग्वंगः । यसभन्दा अघि (पूर्णांक १४६ मा एक पटक पस्कन पाएको थियो नेपालीले ग्वंगःलाई पाठकसामु । तर नेपालीले एकपटकमात्र पाएको सौभाग्य अरुहरूले धेरैपटक पाइसकेका छन् । नयाँ पाराका भए पनि पुराना लेखक हुन् तेजेश्वरबाबु ग्वंगः । संस्कृतिविद् हुन् । नेपाली र अंग्रेजीमा नेपाली संस्कृतिबारे अनगिन्ती लेख प्रकाशित छन् उनका । नेपाली'मा मात्र कम छन् । त्यसको बेजो पुर्याएका छन् उनले यसपटक । यो चुकुल नेपाली निबन्ध साहित्यमा सर्वथा नौलो वस्तु भएर आएको छ । यस्तो महत्वपूर्ण लेख प्रकाशित गर्न हाम्रोजस्तो थोरैले पढ्ने पत्रिकालाई पत्याएकोमा ग्वंगःलाई धन्यवाद छ ! भर्खरै प्रकाशित जगदीशशमशेरको सेतो ख्याकको आख्यानलाई सम्झायो हामीलाई यस लेखले; अरूलाई पनि सम्झाउँछ कि ? ' असल, गुणिलो कामले संस्मरण जगाउँछ । संस्मरणले श्रद्धा जन्माउँछ । अञ्जुलीभरि श्रद्धा जमेपछि श्रद्धाञ्जलि बन्छ । श्रद्धाञ्जलि मरणोपरान्तका भावधारा हुन् । असल गुणिलो सम्झनाको सँगालो हो श्रद्धाञ्जलि । श्रद्धाञ्जलि हाम्रै पौराणिक प्रावधान अनुरूपका तर्पण हो पवित्र भावभरिको अञ्जुली पानी । पानी आफ्नै गतिमा प्रवाहमान रहने तरल पदार्थ रहेको छ । तरलताकै स्वाभाविक स्वभाव अञ्जुलीभरका पानी तपतप टप्किन्छन् । मानौं तिनै तपतप टप्काइ नै सूक्ष्म प्रवाहमान गति हुन् । जसरी गतिमान पानीको प्रवाहले आफूमा मिसिन आएका कसिंगरहरू छाड्दै, सङ्लिएर अगाडि बढ्छ; त्यसरी नै अञ्जुलीभरका तर्पणका तपतप टप्काइले पनि सङ्ल्याउने प्रवाहलाई प्रतिनिधित्व गर्छ । सांस्कृतिक परिप्रेक्ष्यमा तिनै तपतप टप्काइहरू जुन अञ्जुलीभरका तर्पणले प्रतिबिम्बित गर्छ । बिम्ब र प्रतीकका बिम्बात्मक अनि प्रतीकात्मक अर्थ चरितार्थ हुन आउँछ । संस्मरणात्मक श्रद्धाञ्जलिका सार्थकता त्यहीँ झल्कन थाल्छ जहाँ श्रद्धापूर्वक सम्झेर भए, गरिएका सार्थक सहकार्यका सत्यतथ्य प्रकाश गर्ने जमर्को जमर्किन्छ । कमलमणि दीक्षितसितका सहकार्य साहित्यिक क्रियाकलापै हुन् । २०६८ सालतिर युवाकवि सिद्धिचरण श्रेष्ठको ९९औं जयन्तीमा कमलबाबु पनि सम्मिलित हुनुहुन्थ्यो । साहित्यिक सम्मान संगमको त्यस आयोजना सिद्धि स्मृति बाल तथा महिला अस्पताल भेलुखेल, भक्तपुरको भव्य सभासम्मेलन कक्षमा आयोजित थियो । कार्यक्रमको अन्त्यतिर राष्ट्रकवि माधव घिमिरे, मदनमणि दीक्षित कमलमणि दीक्षित, मोहन दुवाल साथै अन्य ६० जना साहित्यिक व्यक्तित्वहरू उपस्थित थिए । उहाँहरूलाई भक्तपुरसम्म आमन्त्रण गर्दा भक्तपुरको सम्मानसूचक उपहार दिनु साहित्यिक सम्मान संगमको आफ्नै संस्कार रहेको छ । उहाँहरूलाई भक्तपुरे टकुवा टोपीशिरपोश लगाएर सम्मान गर्ने क्रममा उहाँले ग्वंगःलाई पनि टोपी लगाउनुपर्छ भन्दै आफ्नो खल्तीबाट ढाकाटोपी निकालेर लगाइदिनुभएथ्यो । त्यस टोपीलाई संग्रहनीय मानी निजी संग्रहालयमा सुरक्षित राखेको छु । गच्छेअनुसारको एक कटौरा भक्तपुरे जुजुधौ उपहार संस्कार साहित्यिक सम्मान संगमको संस्कार रहेको छ । गतिमन्द उत्तराद्र्ध जीवन इच्छैइच्छाका पोकोमात्र बनेर फजित लाग्छ अहिले । २०७० सालको पूर्वाद्र्धतिर एक दिन कमलबाबु सम्भ्रान्त परिवारको अंशबन्डा पुस्तक बनाउन एक ठेली रचनाहरूसाथ निष्ठाछें, सूर्यविनायक पस्नुभयो । तिनलाई पढ्दापढ्दै साथी इन्द्रमालीलाई सम्झेँ । दूरभाषमा संवाद गरेँ । त्यसमा सँगालिएका गाँठो फुकाइ (चौतरियाहरूको अंशबन्डा) इन्द्रमालीले कमल दीक्षितलाई उपलब्ध गराएका रहेछन् । त्यसउसले कमलमणि दीक्षित साथ माली निवास पुग्यौं । मालीकै सल्लाह रहेछ अंशबन्डासम्बन्धी सबै लेखकमा अरू सँगालोबाट उद्धरण गरी सम्भ्रान्त परिवारको अंशबन्डा' निकाल्ने जमर्को भए गरिएको पुस्तक संस्कृतिका महारथी सत्यमोहन जोशीजीबाट एक भोजनालय परिसरमा भएथ्यो । सामान्यभित्रको सारगर्भ' त्यस सँगालोमा उल्लेख गरिएको पाठकसामु पस्काउने रहर पस्काउँछुः कमलमणिको दीक्षित प्रयास अनवरत रहेका छन् । आजसम्मको निरन्तर यस्ता प्रयासले ७५ शृंखला चिनिसकेको छ । नेपालका पारिवारिकवर्गीय समाजको परिवेशमा इतिहासका कालखण्ड बुझाउने यसप्रकारका सन्दर्भहरू तत्कालीन स्थितिबोध गराएको महत्वपूर्ण दस्तावेज हुन् । आजसम्म पनि इतिहास लेखन कार्यमा राजनीतिक सिद्धान्तलाई पृष्ठपोषण गर्ने राजकाजसम्बन्धी मामिलाहरू मात्र सन्दर्भमूलक बनेबनाइएका छन् । परन्तु, यता केही दशकदेखि आर्थिक, औद्योगिक र व्यापारिक व्यवसायहरूलाई पनि राष्ट्रको इतिहास बनाउने सिलसिलेवार सन्दर्भमा समेटिन थालिएका छन् । भाषा, साहित्य, सांस्कृतिक सम्पदा, खेल जगत्का जीवनमूलक अभियान अनि सञ्चार संसारका आमसूचनावाहक साधन स्रोतमूलक आयामसम्बन्धी विमर्श र विवेचनाहरूका क्षण अभिवृद्धि हुन पुगेका छन् । यी सबै नै आशालाग्दा चेतका पाइला हुन् भन्ठान्छु । यी सबै विधागत विषयवस्तुहरूलाई सान्दर्भिक विषयविद्हरूले पहल गर्दै लान सक्दा नेपाली इतिहास लेखन कार्यका लागि क्षितिजमा नौलो नक्षत्र देखा पर्नु नितान्त सराहनीय हुनेछ ।' दीक्षितजीसित निकै महिना सम्बन्धविच्छेद रहेको रह्यै रह्यो । उनी बेलायतमा छोरीसित जानुभएको रहेछ । फर्कनुभएपछि दूरभाष गर्नुभयो । मलाई चिसो लागेको छ, बेलायतमा यसो भएर फर्कें । हस्पिटल भर्ना हुँदा फेरि सम्बन्ध विच्छेद भयो । एक दिन शान्ता दीक्षितले फोन गर्नुभयो, दादाजीले नम्बर दिनुभएर गरेको !' कमलबाबुले भन्नुभयो, यहाँ कसैले प्रवेश पाउँदैन । बुहारी आएर उनको मोबाइलबाट गरेको हुँ । मलाई निषेध गरेको छ । केही दिनमा घर फर्कन्छु । अनि निष्ठाछें आउँछु ।' घर त फर्कनुभएछ कहिल्यै नफर्कने गरी । बिहान सखारै रेडियो नेपालले हृदयविदारक समाचार सुनाए, नेपाली भाषा साहित्यका अथक सेवक कमलमणि दीक्षितको निधन । ८ः३० बजेतिर दूरभाषमा शान्ता दीक्षितको करुण क्रन्दन सुनेँ, भर्खरै विद्युत् साधनमा दाहसंस्कार पूरा गरी फर्केकी छु ।' मनमनै भनेँ, अन्तहीन अन्त्य पछिको आरम्भ यो !'"
जितको अश्र बुद्धि र प्रज्ञा,"पूर्वीय दर्शन, नीतिरणनीति, कूटनीति र अर्थशास्त्रको कुरा गर्दा आचार्य विष्णुगुप्त अर्थात् चाणक्य वा कौटिल्यलाई स्मरण गर्नैपर्ने हुन्छ । यो नाम नसुन्ने व्यक्ति विरलै होलान् । चाणक्यले भनेका छन्, शासक वर्ग र त्यहाँका जनता दुवै थरीको चरित्र स्तर उठ्यो भने राज्यको उन्नति र समृद्धिमा कुनै शंका रहँदैन । शासकहरू इन्द्रियजयी बन्नुपर्छ । जतिसुकै ठूला घटना तथा संकटले पनि तिनीहरूलाई विचलित पार्नु हुँदैन । राजनीतिज्ञको सबैभन्दा ठूलो आभूषण विनय नै हो । मनको क्षणिक आवेगमा आउनु हुँदैन, मर्यादा र नियमको पालना हुनुपर्छ । यही राजनीतिज्ञको पहिलो पाठ हो ।' तत्कालीन गान्धारका राजा आम्भी केकेय, जनपदका राजा पोरुबाट पराजित र अपमानित भएपछि पश्चत्ताप र पीडाले आक्रान्त राजा आम्भी आचार्य विष्णुगुप्तलाई भेट्न जाँदा आचार्य विष्णुगुप्त (चाणक्य)ले ती राजासँग भनेका कुरा हुन् यी । विलासिता, स्वार्थीपना, आमोदप्रमोद, मांसमदिराको प्रधानता र दुव्र्यसनले व्यक्तिमात्र होइन, समाज र राष्ट्रलाई नै सखाप पार्छ भन्ने ठूलो शिक्षा र सार इतिहासको पाठमा छ । तत्कालीन गान्धारको हालत बिग्रनुमा र शत्रुले विजय पाउनुमा यिनै कारक तत्व थिए भन्ने प्रस्ट हुन्छ । इतिहासबाट पाठ नसिक्ने राष्ट्रले यस्तै हविगत भोग्नुपर्छ भन्ने तथ्य बिर्सन सकिँदैन । हामी पनि पछडि र अगाडि हेरौं हाम्रो दशा, हाम्रो जीवनसंस्कृति र गतिलाई । केही समयअघि फुर्सदको समयमा पंक्तिकार भारतको पूर्वी राज्यहरू आसाम र मेघालय (गोहाटी सिलोङ)को यात्रामा गएको थियो । त्यस बखत गोहाटीबाट सिलोङतर्फ जाँदा बाटोमा स्थानीय जिप ड्राइभरले बिहानको नास्ताका लागि गाडी रोके । हाइवेको किनारमा केही होटल र साना फलफूल दोकान थिए । होटलतर्फ लम्कँदा गाइड गर्दै यो पंक्तिकारलाई उनले भने, पहिला यहाँ मादक पदार्थका पसलहरूमात्र थिए, बाटोमा जताततै रक्सी र बियर बेच्थे । अहिले मोदीको नीतिअनुरूप प्रान्तीय सरकारको कडाइका कारण हाइवेका यस्ता ठाउँमा रक्सीबियर बेच्न पाइँदैन । खाना, नास्ता, चिया, कफी, हल्का पेय पदार्थ र फलफूलमात्र बेच्न पाइन्छ ।' उनले भन्दै गए, अहिले कानुन कडा छ यहाँ । यी क्षेत्रहरूमा मादक पदार्थहरूको बिक्री बन्द गरिएकाले आजकल दुर्घटना पनि त्यति हुँदैन, झगडा पनि बन्द छ । पहिलाको भन्दा व्यवसाय अझ फस्टाएको छ । सुरुमा मानिसले विरोध गर्न खोजे तर सरकारको कडा रवैया र निगरानीका कारण उनीहरूको हार भयो । अहिले मोदीको नीतिअनुरूप प्रान्तीय सरकारको कडाइका कारण हाइवेमा रक्सीबियर बेच्न पाइँदैन । खाना, नास्ता, चिया, कफी, हल्का पेय पदार्थ र फलफूलमात्र बेच्न पाइन्छ । महिलाहरू भने खुसी छन्, यो कदमबाट । पुरुषहरू सुरुमा अलिक बेखुसी भए पनि पछि उनीहरू पनि चुप भए । अहिले त खानपिन र जीवनशैलीमा परिवर्तन आएर मानिस अभ्यस्त हुन थालेका छन् ।' ती चालक हामीजस्तै नेपाली बोल्थे । तिनको नातासम्बन्ध नेपालको भरतपुरतर्फ पनि रहेछन् । उनले यी अभिव्यक्ति दिइरहँदा मैले नेपालका हाइवे आसपासका होटल र पसलहरू सम्झिएँ । जता हेरे पनि रक्सी र बियरका बोतलहरू लाम लगाएर सजाएका । यसो नगर्दा व्यवसाय नै नचल्ने भइसकेको अवस्था । बरु पानी नभए काम चल्छ, जुठै मुख हिँडे हुन्छ मान्छेलाई रक्सी, बियर हुनैपर्ने । पान, खैनी, गुट्का, चुरोट र मांस, मदिरा हुनैपर्ने । यी सबै तामसी भोजन हुन् र यिनले रक्त तथा मनका पार्ने प्रभाव तमोगुणी प्रतिफलकै हुन्छन् । यसको प्रयोग यसरी बढ्दै जाँदा स्वास्थ्य प्रतिकूलतामात्र नभई सामाजिक व्यवहार, चरित्र, मर्यादामा पनि प्रतिकूलता आउँछ । तामसी कुराहरू बुद्धि, विवेक सदाचार र प्रज्ञाका लागि हानिकारक हुन् । यी वस्तुहरूको उपभोगलाई पूर्ण बन्देज लगाउन त नसकिएला, तर न्यूनतम स्तरको उपभोगमा झार्नुचाहिँ राष्ट्रको कर्तव्य हो । तर, अहिले सबैभन्दा बढी यिनै चीजको व्यापार फस्टाएको छ, नाफा यसैमा छ । किनकि मानिसको लत यी वस्तुमा ज्यामितीय हिसाबले बढिरहेको छ । धर्मसंस्कारका कुरा पनि मानिसले बिर्संदै छन् । छोराको व्रतबन्धमा यो चलन चलिसक्यो । यज्ञपुराणहरूमा सम्म यी चिजहरूले प्रवेश नपाउला भन्न सकिन्न । अहिले शाकाहारी भोजन गर्ने मानिसले यात्रा गर्दा बाटोमा मिल्दो खाना नपाउने अवस्था छ । उसले या आफ्नो बन्दोबस्त आफैं गर्नुपर्छ, या त निजी सवारी साधनमा यात्रा गरी ती ठाउँहरूमा पुग्नुपर्छ । यो सूचकमात्र हो, परिसूचक हो, राष्ट्रका नागरिकको मनमस्तिष्कको हालत बुझ्न मापदण्ड हो । भविष्यका सन्ततीको चरित्र, संस्कार निर्माणको अवस्थाको अनुमान पनि हो यो । हाम्रो जीवनयापनको संस्कार र गुणधर्मको मार्ग यसले बताउँछ । विदेशीले पनि पहिचान पाउँछन् यसबाट । यो विरोध होइन, मनमस्तिष्क निर्माणको लेखाजोखा हो । हामी कता जाँदैछौं, कस्तो संस्कारको निर्माणमा छौं, निर्माणमा छौं कि विग्रहव्याधीमा छौं ? यी कुराहरूको लेखाजोखा गर्ने प्रयत्नमात्र गरेको हुँ । शारीरिक र मानसिक अनुशासन राष्ट्र निर्माणको आधारशीला हो । भौतिक संरचनामात्र पर्याप्त छैन, मानवीय पक्ष, संस्कार, चरित्र निर्माणले ठूलो महत्व राख्छ राष्ट्रको उन्नतिमा । शासकवर्ग र जनता दुवैको आदत, चरित्रले ठूलो महत्व राख्छ समाज र राष्ट्रको गतिमा । संस्कार यसैबाट निर्माण हुन्छ । समाजको चरित्र, संस्कार बिग्रँदै गएपछि राम्रा कुरा ग्रहण हुन छाड्छ । राम्रो गर्न खोज्दा असन्तुष्टि र प्रतिकार उत्पन्न हुन्छ । राम्रो पक्ष अल्पमतमा पर्दै जान्छ । चाणक्यले गान्धारका राजा आम्भीलाई सम्झाउँदै भनेका थिए, एकपटक गान्धारका जनतालाई मर्यादामा ल्याउनुहोस् र आफू पनि इन्द्रीयलाई वशमा राख्ने समतावान् बन्नुहोस्, त्यसपछि राजनीतिले कस्तो प्रतिफल ल्याउँछ भनेर आफैं हेर्नुहोस् । त्यस बखत उन्नति हुन्छ र अवनति हुने त प्रश्नै हुँदैन ।' इतिहासका पानामा देखिन्छ समृद्ध र विराट् राज्यहरू तीनका शासकहरूको भोगविलास, मदिरा र कामसुखले कसरी खरानी भएका छन् । धर्मले सधैं अनुशासन खोज्छ । यहाँ धर्म भनेर कर्मकाण्डको विषय होइन । धर्म ऋत हो, शाश्वत नियम हो । वैदिक योग साधना पद्धतिमा होस् वा बुद्धले सिकाउनुभएको मार्गमा, यस नियम तथा शील सदाचारको ठूलो महत्व छ । योगध्यानको उन्नतिमा यी कुरा आधारभूत र अपरिहार्य कुरा हुन् । संसारको व्यवहारमा पनि व्यक्तिव्यक्तिको अनुशासनले समाजको मर्यादाले राष्ट्रलाई प्रभाव पार्ने गर्छ । जतिसुकै छिटो विकास गरेको देखिए पनि जनताको नैतिक पक्ष कमजोर छ, प्रकृतिलाई दोहन गर्ने उद्यम तथा प्रवृत्ति उत्ताउलो छ भने त्यो विकास दिगो हुँदैन । वायुमण्डलको प्रदूषणले आकाशमा सूर्य नै नदेखिने अवस्था पनि संसारका कतिपय विकसित देशका सहरमा देखिएका उदाहरणले मानव स्वास्थ्यको प्रतिकूलता ल्याउने त छँदैछ, प्रकृतिको ऋत बिग्रिएर के के उपद्र भविष्यमा हुँदै जाने हो, त्यो कल्पनाभन्दा बाहिरको कुरा हो । शरीरलाई हृष्ठपुष्ट बनाउनेभन्दा मनलाई स्वस्थ बनाउने काम कठिन छ । किनकि मन शरीरभन्दा सूक्ष्म छ र झनै परको विषय हो । मनको आयतन धेरै विस्तृत छ । यहाँ यो जन्मका मात्र नभएर अनन्त जन्मका स्मरणहरू भण्डारण भएका छन् । खाने कुराबाट स्थूल रूपमा शरीर बन्छ र सूक्ष्म रूपमा मन पनि बन्छ । स्थूल चीज तुरुन्त बन्छ, देखिन्छ तर सूक्ष्म वस्तु वा तत्व बन्न समय लाग्छ । जस्तो खाना उस्तै मन' भनिएको विषय अनुभव सिद्ध छ । नशालु पदार्थ र मदिरा सेवनको मात्रा समाजमा यही रूपमा बढाउँदै जाने हो र नियमन गर्ने निकाय यसरी नै कमजोर हुने हो भने हामीले उत्पादन, उत्पादकत्व, सिर्जन र सिर्जनशीलताको क्षेत्रमा दीर्घकालीन रूपमा आर्जन गर्नेभन्दा गुमाउने मात्र छौं । एउटा सात्विक मानिसमा बढी सहनशीलता, धैर्य, प्रेम र करुणाको भावना हुन्छ, स्वार्थ र कामना कम हुन्छ । तामसी व्यक्तिमा त्यो गुण न्यून मात्रामा हुन्छ । तामसको प्रमुख स्रोत आहार हो । हामीले अहिले देखिएका विविध चुनौतीलाई सामना गर्न हामीमा सात्विक वृत्तिको प्रवद्र्धन गर्नुपर्छ । यसबाट बुद्धि र प्रज्ञामा सकारात्मक असर पर्छ । सानो राष्ट्र भएर हामीले जित्ने अस्त्र बुद्धि र प्रज्ञा नै हो । अरू कुरामा हामी पछाडि छौं तर बुद्धि र प्रज्ञा क्षेत्रमा अघि बढे हाम्रो जित हुन्छ सर्वत्र । किनकि त्यो बेला हाम्रो मन बलवान् हुन्छ र भनिएको छ, मनलाई जिते जित' अर्थात् बलवान् मनले नै दुर्वल मनलाई जित्नसक्छ ।"
मार्टिन लुथर किङ र समानता,"अमेरिकामा हरेक वर्ष फेब्रुअरी महिनालाई यहाँका काला जातिका मानिसले आफ्नो समुदायले विभिन्न कालखण्डमा प्राप्त गरेका उपलब्धि र ती उपलब्धिहरू प्राप्तिका लागि योगदान पुर्याउने विशिष्ट व्यक्तिहरूको सम्मानमा ब्ल्याक हिस्ट्री महिना'का रूपमा मनाउने गर्छन् । विशिष्ट योगदान पुर्याउने व्यक्तिहरूमध्ये सबैभन्दा लोकप्रिय हुन् मार्टिन लुथर किङ जुनियर । मार्टिन लुथर किङ अमेरिकी इतिहासले लादेको अन्यायविरुद्ध लड्ने ऐतिहासिक पात्र तथा काला जातिका नक्षत्र हुन् । जसले अफ्रिकन अमेरिकनमाथि हुने गरेको सामाजिक अन्याय, विभेद र अत्याचारका विरुद्ध अहिंसात्मक आन्दोलन गरे । जनवरी १५, १९२९ मा एटलान्टाको जर्जिया भन्ने ठाउँमा जन्मिएका मार्टिन लुथर सुरुमा चिकित्साशास्त्र र कानुनका विद्यार्थी थिए । पछि बोस्टन युनिभर्सिटीबाट विद्यावारिधि गरे । उनी चर्चका पास्टर बने । नागरिक अगुवाको रूपमा काम गरे । १ जनवरी, १८६३ मा दासप्रथाको औपचारिक अन्त्य भयो तर त्यसको एक शताब्दीसम्म पनि काला जातिहरूप्रति विभेदकारी नीतिहरू विद्यमान थिए । काला जातिका विद्यार्थी पढ्ने स्कुल अलग हुन्थ्यो, बसको अगाडिका कम्तीमा पनि १० सिट गोराहरूको लागि आरक्षित हुन्थ्यो, काला जातिहरू बसको पछाडिको ढोकाबाट र गोराहरू अगाडिको ढोकाबाट छिर्नुपर्ने अनि गोराहरू बसमा पस्दा सिट नभएमा कालाहरूले सिट छोडिदिनुपर्ने कुसंस्कार थिए । डिसेम्बर १, १९५५ मा अलावामा राज्यको मोन्टगोमरिमा रोजा पार्क नाम गरेकी अश्वेत महिला कामबाट घर फर्कने क्रममा बसको बीच भागमा बसेकी थिइन, उनको सिट गोराहरूका निमित्त आरक्षित गरिएको १० सिटभन्दा ठीक पछाडि थियो । त्यति नै बेला एकजना गोरा जातिका मानिस बसमा प्रवेश गर्दा बसका चालकले चारजना काला जातिका यात्रुलाई पछाडि जान आग्रह गरे । रोजा पार्कसँगै बसेका तीन जना कालाजातिका यात्रु पछाडि गए तर रोजा जान मानिनन् । यही निहुँमा उनलाई पक्राउ गरियो र ल अफ सेग्रिगेसन उल्लंघन गरेको आरोपमा रोजालाई दोषी ठहर गरियो । यस घटनाले कालाहरूको बीचमा एउटा तरंग पैदा गरायो । करिब ७५ प्रतिशत काला जातिले यात्रा गर्ने मोन्टगोमरी सिटी बसलाई सम्पूर्ण कालाहरूले बहिष्कार गरे र स्थानीय कार्यकर्ता र सर्वसाधारण मिलेर बस बहिष्कार गर्ने संगठित समूह बनाए । त्यसलाई नेतृत्व गर्न मार्टिन लुथरलाई चयन गरे । उनको नेतृत्वमा तीन सय ८१ दिनसम्म बस बहिष्कार गरियो र अन्त्यमा अमेरिकी सर्वोच्च अदालतले बसमा काला र गोरा जातिलाई अलग सिट राखिने प्रावधानलाई असंवैधानिक ठहर गर्यो । बस बहिष्कारको उक्त घटना नै मार्टिन लुथर किङ र कालाजातिका मानिसका लागि परिवर्तनको कोसेढुंगा सावित भयो । मार्टिन लुथरलाई नागरिक स्वतन्त्रता र समानताका पक्षमा लड्ने अहिंसात्मक आन्दोलनका महान् अभियान्त बन्ने जग यही घटनाले स्थापित गर्यो । काला जातिका लागि समानताको हकका लागि लड्ने आधार पनि यहीँबाट खडा भयो । मार्टिन लुथरले साउदर्न ख्रिष्टियन लिडरसिप कन्फरेन्स (एससीएलसी) संस्था गठन गरे । लुथरले एससीएलसीको नेतृत्व गरी समकालीन नागरिक अगुवाहरूसँग मिलेर मोर्चा कसे । उक्त अहिंसात्मक आन्दोलनलाई बृहत् बनाउँदै देशव्यापी रूपमा अभियान चलाए । २८ अगस्ट १९६४ मा राजधानी वासिङ्टन डीसीमा झन्डै तीन लाख जति मानिसको उपस्थितिमा शान्तिपूर्ण र्यालीको आयोजना गरियो । राजनीतिक दलहरू, ती दलका नेताहरू, साम्प्रदायिक समूहहरू तथा क्षेत्रीयताका पक्षधरका बीचमा फराकिला दरारहरू यथावत् छन् । यसले देशलाई झन् द्वन्द्वउन्मुख बनाउँदैछ । हाम्रो समाजमा प्रेमलाई एकातिर पन्छाएर घृणालाई बढी महत्व दिइएको अवस्था छ । एकआपसमा प्रतिशोध र बदलाको भावनाले ठाउँ पाएको छ । उक्त र्यालीलाई सम्बोधन गर्ने क्रममा आई ह्याब ए ड्रिम' नामक उनको भाषणले उनलाई राष्ट्रिय र अन्तर्राष्ट्रिय क्षेत्रमा लोकप्रिय मात्र बनाएन । त्यो वर्षको टाइम म्यागेजिनको वर्ष पुरुष तथा सबैभन्दा कम उमेरका नोबेल शान्ति पुरस्कारको विजेता पनि बनायो । मसँग एउटा सपना छ कि एक दिन यो देश उठ्नेछ र साँचो अर्थमा आफ्नो धर्ममा खडा हुनेछ । सबै मानिस समान रूपले सृष्टि गरिएका हुन् भन्ने सत्यतालाई पुष्टि गर्न हामीहरू स्वप्रमाणका रूपमा प्रस्तुत हुनेछौं । मसँग एउटा सपना छ कि एक दिन जर्जियाको रेड हिलका भूतपूर्व दास र दास मालिकका छोराहरू भ्रातृत्वको एउटै टेबलमा बस्नेछन् । एक दिन मेरा साना चारजना छोराछोरीहरू, जो यो देशमा बस्छन्, उनीहरूको छालाको रङले होइन तर उनीहरूको चारित्रिक गुणको आधारमा न्याय गरिनेछ', जस्ता पंक्तिहरू उनका भाषणका मार्मिक अंशहरू थिए । काला जातिको समानता र स्तन्त्रताका लागि अनवरत लडिरहेका साहसी योद्धाको सन् १९६८, अप्रिल ४ का दिन गोली हानी हत्या गरियो । उनको हत्या भए पनि उनले गरेको योगदान र प्रेरणदायी भनाइ भने विश्वभरि रहेका शोषित, पीडित र पछाडि पारिएकाहरूका लागि सधैं प्रेरणका स्रोत बनेका छन् । उनको योगदानको कदर गर्दै सन् १९८३ मा तत्कालीन राष्ट्रपति रोनाल्ड रेगनले एक विधेयक पास गरी मार्टिन लुथरको सम्मानमा राष्ट्रिय बिदा दिने घोषणा गरे । सन् १९८६ बाट अमेरिकामा जनवरी महिनाको तेस्रो सोमबारलाई मार्टिन लुथर किङ जुनियर स्मृति दिवसको रूपमा मनाइन्छ । प्रेम त्यस्तो शक्ति हो जसले शत्रुलाई मित्रमा बदल्न सक्छ, हामीहरू इतिहास बनाउनेहरू होइनौं तर इतिहासले हामीलाई बनाएको हो, म प्रेमसँग टाँसिएर रहन चाहन्छु किनकि घृणा बोकेर हिँडन गाह्रो हुन्छ, अँध्यारोले अँध्यारोलाई धपाउन सक्तैन तर उज्यालोले सक्छ, त्यसैगरी घृणाले घृणालाई हटाउन सक्तैन प्रेमले सक्तछ, अन्तमा, हामीहरू शत्रुहरूका शब्दलाई बिर्सनेछौं तर मित्रका मौनतालाई सम्झनेछौं', आदि उनका प्रेरक भनाइहरू हुन् । गत हप्ता राष्ट्रपति बाराक ओबामाले दुई कार्यकाल सकेर बिदाइ भाषण दिने क्रममा भनेका थिए, मेरो निर्वाचनपछि पोस्ट रेसियल अमेरिकाको बारेमा कुरा भए तर सोचेजस्तो यथार्थमा त्यस्तो भएन । रंगभेद हाम्रो समाजमा विभाजनको एउटा जबर्जस्त हिस्सा बनेको छ तै पनि विगत २०, ३० वर्ष अघिभन्दा हालको स्थिति सुधारोन्मुख छ । विभेदको अन्त्य कानुनी व्यवस्थाले मात्र हुँदैन, हृदयहरू परिवर्तन हुन जरुरी छ ।' ओबामाले भने झै अमेरिकी समाज केही हदसम्म विभाजित छ । भर्खरै सम्पन्न राष्ट्रपतीय निर्वाचनमा र त्यसपछि स्पष्ट रूपमा सतहमा देखिएको छ । नवनिर्वाचित राष्ट्रपति डोनाल्ड ट्रम्पलाई टाइम्स म्यागेजिनले वर्ष पुरुष घोषणा गर्दै विभाजित अमेरिकाका राष्ट्रपति भनेको छ । राष्ट्रपतीय निर्वाचनका क्रममा पनि काला र अन्य अल्पसंख्यक डेमोक्र्याटिक उम्मेदवार हिलारी क्लिन्टनका पक्षमा ज्यादा थिए भने गोराहरू रिपब्लिकन उम्मेदवार ट्रम्पको पक्षमा बढी देखिन्थे । नवनिर्वाचित राष्ट्रपतिलाई रंगभेदीको आरोप लगाइन्छ तर उक्त कुराको खण्डन गर्दै चुनावी आमसभामा काला जातका समुदायलाई सम्बोधन गर्दै अधिकांश काला जातका मानिसहरू गरिबीमा रहेका, उनीहरूका बालबालिका राम्रो स्कुल जान नपाएका र उनीहरू बीचमा बढ्दो बेरोजगारी समस्या रहेको उल्लेख गर्दै आफूले जितेमा ती समस्याको हल गर्ने प्रतिबद्धता जनाएका थिए । निर्वाचनपश्चातको विजयी भाषणमा पनि आफ्नो कार्यकालमा कसैले पनि आफू पछाडि छोडिएको महसुस गर्न नपर्ने वचनबद्धता उनले व्यक्त गरेका छन् । अमेरिकामा काला समुदायको हकहितका लागि भनेर पछिल्लो पटक ब्ल्याक लाइफ म्यार्टस अर्थात् कालाहरूको जिन्दगीको पनि महत्व छ भन्ने अभियान चलेको छ । सन् २०१२ फेब्रुअरी २६ तारिखका दिन फ्लोरिडा राज्यको मायमी गार्डेनमा ट्रेभन मार्टिन नाम गरेका १७ वर्षीय किशोर एउटा किराना पसलबाट फर्कने क्रममा उनको शंकास्पद व्यवहारका कारण छिमेकी जर्ज जिमरम्यानसँग भनाभन भयो । जिमरम्यानलले गोली चलाउँदा उक्त किशोरको मृत्यु भएको थियो । अदालतले जिमरम्यानले मार्टिनको हत्या नियतवशले गरेको हो भन्ने यथेष्ट प्रमाण नभेटिएकाले सेकेन्ड डिग्रीको मर्डरका आधारमा रिहाइ गरेपछि उक्त फैसलाका विरुद्धमा अनलाइनमार्फत सुरु भएको यो अभियानले पछि व्यापकरूप लियो । सन २०१४ को अगस्ट महिनामा मिजौरी राज्यको फर्गुसनमा स्थानीय किराना पसलमा चोरी भएको घटनामा सोधपुछ गर्ने क्रममा प्रहरीको गोली चलाउँदा १८ वर्षीय किशोर माइकल ब्राउनको मृत्यु भएपश्चात प्रहरी प्रशासनको विरुद्धमा व्यापक प्रदर्शनहरू भए । प्रदर्शनले उग्ररूप लियो । सन् २०१५ को अप्रिल महिनामा मेरिल्यान्ड राज्यको बाल्टिमोरमा फ्रडी कार्लास ग्रे नाम गरेका २५ वर्षीय अफ्रिकन अमेरिकन जवानलाई गैरकानुनी रूपमा स्वचालित धारिलो चक्कु रहेको आशंकामा पक्राउ गरियो । एक सातापश्चात हिरासतमा उनको शंकास्पद मृत्यु भएपछि प्रहरी प्रशासनका विरुद्धमा व्यापक विरोध भयो । बाल्टिमोर घटनापछि ब्ल्याक लाइभ्स म्यटर्सले अन्तर्राष्ट्रिय रूप लिँदै गएको छ । सन् २०१५ को जुलाई महिनामा क्यानाडामा, २०१६ को जुलाईमा अस्ट्रेलियामा र २०१६ कै अगस्ट महिनामा बेलायतमा प्रदर्शनहरू भएका थिए । काला जातिको आधारभूत अधिकार र पहिचानका लागि चलाइएको अभियान आलोचित पनि बन्दै गइरहेको छ । यसलाई काउन्टर दिन अल लाइभ्स म्यार्टस भन्ने अभियान पनि सुरु भएको छ । कतिपयले हाल चलाइएको यो अभियान ५० र ६० का दशकमा मार्टिन लुथरले चलाएको नागरिक अधिकारको अभियानको अहिंसावादी धारभन्दा टाढा मोडिएको भन्ने गरेका छन् । मार्टिन लुथरले समाजमा विद्यमान विभेदको विरुद्धमा आवाज उठाउँदै, कालाहरूको समानता र स्वतन्त्रताका लागि अहिंसात्मक अभियान चलाए । बाइबलीय शिक्षालाई मार्गनिर्देशनका रूपमा लिएका उनले प्रेमलाई बाँड्न सिके र सकारात्मक सपना देखे । फलस्वरूप कुनै समय दास रहेका अफ्रिकन अमेरिकन मूलको प्रतिनिधित्व गर्दै बाराक ओबामा अमेरिकाको राष्ट्रपति भए । एक्काइसौं शताब्दीको वर्तमान विश्वमा अझै पनि विभिन्न ठाउँमा जात, धर्म, लिंग, रंग तथा वर्गका आधारमा विभिन्न विभेद विद्यमान छन् । विशेषगरी शक्ति, सामथ्र्य र बहुसंख्याको आधारमा कमजोर, पीडित र अल्पसंख्यकलाई दमन, शोषण गर्ने, त्यसविरुद्ध आवाज उठाउँदा उनीहरूमाथि दमन गर्नाले समाजमा द्वन्द्व सिर्जना हुने गरेको छ । हाम्रो देशमा सदियौंदेखि विद्यमान जातीय, वर्गीय, लिंगीय, क्षेत्रीय तथा धार्मिक विभेद छन् । जसका कारण बिभिन्न समयमा शान्तिपूर्ण आन्दोलन तथा सशस्त्र द्वन्द्व भए । त्यसको व्यवस्थापनमा लामो समय र ठूलो धनराशि खर्च भएको छ । मुलुकमा नयाँ संविधान जारी भएको छ, तैपनि देश झन् अशान्त बन्दै गइरहेको छ । पहिचान र अधिकारका लागि विभिन्न समुदायका बीच अन्तरसंघर्ष र अन्तरविरोध जारी छ । राजनीतिक दलहरू, ती दलका नेताहरू, साम्प्रदायिक समूहहरू तथा क्षेत्रीयताका पक्षधरका बीचमा फराकिला दरारहरू यथावत् छन् । यसले देशलाई झन् द्वन्द्वउन्मुख बनाउँदैछ । हाम्रो समाजमा प्रेमलाई एकातिर पन्छाएर घृणालाई बढी महत्व दिइएको अवस्था छ । एकआपसमा प्रतिशोध र बदलाको भावनाले ठाउँ पाएको छ । मार्टिन लुथरको महानता भनेको उनले कालाहरूको पक्षमा बोल्दा गोरालाई घृणा गरेनन् ।"
रेलगाडीदेखि मेट्रो ट्रेनसम्म,"धोबिघाट निवासी ९५ वर्षिय नीलगन्ज थापाले विसं १९९० को दशकमा काठमाडौंमै रेल चढेका थिए । मातातीर्थदेखि लैनचौरसम्म चल्ने मालवाहक रेलको सबैभन्दा पछाडिको डिब्बामा साथीहरूसहित झुन्डिएर आउने जाने गरेको थापाले स्मरण गरे । सातवटा डिब्बा भएको रेल थियो', थापाले भने, मालसामान बोक्ने रेलमा केटाकेटी झुन्डिन्थ्यौं ।' जीरा, मरीचलगायतका सामान बोकेको रेलबाट केटाकेटीले सामान चोरेर गाउँतिर लगेर बेच्ने गरेकोसमेत उनलाई सम्झना रहेछ । भारतबाट रेलमार्ग, रेपवे हुँदै आएको सामान थानकोटबाट टेकु भन्सारसम्म मालवाहक रेलमा ल्याइने गरिन्थ्यो । हेटौंडाबाट धोरसिङ हुँदै रोपवेबाट थानकोट र त्यहाँबाट टेकु भन्सारसम्म रेलमा सामान ल्याउने गरिएको बूढापाकाहरूको स्मृतिमा अझै छ । तर त्यो अहिलेको जस्तो आधुनिक रेलमार्ग भने होइन । विसं २००४ सालमा सरकारी सेवामा प्रवेश गरी झन्डै चार दशक काम गरेका थापा स्मरण गर्छन, रेलमार्गको लिक तीन फुटको थियो होला ।' काठमाडौंमा बस्ने अहिलेको पुस्तालाई यो सन्दर्थ कथाजस्तो लाग्छ । काठमाडौंमा रेल चलेको थियो भन्दा उनीहरू कसैगरी पनि पत्याउँदैनन् । नेपालमा रेलमार्गको सम्भावना र चुनौती बारे एकजना पूर्वाधार विज्ञसँग कुरा गर्दा पंक्तिकारले उनलाई काठमाडौंमा रेल गुडेको इतिहासबारे बताएको थियो तर उनले पनि पत्याएनन् । ठट्टा गर्दै उनले भने, त्यही भृकुटीमण्डपको रेल होला !' तर यो यथार्थ जान्न अहिले पनि काठमाडौंमा रेलका अवशेषहरू हेरे पुग्छ । सडकमार्ग निर्माण हुनुअघि विसं २०१४ सालसम्म काठमाडौंमा मालवाहक रेलसेवा सञ्चालन भएको थियो । रेलमार्गको चर्चा नेपालको इतिहासमा रेलमार्गको चर्चा रक्सौल'अमलेखगन्ज रेलमार्ग र जनकपुर'जयनगर'बिजुलपुरा रेलमार्गको मात्र हुने गरेको छ । भारतमा तत्कालीन इस्ट इन्डिया कम्पनीले शासन गर्दा नेपालको तराईको वनबाट काठ ढुवानी गर्नका लागि रेलको लिक भारतको रक्सौलदेखि बाराको अमलेखगन्जसम्म जोडिएको थियो । मानिसहरू भारतीय बाटो हुँदै रक्सौल आएर त्यहाँबाट रेलमा अमलेखगन्ज आइपुग्थे । पूर्वपश्चिम रेलमार्गको मापदण्ड तत्काल सच्याउन विज्ञले गरेको आग्रह सरकारले मानिरहेको छैन । यो नसच्याउने हो भने नेपाललाई दीर्घकालमा ठूलो नोक्सानी हुनेछ । पछुताउनु पर्नेछ । निर्माण भइरहेको रेलमार्ग भारतीय मापदण्डको छ । भारतीय रेलमार्गको मापदण्ड ब्रोडगेजमा हुन्छ । ब्रोडगेज भनेको दुईवटा लिकबीचको दूरी १६७६ मिटर हो । तर अहिले विश्वमा प्रचलित रेलमार्ग भने स्टान्डर गेजको हुन्छ । त्यहाँबाट बसमा भीमफेदी र त्यसपछि पैदल काठमाडौं आउँथे । विसं १९८४ सालमा बनेको रक्सौल'अमलेखगन्ज ४७ किमि रेलमार्ग विसं २०२७ मा बन्द भएको थियो । कारण त्यसपश्चात् नयाँ रेलको लिक बनाउन नेपालबाट थप काठको दोहन गर्नु परेन । विसं १९९४ मा सुरु भएको जनकपुर'जयनगर'बिजुलपुरा ५१ किमि रेलमार्गअन्तर्गतको बिगी पुल विसं २०५८ मा बाढीले बगाएपछि जनकपुर'जयनगर २९ किमिमा सीमित थियो । स्तरोन्नति गर्न विसं २०७० मा बन्द गरियो । अहिले त नेपालमा कतै पनि रेलसेवा सञ्चालनमा छैन । रेलसेवा सञ्चालन नरहे पनि रेलसेवा निर्माण गर्ने योजनाहरू भने पर्याप्त छन् । अहिले रेलमार्ग निर्माणको काम पनि धमाधम भइरहेको छ । धमाधम बन्दैछ रेलमार्ग भौतिक पूर्वाधार तथा यातायात मन्त्रालयको मातहतमा रहेको रेल विभागले रेलमार्ग निर्माणसँग सम्बन्धित कामहरू गरिरहेको छ । विभागले विभिन्न रेलमार्ग आयोजनाको निर्माण, सम्भाव्यता अध्ययन, विस्तृत आयोजना प्रतिवेदन तयार गर्ने कार्य गरिरहेको छ । अहिले रेलमार्ग निर्माणको योजनामा रहेका आयोजनाहरूमा मेची महाकाली विद्युतीय रेलमार्ग, नेपाल भारत सीमा क्षेत्रमा पाँचवटा रेलमार्ग निर्माण, काठमाडौं पोखरा लुम्बिनी विद्युतीय रेलमार्ग, रसुवागढी काठमाडौं रेलमार्ग आयोजना, काठमाडौं वीरगन्ज विद्युतीय रेलमार्ग र काठमाडौं उपत्यका मेट्रो रेल आयोजना हुन् । तत्कालीन राष्ट्रपति रामवरण यादवको भारत भ्रमणका बेला २०६५ सालमा नेपाल भारतका सीमावर्ती सहरहरू जोड्ने पाँच नाकामा भारतीय आर्थिक सहयोगमा रेलसेवा विस्तार गर्नेबारे समझदारीपत्रमा हस्ताक्षर भएको थियो । जसअन्तर्गत नेपाल भारतका सीमावर्ती सहर जोड्ने कटहरी बथनाहा रेलमार्ग (१८८ किमि) भारतीय पक्षबाट ट्र्याक बनाउने, पुल निर्माण र कल्भर्टहरूको निर्माणकार्य अन्तिम चरणमा पुगेको रेल विभागका महानिर्देशक अनन्त आचार्यले बताए । स्टेसन गृह, कर्मचारी आवास गृहको निर्माण पनि भइरहेको छ । यस्तै नेपाल भारतका सीमावर्ती सहर जोड्ने जयनगर बर्दिबास रेलमार्गअन्तर्गत जयनगर जनकपुर खण्डमा पुल तथा कल्भर्ट निर्माण कार्य जारी छ । स्टेसन तथा कर्मचारी आवासगृहको कार्य भइरहेको महानिर्देशक आचार्यले बताए । नेपालगन्जमा १५ किलोमिटर, भैरहवामा १२ किलोमिटर, जनकपुरमा ६९ किलोमिटर, विराटनगरमा १३ किलोमिटर र काँकडभित्तामा भारतीय सहयोगमा रेलमार्ग निर्माण हुन लागेको हो । यस्तै मुलुकका अन्य विभिन्न स्थानमा निर्माण हुने रेलमार्गको सम्भाव्यता अध्ययन पनि गरिएको छ । मेची'महाकाली ९४५ किमि, काठमाडौं'पोखरा १८७ किमि, मेची'महाकाली रेलमार्गको आँबुखैरेनी लिंक ७२ किमि, मेची महाकाली रेलमार्गको उत्तर दक्षिण लिंक ११३ किमि गरी जम्मा १३१७ किमि रेलमार्गको सम्भाव्यता अध्ययन सम्पन्न भइसकेको छ । गत वर्षमात्रै निजगढ'हेटौंडा'भरतपुर १३५ किमि सम्भाव्यता अध्ययन भएको छ । साथै विभिन्न स्थानमा निर्माण हुने रेलमार्गको विस्तृत आयोजना प्रतिवेदन पूरा भएको छ । विसं २०६८ सालमा बर्दिबास'सिमरा'वीरगन्ज लिंक १३६ किमि, २०७१ सालमा सिमरा'ताम्सरिया १२७ किमि, ताम्सरिया'बुटवल तथा बुटवल'लुम्बिनी लिंक १०९ किमि २०७१ सालमा गरी जम्मा ३७२ किमि विस्तृत आयोजना प्रतिवेदन बनाइएको छ । कतिपय रेलमार्ग निर्माणको काम जारी छ । नेपाल सरकारको स्रोतबाट बर्दिबास'सिमरा खण्डको बर्दिबास'लालबन्दी उपखण्ड ३० किमिमा निर्माणकार्य जारी छ । रेल विभागका योजना रेल विभागले यस वर्ष गर्ने विभिन्न योजना बनाएको छ । यही वर्ष बर्दिबास'काँकडभिट्टा (२६२ किमि) रेलमार्गको डीपीआरको कार्य सुरु भएको छ । वीरगन्ज'काठमाडौं रेलमार्ग सम्भाव्यता अध्ययन गर्ने योजना सरकारले बनाएको छ । रसुवागढी'काठमाडौं रेलमार्ग सम्भाव्यता अध्ययन कार्य गरिने र काठमाडौं मेट्रो रेलको डीपीआर तयारीको पक्रिया अघि बढाइने आचार्यले बताएका छन् । काठमाडौंको मेट्रो रेलसम्बन्धी अध्ययन प्रतिवेदन बनिसकेको छ । २०६८ सालमा कोरियाली कम्पनी चुङसुङ इन्जिनियरिङले काठमाडौं उपत्यकाका तीन जिल्लामा मेट्रो सञ्चालको सम्भाव्यता अध्ययन गरेको थियो । उपत्यकामा ७७ किमि रेलमार्ग बनाउन मिल्ने सुझाव प्रतिवेदनमा छ । त्यसमा २५ किमि भूमिगत र ५२ किमि आकाशे हुनेछ । तीन भाग आकाशे र दुई भाग भूमिगत बनाउन सिफारिस गरिएको छ । पाँच स्थानमा मेट्रो रेल'को लेन निर्माण हुनेछ । पहिलो, दोस्रो र तेस्रो लेनमा गुड्ने रेलका लागि लिक फ्लाई ओभर'मा हुनेछ । चौथो र पाँचौं लाइनमा गुड्ने रेलका लागि भने भूमिगत लिक निर्माण गरिनेछ । सातदोबाटो'पुल्चोक' त्रिपुरेश्वर'रत्नपार्क'नारायणहिटी'महाराजगन्ज हुँदै नारायणगोपाल चोकसम्म पहिलो लाइनको रुट हुनेछ । दोस्रो लाइनमा कलंकी'कालीमाटी'माइतीघर'तीनकुने हुँदै एअरपोर्टसम्म हुनेछ । चक्रपथवरिपरि तेस्रो लिक निर्माण हुनेछ । चौथो लिकमा चल्ने रेलको लिक स्वयम्भू'छाउनी'बागबजार'डिल्लीबजार'पुरानो बानेश्वर'गौशाला'चाबहिल हुँदै बौद्धसम्म निर्माण गरिनेछ भने पाँचौं लिक धोबीघाट'पुल्चोक'पाटन दरबार' नयाँ बानेश्वर'माइतीघर'सिंहदरबार'सहिदगेट'डिल्लीबजार'टंगाल'नारायणहिटी'नयाँ बजार हुँदै गोँगबुसम्मको हुनेछ । सरकारले काठमाडौं उपत्यकामा मेट्रो रेल सञ्चालनको काम अघि बढाउन त्यससम्बन्धी विभिन्न नमुना वा ढाँचा अध्ययन गर्न एक उच्चस्तरीय समिति हालै गठन गरेको छ । काठमाडौं उपत्यकामा पछिल्ला वर्षमा यातायात व्यवस्थापन असहज हुँदै गएको छ । सवारीसाधनको वृद्धिसँगै यात्रा असहज हुँदै गएकाले मेट्रो रेलको सम्भावना खोज्न थालिएको हो । देशमा रेलमार्ग निर्माण भए पनि सरकारसँग भने रेल छैन । अहिले एउटा रेलको मूल्य ७० करोड रुपैयाँभन्दा बढी पर्छ । अहिलेसम्म सरकारले रेल किन्ने तयारीसमेत गरेको छैन । रेलको सान्दर्भिकता रेल यातायातको पुरानो साधन हो । एक शताब्दीअघि विश्वमा रेलको राम्रो बजार थियो । यातायातमा प्रभुत्व थियो । लामो दूरीमा रेलको एकाधिकार नै थियो । तर अहिले हवाई मार्गको तीव्र विकास भएको छ । सडक मार्गको विकाससँगै एक्सप्रेस गाडीहरू चलेका छन् । सडक र हवाईले विश्वमा रेललाई प्रतिस्थापन गरिरहेको छ । अमेरिका विश्वको सबैभन्दा ठूलो रेलमार्ग भएको मुलुक हो तर १९५० पछि त्यहाँ मानिसहरू रेलमा यात्रा गर्दैनन् । हवाई र सडकमार्ग नै प्रयोग गर्छन् । अहिले त्यहाँ रेलमार्ग केवल सामान ढुवानीका लागि हुने गर्छ । भारतमा पनि रेलमार्ग महँगो छ । त्यहाँ सरकारले रेलमा धेरै लगानी गरेको छ । तर नेपालको भौगोलिक विकटता तथा पर्याप्त विद्युतीय ऊर्जाको उपलब्धताका कारण रेलमार्गको विकल्प छैन । हाम्रा राजमार्गहरू विश्वासिला छैनन् । यातायातमा उच्च गति र स्तरीयताका लागि नेपालमा रेलमार्ग उपयुक्त विकल्प हो । गुणस्तरीय यातायातका लागि रेलमार्गको विकासमा ध्यान दिनुपर्छ तर परम्परागत रेलमार्ग भने होइन । जस्तै निर्माणाधीन पूर्वपश्चिम रेलमार्गको मापदण्ड तत्काल सच्याउन विज्ञहरूले गरेको आग्रह सरकारले मानिरहेको छैन । यो नसच्याउने हो भने नेपाललाई दीर्घकालमा ठूलो नोक्सानी हुनेछ । पछुताउनु पर्नेछ । अहिले निर्माण भइरहेको रेलमार्ग भारतीय मापदण्डको छ । भारतीय रेलमार्गको मापदण्ड ब्रोडगेजमा हुन्छ । ब्रोडगेज भनेको रेलमार्गमा हुने दुईवटा लिकबीचको दूरी १६७६ मिटर हो । तर अहिले विश्वमा प्रचलित रेलमार्ग भने स्टान्डर गेजको हुन्छ । यसमा रेलमार्गमा हुने दुईवटा लिकबीचको दूरी १४३५ मिटर हुन्छ । भारतीय मापदण्डको रेलमार्ग निर्माण हुँदा नेपालको रेलमार्गको पहुँच संकुचित हुन्छ । भारत निर्भर हुन्छ । वर्षौं पुरानो प्रविधि रहेको भारतीय रेलमात्रै नेपाल आउँछन् । नेपालीले अत्याधुनिक रेल चढ्न पाउँदैनन् । रेलमार्ग निर्माण गर्दा बुलेट रेलमार्गमा स्तरोन्नति गर्न सकिने खालको हुनुपर्छ । प्रतिघन्टा ४०'५० किमि गुड्ने खालको रेलमार्ग प्रतिस्पर्धी हुन सक्दैन । सम्बद्ध पक्षले यस्ता कुरामा बेलैमा ध्यान दिऊन् । (वाग्ले एपीवान टेलिभिजनसँग आबद्ध छन् ।)"
समाजका लागि मरिमेट्ने कमला,"नारी शक्ति हो, प्रेरणा हो, करुणा हो, सौन्दर्य हो ।' राजकुमारी बज्जिराको जिज्ञासा मेट्दै बुद्धका समकालीन त्रूर राजा अजात शत्रुले नारीको महानताप्रति आफ्नो धारण यसरी व्यक्त गरेका थिए । त्यसरी नै मनुले यत्र नार्यस्तु पूज्यन्ते रमन्ते तत्र देवता' भनी नारीको महिमा वर्णन गरेका छन् । वैदिकयुग नारीहरूका लागि स्वर्णिम युग थियो, अथर्व वेदमा नारीलाई साम्राज्ञी' को संज्ञा दिइएको पाइन्छ । तर समयको अन्तरालसँगै पछिल्लो समयमा आएर नारीलाई हेयको दृष्टिकोणले हेर्ने दृष्टिकोण विकास भयो । नारीको छायाबाट पनि बच्नुपर्छ भनी भक्त कवि कविरले लेखे पनि । नारीलाई पुरुषप्रधान समाजले जसरी हेरे पनि मानव विकासको शृंखलामा नारीको अहम् भूमिका रहँदै आएको छ । आधुनिककालमा समाज विकासमा नारीको भूमिका उच्च नै छ । राजनैतिक, आर्थिक र सामाजिक विकासमा नारीहरूले समाजमा महत्वपूर्ण उपस्थिति जनाउँदै आएका छन् । फ्रान्सको राज्यक्रान्तिलगायत विश्वका युगान्तकारी परिवर्तनहरूमा नारीको सहभागिता रहँदै आएको छ । यति हुँदाहुँदै पनि यो वर्ग पछि परेको छ र पछि पार्ने काम भइरहेको छ । कमलाले २०४६ सालमा सुँढेनी तालिम लिएर आफ्नो गाउँ र छिमेकी गाउँमा सुत्केरी हुनेहरुको सेवा सुरु गरिन् । अल्जेरियाको स्वतन्त्रता संग्राममा अवर्णीय भूमिका खेलेकी कुमारी जमिला वोपाचा फ्रान्सबाट अल्जिरिया स्वतन्त्र भएपछि एकाएक राजनीतिक आकाशबाट हराइन् । त्यसरी नै छात्र युवा संघर्षवाहिनीका नेतृ एवम् जयप्रकाश नारायणका धर्मपुत्री गंगादेवी पाण्डे राजनीतिबाट हराइन् । कतै खोजी भएन । नेपालमा पनि राजनीति र सामाजिक सुधारमा लागेका नारीहरू इतिहासको पानाबाट हराएका छन्, तिनीहरूको खोजी भएको छैन । समाजलाई रूपान्तरणका लागि राष्ट्रियस्तरमा होस् वा स्थानीयस्तरमा, परिवर्तनका संवाहकको रूपमा नारीहरूको महत्वपूर्ण योगदान रहिआएको छ । तर तीमध्ये धेरैजसो नारीहरू ओझेलमा परेका छन् । तिनीहरू हराएका छन् । तीमध्ये एक प्रतिनिधि पात्र हुन् कमला केसी । पाल्पा, देवगीर, सेमराहमा २००६ साल साउन २१ गते जिम्वाल तेजबहादुर जीसीकी धर्मपत्नी मुक्तिकुमारी जीसीको कोखबाट जन्मिएकी कमला केसीको प्रारम्भिक शिक्षा घरमा नै भएको थियो । उनको विद्यालय शिक्षाको थालनी २००७ सालको परिवर्तनको पूर्वसन्ध्यामा छात्राहरूका लागि स्थापना भएको मोहन कन्या स्कुल, तानसेन'मा भएको थियो । भूमिसुधार लागू हुनुभन्दा पहिले जिम्मावाल प्रथा थियो । जिम्वालको इज्जत पनि अर्कै थियो । त्यसबखत जिम्वाल तेजबहादुर जीसीको समाजमा सान सौकद र मानमनिता अर्कै थियो । पहाडको मुखियाजस्तो काम र दर्जा भएको जिम्वालले जमिनको मालपोत उठाई सरकारलाई एकमुष्ट रकम बुझाउने गर्दथे । यस्तो जिम्मा पाएको व्यक्ति जिम्वाल तेजबहादुर जीसीको घरमा सेरोफेरोकाहरूले सोलीडोली चलाउन लालायित हुनु स्वाभाविक थियो । पढ्ने इच्छा हुँदाहुँदै पनि राम्रो केटा आएको र केटो फाल्न नहुने भएकोले कमै उमेरमा नै कमलाको नजिक देवगिर सौरेनीका क्षेत्रबहादुर केसीसँग विवाहबन्धनमा बाँधिइन् । विवाहपछि पनि पढ्ने इच्छालाई निरन्तरता दिँदै आठ कक्षासम्म पुर्याएपछि पढाइमा पूर्णविराम लाग्यो । त्यसताकाको सामाजिक परिवेशमा बुहारीले बिहान उठेर बढारकुढार गर्नु, ढिँकीजाँतो, घाँसदाउरा, दैनिक बुहार्तन गर्नु अनि बच्चा जन्माउने र हुर्काउन पर्ने सामाजिक मान्यता थियो । दुईजना छोरी र तीनजना छोराकी आमा कमला भने यस्तो पेचिलो अवस्थामा पनि सामाजिक काममा पछि परिनन् । पर्मजाने, पानी पँधेरोको व्यवस्थामा लागिपर्ने, गाउँमा नारीहरूको हकहितको विषयमा दह्रो रूपले कुरा उठाउनेजस्ता उहाँको दैनिकी बनेको थियो । कमला केसीलाई नारीको हकहितको सवाललाई निरन्तरता दिन एउटा संस्थाको खाँचो महसुस भएको थियो । तर त्यसबेला पञ्चायती व्यवस्थाको चरम अवस्था थियो । पञ्चायतको परिधिभित्र रही काम गर्नुपथ्र्योे । एकातिर कांग्रेस र कम्युनिस्टहरू पञ्चायती व्यवस्थाको विरोध गरिरहेका थिए भने अर्कोतिर पञ्चायतलाई उपयोग गरी जनताको हकहित संरक्षण गर्न सकिन्छ कि भनी पार्टीका केही व्यक्तिहरू पञ्चायतमा लागेका थिए । पञ्चायती संविधानको दोस्रो संशोधन २०३२ सालमा भएपछि कमलाले पञ्चायतको शिविर भित्रबाट नारी हकहितको कुरालाई अगाडि बढाउन सकिन्छ भन्ने सोचेर पञ्चायतमा भाग लिइन् । त्यसबखत पञ्चायतमा भाग लिनु चुनौतीपूर्ण थियो । तर जसले केही गर्छ त्यसैले सफलता वा असफलता प्राप्त गर्न सक्छ । ती व्यक्तिहरूले भोलि इतिहासले मलाई कसरी सम्झन्छ भनेर चिन्ता गर्दैनन् अपितु युद्धमा होमिएको सिपाही सरी बेफिक्री अगाडि बढ्छ । कर्तव्य परायणतामात्र तिनको उद्देश्य हुने गर्छ भन्ने आत्मसात् गर्दै २०३२ सालदेखि उपप्रधानपञ्च हुँदै २०३४ सालमा प्रधानपञ्चको जिम्मेवारी सम्हाल्दै नारीहरूका कदममा कदम मिलाउँदै अगाडि बढेकी कमलाले जनमतसंग्रहमा निर्दल पक्षमा मत राखिन् । जनमत संग्रहपछि राजनीतिमा भन्दा पनि सामाजिक फाँटमा उनको बढी रुचि रह्यो । सामाजिक सेवामा सक्रियरूपमा लिइन् । २०४६ सालको परिर्वतनपछि राष्ट्रिय प्रजातन्त्र पार्टीमा आबद्ध भएकी कमला केसीले महिला चेतना केन्द्र, झडेवा' नामक गैरसरकारी संस्थाको स्थापना गरी, त्यस संस्थामार्फत् नारीहरूमा सचेतना फैलाउनुकाे साथै नारी सशक्तीकरणमा अर्जुनदृष्टि लगाइन् । त्यसताका गाउँघर, खोलाटोलामा सुरक्षित सुत्केरी गर्नु चुनौतीपूर्ण थियो । यस कुरालाई हृदयंगम गरी कमलाले २०४६ सालमा सुँढेनी तालिम लिएर आफ्नो गाउँ र छिमेकी गाउँमा सुत्केरी हुनेहरूको सेवा सुरु गरिन् । आफ्नै गाउँको सेवा गर्ने र आफ्नै गाउँमै रमाउने कमला केसीले मातृ शिशु सेविका तालिम, सामुदायिक वन उपभोक्ता तालिम, मिनी बेइजिङ सम्मेलनमा सक्रिय सहभागिता, जराजुरी, कृषि वन नर्सरीको स्थायित्वसम्बन्धी तालिमलगायत अन्य थप तालिमहरू लिएर नारीहरूको हकहितका सवालमा धेरै कामहरू गरिन् । स्वास्थ्य, कृषि र वन आदि विषयमा तालिम दिने क्षमता राख्ने कमला केसीले रेडवार्ना नेपालको आयोजनामा भएको वनमा महिलाहरूको सहभागिता' विषयक विशेष तालिम दिइन् । वनसँग निकै नजिक रहेर काम गरेकी कमला २०५५ सालताका बोखर महिला सामुदायिक वन उपभोक्ता समितिको अध्यक्ष भई काम गरिन् भने झडेवा २ देवगिरमा अवस्थित रत्न माध्यमिक विद्यालय एवम्झडेवा ९ मा अवस्थित किसान उच्च माविको अध्यक्षको कार्यभार बहन गरिन् । रत्न माध्यमिक विद्यालयमा पुर्याएको योगदानको कदर गर्दै जिल्ला शिक्षा कार्यालयबाट सम्मानित भएकी कमला केसीलाई विद्यालयबाट पनि सम्मान गरिएको थियो । उनले आफ्नो श्रीमान् क्षेत्रबहादुर केसीको नाममा विद्यालयमा अक्षयकोष राख्नुका साथै किसान माविको स्वर्ण महोत्सवमा आर्थिक सहयोग समेत गरिन् । बिर्ता, सौरेनी, सेमरा र कोटलाका जनता लाभान्वित हुने झडेवा वडा नं ३ को चिद्यार मूलबाट खानेपानीको नाला २०३४ सालमा बिछ्याएर जनतासँग प्रत्यक्ष सरोकार राख्न पानीको धारा निर्माणमा कमल केसीको सक्रिय सहभागिता रहेको थियो भने बाँसटारीझडेवागोठादीको मोटरबाटोमा पर्ने रूपसेक्षेत्र मोटरबाटोको रेखांकनमा श्रमदानलगायत पुरानो हात हतियार राखिने र ठूलोदसैं र चैतेदसैंमा पूजाआजा हुने झडेवा वडा नं ६ मा अवस्थित मौला थरको कोट पुनर्निर्माण कार्यमा कमला केसीको सहभागितालाई स्थानीयवासीले सम्झिने गर्छन् । २०३२ सालमा महिला संगठनमा आबद्ध भएर आफ्नो राजनैतिक जीवन सुरु गरेकी कमला केसी २०४७ सालमा राष्ट्रिय प्रजातन्त्र पार्टी, २०६२६३ मा राप्रपा नेपाल र जीवनको अन्तिम क्षण २०७२ साल मंसिर ३ गते राष्ट्रिय प्रजातान्त्रिक महिला संगठन, नेपालको केन्द्रीय सदस्यमा आबद्ध हुनु भइन् । एकजना दाजु, दुई जना भाइ, दुई जना दिदी र दुई जना बहिनी भएकी कमला केसी बाल्यकालदेखि नै भगवानप्रति सदा भक्तिभाव राख्थिन् । पछिल्लो समयमा योगी नरहरिनाथ ट्रस्ट आध्यात्मिक परिषद्मा २०६८ साल वैशाख १ गते केन्द्रीय सदस्यजस्तो गरिमामय पद ग्रहण गरी आध्यात्मले जीवन र जगत्लाई कसरी हेर्छ भन्ने चेतनालाई अगाडि बढाइन् । जीवनयात्रा कति अचम्मको हुँदो रहेछ । सदा भागवत् चिन्तनमा रमाइरहने कमला केसी आफ्नो हातले बाटेको लाखबत्ती कालीगण्डकीको तीरमा लगी बाल्ने असीम मनसुवा राखी काठमाडौंदेखि पाल्पा लाग्ने क्रममा भाइलाई भेट्न नवलपरासीको भुमही पुगेर बसबाट ओर्लंदै गर्दा चक्कर आई बाटैमा बेहोस भएपछि तत्काल नेसनल इन्स्टिच्युट अफ न्युरोजिकल एन्ड एलाइड साइनसेज, काठमाडौं (न्युरो अस्पताल)' मा पुर्याई सघन उपचार कक्षमा उपचार हुँदै थियो । तर स्वास्थ्यमा आशातित सुधार हुन नसकेपछि भेन्टिलेटरमा राख्नुपर्यो । त्यसबेला कमला केसीकोे मुहारलाई निँयाल्दा, लाग्थ्यो यस्तो बेलामा पनि मृत्युसँग पौठेजोरी खेल्दै छन् । चिकित्सकहरूको प्रयास र परिवारजन एवम् शुभचिन्तकहरूको स्नेह रहँदारहँदै पनि मृत्यु कति निर्मम हुँदो रहेछ, २०७२ साल माघ २९ गतेका दिन उनले अनन्तवि श्राम लिइन् । अहिले कमला केसीको भौतिक शरीर हाम्रो सामु रहेन मात्र अतीतहरूविद्यालयका हरेक इँटहरूसँगको माया, उनले चरैवती गरेको वनका बोटबिरुवाहरूको सुसाइ र नारीहरूका हरेक कदममा सँगै हिँडेका पदचापहरू मात्र रहेका छन् ।"
बाहिरियो दाबेदार पुलिस,"पोखराः क्याराभान गोल्ड कपसहित पाँचपटक उपाधि जितेको विभागीय टोली नेपाल पुलिस क्लब १५औं आहा रारा गोल्डकप फुटबल प्रतियोगिताको पहिलो चरणबाटै बाहिरिएको छ । पोखरा रंगशालामा शुक्रबार भएको खेलमा सीएमजी क्लब संकटासँग २१ गोलअन्तरले पराजित हुदै पुलिस प्रतियोगिताको पहिलो खेलबाटै बाहिरीएको हो । जितसँगै संकटा भने प्रतियोगिताको क्वार्टरफाइनमा प्रवेश गरेको छ । सहारा क्लबको आयोजनामा भएको क्याराभान गोल्ड कपमा उपाधि उचालेर आहा रारामा आठपटकसम्म फाइनलमा पुगेको पुलिसको प्रदर्शन यसपटक दाबेदारीपूर्ण रहन सकेन । संकटाको जितमा विश्व अधिकारी र अनिल गुरुङले ११ गोल गरे । पुलिसका रवि पासवानले एक गोल फर्काए । खेलको पहिलो हाफमा गोल गरेर अग्रता लिएको पुलिसले दोस्रो हाफमा लय गुमायो । पुलिसका रवि पासवानले मैदानको मध्यभागबाट विपक्षी डिफेन्डरलाई छक्याउदै खेलको ३५औं मिनटमा टोलीलाई १० ले अघि बढाएका थिए । खेलको पहिलो हाफमा कमजोर देखिएको संकटा भने दोस्रो हाफमा लयमा देखियो । पुलिसका डिफेन्डर विक्रम धिमालले संकटाका अमित तामाङसँग ट्याकल गर्दा फल गरेपछि संकटाले खेलको ६४औं मिनेटमा फ्रिकिक अवसर पार्यो । विश्व अधिकारीले सो फ्रिकिकको सदुपयोग गर्दै टोलीलाई ११ गोलको बराबरिमा फर्काए । त्यसपछि खेलको ८७औं मिनटमा अनिलले रिबाउन्ड बललाई जाली चुमाउदै टोलीको जित २१ ले पक्का बनाए । अनिल खेलको ६१औं मिनेटमा सुशील केसीको स्थानमा मैदान प्रवेश गरेका थिए । जुमानु राईको कप्तानीमा उत्रिएको पुलिस पहिलो हाफमै थुप्रै गोल गर्ने अवसर चुकेको थियो । संकटाका प्रशिक्षक सल्यान खड्गीले पहिलो हाफमा खेलाडीबीच समन्वय नहुँदा खेल कमजोर भएको बताए । उनले दोस्रो हाफमा योजना परिवर्तन गर्दा खेल आफ्नो पक्षमा आएको दाबी गरे । संकटाले माघ ११ गते बंगलादेशको फरास्गनी स्पोर्टिङ क्लबसँग सेमिफाइनल प्रवेशका लागि प्रतिस्पर्धा गर्नेछ । पहिलो चरणबाटै बाहिरिनु परेपछि पुलिसका प्रशिक्षक कुमार कटुवालले भने हारको दोष खेलाडीमाथि थोपरे । व्यक्तिगत रूपमा खेलाडीले राम्रो खेल्न सकेनन्', पोस्ट म्याच कन्फेरेन्समा उनले भने, धेरै नयाँ खेलाडी भएकाले पुलिस पहिलेजस्तो भएन ।' कटुवालले पहिलो हाफको स्पिरिट दोस्रोमा कायम गर्न नसक्नु खेलाडीको कमजोरी भएको बताए ।"
रोनाल्डोलाई किन बेच्न चाहन्छ रियल मड्रिड ?,"काठमाडौंः स्पेनिस क्लब रियल मड्रिडका अध्यक्ष फ्लोरेन्टिनो परेजले स्टार खेलाडी क्रिष्टियानो रोनाल्डोलाई बेच्न चाहेको दाबी गरिएको छ। स्पेनिस पब्लिकेसन डन बेलोनले सार्वजनिक गरेको रिपोर्टमा रियल मड्रिडका अध्यक्ष परेजले स्टार खेलाडी रोनाल्डोलाई सन् २०१८ पछि बेच्न चाहेको दाबी गरिएको छ। रिपोर्टमा परेजले रोनाल्डोको सम्झौता सकिनु अघि नै उनलाई बेच्न चाहेको उल्लेख छ। रोनाल्डोको सम्झौता रियल मड्रिडसँग सन् २०२१ सम्मको छ।तीन लाख ६५ हजार पाउन्ड स्टर्लिङ डलर प्रतिसाता पारिश्रमिक पाउने गरी ३१ वर्षीय पोर्चुगिस खेलाडी क्रिष्टियानो र रियल मड्रिडबीच सन् २०१६ को अन्तिममा सम्झौता भएको थियो। तर, अध्यक्ष परेजले केही पैसाका लागि स्टार खेलाडी रोनाल्डोलाई अन्य क्लबसँग बेच्न चाहेका छन्। रोनाल्डोलाई २०१८ मा चिनियाँ क्लबसँग बेच्न चाहेको रिपोर्टमा दाबी गरिएको छ। रियल मड्रिडको ड्रेसिङ रुममा रोनाल्डोको प्रभावबारे परेज सचेत छन्। एक समय गोल रक्षक इकर कासिलास र सर्जियो रामोसलाई राम्रै साथ दिँदा परेज रोनाल्डोसँग रिसाएका थिए। परेजले रोनाल्डोलाई बेच्ने समय आएको बताएको पनि दाबी डन बेलोनले गरेको छ। सन् २००९ मा ८० मिलियन डलरमा रोनाल्डोलाई बर्नबाउ ल्याउँदा लागेको खर्च फिर्ता हुने परेजको योजना रहेको छ। रोनाल्डोलाई क्लबमा भित्र्याउन धेरै चाइनिज क्लबले चाहेको र मोटो रकम खर्च गर्न तयार छन्। रोनाल्डोले यो सिजन रियल मड्रिडका लागि २२ खेलमा १८ गोल गरेका छन् भने मड्रिडका लागि ३७० खेलमा ३८२ गोल गरेका छन्। रोनाल्डोले सात सिजनमा दुईवटा च्याम्पियन्स लिग फुटबलको उपाधि समेत जितेका छन्। केही समयअघि कार्लोस टेभेज विश्वकै सवैभन्दा बढी पारिश्रमिक पाउने गरी चिनियाँ क्लब सान्घाई सेनुवामा आबद्ध भएका छन्। रोनाल्डो चिनियाँ क्लबमा आबद्ध भए उनले टेभेजभन्दा दोब्बर बढी पारिश्रमिक पाउने रिपोर्टमा दाबी गरिएको छ। रोनाल्डोका एजेन्ट जोर्जे मेन्डेसका अनुसार रोनाल्डो रियल मड्रिडमै रहन प्रतिबद्ध रहेका छन्। मेन्डेसले स्काइ स्पोट्स इटालियासँग भनेका छन् चिनियाँ क्लबले रोनाल्डोलाई भित्र्याउन ३०० मिलियन युरोको प्रस्ताव रियल मड्रिडलाई गरेको छ। एक सय मिलियन युरो प्रति वर्ष रोनाल्डोलाई दिने प्रस्ताव आएको छ।"
युनाइटेड सिक्किमलाई हराउँदै आयोजक सहारा क्लब सेमिफाइनलमा,"पोखरामा जारी पन्ध्रौं आहा रारा गोल्डकप फुटवल प्रतियोगितामा आयोजक सहारा क्लब प्रतियोगिताको सेमिफाइनलमा पुगेको छ। भारतको युनाइटेड सिक्किमलाई टाइब्रेकरमा ४२ अन्तरले पराजित गर्दै सहाराले अन्तिम चारको यात्रा तय गरेको हो। निर्धारित ९० र थप ३० मिनेट समयमा गोल नभएपछि टाइब्रेकरमा निर्णय भएको थियो। टाइबेकरमा सहाराका उत्तम गुरुङ, सुसन गुरुङ, शिव सुवेदी र रमेश मगरले गो गरेका थिए भने युनाइटेडका सञ्जय क्षेत्री तथा र फूर्वा छिरिङ लेप्चाले गोल गरे पनि सोनाम तोप्देन र आषिश क्षेत्रीले हानेको बल पोस्ट माथिबाट बाहिरिएको थियो। प्रतियोगितापछि आयोजित पत्रकार भेटघाटमा सहारा क्लब पोखराका कोच किरण श्रेष्ठले सुरुदेखि नै दुवै टोलीबीच कडा प्रतिष्पर्धा भएको बताउँदै गोल हान्ने धेरै अवसर गुम्न गएको बताए। युनाइटेड सिक्किमका प्रशिक्षक अर्जुन राईले दुवै टिम सुरुवातदेखि नै राम्रो खेलेका कारण कडा प्रतिष्पर्धा भएको बताउँदै आयोजक सहारा क्लबले गोल्डकपमा खेल्नका लागि दिएको अवसर प्रति उहाँले धन्यवाद व्यक्त गरे। आहा रारा गोल्डकपअन्तर्गतको आइतबारका दोस्रो क्वाटरफाइनल खेल लक्ष्मी हुन्डाई मनाङ मस्र्याङ्दी र धरान फुटवल क्लबबीच हुनेछ। अब सहाराले आर्मी र रमपम झापा ११ को विजेतासँग माघ १२ गते सेमिफाइनलमा खेल्नेछ। रासस"
बार्सिलोनाले नेमारलाई दिइएको पहेंलो कार्डबारे अपिल गर्ने,"काठमाडौंः स्पेनिस क्लब बार्सिलोनाले नेमारलाई दिइएको पहेंलो कार्डबारे अपिल गर्ने भएको छ। नेमारलाई पहेंलो कार्ड दिने रेफ्रीको निर्णयविरुद्ध बार्सिलोनाले प्रतियोगिता समितिसँग अपिल गर्ने भएको हो। बिहीबार राति कोपा डेल रेको क्वाटरफाइनलको पहिलो लेगको खेलमा नेमारलाई रेफ्रीले पहेंलो कार्ड दिएका थिए। नेमारलाई रियल सोसिडाडका गोल रक्षक जेरोनिमो रलीलाई फाउल हानेको भन्दै रेफ्रीले पहेंलो कार्ड दिएका थिए। तर, बार्सिलोनाले भने बास्तविकरुपमा गोलरक्षक रुलीले नै नेमारलाई फाउल हानेको दाबी गरेको छ। रियल सोसिडाडविरुद्ध उक्त खेलमा बार्सिलोना नेमारकै पेनाल्टी गोलमार्फत १० वर्षपछि पहिलो लेगमा १० को जित निकालेको थियो।"
"रोनाल्डोमात्रै होइन, कहिलेकाहिँ मपनि नराम्रै खेल्थें","काठमाडौंः लगातार ४० खेलमा अपराजित रहँदै ला लिगामा नयाँ कीर्तिमानी बनाउने टोली हो रियल मड्रिड। तर, ४० खेलमा बनाएको अपराजित यात्रामा पूर्णविराम भने सेभिल्लाले आफ्नो घरेलु मैदानमा भएको खेलमा लगाइदियो। त्यत्तिमात्रै होइन पछिल्ला दुई खेलमा रियल लगातार पराजित भयो। सेभिल्लासँग पराजित भएको दुई दिनपछि भएको कोपा डेल रे फुटबलको क्वाटरफाइनलको पहिलो लेगमा सेल्टाभिगोले रियल मडिडलाई सान्टियागो बर्नबाउमै २१ ले पराजित गर्यो। त्यसपछि क्रिष्टियानो रोनाल्डोको पछिल्लो प्रदर्शनलाई लिएर आलोचना सुरु भएको छ। तर, त्यसको बचाउ रियल मड्रिडका प्रशिक्षक जिनेदिन जिदानले गरेका छन्। शनिबार रियल मड्रिडले ला लिगा फुटबलमा मालागाको सामना गर्दैछ। त्यसअघि भएको प्रिम्याच कन्फेरेन्समा प्रशिक्षक जिदानले रोनाल्डोको प्रदर्शनबाट आत्ति हाल्नु पर्ने अवस्था नरहेको बताएका छन्। उनले भनेका छन्,कहिलेकाहिँ मैले पनि नराम्रो खेल्थें। रोनाल्डोले मात्रै होइन। जब रोनाल्डोले राम्रो खेल्दैनन् तब आलोचना सधै सुरु हुन्छ,जिदानले भने,उसको उपस्थितिले टिमलाई निकै फरक पार्छ। तर, कहिलेकाहिँ ऊ राम्रो खेल्दैन। फरक भूमिकामा रहेर खेल्न सक्ने खेलाडी हो। उनले डानी कार्भाजलको अनुपस्थितिमा डानिलोलाई मैदान उतार्ने बताए। उनले डानिल्लो निकै मेहेनती र उत्कृष्ट खेलाडी भएको समेत बताएका छन्।"

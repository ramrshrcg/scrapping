शीर्षक,विवरण
जनप्रतिनिधि संस्थामा पत्रकारको पहुँच,"सभामुख ओनसरी घर्ती जनप्रतिनिधिहरुको सभामा बोलिएका कुरा जतिसक्दो धेरै र जतिसक्दो छिट्टै सर्वसाधारणबीच कसरी पुर्याउन सकिन्छ, त्यसबारे व्यग्र हुनुहुँदो रहेछ। त्यही विषयको सेरोफेरोमा परामर्श गर्न, सल्लाहसुझाव लिन उहाँले साउन ४ गते अनलाइन समाचार सेवाका केही सम्पादकप्रतिनिधिहरुलाई आफ्नो निवासमा डाक्नुभएको थियो। तर, प्रधानमन्त्री केपी शर्मा ओलीविरुद्धको अविश्वास प्रस्तावउपर बहस सुरु हुनुभन्दा दुई दिनअघिको भेटघाटमा पत्रकारहरुको ध्यान सम्भवत: राजनीतिक विषयमा केन्द्रित भयो, सभामुखकै भूमिकाको निष्पक्षताबारे जिज्ञासाहरु बढी राखिए । संसदीय सूचना प्रवाहको प्रसङ्गले अग्राधिकार पाएन । अचेल संसदीय गतिविधि सम्बन्धमा जनरुचि घटेर गएको छ र यो नेपालको मात्र समस्या होइन। लोकतान्त्रिक परिपाटी अपनाएका सबै महादेशका देशहरुमा यसबारे चिन्ता प्रकट हुने गरेको छ। (साम्यवादी वा गैरलोकतान्त्रिक पद्धति अन्तर्गत राष्ट्रिय सरोकारका बहस सञ्चालन गरिने देशप्रदेशहरुको प्रचलन भिन्दै होला, सूचना प्रवाह बाध्यकारी गराइएको हुन सक्छ।) जनताबाट निर्वाचित भएका नरनारीले एक ठाउँमा भेला भई देश र समाजको आवश्यकता अनुसार केकस्ता ऐन कानुन बनाए, सङ्कल्प गरे, त्यस कुराको जानकारी जनसाधारणले खोज्नु, प्राप्त गर्नु र त्यसकै आधारमा तिनको मूल्याङ्कन गरी अर्को चुनावका बेला कस्तो व्यक्तिको चयन गर्ने भन्ने सोच बनाउनु स्वाभाविक हो, बाञ्छनीय पनि छ। र, यो नागरिकको सूचना पाउने संवैधानिक हकभित्रको विषय हो। त्यसैले संसारका धेरै मुलुकमा संसदीय क्रियाकलापबारे जनतालाई सुसूचित गर्न उपयुक्त संयन्त्रको बन्दोवस्त गरिएको हुन्छ। तर, करिब एक दशकयताको कालखण्डमा प्रचलित ढङ्गमा सम्प्रेषित सूचना, जानकारी र सन्देशको असर आमजनतामा प्रभावकारी हिसाबले पर्न नसकेको अनुभव गरिएको छ । जगजाहेर छ, अखबारमा निश्चित पृष्ठ वा खण्ड संसदीय गतिविधि छाप्ने प्रयोजनका लागि छुट्याइन्थ्यो, अहिले करिबकरिब त्यो चलन हराएको छ । त्यसै गरी रेडियो र टेलिभिजनमा प्रसारण समय तोकिन्थ्यो, अचेल त्यस्तो गरिदैन । खासखास समयका भाषण र बहसको प्रत्यक्ष प्रसारण गर्यो, अघिपछि शून्यप्राय:। यस्तो किन भइरहेको छ त ? विकसित देश बेलायत, अमेरिका, जर्मनी, फ्रान्स, जापान र छिमेकी देश भारत, पाकिस्तान, बङ्गलादेश, श्रीलङ्काहरुले पनि हाम्रो नेपालकै जस्तो अनुभव गरिरहेका छन् । यस्तो एकैनासको प्रवृत्तिको एउटा कारण हो, सञ्चार प्रविधिमा भएको तीव्र विकास र त्यसबाट उपलब्ध सेवाहरुको बढ्दो उपयोग। जस्तै : हातहातमा मोबाइल फोन दोहोरो संवादका लागि मात्र होइन, वरपरका घटना, दुर्घटनाका विवरण र चित्र लिने सन्दर्भमा समेत प्रयोग हुन्छ। इन्टरनेटको माध्यमबाट हुनेगरिने संवाद र सम्प्रेषण विधिले परम्परागत ढाँचालाई विस्थापित गरिदिएको छ। पत्रपत्रिकाको प्रसारसङ्ख्या (सर्कुलेसन) घट्दा पत्रकारिता सेवा उद्योग प्रभावित भएका छन्, संसारका नाम चलेका अखबारसमेत मुद्रित संस्करण बन्द गर्न बाध्य भएका छन् । बेलायतको द इन्डिपेन्डेन्ट नामक दैनिक अखबार प्रकाशनको ३०औं वर्षमा आएर सन् २०१६ को आरम्भमा बन्द भयो, अचेल यो अनलाइन संस्करणमा सीमित छ, जसको सञ्चालन खर्च प्राप्त विज्ञापनको आम्दानीले धानिन गाह्रो छ । नेपालको प्रयास नयाँ पुस्ताका युवकयुवतीको आवश्यकता र रूचिमा आएको परिवर्तन पनि समाचार माध्यमबाट प्राप्त हुने सूचना, जानकारीप्रति उदासीन गराउनमा जिम्मेवार छ। आमोदप्रमोद र मनोरञ्जनमा रमाउने पुस्ताका मानिसले गम्भीर प्रकृतिका घटना, दुर्घटनाका खबरलाई पनि मनोरञ्जनका रुपमा मात्र ग्रहण गर्ने बानी बसालेका छन् । इन्फोटेन्मेन्टजस्ता शब्दको प्रचलनले यही प्रवृत्तिको झलक दिन्छ। अनि, माथि भनिएजस्तै यस्तो प्रवृत्ति नेपालमा सीमित छैन। विदेशी मुलुकहरुमा यसबारे नानाभाँतीका अध्ययन, सर्वेक्षण भइरहेका छन्, हुन्छन्। सार्वजनिक सरोकारका विषयमा जनरूचि कायम राख्न, बढाउन सर्वेक्षणका आधारमा वैकल्पिक उपायहरु अपनाइन्छ। ठूलो आकारको कागजमा छापिने अखबार (ब्रडसिट)लाई सानो अर्थात् छरितो आकारमा परिणत गरेर बेलायतको द टाइम्स पत्रिकाले यस प्रसङ्गमा घतलाग्दो उदाहरण दिएको छ । दृष्टान्त अरु पनि छन् । संसदीय क्रियाकलापबारे जान्ने, सुन्ने उत्सुकता घट्ने क्रममा देखिनुको एउटा अर्को सम्भाव्य कारण राजनीतिमा लागेका मानिसहरुको साख अर्थात् विश्वसनीयतामा निरन्तर खिया लाग्नु हो । समयसमयमा गरिएका अध्ययन, सर्वेक्षण र जनमत सङ्कलन (पोल)ले राजनीति गर्नेहरुलाई समाजका सबैभन्दा बेइमान र भ्रष्ट चरित्रको रुपमा भेटेका छन् । अर्थात्, ती आदरणीय वा आदर्श होइनन्। तसर्थ, तिनका कथन र आश्वासनमा किन विश्वास गर्ने, किन तिनका भाषण र हाउभाउमा ध्यान दिने, किन समय नष्ट गर्ने ? आदि इत्यादि। भन्नु परोइन, नेपाल यस सन्दर्भमा पनि अपवाद होइन। खोला नै नभएको ठाउँमा पनि पुल बनाइदिन्छु भनी आश्वासन दिनु राजनीतिमा पसेकाहरुको औसत चरित्र हो। नेपालमा साक्षरता अझै पनि एउटा चुनौती छ। जतिले लेखपढको सुविधा पाएनन्, तीमध्ये अधिकांश देशमा इलम, रोजगारी नपाएर खाडीका देशहरुमा भौंतारिन बाध्य छन्। जो पढालेखा छन्, तिनका प्राथमिकता फेसन, मोबाइल, मोटरसाइकल, मनोरञ्जन केन्द्रित देखिन्छन्। तिनको जीवनपद्धतिलाई पश्चिमीजगत्का संस्कार, संस्कृतिले गाँजेको छ। बिहे गरेको लगत्तैपछि पारपाचुके (सम्बन्धविच्छेद) गर्ने बढ्दो प्रवृत्ति एउटा सूचक हो, जसमा पश्चिमी मूल्यमान्यतामा हुर्किएको महिला जागरणको पनि टड्कारो योगदान छ। यसरी अव्यवस्थित शैलीमा विकसित हुँदै आएको परिस्थितिमा संसदीय क्रियाकलापपट्टि युवापुस्ताको ध्यान जाने कसरी ? त्यसमाथि बेलामा संविधान दिन नसक्ने पहिलो संविधानसभा, त्यसपछि जनताको राय बुझ्ने क्रममा सङ्कलित रायसुझावको बेवास्ता गरी एक थान संविधान थोपर्न हतार गर्ने दोस्रो संविधानसभा र त्यसबाट रुपान्तरित गरिएको व्यवस्थापिकासंसद्! त्यसको म्याद छ ७ माघ २०७४ सम्म । अर्थात्, यो वैधानिकतामा प्रश्नचिह्न लागेको म्यादी संसद् हो, जसमा ६ सय १ जनाको ठूलो जमात छ । तिनलाई पाल्न राज्यकोषबाट ठूलो धनराशि खर्च भइरहेको छ। जे भए तापनि सभामुख ओनसरी घर्तीका चिन्ता र इच्छा निरर्थक भने होइनन् । देशमा स्थापित प्रणालीले आफ्नो कार्यकालमा निरन्तरता पाओस् र त्यसमा समय सुहाउँदो परिमार्जन होओस् भन्ने उहाँको अभिप्राय उचित हो। अनलाइन पत्रकारहरुसँगको भेटघाटमा उहाँले सदनमा हुने बहसका क्रममा वक्ताहरुले तोकिएको समयभन्दा बढी बोल्ने प्रचलन नियन्त्रित भएको कुरा उत्साहका साथ सुनाउनुभयो। दस मिनेट समय पाएको वक्तालाई त्यत्तिमा सीमित गर्न माइकलाई स्वचालित ढङ्गले रोक्ने अटो कट प्रणाली लागू भएको छ। सदस्यहरुलाई अनुशासित, शिष्ट र मर्यादित शैलीमा प्रस्तुत हुन काम लाग्ने अन्य विधि, प्रक्रिया थालनी गराउने सभामुखको मनसाय तारिफयोग्य नै हो। राजनीति र लोकतान्त्रिक शासन प्रणालीप्रति युवापुस्ताको चाख र सहभागिता बढाउनु आवश्यक छ, त्यस प्रयोजनका लागि पनि संसदीय गतिविधि जनसाधारणबीच लोकप्रिय अभ्यासका रुपमा चिनिने वातावरण सिर्जना गर्नुपर्छ। राजनीतिलाई फोहोरी खेल रहन नदिई योग्य एवम् इमान्दार नागरिकलाई यसतर्फ प्रवृत्त नगराईकन हुँदैन । त्यसको निमित्त स्वच्छ निर्वाचन प्रणाली र स्वस्थ व्यवहार, विचारहरुलाई प्रोत्साहित गरिनुपर्छ। मुलुकको सिङ्गो जनसङ्ख्यालाई असर पार्ने नीति, नियम तर्जुमा गर्ने ठाउँ अपठित, अयोग्य वा स्वार्थी मानिसहरुलाई ओगट्न दिँदा दोहोरोतेहेरो नोक्सानी पर्छ। सुरक्षा, स्वास्थ्य, शिक्षा आदि इत्यादिका नाममा नागरिकमाथि कर, तिरो लगाउने अधिकार भएको शक्तिशाली संस्थालाई समानुपातिकका नाममा पत्नी, प्रेमिका, भान्जाभान्जीलगायत आफन्तहरुलाई प्रवेश दिलाउन ढोका खुला राख्दा के हविगत हुन्छ, त्यसको व्याख्या गरिरहनै परेन । अर्को शब्दमा, विकृतिविचलनहरु हटाउन संसद्मा पढालेखा, इमान्दार, जनसेवामा प्रवृत्त सुविधाभोगी हुन नचाहने व्यक्तिहरुलाई प्रवेश गराउने अनुकूल हुने गरी ऐनकानुन र नियमहरु तर्जुमा गर्नुपर्छ । वातावरण बनेपछि राजनीतिमा प्रवेश गर्ने इच्छा राख्नेहरुको सङ्ख्या स्वत: बढेर जानेछ। अन्यत्रको अभ्यास बेलायतको संसद् (पार्लियामेन्ट)मा सर्वसाधारणबीच त्यहाँका बहस, प्रस्ताव, ऐनकानुनसम्बन्धी प्रसङ्ग र प्रक्रियाहरुको जानकारी पुर्याउन तीन तहको सूचना प्रणाली अपनाइएको छ। संसदीय प्रणालीको लामो इतिहास भएको त्यस देशमा संसद्का दुवै सदन (हाउस अफ कमन्स र हाउस अफ लड्र्स)का बहसहरुको जस्ताको तस्तै अर्थात् शब्दश: टिपोट गरी वितरण गर्ने दायित्व संसद् सचिवालयले नै पूरा गर्छ। त्यसमा सामान्य भाषा, व्याकरण सुधार्न टिपोटकर्ताहरुलाई छुट दिएको हुन्छ । त्यस चलनलाई ह्यान्सर्ड टिपोट भन्ने गरिन्छ । किनभने, त्यो टमस कर्सन ह्यान्सर्ड (सन् १७७६१८३३) नामक लन्डनका एक मुद्रकप्रकाशकको सक्रियतामा आरम्भ भएको थियो । यो यथार्थमा अभिलेख हो र यस्तो प्रथा क्यानडा, अस्ट्रेलिया, न्युजिल्यान्ड र दक्षिण अफ्रिकाका संसद्मा पनि प्रचलित छ । सूचना, जानकारी, सन्देशलाई जनसाधारणसमक्ष लैजाने अर्को तहको काम सञ्चारमाध्यमका प्रतिनिधि (रिपोर्टर)हरुले गर्छन् । तिनका लागि संसद्मा प्रेस ग्यालरीको व्यवस्था हुन्छ, जहाँ बसेर तिनले बहसमा आएका विषयहरुमध्येबाट आफ्ना पाठकलाई काम लाग्ने विषयमा शब्दचित्र तयार पारी अखबारलाई दिन्छन् । रेडियो, टेलिभिजन, अनलाइनले पनि यही ढाँचामा काम गर्छन् । समाचार संस्थाहरुले संसद्को रिपोर्टिङ गर्नलाई अनुभवी र त्यस क्षेत्रमा ज्ञान भएका संवाददाता खटाएका हुन्छन् । नवप्रवेशी वा सिकारुलाई संसद्को खबर सङ्कलन गर्न खटाइँदैन । अमेरिकामा राष्ट्रपति पद शक्तिशाली भएकाले त्यहाँको व्यवस्था बेलायतमा भन्दा फरक छ । बेलायतमा प्रधानमन्त्रीको भूमिका निर्णायक हुने गर्छ र प्रधानमन्त्री संसद्प्रति उत्तरदायी हुन्छन् । त्यसो त अमेरिकामा पनि संसद्को कार्यक्षेत्र फराकिलै छ। तल्लो सदन हाउस अफ रेप्रेजेन्टेटिभ्सको दाजोमा माथ्लो सदन सिनेट शक्तिशाली देखिन्छ । त्यहाँ पनि प्रेस ग्यालरीकै परिपाटी हो, जसमा दैनिक, आवधिक र श्रव्यदृश्य भनेर तीन सञ्चारमाध्यमलाई तीन वर्गमा राखेर सूचना वितरण गरिन्छ । प्रवेशसम्बन्धी नियमहरु कसिला छन्, यत्रतत्र छिर्न पाइँदैन । कतिपय कक्षमा प्रवेश गर्दा त पेसागतसुहाउँदो पोसाक लगाएको हुनुपर्ने भन्ने नियमसमेत तोकेको हुन्छ । राष्ट्रपतिका कार्यक्रम पछ्याउन खटिएका सबै संवाददाताले सधैं, सबै ठाउँमा जान पाउँदैनन् । त्यस्तो बेलामा आलोपालो मिलाई एक वा दुई जनासँगै जान्छन् र तिनले फर्केर आएपछि आफूसितको विवरण सबैलाई बाँड्नुपर्छ । त्यसलाई पूल व्यवस्था भनिन्छ । संसद् अथवा व्यवस्थापिकाका गतिविधि जनसमक्ष पुर्याउने सञ्चारमाध्यमहरुको प्राथमिकतामा हेरफेर भएको खल्लो अनुभव हुर्किंदो लोकतन्त्र भनिने देश दक्षिण अफ्रिकामा टड्कारो भइरहेको छ। अखबारका पृष्ठ र प्रसारणको समयमा यथोचित महङ्खव पाउने, दिलाउने हो भने भित्री कक्षहरुसम्म पहुँच राख्ने लब्बी करेसपोन्डेन्टसम्बन्धी अहिलेका प्रावधान खुकुलो पार्नु पर्छ, यस्तो आवाज दक्षिण अफ्रिकामा सुनिँदै छ। र, यो त्यही देशको लागि मात्र भनिएको होइन। बेलायत, जर्मनी, फ्रान्सजस्ता स्थापित लोकतन्त्रमा पनि संसदीय समाचारको परिमाण बढाउन संवाददाताको पहुँच विस्तार गर्न जरूरी देखिन्छ भन्ने त्यताको अवधारणा छ। सहज प्रवेश, व्यापक पहुँच छिमेकको गणतन्त्र भारतमा पनि संसदीय गतिविधि जनतामा पुर्याउन प्रेसलाई नै प्रभावकारी माध्यम मानिएको छ । त्यसका लागि प्रेस स्वतन्त्र हुनु आवश्यक ठानिन्छ। र, संविधानको धारा १९ मा भएको प्रावधानले त्यस्तो स्वतन्त्रता उपलब्ध गराउँछ यद्यपि प्रेस स्वतन्त्रताको किटानी प्रावधान संविधानमा छैन। जे होस्, समाचार माध्यमका प्रतिनिधिलाई संसद्का दुवै सदन (माथिल्लो सदन राज्यसभा, तल्लो तर शक्तिशाली सदन लोकसभा)मा समाचार सङ्कलनको सुविधा उपलब्ध गराइएको छ। संसद्मा भएगरेका कुराहरु सम्प्रेषण गर्दा मुद्दामामिला नलाग्ने उन्मुक्ति छ तर यसमा पनि संसद्को विशेषाधिकारको प्रश्न आउँदा स्वतन्त्रता कुण्ठित हुन सक्ने कानुनी बुँदा भने छँदै छन्। जनसम्पर्कका लागि सचिवालयले छुट्टै व्यवस्था मिलाएको छ । प्रेस ग्यालरीमा पत्रकारहरुको प्रवेशलाई व्यवस्थित गरिएको छ। समाचार माध्यमहरुलाई संसद् र जनता जोड्ने सेतु मान्ने संसद्को नीतिगत मान्यता भएको बेहोरा प्रेस एन्ड पब्लिक रिलेसन्स सर्विस नामक पुस्तिकामा उल्लेख छ । प्रेसले एकातिर संसद्मा बहस गरिनुपर्ने विषयहरु सतहमा देखिने गरी राखिदिन्छ भने अर्कोतर्फ संसद्का दुवै सदनमा केकस्ता मामिला संवाद र विचारविमर्शमा छन्, तिनको विस्तृत जानकारी जनसाधारणबीच पुर्याउँछ। यिनै कुरालाई मनन गरेर संसद्ले प्रेसका प्रतिनिधिहरुको पहुँचलाई सकेसम्म व्यापक र सहज गराइदिने गरेको छ । अपवाद छन् र तीमध्येको एक हो संसदीय समिति तहका छलफल, बहसमा प्रेसको पहुच नहुनु। अन्य कतिपय देशको तुलनामा भारतको संसद्ले संसद्प्रेस सम्बन्धलाई सदैव आपसी विश्वासमा आधारित राख्न एउटा संयन्त्र बनाएको छ, जुन प्रेस एडभाइजरी कमिटी (प्रेस परामर्श समिति)का नामले चिनिन्छ। सभामुखले त्यसमा रहने सदस्यहरुको मनोनयन गर्छन् र त्यसो गर्दा वरिष्ठ, अनुभवी प्रेस प्रतिनिधिहरुमध्येबाट प्रतिनिधित्व गराइन्छ। र, यो एक वर्षका लागि हुन्छ। अर्थात्, हरेक वर्ष फेरिन्छ । स्थायी र अस्थायी प्रवेशपत्र (पास)का लागि सभामुखसमक्ष सिफारिस पेस गर्नु, प्रेसप्रतिनिधिहरुलाई आवश्यक पर्ने सुविधा, सहयोगको जानकारी सभामुखलाई गराउनु र प्रेसप्रतिनिधिविरुद्ध परेका उजुरी, सिकायतहरुको जाँच गरी यथोचित कारबाहीका लागि सिफारिस प्रस्तुत गर्नु प्रेस एडभाइजरी कमिटीका मुख्य कार्यहरु हुन्। कमिटीसम्बन्धी यो प्रचलित व्यवस्था प्रभावकारी भएको पाइएको छ। संसद्ले प्रेसलाई आफ्नो कार्यमा सघाउ पुर्याउन यति व्यवस्था गरिसकेपछि प्रेस प्रतिनिधिहरुबाट बहस, प्रश्नोत्तर, प्रस्तावलगायतका संसदीय क्रियाकलापको सही विवरण जनसमक्ष पुगोस् भन्ने अपेक्षा राख्नु उचित हो । त्यसका निमित्त प्रेस प्रतिनिधिहरुले पनि आफूलाई हरघडी जागरुक र जिम्मेवार राख्छन् भन्ने आशा राख्नु जायजै हो । तसर्थ, संसदीय संवाददाता भई काम गर्नेहरुले आरम्भमै यी कुराहरुमा आफूलाई जानकार र सजग राख्नु आवश्यक भएको हो:  प्रचलित ऐननियमबारे जानकारी राख्न ।  संसदीय कार्यप्रणाली कसरी सञ्चालन हुन्छ, त्यसलाई बुझ्न ।  राजनीतिक दलहरु र तीसित सम्बद्ध राजनीतिक कार्यकर्ता (सांसद्)लाई राम्ररी चिन्न ।  इतिहासको खँदिलो अध्ययनका आधारमा सान्दर्भिक तथ्यहरुबारे विज्ञ रहन । नेपालको व्यवस्थापिका मूलत: बेलायत र भारतका संसदीय प्रणालीको ढाँचामा विकसित गरिँदै आएको छ। यद्यपि, संवैधानिक नियुक्तिअगाडिको सुनुवाइको प्रचलन भने अमेरिकी पद्धतिबाट प्रभावित भई समावेश गरेको पाइन्छ। स्थानीय परम्परा र आवश्यकताले एक हदको विविधता झल्काउनु ठीकै पनि हुन सक्छ । मुख्य कुरो लोकतन्त्र हो र त्यसलाई सुहाउने विधि, व्यवहार र अभ्यास हुन्। स्वतन्त्र प्रेस लोकतन्त्रकै नैसर्गिक स्तम्भ हो। त्यसो हुनाले प्रेसप्रतिनिधिहरुलाई स्वतन्त्र भई काम गर्ने वातावरण प्रदान गरिनुपर्छ। तिनको पहुँचलाई विस्तार हुन दिँदा नै जनसाधारण सुसूचित हुन पाउँछन्। त्यस सन्दर्भमा भारतले अपनाएजस्तै विधि लाभदायक हुन सक्छ। यस सन्दर्भमा सभामुखको सक्रियताबाट प्रेस परामर्श टोली गठन सही कार्यको थालनी हुन सक्छ। (वरिष्ठ पत्रकार अधिकारी संसदीय र अन्तर्राष्ट्रिय मामिला रिपोर्टिङका विज्ञ हुन्।)"
सिंहदरबारको प्रश्न,"१२ वैशाख २०७२ को विनाशकारी गोरखा भूकम्पमा सर्वसाधारण नेपालीले त दुःखकष्ट भोगेभोगे, यसले सिंहदरबारका शासकहरूको समेत बिल्लीबाठ बनायो । प्रधानमन्त्री कार्यालय आफ्नो क्षतिग्रस्त भवन छाडेर अर्को सुरक्षित भवनमा सर्यो । एवं रितले 'ठूला' मन्त्रालयहरू अन्य भवनमा सर्दै गए र 'साना' मन्त्रालयहरू एउटै भवनमा खाँदिएर बस्न बाध्य भए । भूकम्पको बीस महिनापश्चात् पनि अवस्था ज्यूँकात्यूँ छ । हालसम्म पनि क्षतिग्रस्त सिंहदरबार कसरी पुनर्निर्माण गर्ने भन्ने टुंगो लागेको देखिँदैन । सर्वसाधारण खुला चउरमा छाप्रो, पाल र खुला आकासमा बस्न बाध्य भए । संसारभरबाट सहयोगको प्रत्याभूति भयो, मित्रराष्ट्रहरू, राष्ट्रिय र अन्तर्राष्ट्रिय गैरसरकारी संस्थाहरूबाट समेत निकै गतिविधि र चलखेलहरू भए । यिनीहरूबाट ठूलो सहयोगको प्रतिबद्धता समेत प्राप्त भयो । स्रोतसाधनको अभावमा कुनै कुरा नरोकिने भरोसामा ठूलाठूला राहतका प्याकेजहरू बने । क्षतिग्रस्त घर, संरचना, संयन्त्रको पुनस्र्थापना अविलम्ब हुने घोषणा पनि गरियो । प्रतिबद्धता गरिएअनुसारका कार्यहरूमा हालसम्म भएको प्रगतिको मूल्यांकन गर्ने समय भइसकेको छ । सबैभन्दा पहिले शीतलनिवास र सिंहदरबारको अवस्था हेरौं । यी दुवै निकाय हालसम्म पनि कसरी पुनस्र्थापना गराउने भन्ने निर्णयको पर्खाइमा छन् । नेपालका सर्वोच्च निकाय रहेका यी कार्यालयको पुनर्निर्माण कसरी गराउने भन्ने विषय तीनवटा प्रधानमन्त्री फेरिँदासम्म पनि छलफलमै रहनुले नेपालको निर्णय क्षमतामा प्रश्नचिन्ह खडा गरेको छ । अब अन्य तल्ला निकायहरूको कस्तो अवस्था होला व्याख्या गरिरहनु परेन । नेपालीमा एउटा आहान छ'दुःखीलाई दिन्छु नभन्नु ।' हाम्रो सरकारले दिन्छु भनिसक्यो, तत्कालीन राहतबाहेक घरनिर्माण गर्न तीन लाख दिनेसहित अन्य प्रतिबद्धता भए । दुःखी जनताहरू त्यसैको आसमा कुरिरहेका छन् । कति आफैं बनाउन सक्नेहरूले समेत यही राहत कुरेर बसिरहेको अवस्था छ । पीडितहरूले दुई जाडो खुला आकासमुनि बिताइसकेका छन् । हालसम्म पनि कामको गति टीठलाग्दो छ । यस्तो लाग्छ, यी कुराहरू अब सरकारको प्राथमिकतामा रहेन । नयाँ समीकरण, सरकार गठन र कार्यकर्ता व्यवस्थापन नै सरकारको मुख्य कामजस्तो देखिने गरेको छ । सर्वसाधारणको हितका लागि गरिने कार्यहरू हाल ओझेलमा परेको देखिन्छ । भूकम्पबाट भएको क्षतिको पुनस्र्थापना गर्ने उद्देश्यका साथ राष्ट्रिय पुनर्निर्माण प्राधिकरण गठन गरिएको छ । सुरुमा यस प्राधिकरणको ऐन बनाउन लामो समय लाग्यो । ऐन बनाउनुभन्दा यसको कार्यकारी अधिकृत कुन दलको र कसलाई बनाउने भन्ने विषय महत्त्वपूर्ण हुन पुग्यो । प्रत्येक प्रधानमन्त्रीको कार्यकालमा अलगअलग प्रमुख बनाइयो । हाल आएर नयाँ नियुक्तिको विषय न्यायालय पुगेको छ । नियुक्ति मूल विषय र पुनर्निर्माण गौण विषयजस्तो हुन पुगेको छ । काममा राजनीति हावी भएको देखिन्छ । राष्ट्रिय पुनर्निर्माण प्राधिकरणको हालको संरचना र कार्यविधिले के वाञ्छित गतिमा कार्य सम्पन्न गर्न सक्छ ? भन्ने विषय पनि विश्लेषण हुन जरुरी छ । हाल गठन भएको निकाय खुद आफैंले कार्य गर्ने भन्दा मौजुदा निकायमार्फत नै कार्य गराउने गरी गठन भएको छ । गठन भएको दिनदेखि नै यस कार्यालयमा आवश्यक कर्मचारी खटाउन सरकार असमर्थ रहेको छ । महत्त्वपूर्ण पदहरू खाली छन्, खटाइएका कर्मचारी राष्ट्रिय पुनर्निर्माण प्राधिकरणमा जान आनाकानी गर्दछन्, गएकाहरू पनि अन्य निकायमा सरुवाका लागि प्रयत्न गर्छन्, यस कार्यालयमा सरुवा हुनुलाई 'सन्टिङ्' भएको ठान्दछन्, उत्प्रेरणाको कमी स्पष्टरूपमा देख्न सकिन्छ । यस्तो महत्त्वपूर्ण निकाय यसरी निरीह नहुनुपर्ने हो, तर भइरहेको छ । यस विषयलाई नसल्टाएसम्म यस कार्यालयको कार्य सम्पादनमा खास सुधार हुने अवस्था देखिँदैन । हुन त देशको प्रधानमन्त्री र राष्ट्रपतिको कार्यालयमा सरुवा हुनुलाई नै कर्मचारीले 'पेलिएको' भनेर लिइने गरेको वर्तमान अवस्थामा नयाँ खुलेका र 'दाम काम गर्ने अख्तियारी' नपाउने राष्ट्रिय पुनर्निर्माण प्राधिकरणजस्तो कार्यालय कर्मचारीको रोजाइमा नपर्नुमा कुनै आश्चर्य मान्नुपर्ने कुरा भएन । यस कार्यालयलाई खास कार्य गर्ने निकायभन्दा पनि सरकारमा रहेको दलको इच्छाअनुरूप कार्य गर्ने र रोजगारी दिलाउने हिसाबले हेरिएको देखिन्छ । प्रत्येक प्रधानमन्त्री फेरिँदा प्रमुख पनि फेरिनुले यस कुराको पुष्टि गर्दछ । नियुक्तिको विषयको न्यायालय प्रवेशले यस निकायको काम कारबाहीमा अझ असर पर्न सक्नेसमेत देखाउँछ । भूकम्पबाट क्षतिग्रस्त संरचनाहरूको पुनर्निर्माणमा ढिलाइ भइसकेको छ, अब यसको गति तीव्र पारी पीडितलाई अविलम्ब पुनस्र्थापना गराउनुपर्छ । हालको संरचनाले आशानुरूप कार्य गर्न नसकेको स्पष्ट रहेको वर्तमान अवस्थामा यसलाई अधिकार सम्पन्न र अत्यावश्यक कार्य सिधै गर्न सक्ने गरी अधिकार दिनेबारेमा सरकारले निर्णय गर्न उपयुक्त हुन्छ । हालको राष्ट्रिय पुनर्निर्माण प्राधिकरणको कार्य हेर्दा यो निकाय पुनर्निर्माणको कार्य हेर्ने अर्को 'योजना आयोग' गठन भएको प्रतीत हुन्छ र अन्य निकायमार्फत काम गराएर यस निकायले जस पाउने अवस्था देखिँदैन । राष्ट्रिय पुनर्निर्माण प्राधिकरणको कार्य हेर्दा यो निकाय पुनर्निर्माणको कार्य हेर्ने अर्को 'योजना आयोग' गठन भएको प्रतीत हुन्छ र अन्य निकायमार्फत काम गराएर यस निकायले जस पाउने अवस्था देखिँदैन । यस्ता निकायहरू नेपालका लागि छुट्टै किसिमको परिकल्पना गर्नुभन्दा पनि अन्य समान परिस्थितिका मुलुकहरूमा गठन भई सफल रूपमा समयमै कार्य सम्पन्न भएका यस्ता कार्य गर्ने निकायको संरचनाअनुरूप नेपालमा समेत गठन गर्न र सोहीअनुसार अधिकार समेत प्रदान गरी अघि बढ्न उपयुक्त हुन्छ । छिमेकी राष्ट्र भारत, पाकिस्तान र अन्य विकासशील देशमा यस्ता पुनर्निर्माणका कार्यहरूमा भएका सफल प्रयोगहरूको अनुशरण गरी सोहीअनुरूप संरचना, कार्यक्षेत्र र अधिकारसहितको निकाय गठन हुन सकेमा हालको नेपालको कार्यान्वयन पक्ष अझ कार्यकुशल हुने अपेक्षा गर्न सकिन्छ । दिल्लीको मेट्रो रेलको सफल निर्माण त्यसका कार्यकारी अधिकृत श्रीधरणको छनौट र उनलाई दिइएको कार्यकारी अधिकारको विश्लेषण गरी त्यसअनुरूप व्यवस्था हुन सकेमा कार्य छिटो र छरितो हुन सक्छ । यस्ता कार्य सफल गर्नका लागि दलका पत्यारका कार्यकर्ता भन्दा कार्यकुशल र इमानदार व्यक्तिको छनौट हुन अत्यावश्यक हुन्छ । दिल्लीमा भएको राष्ट्रमण्डलीय देशहरूको खेलका संरचना निर्माणका लागि दलगतरूपमा छानिएका सुरेश कालमाडीको असफलता र 'मेट्रो म्यान' को उपाधि पाएका इलाट्टुभालापिल श्रीधरनको सफलताबाट यस्ता 'युद्ध स्तरमा' कार्य गर्नुपर्ने निकायहरूमा कसरी व्यवस्था गर्नुपर्ने रहेछ भन्ने स्पष्ट हुन्छ । भारतको भुज र लाटुरको भूकम्प र त्यसको पुनस्र्थापनबाट समेत नेपालले धेरै कुरा सिक्न सक्छ । देशको कार्यकारी अधिकार प्रयोग हुने सिंहदरबारको पुन निर्माणमा भइरहेको ढिलाइले सरकारसमक्ष प्रश्न खडा गरेको छ र पुनर्निर्माणमा हाल रहेको गतिलाई खिसिट्युरी गरिरहेको देखिन्छ । प्रधानमन्त्री स्वयंको कार्यालय रहेको यो भवन कसरी पुनर्निर्माण गर्ने भन्ने विषयमा अनवरत रूपमा छलफल गरी निर्णयमा पुग्नुपर्ने विषयमा समेत भएको ढिलाइले अन्य तल्ला निकायहरूको अवस्था कस्तो होला सहजै अनुमान गर्न सकिन्छ । नेपालको हालसम्मको राष्ट्रिय पुनर्निर्माण प्राधिकरणको कार्य प्रगतिको मूल्यांकन गर्दा नेपालको कामगराई हाइटीको असक्षम कार्यसम्पादनसँग प्रतिष्पर्धा गरिरहेको आभास हुन्छ । यसमा सुधार ल्याउन अत्यावश्यक छ र यसका लागि सबै एकजुट हुन जरुरी छ । राष्ट्रिय पुनर्निर्माण प्राधिकरणको कार्यप्रगति सम्बन्धित निकायको मात्र होइन सरकार र सम्पूर्ण देशको सफलता या असफलतासँग समेत गाँसिन पुग्छ । अब पनि यसमा ढिलासुस्ती हुन गएमा देश र सरकारप्रति नकारात्मक धारणामा अझ वृद्धि हुने देखिन्छ ।"
विकासको दुर्दशा,"सन् १९८४ (विसं २०४१) को अप्रिल महिनाजस्तो लाग्छ,नेपालमा पञ्चायती निरंकुश व्यवस्थाको दबदबा भएको बेला । भारतको बनारसमा प्रवासी नेपाली विद्यार्थीको संगठनले विचार गोष्ठी आयोजना गरेको थियो । गोष्ठीमा छलफलको विषय नेपालको भूराजनीतिक अवस्था र विकाससँग सम्बन्धित थियो । नेपालमा भूमिगत रहेका कम्युनिस्ट नेताहरूको ठूलै जमघट थियो । कति खुला नामले मञ्चमा भाषण दिन पुगेका थिए भने कतिले आफ्ना विद्यार्थी नेताहरूलाई मञ्चमा उतारेका थिए, कतिले भूमिगत नाममा लेखेको कार्यपत्र आफ्ना विद्यार्थी नेताहरूबाट पढ्न लगाएका थिए । बनारस हिन्दू विश्वविद्यालय (बीएचयू)को प्रेक्षालयमा आयोजित त्यस कार्यक्रममा बोल्ने वक्ताहरू सौभाग्य ले अहिले सबै जीवितै हुनुहुन्छ र विभिन्न कम्युनिस्ट पार्टीका शीर्ष नेतृत्वमा हुनुहुन्छ । त्यस कार्यक्रमका एकजना प्रभावशाली विद्यार्थी नेता कम्युनिस्ट आन्दोलनको शीर्ष तहमा पुगेर अहिले कम्युनिस्ट आन्दोलनबाटै विमुख भएका छन् । तर उनीहरूले त्यहाँ उठाएका नेपालका विकासका मुद्दाहरूबाट आफूलाई पक्कै पनि विमुख बनाएका छैनन् होला। त्यस कार्यक्रममा बोल्नेहरूका भनाइको सार यस्तो थियो आदरणीय जनसमुदाय, हामी देशमा विद्यमान निरंकुश निर्दलीय पञ्चायती व्यवस्थाले गरेको राजनीतिक दमन, शोषण, उत्पीडन इत्यादिको मात्रै विरोध गरिरहेका छैनौं । पञ्चायती व्यवस्थासँगको हाम्रो अन्तरविरोध राजनीतिक व्यवस्थाका सन्दर्भमा मात्रै छैन । हामी पञ्चायती व्यवस्थाले लागू गरेको भद्दा, पछौटे र योजनाविहीन विकासको अवधारणाका पनि विरोधी हौं । पञ्चायती व्यवस्थाले विकासका नाममा राज्यको साधनस्रोतको चरम दुरुपयोग गरिरहेको छ, विकासे संस्थाहरूका बीचमा आपसमा कुनै तालमेल छैन । आज सडक विभागले बाटो कालोपत्रे गर्छ, भोलि नै खानेपानी तथा ढल निकास संस्थानले बाटो खन्छ र पाइप बिछ्याउन थाल्छ । अनि केही दिनपछि टेलिफोनको पोल गाड्नका लागि दूरसञ्चार संस्थानले बाटो खन्छ । भ्रष्ट पञ्चायती शासकलाई पहिला पानीको पाइप बिछ्याएर मात्र बाटो कालोपत्रे गर्नुपर्छ भन्नेसम्मको ज्ञान पनि छैन । राजाको निरंकुश कुशासन यसरी नै चलिरहेको छ । कुनै योजना समयमा सम्पन्न हुँदैन । राजनीतिमा निरंकुशता छ तर विकासका काममा अराजकता छ । हामी पञ्चायती निरंकुशताका मात्रै विरोधी होइनौं, विकासे योजनाविहीनता र अराजकताका पनि विरोधी हौं । त्यतिखेर प्रतिबन्धित राजनीतिक पार्टीहरूका बीचको आपसी प्रतिस्पर्धा खुलारूपमा बनारसमा देख्न पाइन्थ्यो । वामपन्थी पार्टीहरूका विद्यार्थी संगठनहरूले बीएचयूमा गोष्ठी आयोजना गरेको केही दिनभित्रैमा नेपाल विद्यार्थी संघको आयोजनामा बनारसमा अर्को गोष्ठी आयोजना भएको थियो जहाँ नेपाली कांग्रेसका माथिल्लो तहका नेताहरू पुगेका थिए । ती नेताहरूले पञ्चायती व्यवस्थाका विरुद्ध बोलेका कुरा साररूपमा केही दिनअघि कम्युनिस्ट नेताहरूले बोलेका कुराभन्दा भिन्न थिएनन् । एउटै कुरामा मात्रै भिन्नता थियो केही दिन पहिलेको कम्युनिस्ट गोष्ठी मा बोल्नेहरूले धेरैपटक भारतीय विस्तारवाद भन्ने शब्द उल्लेख गर्थे भने कांग्रेसी गोष्ठीमा त्यो शब्द सुन्न पाइन्नथ्यो । संविधान संशोधनभन्दा धेरै महत्वपूर्ण छ जनताको दैनिक जीवनयापन । बाँच्न पाएमात्रै संविधानकानुन चाहिन्छ । नेपालको संसद्मा राजनीतिक खिचातानीका लागि धेरै एजेन्डा उठेका छन् । राजनीतिक विषयमा पटक संसद् अवरुद्ध गरिएको छ, तर विकासको दुर्दशा र जनताले पाएको दुःखका बारेमा कुनै दिन पनि संसद् अवरुद्ध भएको छैन । कांग्रेसी गोष्ठीमा शीर्ष नेताहरूले बोलेका कुरा पनि सम्झना छ गरिब जनताको करबाट बन्ने बजेटको चरम दुरुपयोग गरिएको छ । हिउँदभरी कर्मचारीहरू सुतेर बस्छन्, जब बर्खा सुरु हुन्छ तब सडक मर्मत सुरु गरिन्छ । पानी पर्न थालेपछि बाटो कालोपत्रे गरेर जनताको बजेट स्वाहा पारिन्छ । सामान्य मर्मत गरेर चलाउन सकिने महँगा गाडीहरू विभिन्न मन्त्रालयको आँगनमा त्यत्तिकै फालिएका छन् । कि त मर्मत गरेर चलाउनु, कि त कबाडीमा बेचेर भए पनि राज्यको आम्दानी गर्नु । तर निरंकुश शासकहरूलाई केही मतलब छैन । बहुदलीय व्यवस्थामा राज्यका स्रोतहरूको यसखाले दुरुपयोग हुँदैन । त्यहाँ त सत्तापक्षले जनताको मतप्रति जवाफदेहिता पूरा गर्नुपर्ने हुन्छ । सत्तापक्षले गल्ती गर्दा सचेत गराउने विपक्षी दल हुन्छ, स्वतन्त्र प्रेस हुन्छ ।  कम्युनिस्ट र कांग्रेसी नेताहरूले बनारसमा ती कुराहरू बोलेका आज बत्तीस वर्ष बितेको छ । देशमा बेलाबेलामा फेरिइरहने प्रतिपक्ष पनि रहने गरेको छ, स्वतन्त्र प्रेस पनि छ तर सडक कालोपत्रे गरेको भोलिपल्ट पाइप बिछ्याउनका लागि बाटो खन्ने तरिका यथावत चलिरहेको छ । सडक कालोपत्रे भइसकेपछि खनेर टेलिफोनको तार ओछ्याउने र बिजुलीका पोल गाड्नका लागि सडक किनार भत्काउने तरिका पनि उस्तै छ । हिँउदभरी सुतेर बस्ने र वर्षा लागेपछि सडक कालोपत्रे सुरु गरेर बजेटको दुरुपयोग गर्ने चलन पनि उस्तै छ । मन्त्रालयका प्रांगणमा पुराना गाडीहरू उस्तै किसिमले फालिएका छन्, तिनलाई मर्मत गरेर चलाउने काम पनि गरिन्न, चल्न नसक्ने भए बेचेर राज्यको आम्दानी बढाउने काम पनि गरिन्न । निरंकुश, निर्दलीय पञ्चायती व्यवस्थाको ठाउँमा बहुदलीय लोकतान्त्रिक गणतन्त्र आएको छ तर पञ्चायती प्रवृत्तिमा कुनै कमी आएको छैन, बरु झन् झाँगिएको छ । मेलम्ची खोलाबाट काठमाडौंमा पानी ल्याउनका लागि आयोजनाको निर्माण वर्षौं पहिले भएको हो । डाबाबुराम भट्टराई प्रधानमन्त्री भएका बेला काठमााडौंका साँघुरा सडक विस्तार गरियो । जनताले त्यसलाई राम्रो काम माने तर अहिले त्यही सडक खनेर खानेपानीको पाइप र ढल बिछ्याइँदै छ । झन्डै दुईदशक पुरानो खानेपानी आयोजनाले कहिले काठमाडौंको बाटो कालोपत्रे होला र खनौंला भनेजस्तो गरी कुरेर बस्यो र अहिले येनकेन कालोपत्रे भएको बाटो खन्न थाल्यो । यसको अर्को पाटो पनि छ । मेलम्ची खानेपानी आयोजनाले एक वर्षपछि पाइप ओछ्याउने योजना छ भने पोहोर साल नै बाटो किन कालोपत्रे गरियो ? अहिले काठमाडौंको दरबारमार्ग र कोटेश्वरभक्तपुर सडकबाहेक नभत्काइएको र नखनिएको कुनै सडक छैन । इटाभट्टाले गर्ने प्रदूषणबाहेक अन्य उत्पादक औद्योगिक प्रदूषण झन्डै शून्य भएको काठमाडौंमा धुलो र धुवाँ प्रदूषण खतरनाक अवस्थामा पुगेको छ, सासै फेर्न गाह्रो हुन थालेको छ । राजधानीजस्तो ठाउँको जुन सडक खण्ड तत्काल बनाउन सकिन्न भने भत्काइन्छ किन ? एकैपटक सबै सडक किन भत्काइन्छ ? भत्काएको सडक बनाइसकेपछि मात्रै अर्कोतिर भत्काउने वा मर्मत गर्नुपर्ने जस्तो सामान्य नियम पनि किन पालना गरिन्न ? अहिले मुग्लिनबाट काठमाडौंको नागढुंगा आउन जति समय लाग्छ, त्यति नै समय नागढुंगाबाट कलंकी आउन लाग्छ । नागढुंगासम्म एम्बुलेन्समा जीवितै आइपुगेको बिरामी कलंकीको जाम छिचोल्न नसकेर मरेका अनेक घटना छन् । कलंकीनागढुंगा सडकको जामको समस्या सुरु भएको दुईदसक बितिसकेको छ । बल्लबल्ल कलंकीमा सुरुङ खनिँदैछ । यो कहिले पूरा हुने हो थाहा छैन । साँझमा जोरपाटीतिर नगए हुन्छ, कतै पुग्नै सकिन्न । जोरपाटी र त्योभन्दा अगाडि जानुपर्ने मजदुर, जागिरे, विद्यार्थी गौशालाचोकबाट साँझको ५ बजे गाडी चढ्यो भने रातिको ८ बजेभन्दा अगाडि घर पुग्न सक्दैन । त्यसक्षेत्रमा सवारी जामको समस्या सुरु भएको पनि एकदसक नाघिसकेको छ । कुनै सुधार छैन, झन्झन् जटिलता थपिएको छ । महाराजगन्ज चोक, सामाखुसी, बालाजु जताततै उस्तै हालत छ । कतै सन्तोष गर्ने ठाउँ छैन । गत वर्ष मात्रै कालोपत्रे गरिएको सडक अहिले खानेपानीका पाइप बिछ्याउनका लागि फेरि खाल्डा खनिएको छ, त्यो पनि फेरि खन्न नपर्ने गरी काम गरेको भए पनि हुनेथियो, तर त्यति विवेक पनि कसैमा पलाउँदैन । पानीको पाइप सडकको एकातिर ओछ्याइएको छ, अर्कोतिरको गृहस्थले पानीको पाइप लैजान वारपार बाटो खन्नुपर्ने परिस्थिति यथावतै राखिएको छ । अन्यत्र देशका सहरहरूमा मालबाहक ट्रकलाई रातीमात्रै प्रवेश अनुमति दिइन्छ । त्यति मात्रै गरे पनि सवारी जामको समस्या केही घट्ने थियो । नेपालबाहेक अरू कुनै पनि देशको राजधानीमा सार्वजनिक सवारी आवागमनमा बाधा हुनेगरी दिउँसो निर्माण कार्य गरिन्न । सडक भत्काउने र बनाउने काम रातीको समयमा मात्रै गरिदिने हो भने पनि सवारी जाम निक्कै कम हुँदो हो । यति सामान्य कुरा पनि लागू गरिन्न । राजनीतिक दलहरू, संसद् र कर्मचारीहरू कसैका बीचमा पनि यस्ता विषयमा छलफल नहुनु, व्यवस्थापन गर्नेतिर नलाग्नुलाई चरम अकर्मण्यताबाहेक के भन्न सकिन्छ ? बजेटको कमी पनि छैन । भएकै बजेटको वास्तविक २० प्रतिशत पनि खर्च गरिन्न । बजेट खर्च नगरे रोजगारी बढ्दैन, अर्थतन्त्रमा पैसा परिचालित हुँदैन भन्नेजस्ता कुरा छछ महिनामा फेरिने सरकार, राजनीतिक दलको हालिमुहाली सम्हाल्ने नेता, सांसद, विकासे योजना स्वीकृत गर्नुपर्ने जिम्मा लिएका उच्चतहका कर्मचारी सबैलाई थाहा छ । संविधान संशोधनभन्दा धेरै महŒवपूर्ण छ जनताको दैनिक जीवनयापन । बाँच्न पाएमात्रै संविधानकानुन चाहिन्छ । नेपालको संसद्मा राजनीतिक खिचातानीका लागि धेरै एजेन्डा उठेका छन् । राजनीतिक विषयमा पटक संसद् अवरुद्ध गरिएको छ, तर विकासको दुर्दशा र जनताले पाएको दुःखका बारेमा कुनै दिन पनि संसद् अवरुद्ध भएको छैन । राजनीतिक दलहरूका बैठकमा विकासको मुद्दा र जनताको बेहालपूर्ण अवस्था कहिल्यै प्रमुख एजेन्डा बन्दैन । निर्दलको ठाउँमा बहुदल, राजतन्त्रको ठाउँमा गणतन्त्र आएका छन् तर विकास निर्माणको तरिकामा कुनै वैज्ञानिकता आएको छैन । निश्चयनै एउटा कुरामा भने आमूल परिवर्तन आएको छ । नेताहरूको सम्पत्ति विवरण भूमिगत कालमा पनि लिइन्थ्यो, बेलाबेला । त्यतिखेर जोजो नेताहरूले भएको सम्पत्ति पनि छैन भन्थे, सहानुभूति लिनका लागि, अहिले तिनै नेताले हिजो नभएको सम्पत्ति पनि पैत्रिक भनेर देखाउन थालेका छन् । हिजो मण्डले गुण्डाले सताउँथे, आज त्यसमा परिवर्तन भएर दलका गुण्डाले सताउन थालेका छन् । हिजो वर्गबैरीसँग मित्रता हुनु वा नाता गाँस्नु अपराध थियो आज त्यो उदारता, इज्जत र प्रतिष्ठा को विषय भएको छ । देशलाई यस्तै अराजक किसिमले कतिन्जेल चलाउने ?"
"त्यो वैभव, यो नियति","पछिल्लो महिना भारतीय सञ्चारमाध्यममा भुटानी राजपरिवारका कनिष्ठ सदस्यको अभिव्यक्तिले धेरैलाई चकित तुल्यायो। भुटानी राजपरिवारका तीनवर्षीय नाति राजकुमार दु्रएक वाङचुकले आफू ८ सय २४ वर्षअघि नालान्दा विश्वविद्यालयको विद्यार्थी रहेको बताउँदा राजपरिवार मात्रै नभई त्यो खबर सार्वजनिक भएपछि सबै चकित परे । उनले आफू नालान्दा विश्वविद्यालयको विद्यार्थी भएको मात्रै बताएनन् तत्कालिन नाम भसेरोचन लोचन भएको समेत बताए । नालान्दाको विषयमा ती बालकले दिएको सबिति बयानले उनकी हजुरआमा अर्थात् वर्तमान रानीलाई कौतुहलता र आश्चर्यले त्यसै बस्न दिएन र लागिन् नातिलाई साथ लिएर नालान्दा विश्वविद्यालय खोज्न । नातिले भनेझैं नालान्दा वर्तमान भारतीय राज्य बिहारको राजधानी पटनाबाट ९९ किलोमिटर दक्षिणपूर्वमा रहेको सम्पुष्टि भयो । सपनाजस्तो लाग्ने तीन वर्षीय नातिको विवरण जस्ताको तस्तै पाउँदा उनले भोगेको विश्मय उनैले जानुन् । त्यो अविश्वनीय जस्तो लाग्ने खबरले पंक्तिकारलाई पनि यसको यथार्थ उत्खनन् तथा अध्ययनका लागि थप उद्वेलित गरायो । नालान्दा विश्वविद्यालयका बारेमा विस्तृत जानकारीका लागि ऐतिहासिक दस्ताबेज, अभिलेख, पुस्तक तथा सोध सामग्री खोज्दै जाँदा अरू धेरै पाटा उजागर हुँदै गए, जो पूर्वीय दर्शन तथा वैभवका दृष्टिले अद्वितीय थिए । सन् ४२७ देखि ११९३ सम्म शासन गरेको गुप्ता वंशले यो वैभव सिर्जना गरेको रहेछ । सातौं शताब्दीमा गुप्ता वंशका कुमार गुप्ताले यसको वैभवलाई झनै बढाए । विडम्बना तेस्रो पटकको आक्रमणमा टर्कीका शासक भक्रिया खाँजीको आक्रमणममा सन् ११९३ मा गुप्ता वंशको मात्रै अन्त्य भएन नालान्दाको वैभवसमेत नामेट बन्न पुग्यो । दस हजार विद्यार्थी विभिन्न विधामा अध्ययन गर्ने यो शिक्षाको केन्द्रमा स्रोङ्चङ ग्याम्पोले समेत अध्ययन गरेर त्यही समय महायान बौद्ध परम्परा चीनमा फैलाएका थिए । उनले हिन्दू तथा बौद्ध परम्पराबाट प्रभावित भएर मोक्षदेव भन्ने संस्कृत नामसमेत राखेका थिए । नालान्दा त चौथो शताब्दीको विद्याको केन्द्र थियो । तर गौतम बुद्धको जन्मभन्दा अगावै पनि यो क्षेत्रमा बहुविधाको विश्वविद्यालय थियो । प्राचीन भारतमा गान्धार राज्यको राजधानी तथा हाल पाकिस्तानको पन्जाव प्रान्तको रावलपिन्डी जिल्लामा अवस्थित ईसापूर्व सात सयमा स्थापित तक्षशिला विश्वकै सबैभन्दा पुरानो विश्वविद्यालय (गुरुकुल) हो । रामका भाइ भरतका छोरा तक्षले सिन्धु नदीको किनारमा स्थापना गरेको यो शिक्षाको केन्द्र कालान्तरमा विश्वकै अध्ययनको केन्द्र बन्न पुग्यो । तक्षशिलामा एसियाबाट मात्रै नभई युरोपबाटसमेत विद्यार्थी तथा जिज्ञासु अध्ययन गर्न र समस्या समाधान गर्न आउने गरेको विभिन्न स्रोतग्रन्थमा उल्लेख भएको पाइन्छ । दस हजार भन्दा बढी विद्यार्थी अध्ययन गर्ने तक्षशिलामा ६० भन्दा बढी विधामा पठनपाठन हुन्थ्यो । आजभन्दा २७ सय वर्षपहिला नै यो शिक्षाको केन्द्रमा एकैपटक भाषा, व्याकरण, दर्शनशास्त्र, शल्यचिकित्सा, कृषि, भूविज्ञान, ज्योतिष विज्ञान, खगोलशास्त्र, समाजशास्त्र, धर्म, तन्त्रशास्त्र, मनोविज्ञान, यो शास्त्रलगायतको अध्ययन र प्रयोग हुन्थ्यो भन्ने सुन्दा धेरैलाई अपत्यारिलो लाग्न सक्छ । त्यति मात्रै होइन तक्षशिला त्यो समयमा चिकित्साशास्त्रको एक मात्र सर्वोपरी केन्द्र थियो । प्राचीन ग्रीसका अनेकौं विद्धान तक्षशिलामा आएर अध्ययन गरेको युनानकालीन लिखतहरूमा उल्लेख छ । गणितज्ञ पाइथागोरसले आफ्ना साध्यको पुष्टि यही आएर गरेका हुन् भन्ने मान्यता छ । कौटिल्य (चाणक्य) ले पनि यही बसेर लामो समय अर्थशास्त्र अध्ययन गरेका थिए । कौटिल्य एलेक्जेन्डरविरुद्ध संगठित हुनुमा पनि उनले गरेको आक्रमणबाट आफ्नो विद्याको केन्द्र बचाउन हुनुपर्छ । तात्कालिन समयमा सम्राट अशोकाका हजुबुबा चन्द्र गुप्तको सहयोगमा कौटिल्यले यो स्थानलाई अतिक्रमण मुक्त गराएका थिए । पछि अशोकाले राज्य विस्तार गर्दा उत्तरमा तक्षशिला, उज्जैनलाई समेत आफ्नो साम्राज्यमा मिलाउन सफल भएका थिए । कालान्तरमा हुणहरूको निरन्तर आक्रमणले यो स्थान पूर्णरूपमा ध्वस्त हुनपुग्यो । एक सभ्य र सुसंस्कृत स्थान र विश्वको प्राचीनतम् शिक्षाको केन्द्रको अस्तित्व सधैंका लागि नामेट हुन पुग्यो । पूर्वीय सभ्यताको यो वैभव सन् १९२६ देखि १९३० सम्म गरिएको उत्खनन्बाट मात्र बाँकी विश्वले थाहा पायो । विडम्बना आजसम्म पनि हामी आफंैमा भएको त्यो अद्वितीय वैभव बिर्सिएर या बेवास्ता गरेर अनवरत रूपमा पश्चिमतिर मात्रै फर्किरहेका छौं, आश गर्न अभिसप्त छौं । लर्ड म्याकालेको शिक्षा पद्धति डच, पोर्तुगालीहरूको एसियामा भएको व्यापार अभिवृद्धि देखेर, सुनेर अंग्रेजहरूले पनि सन् १६५७ मा महारानी एलिजावेथको आदेशमा इङ्ल्यान्डमा इस्ट इन्डिया कम्पनी भन्ने ठूलो व्यापारिक संस्था खोले । त्यसै वर्ष भारतमा शासन गरिरहेका मुगल बादशाहकी छोरी बिरामी हुँदा अंग्रेज डाक्टरले ओखतीमूलो गरेबापत शाहजहाँले (जसले आफ्नी श्रीमतीको सम्झनामा आग्रामा ताजमहल बनाएका थिए) अंग्रेजलाई चुँगी भन्सार मात्रै माफ गरेनन् ईसाइ धर्म प्रचार गर्ने अनुमति समेत दिए । अंग्रेजको बल विस्तारै बढ्दै गयो । १९ औं शताब्दीको सुरुदेखि त मुगल साम्राज्य विस्थापित गरेर अंग्रेजले सम्पूर्ण शासनसत्ता नै आफ्नो हातमा लिए । यसबाट देखिन्छ सियो बनेर पस्ने अंग्रेज रणनीति फाली बनेर पटाक्षेप हुँदोरहेछ । भारतमा व्यापारिक प्रयोजनका लागि सन् १६५७ मा छिरेको इस्ट इन्डिया कम्पनी कालान्तरमा त्यहाँको सत्ता, धर्म, संस्कृति तथा शिक्षा पद्धतिमा समेत हाबी भयो । व्यापार विस्तारको अभीष्ट फराकिलो हुँदै गए पनि विस्तारै अंग्रेजले मौलिकतामा दागा धर्दै आफ्नै पद्धतिलाई सबै पक्षमा फैलाउँदै गयो । दक्षिण एसियामा भाषा, संस्कृति तथा धर्ममा व्याप्त पश्चिमी प्रभाव पर्गेल्न सन् १८३५ तिर फर्किनुपर्ने हुन्छ । भारतलाई उपनिवेश बनाएको इस्ट इन्डिया कम्पनीलाई सत्ता र अर्थतन्त्रमा मात्रै नभई समाजका सबै पक्षमा प्रभावी बनाउने र अंग्रेजको शासनसँगै अंग्रेजी भाषा, संस्कृति, सभ्यता, धर्म तथा शिक्षा प्र्रणाली कसरी लागू गर्ने भन्ने रणनीतिका लागि लर्ड म्याकाले अनुपम पात्र हुन् । सोही प्रयोजनका लागि बेलायती संसद्ले लर्ड म्याकालेलाई भारत पठायो । सन् १८३५ देखि १८३८ सम्म भारतको सबै क्षेत्रमा अध्ययन गरेर म्याकालेले बेलायती संसद्मा बुझाएको प्रतिवेदनको सार थियो, कुनै पनि देशमा दीर्घकालीन शासन गर्न धर्म, भाषा र संस्कृतिमा आक्रमण गर्नुपर्ने र हर क्षेत्रमा बेलायती मोडेल लागू गर्नुपर्ने थियो । सोही सिफारिसअनुसार अंग्रेज सरकारबाट संस्कृत गुरुकुल र उर्दू शिक्षाका लागि दिइँदै आएको अनुदान रोक्का गरियो र अंग्रेजी पठनपाठनका लागि संस्थागत रूपमै प्रोत्साहित गरियो। म्याकालेको निष्कर्ष थियो यदि कुनै पनि देशमा शासन सत्ता बिस्तार गर्नु छ भने त्यहाँको मूल्य प्रणाली, भाषा र धर्मप्रतिको आस्था खण्डित गर्नु र नयाँ मूल्य प्रणाली लागू गर्नु । त्यसैले त हाम्रो धर्म, संस्कृतिलाई ढोंगी, कुरीतिग्रसित, अन्धविश्वासी, पुरातन भन्ने उक्ति हामै्रहरू मार्फत् हामीलाई भनाउन उनीहरू सफल भए, अझै भइरहेका छन् । हामी भने चहकिलो बत्तीमा पुतली झुम्मिएझैं आफूलाई बिर्सिएर त्यतै मात्र फर्कन र त्यस्तै बन्न उद्धत छौं । भारतमा त्यही गरियो र त्यसको प्रभाव समग्र दक्षिण एसियामा पयो। ७० वर्षअघि अंग्रेजले छोडेर गए पनि उनीहरूले छोडेको शिक्षा पद्धतिको अंग्रेजी मोह भने झन् झन् विस्तार हुँदै गएको छ भारतसहित पूरै दक्षिण एसियामा । नेपालको शिक्षा पद्धतिलाई कहिलेदेखि र कसरी पश्चिमीकरण गरियो भनेर सोधियो भने २०२८ सालको शिक्षानीति भन्ने कुरा त धेरैलाई ज्ञात भएको कुरो हो तर त्यसको जग भने २०१२ सालदेखि नै निर्माण गरिएको रहेछ । नेपाली सन्दर्भ नेपालको शिक्षा पद्धतिलाई कहिलेदेखि र कसरी पश्चिमीकरण गरियो भनेर सोधियो भने २०२८ सालको शिक्षानीति भन्ने कुरा त धेरैलाई ज्ञात भएको कुरो हो तर त्यसको जग भने २०१२ सालदेखि नै निर्माण गरिएको रहेछ । संस्कृत, नेपाली र अन्य मातृभाषाप्रतिको मोहभंगको सुरुवात जानिजनानी तात्कालिन सरकारबाटै भएको थियो । शिक्षा पद्धतिलाई म्याकालेकरण गर्न अध्यक्ष सरदार रुद्रराज पाण्डेको नेतृत्वको शिक्षा आयोगले अमेरिकास्थित ओरेगन विश्वविद्यालयका प्राध्यापक डाक्टर ह्युज बी उडलाई विशेषज्ञ कन्सल्टेन्ट का रूपमा नियुक्त गर्यो । उक्त आयोगले तात्कालिन राजा महेन्द्रलाई बुझाएको प्रतिवेदनमा संस्कृत र नेपाली भाषाले काम गर्दैन, कर्मकाण्डले मात्रै हुँदैन, यस्तो शिक्षा पद्धतिले रोजगारी दिँदैन, आधुनिक हुँदैन भन्ने बेहोरा समेटेको थियो । त्यो प्रतिवेदन तयार पारिरहँदा संस्कृति दर्शनभित्रको वैभवता, विराटता तथा वैज्ञानिकतालाई भने पूर्णरुपेण नजरअन्दाज गरिएको थियो । माथि नै उल्लेख गरिसकिएको छ शताब्दीऔं अघि स्थापित गुरुकुलहरूमा चिकित्सा विज्ञानदेखि खगोलविज्ञानसम्म, शल्यक्रियादेखि गणितसम्मको शास्त्रार्थदेखि प्रयोगसमेत हुन्थ्यो । मौलिक भाषा मास्ने यो उपक्रमलाई शिक्षाविद् प्राध्यापक डाक्टर विद्यानाथ कोइराला अपराध को संज्ञा दिन्छन् । उनी भन्छन्सुनियोजित यही योजनाले नेपालको वर्तवान िशक्षाको अवस्था टिठलाग्दो छ । त्यस पश्चात् २०१८ सालमा सर्वागीण शिक्षा समितिको रिपोर्टले पनि सोही कुरालाई सदर गरेर अंग्रेजीकरण र पश्चिमी मोडेलको शिक्षा पद्धतिलाई सदर गर्यो । त्यसको चार वर्षपछि २०२२ सालमा युनेस्को कमिसनका तर्फबाट उड एन नाल नामक अमेरिकीले तयार पारेको प्रतिवेदनले पनि म्याकाले नीतिलाई नै सदर गर्यो । फलतः २०२८ सालको नयाँ शिक्षा नीति यो स्वरूपमा आयो । शिक्षालाई जीवनोपयोगी तथा समयसापेक्ष बनाउन तात्कलिन राजा महेन्द्रले अग्रसरता लिएर गरेको यो अनुष्ठान प्रकारान्तरले मौलिकता मास्न तथा आफ्नो भाषा तथा सभ्यता एवं संस्कृतिलाई त्याज्य ठान्ने बुझेर अन्तिम समयमा रोक्न खोजेका थिए । तर विडम्बना उनले यसलाई लागू नगर्नु भन्न नपाउँदै त्यही वर्ष उनको सिकार खेल्ने क्रममा चितवनमा निधन भयो । यो सम्पूर्ण विवरणका लागि गोपीनाथ शर्माले सम्पादन गरेको नेपालको शिक्षा योजना नामक पुस्तकको फेहरिस्त हेरे पर्याप्त हुन्छ । अहिले राजनीतिक मुद्दाहरूदेखि शिक्षा पद्धत्ति, सभ्यता र संस्कृतिमा, आधुनिकताका मानकमा, भाषा र ज्ञानविज्ञानमा पश्चिमी हावा चलिरहेका बेला हामी पूर्वका र दक्षिणकाहरू कोही साम्राज्यवाद र उपनिवेशवादको थिचाइमा परेर, कोही तानाशाहहरूको रजाइमुनी दबेर अभाव र अपसादका बीच शताब्दीऔंसम्म यी र यस्तै कहर खेप्दै निद्राबाट भर्खरै बौरिंदै तन्द्रामा अवतरित हुँदैछौं । अन्त्यमा गुरुकुल भन्दा स्कुल त पक्कै पहिला बनेको होइन होला । ल्याटिन भाषा विद्यालयलाई भनिने स्कोला कुन भाषाको प्रभाव होला ? यति मात्रै हेक्का राखे पनि पूर्वीय वैभव उजागर हुन्छ । होइन भने त आज पनि २७ सय वर्ष पुरानो विश्वकै सबैभन्दा पुरानो तक्षशिला विश्वविद्यालय (गुरुकुल) लाई बिर्सिएर केही शताब्दीअघिका हार्डवर्ड, क्याम्ब्रिज र अक्फोड मात्रै शिक्षाका लागि मानक स्तम्भ थिए र हुन् भन्ने मान्यता उनीहरू भनिरहन्छन्, हामी ठानी रहन्छौं । यात्री एपी वान टेलिभिजनका समाचार प्रमुख हुन् ।"
ऊर्जामन्त्रीको अग्निपरीक्षा,"खिम्ती, भोटेकोशी, माथिल्लो मर्स्याङ्दी 'ए' को शैलीमा अमेरिकी डलरमा विद्युत् खरीद सम्झौता (पीपीए) का लागि अहिले सबैभन्दा बढी ज्यान फालेर लागेको आयोजना माथिल्लो त्रिशुली१ (२१६ मेगावाट) हो । सय मेगावाटभन्दा मुनिका अन्य केही आयोजना पनि डलर पीपीएका आकांक्षी छन् । सामान्य आयोजनाजस्तै यथार्थपरक लागत भएको अवस्थामा डलर पीपीए विद्युत् प्राधिकरण र मुलुकको अर्थतन्त्रका लागि त्यति घातक मानिँदैन । तर ६ करोड अमेरिकी डलर पर्ने भोटेकोशी (हाल ४५ मेगावाट) लाई ११ करोड अमेरिकी डलरको लागत देखाएर पीपीए गरिँदा अहिले प्राधिकरण झन्डै टाट उल्टने अवस्थामा आइपुगेको छ । प्राधिकरणको हालको सञ्चित नोक्सानी ३५ अर्ब रुपैयाँ कटेको आधारले यो संस्था धराशायी नै भइसकेको छ । यसको घाटा सरकारले क्रमिक रूपमा भड्ताल हाल्दै आएकाले मात्र टिकेको हो । विकास निर्माण र सामाजिक क्षेत्रमा गर्नुपर्ने सरकारी लगानी प्राधिकरणको घाटा पुर्दैमा सीमित भएको छ । यो वर्ष १२ अर्ब रुपैयाँ घाटा खाएको प्राधिकरणको अर्को वर्षको घाटा झन् बढ्ने देखिन्छ, अत्यधिक भारतीय बिजुली आयातका कारण । यस्तो घातक तथ्यप्रति प्राधिकरण, ऊर्जा मन्त्रालय, अर्थ मन्त्रालय, राष्ट्र बैंक र संसदीय समितिहरू जानकार छन् । थाहा पाउँदापाउँदै पनि उनीहरू खिम्ती र भोटेकोशीको शैलीमा डलर पीपीएका लागि उद्यत देखिन्छन्देश हितलाई सर्वोपरि उपेक्षा गरी फगत कमिसनको लालचका कारण । माथिल्लो त्रिशुली१ को लागत पनि ३५ अर्ब रुपैयाँभन्दा बढी छैन, तर उसले ६० अर्ब रुपैयाँ देखाएको छ । यस्तो लागत देखाउँदै आएको आयोजनाको राज्य ग्यारेन्टी बसेको छ, कथित आयोजना विकास सम्झौता (पीडीए) का नाममा । जबकी यस्तो ग्यारेन्टी त्यतिबेला राज्यले दिनु उपयुक्त हुन्छ, जतिबेला उसले प्रतिस्पर्धा गरेर त्यसबाट राज्य र जनताका लागि ठोस हित भएको होस् । तर चोरबाटोबाट लाइसेन्स लिएर लागत उच्च पारेको, कुनै प्रतिस्पर्धा नगरेको आयोजनामा राज्य जमानी बसेको छ । यो जत्तिको लाजमर्दो अरु के हुन सक्ला ? यसमा अझ बढी शंका गर्ने आधार थुपै्र छन् । माथिल्लो त्रिशुलीको ठेकेदार आफैं, आफैं लगानीकर्ता छ । यन्त्र उपकरण ल्याउन भन्सार नलाग्ने भनिएको छ । अपारदर्शी लागत रहेको आयोजनाबाट फगत घाटा मात्र राज्यले बेहोर्ने यस्तो पनि पीडीए हुन्छ ? हिजो नौ मेगावाटको बिजुली बढी (स्वीकृतभन्दा बढी क्षमताको टर्बाइन राखेर) भएको भन्दै अमेरिकी कम्पनीको सेयर रहँदा भोटेकोशीले त्यसको भुक्तानी नदिए अमेरिकी बजारमा कोटारहित र भन्साररहित नेपाली तयारी पोशाकलाई छिर्न नदिने भनेर सरकारलाई दबाब दिएको थियो । भोटेकोशीको लबिङमा नेपालका कपडा व्यापारी र ठूला मन्त्री नेतासमेत लागिपरेका थिए । तर लिखित रूपमा कसैले पनि दिन नसकेको र प्राधिकरण आफ्नो अडानमा रहेका कारण उसको त्यो लबिङ सफल हुन सकेन । अहिले ठीक यही अवस्था छडलर पीपीएमा । पीडीएअनुसार डलर पीपीए गर्न माथिल्लो त्रिशुली१ ले लबिङ र दबाब दिन सुरु गरिसकेको छ । कदाचित् उसले भनेबमोजिमको डलर पीपीए भएमा आश्चर्य नमाने हुन्छ । को कति पानीमाथिको ओभानोमा रहन्छ, त्यो डलर पीपीए गर्ने, गराउने र गर्न पठाउनेका गतिविधिले देखाउनेछन् । ऊर्जा संकट कार्ययोजना, २०७२ ले डलर पीपीएसम्बन्धी बन्दोबस्त गर्ने भनेको थियो । त्यसैका आधारमा ऊर्जा मन्त्रालयका सहसचिवद्वय दिनेशकुमार घिमिरे र चिरञ्जीवी चटौतको संयोजकत्वमा गठित बेग्लाबेग्लै समितिले आफ्नो प्रतिवेदन ऊर्जामन्त्रीसमक्ष बुझाइसकेका छन् । तर सरकारले त्यसलाई लागू र कार्यान्वयन गरिसकेको छैन । ऊर्जासचिव अनुपकुमार उपाध्यायको शब्दमा मन्त्रिपरिषद्बाट पारित गराइनेछ । यी प्रतिवेदन कार्यान्वयन भएमा खिम्ती र भोटेकोशीको जस्तो घातक शैलीमा पीपीए हुन पाउँदैन । थोरै भए पनि प्राधिकरण र मुलुकको अर्थतन्त्रलाई राहत मिल्छ । पारदर्शी रूपमा हुने पीपीएमा त्यति चलखेल हुन पाउँदैन । तर यो लागू कहिले हुन्छ ? अहं प्रश्न नै यही हो । सहसचिव घिमिरेको प्रतिवेदनले सय मेगावाटभन्दा मुनिको डलर पीपीए नगर्ने भनेको छ । सय मेगावाटभन्दा माथिको हकमा नदी प्रवाही आयोजना (रन अफ रिभर) का लागि प्रतियुनिट हिउँदमा ८४० रुपैयाँ र वर्षायाममा ४८० रुपैयाँको माथिल्लो सीमा कायम गरेको छ । अझ अर्थतन्त्रको आयतन लाभ (इकोनोमी अफ स्केल) का हिसाबले जति ठूलो आयोजना हुन्छ त्यसको प्रतियुनिट लागत कम हुने मान्यता घिमिरे प्रतिवेदनले राखेको छ । यसअनुसार आयोजनामा गरिएको ऋण लगानीका लागि मात्र डलर पीपीए लागू हुने भनिएको छ । उसले लिएको ऋण नतिरुञ्जेल वा १० वर्षसम्ममध्ये जुन पहिलो हुन्छ त्यति अवधिसम्मका लागि मात्र डलर पीपीएको प्रावधान राखिएको छ । घिमिरे प्रतिवेदनका यी प्रावधानले पीपीएका लागि विगतमा हुँदै आएका घीनलाग्दा खेललाई एकप्रकारले रोकिदिएको मात्र छैन प्राधिकरणमाथि पर्ने सम्भावित ठूलो जोखिमलाई पनि कम गरिदिएको छ । यसका साथै विदेशी मुद्राको विनिमयमा आउने उतारचढावका कारण पर्नसक्ने जोखिमलाई पनि 'हेजिङ फन्ड' मार्फत कम गर्ने प्रयास गरिएको छ । त्यसैगरी जलाशययुक्त आयोजनाका लागि डलर पीपीएका सन्दर्भमा पनि बन्दोबस्त गरिएको छ । यसअनुसार मंसिर १६ देखि जेठ १५ सम्म प्रतियुनिट १२४० रुपैयाँ (पीपीए गर्दाका बेला विनिमिय दरलाई आधार मान्ने) र जेठ १६ देखि मंसिर १५ सम्म प्रतियुनिट ७१० रुपैयाँ राखिएको छ । अर्धजलाशय वा अत्यधिक बिजुली खपत हुने समय (पीआरओआर) को बिजुलीका हकमा (कम्तीमा ६ घन्टासम्मका उत्पादन हुनुपर्ने) मंसिर १६ देखि जेठ १५ सम्म प्रतियुनिट १०५५ रुपैयाँ छ । र, गैर पिकिङका लागि मंसिर १६ देखि जेठ १५ सम्म प्रतियुनिट ८४० रुपैयाँ गरिएको छ । यसरी समय, बिजुलीको प्रकार र त्यसले प्रणालीलाई पुर्याउने योगदानको समेत हिसाब गरी डलर पीपीएको प्रस्ताव छ । अब हेर्न मात्र बाँकी छ कि घिमिरे प्रतिवेदन माथिल्लो त्रिशुली१ र अन्य सय मेगावाटभन्दा कमका डलर आकांक्षी आयोजनाका पीपीए भएपछि लागू हुन्छ कि त्यो अघि नै ? अहिलेको अहं सवाल यही हो । यी प्रतिवेदन लागू हुनमा जति ढिलाई गरिएको छ, त्यसले कतै डलर पीपीए गरिसकेर मात्र लागू गर्ने हो कि भन्ने आशंकालाई मलजल गरेको छ । कदाचित् यो प्रतिवेदन लागू नै नगरी धमाधम डलर पीपीए गर्ने हो भने त्यो देशप्रति हालसम्म गरिएका बेइमानीमध्ये सबैभन्दा ठूलो हुनेछ र जनताले प्रस्टै बुझ्नेछन् कि यो खेलमा अर्बौ रुपैयाँको कमिसन वितरण भएको छ । प्रक्रियागत ढिलाइ मात्र भएको तर नियत त्यस्तो नभएको हो भने त्यो स्वागतयोग्य हुनेछ । हाम्रा ऊर्जाका नेतृत्व वर्गले डलरमा आउने कमिसनलाई तिलाञ्जलि दिएको पुष्टि हुनेछ । यसैमा ऊर्जामन्त्रीको अग्निपरीक्षा हुनेछ । हरेक वर्ष ३३७ मेगावाटको आयोजना निरन्तर लगानी गर्न सकिने पैसा स्वदेशमै छ । अहिले नै चेक काटिहाल्ने हो भने करिब ८८ अर्ब रुपैयाँ तयार छ । यो तथ्यांक स्वयं ऊर्जामन्त्री जनार्दन शर्माले नौवटा वित्तीय तथा गैरवित्तीय स्वदेशी संस्थाका प्रमुखलाई बोलाएर प्रस्तुति गर्न लगाएका हुन् । ऊर्जामन्त्री शर्मा आफैंले 'नेपालको पानी, जनताको लगानी' नाराका साथै सर्वसाधारणलाई सेयर लगानी प्रतिबद्धता आह्वान गरेका छन्, जसमा उल्लेखनीय प्रतिबद्धता आइरहेको छ । यी तथ्यले आन्तरिक खपतका लागि जलविद्युत आयोजनामा लगानी गर्न विदेशीको गुलामी गर्न पर्दैन भन्ने प्रस्ट सन्देश दिएको छ । डलर पीपीए नगरी बाँच्नै नसक्ने हो भने घिमिरे प्रतिवेदनको सीमाभित्र रहेर गर्दा मुलुकलाई विगतको जस्तो हानि नहोलासम्म भन्न सकिन्छ ।"
वायन रुनीले बनाए कीर्तिमान,"काठमाडौं : इंग्लिस प्रिमियर लिग अन्तर्गत शनिबार रातिको खेलबाट म्यानचेस्टर युनाइटेडका कप्तान वायने रुनी क्बमा सर्वकालिन गोलकर्ताको कीर्तिमान बनाउन सफल भएका छन् । शनिबार राति भएको स्टोक सिटीसँगको खेलबाट रुनीले यस्तो कीर्तिमान बनाएका हुन् । सिटीसँगको खेलको इन्जुरी समयमा रुनीले गरेको गोल नै कीर्तिमान बनाउन सफल भयो । इन्जुरी समयमा रुनीले गरेको बराबरी गोल नै युनाइटेडका लागि गरेको दुई सय ५० औँ गोल बनेको छ । यो गोलसँगै यसअघि सन बार्बी चार्लटनको कीर्तिमान तोडिएको छ । शनिबार रातिको खेलमा भएको उनको एतिहासिक गोल प्रिमियर लिगको यो सिजनको दोस्रो गोल हो । शनिबार रातिको खेलमा युनाइटेडका आन माटाले १९ औं मिनेटमा आत्मघाती गोल गरेपछि स्टोकले अग्रता लिएको थियो । तर, इन्जुरी समयमा रुनीले युनाइटेडका लागि एतिहासिक गोल गर्दै खेललाई बराबरीमा फर्काए । इन्जुरी समयमा उनले क्लबलाई हारबाट मात्र जोगाएनन् उनी युनाइटेडका सर्वकालिन सर्वाधिक गोलकर्ता पनि बने । सन् २००४ मा एभर्टनबाट युनाइटेडमा आबद्ध भएका रुनी क्लबको इतिहासमा सर्वाधिक गोलकर्ता बन्न सफल भएका हुन् । यो कीर्तिमानका लागि उनले पाँच सय ४६ खेल खेलेका छन् । शनिबार रातिको बराबरीपछि २२ खेलबाट ४१ अंकसहित युनाइटेड छैटौं स्थानमा छ । तस्बिरः डेलीमेल"
पारेदेबी कपको उपाधि भोटेवडारको पोल्टामा,"लमजुङ : पूर्वी लमजुङको बन्सार३, दुवारगाउँमा सञ्चालन भएको सातौं खुल्ला नकआउट फुटवलप्रतियोगिताको उपाधि बुद्ध युथ क्ल्ब भोटेवडारले जितेको छ। उदीपुरस्थित कालिका युथ क्लबलाई २० गोलअन्तरले पराजित गर्दै बुद्ध युथ क्लबले उपाधी हात पारेको हो। खेल सुरु भएको १० मिनेटमानै पहिलो गोल गरेर बुद्ध युथ क्लब भोटेवडारका खेलाडी भक्त आलेमगरले क्लबलाई अग्रता दिलाए। उनले निकालेको कलात्मक पासलाई मनोज घलेले १५ औं मिनेटमा गोलगरेपछि बुद्धले अग्रता कायमै राख्यो। खेलमा कालिका युथ क्लबलाई हराउन बुद्ध युथ क्लबलाई २ गोल पर्याप्त बन्यो। खेलमा सहभागी २० टिमलाई पछि पार्दै पारेदेवी कप उचाल्न सफल बनेको बुद्ध युथ क्लबले १ लाख नगद प्राप्त गरेको छ। खेलाडीलाई पारेदेबी युवा क्लबका अध्यक्ष ओमलाल गुरुङ, नेपाली कांग्रेस लमजुङका सभापति भेषबहादुर पौडेल, लोक तथा दोहोरी गित प्रतिष्ठान लमजुङका अध्यक्ष दीपक पौडेलले संयुक्तरुपमा पुरस्कार प्रदान गरे। प्रतियोगितामा दोस्रो हुन सफल कालिका युथ क्लब उदीपुर नगद ५० हजारसहित मेडल र प्रमाणत्र, सेमिफाईनलमा प्रवेश गरेको सेभेन लक्की यूवा क्लब हिलेबजार र चिती यूवा क्लबलाई नगद १५ हजार मेडल र प्रमाणपत्र प्राप्त गरे। त्यस्तै सर्बाधिक गोलकर्ता र उत्कृष्ट खेलाडी सेभेन लक्की युवा क्लबका दीपक थापा र बीलजंग तामाङले जनही पाँचहजार नगद र प्रमाणपत्र प्राप्त गरे भने अनुशाशित टिम तर्फ आयोजक पारेदेबी यूवाक्बलका खेलाडी पाँच हजार प्राप्त गरे। त्यस्तै, महिला तर्फ साईनो यूवा क्लबका महिला खेलाडीहरुले प्रथम उपाधि २० हजार नगद मेडल र प्रमाणपत्र हात पारे । दोस्रो विजेत एभरेष्ट युवा क्लब बन्सारका महिला खेलाडीहरुले नगद १० हजार हात पारे। प्रतियोगितामा पुरुषतर्फ २० टिम र महिलातर्फ ७ टिमले सहभागिता जनाएका थिए। फुटबल प्रतियोगितासँगै आयोजना भएको छेलो प्रतियोगिताको उपाधि भोटेवडारका सुजन श्रेष्ठले हात पारे। त्यस्तै घैंटो फुटाई, ट्युवलाईट फुटाई र जिउमाथि २ सय २० सीसीको बाइकरेस लाई दर्शकले निकै मन पराए। पारेदेवी यूवा क्लबका अध्यक्ष ओमलाल गुरुङको व्यक्तिगत १ करोड भन्दा बढी लगानीमा निर्माण भएको पूर्ण आकारको खेलमैदानमा २०६७ सालदेखि निरन्तर सञ्चालन हुँदै आएको फुटबल प्रतियोगितालाई स्थानीयले उत्सव झैं मनाउँदै आएका छन्।"

शीर्षक,विवरण
ओली राष्ट्रवादी हुन् र ?,"भारतको हेपाहा बानीले ग्रस्त नेपालीका लागि प्रधानमन्त्री केपी ओलीले चीनसँग गरेका सम्झौता र त्यसको कार्यान्वयन प्रक्रियाको सुरुआतसँगै उनको लोकप्रियताले उचाइ लिएको छ। यसो भन्दैमा ओलीले नेतृत्व गरेको एमाले लोकप्रिय पार्टी भएको कदापि ठहर्दैन। एमाले पार्टीभन्दा पनि गुटहरूको समूह हो। ओलीले आफ्नो जीवन नेपालको विकासमा लगाउन चाहेका छन् भने माधव नेपाल भारतीय स्वार्थमा उभिन चाहन्छन्। झलनाथ खनाल आफू राष्ट्रपति बन्न नपाएको प्रतिशोध ओलीसँग लिन माधव नेपालको दाहिना बन्न पुगेका छन्। एउटा हिन्दी गीत छ 'सब गोलमाल है भई सब गोलमाल है' एमाले यही गोलमालको पुलिन्दा बनेको छ। यस्तो अवस्थामा एमालेले बहुमत कसरी ल्याउला ? नाकाबन्दीलगायत नेपालमाथि भारतबाट चालिने गरेका कदमका दोषी बाह्रबुँदे सहमति गर्ने दल नै हुन्। त्यसमध्येको एक दल एमाले पनि हो। आफूहरूले नै निम्ताएको भारतीय हस्तक्षेपको विरोध गरेर अहिले ओली राष्ट्रवादी भएका छन्। राष्ट्रवादी बन्ने नै हो भने बाह्रबुँदेलाई खारेज नै गर्नुपर्छ। कुनै शक्तिको अगाडि नझुकेर देशलाई समृद्ध बनाउने ओलीको भनाइ एकातिर राष्ट्रवादी देखिन्छ भने अर्कोतिर भोकमरीको चपेटामा विश्वकै उल्लेखनीय ठाउँमा परेको नेपाल र गरिबीको दलदलमा फँसेको राष्ट्र कसरी राष्ट्रवादी हुन सक्छ ? यही गरिबीको र धर्मनिरपेक्ष राष्ट्रको फाइदा उठाउँदै विदेशीहरूले आईएनजीओ, एनजीओहरूमार्फत नेपालमा ख्रिष्टान धर्मको विस्तार गरिरहेका छन्। हेर्दा सामान्य कुरा देखिए पनि भविष्यमा यो धेरै खतरनाक हुनेछ। भारतलाई मुसलमानहरूले कब्जा गरेर करिब हजार वर्षसम्म शासन गर्दा जसरी भारतीय उपमहाद्वीपका हिन्दुहरूलाई जबर्जस्ती मुसलमान बनाइयो त्यसको दुखद् परिणाम आज भारतीय उपमहाद्वीपका जनताले भोगिरहेका छन्। यसैको कारण भारतको विभाजन भयो भने एउटै धर्म मान्ने पूर्वी र पश्चिम पाकिस्तान भाषाको कारणले विभाजित भएर स्वतन्त्र बंगलादेश बन्न पुग्यो। भारत, पाकिस्तान, बंगलादेश र बर्मामा हिन्दु, बौद्ध र मुसलमानबीच धर्मलाई लिएर नै बेलाबेलामा हत्याको शृंखला चलिरहेका छन्। यसैको आडमा आतंककारी आक्रमण पनि बढिरहेका छन्। भोलि यही धर्मलाई लिएर नेपालमा पनि आतंकवादी क्रियाकलाप नहोला भन्न सकिँदैन। यस्ता एनजीओ र आईएनजीओमाथि समाज कल्याण परिषद्ले निगरानी गर्नुपर्नेमा आँखा चिम्लेको छ। कति त दर्ता नै नभएका एनजीओहरूले नेपालमा काम गरिरहेका छन्। कुनै पैसाको बलमा त कुनै राजनीतिक शक्तिको बलमा। एनजीओले मुलुक धर्म, संस्कृति र परम्परामाथि मात्र हस्तक्षेप गरेको छैन अपितु नेपालको कानुन र अदालतमाथि पनि उसको अधिकार बढ्दै गएको छ।उसले चाहेअनुसार कानुन बन्छ, अदालतले फैसला गर्छ। कानुन निर्माताहरू बिकाऊ छन् यहाँ। राजनीतिक दलहरूका एनजीओहरू छन्। सबैभन्दा बढी एनजीओ त एमालेकै छ। मुलुक गैरसरकारी संस्थाको पक्षमा हिँडिरहेको छ। गैरसरकारी संस्थाका गतिविधिलाई स्वीकार्ने ओलीले कुनै शक्तिको अगाडि नझुक्ने कसरी भन्न सक्छन्? उनकै पार्टी र नेताहरूबाट सञ्चालित एनजीओहरू नै विदेशीका गुलाम छन् भने ओली कसरी कुनै शक्तिको अगाडि झुकेनन् ? अर्थमन्त्री विष्णु पौडेलले कांग्रेसी नेताहरूको भनाइको खण्डन गर्दै भनेका छन्बजेट आएपछि महँगी बढेको भन्नु गलत हो, बजेट अझै पारित भएको छैन।' वर्षेनी बजेट घोषणा भएपछि नै महँगी बढ्ने गरेको छ। त्यो पारित हुनु नै पर्दैन। बजेट सार्वजनिक भएसँगै हरेक वस्तुको मूल्यवृद्धि भएको छ। कर्मचारीको तलब भत्ता सँगसँगै सिंहदरबार र अन्तर्राष्ट्रिय सभागृहमा आसीन हुने जनताका सेवकहरूको तलब भत्ता पनि अकाशिएपछि जनतालाई महँगीको मारमा पार्नेलाई कसरी राष्ट्रवादी भन्ने ? अर्कोतिर नेपालमा ०४७ सालदेखि गैरसरकारी संस्थाहरू साउनको भेलझैं बग्न थाले। त्यसपछि महँगी पनि बढ्न थालेको प्रत्येक ग्रामवासीले महसुस गर्दै आएको हो। गाउँघरमा सामान किन्न जाँदा सस्तोमा पाइन्थ्यो, तर जबदेखि एनजीओरूपी भाइरस नेपालमा पस्यो उपभोग्य सामानको भाउ पनि बढ्न थाल्यो। चीन नेपालको विकासमा अघि सर्नु मुलुकका लागि राम्रो भएको छ। भारतीय एकाधिकारको अन्त्य राष्ट्रका लागि गर्वको विषय भएता पनि चीनको पनि आफ्नै राष्ट्रिय स्वार्थ छ। ओलीले त केवल चीनलाई ढोका मात्र खोलिदिएका हुन्। यत्तिकै भरमा उनलाई राष्ट्रवादी भन्न मिल्छ र? आर्थिक वर्षको अन्त्यतिर मूल्यवृद्धि हुनुको प्रमुख कारण वर्षभरि चुप लागेर बस्ने अनि असार लाग्नुअघि मात्र विकास निर्माणको काम सुरु गर्नु। वर्षामा बजेट सक्ने उद्देश्यले सम्पन्न गरेको विकास निर्माणको काममा कति भ्रष्टाचार हुन्छ त्यसको कुनै लेखाजोखा हुँदैन। अख्तियार होस् वा अरू सरकारी निकाय कसैको आँखा त्यसमाथि पर्दैन। ती भत्केका संरचना निर्माण गर्न अर्थात् भ्रष्टाचारको व्याज खान फेरि बजेट आउँछ नै। एउटा भ्रष्ट मुलुक कसरी स्वतन्त्र हुन सक्छ ? ओली सरकारले यसपाली बजेट बढाएरै ल्याएको छ। सायद भ्रष्टाचार भए पनि काम होस् भनेर हुन सक्छ। भ्रष्टाचार कम गर्न र कामको गुणस्तर बढाउन पनि बजेट चैतमा आउनुपर्ने हो। आर्थिक वर्ष साउनबाट नभई वैशाखबाट सुरु हुनुपर्छ। तर कुनै पनि राजनीतिक दल यसको पक्षमा देखिँदैनन्। कामको गुणस्तरलाई राम्रो गरे र वर्षाअघि नै काम सम्पन्न गरे कमिसनको खेलमा न्यूनता आउने डरले कुनै पनि दलले वैशाखलाई नयाँ आर्थिक वर्ष मान्न तयार छैनन्। बरु वर्षेनी बजेट बढाएर नेपाली जनतामाथि ऋणभार बढाउँदै जान्छन्। वैदेशिक ऋणले थिचिएको मुलुक र जनता कसरी कुनै शक्ति राष्ट्रको अगाडि नझुक्ने हुन्छ? कसरी ऊ स्वतन्त्र र सार्वभौमसम्पन्न हुन्छ? राष्ट्रवादी ओलीले सोच्ने हो कि? भ्रष्टाचारको सुरुआत् प्रधानमन्त्री निवासबाटै सुरु हुन्छ। इमान्दार प्रधानमन्त्री भए उनले थाहा नपाउन पनि सक्छन्,बेइमान भए भ्रष्टाचारको अंशियार बन्छन्। आफ्नो बारीको तरकारी लिएर एउटा किसान बंगबन्धु शेख मुजिबुर रहमानको निवासमा आउँछन्। निवासको केयरटेकर मुहित उसलाई बस्न भनेर दुई तलामाथि गए। बंगबन्धु टेलिफोनमा कुरा गरिरहेका थिए। कुराकानी गरिरहेको अवस्थामा मुहितले उनलाई एउटा किसानले तरकारी ल्याइदिएको भने। बंगबन्धुले कुर्थाको गोजीबाट बीस रुपैयाँ झिकेर उनलाई दिए। सिंढीबाट झर्ने बेलामा मुहितले सोच्यो, थोरै तरकारीको लागि बीस रुपैयाँ किन दिने? उसले दस रुपैयाँ आफूले राखेर बाँकी दस रुपैयाँ किसानलाई दियो। किसान आक्क हुँदै दौडेर दोस्रो तलामा पुग्यो। बंगबन्धुले टेलिफोन राखिसकेका थिए। किसानले बंगबन्धुलाई दस रुपैयाँ फिर्ता गर्दै भने,'मैले ल्याएको तरकारी मेरो आफ्नै बारीको हो। मैले तपाईंको लागि सित्तैमा ल्याएको हो।' जवाफमा बंगबन्धुले भने, 'मैले त बीस रुपैयाँ दिएको थिएँ।' किसानले भन्यो, 'उहाँले त मलाई दस रुपैयाँ मात्र दिनु भएको थियो।' यो सुनेर बंगबन्धुले भने, 'जुन देशमा दोस्रो तलाबाट तल्लो तलामा झर्दा बीस रुपैयाँ दस रुपैयाँ बन्छ त्यो देशमा कति रुपैयाँ बजेट विनियोजन गरे जनतासम्म पुग्छ ? ' केयरटेकर अरू कोही नभएर बंगबन्धु शेख मुजिबुर रहमानको हत्यामा संलग्न वादी एमए मुहित हुन्। यो कुराको वर्णन एटीएन बांग्लालाई दिएको एउटा अन्तर्वार्तामा रुँदै मुहितले दिएका हुन्।भ्रष्टाचारको मामिलामा नेपाल बंगलादेश भन्दा माथि नै छ। र यो कुरा सर्वविदित नै छ सरकारले जति बजेट विनियोजन गरे पनि जनताको घरदैलोमा आधा पनि पुग्दैन। बजेट बढाउँदैमा जनताले विकासको प्रतिफल पाउने होइन।भ्रष्टाचारको श्रीगणेश प्रधानमन्त्रीको निवासबाटै हुन्छ। प्रधानमन्त्रीको संलग्नता वा असंलग्नता मुख्य कुरा होइन्। जुन देशमा भ्रष्टाचार संस्थागत छ त्यो मुलुक कसरी स्वतन्त्र र सार्वभौम हुन सक्छ? आज देश विदेशमा रहेका नेपाली राष्ट्रघाती कर्णाली सम्झौताको विरोध गरिरहँदा जुन सरकारले पूर्ववर्ती कांग्रेसको सरकारले गरेको राष्ट्रघाती सम्झौतालाई निरन्तरता दिन्छ र त्यसको नेतृत्व प्रधानमन्त्री ओली आफैंले गर्छन् अनि ओलीले विदेशीको सामु झुक्दिन भनेको कसरी पत्याउने? कसरी नेपाललाई स्वतन्त्र र सार्वभौम राख्ने उनको वाणीलाई विश्वास गर्ने ? एनसेलसँग ४० अर्ब रुपैयाँ कर असुल गर्न इच्छा नदेखाउने सरकारलाई कसरी राष्ट्रवादी सरकार भन्ने? चीन नेपालको विकासमा अघि सर्नु मुलुकका लागि राम्रो भएको छ। भारतीय एकाधिकारको अन्त्य राष्ट्रका लागि गर्वको विषय भएता पनि चीनको पनि आफ्नै राष्ट्रिय स्वार्थ छ। ओलीले त केवल चीनलाई ढोका मात्र खोलिदिएका हुन्। यत्तिकै भरमा उनलाई राष्ट्रवादी भन्न मिल्छ र? नेपालको समानान्तर सरकार बनेको आईएनजीओ र एनजीओहरूलाई प्रतिबन्ध लगाउन सक्छन् ओलीले, यदि उनी राष्ट्रवादी हुन् भने? सक्दैनन्। किनकि उनको पार्टी नै एनजीओको भरमा चलेको छ। अनि कसरी उनलाई राष्ट्रवादी भन्ने?ओलीको यो मौसमी राष्ट्रवाद हो।"
अनुदार सिंहदरबार र मधेस,"मधेसका जनता मूलतः सीमांकनको विरोध, समानुपातिक प्रतिनिधित्वको सुनिश्चितता र आफ्नो बाहुल्य रहेको क्षेत्रलाई छुट्टै प्रदेश कायम हुनुपर्ने मागसहित आन्दोलनरत छन्। पछिल्लो चरणमा संविधानको अन्तरवस्तुमा असहमति जनाउँदै आन्दोलन थालेका मधेसकेन्द्रित दलहरू अहिले अन्य दल र समूहसमेतको गठबन्धन बनाएर राजधानीकेन्द्रित भएका छन्। अहिले उनीहरू रिले अनशनमा छन्। दक्षिण एसियामा सबैभन्दा बढी संवैधानिक अस्थिरता र तरलता खेपेको नेपालले अन्ततः नयाँ संविधान पायो। नेपालको ६८ वर्ष लामो संवैधानिक इतिहासमा यो सातौं संविधान हो। लामो समयपछि प्राप्त संविधानले मधेसी जनताको चाहना समेट्न नसक्नु दुखद् हो। विसं १८६८ मा सुगौली सन्धि भएदेखि नै मधेस र पहाडका जनताबीच दूरी पैदा भएको हो, जुन अहिलेसम्म पनि मेटिन सकेको छैन। भावनात्मक एकतामा पनि ठूलै दरार छ। मोर्चाका तीन मागमध्ये निर्वाचन क्षेत्र र समानुपातिक प्रतिनिधित्वको विषय संविधान संशोधनमार्फत सम्बोधन भइसकेको छ। अब प्रमुख र बाँकी रहेको माग भनेको प्रदेश सीमांकन नै हो। मोर्चाले प्रमुख रूपमा उठाएको प्रादेशिक सीमांकनको मागलाई उच्चस्तरीय राजनीतिक संयन्त्रबाट टुंग्याउने सहमति प्रमुख दल र सरकारले पनि जनाएकै हुन्, तर यसलाई व्यवहारिक रूप दिई सार्थक बहस गर्न पनि यो सरकार तयार देखिँदैन। सरकारबाट केबल वार्ताका लागि पत्र काट्नेबाहेक केही काम भएको छैन। सरकारको नेतृत्व गरिरहेको एमालेका नेताहरू सीमांकन कुनै पनि हालतमा नफेरिने हठमा छन्। सरकार पनि यही दम्भका साथ अघि बढिरहेको छ। सरकार पनि मधेसी दलका मागलाई पेलेरै जाने मनस्थितिमा देखिन्छ। यसले द्वन्द्व र दुरी झन् फराकिलो हुनेछ। सरकार प्रमुखले सबैको जायज माग सुन्नुपर्छ, बहस चलाउनुपर्छ। जसरी प्रधानमन्त्री र उनको समूहले अनुदारवादी अडान लिइरहेका छन्, यसले निश्चय नै समस्या समाधान गर्नुभन्दा पनि थप बल्झाउने काम गर्नेछ। प्रधानमन्त्रीले एकपछि अर्को गर्दै भारतको चाहनाविपरीत कदम चाल्दै गए। भारतले विशेष महत्व दिएको काठमाडौंनिजगढ फास्ट ट्र्याक, सिमरा विमानस्थलजस्ता पूर्वाधारमा भारतको चाहनाविपरीत निर्णय लिए। भारतले चाहेको सरकार परिवर्तनको कसरत पनि उनले निष्तेज पारिदिए। राष्ट्रवादी नेताको रूपमा उनले आफूलाई सबल ठाने। यही दम्भ उनले मधेसवादी दलप्रति देखाएको व्यवहारले प्रतिबिम्बित हुन्छ। उनी सबैलाई पेलेरै जाने मनस्थितिमा देखिन्छन्। उनीहरूको सबै माग जायज छ्न भन्ने होइन, तर जायज मागलाई पनि यसरी लत्याउनु बिल्कुल गलत हो। त्यसैले उनी र उनको सरकारले मधेसी जनताको मागलाई खासै चासो दिएको देखिँदैन। केबल वार्ताका लागि आव्हन गर्नुबाहेक ठोस केही भएको देखिँदैन। देशको प्रधानमन्त्रीले आफ्नै सोच मात्र ठीक र त्यही लाद्न खोज्नु गलत हो। उनले सबैको आवाज सुन्नुपर्छ र सम्बोधन गर्न सक्नुपर्छ। नाजायज माग लिएर यस्तै आन्दोलन गर्ने नाममा मात्र आन्दोलन गरिरहने हो भने सरकारले कडा भन्दा कडा कदम चाल्नुपर्छ। आन्दोलन मात्र गरिरहने हो भने परिस्थिति झन् बिग्रँदै जानेछ। हो, संविधानले सबैको भावना समेट्नुपर्छ। संविधानमा अल्पमत र अल्पसंख्यकको जायज मागलाई दबाउन खोज्नु लोकतान्त्रिक मूल्य र मान्यताविपरीत हो। यी आवाज तत्कालका लागि दबाइएला, तर यी आवाजले पछि आगोको झिल्काको रूप लियो भने यसले विकराल समस्या निम्त्याउँछ भन्नेतर्फ सबै पक्ष सजग हुनुपर्छ। मधेसका जनता अझै पनि पछि परेका छन्। केही व्यक्तिविशेष बाहेक हामीले मधेसी जनतालाई हेर्ने दृष्टिकोणमा परिवर्तन आउन सकेको छैन। अझै पनि हामी उनीहरूलाई बिहारी नै ठान्छौं, कमजोर ठान्छौं। उनीहरूप्रति हामीले गर्ने व्यवहार नै फरक हुन्छ, उनीहरूको आमसम्मनको हेक्का राख्दैनौं। अझै पनि हामी उनीहरूलाई तरकारी, पानीपुरी र खाली सिसी बेच्नेकै रूपमा हेर्छौं। आखिर त्यो पनि कामै त हो नि। हामी विदेश गएर जस्तोसुकै काम गर्न पनि तयार हुन्छौं तर मधेसीले गरेको काम प्रति किन गौरव गर्न सिक्दैनौं ? त्यसैले जबसम्म हाम्रो सोचाइमा परिवर्तन आउँदैन तबसम्म मधेसको समस्या समाधान हुन सक्दैन। यसले सिंहदरबारलाई पनि पोलिरहने छ। सरकार प्रमुखले सबैको जायज माग सुन्नुपर्छ, बहस चलाउनुपर्छ। जसरी प्रधानमन्त्री र उनको समूहले अनुदारवादी अडान लिइरहेका छन्, यसले निश्चय नै समस्या समाधान गर्नुभन्दा पनि थप बल्झाउने काम गर्नेछ। मधेसी मूलका जनतालाई पद मात्र दिएर समस्या समाधान हुने पनि होइन। यसअघिका राष्ट्रपति र उपराष्ट्रपति पनि मधेसी मूलका नै थिए। तैपनि मधेसी समुदायलाई हेर्ने दृष्टिकोणमा परिवर्तन आउन सकेन। सर्वप्रथम हामीले हाम्रो सोचमा नै परिवर्तन ल्याउन जरूरी छ। उनीहरूका जायज माग सम्बोधन हुनुपर्छ। चारैतिर समान पहुँच र प्रतिनिधित्व हुनुपर्छ। निश्चित मधेसी नेता होइन, सिंगो मधेसी जनताको हितका लागि मधेसको विकासमा जोड दिनुपर्छ। अनि मात्र उनीहरूको उत्थानमा मद्दत पुग्छ। सरकारले सबैलाई समेटेर लैजान सक्नुपर्यो। मधेसीले पनि संविधानप्रति अपनत्व महसुस गर्न सकुन्। सरकार पेलेरै जाने र मधेसी दल पनि अड्को थपेर बसिरहने हो भने झन् भयावह स्थिति उत्पन्न हुनेछ। संविधान जारी भएदेखि नै सुरु भएको यो आन्दोलन विभिन्न चरण पार गर्दै यहाँसम्म आइसक्यो। यस क्रममा कयौं निर्दोषले ज्यान गुमाए। अहिले केही मत्थर जस्तो देखिए पनि मधेसको असन्तुष्टि यथावत छ। त्यसैले मधेसका समस्यालाई वार्ताबाटै समाधान गर्नुपर्छ। के मधेसी, के पहाडी हामी सबै नेपाली हौं। अब यस्ता अनावश्यक विवादमा नअल्झेर सबै मिली देश विकासमा लाग्नुपर्छ। संसारकै इतिहास हेर्ने हो भने ठूलाठूला युद्ध त वार्ताकै माध्यमबाट समाधान भएका छन्। अहिलेको परिस्थितिलाई समाधान गर्न पनि सरकारले वार्ताकै बाटो अवलम्बन गर्नुपर्छ। सबैलाई वार्ताको टेबुलमा ल्याउनैपर्छ। वार्ता जहाँ टुटेको थियो त्यहींबाट नयाँ सोचाइको विकाससहित सार्थक वार्ता थाल्नुपर्छ। जो आउँदैनन्, अड्को थापेर बस्छन्, तिनीहरू कारबाहीका भागिदार हुनेछन्। मधेसकेन्द्रित दल पनि वार्तामा आउनुपर्छ। हठ लिएर अड्को थापेर बसे भने उनीहरू मूल राजनीतिमा समाहित हुनुको साटो झन् सीमान्तकृत हुने खतरा बढ्छ। यो आन्दोलनलाई मत्थर पारिएन भने यसले उग्र रूप लिन सक्छ। सरकार र प्रमुख दल पेलेरै अघि बढ्ने र आन्दोलनकारी पनि मुठभेडमै उत्रने हो भने देशमा संकट पैदा हुन्छ, दुःख जनताले पाउनेछन्, तर हामी उनीहरूकै हितका लागि भनेर आन्दोलन गरिरहेका छौं। 'भाइ फुटे गवार लुटे' भनेझै यसरी एक अर्कामै लडिरहे यसले देशकै नोक्सान गर्छ। यो दम्भले एउटा पक्षले जित्ला, तर समग्रमा देशले हार्नेछ। वार्ताको टेबुल र सहमति नै उचित विकल्प हो। अब हामी अल्मलिरहने होइन, सबै मिलेर समस्याको समाधान खोजी मुलुकलाई संक्रमणबाट मुक्त गराई आर्थिक विकासको यात्रामा अघि बढ्नुपर्छ। हामी आफैंले आफूलाई कमजोर बनाएकैले ठूला राष्ट्रले हेप्ने र नियन्त्रणमा राख्न खोजेका हुन्। चेतना भया।"
सामरिक गणितको जोडघटाउ,"दिल्लीवासिङ्टन भावी भूमण्डलीय गणितको जोडघटाउ चलिरहेका बेला नरेन्द्र मोदीको पछिल्लो अमेरिकी भ्रमणले विश्व राजनीतिक पर्यावरणलाई एकाएक तताइदिएको छ । यसैबीच, भारतको न्युक्लियर सप्लायर्स गु्रप' (एनएसजी)को सदस्यतासम्बन्धी लबिङलाई थप अर्थपूर्ण रूपमा हेर्न पनि सकिन्छ । अब दिल्लीको उक्त सदस्यता प्राप्त गर्ने सम्भावनाको बाटोमा रहेका अप्ठ्यारा हटेको ठहर गरिहाल्न त हतारो होला। भलै, फ्रक्रिया सामान्यीकरणतर्फ उन्मुख भएको निष्कर्ष निकाल्न वा त्यसमा रहेका जटिलताका केही गाँठा खुकुलो हुन पुगेको बुझ्न भने नसकिने होइन । किनभने, वासिङ्टन यसपटक दिल्लीको साथमा छ, जसले दिल्लीलाई न्युक्लियर सप्लायर्स गु्रप'को सदस्यता दिलाउन अन्य सदस्य मुलुकलाई उसको पक्षमा फकाउन र दबाब दिनै परे पनि सहजै राजी हुनेछ भन्ने संकेत गरिसकेको पनि छ । मोदीले जुन महिनाको सुरुवाततिरै स्विट्जरल्यान्ड पुगेर आफूलाई एनएसजी' को सदस्यताका लागि समर्थन गर्न आग्रह गरे । उसको ग्रिन सिग्नल' बटुलेसँगै मोदी मेक्सिकोको सकारात्मक सन्देशसहित अमेरिका हानिए । उनको पछिल्लो भ्रमण अमेरिकाको लागि चौथो पटक हो । अघिल्ला ३ भ्रमणभन्दा बढी यसपटकको भ्रमणलाई विश्वभरबाट चासोका साथ किन पनि हेरिएको हो भने, भारत (एनएसजीको सदस्यता पाएको खण्डमा) उक्त आणविक क्लबमा जानेबित्तिकै ऊ दक्षिण एसियाको राजनीतिमा जब्बरताका साथ हावी हुने मात्रै होइन, क्षेत्रीय शक्ति सन्तुलनको जोडघटाउ पुनः अर्को चरणमा प्रवेश गर्नेछ । गत जुन ८ मा अमेरिकी कंग्रेसमा बोल्दै मोदीले वासिङ्टनले मुम्बइ हमलापछि भारतलाई साथ दिएको उल्लेख गरिरहँदा आफू संसारको सबैभन्दा ठूलो लोकतन्त्र भएको दोहोयाइरहेका र अमेरिकाले दुःखको घडीमा सधैं आफूलाई साथ दिएको बताइरहँदा वासिङ्टनको मन जित्न मोदीले थ्याङस् गिभिङ डिप्लोमेसी'को प्रयोग रणनीतिक तबरबाट गरिरहेका थिए । वासिङ्टन एक्लैको समर्थन मात्रै भारतका लागि न्युक्लियर सप्लायर्स गु्रप (एनएसजी) को सदस्यता प्राप्त गर्न सर्वोपरी अस्त्र भने पक्कै हुने छैन। किनभने न्युक्लियर सिभिल इनर्जी मामिला र सरोकारमा भारतमाथि बेइजिङको चनाखो नजर पक्कै परेको छ । अब विविध रणनीतिक पक्षसँग सामना गर्नको लागि दिल्लीलाई ग्लोबल पार्टनर' बनाउने नीतिगत व्यवस्थाको लागि क्यापिटल हिल'मा पहलको आरम्भ नै पनि भइसकेको सन्दर्भमा दिल्लीवासिङ्टन समीकरणको गणितले थप अर्थ राख्नेछ । दिल्लीवासिङ्टनबीच विकसित पछिल्लो निकट सम्बन्धको खास रणनीतिक पाटो चाहिँ के हुनसक्छ भने, वासिङ्टन दिल्लीलाई अघि सारेर सबैभन्दा पहिला बेइजिङको क्षेत्रीय प्रभाव विस्तारको गतिमा लगाम लगाउन चाहन्छ । यसैबीच, त्यही बेइजिङले एनएसजी' को सदस्यताका लागि पाकिस्तानलाई अघि सारेको पनि छ । र, भारतले उक्त सदस्यता पाउने हो भने पाकिस्तान पनि त्यसका लागि योग्य रहेको तर्क र अडान बेइजिङको रहेको देखिन्छ । गत मे' मा पाकिस्तान र दिल्ली दुवैले एनएसजी'को सदस्यताका लागि अघिपछि गरेर आवेदन दिइसकेका छन् । भूमण्डलीय आणविक प्रसार तथा आणविक प्रविधि हस्तान्तरण, आणविक व्यापारलगायतका अन्य गतिविधि नियन्त्रण गर्दै आएको एनएसजी' को सदस्यताले भारतलाई ऊसँग भएका आणविक हतियार शान्तिपूर्ण कार्यका निम्ति मात्रै प्रगोग हुने' प्रमाणिक आधार र आडको एकखाले लाइसेन्स् सहरको मान्यता उपलब्ध गराउने छ । यहाँनेर, न्युक्लियर नन् प्रोलिफिरेसन ट्रिटी' र कम्प्रिहेन्सिभ टेस्ट व्यान ट्रिटी' मा हस्ताक्षर गर्न नै पनि आनाकानी गरेको भारतले एनएसजी' को सदस्यता हात पारेको खण्डमा पाकिस्तानको लागि पनि त्यसउपर दाबी गर्न सहज हुनेछ । त्यसमा न्युक्लियर सप्लायर्स गु्रप' (एनएसजी)को बलियो सदस्य चीन उसको साथमा हुनेछ । यसले, दिल्लीइस्लामावादबीच थप तिक्तता बढ्ने संकेत मात्रै गर्दैन, वासिङ्टन र बेइजिङबीचको मौन तथा शिथिल टकराव' समेत सक्रिय चरणमा' प्रवेश गर्नेछ । त्यसैगरी, त्यसले यस क्षेत्रको विद्यमान शक्ति संघर्षको सिरिजमा बेग्लै अध्याय पनि पल्टाइदिने छ । भारतका प्रधानमन्त्री नरेन्द्र मोदीले पछिल्लो अमेरिकी भ्रमणका क्रममा त्यहाँको कंग्रेसमा बोल्दै भारत विश्वको सबैभन्दा ठूलो लोकतन्त्र भएको उद्घोष गरिहँदा द्विदेशीय सम्बन्धमा नयाँ आयाम थपिएको संकेत पनि सँगै गरिरहेका थिए । भाषणमा उनले आफ्नो वासिङ्टन भ्रमणको थालनी आफूले आर्लिङटन नेसनल सिमेट्री' बाट गरेको बताउनुलाई पनि अर्थपूर्ण मान्न सकिन्छ । उनले अमेरिकाले बाँकी विश्वसँग गर्ने अबको हरेक लडाइँमा भारत उसको साथमा उभिने छ भन्ने संकेत गरेका हुन सक्छन् । उनले स्थिर, शान्त तथा समृद्ध अफगानिस्तानको निर्माण अब दिल्ली र वासिङ्टन दुवैको सामूहिक उद्देश्य रहेको' बताएनन् मात्रै, त्यहाँ अमेरिकी सैन्य उपस्थितिको निरन्तरताका लागि' वासिङ्टनलाई उक्साउन समेत भ्याए । यता, डन' को जुन ९ को संस्करणलाई स्रोत मान्दाविगत ४२ वर्षदेखि सुरक्षित आणविक भट्टी सञ्चालन गर्दै आएको र आफ्नो मुलुकको ऊर्जा सुरक्षालगायत आर्थिक विकासका लागि सुरक्षित र दिगो सिभिल न्युक्लियर इनर्जी' को आफूलाई आवश्यकता रहेको' जनाउँदै पाकिस्तानले ओबामा प्रशासन र अमेरिकी सिनेटलाई एक पत्रमार्फत एनएसजी' को सदस्यताका लागि पाकिस्तानलाई सघाउन औपचारिक आग्रह गरिसकेको छ । यस मामिलामा वासिङ्टन खासै सकरात्मक छैन र हुने पनि छैन । किनभने, भारतलाई एनएसजी' को सदस्यताको दिलाउनु वासिङ्टनका लागि पाकिस्तानको तुलनामा बढी रणनीतिक देखिन्छ । एनएसजी' को सदस्यताको सवालमा पाकिस्तानको हात' त्यही बेइजिङले थामिरहेको छ, जसलाई टक्कर दिनकै लागि' वासिङ्टन जतिसक्दो चाँडो दिल्लीलाई एनएसजी' को सदस्य बनाउन चाहेको हो । जुन ४ को न्युयोर्क टाइम्स्' ले आफ्नो सम्पादकीयमा के जोड दिइएको थियो भने, भारत यदी आणविक राज्यको मान्यताका लागि दाबी प्रस्तुत गर्न चाहन्छ भने उसले एनएसजी'को मापदण्ड पूरा गर्नुपर्छ ।' त्यसो त पाकिस्तानमाथि उत्तर कोरिया र इरानलाई आणविक प्रविधि हस्तान्तरण गरेको आरोप' लाग्ने गरेको छ । यही विवादलाई अघि सारेर पनि दिल्लीले आफूसँग भएका आणविक हतियारको प्रगोग शान्तिपूर्ण कार्यका निम्ति मात्रै हुनेछ' भन्ने तर्कमा थप जोड दिँदै आफ्नो पोजिसन' बलियो बनाउन त सक्ला, भलै बेइजिङलाई, अमेरिकाको साथ लिएर वा अन्य कूटनीतिको प्रगोगमार्फत, कसरी मनाउँछ भन्ने सवालले उसको सदस्यतासम्बन्धी गणितमा महत्वपूर्ण अर्थ राख्ने छ । अर्कोतर्फ, यो तथ्य पनि बिर्सनु हँदैन कि वासिङ्टन एक्लैको समर्थन मात्रै भारतका लागि एनएसजी'को सदस्यता प्राप्त गर्न सर्वोपरी अस्त्र भने पक्कै हुने छैन । किनभने, न्युक्लियर सिभिल इनर्जी' मामिला र सरोकारमा भारतमाथि बेइजिङको चनाखो नजर पक्कै परेको छ । यसैगरी, चीनले आफ्नो साँध जोडिएका र भूरणनीतिक महत्व बोकेका छिमेकसँग आर्थिक तथा सामरिक सम्बन्धको जग मजबुत तुल्याउन सफल भएको र त्यसबाट भारतमा सुरक्षा खतरा बढेको निष्कर्ष निकाल्न आलटाल गर्ने मुर्खता दिल्लीले पक्कै गरेको छैन । खासगरी, बेइजिङको यस क्षेत्रमा आफ्नो आक्रामक' उपस्थिति बढिरहेको सन्दर्भमा दिल्लीको आफ्नो क्षेत्रीय भाग खोसिनेमा रोइलो' पछिल्लो समय चर्किंदै गएको पनि छ । किनभने, सुरक्षा खतरा टार्नुबाहेक गरिबीको रेखामुनि रहेका करोडौं भारतीयको जीवनस्तर उकास्नु र आर्थिक विकासको पारो चढाउनु उसको राष्ट्रिय ध्येय हो । एक अर्थले, क्षेत्रीय शक्ति टकरावको खेलमा दिल्ली गतिलो एम्पायर' को खोजीमा' रहेको देखिन्छ । किनभने, उसको सुरक्षा खतराको सवाल बहुआयामिक बन्दै गइरहेको सन्दर्भमा आफू एक्लिएको महसुस गरेको पनि होला । २०१६ को आरम्भमै भएको पठानकोट हमला' ले भारतमा आतंकवादी आक्रमणको दबदवा ह्वात्तै बढाएको र असुरक्षाको आयतन थप तन्काएको विश्लेषण गरेसँगै दिल्लीले रणनीतिक कदम चाल्न चाहेको संकेत गरिसकेको पनि हो । अझ, त्यसका लागि भारतको निगरानीको केन्द्रमा दक्षिण एसियाले उच्च महत्व पाएको र बाह्य एजेन्डा व्यवस्थापनको प्राथमिकतामा परेको देखिन्छ । दृष्टान्तमा, नेपाल नै हेर्न सकिन्छ । बाह्य निष्क्रियता र दिल्लीमाथि खासै खतराको बोझ प्रक्षेपण गर्न नसक्ने मुलुकको रूपमा भारतले नेपाललाई बुझ्दै आएको थियो, त्यही मुलुकबाट पछिल्ला केही वर्षयता भारतले कडा सुरक्षा खतरा' उब्जिएको ठहर गरेको हो । पछिल्लो समय, अमेरिकी विदेश मन्त्रालयले एक प्रतिवेदनमार्फत नेपाल आतंकवादी एजेन्टको ट्रान्जिट बन्न सक्ने खतरा' औंल्याएसँगै भारतको ठहर थप ठोस बनिदिएर उसलाई झस्काइदिएको पनि छ । त्यसपछि, उसले नेपाललाई पनि बाह्य सुरक्षा खतराका कारकको आफ्नो सूचीको अग्रभागतिरै सारिसकेको पनि होला । थप, भारतीय जाली नोटको कारोबारका' घटना समेत बढेको विभिन्न घटनाले प्रस्टाइसकेको सन्दर्भमा भारतलाई ती सबै सुरक्षा चुनौतीसँग सामना गर्न चाहिने रणनीति भनेको सहकार्यात्मक रणनीति' नै हो । यसैबीच, आफू एक्लै जुधेर तिनलाई किनारा लगाउन नसकिने टुंगोमा दिल्ली पक्कै पुगेको छ र त्यसैको लागि उसलाई एक भरपर्दो सहयात्रीको खाँचो परेको देखिन्छ । र, उक्त खाँचो टार्न पनि वासिङ्टन आएको होला । वासिङटनसँगको उसको निकटता बढेको मात्रै होइन, दक्षिण एसियामा शान्ति स्थापनाका मुद्दामा सहकार्य गर्ने र राजनीतिक उपस्थिति बढाउने केमेस्ट्री' पनि मिलेको छ । त्यसो त, अब विविध रणनीतिक पक्षसँग सामना गर्नको लागि दिल्लीलाई ग्लोबल पार्टनर' बनाउने नीतिगत व्यवस्थाको लागि क्यापिटल हिल'मा पहलको आरम्भ नै पनि भइसकेको सन्दर्भमा दिल्लीवासिङ्टन समीकरणको गणितले थप अर्थ राख्नेछ ।"
नेपाली स्थायित्व र छिमेकी चासो,"चीनले हालै नेपालसँगको उसको सम्बन्धलाई व्याख्या गर्न एउटा नयाँ शब्द प्रयोग गर्योयो सम्बन्ध लीप एन्ड टिथ' या ओठ र दाँतको जस्तो छ । साझा सभ्यताको लामो शृंखला र आधुनिक कूटनीतिक सम्बन्धको ६० औं वर्षमा उसले यो फरक खालको तर अत्यन्त निकट अन्तरसम्बन्ध झल्किने वाक्यांश किन प्रयोग गर्यो त ? अकारण पक्कै हैन । यता आएर चीनसँग नेपालको घनिष्ठता निकै बढेको छ । प्रधानमन्त्री केपी ओलीको चीन भ्रमणपछि त सम्बन्धका आयामले व्यापकता पाउनाका साथै नेपालसँग विकासको लामो सहयात्रामा चीन जुटेको छ । अहिलेको सहयोग नेपाल समृद्ध हुँदै जाँदा फरक चरणमा प्रवेश गर्नेछ र त्यसमा लाभका बाँडफाँड लगायतका पेचिला विषय आउने छन् । तर चीनसँग अहिले हिमचिम बढ्नुमा खासगरी नेपालको सार्वभौम हैसियत र स्वतन्त्रताप्रति चीनको सम्मान नै मुख्य कारण हो । चीनको त्यो सम्मानमा ६० वर्षदेखि नै निरन्तरता रहिआएको छ । पक्कै पनि त्यसमा दक्षिणसँगको सम्बन्धका केही प्रतिक्रिया पनि मि िश्रत छ । भारत स्वतन्त्र भएपछि उसको अस्तित्व उपनिवेशवादविरुद्ध र प्रजातन्त्र तथा स्वतन्त्रता पक्षको नेताका रूपमा स्थापित भए पनि बेलायती साम्राज्यले निर्धारित गरेको हिमाली राज्य र तीसँग जोडिएका सुरक्षा अवधारणालाई नै बोक्यो उसले । त्यही मान्यताअन्तर्गत काश्मिर र पछि सिक्किमको विलय भयो भारतमा २७ वर्षको अन्तरमा । भुटान र नेपाललाई उसले या त प्रोटेक्टोरेट' को हैसियतमा सीमित गर्न चाह्यो या आफ्नो हैकमभित्रको हिस्साका रूपमा । तर नेपालले सुरुदेखि नै भारतीय र चीनको सुरक्षा सर्त र अवधारणालाई सम्मान गर्दै आफ्नो स्वतन्त्रता र राष्ट्रियतालाई सम्झौताभन्दा माथिको विषय बनायो । राजा त्रिभुवनले निर्वासनमा भारत जाँदा नै यो कुरा नेहरू र पटेलसँग स्पष्ट राखेका थिए र पछि राजा महेन्द्रले त्यसलाई व्यावहारिक हैसियत प्रदान गरेका थिए । तर भारतको संस्थापन पक्ष र नेपालमा प्रजातन्त्रको एकांगी अभियानमा लागेको एउटा राजनीतिक र बौद्धिक पक्षले महेन्द्रको राष्ट्रियतासम्बन्धी अडानलाई भारतविरोधी राष्ट्रवादको सीमित घेरामा राखिरह्यो र आलोचना गरिरह्यो । माओत्सेतुङ र चाउ येनसँगकै वार्तामा उनले नेपाल सीमासम्म चीनले रेलमार्ग पुर्याओस् भन्ने चाहना राखेको र त्यसका लागि उपयुक्त अवसर र प्रतीक्षा लामो हुँदै गर्दा कोदारी राजमार्ग निर्माणलाई मूर्तरूप दिँदा मुख्य रूपमा त्यसको कारण नै भारतविरोधी' या चिनियाँ कार्ड' खेलेको आरोप खेपेका थिए । चीनको समर्थन र सहयोगलाई निरपेक्षतामा हेरिँदैन पक्कै पनि । तर उसले चाहे राजा वीरेन्द्रको समयमा गरेको हतियार आपूर्ति या पछि राजा ज्ञानेन्द्रको समयमा भारतलगायतले नेपाली सेनालाई हतियार दिन बन्द गरेपछि (सेनाका लागि) हतियार पठाउँदाको अवस्थामा होस्, भारतसँग सम्बन्ध सुमधुर राख्न सुझाव दिइ नै राख्यो नेपाललाई । ०६३ यता नेपाली राजनीतिमा भारतको खुला, निर्णायक र अब प्रत्युत्पादक साबित भइसकेको प्रवेशपछि पक्कै पनि चीनले नेपालमा आफ्नो उपस्थिति र संलग्नताको प्रकृति फेरिएको सन्देश दिन थालेको छ । त्योसँगै नेपालको वर्तमान अस्थिरतालाई सम्बोधन गर्न चीन भारतसँग निरन्तर सहकार्यमा छ, तर यहाँको स्वतन्त्रता र सार्वभौम हैसियतप्रतिको संवेदनशीलतालाई सधैं आदर गर्दै । हो, केपी ओली सरकार बाहिरी हस्तक्षेपका कारण नढलोस् भनी चीन सचेत मात्र हैन, सक्रिय पनि देखिन्छ । तर त्यसलाई एउटा व्यक्तिप्रतिको झुकावका रूपमा हेरिनु हुँदैन । ओलीले सोह्रबुँदेमार्फत र संविधान निर्माणसँगै नाकाबन्दी यता भारतले देखाएको हस्तक्षेपकारी नीतिविरुद्ध ढिलै भए पनि स्पष्ट अडान लिएका छन् । नेपाली जनताले उनलाई समर्थन गरेका छन् । पक्कै पनि, केही नगरी यो स्तरको जनसमर्थन या सहानुभूति विरलै पाउँछ कुनै प्रधानमन्त्रीले, तर राष्ट्रियता, राष्ट्रिय स्वाभिमान र गौरव जनताले निर्णय गर्ने विषय हो । र त्यो सेन्टिमेन्ट' ओलीसँगै अहिले निकै हदसम्म चीनसँग पनि जोडिन पुगेको छ । नेपाली जनताले सामूहिक चासो र अन्तनिर्णयको अधिकार वहन नगरेमा बाहिरी चासो निर्देशित परिवर्तनले फेरि हस्तक्षेपकै स्वरूप लिन सक्छ । बाह्रबुँदेले सिकाएको सबभन्दा महत्वपूर्ण पाठ के हो भने जतिसुकै लोकतन्त्र र प्रजातन्त्रको नारा लगाए पनि बाहिरबाट निर्देशित राजनीति र परिवर्तनमा मालिक नेपाली जनता हुँदैनन् । यस्तो अवस्थामा भारतले के गर्ने ? त्यहाँ कूटनीटिज्ञहरूको अभाव छैन परिस्थिति बुझ्न र समस्या सम्बोधन गर्न । तर नेपाललाई हेर्ने दृष्टिकोणमा र नेपालको स्थायित्व र विकास' का नाममा अनि नेपालका केही राजनीतिक तथा अन्य विचौलियाहरूलाई पोस्ने परम्पराबाट ऊ मुक्त हुनुपर्छ । नेपालको राजनीति भारतद्वारा समर्थित बाह्रबुँदेपछि उसको अनुमोदनबाट जन्मिएका जमिन्दारहरूबाट हैन, नेपाली जनताद्वारा निर्वाचित, निर्देशित, सञ्चालित र अनुमोदिन हुनुपर्छ । चीनले यो स्वीकारेकाले नै उसको सम्मान बढेको हो । भारतको वर्तमान राजनीतिक नेतृत्व पक्कै पनि नेपालमा उसले गुमाएको हैसियतप्रति सन्तुष्ट छैन, तर के उसले बाह्रबुँदेका रचयिता र कार्यान्वयनकर्ता शक्तिहरूलाई जवाफदेही बनाएको छ ? बाह्रबुँदेले भारतीय प्रशासनतन्त्रको नेपालप्रतिको व्यवहारलाई पनि निर्देशित गरेको छ र त्यो व्यवहार केही नेपालमा प्रत्युत्पादक बनिसकेको छ । अर्थात त्यसले नेपालभारत सम्बन्धमा अविश्वास र प्रतिकूलता जन्माएको छ । कूटनीतिमा विचौलियाको, राजनीतिमा हस्तक्षेपको अन्त र दुईपक्षीय सम्बन्धमा आएका गिरावटको समीक्षा र सुधारबिना भारतले नेपालमा सम्मान पाउन कठिन छ । हालै नेपाल आएका चिनियाँ सेनाका उपप्रमुखले ओली नेतृत्वमा चीन नेपाल सम्बन्धले उचाइ लिएको तर नेपालमा राजनीतिक अस्थिरता दुई पक्षको हितमा नभएको अभिव्यक्ति नेपाली सेनाको उपल्लो तहसमक्ष दिएको बुझिएको छ । नेपालको अस्थायित्व र अस्थिरताले नेपालचीन मात्र हैन, नेपाल, चीन र भारत सम्बन्धमा पनि अविश्वास र नकारात्मक अवधारणलाई प्रोत्साहित गर्ने हुँदा संभवतः भारतले पनि यो नेपालको चीनसँगको समझदारीलाई सकारात्मक रूपमा लिनेछ । नेपालको अस्थिरताबाट चीन र भारतमा कस्तो प्रभाव पर्न सक्छ, त्यसको विश्लेषण पक्कै पनि उनीहरूले गरिरहेका छन् । त्योसँगै विविध कारणले उनीहरू बीचको सम्बन्धको तिक्तताबाट द्वन्द्व र युद्धको इतिहास नदोहोरियोस् भनी सुनिश्चित गर्न होला, अहिले नेपालको अस्थिरताबारे दुवै छिमेकीका सैन्य शक्तिले पनि निकै हदसम्म चासो लिन थालेका छन् । तर नेपालको राजनीति नसुध्रिएसम्म्म के चीनको र भारतको समर्थन या चासोले मात्र यहाँ परिस्थिति विश्वसनीय र सामान्य बनाउन सक्ला त ? नेपालमा विदेशी उपहारस्वरुप प्राप्त गणतन्त्र, अपरिभाषित र व्यवहारमा लागू गर्न नसकिने स्पष्ट संघीयता कठपुतली' राजनीतिक पक्षले मात्र स्वीकारेका हुन्, जनताले होइन । दलीय अंशवण्डाको राजनीतिसँगै दण्डहीनताको संस्कृति मौलायो । सत्ता नेपाली जनताप्रति जवाफदेही हुन नपर्दा राज्य नै विदेशीहरूको खटनमा चल्न थाल्यो । फलतः झन्डै एक दशकयता विदेशीहरूको स्वार्थलाई विरोध गर्ने, अनि नेपाली जनताको सामूहिक आत्मनिर्णयको अधिकारको पक्षमा उभिनेहरू के भोलि राज्यको कोपभाजनमा नपर्लान् भन्ने भय व्याप्त छ । यसबारे अहिले नागरिक र बौद्धिक समूहमा बहस हुन थालेको छ, किनकि उनीहरूले अब त्यसको आगमनको अनुभूति गर्न थालेका छन् । खासगरी न्यायपालिकाभित्रको विभाजन, त्यसले उसको क्षमता र विश्वसनीयतासँगै निष्पक्षतामा पार्न सक्ने प्रभाव र अन्ततः नेपालमा संविधान र कानुनी राज्यको अवधारणाले अर्थ राख्ने छैन भन्ने चिन्ता नागरिक तहमा व्याप्त छ । त्यो अवस्थामा दलीय भागबण्डामा नियुक्त कूटनीतिज्ञ, न्यायाधीश, संवैधानिक अंगका सदस्यहरू तथा दलीय नेतृत्वले कसैको साथ देलान् ? उनीहरूका नियुक्तिकर्ता दलहरूलाई परिचालन गर्ने बाह्य शक्तिको या राजनीतिक एजेन्डामा सहभागी नबनाइएका जनताको ? तर आम जनता मुलुक नडुबोस् र नेपालको स्वतन्त्रता र सम्मान अक्षुण्य रहोस् भन्नेमा देखा परिसकेका छन् । खासगरी विगत आठ महिनायताको उनका अडानका कारण ओलीप्रति जनताको आस्था बढेको छ, तर त्यो पर्याप्त हुने छैन । मुलुकले आफ्नो स्वतन्त्र र स्वाभिमान हैसियत किन गुमायो ? कुन परिस्थिति र बाध्यतामा महवपूर्ण संवैधानिक तथा अन्य निकायहरूको नियुक्तिमा बाह्य हस्तक्षेप निर्णायक बन्यो ? कुन नियतले र साँठगाँठले नेपालबाट राजतन्त्र समाप्त गरियो, कुन बाह्य शक्तिको निर्देशनमा ? कांग्रेस नेतृत्व किन त्यसमा मतियार बन्न विवश भयो ? यो राजतन्त्रका पक्षमा राखिएको तर्क हैन । यो नेपाली जनताको सामूहिक आत्मनिर्णयको र जनताको सार्वभौम अधिकारको पक्षमा राखिएको प्रश्न हो । यी सबै विषयमा नेपालभित्र छलफल र सुधार हुनु जरुरी छ । यसबारे नेपाल बाहिर छलफल हुन थालिसकेको छ, चिन्ता र चासोका साथ । तर नेपाली जनताले सामूहिक चासो र अन्तनिर्णयको अधिकार वहन नगरेमा बाहिरी चासो निर्देशित परिवर्तनले फेरि हस्तक्षेपकै स्वरूप लिन सक्छ । बाह्रबुँदेले सिकाएको सबभन्दा महत्वपूर्ण पाठ के हो भने जतिसुकै लोकतन्त्र र प्रजातन्त्रको नारा लगाए पनि बाहिरबाट निर्देशित राजनीति र परिवर्तनमा मालिक नेपाली जनता हुँदैनन् । त्यसैले नेताहरू जनताप्रति उत्तरदायी बन्दैनन् । जनताको दायित्व परिवर्तनको खाका कोर्नु निर्णायक शक्तिका रूपमा त हुँदै हो, त्योसँगै अतीतमा बाहिरबाट लादिएका एजेन्डा अस्वीकार गरी सामूहिक आत्मनिर्णयको अधिकार र उपयुक्त वातावरण सुनिश्चित गर्नु पनि हो ।"
'अभागी टोली इङ्ल्यान्डले जिते हुन्थ्यो',"युरोकपले अहिले सबैको ध्यान तानिरहेको छ। फुटबल समर्थकहरू सबै युरोकप हेर्न टेलिभिजनका पर्दामा झुम्मिएका हुन्छन्। यसले जित्छ र उसले जित्छ भन्ने अड्कलबाजी पनि गरिरहेका हुन्छन्। यसले फुटबलप्रति सबैको क्रेज बढ्दैछ भन्ने पुष्टि हुन्छ। सुरुदेखि नै रोमाञ्चक बनेको युरोकपमा मेरो समर्थन भने इङ्ल्यान्डलाई छ। युरोकपमा सहभागी बनेका सबै टोलीले राम्रो र उत्कृष्ट प्रदर्शन गर्दै आएका छन्। तर, पहिलेदेखि नै मेरो रोजाइमा भने इङ्ल्यान्ड नै छ। टोलीका कप्तान तथा मिडफिल्डर वेन रोनीको सानदार प्रदर्शनले मलाई इङ्ल्यान्डको समर्थक बनाएको हो। इङ्ल्यान्डका अन्य खेलाडीले पनि उत्कृष्ट प्रदर्शन गरिरहेका छन्। रोनीको प्रतिष्ठाका लागि पनि यसपटक इङ्ल्यान्डले युरोकप जिते हुन्थ्यो भन्ने लागेको छ। अहिलेसम्म विश्वकप र युरोकप दुवैमा नजिता राम्रो निकाल्न नसकेका कारण इङ्ल्यान्ड निकै अभागी टोलीजस्तो लाग्छ।टोली र खेलाडीको प्रदर्शन स्तरीय भएर पनि ठूला प्रतियोगितामा सोचेजस्तो नतिजा निकाल्न नसक्नु दुर्भाग्य हो भन्ने लाग्छ। आफ्नो पहिलो खेलमा इङ्ल्यान्ड रुससँग ११ गोलको बराबरीमा रोकिनु नै दुर्भाग्यको सुरुआती परिणाम हो। यद्यपि ठूला र चर्चित टोलीहरूले पनि अहिलेसम्म फराकिलो अन्तरको जित हात पार्न नसकिरहेको अवस्थामा इङ्ल्यान्डको आशा भने जीवितै छ। एउटा टिमलाई समर्थन गरे पनि यसपटक सम्भावना अर्कोले बोकिरहेको देखिन्छ। यसपटक जर्मनी, इटाली र स्पेन पनि उपाधि दाबेदारका रूपमा देखिएका छन्। टिमवर्क, हार्ड वर्किङ, टिम कम्बिनेसन मिलेका कारण सम्भावना बोकेको टोलीमध्ये पनि जर्मनीको खेल निकै राम्रो छ। त्यसैले यसपटक जर्मनीले उपाधि उछिट्याउलाजस्तो छ। विश्वकप विजेता भएका कारण पनि जर्मनीमाथि उपाधि जित्नैपर्ने दबाब छ। आयोजक फ्रान्सले उपाधि जित्ने सम्भावना भने निकै कम देखेको छु। मैले युरोकपलाई आफ्नो खेल कला विकास गर्ने अवसरका रूपमा पनि लिएको छु। त्यसैले सिक्नका लागि पनि खेल हेर्ने गरेको छु। यस्ता ठूला प्रतियोगिताबाट धेरै कुरा सिक्न सकिन्छ। (लक्ष्मी हुन्डाई मनाङ मर्स्याङ्दी क्लबका पूर्वस्ट्राइकर दीपकसँग अन्नपूर्णकर्मी किशोर बुढाथोकीले गरेको कुराकानीमा आधारित।)"
स्पेनको आँखा दोस्रो चरणमा,"मर्सिल्ले: युरोकप फुटबलमा लगातार तेस्रोपटक उपाधि जित्दै इतिहास रच्ने योजनामा रहेको स्पेनले समूहगत चरणको आफ्नो दोस्रो खेलमा शनिबार बिहान टर्कीको सामना गर्दैछ। टर्कीलाई हराउन सके स्पेन नकआउट चरण अर्थात् अन्तिम १६ मा पुग्नेछ। समूह'डी'अन्तर्गत शुक्रबार राति हुने खेलमा क्रोएसियाले चेक गणतन्त्रलाई हराएमा र आफू पनि विजयी भएमा स्पेनसँगै क्रोएसिया पनि नकआउट चरणमा पुग्नेछ। आफ्नो पहिलो खेलमा स्पेनले चेक गणतन्त्रलाई १० र क्रोएसियाले टर्कीलाई १० गोलले हराएका थिए। साविक विजेताका रूपमा गत विश्वकपमा सहभागी भए पनि पहिलो चरणबाटै बाहिरिएपछि स्पेनले निकै आलोचना बेहोर्नु परेको थियो। स्पेनलाई पुरानो साख फर्काउन यो प्रतियोगिता निकै महत्वपुर्ण मानिएको छ। साथमा युरोकपमा हालसम्म कुनै पनि टोलीले लगातार तीनपटक उपाधि जित्न सकेका छैनन्। तर स्पेन र जर्मनीले तीनतीन पटक युरोकप भने जितेका छन्। स्पेन र टर्कीबीच हालसम्म ११ पटक भिडन्त भएकोमा स्पेन पाँचपटक र टर्की दुईपटक विजयी भएका छन्। चार खेलको नतिजा बराबरीमा सकिएको थियो। टर्कीले पछिल्ला तीन खेलमा स्पेनलाई हराउन सकेको छैन। टर्कीले अन्तिम पटक सन् १९६७ मा स्पेनलाई १० गोलले हराएको थियो। यी दुई टोलीबीच अन्तिमपटक सन् २००९ मा भिडन्त भएको थियो, जसमा स्पेन २१ गोलले विजयी भएको थियो। सन् २००८ मा सेमिफाइनलसम्म पुगेको टर्की सन् २०१२ को संस्करणमा भने छनोट नै हुन सकेन। जारी प्रतियोगितामा टर्की बलियो टोलीलाई हराएर पुनरागमन गर्ने प्रयासमा छ। टर्की कप्तान अर्दा टुरानमाथि बढी निर्भर छ। टुरान स्पेनिस क्लब बार्सिलोनाबाट क्लब फुटबल खेल्छन्। तर, उनले पहिलो खेलमा भने राम्रो खेल्न सकेका थिएनन्। टर्कीका प्रशिक्षक फाति तेरिम भन्छन्,'टुरान महत्वपूर्ण खेलाडी हुन्। हामी उनीमाथी निर्भर छौं।' २१ वर्षको उमेरमा टर्कीलाई कप्तानी गर्दै उनले सन् २००८ को युरोकपमा सेमिफाइनलसम्म पुर्याएका थिए। यसअघि दुईपटकमात्र दोस्रो चरणमा पुगेको क्रोएसिया पनि चेक गणतन्त्रसँग प्रतिस्पर्धा गर्दा अघिल्लो चरण पुग्ने योजनामा छ। हालसम्म चेक गणतन्त्रसँग दुईपटक प्रतिस्पर्धा गरेको क्रोएसिया ती दुवै भिडन्तमा विजयी भएको थियो। अन्तिम पटक यी दुई टोली मैत्रीपूर्ण खेलमा सन् २०११ मा भिडेका थिए। उक्त भिडन्तमा क्रोएसिया ४२ गोलले विजयी भएको थियो। स्विडेनविरुद्ध इटाली समूह'ई' अन्तर्गत शुक्रबार साँझ हुने खेलमा साविक उपविजेता इटालीले बलियो प्रतिद्वन्द्वी स्विडेनको सामना गर्दैछ। ग्रुप अफ डेथसमेत मानिएको यो समूहमा इटालीले पहिलो खेलमा समूहकै सबैभन्दा बलियो टोली बेल्जियमलाई २० गोलले हराएको थियो। स्विडेन भने आयरल्यान्डसँग बराबरीमा रोकिएको थियो। स्विडेनलाई हराउन सके इटाली पनि दोस्रो चरणमा पुग्नेछ। इटाली पनि गत विश्वकपमा समूहगत चरणबाटै बाहिरिएपछि निकै आलोचित बनेको थियो। इटाली र स्विडेनबीच हालसम्म २१ पटक भिडन्त भएकामा इटाली नौ खेलमा र स्विडेन ६ खेलमा विजयी भएका छन्। यी दुईबीचको ६ खेल भने बराबरीमा सकिएका थिए। स्विडेनले सन् १९९८ यता भएका चार खेलमा इटालीलाई हराउन सकेको छैन।"
अमेरिका कोपा अमेरिकाको सेमिफाइनलमा,"काठमाडौंः आयोजक अमेरिका कोपा अमेरिका फुटबल प्रतियोगिताको सेमिफाइनलमा प्रवेश गरेको छ । शुक्रबार बिहान भएको खेलमा इक्वोडरमाथि २१ को जित निकाल्दै अमेरिकाले सेमिफाइनल यात्रा तय गरेको हो । दुबै देशका एक एक खेलाडीले रातो कार्ड पाएको तनावपूर्ण खेलमा लाखौं घरेलु दर्शकलाई खुसी बनाउँदै अमेरिका अघि बढेको हो । अमेरिकाको जितका लागि खेलको २२ औं मिनेटमा डेम्प्सीले पहिलो गोल गर्न सफल भए । त्यसपछि पहिलो हाफ १० मा सकियो । दोस्रो हाफ शुरुसँगै खेल तनावपूर्ण हुँदा ५२ औं मिनेटमा भ्यालेन्सियाले रातो कार्ड खाँदै मैदान छाडेपछि इक्वोडर १० खेलाडीमा सीमित भयो । उनीसँगै अमेरिकाका जोन्स पनि भ्यालेन्सियासँगै रातोकार्ड खाँदै मैदान छाडेपछि करिब ४५ मिनटेको समय दुबै टोलीले १० खेलाडीमा प्रतिस्पर्धा गरे । १० खेलाडीमा सीमित भएपनि अमेरिकाले डेम्प्सीको पासमा जर्डेसको गोलमा २१ को अग्रता लियो । त्यसपछि खेलको ७४ औं मिनेटमा अर्ओयोले गोल गर्दै खेललाई २१ को अवस्थामा ल्याए । तर, त्यसपछि दुबै टीमले गोल गर्न नसक्दा अमेरिका उपाधि भन्दा दुई खेल नजिक पुग्न सफल भएको हो ।"
ब्राजिलको नयाँ प्रशिक्षकमा टिटे,"रियो दी जेनेरियो: कोपा अमेरिकामा टोलीको खराब प्रदर्शनपछि प्रशिक्षक डुंगालाई पदबाट हटाएको ब्राजिलले नयाँ प्रशिक्षकका रूपमा टिटेलाई नियुक्त गरेको छ। ब्राजिल फुटबल संघले बुधबारमात्र प्रशिक्षक डुंगालाई बर्खास्त गरेको थियो। एडनर लियोनार्दो बाच्ची वास्तविक नाम रहेका टिटेलाई डुंगाको बर्खास्तीसँगै नयाँ प्रशिक्षकका रूपमा हेरिएको थियो। ब्राजिल फुटबल संघले डुंगासँगै उनको पूरा प्राविधिक टोलीलाई बर्खास्त गरेको थियो। ब्राजिल पेरुसँग पराजित भएपछि जारी कोपा अमेरिकाको पहिलो चरणबाटै घर फर्किएको थियो। दक्षिण अमेरिकाको सबैभन्दा ठूलो अन्तर्राष्ट्रिय फुटबल प्रतियोगिता कोपा अमेरिका खेल्न थालेको एक सय वर्ष पुगेको अवसरमा यसपटक अमेरिकामा यो प्रतियोगिताको विशेष संस्करण आयोजना भइरहेको छ। आसन्न ओलम्पिक खेलकुदमा भने ब्राजिललाई यू२० राष्ट्रिय टोलीका प्रशिक्षक मिकेलले प्रशिक्षण गर्ने ब्राजिल फुटबल संघले जनाएको छ। ब्राजिलले ओलम्पिक खेलकुदमा अहिलेसम्म उपाधि जित्न सकेको छैन। त्योभन्दा ठूलो कुरा यति बेला ब्राजिललाई सन् २०१८ मा हुने विश्वकपका लागि छनोट अभियानमा लय समाउनु रहेको छ। गत विश्वकपको सेमिफाइनलमा जर्मनीसँग ७१ गोलले पराजित भएपछि ब्राजिलले टोलीको पुरानो साख फर्काउन डुंगालाई प्रशिक्षक नियुक्त गरेको थियो। टिटे यसअघि ब्राजिलकै क्लब कोरिनथियन्समा प्रशिक्षक थिए।'टिटे अब कोरिनथियन्सको प्रशिक्षक रहेनन्। उनले ब्राजिलको राष्ट्रिय टोलीका लागि भएको अफर स्वीकार गरेका छन्', कोरिनथियन्सका अध्यक्ष रोबर्टो डे आन्द्रेडले भनेका छन्। ५५ वर्षीय टिटेले ब्राजिलका ठूला क्लबमा प्रशिक्षण गरिसकेका छन्। उनको प्रशिक्षणमा साओ पाउलोले सन् २०११ र सन् २०१५ मा ब्राजिलको घरेलु लिगको उपाधि जितेको थियो भने सन् २०१३ मा महादेशीय क्लब प्रतियोगिता जितेको थियो। टिटेलाई आवश्यकताअनुसार तत्काल रणनीति बनाएर नतिजा उल्टाउनसक्ने प्रशिक्षकका रूपमा लिइन्छ। ब्राजिल अहिले विश्वकप छनोटअन्तर्गत महादेशीय छनोटमा छैटौं स्थानमा छ। विश्वकप खेल्न कम्तीमा शीर्ष पाँचमा आउनुपर्छ। चर्चित खेलकुद कोलमिस्ट जुका फ्युरीले टिटे ब्राजिलको राष्ट्रिय फुटबल प्रशिक्षक बन्न योग्य भए पनि ब्राजिलको अन्तर्राष्ट्रिय फुटबलमा देखिएको समस्या प्रशिक्षक परिवर्तन गरेर समाधान नहुने बताउँछन्। चोटले थलिएपछि टिटेले २८ वर्षको उमेरमा खेलाडी जीवन छाडेर प्रशिक्षण रोजेका थिए। उनले सिनियर राष्ट्रिय टोलीबाट खेल्ने अवसर भने पाएनन्।"
आर्मीको पोस्टमा लुम्बिनीको गोल वर्षा,"काठमाडौं: ललित स्मृति यू१८ फुटबल प्रतियोगिताअन्तर्गत आफ्नो दोस्रो खेलमा विभागीय टोली त्रिभुवन आर्मी क्लबले खराब नतिजा बेहोरेको छ। एन्फा कम्प्लेक्समा मंगलबार भएको पहिलो खेलमा आर्मी मोफसलको लुम्बिनी फुटबल क्लबसँग ६० को भारी गोलअन्तरले पराजित भयो। अर्को खेलमा मनाङ मस्र्याङ्दी क्लबले पनि मोफसलकै झापा११ सँग ३३ गोलको बराबरी खेल्दै अंक बाँड्न बाध्य बन्यो। पछिल्लो नतिजाले आर्मी र मनाङ दुवैलाई घाटा पुगेको छ। प्रतियोगिताको पहिलो खेलमा जावलाखेल युथ क्लबलाई २१ गोलले पराजित गरेको आर्मी लुम्बिनीविरुद्ध निकै कमजोर देखियो। नेपाली यू१६ राष्ट्रिय टोलीका खेलाडीको बाहुल्य रहेको आर्मीविरुद्ध लुम्बिनीले खेलको १५औं मिनेटमा सुरुआती गोल गरेको थियो। दामोदर थापा क्षेत्रीको प्रहार आर्मीका डिफेन्डरलाई ठोक्किएर गोलमा परिणत भएसँगै लुम्बिनीले खेलमा अग्रता लिएको थियो। पहिलो गोल बेहोरेसगै आर्मीले गोल फर्काउने केही प्रयास गरेको थियो। तर ती प्रयास सफल हुन सकेनन्। बरु लुम्बिनीले काउन्टर प्रहारमा आर्मीविरुद्ध गोल बर्साउन सुरु गर्यो। लुम्बिनीलाई खेलको ५६औं मिनेटमा हेडिङ गोलमार्फत कप्तान जानोम लाल लिगलले दोस्रो गोल गरे। त्यसको सात मिनेटपछि नै तीन मिनेटको अन्तरमा तेजेन्द्र पुनले लगातार दुई गोल थप्दै लुम्बिनीको अग्रता ४० मा पुर्याए। ७४औं मिनेटमा मन्दीप थापा र ८४औं मिनेटमा शोभित बुढाथोकीले एक एक थपेपछि लुम्बिनीले आर्मीविरुद्ध आधा दर्जन गोल गर्न सफल भयो। खेलपछि लुम्बिनीका सहायक प्रशिक्षक विकास गुरुङले टोलीले सोचेको भन्दा निकै राम्रो प्रदर्शन गरेको प्रतिक्रिया दिए।'हामी छोटो समयको तयारीमा प्रतियोगिता खेल्न आएका हौं। तर खेलाडीले सोचेको धेरै राम्रो खेले। बाँकी खेलमा अझै राम्रो प्रदर्शन गर्नेछौं', गुरुङले भने। यसैगरी अर्को खेलमा उत्कृष्ट पुनरागमन गर्दै मनाङले झापासँग अंक खोस्न सफल भयो। झापाले २२ मिनेटभित्र तीन गोलको अग्रता बनाएर पनि जित भेट्टाउन सकेन। झापले आठौं मिनेटमै सुरुआती गोल गरेको थियो। झापाका लागि सञ्जोक राईको पासमा सनम लिम्बूले गोल गरे। विकेश लिम्बूले १६औं र २२औं मिनेटमा लगातार दुई गोल गरेका थिए। मनाङ त्यसपछि खेलमा फर्किएको थियो। मनाङले पेनाल्टी अवसर सदुपयोग गर्दै झापाविरुद्ध गोल फर्काउन सुरु गरेको थियो। २४औं मिनेटमा विपक्षी खेलाडीले डी बक्सभित्र हातले बल छोएपछि प्राप्त पेनाल्टी अवसरलाई सदुपयोग गर्दै सुवास गुरुङले मनाङका लागि पहिलो गोल गरे। ५३औं मिनेटमा पासाङ शेर्पाले गोल गरेपछि मनाङ २३ को अवस्थामा फर्कियो। त्यसपछि अझ हौसिएको मनाङका लागि ७९औं मिनेटमा अतिरिक्त खेलाडी अनील चौधरीले गोल गर्दै खेललाई ३३ गोलको बराबरीमा पुर्याएका थिए।"
पोल्यान्डसँग विश्वविजेता जर्मनीको बराबरी,एजेन्सी: युरोकप फुटबलको समूह चरणको खेलमा विश्वविजेता जर्मनी पोल्यान्डसँग गोलरहित बराबरीमा रोकिन पुगेको छ । गएराति भएको समुह 'सी' को खेलमा युरोकपको उपाधि उचाल्ने योजनामा रहेको जर्मनी पोल्याण्डसँग अंक बाँड्न बाध्य भएको हो । पोल्यान्डको पोस्टमा निरन्तर आक्रमण बुनेपनि जर्मनी स्कोर गर्न असफल भयो । पोल्यान्डले पनि केही गतिला आक्रमण जर्मनीको पोस्टमा गरेको थियो । पोल्यान्डका स्ट्राइकर रोबर्ट लेवान्डोस्कीले केही प्रयास गरेपनि सफल हुन सकेनन् । यो बराबरीपछि जर्मनी र पोल्यान्ड २ खेलबाट एकमा जित र एकमा बराबरी गर्दै ४ अंकसहि समूहको पहिलो र दोस्रो स्थानमा छन् ।

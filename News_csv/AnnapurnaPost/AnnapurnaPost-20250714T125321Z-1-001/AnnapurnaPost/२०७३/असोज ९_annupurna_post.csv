शीर्षक,विवरण
शुद्धीकरण कि सुदृढीकरण,"माकुराले आफैँ भित्रबाट निस्केको रेसाबाट जालो बुन्ने गर्छ । माकुरामा अन्तरनिहित क्षमतालाई स्वयं माकुराले प्रकट मात्र गरेको हो । मानिसको अन्तरसंस्करणको शुद्धीकरणबाट पनि थुप्रै सम्भावनाको मुहान प्रस्फुटन हुन सक्छ । माकुरामा त जालो बनाउन सक्ने रेसा निहित छ भने सर्वोत्तम प्राणी मानवको अन्तरसंस्करणलाई ठीक ढंगले खोतल्न सक्ने हो भने केके मात्र प्रस्फुटन हुन सक्छ, यसको तथ्य विज्ञान स्वयंले पनि आजसम्म पत्ता लगाउन सकेको छैन । हामी अहिले संस्थागत विकास र सुदृढीकरणको मुद्दामा बहस गरिरहेका छौँ । यो बहसमा आआफ्नै तर्क र रोडम्याप पनि देखा पर्ने गरेका छन् । सुदृढीकरणको मुद्दामा वादविवाद, संवादको गुन्जायस जहिले पनि कायम रहने भएकाले पुनर्संरचना, पुनर्गठनको विषयमा सहमतिअसहमति बन्ने र भत्किने प्रक्रियालाई सामान्य रूपमा लिन सकिन्छ । सुदृढता उपलब्धि हासिलको अवस्था भएकाले यसको मूल्यांकन आलोचना उपलब्ध परिणामका आधारमा गरिन्छ । शुद्धीकरण भने निर्विकल्प अनन्तको अवस्था हो । यो सापेक्षनिरपेक्ष दुवै अवस्थामा उत्तिकै सक्रिय, अभिन्न र अविछिन्न रूपमा देखा पर्छ । शुद्धीकरणको जगमा टेकेको सुदृढीकरणले मात्र सान्दर्भिक परिणाम दिन सक्छ, हाम्रो सन्दर्भमा पनि । जुनसुकै विषयको लागि आवश्यक पर्ने सर्वस्वीकार्यको फराकिलो फाँट शुद्धीकरणकै जगमा टिकाउन सकेमा मात्र प्राप्त उपलब्धिको संस्थागत विकास र सुदृढीकरणको मुद्दा स्थापित गर्न सकिन्छ, विचार र सिद्धान्तको संग्रहलाई हक अधिकारको स्वरूपमा संविधान, कानुनमा लिपिबद्ध गर्दैमा फराकिलो फाँट हासिल हुन सक्दैन । यसको लागि शुद्धीकरणको मर्म र भावसँग अभिभाज्य रूपमा जोडिएका देहायका विषयमा ध्यान दिनु आवश्यक छ छेस्काको जस्तो भ्रम त्यागौँ अविरल बगिरहेको नदीको बीचमा कहिलेकाहीँ ससाना छेस्का देखा पर्ने गर्छन् । यी छेस्कालाई आफूले नदीको बहाब नै रोकिदिएको भ्रम परिरहेको हुन्छ भनेजस्तै हामीकहाँ पनि हरेक क्षेत्रमा समाजसुधारक छेस्काको चुरीफुरी निकै सक्रिय रहेको देखिन्छ । परिआएको बेला सिन्को नभाँच्ने, अशुद्धीकरणको महाजन्जाल र सन्जालकै संरक्षणमा व्यक्तिगत लाभका लागि भौंतारिने यस्ता छेस्कामा निर्भर रहने बाध्यताबाट मुक्ति नपाएसम्म शुद्धीकरणसहितको सुदृढीकरणको मुद्दा एकादेशको कथा मात्र हुन जानेछ । गौरवमय परम्पराको ह्याङओभरबाट मुक्ति चलन, प्रचलनमा रहेका मान्यता, व्यवहार, शैलीमा समयानुकुल परिमार्जन गर्न नसक्ने हो भने विगतकै मान्यतालाई गौरवमय परम्पराको उपमा दिई त्यसैको सेरोफेरोमा समस्या समाधानका उपायको खोझी भइरहन्छ । हामीकहाँ अहिले पनि नयाँ सिसीमा पुरानो रक्सी भनेजस्तै भाँडो अर्थात् साधनमा आमूल परिवर्तन भएको छ, तर राष्ट्रिय स्वभाव चरित्रमा भने खासै परिवर्तन हुन सकेको छैन । केही समय झुक्याउनको लागि सिसीमा नयाँ ब्रान्ड नाम पनि राख्न सकिएला तर त्यसले रक्सीको स्वाद र गुणमा भने परिवर्तन ल्याउने होइन भन्ने कुरा आम नागरिक बुझ्न थालेको धेरै भइसक्यो । गुण, दोषको फरकमा जनताको के सरोकार भन्ने भ्रममा नपरौं अन्यथा यो पनि छेस्काको जस्तै भ्रम हुनेछ । होस्टे त धेरै भए तर हैंसे खोइ देश उँभो लगाउने कामका ठेकेदारहरू हाम्रो समाजमा थुप्रै देखा परेका छन, केही त निकै संगठित पनि छन् । यिनीहरूको होस्टेमा हैंसे गर्न कोही किन तयार हुँदैनन् भन्ने समाजको मनोविज्ञानलाई वस्तुपरक ढंगले बुझ्न आवश्यक भइसकेको छ । भनिन्छ सबै कुरा मरे पनि विश्वास मर्नु हँदैन । समाज, संगठन, सेवाप्रदायकको सक्रियता अभिवृद्धिको लागि आवश्यक पर्ने उपयुक्त संयन्त्रको पुनर्गठन, पुनर्संरचना, सुदृढीकरणको मुद्दालाई शुद्धीकरणको जगमा टेकाउने सत्प्रयास गरौं । त्यसैले यही प्रणाली यिनी, हामीले नै शुद्धीकरणको अभियानलाई सुदृढ ढंगले अघि बढाउन सक्छौँ भन्ने विश्वास भाव जागृत गराउन सक्नु नै हाम्रोसामुको सबैभन्दा ठूलो चुनौती हो । समाजमा देखा परेका विभिन्न खाले विचलनका कारण नै वाधाअड्चन उत्पन्न भएका हुन् । यसलाई थप बिग्रन नदिई नयाँ शिराबाट शुद्धीकरणको अभियानलाई सञ्चालन गर्नुको विकल्प छैन । हामीले हासिल गरेका हालसम्मका उपलब्धिको व्याख्या, अनुवाद त खुबै गरिए, तर यसको अनुभव भने हुन सकेको छैन । आमनागरिकले समान ढंगले समृद्धि, परिवर्तनको अनुभव नै गर्न नसक्ने उपलब्धि पनि के उपलब्धि यो त प्रयोगशालाको अर्को प्रयोगको प्रयास मात्र भइरहने भो । तसर्थ समाज, संगठन, सेवाप्रदायकको सक्रियता अभिवृद्धिको लागि आवश्यक पर्ने उपयुक्त संयन्त्रको पुनर्गठन, पुनर्संरचना, सुदृढीकरणको मुद्दालाई शुद्धीकरणको जगमा टेकाउने सत्प्रयास गरौं अन्यथा समय ढल्किँदै गयो भने थेग्नै नसक्ने गरी असन्तुष्टि सल्किँदै जाने खतरा पनि बढ्दो छ । असन्तुष्टहरू स्वभावैले अराजक, उद्दण्ड र हिंस्रक हुने गर्छन् । आगामी दिनका सुरक्षा चुनौतीका प्रमुख कारण पनि यही बन्न सक्छन् भन्ने मेरो व्यक्तिगत अनुभवमा आधारित अनुमान छ । मेरो व्यक्तिगत अनुमान गलत सिद्ध होस् भन्ने कामनासहित मैले पनि अन्य सर्वसाधारणले जस्तै उन्नत, समृद्धि शान्त समाजको सपना साँचेको छु आफ्नै जीवनकालमा ।"
सुरक्षा अनुसन्धानका चुनौती,"हाल विश्वमा राष्ट्रिय सुरक्षा चुनौतीका आयाम परिवर्तन हुँदैछन् । सीमा सुरक्षाको विषय अपरिहार्य त छ नै, तर यसलाई कसरी व्यवस्थित र दरिलो बनाउने भन्नेतर्फ सबै मुलुक चिन्तित छन् । गरिबी, अशिक्षा, धर्म तथा सभ्यतामाथिको हमला, शोषण र सामूहिक स्वार्थ तथा एकले अर्काको अस्तित्व नस्विकार्ने अहं प्रवृत्ति त छँदैछ, यसबाहेक अन्तर्राष्ट्रिय स्तरमै हुने जलवायु परिवर्तन, दैवी प्रकोप, रोग तथा यसको संक्रमण, बसाइँसराइ तथा आतंकवादबाट विश्व त्रसित छ । हुन त राष्ट्रसंघले साना तथा ठूला र शक्तिशाली राष्ट्रहरूबीचको सुरक्षा चुनौतीको पहिचान गर्दै साना राष्ट्रको सुरक्षा प्रत्याभूतिको लागि जनरल एसेम्लीबाट १९९४ मा  र यसअघिका १९८९ को  र १९९१ को  का रिसोलुसनहरूमार्फत सुरक्षा परिषद्लाई आवश्यक कदम चाल्न निर्देशन दिइसकेको छ र 'त्रासबाट मुक्ति' र 'चाहनामा स्वतन्त्रता' जस्ता आफ्ना सिद्धान्तलाई पूर्णरूपले लागू गर्न कटिबद्ध छ । सार्वभौमसत्ता, स्वतन्त्रता, क्षेत्रीय अखण्डताराष्ट्रिय सुरक्षाका यस्ता महत्त्वपूर्ण आयाम हुन्, जसलाई कुनै पनि मुलुकले स्वस्फूर्त रूपमा निर्णायक तवरले आफ्नै मौलिकता र माटोसुहाउँदो नीति अवलम्बन गरी अगाडि बढ्न चाहन्छ । तर सानो तथा भूराजनीतिक कारणले महत्त्वपूर्ण रहेका यस्ता मुलुकले आफ्नो सुरक्षा आफैं गर्न सक्छन् ? यो सायद हाम्रोजस्तो मुलुक छिमेकीको लागि साँच्चैको विवादको विषय हुन सक्छ, तर इतिहास साक्षी छ हामीले आफ्नो मुलुकको सुरक्षा आफैंले गरेका छौं, यसमा सन्देह छैन । अहिले हेरौं सिंगापुर, स्विट्जरल्यान्ड जो हामीजस्तै साना हुन् र भूराजनीतिमा पनि महत्त्वपूर्ण स्थान ओगट्छन् तर सुरक्षा र विकासका हिसाबले हामीभन्दा धेरै दरिला छन् र आफ्नो स्वार्थको लागि विश्व शक्तिलाई समेत चुनौती दिन पछि पर्दैनन् । किनभने उनीहरू राष्ट्रिय सुरक्षाबारे समयानुकूल सोधकार्य गर्छन् र आफ्नो नीतिमा अडिग रहन्छन् । राष्ट्रिय सुरक्षा नीति मुख्यगरी मुलुकको समग्र विकास तथा आम जनताको माग सम्बोधन गर्ने हुनुपर्छ । साथै यो आफ्नो सीमाको रक्षा, जनधन र राष्ट्रिय धरोहर, सार्वजनिक संस्थान तथा मुलुकको समग्र मूल्यमान्यताको प्रवर्धन गर्न कटिबद्ध रहनुपर्छ । तर यी राष्ट्रिय सुरक्षाका परम्परागत अवधारणा हुन्, जुन हालको अवस्थामा परिमार्जन भइसकेका छन् । हाल राष्ट्रिय सुरक्षामा मानवीय सुरक्षालाई विशेष महत्त्व दिई यसको दायरा बढाइएको मात्र नभई यसलाई आधुनिकीकरण गरी अन्तर्राष्ट्रिय सुरक्षासँग समागम गरी परिपोषण गरिएको छ । मानव मूल्यमान्यतालाई सुरक्षा छाताभित्र ल्याउने प्रयासमा हामीले कत्तिको काम गरेका छौँ र सुरक्षासम्बन्धी सोध तथा अध्ययनमा हामी कति संस्थागत भएका छौं, आफैंले मूल्यांकन गर्नु आवश्यक छ । मानवीय सुरक्षालाई यूएनडीपीको १९९४ को मानव विकास प्रतिवेदनले राम्ररी परिभाषित गरी मानवअधिकारसँग जोड्नुका साथै यसलाई २००८ मा मिलेनियम डेभलपमेन्ट गोलको रूपमा सबै सदस्य राष्ट्रले २०१५ सम्म उपलब्ध गरिसक्नुपर्ने बाध्यात्मक लक्ष निर्धारण गरेको थियो, जसमा नेपाल पूर्णरूपमा असफल भएको संकेत देखिएका छन्, जुन सुरक्षाका हिसाबले खतराजनक छ । माथि उल्लेख भए झैं मानव सुरक्षामा 'त्रासबाट मुक्ति' तथा 'चाहनामा स्वतन्त्रता' हुनु अपरिहार्य छ नै, साथै मानवीय आवश्यकता जस्तै शिक्षा, स्वास्थ्य, रोजगार तथा वासस्थानको ग्यारेन्टीसमेत राज्यले नागरिकलाई प्रत्याभूति गर्नु अनिवार्य छ के हामी यसतर्फ गम्भीर छौं ? यसतर्फ नेपालमा भएका नीतिगत सुरक्षा व्यवस्था केलाउनु आवश्यक देखिन्छ । राष्ट्रिय सुरक्षा सबल बनाउन नेपालको संविधानले परिकल्पना गरेको राष्ट्रिय सुरक्षा परिषद्को बारेमा केही विवेचना आवश्यक छ । विसं २०४७ को संविधानले व्यवस्था गरेको परिषद्को जिम्मेवारी सेना परिचालन र यसको व्यवस्थामा सीमित थियो, जुन अहिले पनि त्यसैमा सीमित छ । फरक यस अर्थमा मात्र छ कि केही पदेन सदस्य थपिएका छन् जस्तै अर्थ, परराष्ट्र, गृह तथा मुख्य सचिव, अन्तरिम संविधानले हटाएका प्रधानसेनापतिलाई समावेश गरिएको छ भने सुरक्षा जानकारको हिसाबले सेनापतिबाहेक परिषद्मा कोही छैनन् । रक्षा मन्त्रालयका सचिवलाई यसको संयोजक तोकिएको छ, जो सुरक्षाविज्ञ पनि होइनन् । रह्यो परिषद् सचिवालय, रायसल्लाह दिनको लागि जसमा केही सेना, प्रहरी, सशस्त्र प्रहरी तथा अनुसन्धान विभागका अधिकृत त छन्, तर विभागीय निकायले उपेक्षित गरी पठाएको ठानिने वर्गले के सल्लाह दिन सक्लान् र उनीहरूको सल्लाह परिषद्ले कत्तिको मान्छन्, पर्याप्त सन्देह गर्ने ठाउँ रहेको छ । साथै सल्लाह दिने सचिवालयमा अर्थ र परराष्ट्रका प्रतिनिधि कोही छैनन् भने त्यस अवस्थामा परिषद्मा मन्त्रीहरूको उपस्थतिले मात्र के होला ? हामीले बुझ्नुपर्ने महत्त्वपूर्ण कुरा सुरक्षा परिषद् आफैंले केही गर्न सक्दैन, जबसम्म यसलाई सबल सूचना, यसको सही विश्लेषण र अध्ययनपश्चात् राय दिने सक्षम अनुसन्धानात्मक निकाय हामी खडा गर्दैनौँ । सक्षम, पूर्णकालीन तथा योग्य राष्ट्रिय सुरक्षा सल्लाहकार नभएसम्म परिषद् आफैंले केही काम गर्न सक्दैन । सेना, प्रहरी भनेका राज्यका सुरक्षा औजारहरू हुन्, सुरक्षाविज्ञ होइनन् । सेना, प्रहरी भनेका राज्यका सुरक्षा औजारहरू हुन्, सुरक्षाविज्ञ होइनन् । यो बौद्धिक समबोधको विषय हो नकि केही पेसागत तालिमबाट प्राप्त हुने ज्ञान यसको लागि पर्याप्त छ । यसमा समर्पण, अध्ययनशील तथा अनुसन्धानमा विश्वास राख्ने व्यक्तित्वको आवश्यकता हुन्छ । सुरक्षा सोच मनुष्यको दिमागबाट सम्प्रेषण हुन्छ, एउटा व्यक्ति वा समूहले भौतिक सुरक्षा त दिन सक्ला, तर अहिलेको आधुनिक युग र बढ्दो चुनौतीलाई यो पर्याप्त छैन । यो बौद्धिक समबोधको विषय हो नकि केही पेसागत तालिमबाट प्राप्त हुने ज्ञान यसको लागि पर्याप्त छ । यसमा समर्पण, अध्ययनशील तथा अनुसन्धानमा विश्वास राख्ने व्यक्तित्वको आवश्यकता हुन्छ । सुरक्षा सोच मनुष्यको दिमागबाट सम्प्रेषण हुन्छ, एउटा व्यक्ति वा समूहले भौतिक सुरक्षा त दिन सक्ला, तर अहिलेको आधुनिक युग र बढ्दो चुनौतीलाई यो पर्याप्त छैन । नेपालमा राष्ट्रिय सुरक्षा प्रभावकारी बनाउन केही सुधार आवश्यक छन्, जस्तै प्रशासकीय निकायको रूपमा मात्र राष्ट्रिय सुरक्षा परिषद् सचिवालयको निर्माण अहिलेकै रूपमा राख्ने हो भने मुलुकले खोजेजस्तो सुरक्षा अवस्थामा आमूल परिवर्तन सम्भव छैन । यसको लागि बौद्धिक, राजनीतिक, आर्थिक, सूचना तथा सैनिक शक्तिलाई एक सूत्रमा बाँध्न सक्ने सुरक्षा विश्लेषक समूहको रूपमा रक्षा अध्ययन तथा अनुसन्धान संस्थानको व्यवस्था हुनु अनिवार्य छ । परिषद् सचिवालयमा समिति, उपसमिति प्रशासनिक कार्य सम्पादनमा प्रभावकारी रहे पनि यस्तो संस्थानको अभावमा बौद्धिक समबोध हुन नसक्ने भएकाले पूर्ण स्वायत्तसहितको संस्थाको व्यवस्था आजको चलायमान युगमा कानुनद्वारा हुनु अनिवार्य भएको छ । जसको निर्माण निम्नानुसार हुन सक्छ (क) प्रमुख कार्यकारी अधिकृत सुरक्षा, परराष्ट्र नीति, सुशासन तथा सार्वजनिक सेवा व्यवस्थापनमा चुस्त नेपाल सरकारद्वारा मनोनीत व्यक्ति, (ख) सबै क्षेत्रका विज्ञ सैनिक, प्रहरी, गुप्तचर, प्रशासन, शिक्षा, सूचना तथा प्राध्यापक, (ग) अनुसन्धान तथा विश्लेषण निकाय जसमा रिसर्च फेलो समावेश गर्न सकिने जसलाई राज्यबाट अनुदान दिने व्यवस्था हुनुपर्नेछ । वर्षमा करिब ५० जनालाई यस्तो अनुदानको व्यवस्था हुनु आवश्यक छ । सिनियर रिसर्च गाइडहरू भने यस्तो संस्थाकै विज्ञ वा अन्यत्रबाट पारिश्रमिक दिएर उपलब्ध गराउन सकिनेछ । हाल शिक्षा मन्त्रालयअन्तर्गत विश्वविद्यालय अनुदान आयोगबाट सुरक्षा बढोत्तरीका लागि राजनीतिक, सामाजिक तथा आर्थिक क्षेत्रमा भइरहेको खर्चलाई यसतर्फ पनि लगाउन सकिनेछ । यसबाट हुने फाइदा निम्नानुसार छन् (१) पेसेवार सुरक्षाकर्मीबाट आउन नसक्ने सुरक्षासम्बन्धी सत्यतथ्य सुझाव प्राप्त गर्न सकिन्छ । (२) विज्ञहरूको पहँच समाजको हरेक तह, तप्का तथा स्थानमा हुने र अन्तरक्रियाको माध्यमबाट समस्याको जडसम्म पुग्न सक्ने । (३) राज्यको सुरक्षासम्बन्धी अनुसन्धान र विश्लेषणलाई संस्थापन गर्नुका साथै राष्ट्रिय सुरक्षा परिषद्लाई राष्ट्रिय तथा अन्तर्राष्ट्रिय स्तरमा हुन सक्ने विषम परिस्थिति र खतराको पूर्व अनुमानसहित सूचना दिन सक्ने वैधानिकता प्राप्त स्वायत्त निकायको आफ्नै पहिचान स्थापित भई राष्ट्रिय मर्यादामा बढोत्तरी हुने । (४) अन्तर्राष्ट्रिय स्तरका अनुसन्धानमूलक सुरक्षा संकाय, गैरसरकारी संस्था तथा समाजका हरेक तप्कासँगको सम्बन्ध बढ्न गई विश्वव्यापी सुरक्षा संयन्त्रभित्र मुलुकलाई समाहित गर्न सकिने र अन्तर्राष्ट्रिय स्तरमा मुलुकको छवि बढ्न गई सम्पूर्ण जगत्मा नेपालबारे सकारात्मक सन्देश प्रभावित हुने । (५) यहाँबाट निस्कने आवधिक पत्रिका तथा अनुसन्धान कार्यपत्रमार्फत जनमानसमा सुरक्षा सम्बन्धमा सकारात्मक प्रभाव पार्न सकिने । डा भट्टराई नेपाली सेनाका पूर्व सहायक रथी तथा हाल भारतको इन्स्टिच्युट फर डिफेन्स स्टडिज एन्ड एनालाइसिसका भिजिटिङ रिसर्च फेलो हुन् ।"
नेपाल भुटान बनेकै हो त ?,"प्रधानमन्त्री पुष्पकमल दाहाल कुर्सीमा बसेको एक महिना नपुग्दै हान्निएर भारतीय समकक्षी नरेन्द्र मोदीको निमन्त्रणामा चार दिनको राजकीय भ्रमण सम्पन्न गरी फर्किएका छन् । भारतमा उनको राम्रै सम्मान र स्वागत भयो । यसअघि भारत गएका पूर्वप्रधानमन्त्री केपी शर्मा ओलीलाई यति सम्मान दिइएको थिएन । उनको भ्रमणमा त भ्रमणको सफलता नाप्ने 'संयुक्त विज्ञप्ति' नै निकालिएन । त्यतिबेलैदेखि कांग्रेसमाओवादी गठबन्धनको सरकार आउँछ भन्ने लख काटिएकै हो । भौगोलिक रूपमा नेपाल र भारत राम्रो सम्बन्ध भएका छिमेकी मुलुक हुन् । भारत ठूलो छ, नेपाल सानो । तर पनि दुवैबीच हार्दिक मित्रता छ । बेलाबेलामा यी दुई मुलुकबीच पनि मित्रतामा खलल आउने गरेको छ । दुइटा भाँडा नजिकै राख्दा कोही बेला ठोक्किएर आवाज आउँछ भन्ने उखान नै छ । सायद त्यही भएर होला ! नेपालका कुनै पनि प्रधानमन्त्री भारत भ्रमणमा जाँदा कतै भारतीय स्वार्थमा कुनै गोप्य सम्झौता हुन्छ भनेर नेपालीका कान ठाडो हुने गरेको मातृकाप्रसाददेखि गिरिजाप्रसाद कोइरालाको पालादेखि नै हो । कोसी सम्झौता र टनकपुर सम्झौता यसका दुई उदाहरण हुन् । पछिल्लोपटक टनकपुरलाई समझदारी भनेर कोइरालाले भारत गएका बेला सही धस्काएपछि यो त सन्धि हो, संसद्बाट स्वीकृति नलिई हुन्न भनेर ठूलै विवाद भएको थियो । यसपटक पुष्पकमल दाहालको भारत भ्रमण उनकै शब्दमा सफल रहेको छ । तर भ्रमणको अन्त्यमा प्रकाशित संयुक्त विज्ञप्तिका केही बुँदाले भने उनको भ्रमणप्रति शंका उब्जाएको छ । नेपाल स्वतन्त्र र सार्वभौम राष्ट्र हो । भारतले नेपालका राजाहरूलाई पनि 'भुटानकै राजा' जस्तो बनाउन प्रयत्न नगरेको होइन । तर राजाहरूले देशको राष्ट्रियता र सर्वभौमतामा आँच पुग्ने काम गरेनन् र भारतको यो प्रस्तावलाई अस्वीकार गर्दै आए । पछिल्ला राजा ज्ञानेन्द्रलाई पनि भारतले तपाईं भुटानको राजाजस्तै भइदिन स्वीकार गर्नोस्, हामी यो जनयुद्ध बन्द गराइदिन्छौं भन्ने भारतको प्रस्ताव लिएर करण सिंह काठमाडौं आएको अनौपचारिक हल्ला सुनेकै हो । तर यसपटक प्रधानमन्त्री पुष्पकमल दाहालले भारतका प्रधानमन्त्री नरेन्द्र मोदीसितको वार्तामा अन्तर्राष्ट्रिय मुद्दामा समान धारणा बनाउने र अन्तर्राष्ट्रिय मञ्चमा सहकार्य गर्ने भारतको आग्रहमा सही गरेर फर्केको कुराले भने अब नेपाल स्वतन्त्र मुलुक रहेन कमसेकम भारतका दृष्टिमा भन्ने कुराचाहिँ पक्कै जस्तो भएको छ । अन्तर्राष्ट्रिय वादविवाद र कैयन् मुद्दामा भारत र नेपालमा समान धारणा हुनु एउटा कुरा हो । संयुक्त राष्ट्रसंघको सुरक्षा परिषद्जस्ता संस्थामा भारतको उम्मेदवारीलाई नेपालले समर्थन गर्नु पनि अस्वाभाविक होइन । आफू पुग्न नसक्ने तहमा आएमा छिमेकीलाई समर्थन गर्नु स्वाभाविकै हुन्छ, तर विज्ञप्तिमा उल्लेख भएको भाषा हेर्ने हो भने अन्तर्राष्ट्रिय मुद्दामा समान धारणा बनाउने भारतको यो प्रस्तावचाहिँ हाम्रो स्वतन्त्र विदेश नीतिविपरीत हुन्छ । यसबाट भारतले नेपाललाई भुटान बनाउन खोजेको पुष्टि हुन्छ । भारत र भुटानबीच १९४७ मा एउटा सम्झौता भएको छ, जसमा भुटानको विदेश र सुरक्षा मामला भारतले हेर्ने भनिएको छ । अब यसबाट हामीले कतै भारतले नेपाललाई पनि भुटान बनाउन खोजेको त होइन ? अनेक शंकाले ठाउँ पाएको छ । यसो हो भने त भारत र पाकिस्तानबीच पाकिस्तान अधीनस्थ कश्मीरमा भएको आतंककारी घटनालाई लिएर युद्ध हुने स्थितिमा पुगिसकेको छ । कमसेकम भारतका टेलिभिजन मिडिया हेर्ने हो भने भोलि नै या अर्को हप्ताभित्रै दुई मुलुक संर्घषमा भिड्ने हो कि जस्तो गरेर जनता र सरकारलाई उचालिराखेका छन् । त्यसो भए भोलि भारतसित समान धारणा बनाउने सहमतिअनुसार नेपालले पाकिस्तानप्रति विरोध जनाउने र मागेका खण्डमा सैनिक सहयोग पनि गर्ने हो त ? विज्ञप्तिले त्यही जनाउँछ । भारतले पाकिस्तानको ठूलो प्रान्त बलुचिस्तानलाई पाकिस्तानबाट छुट्याउने रणनीति बनाउँदैछ, के नेपालले यसमा पनि भारतकै कुरा मान्नुपर्ने ? त्यसो भए राजा महेन्द्रले नेपाललाई असंलग्न आन्दोलनमा सरिक गराएको कुरा अबको सरकारले झिकिसकेको ठाने हुन्छ ? युगोस्लाभियाका मार्सल रिटो, भारतका जवाहरलाल नेहरूजस्ता नेताले अमेरिका र तत्कालीन सोभियत संघका गुटबाट अलग रहन असंलग्न आन्दोलन स्थापना गरेर हाम्रो मुलुक असंलग्न नीतिका सदस्य भएका हुन् । कि त हामीले असंलग्न आन्दोलनबाट आफू हटेको घोषणा गर्नुपर्ने हुन्छ, कि त भारतसित भएको पुष्पकमल दाहालको सहमति खण्डन गर्न सक्नुपर्छ । कुनै पनि अन्तर्राष्ट्रिय विवादमा नेपालले आफ्नो राष्ट्रिय स्वार्थलाई ध्यानमा राखेर विवादको गुण र दोष विश्लेषण गरेर आफ्नो 'विचार' बनाउनु उपयुक्त हुन्छ । अमेरिकाले नेपाललाई र दक्षिण एसियाका मुलुकलाई भारतको आँखाले हेर्ने जस्तो अव्यावहारिक र गैरकूटनीतिक निर्णयतर्फ नेपाल जानु हुँदैन । विज्ञप्तिको भाषामा नेपालको नयाँ संविधानप्रति असन्तुष्ट मधेसकेन्द्रित दलको मोर्चाको कुरा उल्लेख हुनु पनि गलत हो । मधेसी दलको सरोकार नितान्त नेपालको आन्तरिक मामला हो । मधेसीप्रति भारतको सहयोग, समर्थन र सहानुभूति हुनु 'उनीहरूले भन्ने गरेको रोटी र बेटीको नाता' ले ठीकै पनि होला । भारतले अहिले पनि प्रधानमन्त्री गएको मौकामा नेपालको संविधानलाई समर्थन गरेको छैन, स्वीकार गरेको छैन । अमेरिकाले नेपाललाई र दक्षिण एसियाका मुलुकलाई भारतको आँखाले हेर्ने जस्तो अव्यावहारिक र गैरकूटनीतिक निर्णयतर्फ नेपाल जानु हुँदैन । घोषणा भई लागू भएको एक वर्ष बितेर कार्यान्वयनको तहमा पुगिसक्दा पनि सम्भवतः मधेसकेन्द्रित दलकै पोल सुनेर भारतले समर्थन नगरेको हुन सक्छ । मधेसकेन्द्रित दलले पनि आफ्नो 'घरझगडा' लाई भित्रै वार्ता गरेर अथवा संघर्ष गरेर समाधानको खोजी गर्नुपर्छ नकि छिमेकी मुलुकलाई गुहारेर ! घरैभित्र झगडा छ, एकले अर्काको खुट्टा हान्ने प्रवृत्ति छ । सबैको रुचि सत्तामा गएर मोज गर्नेछ भने कसरी हुन्छ वार्ता ! संसद्मा दोस्रो ठूलो दल एमालेसित मिलेर, निःस्वार्थ रहेर घनीभूत छलफल गरेर सहमतिमा नपुगी संविधान संशोधन हुनै सक्दैन । यो कुरालाई सबैले बुझेकै छन्, तर बुझ पचाएर बस्ने हो भने यो दोस्रोपटक अर्बौं रुपैयाँ खर्च गरेर ल्याएको संविधानले पनि काम गर्ने छैन । हाम्रो मुलुक संविधानविहीन हुनेछ । प्रधानमन्त्रीले न्युयोर्क जाने कार्यक्रम रद्द गरेर राम्रो काम गरेका छन् । राष्ट्रसंघमा नेपालले गर्ने केही छैन । प्रधानमन्त्रीले एउटा भाषण दिनेबाहेक अरू के काम हुन्छ ? परराष्ट्रमन्त्री नै पर्याप्त हुन्छन् । तर यो कुरा भारतबाट फर्केपछि मात्र प्रचण्डलाई लाग्नुको के अर्थ छ ? केही समयअघि यसरी नै दाहालले अस्ट्रेलियाको भ्रमण पनि अन्तिम समयमा स्थगित गरेका थिए । त्यसबेला उनलाई जनयुद्धमा गरेको हत्याको आरोपमा अन्तर्राष्ट्रिय अदालतले समात्छ भन्ने हल्ला सुनेरै प्रचण्डले भ्रमण रद्द गरेको हल्ला नचलेको होइन । यसपालि त एउटा मुलुकको प्रधानमन्त्रीको हैसियतमा राष्ट्रसंघमा जाँदा कूटनीतिक मर्यादाले पनि त्यसो गर्ने सम्भावना थिएन । तर जे होस्, राष्ट्रभित्रै गर्नुपर्ने धेरै काम बाँकी रहेकाले 'आफू नजाने' निर्णय गरेर एउटा राम्रो काम गरेका छन् । बरु यसपटकको भ्रमणमा 'प्रचण्डपत्नीको गैरकूटनीतिक आचरण' को भने केही नराम्रा हल्ला पनि आए र टेलिभिजनका पर्दामा पनि देखियो । तर यसमा 'प्रचण्डपत्नी' लाई दोष दिने ठाउँ छैन । उनलाई पतिले पनि प्रथम महिला विदेश जाँदा के गर्ने, के नगर्ने बताउनुपथ्र्यो । मुख्य कुरा राष्ट्रकै प्रथम महिला भएकोले हाम्रो पराराष्ट्र मन्त्रालयका शिष्टाचार महापालले त्यहाँ उहाँबाट पालना गरिनुपर्ने शिष्टाचारका बारेमा राम्रो व्याख्या गर्नुपर्ने हो, सायद त्यो भएन कि ?"
नयाँ सामन्तहरूको चलखेल,"उग्र कम्युनिस्टहरू भन्छन्, 'नेपालमा प्रजातन्त्र छैन र यो औपनिवेशिक तथा अर्धसामन्ती राष्ट्र हो ।' कम्युनिस्ट नेता माओत्से तुङले सन् १९५० भन्दा पहिलेको परिस्थितिमा आफ्नो देशले भोग्नुपरेको चरम विदेशी हस्तक्षेप तथा दमनको विरोध गर्दै चीनलाई अर्धसामन्ती राष्ट्र भनेका थिए । माओवादीले त्यसकै नक्कल गरेर नेपाललाई अर्धसामन्ती र औपनिवेशिक भनेका हुन् । चीनमाथि पश्चिमा शक्तिहरूले सन् १८४७ देखि नै हस्तक्षेप सुरु गरेका थिए । असमान सन्धि गरेर चीनलाई नियन्त्रणमा लिन खोजेका थिए । सन् १९१२ मा राजतन्त्र समाप्त भएपछि चीन वर्षौंसम्म ठूलो द्वन्द्वमा फस्यो । लाखौं मानिसहरू गृहयुद्धमा मारिए । माओको नेतृत्वमा कम्युनिस्ट पार्टीले विद्रोह सुरु गरेपछि पनि लाखौं मानिसहरू मारिए । सन् १९४९ मा माओले सत्ता कब्जा गरेर लाखौं विरोधीलाई समाप्त पारेको कुरा 'ब्ल्याक बुक अफ कम्युनिजम्' पुस्तकमा सविस्तार व्याख्या गरिएको छ । त्यहाँ उद्योगधन्दाको विकास भइसकेको थिएन । ठूलाठूला जमिनदारहरूका हातमा हजारौं विघा जमिन थियो भने गरिबहरू गरिबै थिए । उनीहरूका सन्तान पनि गरिब हुने नै भए । तर सीमित धनीहरू आर्थिक स्रोत कब्जा गरेर धनी थिए भने विदेशी शक्तिसँग उनीहरूको पहुँच र प्रभाव थियो । त्यसैले माओले त्यो कालखण्डलाई अर्धसामन्ती र अर्धऔपनिवेशिक भनेका हुन् । नेपालको अवस्था भिन्न छ । राष्ट्रनिर्माता पृथ्वीनारायण शाहले एकीकरण गर्नुभन्दा पहिले नेपाल बाईसे र चौबीसे राज्यमा विभाजित थियो । भारतमा इस्टइन्डिया कम्पनीको नाममा बेलायतले झन्डै तीन सय वर्ष शासन गर्यो र उनीहरूले नेपाल पनि कब्जा गर्न खोजेका थिए । भारत अर्धऔपनिवेशिक र अर्धसामन्ती थियो । युरोपमा पनि धनी र गरिबको ठूलो अन्तराल थियो । दसबर्से द्वन्द्वले १७ हजारभन्दा बढीको प्राणपखेरु उडाए पनि नेपालीले केबाट मुक्ति पाए त ? यो प्रश्न पनि अनुत्तरित छ । यस्तै राजसंस्था छँदा नेपाल अर्धसामन्ती थियो भनेर माओवादीहरू भन्छन् र राजसंस्था हट्नेबित्तिकै कसरी पुँजीवादी भयो ? के नेपालमा पहिले पटक्कै विकास थिएन ? अहिले मात्र विकासले फड्को मारेको हो ? यो प्रश्नले उत्तर खोजिरहेको छ माओले एसियाअफ्रिका र ल्याटिन अमेरिकी राष्ट्रहरूको विश्लेषण गरेर पश्चिमा राष्ट्रहरूले त्यहाँको अन्तरद्वन्द्वमा खेल्न खोजेको बताएका छन् । नेपालमा राजतन्त्र भए पनि सामन्तवाद थिएन । राजा र जनताबीच प्रगाढ सम्बन्ध थियो । सानो मुलुक भएकाले धेरै कुरा पारदर्शी पनि थियो । कोतपर्वपछि पनि राणाशासकहरूले राष्ट्रियताको रक्षाको लागि निकै दूरदर्शी कूटनीति अपनाएको पाइन्छ । त्यही हुनाले राणा र शाहहरूको शासनकालमा नेपाल पराधीन हुनुपरेन । पछिल्ला वर्षहरूमा नेपालका कम्युनिस्ट पार्टीहरूले विस्तारै माओ विचारधारा परित्याग गर्दै गएका छन् । दस वर्षसम्म चलेको कथित जनयुद्धका योजनाकार र माओवादीका थिंकट्यांक मानिने बाबुराम भट्टराईले छुट्टै पुँजीवादी पार्टी खोलेर माओवाद परित्याग गरिसकेका छन् भने पेरिसडाँडामा भेला हुने धेरै कम्युनिस्टहरू पश्चिमा कूटनीतिज्ञले झैं टाइसुट लगाएर हिँड्न थालेका छन् । उनीहरूको जीवनशैली नेपालका धनाढ्यहरूको भन्दा उन्नत देखिन्छ । पश्चिमा राष्ट्र र भारतप्रति उनीहरूको प्रेम गहिरिँदै गएको छ । नेपाल कम्युनिस्ट पार्टी मसाल, नेकपा एमाले, माओवादी केन्द्र, विप्लव समूह, वैद्य समूह आदि धेरैले माओलाई बिर्संदै गएका छन् । हेटौंडा महाधिवेशनपछि पुष्पकमल दाहालले नै घोषणा गरेका थिए, 'अब नेपाल अर्धसामन्ती रहेन, यो त पुँजीवादतिर फड्को मारिसक्यो ।' काठमाडौंमा भएको सम्मेलनमा एमालेले पनि साम्यवादलाई तपसिलमा राखेर पुँजीवादलाई अगाडि बढाउने बाटो लियो । अब प्रश्न उठ्छ, 'नेपालका कम्युनिस्ट पार्टीहरूको दर्शन केमा आधारित छ ? , के उनीहरू माओवादी हुन् ? अथवा लेनिनवादी, स्टालिनवादी, माक्र्सवादी, चेग्वेभारावादी, फिडेल क्यास्ट्रोवादी वा के हुन् त ? ' कसैको पनि स्पष्ट पहिचान छैन । पार्टीहरूभित्र अन्तरविरोध छँदैछ र कहाँ पुग्ने भन्ने स्पष्ट लक्ष्य छैन । के नेपाल साँच्चिकै गुलाम थियो ? अहिले मात्र स्वतन्त्र राष्ट्र भएको हो त ? यस्ता कुरामा पनि माओवादीहरू स्पष्ट छैनन् । उनीहरू मुक्तिको कुरा गर्छन्, तर दसबर्से द्वन्द्वले १७ हजारभन्दा बढीको प्राणपखेरु उडाए पनि नेपालीले केबाट मुक्ति पाए त ? यो प्रश्न पनि अनुत्तरित छ । यस्तै राजसंस्था छँदा नेपाल अर्धसामन्ती थियो भनेर माओवादीहरू भन्छन् र राजसंस्था हट्नेबित्तिकै कसरी पुँजीवादी भयो ? के नेपालमा पहिले पटक्कै विकास थिएन ? अहिले मात्र विकासले फड्को मारेको हो ? यो प्रश्नले उत्तर खोजिरहेको छ । एमाले नेता घनश्याम भुसाल भन्छन्, 'नेपाल सुरुदेखि नै स्वतन्त्र र स्वाधीन थियो ।' झलनाथ खनाल र माधव नेपालले पनि यसलाई समर्थन गरेका छन् । हामी पहिलेदेखि नै स्वतन्त्र राष्ट्र हौं भन्ने वामपन्थीहरूले आफ्ना मुखपत्रहरूमा समेत किन अर्धऔपनिवेशिक र पराधीन राष्ट्रका रूपमा नेपालको चित्रण गरे त ? गत वर्ष काठमाडौंमा सम्पन्न सम्मेलनमा केही वामपन्थी नेताहरूले नेपाल प्राचीनकालदेखि नै स्वतन्त्र रहेको स्वीकार गरेका छन् । त्यसो भए सयौं वर्षसम्म नेपाललाई स्वतन्त्र राख्न सक्ने र नेपाल एकीकरण गर्ने राजतन्त्र कसरी खराब भयो त ? बाबुराम भट्टराईले समेत पृथ्वीनारायणदेखि राजा वीरेन्द्रसम्मका शासकहरूले राष्ट्रियता बचाएको प्रसंग उल्लेख गर्दै पटकपटक राजाहरूको प्रशंसा गरेका छन् । तर उनीहरू नै राजतन्त्रलाई सबैभन्दा ठूलो दुस्मन किन ठान्छन् ? राजा असल हुने तर राजतन्त्र खराब हुने कुरा कसरी पत्याउन सकिन्छ ? यो प्रश्न पनि अनुत्तरित छ । ०६२६३ को परिवर्तनपछि नेपालमा अन्तर्राष्ट्रिय गैरसरकारी संस्थाहरू सरकारकै समानान्तरजस्ता देखिएका छन् । चीनमा च्याङ काइ सेक, सन यात सेन र माओबीच अन्तरद्वन्द्व चर्काएर विदेशी शक्ति घुस्न खोजे झैं नेपालमा पनि पृथ्वीनारायणलाई अपराधी र राष्ट्र खण्डित गर्न खोज्नेहरूलाई लोकतन्त्रवादी भन्दै विदेशीहरूले सिकाएको भाषा बोलेर उग्रवामपन्थीहरूले इतिहासको अपव्याख्या गरिरहेका छन् । नेपालको एकीकरणलाई साम्राज्यवाद र विस्तारवादको अभियानसँग जोडेर हेर्ने उग्र वामपन्थीहरूले राष्ट्रियताको इतिहास पढ्न आवश्यक छ । सुगौली सन्धिपछिका दुई सय वर्षसम्म पनि तटस्थ र स्वतन्त्र रहेको देश बितेका १० वर्षमा कमजोर भएको छ । बिप्पा सम्झौताजस्ता राष्ट्रघाती काम गरेको तत्कालीन माओवादीले त्यसैलाई निरन्तरता दिँदै हालै दिल्लीमा भारतको परराष्ट्र नीतिलाई नेपालले जस्ताको तस्तै समर्थन गर्ने र राष्ट्रसंघमा भारतले स्थायी सदस्यको लागि आवेदन गर्दा समर्थन गर्ने वाचा गरेर ठूलो अपराध गरेको देखिन्छ । दसबर्से द्वन्द्वको प्रारम्भमा भारतविरुद्ध लक्षित ४० वटा माग पूरा गर्ने दायित्व अहिले माओवादी नेताहरूको काँधमा आएको छ । के उनीहरू त्यो पूरा गर्न सक्छन् ? तसर्थ राष्ट्रियताका बारेमा माओवादीहरूले उठाएका विषयहरू लफ्फाबाजीबाहेक केही पनि होइन । के नेपाल साँच्चिकै गुलाम थियो ? अहिले मात्र स्वतन्त्र राष्ट्र भएको हो त ? यस्ता कुरामा पनि माओवादीहरू स्पष्ट छैनन् । उनीहरू मुक्तिको कुरा गर्छन्, तर दसबर्से द्वन्द्वले १७ हजारभन्दा बढीको प्राणपखेरु उडाए, तर नेपालीले केबाट मुक्ति पाए त ? प्रसिद्ध माक्र्सवादी चिन्तक टोनी हिलले जुनसुकै राजामहाराजा आए पनि राजनीतिक, आर्थिक र साँस्कृतिक शक्तिलाई आफूमा केन्द्रित गर्छन् भन्ने कार्लमाक्सको भनाइलाई समर्थन गरेका छन् । सामन्तवाद भनेको कुनै राजा वा रजौटाको शासन होइन, केही सीमित मानिसले राजनीतिक शक्ति आफूमा राख्ने र सन्तान, दरसन्तानलाई त्यो हस्तान्तरण गर्दै जाने षड्यन्त्र मात्र हो भन्ने हिलको कथन छ । यसरी हेर्दा नेपाली राजनीतिमा सीमित पात्रहरूको बिगबिगीलाई नयाँ सामन्तहरूको हैकम र निरंकुशता मान्न सकिन्छ । मध्य युरोपेली समाजमा राजा र पादरीमा सामन्तवाद सीमित थियो । चर्च र सेनामा राज्यको शक्तिकेन्द्रित हुन्थ्यो । नेपालमा ठूला दलहरूले सबैलाई कज्याएर विदेशीलाई रिझाउँदै शासन गरिरहेका छन्, यो पनि सामन्तवाद नै हो । अमेरिकी स्वतन्त्रता संग्राम र फ्रान्सको राज्यक्रान्तिपछि पनि सामन्तवाद उन्मूलन गर्न धेरै समय लाग्यो । तर स्वतन्त्रता, समानता र भाइचाराले मात्र समाजमा सबै नागरिक बराबर हुन् भन्ने चेतना आउने हुँदा विस्तारै पश्चिमी राष्ट्रहरू प्रजातन्त्रमा अभ्यस्त भएको पाइन्छ । नेपाली समाजमा अहिले पनि गम्भीर समस्या छन् । भ्रष्टाचार, ढिलासुस्ती, नातावाद, कृपावाद, दरिद्रता, अभाव, बेरोजगार, रोग, भोग, अशिक्षा र असुरक्षाले समाज आक्रान्त छ । ती विकृतिलाई दलहरूले संरक्षण गरिरहेका छन् । प्रजातान्त्रिक समाजवादको परिकल्पना गर्नेहरूले जनताका आधारभूत आवश्यकता पूरा गरेर मात्र स्वतन्त्रताको अर्थ हुने विश्लेषण गरेका छन् । तर नेपालका नेताहरूले हजारौंलाई बेरोजगार बनाउँदै कैयन् उद्योग बेचेर खाए । नेपाली कांग्रेसको नेतृत्वमा बनेको सरकारले पुराना उद्योगहरू बेचेर धेरैलाई बेरोजगार बनाएको यथार्थ स्वीकार गर्नैपर्छ । राज्यसंयन्त्रमा हालीमुहाली गर्ने केही सीमित दलले सत्य र न्यायको बाटो बिर्सेर आफूअनुकुल प्रजातन्त्रको व्याख्या गरे । त्यसैले नेपालमा न राष्ट्रियता बलियो भयो न प्रजातन्त्र । त्यस्तै सुशासन र विधिको शासन पनि कमजोर हुँदै गयो । यसले गर्दा धनी र गरिबको अन्तराल अझै बढिरहेको छ र नयाँ सामन्तहरू जन्मिरहेका छन् । के यही हो त पुँजीवादतिरको छलाङ ? प्रमुख दलका जिम्मेवार नेताहरूले यसको जवाफ दिन सक्छन् ? राठोर बेलायतमा विद्यावारिधि गर्दैछिन् ।"
एन्फा अध्यक्षमा कर्मा र उपाध्यक्षमा खातीको उम्मेद्वारी,"काठमाडौंः अखिल नेपाल फुटबल संघ (एन्फा) को कात्तिकमा ८ गते हुने निर्वाचनको लागि अध्यक्ष पदमा कर्मा छिरिङ शेर्पाले उम्मेदवारी दिएका छन्। शेर्पाको समुहबाट उपाध्यक्ष पदका लागि दीपक खातीले उम्मेदवारी दिएका छन्। सातदोवाटोस्थित एन्फा कम्प्लेक्सका शेर्पा र खातीले आइतबार फरक शैलीबाट आफ्नो उम्मेद्वारी दर्ता गराएका हुन्। ज्योतिषको सल्लाह अनुसार शेर्पा र खातीले दिउँसो एकबजेपछि एन्फा गेट बाहिरबाट फुलमाला र खाता पहिरिएर ब्यानरसहित एन्फा प्रवेश गरेका थिए। एन्फाका उपाध्यक्ष समेत हरेको शेर्पाले ज्योतिषले दिएको समय अनुसारनै आफुले उम्मेद्वारी दिएको बताए । शेर्पा र खातीलाई उनीहरुको सर्मथकले नारावाजी गर्दै एन्फा मुख्यालय प्रवेश गराएका थिए । एन्फाको अध्यक्ष र उम्मेद्वारी दिने अन्तिम दिन आइतबार सम्म रहेको थियो । उम्मेद्वारी दर्ता र घोषणा कार्यक्रममा शेर्पा समुहको बाक्लो उपस्थिति रहेको थियो । शेर्पाको उम्मेद्वारीलाई २० जिल्ला र सात क्ललबे लिखित रुपमा सर्मथन दिएका छन् । यसअघि अध्यक्ष पदका उम्मेद्वारी दिएका एन्फाका कार्यबाहक अध्यक्ष नरेन्द्र श्रेष्ठ र मणि कुँबरको उम्म्द्वारी दत्र्ता र घोषणा कार्यक्रममा यस्तो माहोल देखिएको थिएन। उपाध्यक्ष पदका लागि यसअघि नै नेपाली राष्ट्रिय टोलीका पूर्व कप्तान एवं प्रशिक्षक उपेन्द्रमान सिंहले पनि उम्मेद्वारी दत्र्ता गरेका छन्। निकै तामझाम सहित उम्मेद्वारी दत्र्ता गरेको शेर्पाले आफ्नो उम्मेद्वारी दिएका शेर्पाले घोषणा कार्यक्रमा बोल्दै आफ्नो उम्मेद्वारी आर्थिक नियमितिता, प्रशासनिक पारदर्शिता, एन्फामा सामुहित नेतृत्व र फुटबलको विकेन्द्री करणका लागि भएको बताए । यसअघि एन्फा नेतृत्व एकलौटी टंगले चल्दा भष्ट्राचारको चंगुलमा फसेकोले भन्दै शेर्पाले आफु त्यसबाट सजग रहने प्रतिबद्धता जनाए। आगामी निर्वाचन एन्फा र नेपाली फुटबलको लागि नयाँ मोड भएकोले सवैलाई सहयोग गर्न उनले आग्रह गरे । उनले आफुले फुटबलको परिवर्तनको लागि अढाई बर्षदेखि भित्र र बाहिर रहेर आन्दोलन गरेकाले अहिलेको अवस्था आएको पनि बताए । शेर्पाले नेपाली फुटबलको विकासका लागि विभिन्न १३ बुँदे योजना समेत सार्वजनिक गरेका छन् । योजनामा एन्फाको विधान संसोधन, आर्थिक नियमावली, जिल्ला, क्षेत्र र क्लबहरुलाई सफल बनाउने, फुटबललाई पिछडिएको जिल्लामा पुर्याउने, विश्व फुटबल महासंघ (फिफा) र एसियाली फुटबल महासंघ (एएफसी) बाट प्राप्त सहयोगलाई सही सदुपयोग गर्ने लगायत विषय समेटिएको छ । शेर्पाले आफुले फुटबलको परिवर्तन र विकासका लागि लामो समयदेखि लडेकाले आफ्नो जित र हार फुटबलको भविश्यसँग गासिएको पनि बताए । उनी हिमालयन शेर्पा क्लबका अध्यक्ष समेत हुन् । यसैगरी शेर्पाको समुहबाट उपध्यक्षमा उम्मेद्वारी दिएका खाती एन्फाका पूर्व केन्द्रीय सदस्य एवं राष्ट्रिय टोलीका पूर्व खेलाडी हुन्। फिफाको इथिक्स कमिटि ले तत्कालीन अध्यक्ष गणेश थापालाई पदको दुरुपयोग गरी भष्ट्राचार गरेको भन्दै १० बर्ष प्रतिबन्ध र २१ लाख रुपैयाँ जरिवानाको कारबाही गरेपछि अध्यक्ष पदका लाथि निर्वाचन हुन लागेको लागेको हो। यसैगरी एन्फाका तत्कालीन कार्यवाहक अध्यक्ष एवं उपाध्यक्ष ललितकृष्ण श्रेष्ठको डेढ वर्ष अघि करेन्ट लागेर मृत्यु भएपनि खाली रहेको उपाध्यक्ष पदका लागि पनि निर्वाचन हुन लागेको हो। कार्तिक ८ गते हुने निर्वाचन एक वर्षको लागि हुनेछ।"

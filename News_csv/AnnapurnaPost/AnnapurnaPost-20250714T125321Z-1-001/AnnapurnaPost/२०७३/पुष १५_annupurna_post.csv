शीर्षक,विवरण
"मियाओ, मासु र चीन","चीन सरकारको निमन्त्रणामा हामी दक्षिण एसिया र बर्माबाट विशेषज्ञ र पत्रकारहरूको टोलीले युनान, फुचियान र बेइजिङ राज्यहरू घुम्ने र चीनबारे गहिरो विचारविमर्श गर्ने मौका पायौं । चार सदस्यीय भारतीय टोलीको नेतृत्व गर्ने अभिभारा ममाथि सुम्पिएकाले विशेष छलफलमा पनि भाग लिनुपर्यो । एउटा सुगम यात्रा थियो यो । नगर, सहर, गाउँ, बस्ती, समाज, समुदाय, कारखाना, बाटोघाटो, कम्पनी वातावरण सबै नजिकैबाट देख्न र बुझ्न पायौं । सरकार, कम्युनिस्ट पार्टी, गाउँको प्रणाली र म्युनिसिपलिटी सबैसँग विचार आदानप्रदान गर्ने यो एउटा सग्लो मौका थियो । श्रीलंका, मलेसिया, युरोपियन युनियन, बर्मा र भोटाङ सरकारका यस्तै सरकारी निमन्त्रणामा ती राष्ट्रहरू घुम्न पाएको हुँदाहुँदै पनि चीनको यात्रा अलिक भिन्नै थियो । चीन र चिनियाँबारेमा अध्ययन गर्दै आएको भए पनि र चीनको धेरैपटक यात्रा गरिएको भए पनि, यसपालि निकै घतलाग्दो प्रकारले चीनको आर्थिक गतिविधि, कम्युनिस्ट पार्टीले चलाएको सरकार, चिन्ताजनक स्थितिमा रहेको त्यहाँको पर्यावरण, विभिन्न जातजातिका संस्कृति, धर्म र साधारण व्यक्तिले के सोच्छन्गर्छन् भन्ने बुझियो । डिसेम्बर महिनामा बेइजिङ अति चिसो, फुचियान अनि नै न्यानो र युनानको कुन्मिङ अति नै सुन्दर । यी तीनै अलगअलग भौगोलिक प्रान्तहरू हुन् । युनान त फूलैफूलले ढाकिएको प्रान्त नै हो । १४ वटा राष्ट्रहरूसँग सिमाना भएको र लगभग १३६ करोड जनसंख्या भएको चीन राष्ट्रको इतिहास लगभग पाँच हजार वर्ष पुरानो हो । त्यहाँको ५० प्रतिशत जनसंख्या हान चिनियाँ छन् । प्रायः सबैले म्यान्डरिन चिनियाँ भाषा बोल्छन् । ५६ वटा विभिन्न क्षेत्रमा रहेका जनजातिमा (एथनिक ग्रुप) हामीले पाँचछ समुदायसँग भेटघाट गर्यौं । कोही बुद्धिस्ट, कोही ख्रिस्तान र मुसलमान र कोही ताओ मान्ने कोही नास्तिक पनि । सबैले आआफ्ना संस्कृतिसामाजिक व्यवस्था र खानपिनको संरक्षण गरिराखेका छन् । कुन्मिङ सहरदेखि लगभग १६ किलोमिटर टाढा अवस्थित फुमिङ काउन्टीको दोङ्चुआत गाउँको यात्राले हामी सबैलाई झक्झाकायो । सहरमा जस्तै बाटोघाटो, अस्पताल, स्कुल, सरकारी कार्यालय, सँगसँगै लहलह खेतबारी, यो गाउँको निकै चर्चापरिचर्चा गर्यौं । सरकारको कार्यालय सँगसँगै कम्युनिस्ट पार्टीको तन्त्रमन्त्र । पार्टीले नै विकास सम्हाल्छ । १४३३ परिवार बस्ने यो गाउँमा ४२३८ जनसंख्या रहेछ, जसमा २५०५ नै श्रमि रहेछन् । यस गाउँबाट ११६ पार्टीका सदस्यहरू रहेछन् र एउटा पाँच सदस्यीय कार्यकारिणी पार्टीको समितिले गाउँ चलाउँदो रहेछ । यो गाउँका वासिन्दाको बर्सेनि प्रतिव्यक्ति आय ७० हजारदेखि एक लाख रूपैयाँ पुग्दोरहेछ । ६० प्रतिशत व्यक्तिहरू खेतीपाती र ३० प्रतिशत औद्योगिक कारखाना आदिमा काम गर्दा रहेछन् । हरेक गाउँमा सेवा केन्द्र हुँदोरहेछ, जहाँ पार्टी र सरकारी कर्मचारीहरू मिली जनसाधारणको सेवा गर्दा रहेछन् । आजभन्दा ४० वर्षअघि चीन यस्तो थिएन । गरिबी ढकमक्क फुलेको थियो । धेरै मानिस जंगली कन्दमूल खाएर बाँच्थे । सरकारी तन्त्र कठोर थियो, रोटीसाइकलटेलिफोन सबैको लागि लाइन लाग्नुपथ्र्यो । माओत्से तुङले अघि ल्याएको भयानक सांस्कृतिक क्रान्तिले राष्ट्र तहसनहस भएको थियो । सबैजना चीन टुक्रिन्छ भन्ने आशंका जाहेर गर्थे । सन् १९७९ मा देङ स्याओ पिङले चीनको सत्ता सम्हालेपछि यो राष्ट्रले कहिल्यै पछि फर्केर हेर्नुपरेन । कम्युनिस्ट पार्टी अझै बलियो भयो । यो राष्ट्रले विश्वलाई विकासको नयाँ परिभाषा दियो । आजको चीनका लागि चारवटा चिन्ताजनक समस्या छन् । प्रथम गरिबी र असमता, दोस्रो भ्रष्टाचार, तेस्रो पर्यावरणको दुर्गति र चौथो विकासले ल्याएको राजनीतिक, सामरिक, सामाजिक उथलपुथल । चिनियाँ राष्ट्रपति सी जिनपिङले भ्रष्टाचारलाई जरैबाट उखेलेर फ्याँक्छु भन्नासाथ त्यहाँ प्रबल राजनीतिक खिचातानी सुरु भयो । सरकारले धेरै रोकटोक लगायो । आजभन्दा पाँच वर्ष अघिसम्म पनि साधारण आधिकारिक भोजनमा गोलटेबलमा कमसेकम १५२५ प्रकारका खानेकुरो र मदमदिरा पेस गरिन्थ्यो । हामी अवाक् बन्दै खानेकुरो र गफको मज्जा लिन्थ्यौं । आज यस्तो हुँदैन । विशेष उच्चस्तरीय भोजनबाहेक अरू सबैमा लगाम लगाइएको छ । भ्रष्टाचारको चपेटामा पर्ने पार्टी नेताहरूले आत्महत्यासमेत गर्दैछन् । सी जिनपिङ पनि गाउँ, सहर, नगर सबैमा प्रभुत्व जम्माएर चीनको राष्ट्रपति हुन पुगेकाले उनी राष्ट्र, खेलाडी, श्रमिक सबैलाई चिन्छन् । र पनि एउटै पार्टी भएको चीनको प्रशासनमा अलिकति पनि धक्का नलागोस् भनेर कम्युनिस्ट पार्टीको अठारौं केन्द्रीय समितिको छैटौं सेसनमा हालै पार्टीले सी जिनपिङलाई एउटै मर्म र 'कोर' केन्द्र नेता भनी घोषणा गरे । यसको अर्थ हो, कम्युनिस्ट पार्टीको इतिहासमा एकदुई नेताहरूले पाएको मान र स्थान सी जिनपिङले पाए । अर्कोतिर चर्चापरिचर्चामा सी जिनपिङले शक्तिको पुनः केन्द्रीकरण गर्दैछन् भन्ने वायु पनि बहँदैछ । भयानक प्रदूषणले थिचेको राष्ट्र हुन पुग्यो चीन । यस राष्ट्रमा ७४ वटा सहर, नगर प्रदूषणले रोगग्रस्त छ । आकाशभरि फोहोर कुहिरो लाग्छ । दिनैदिन घामै देखिँदैन । नगारिक मुख, नाक छोपेर हिँड्छन् । हिबे राज्यको सिजियाचुआङजस्तो इलाकामा त कैयन् दिन भयो स्कुलहरू बन्द भएको । श्वास फेर्नु अप्ठ्यारो बाहिर निस्कनासाथ । सरकारले महामारी फैलिँदा लागू गर्ने उपायसमेत प्रदूषणको विरोधमा चलाए । औद्योगीकरण र विकासको यो एउटा विकराल रूप हो । चिनियाँले कहिल्यै यस्तो पनि प्रकृतिको रूप हुन्छ भन्ने सोचेका थिएनन् । नदी, खोलाहरू सुक्दै गएको कथा त अझै दर्दनाक छ । अनुमान गरिँदैछ चीनको एकतिहाई भाग नै विस्तारै मरुभूमिमा परिणत हुँदैछ । धुलोको भुमरी र आँधी केही क्षेत्रहरूमा यति चल्छन् कि एउटा दन्त्य कथाअनुसार गान्सु राज्यमा प्रत्येक व्यक्तिले लगभग डेढ किलो दैनिक रूपमा धुलो खान्छन् अरे । सरकार लड्दैछ प्रदूषणको विरोधमा । तर कति कहाँसम्म सफल हुने हो, कसैले अनुमानै गर्न सक्तैन । अहिले बाजेबज्यै भएका घरपरिवारले गरिबी, भोकमरी, रोगको भीषण रूप देखेका थिए । र नै हरेक चिनियाँ बाजेबज्यैहरू जथाभावी खर्च गर्नु मान्दैनन्, मज्जा गर्नु मान्दैनन्, अहिले पनि पुरानै ढाँचाको लुगाफाटा लगाउँछन् र त्यही पुरानै संस्कृतिमा झुम्मिन्छन् । चीन पनि अरू विकासशील र अविकसित राष्ट्रहरू जस्तै गरिबी र भोकमरीले ढाकिएको थियो, तनावग्रस्त थियो । सन् १९७९ पछि विकासले ल्याएको न्यानोपनले विस्तारै गरिब जनताको आङमा घाम लाग्न थाल्यो । भनिन्छ सन् १९७५ देखि सन् २०१० सम्ममा लगभग ३५ ४० करोड मानिसले गरिबीबाट छुटकारा पाए । भर्खरै सरकारले जारी गरेको सूचनाअनुसार सन् २०१५ मा मात्रै एक करोड जनतालाई गरिबी सीमाबाट माथि ल्यायो । यस कार्यक्रममा सरकारले एक लाख करोड रकम सोझै गाउँगाउँमा नै खर्च गर्यो । हाम्रो प्रश्नको जवाफ दिँदै मन्त्रीले नहिच्किचाई जवाफ दिए, 'म कम्युनिस्ट पार्टीको सदस्य भएकाले सबैथोक पार्टीलाई नै ठान्दछु, पार्टीकै आचारविचार पछ्याउँछु र मेरो निम्ति पार्टी नै धर्म र भगवान् हो । अनि मेरो लागि अर्को धर्म र भगवान् छैन ।' भनिन्छ अझै ५५ करोड व्यक्तिहरू गरिबी सीमादेखि तलै छन् । चीनमा गरिबी सीमा भनेको २८ हजार रुपैयाँ प्रतिव्यक्ति प्रतिवर्ष आय हो । अर्थात् एक व्यक्तिले प्रतिदिन ७५ ८० रुपैयाँसम्म कमाएको हुनुपर्छ । चीनमा गरिबी सीमादेखि तलतिर रहेको व्यक्ति परिवारको नाम रजिस्टरमा नै गाउँगाउँमा लेखिएको हुन्छ अरे । राष्ट्रपति सी जिनपिङले घोषणा नै गरेका छन् कि सन् २०२० भित्रमा रहेका ५५ करोड गरिबलाई पनि गरिबी सीमादेखि माथि ल्याइनेछ । अर्थात् चीनमा गरिबी सीमादेखि तल कोही नहुने भयो । सिचुआन प्रदेशको राजधानी चेङ्दुदेखि बेइजिङ जाँदा 'चाइनाडेली' नामक खबर कागजमा एउटा रिपोर्ट लेख पढें । यसले गरिबी कस्तो थियो चीनमा भन्ने दयनीय घटनालाई आँखा अगाडि नै नचाइदियो । यो चीनको हुनान राज्यको मियाओ जनजाति बस्ने एउटा गाउँको साँचो कथा थियो । जिन्सा गाउँको लिआयो येन्फीले आज सबैभन्दा प्रचलित मसलादार सुकेको मासु आफ्नो कारखानामा बनाएर बेच्छन् । पर्यटकहरूसमेत भीडा लागेर लियाओको सुकेको मासु खान्छन् । लियाओ सानो छँदा एउटै कुराको सपना देख्थे महिनामा एकपटकचाहिँ मासु खान पाए पनि हुन्थ्यो । अभाग्यवश कहिल्यै यस्तो हुन्थेन । आफू चार वर्षको हुँदा नै पिताजीको देहान्त भएपछि आफ्ना दाजु र आमासँग जीविका चलाउने केही उपाय नै थिएन । लियाओको परिवार फेङहुआङ काउन्टीको जिन्सा गाउँको सबैभन्दा गरिब थियो । एक दिन उनी सानै हुँदा उनकी आमाले एउटा मासुको पोको बाटोमा पाएपछि घरमा ल्याई पकाइन् । पकाएर दुई छोरालाई लौ खाऊ भनेर दिइन् । लियाओले मासुको पहिलो चोक्टा मुखमा मात्रै हालेका थिए, उनकी आमाले अचानक नखाऊ यो मासु तुरुन्त फ्याँकिहाल भन्ने आदेश दिइन् । लियाओले मुखबाट मासु निकाल्दै किन त्यसो गर्नुभएको भनेर सोध्दा आमाले जवाफ दिइन्, 'सायद यो मासु कुहिसकेको थियो होला र कसैले कुकुरलाई विष दिन यो मासु बाटोमा फ्याँकिदिएको होला ।' लियाओले मासु खान पाएनन् । बाल्यकालमा गरिबीले छोपेपछि लियाओ सन् १९९९ मा नै स्कुल छोडेर दक्षिण चीनको उद्योग नगर गुआङदोजतिर लागे । लियाओको परि श्रम देखेर र नयाँ सोच देखेर उनलाई सबैले मन पराए । लियाओले नभन्दै महिनामा ३० हजार कमाउन थाले । तर उनले आफ्नो आमाको दुःख हरन गर्न बाँकी नै थियो । अब के गर्ने भनेर सोच्दा उनले उपाय निकाले, 'गाउँ फर्किन्छु र मेरो आफ्नो मियाओ जनजातिले जसरी नुनमा भिजाई मासुबाट पानी निकालेर सुक्खा बनाई मीठो गरेर परम्परादेखि नै खान्छन्, त्यस्तै प्रकारको मासु बनाई अलिकति मसला हाली फास्ट फुड बनाएर बजारमा बेच्ने कोसिस गर्छु ।' नभन्दै लियाओ गाउँ फर्के । भाग्यवश कमाएर ल्याएको पैसामा अझै थपिदिँदै उनले बेचेको सुक्खा मासुलाई अझै ठूलो रूपमा व्यापार गर भनी एउटा मासु खाने मान्छेले ऋण दियो । आज लियाओ पसलमा सानोसानो पाकेटमा तयार पारिएको सुक्खा मासु हातमा लिई केटीकेटी, बूढाबूढी, पर्यटक सबैले चपाउँदै हिँडेको देखिन्छ । बाल्यकालमा मासु खान मनपराएका तर गरिबीको कारणले खान नपाएका लियाओ आज सबैलाई मासु खुवाउन सफल भएका छन् । लियाओले आफ्नी श्रीमतीलाई गुआङदोङमा भेटेका थिए । श्रीमती वाङ जब पहिलोपटक लियाओको घर गइन्, घरको अवस्था देखेर उनी अवाक बनिछन् । ढुंगाको घर, भुइँमा सुत्नुपर्ने र र खानेकुरो केही नभएको भान्साघर । वाङले लियाओलाई विवाह गरिन् किनकि लियाओ केही गर्न चाहन्थे, सदैव फूर्तिलो र नयाँ सोच देखाउँथे । ५६ वटा मियाओ जस्तै जनजाति छन् चीनमा । हामी गएको कुनमिङको फुमिङ काउन्टीमा पनि मियाओ जनजातिको गाउँ नै थियो । हेर्दा हाम्रै मनेसाङेवीरेनिमाहर्केटोटोलासांगुऐतुजस्तै देखिने, रूपरङ एउटै तर भाषा अलग भएका । हाम्रै गेवाराँ उखु, सुकेका मकै र सिमल तरुल फलाउने र फापर र कोदाको रोटी खाने यी मियाओ जनजाति यस गाउँमा एउटा ठूलो गिर्जाघरको वरिपरि बस्दारहेछन् । हामीलाई गिर्जाघरको ठूलो खुला भवनमा लगी विभिन्न कोइर गाएर भव्य स्वागत गरे । यिनीहरू ख्रिस्तान तर गिर्जाघरमा यशु मसिहको मूर्ति थिएन, मरियम माता थिएनन् । सायद चीनमा धर्म मान तर मूर्तिपूजा नगर भनेर हो कि ? यसपालिको क्रिसमस हामीले सिचुआनको चेङदु सहरको विशाल गिर्जाघरमा मनायौं । त्यहाँ पनि परमेश्वरका मूर्तिहरू थिएन । सयौंको संख्यामा ख्रिस्तान धर्मावलम्बी थिए । त्यही धर्म, त्यही मन छुने 'आमेन', त्यही क्रिसमसको भजन केवल भाषा अलग । चीन त हो गिर्जाघरको अलिक परतिर, ठूलाठूला मेसिनले हिउँ पराउँदै थिए । बर्सिएको हिउँको थोपामा मानिसहरू नाच्दै, गाउँदै र झुम्दै थिए । मेरी क्रिसमसको गुन्जायमान थियो । लाग्न्थ्यो, हामी खरसाङको सेन्टमेरिजमा छौं । हाम्रो भेटघाटको एउटा सिलसिलामा चीनको कम्युनिस्ट पार्टीको एउटा ठूलो नेता मन्त्रीसँग विचारआदान प्रदान भयो । मैले एउटा प्रश्न राखें तपाईंको राष्ट्र र सरकार दुवै कम्युनिस्ट । हाम्रो मुलुकमा कम्युनिस्ट भन्नासाथ जसले भगवान् मान्दैन भन्छौं । तर तपाईंको राष्ट्र कम्युनस्टि भएर पनि हाम्रो राष्ट्र भारतमा आजभोलि पूजाआजा, दिवाली, क्रिसमस, गुरु नानक जयन्ती सबैसबैमा ईश्वर भगवान्चाहिँ चीनको गुआङझाउमा बनिएका हुन्छन् । पूजाचाहिँ नगर्ने, भगवान्चाहिँ नमान्ने अर्कोतिर मूर्ति बनाएर चारैतिर निर्यात गरी व्यापारचाहिँ गर्ने ? यो के हो ? चीनको कस्तो नीति हो भनेर सोध्यौं । मन्त्रीले नहिच्किचाईजवाफ दिए, 'म कम्युनिस्ट पार्टीको सदस्य भएकाले सबैथोक पार्टीलाई नै ठान्दछु, पार्टीकै आचारविचार पछ्याउँछु र मेरो निम्ति पार्टी नै धर्म र भगवान् हो । अनि मेरो लागि अर्को धर्म र भगवान् छैन ।' अलिक पछि फेरिक के भने, 'तर मेरी श्रीमती पार्टीको सदस्य होइन र उनले कुनै धर्म वा भगवान् पुज्न सक्छिन् । र नै उनी गुम्बा र मन्दिर जान्छिन् भगवान् बुद्धको पूजा गर्न । गरिब, दुःखीलाई बुद्ध भगवान्को नाम लिँदै सहायता, सेवा, सु श्रुषा गर्छिन् । अन्तर यही छ, म र मेरी श्रीमतीमा अनि धर्म र भगवान् मान्ने र नमान्नेमा । मन्त्रीको जवाफले हामी अवाक भयौं । तिब्बती लामाहरू धार्मिक वस्त्रमै सांग्रिलादेखि फुचियान र सेनजेनदेखि साङ्सीसम्म घुमिरहेका हुन्छन्, यो कम्युनिस्ट राष्ट्रमा । बजारैबजार मात्रै भएको, अट्टालिका, गाडी र पैसामात्रै भएको यो कम्युनिस्ट राष्ट्रको आफ्नै प्रकारको समाजवाद छ अरे !"
निराशा र द्वन्द्वको उदय,"सन् २०१६ पश्चिमी क्षितिजबाट ओरालो लाग्दैछ । तर के आउँदो वर्ष अर्थात् सन् २०१७ आशा, सद्भाव लिएर आउला विश्वको लागि अनि नेपालको लागि ? त्यस्ता कुनै सकारात्मक सन्देश या संकेत देखा परेका छैनन् । दैनिक एक करोड २० लाख डलर विश्वको ठूलो सैन्यशक्ति र आर्थिक शक्ति रहेको संयुक्त राज्य अमेरिकाले सैन्य कारबाहीमा इराक र सिरियामा मात्र खर्च गरिरहेको छ । प्रत्यक्ष द्वन्द्वमा ऊ सामेल भएका अफगानिस्तानलगायत अरू पाँच मुलुकको हिसाब त्योभन्दा कैयौं गुणा ठूलो छ । साउथ चाइना सीमा अन्तर्राष्ट्रिय अदालतको फैसलालाई चुनौती दिने गरी चीनले भर्खरै सैन्य जहाज ओसार्ने 'एअरक्राफ्ट क्यारियर' त्यहाँ खटाएको छ परिस्थितिमा नजिकबाट निगरानी राख्न । करिब तीन हप्तामा अमेरिकाका राष्ट्रपतिको पद सम्हाल्ने तयारीमा रहेका डोनाल्ड ट्रम्पको हालैको अभिव्यक्तिपछि अमेरिका र चीनबीच बढेको तनावको पृष्ठभूमिमा 'एअरक्राफ्ट क्यारियर' त्यहाँ तैनाथ गरिएको छ । अमेरिकामा ट्रम्पको उदय, त्यसले मुलुकभित्र र अन्तर्राष्ट्रिय जगत्मा उब्जाएको बहस अनि भयको सम्मि श्रण, पुटिनको महत्त्वाकांक्षा, नेपालका दुई ठूला छिमेकीहरूमै विद्यमान अन्तर्राष्ट्रिय अनिश्चितताले निम्त्याएको मनोविज्ञानिक अनिश्चितता शुभ संकेत हैनन्, आउँदो वर्षको लागि । तर यी समग्र परिस्थितिबाट हरेक मुलुकले कसरी आफूलाई न्यूनतम असुरक्षाका साथ बचाउन सक्छ भन्ने कुरा उसको आन्तरिक नीति निर्धारण, त्यसको कार्यान्वयन र नेताहरूको क्षमता तथा चरित्रले निर्धारण गर्नेछ । महन्थ ठाकुरको यता आएर सार्वजनिक हुन थालेका विखण्डनकारी धम्कीभन्दा बढी मुलुकको सार्वभौमसत्ता र अखण्डतालाई राजनीतिक सम्झौताको सर्त बनाएर वार्तामा बस्ने संविधानपक्षीय नेताहरूबाट मुलुकको सार्वभौमसत्ताको अवमूल्यन भएको छ । प्रतिकूल अन्तर्राष्ट्रिय परिस्थितिलाई आफूअनुकूल बनाउन नसके पनि त्यसलाई 'सुरक्षित अस्तित्व' को परिधिमा कायम राख्न सक्नु नेपालको लागि सर्वाधिक महत्त्वपूर्ण चुनौती सावित हुनेछ । यसको लागि छिमेकी हस्तक्षेप न्यून गर्नु र बृहत् अर्थात् सर्वपक्षीय राष्ट्रिय समझदारी कायम गर्नु नेपाली पात्रहरूको दायित्व हो । पक्कै पनि हिजो बाह्रबुँदेमार्फत भारतीय 'अभिभावकत्व' लाई स्वीकार गरी फाइदा लिएका माओवादी, नेपाली कांग्रेस तथा एमालेलगायतका पार्टीहरू भारतलाई विश्वास गर्दैनन्, क्षणिक स्वार्थ र कूटनीतिक मर्यादाका कारण उनीहरूले जस्तोसुकै अभिव्यक्ति दिए पनि । खासगरी नाकाबन्दीपछि भारतको मानवीय पक्ष या अनुहार धेरै कमजोर रहेको र त्यसले गर्दा भारत आउँदा धेरै समयसम्म अविश्वसनीय रहनेछ नेपालमा । त्यसपछिको चरणमा मुलुक विभाजनको नारा उठाउन थालेका महन्थ ठाकुरलगायतको भारतीय संस्थापनसँगको घनिष्टताले अहिले पनि श्याम शरण हर्मिज लाइनअनुसार तराईमा 'आन्दोलनको आगो' लगाउनुपर्ने एसडी मेहता अभिव्यक्ति नै भारतको मार्ग हो भन्ने सन्देश धेरै नेपालीले बटुलेका छन्, खासगरी तराईका आम र राजनीतिक रूपमा सचेत वासिन्दाले । त्यही नीतिका पक्षधर वर्तमान राजदूत रणजित रेको करिब एक महिनापछि उत्तराधिकारीमा त्यही 'लवी' का कुनै कर्मचारी आउलान् या कुनै नेपालभारत सम्बन्धलाई सकारात्मक र विश्वासको 'ट्र्याक' मा लैजान सक्ने सांस्कृतिक तथा राजनीतिक पृष्ठभूमिका व्यक्ति आउलान्, त्यो एउटा महत्त्वपूर्ण सूचक हुनेछ, भारत सरकारको नेपाल नीतिबारे । भारत नेपालमा अभूतपूर्व रूपमा अलोकप्रिय हुनुमा उसको निस्क्रियता हैन, जवाफदेहीविहीन सक्रियता मुख्य कारण हो । चीनप्रतिको सकारात्मक धारणा निकै हदसम्म चीनको नीति र व्यवहार र केही हदसम्म नेपालमा भारतप्रतिको आक्रोश पनि हो । तर त्यो एउटा आवश्यक र अनिवार्य पाटो मात्र हो, नेपालले अपनाउने राजनीतिको । विश्वका प्रतिनिधि घटना र तिनले निम्त्याउने द्वन्द्व अनि ठूला शक्तिहरूको पराजय या प्रतिकूलताले साना र कमजोर मुलुकमाथि अझ ठूलो दबाब बढ्नेछ । नेपाललाई लिएर अहिले चीन र भारतबीच पनि केही विरोधाभासपूर्ण नीति देखा परेका छन्, जसले 'सन्तुलित' कूटनीतिको अपेक्षा राख्नेछ नेपालबाट । ०६३ यताको अव्यवस्थित राजनीतिक परिवर्तन, २०६५ मा कुनै विश्वसनीय र भरपर्दो संस्थागत विकल्पविना अनि नेपाली जनतालाई सामेल नगराई राजतन्त्र उन्मूलन गर्दा उत्पन्न संवैधानिक र राजनीतिक रिक्तता, त्यसै अवधिमा 'मधेस' मा क्षेत्रीय स्वायत्तताका नाममा उठाइएको र उठेको राजनीतिमा भारतको संरक्षणको कारण चीनले आफ्नो 'स्माइल डिप्लोमेसी' या अन्यत्रका मामिलामा आफूलाई प्रत्यक्ष प्रभाव पार्ने विषयमा बाहेक चासो नलिने कूटनीति त्याग्यो । नेपालमा भरपर्दो, विश्वसनीय र बलियो सरकार नहुँदा उसले आफ्नो उपस्थिति बढायो नेपालमा । सुरक्षा निकायहरूसँग पनि उसले प्रगाढ सम्बन्ध बढाउन थाल्यो, संस्थागत रूपमा नै । राष्ट्रपति सी जिनपिङको भ्रमणको तयारी भइरहेको बेला आतिथेय सरकार नेपालले कम चासो दिन थालेपछि त्यो यात्रा अनिश्चित कालको लागि रोकिएको छ, यद्यपि सिद्धान्ततः चीनले सधैं अनुकूल समयमा छिट्टै राष्ट्रपति आउने आश्वासन दिइ नै रहनेछ नेपाललाई । राजनीतिक र सरकारबीचको सम्बन्धलाई अनुकूल बनाउन तथा चीनको विपक्षी या प्रतिस्पर्धी शक्ति भारत, अमेरिका र युरोपसँगै उनीहरूका आईएनजीओहरूका गतिविधिमा निगरानी राख्न अनि उनीहरूलाई चीनविरोधी गतिविधिमा लाग्न नदिन नेपाल सरकारसँग आग्रह गर्न उनीहरू आइ नै रहनेछन् । हालै त्यहाँको प्रोपगान्डा मन्त्रीको भ्रमण र केही समयमै हुने चिनियाँ रक्षामन्त्रीको यात्राले त्यो संकेत दिएको छ । नेपालको वर्तमान सरकारले चीनले नजिक ठानेको केपी ओली सरकारलाई विस्थापित गरेकाले पनि सम्भवतः चीन केही हदसम्म द्विविधामा रह्यो, तर ओलीसँग भएका सहमति कार्यान्वयनको लागि दबाब दिनु उसको अधिकार बन्न गएको छ । दुई सरकारबीचका सहमतिको अर्थ त्यही हुन्छ । यता आएर चीनका प्रोपगान्डा मन्त्रीसहितको औपचारिक कार्यक्रममा (अर्थ तथा उपप्रधानमन्त्री कृष्णबहादुर महराद्वारा आयोजित) परराष्ट्रमन्त्री जान तयार नभएपछि त्यसले अर्को सन्देश पठाएको छ, उत्तरको लागि । तर नेपाली राज्यको विश्वसनीयता त्यहाँनेर कमजोर हुन्छ, जहाँ ऊ 'डिफल्टर' देखिन्छ । भारतप्रति 'लम्पसारवाद' को व्यवहार र चीनप्रति कहिले धेरै नजिक, कहिले धेरै टाढा हुँदा नेपाल सरकार असन्तुलित रहेको सन्देश बाहिर गएको छ । यो सामान्य कुरा हो, तर कूटनीतिमा यस्ता विचलनले मुलुकलाई संकटमा धकेल्छ । यता आएर पूर्वराजाकै अभिव्यक्ति दोहोर्याएका छन्, पूर्वप्रधानमन्त्री तथा नयाँ शक्ति नेपालका नेता बाबुराम भट्टराईले 'निषेध' को राजनीति अन्त्य हुनुपर्ने मान्यता अगाडि सारेर । वास्तवमा नेपालको संविधान कार्यान्वयन हुन नसक्नु र वर्तमान स्वरूपमा संशोधनसहित पनि त्यो कार्यान्वयन हुन नसक्नुको एउटै कारण छ, विगत ११ वर्षमा बाह्रबुँदे पक्षले अगाडि बढाएको निषेधको राजनीति । संघीयता, धर्म निरपेक्षता र गणतन्त्रबारेको विवादका कारण हैन, ती निर्णयहरू एकपक्षीय रूपमा लिइँदा फरक मतलाई राजनीतिक प्रक्रियामा स्थान नदिइँदा संविधानको स्वीकार्यता र कार्यान्वयनको सम्भावना न्यून बनेको हो । नेपाली जनतालाई बाहिर राखेर राष्ट्रसंघलाई समेत यहाँको राजनीति र संविधान निर्माणमा संलग्न गराइँदा संविधान नामको दस्ताबेज नेपालीको नभएर विदेशीहरूको भएको अर्थ सर्वत्र गएको हो । संसद्मा ९० प्रतिशतले अनुमोदन गरेको तर्क अर्थहीन बन्न जान्छ । कतिजना सांसदले दाताहरूको भोज र कार्यक्रममा विदेशी विज्ञहरूको जुठो बुद्धिबाट आफूलाई संसद्मा उभ्याए र कतिले विवेक र प्रक्रियासम्मत तरिकाले संसद्मा आफ्नो अभिमत राखे, संविधानका प्रावधानको पक्ष र विपक्षमा, त्यसबाट निष्कर्ष निकाल्न सकिन्छ यो संविधान निर्माणमा अपनाइनुपर्ने प्रक्रिया अपनाइयो कि अपनाइएन भन्नेबारे । अहिलेको आवश्यकता पनि त्यही हो । निषेधको राजनीतिमा बाह्य शक्तिको रणनीतिक चालमा फसेर केही शक्तिले मुलुक विखण्डनको नारा लगाउने अवस्था आउँछ भने अरूले संविधानलाई अस्वीकार गरेर त्यसलाई एउटा सानो पक्षको दस्ताबेजका रूपमा सीमित राख्न सक्छन् । हिंसालाई राजनीतिक परिवर्तनको साधनका रूपमा स्वीकार गरेकाले कुनै पनि समूहलाई बन्दुक उठाउने अनुकूल वातावरणसमेत प्रदान गरेको छ, कार्यान्वयन हुन नसक्ने यो संविधानले । संविधानका नैतिक र संवैधानिक आधारहरूलाई त्यसभित्रैका शक्तिहरूले बीचबीचमा तहसनहस पारिसकेको अवस्था पनि छ । पहिलो संविधानसभाको आयु आफैँले बढाएर सांसदहरू सत्तालोलुप देखिए भने सर्वोच्चका तत्कालीन प्रधानन्यायाधीशले २०१२ मे २८ भन्दा उता संविधानसभाको म्याद बढाउन नमिल्ने निर्णयपछि आफैंले कार्यकारी नेतृत्व सम्हाले, सर्वोच्चको प्रधानन्यायाधीश पदमा बहालै रहेर । उनको यो निर्णय र विदेशी अग्रसरतामा उनको सत्तारोहणबीच साँठगाँठ थियो कि थिएन ? त्यो सर्वोच्च र नेपालका राजनीतिक शक्तिहरूले खुलाउनुपर्ने विषय हो । त्यसले नेपालमा संविधानवाद, प्रजातन्त्र र स्वतन्त्र न्यायपालिकाको जग धेरै दरिलोसँग हल्लाएको छ । सन् २०१६ मा यदि त्यसको प्रभाव (आफ्टर इफेक्ट) लाई सम्बोधन गर्ने प्रयास भएन भने मुलुकमा संविधानवाद र संविधानबाट निर्देशित सत्ताको कल्पना गर्न सकिँदैन । दुर्भाग्य केपी ओली स्वयं पनि सर्वोच्च अदालतले दलीय भागबन्डाको नीति स्विकारेको पूर्व दृष्टान्त पछ्याउँदै उच्च न्यायालयमा पनि आफ्ना दलको लागि भागबन्डाको माग राखेका छन् । उनी अपवाद छैनन् । कांग्रेस, एमाले त्यसमा सहभागी छन् । त्यसैले नेपालको लागि सन् २०१६ को चुनौती कसरी दलहरूको प्रजातन्त्र र राष्ट्रियताविरुद्धको व्यवहारमाथि अकुंश लगाउने र कसरी उनीहरूलाई नेपाली जनताको निर्णायक सर्वोच्चता स्वीकार गराउने, त्यो हो । मुलुकभित्र त्यति निर्णय जनताको दबाबमा हुन सक्यो भने प्रतिकूल अन्तर्राष्ट्रिय परिस्थितिमा पनि नेपालले आफ्नो राष्ट्रियता, स्थायित्व, आर्थिक समृद्धि र विकासको पक्षमा अनुकरणीय भूमिका खेल्न सक्नेछ । हिंसालाई राजनीतिक परिवर्तनको साधनका रूपमा स्वीकार गरेकाले कुनै पनि समूहलाई बन्दुक उठाउने अनुकूल वातावरणसमेत प्रदान गरेको छ, कार्यान्वयन हुन नसक्ने यो संविधानले । संविधानका नैतिक र संवैधानिक आधारहरूलाई त्यसभित्रैका शक्तिहरूले बीचबीचमा तहसनहस पारिसकेको अवस्था पनि छ ।"
ज्ञानेन्द्रको एउटा विज्ञप्तीले त्रसित हुने हाम्रो गणतन्त्र,"अघिल्लो साता दलहरूबीच संविधानको विषयलाई लिएर विरोध र भनाभन भइरहँदा पूर्वराजा ज्ञानेन्द्रले विज्ञप्ति प्रकाशित गरी नेपाललाई अस्थिरता र अराजकताको आगोले क्रमशः जलाइरहेको बताएका छन् । उनले आज नेपालीनेपालीबीचको सद्भाव मेटिँदै मात्र छैन, तराई, पहाड र हिमालबीचको एकताको भाव तोड्ने भगीरथ प्रयत्न भइरहेको उल्लेख गरेका छन् । क्रान्ति र अग्रगमनका नाममा मुलुकको एकता टुक्र्याउने प्रयास भइरहेको र त्यसलाई पराजित गर्ने सबैको ऐतिहासिक दायित्व रहेकोतर्फ पनि उनले सबैलाई सचेत गराएका छन् । पूर्वराजाको यस्तो विज्ञप्ति आएको भोलिपल्टै मन्त्रिपरिषद् बैठकमा डेढ दसकअघि भएको दरबार हत्याकाण्डको फाइल खोल्नेबारे गम्भीर छलफल भएको समाचार पनि सार्वजनिक भयो । कति कमजोर रहेछ त हाम्रो गणतन्त्र, एउटै विज्ञप्तिले त्रसित हुने ! अहिले ज्ञानेन्द्र सत्तामा छैनन्, तर उनी देशका एक सम्मानित नागरिक हुन् । हरेक नागरिकलाई देशमा भइरहेका गैरकानुनी, गैरसंवैधानिक र गैरराष्ट्रियताका घटनाको आलोचना गर्ने, चित्त दुखाउने र आफ्नो विचार प्रकट गर्ने अधिकार संविधानले नै प्रत्याभूति गरेको छ । अरू महत्त्वपूर्ण विषयमा ध्यानै नदिई विज्ञप्तिबाटै किन यसरी डराउनुपर्यो ? लोकतन्त्रमा यति कमजोर हुन्छ र सरकार ? केटाकेटी खेलजस्तो तैंले मेरो पोल खोलिस् अब म पनि तेरो पोल खोलूँ भनेजस्तो डेढ दसकमा गर्न नसकेको दरबार हत्याकाण्डको छानबिन कसरी गर्दैछ त मन्त्रिपरिषद्ले अब ? माओवादीले हत्या गरेका १७ हजार नेपालीको फाइल पनि खोल्ने हो कि ? गृहमन्त्रीज्यू ! सरकार त निष्पक्ष हुनुपर्छ नि होइन र ? जनताको हत्याचाहिँ हत्या होइन ? साँच्चिकै सरकार आफ्नो देश र कर्तव्यप्रति सचेत छ भने छिमेकी देशका शान्ति सेनासमेत आफ्नै सेनाको मातहतमा पठाउनुपर्ने भारतको लबिङबारे बहस गर्नुपर्ने होइन र ? एक उच्च स्रोतको हवाला दिँदै प्रकाशित यो समाचारको विश्वसनीयताबारे खोजी गरी नेपालको प्रतिक्रिया दिनुपर्ने होइन र ? के अब हामी भारतीय सुरक्षाको छातामुनि जानैपर्ने भएको हो, भुटानजस्तै ? यस्ता राष्ट्रको अति संवेदनशील विषयमा छलफल नगर्ने सरकार, देशको बेथिति र जनताले पाएको दुःखबारे पूर्वराजाले विज्ञप्ति जारी गर्दा आक्रामक हुन मिल्छ ? भारतले अहिले मात्र यो विषय उठाएको होइन । एक दैनिकका अनुसार गत कात्तिकमा भारतीय स्थल सेनाध्यक्ष नेपाल आउँदा पनि यो विषय उठाइएको थियो । तर धन्य हाम्रो नेपाली सेनाको यो सर्तकतालाई प्रशंसा गर्नैपर्छ । नेपाली सेनाले कुनै हालतमा राष्ट्रलाई घात हुने सम्झौता नगर्न राजनीतिक नेतृत्वलाई अनुरोध गरेको छ । नेपाली जनता राजनीतिक दलभन्दा सेनालाई विश्वास गर्छन् । अहिले सरकारले तत्काल ध्यान दिनुपर्ने थुप्रै संवेदनशील अति जरुरी र महत्त्वपूर्ण विषय छन् । कयौं दिनदेखि संसद् ठप्प छ । संशोधन प्रस्ताव दलहरूबीच आरोप र प्रत्यारोपको एउटा साधन भएको छ । २०७४ साल माघभित्र देशमा स्थानीयदेखि केन्द्रसम्मको निर्वाचन गराउने गहन दायित्व छ, संसद् नचलेपछि विधेयक अगाडि बढ्दैनन्, विधेयक पारित नभई तिनका नियम र कानुन बन्दैनन् । देशमा अराजकता छ, महँगी बढ्दै छ, जनता सरकारमाथि आँखा लगाएर बसेका छन्, तर सरकार सुन्दैन । प्रधानमन्त्री जनसरोकारका विषयमा कहिल्यै गम्भीर बन्न जानेनन् । भाषण गर्दै हिँड्छन्, संविधान संशोधनको प्रस्ताव प्याकेजमा अब छिटै पारित हुन्छ । प्रतिपक्षीहरू हाँस्छन् । उनको यस्तो एकोहोरो भाषणबाट दिक्क भएका जनताले नेपाल टेलिभिजनको समाचार हेर्न छोडेका छन् । प्रतिपक्षीहरू पनि मेरो गोरुको बाह्रै टक्का गर्दै ठाउँठाउँमा गएर डुक्रिँदैछन् । समस्या त्यसरी समाधान हुन्छ ? लोकतन्त्र भनेको के यही हो त ? अख्तियारका निलम्बित प्रमुख लोकमानसिंह कार्कीको महाभियोग प्रस्ताव अब छायामा परेजस्तो छ । त्यही विषयमा छलफल हुने दिन संसदै नबस्ने सूचना टाँस गरेर हप्तौं टालिन्छ ! के यस्तै हो त लोकतान्त्रिक मुलुकको संसद् ? सर्वोच्च अदालतजस्तो उच्च संस्थामा कार्कीमाथि कालोमोसो दलिन्छ, अदालतभित्रै, के यही हो नागरिकको सुरक्षा ? यसमा अदालतकै कर्मचारी सामेल छैनन् भनेर कसरी पत्याउने ? कालोमोसोको पास लिएर गए त्यहाँ छिर्न पाइने रहेछ भन्ने ज्ञात भयो । सर्वोच्च अदालतजस्तो उच्च संस्थामा कार्कीमाथि कालोमोसो दलिन्छ, अदालतभित्रै, के यही हो नागरिकको सुरक्षा ? किन हामी यति बिग्रेरै जाँदैछौं ? अनुशासन र आफ्नो कर्तव्य हामीले बिर्सन थालेकै हो त ? लोकमान सिंहले ठीकै भनेका हुन् ती कालोमोसो दल्ने विद्यार्थीलाई छाडिदिनोस्, ती कसैको आदेशमा त्यहाँ कालोमोसो बोकेर गएका हुन् । सक्नुहुन्छ भने आदेश दिनेलाई अगाडि ल्याउनोस् । कतै यो प्रायोजित कार्यक्रम त होइन ? खोइ यसबारे मन्त्रिपरिषद्मा छलफल भएको ? सर्वोच्चमै छलफल भएको खोइ ? अब सामान्य जनता पनि अदालत जाँदा आफ्नो सुरक्षा आफैं गर्ने तयारीका साथ जानुपर्ने दिन आएको हो कि ! पुनर्निर्माणजस्तो महत्त्वपूर्ण संस्थाबाट एकैदिन सयजना इन्जिनियर राजीनामा दिन्छन् । पुनर्निर्माणको काम पनि अब उपहासको विषय भएको छ । खोइ यसबारे बहस ? हामी असंलग्न परराष्ट्र नीतिका कट्टर समर्थक । बाहिरका त कुरै नगरौं, आफ्नै दुई छिमेकी चीन र भारतसँग पनि सन्तुलित सम्बन्ध कायम गर्न सकेका छैनौं । केही महिनाभित्र पाँचौंपटक भारत गएका छन् परराष्ट्रमन्त्री, किन ? देशमै बसेर चीन र भारतसितको सम्बन्धलाई कसरी सन्तुलित गर्ने भन्नेबारेमा सोच्न, अध्ययन गर्न छोडेर सानोतिनो सम्मेलनमा पनि आफैं जाने ? भारतस्थित नेपाली राजदूतलाई जिम्मा दिए के हुन्छ ? आफैं जानुपर्ने ? खोइ विश्वास ? भारतसितको यो अति र एकोहोरो सम्बन्ध देखेर चीन पनि रिसाउँदै छ । यस्ता कुरामा खोइ बहस ?"
पुरुष फुटबल फाइनलको पहिलो हाफमा आर्मीमाथि सशस्त्र प्रहरीको दुई गोल,"धरानः सातौ राष्ट्रिय खेलकुद अन्तर्गत पुरुष फुटबलको फाइनल खेलको पहिलो हाफमा त्रिभुवन आर्मी क्लबमाथि सशस्त्र प्रहरीको (एपीएफ)ले दुई गोल गरेको छ। दुवै गोल एपीएफमा अञ्जन विष्टले गरेका छन् । एपीएफ बुधबार भएको पहिलो सेमिफाइनल खेलमा नेपाल पुलिस क्लबलाई २० गोलले हराउँदै फाइनलमा पुगेको हो । यता नेपाली सेना भने मध्यमाञ्चललाई ट्राइबेकरमा ७६ गोल अन्तरले पराजित गर्दै फाइनलमा पुगेको हो । सेमिफाइनलमा आर्मीको जितमा जितेन्द्र कार्की, दीपक गुरुङ, सुमन अर्याल, विकेश कुथु, दीप लामा, पदम तामाङ र राजु तामाङले गोल गरेका थिए । मध्यमाञ्चलका सञ्जीव कार्की, कुलदीप कार्की, सन्तोष सिंह, आदित्य शाक्य, नीरबहादुर आले, दिनेश हेन्जनले मात्र गोल गरे । आर्मीका नवयुग श्रेष्ठको पेनाल्टी सुट मध्यमाञ्चलका गोलरक्षक दीपेश यादवले बचाएका थिए । मध्यमाञ्चलका एरिक विष्टको पेनाल्टी प्रहार पोस्ट नजिकबाट बाहिरिएको थियो । जितबहादुर मगरको पेनाल्टी प्रहार आर्मीका गोलरक्षक विकेश कुथुले विफल पारिदिएका थिए । प्रतियोगिताको म्यान अफ दी म्याच मध्यमाञ्चलका श्यामबाबु मगर घोषित भए । उनले लक्ष्मी राई प्रतिष्ठानका तर्फबाट पाँच हजार रुपैयाँ पुरस्कार प्राप्त गरे ।"
"पुरुष फुटबलको उपाधि सशस्त्र प्रहरीलाई, आर्मी २० ले पराजित","धरानः नेपाली सेनाको त्रिभुवन आर्मी क्ल्वलाई २० गोल अन्र्तरले पराजित गर्दै सशस्त्र प्रहरीको एपिएफ क्लबले सातौं राष्ट्रिय खेलकद अन्र्तगतको पुरुष फुटवल प्रतियोगिताको उपाधि जितेको छ । धरान १७ स्थित एन्फा टेक्निकल सेण्टरको खेल मैदानमाशुक्रवार सम्पन्न खेलमा सशस्त्रले आर्मी विरुद्ध सहज रुपमा जित हासिल गरी फुटवल प्रतियोगितामा स्वर्ण पदक प्राप्त गरेको छ । उपविजेता बनेको आर्मीले रतज पदक र तेस्रो भएको नेपाल प्रहरीले कास्य पदक प्राप्त गरेको छ । आर्मी र सशस्त्र प्रहरीबीच भएको खेलमा सशस्त्रले पहिलो हापमा आर्मीलाई पुरै दबाबमा राखेको थियो । सशस्त्रका अञ्जन विष्टले खेलको १३ औं मिनेटमा २० याड दुरीबाट प्रहार गरेको बलले आर्मीको पोष्टको जाली चुमेको थियो । टेक्निकल सेण्टरको प्याराफिटमा हजारौ दर्शकको सर्मथन पाएको सशस्त्रका तर्फबाट अन्जन विष्टले ३० औं मिनेटमा पुनः अर्को गोल गर्दै खेललाई २० को अग्रता दिलाए । पहिलो हाफमा २ गोल खाएको आर्मीले खेलको लय भने गमाइसकेको थियो । दोस्रो हाफमा खेलको लयमा फर्किएको आर्मीले सशस्त्रलाई दबाबमा राखेको भए पनी गोल गर्ने अवसरलाई सदुपयोग गर्न नसक्दा आर्मी उपविजेतामा सीमित रह्यो । खेलको सुरुवाती गोल गर्नै अवसर पाएको आर्मीका भरत खवास खेलको सात, १२, ६८, ८० र ८८ औं मिनेटमा गोल गर्ने अवसरबाट चुकेका थिए । ५० औँ मिनेटमा आर्मीका विमल पाण्डेको प्रहार पोष्टको थोरै माथिबाट बाहिरियो । खेलको ६० औं र ८६ औ मिनेटमा आर्मीका नवयुग श्रेष्ठ सशस्त्रका गोलरक्षक अमृत चौधरीमात्र पोष्टमा भएको बेला वान भर्सेज वानमा गोल गर्न चुकेका थिए । ८२ औं मिनेटमा आर्मीका दीप लामा पनि सशसत्रविरुद्ध गोल गर्न असफल बने । सशस्त्रले पनि अन्य तीनवटा गोल गर्ने अवसर खेर फाल्यो । खेलको १० औं मिनेटमा सशस्त्रका रञ्जन विष्टको फितलो प्रहारलाई आर्मीका गोल रक्षक विकेश कुथुले विफल तुल्याए । २४ औं मिनेटमा सशस्त्रका श्याम नेपाली र नविन लामाले वान भर्सेज वानको अवसर खेर फाले । फुटबल विजेता तथा उपविजेता खेलाडिहरुलाई सातौं खेलकुद समारोहका प्रमुख अतिथि उपराष्ट्रपती नन्दबहादुर पुन र खेलकुदमन्त्री दलजीत श्रीपाइलीले स्वर्णपदक, रजत पदक, कास्य पदक, शिल्ड, मेडल र प्रमाणपत्र वितरण गरेका छन् ।"

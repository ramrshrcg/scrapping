शीर्षक,विवरण
स्थानीय निर्वाचन किन ?,"नेपाल संघीय प्रणालीमा प्रवेश गरेको छ संविधानतः । जसअनुसार देशमा तीन तहको सरकारको परिकल्पना गरिएको छ संघ, प्रदेश र स्थानीय तह । संविधानको महत्त्वपूर्ण पक्ष स्थानीय सरकारलाई संवैधानिक संरक्षण प्रदान गरिएको छ । यसलाई उपलब्धि नै मान्नुपर्छ । पीडादायी राजनीतिक संक्रमणबाट मुलुक गुज्रिरहेको अवस्थाबाट मुक्ति मिले पनि संविधान सबैले स्विकारेको अवस्था छैन । हो, संविधान सबैलाई स्वीकार्य हुन सक्दैन । संसारभर प्रचलन नै छ, अधिकतम सहमतिको प्रयास गर्ने हो । सबैले चाहेजस्तो संविधान बन्न सक्दैन पनि, किनकि राजनीतिक दलको लामो सूची भएको मुलुकमा त्यो सम्भव पनि थिएन । संविधान जारी भयो, तर अब यसको कार्यान्वयन कसरी प्रभावकारी बनाउने भन्नेतिर दलहरू लाग्नुपर्छ । त्यसका लागि स्थानीय निकाय निर्वाचन पहिलो सर्त बन्नुपर्छ । विकासप्रेमी जनताका चाहनालाई सम्बोधन गर्न पनि निर्वाचन अपरिहार्य बनेको छ । सत्र वर्षसम्म स्थानीय निकाय निर्वाचन हुन नसक्नु दुःखद हो । सुशासन, विकास र लोकतन्त्रको रक्षाका लागि पनि स्थानीय निर्वाचन अपरिहार्य बनेको हो । असन्तोष, विग्रह, असुरक्षालाई शान्तिमा रूपान्तरण गर्ने माध्यम पनि हो निर्वाचन । नेपाल पनि लामो संक्रमणबाट गुज्रिएको हो । संविधानसभाबाट संविधान बनेको छ, अब त्यसको कार्यान्वयनको लागि पनि निर्वाचनलाई पहिलो आधार बनाउनैपर्छ । निर्वाचन भयो भने जनतामा संविधानप्रति अपनत्व महसुस भई समृद्धिको यात्रामा अघि बढ्ने दलहरूको उद्देश्यमा थप बल पुग्नेछ । यहाँ जनताको चाहनाअनुसार कुनै पनि काम हुने गरेको छैन । राजनीतिक दल र नेतृत्वको स्वार्थअनुकूल भए निर्वाचन गर्ने नत्र नगर्ने परम्पराको विकास भएकाले पनि निर्वाचन पर धकेल्दै जाने गरियो । संविधानसभा निर्वाचनपछिका हरेक सरकारले स्थानीय निकाय निर्वाचन गर्ने प्रतिबद्धता जाहेर गरे, तर आजसम्म हुन सकेको छैन । राजनीतिक संक्रमणलाई हतियार बनाएर निर्वाचन गर्ने आँट कसैले देखाउन सकेन । यसले स्थानीय तहमा सुशासन र विकास अवरुद्ध भयो । कर्मचारीले स्थानीय निकायको जिम्मा लिँदा प्रभावकारी हुनै सकेन । सर्वदलीय भागबन्डाका आधारमा विकास गर्ने प्रचलन बसालियो, त्यसले बजेट सदुपयोग हुन सकेन । हो, निर्वाचन चाहेर मात्र नहुने रहेछ, राष्ट्रिय मूलधारका पार्टी राष्ट्रिय एजेन्डामा एकजुट भई हिँड्ने वातावरणको विकास नभएसम्म न निर्वाचन गर्न सकिन्छ न त लोकतन्त्र स्थापित हुन्छ । मधेस आन्दोलनमा छ । मधेसकेन्द्रित दलले संविधान स्वीकारेका छैनन्, उनीहरूले पनि संविधान स्विकार्न सक्ने बनाउन प्रमुख राजनीतिक दल र सरकारले विशेष चासो दिनुपर्छ । मधेसलाई अशान्त राखेर पनि निर्वाचन हुन सक्दैन । सरकार र जिम्मेवार दल गम्भीर बनेर मधेसकेन्द्रित दललाई सहमतिमा ल्याई निर्वाचनको वातावरण बनाउनैपर्छ । मधेसले भनेको मात्र मान्नुपर्छ भन्ने पनि होइन, मधेसी जनताको हित र अधिकार रक्षाको लागि अधिकतम लचिलो बन्नुपर्छ । क्षेत्रीय रूपमा उदाएका मधेसकेन्द्रित दलले पनि आफ्नो अस्तित्व कसरी जोगाउने भन्दा पनि मधेसी जनताको हित र उन्नतिलाई केन्द्रमा राख्न सक्नुपर्छ । जनता जित्छन् भने नेतृत्व हार्न पनि तयार हुनुपर्छ । अब सबैलाई मनाएर निर्वाचन गर्ने भन्ने अवस्थाबाट हामी निकै पर गइसकेका छौँ । यस्तो परिकल्पना कहिल्यै साकार हुन सक्दैन पनि । त्यसैले जनताका आधारभूत आवश्यकता परिपूर्तिको लागि पनि यतिबेला स्थानीय सरकारको अभाव खट्किएको छ । राजनीतिक दल विशेषगरी संसद्मा प्रतिनिधित्व गर्ने दलबीच सामान्य सहमति गरेर पनि जतिसक्दो छिटो स्थानीय निकाय निर्वाचनको वातावरण बनाउनु अहिलेको उत्तम विकल्प हो । जति ढिलो हुन्छ देशले त्यति ठूलो नोक्सान बेहोर्नुपर्छ । निर्वाचनको आवश्यकता किन पर्यो त ? प्रश्न सजिलो छ, तर जटिल पनि । अहिले कुन संविधानअनुसार निर्वाचन गर्ने अन्तरिम कि नयाँ संविधान ? यो सबैले गर्ने प्रश्न हो । हामीले जनताका आधारभूत आवश्यकता परिपूर्तिलाई प्रमुख आधार बनाउनुपर्छ । जनताको शासन भन्ने तर उनीहरूकै प्रतिकूल हुने शासन गर्ने परम्पराको विकासको लागि संविधानको कुन धाराले के भन्छभन्दैन भन्नुभन्दा संक्रमणकालीन अवस्थामै टेकेर अन्तरिम संविधानअनुसार स्थानीय निर्वाचन गर्नुपर्छ । स्थानीय निकाय पुनर्संरचना आयोगको प्रतिवेदनअनुसार अर्को डेढ वर्षपछि अर्को निर्वाचन गर्न सकिन्छ । साँच्चिकै राजनीतिक इच्छाशक्ति भए यस अवधिमा धेरै काम गर्न सकिन्छ । कहिले निर्वाचन गर्दा कुन दलको बहुमत आउँछ भन्ने हिसाबले कुर्ने हो भने निर्वाचन हुन सक्दैन । प्रमुख तीन दलले आआफ्नो स्वार्थ हेरेका छन् । तीनै दलको हितअनुसार अघि बढ्ने हो भने निर्वाचन हुँदैन । निर्वाचन हुन नसक्दा पनि प्रमुख दलकै साख गिर्नेछ । उनीहरूकै असफलता सावित हुनेछ । जनताको नाम बेचेर समाजको हित गर्ने भन्दै राजनीति गर्ने कसम खाएपछि जनताले चाहेअनुसार काम गर्नु नेतृत्वको कर्तव्य हो । जनताको अधिकारको कुरा उठाउने तर कर्तव्य बिर्सने नेतृत्वकै कारण हामी निकै पछाडि परेका छौँ । अब जतिसक्दो चाँडो स्थानीय निकाय निर्वाचन गर्दा जनता, राजनीतिक दल र लोकतन्त्रको भविष्यको लागि पनि राम्रो हुनेछ । बढ्दो सहरीकरण र नगरपालिका घोषणाका कारण ग्रामीण क्षेत्र उजाड हुँदै गएको छ । गाउँका युवाको विदेश पलायन, सहरी क्षेत्रमा बसाइँसराइले कृषिप्रधान देशमा अन्न उत्पादन हुने अवस्था छैन । राज्यले धेरै नगरपालिका घोषणा गर्दा बढी राजस्व उठ्छ भन्ने हिसाबले मात्र हेर्नुभएन, गाउँको विकासमा पनि उत्तिकै ध्यान दिनुपर्छ । स्थानीय निर्वाचन नगर्दाको परिणाम सहरीकरण बढेको छ । यो अत्यधिक ग्रामीण क्षेत्र भएको मुलुकको लागि हितकर छैन । भूगोलको ख्याल गरिएन भने त्यसले देशलाई नै नोक्सान पुर्याउनेछ । नत्र नामांकन र सीमांकनको विषयमा सहमति जुट्न नसक्दा पहिलो संविधानसभा विघटन भयो भने दोस्रो संविधानसभाको म्यान्डेटतअनुसार संविधान घोषणा गरिए पनि नामांकन र सीमांकन थाती राख्नुपर्ने अवस्था उत्पन्न भएको तर्फ पनि हामी सजग हुनुपर्छ । निर्वाचन किन आवश्यक छ त ? मेरुदण्डविनाको शरीर र निर्वाचनविनाको लोकतन्त्र कल्पना गर्न सकिन्न । परिवर्तन संस्थागत गर्ने माध्यम पनि भएकाले निर्वाचनबाट जनभावना प्रतिबिम्बित हुन्छ । जनताले चाहेको प्रतिनिधि निर्वाचित गरी उत्तरदायी र स्थायी सरकार गठन गर्न पनि आवधिक तथा स्थानीय निकाय निर्वाचनको प्रावधान राखिएको हो । निर्वाचनबाट आउने परिणाममा जनताको विवेक प्रयोग भएको हुन्छ । जनताको विवेकलाई सम्मान गर्न सकिएन भने त्यस्तो निर्वाचनको औचित्य पुष्टि हुन सक्दैन, परिवर्तन संस्थागत पनि हुन सक्दैन । त्यसैले जनताको सम्मान, विकासप्रतिको चाहना र समयअनुकुल विश्वमा स्थापित आधारभूत मानवअधिकारको सम्मानको लागि पनि निर्वाचन तोकिएको समयमा गर्नुगराउनु उत्तम हुन्छ । हो, देशमा दुईदुईपटक संविधानसभा निर्वाचन भएर पनि जनताका इच्छा र आकांक्षा परिपूर्ति हुन सकेन । लोकतन्त्रका अवयवहरू मजबुत हुने अपेक्षा गरिए पनि झन् कमजोर बने । त्यसैको प्रतिफल स्थानीय निकाय निर्वाचन हुन सकेन । विनाशकारी भूकम्प र संविधान जारी भएलगत्तै भएको नाकाबन्दीका कारण देशको आर्थिक अवस्था जर्जर बनेको छ । भूकम्प र नाकाबन्दीका बेला स्थानीय निकायको अभाव सबै राजनीतिक दललाई खट्कियो । जनताले समयमा राहत पाउन सकेनन् । स्थानीय सरकार भइदिएको भए राहत वितरण प्रभावकारी हुन सक्थ्यो । अहिले जनता बाढीपहिरोको पीडा भोगिरहेका छन् । स्थानीय जनप्रतिनिधिको अभावमा त्यसको उचित व्यवस्थापन हुन सकेको छैन । स्थानीय सरकारले मात्र सबैथोक गर्न सक्दो रहेनछ भन्ने निर्वाचन नचाहने दललाई समेत परेको थियो । जनताको पीडाका विषयमा संसद्मा आवाज उठ्ने गरे पनि तत्काल स्थानीय निकाय निर्वाचन गरेर सिंहदरबारको अधिकार जनताका घरदैलोमा पुर्याउन सक्ने प्रतिनिधि छान्नेतर्फ प्रमुख दल उदासीन जस्तै देखिएका छन् । भाषणमा निर्वाचनलाई पहिलो आवश्यकता देखे पनि व्यवहारमा बेग्लै देखिँदा दलप्रति नै जनताको वितृष्णा जागेको अवस्था छ । यसलाई कसरी दूर गर्ने त ? संक्रमणकालको समाधान नेतृत्वको विवेक र राजनीतिक शक्तिको व्यवहारमा भर पर्छ । दल र नागरिकको राष्ट्रप्रतिको प्रेम भाषणमा होइन, व्यवहारमा हुनुपर्छ, अन्यथा संविधान रक्षाकबच बन्न सक्दैन । संविधानको परिपालनमा दलहरू चुके भने राज्य कमजोर हुन्छ । विदेशीले खेल्ने अवसर पाउँछन् । त्यसैले आवेगको होइन, विवेकको राजनीति गरौँ । सहमतिबाटै सरकार बनाऔँ, सहमतिबाटै निकास खोजौँ, सहमति त्यागमा हुन्छ स्वार्थमा होइन । एकले अर्कालाई निषेध गर्ने राजनीतिले कसैलाई पनि लक्ष्यमा पुर्याउँदैन । सत्तासीन दल सत्ता टिकाउन जे पनि गर्ने विपक्षी सत्तामा जान जस्तो सम्झौता पनि गर्ने हो भने राजनीति दलीय लिक छोडेर बाहिर जान सक्छ । लोकतन्त्र दलीय शासन सत्तामा मात्र फस्टाउन सक्छ । देश, जनता र लोकतन्त्रको हित हुन्छ भने व्यक्तिगत स्वार्थ छोडिदिनुपर्छ । दलीय राजनीति बलियो बनाउन सक्यौँ भने जनताको शक्तिले कहिल्यै साथ छोड्ने छैन । त्यसैले पनि स्थानीय निर्वाचन चाहिएको हो । दलको इच्छाशक्ति हुने हो भने स्थानीय निर्वाचन गर्न सकिन्छ । इच्छाशक्ति देखाउने हो मंसिरमै निर्वाचन गर्न सकिन्छ । सबै दललाई मनाउन खोज्ने हो भने निर्वाचन कहिल्यै हुन सक्दैन । संसद्मा भएका सबै दलको सहमतिमा खोज्ने, त्यसो हुन सकेन भने पनि प्रमुख दलको सहमतिमा पनि निर्वाचन गर्नुपर्छ । स्थानीय निर्वाचन गर्न सकियो भने जनताको अधिकार स्थापित गर्न सकिन्छ । निर्वाचन आयोगको भूमिकालाई संकुचित बनाइएको छ । संविधानसभा निर्वाचनको मिति तोक्ने बेलादेखि नै आयोगलाई भूमिकाविहीन बनाउने कोसिस हुँदै आयो । आयोगलाई स्वतन्त्र र निष्पक्ष रूपमा काम गर्न सक्ने बनाउनुपर्छ । यसको लागि आयोगलाई दलीय भागबन्डाबाट मुक्त राख्नुपर्छ । अनुभवी र योग्य व्यक्तिले ठाउँ पाउनुपर्छ । आयोग, निर्वाचन पद्धति र प्रणालीलाई दलगत स्वार्थबाट टाढै राख्नुपर्छ । बृहत्तर स्वार्थका आधारमा निष्पक्ष र स्वतन्त्र रूपमा जनताले मतदान गर्न सक्ने प्रणालीको विकास भयो भने त्यो दलकै लागि उपयोगी हुनेछ । त्यसको लागि प्रशासनिक, सुरक्षा र न्यायिक निकायका कर्मचारी परिचालन गर्न सक्ने अधिकार आयोगलाई दिनुपर्छ । निर्वाचन मिति तोक्ने काम आयोगको जिम्मेवारीभित्र पर्छ । कहिले निर्वाचन गर्दा कुन दलले जित्छ वा हार्छ भनेर मिति तोक्नु हुन्न । राजनीतिक दलले त आयोगलाई निर्वाचनको लागि आवश्यक ऐनकानुन बेलैमा पारित गरी सक्षम र तयारी अवस्थामा राखिरहनुपर्छ जतिबेला पनि । कतिबेला कुन निर्वाचन गर्ने भन्ने आधार तय भएको तीन महिनाभित्र आयोगले कुनै पनि निर्वाचन गर्न सक्ने अवस्थामा राखियो भने यसले आयोगप्रति राष्ट्रिय तथा अन्तर्राष्ट्रिय विश्वास आर्जन गर्न सजिलो हुन्छ । दलकै सहमतिमा निर्वाचनको मिति तोकेपछि आयोगलाई निर्वाचन कार्यतालिका दिँदा निर्वाचन निष्पक्ष र स्वतन्त्र हुन नसकेको पछिल्ला संविधानसभा निर्वाचनले देखाएको छ । दलको इच्छाशक्ति हुने हो भने स्थानीय निर्वाचन गर्न सकिन्छ । इच्छाशक्ति देखाउने हो मंसिरमै निर्वाचन गर्न सकिन्छ । सबै दललाई मनाउन खोज्ने हो भने निर्वाचन कहिल्यै हुन सक्दैन । संसद्मा भएका सबै दलको सहमतिमा खोज्ने, त्यसो हुन सकेन भने पनि प्रमुख दलको सहमतिमा पनि निर्वाचन गर्नुपर्छ । स्थानीय निर्वाचन गर्न सकियो भने जनताको अधिकार स्थापित गर्न सकिन्छ । दलहरूको वैधानिकताका लागि मात्र निर्वाचन आवश्यक छ । कतै हामी लोकतन्त्रको संस्थागत विकासको नाममा यसका मूल्य मान्यताभन्दा बाहिर त गइरहेका छैनौँ ? संविधान बनिसक्दा पनि किन अस्थिरताको अन्त्य हुन सकेको छैन ? संविधानसभापछि पनि सरकारको स्थायित्व नहुनु, सहमतिको राजनीति व्यवहारमा कार्यान्वयन नहुन दुःखद् पक्ष हो । फेरि पनि सहमतिको राजनीतिलाई नै केन्द्रमा राखेर अगाडिको बाटो तय गर्नुपर्छ । हामीले वर्तमान पुस्ताको लागि न्याय गर्न सकेनौँ, सकेनौँ, भविष्यको पुस्ताप्रति भने न्याय गर्नैपर्छ ।"
सरकार परिवर्तन केका लागि ?,"अहिले सरकार परिवर्तनबारे भइरहेको चर्चाका सन्दर्भमा निर्णयात्मक महत्त्वको प्रश्न होः सरकारमा परिवर्तन केका लागि ? यो आमरूपमा थाहा भएको कुरा हो कि त्यसका पछाडि प्रधान भूमिका भारतीय विस्तारवादको नै छ । वर्तमान ओली सरकारले सीमित रूपमा भए पनि राष्ट्रियताको पक्षमा, भारतीय विस्तारवादको दबाबका विरुद्ध तथा चीनसितको सम्बन्धबारे जुन अडान लिइरहेको छ, त्यो अवस्थामा वर्तमान सरकारलाई छिटोभन्दा छिटो अपदस्थ गर्नु भारतका लागि अत्यावश्यक बन्न गएको छ । संविधान निर्माणको क्रममा नेपालका प्रमुख राजनीतिक शक्तिहरूका बीचमा ऐतिहासिक प्रकारको एकता कायम भएको थियो । जबजब नेपालका वामपन्थी र प्रजातन्त्रवादी शक्तिहरूले आपसमा मिलेर काम गर्ने गरेका छन्, देशको राजनीतिमा ऐतिहासिक परिवर्तनहरू हुने गरेका छन् । २०४६ र २०६२६३ मा भएका परिवर्तनहरू तथा २०७२को नेपालको संविधानको निर्माण त्यसका ज्वलन्त उदाहरणहरू हुन् । आफ्नो विस्तारवादी आवश्यकतानुसार संविधान निर्माण गर्न भारतले धेरै नै दबाब दिएको आम रूपमा थाहा भएको कुरा हो । तर त्यो बेला सत्ता र विपक्षका प्रमुख राजनीतिक शक्तिहरूले प्रदर्शन गरेको बलियो एकताको कारणले भारतीय प्रयत्न सफल हुन सकेन । संविधान निर्माणका बेलामा प्रदर्शन गरिएको एकता कायम रहनु राष्ट्रिय आवश्यकता थियो । त्यसो भएको भए संविधान कार्यान्वयनमा धेरै नै योगदान पुग्ने थियो । तर भारतको भूमिकाका कारणले त्यस्तो हुन सकेन र संविधान निर्माणको बेलामा कायम भएको एकता छिटै टुट्यो । भारतले संविधानलाई भारतीय विस्तारवादी आवश्यकतानुसार निर्माण गर्न तथा त्यसलाई त्यसरी निर्माण नगरिएपछि त्यसलाई जारी गर्ने कार्य स्थगित गर्न दबाब दिएको थियो । तर त्यो बेला सत्ता र विपक्षका राजनीतिक शक्तिहरूले लिएको अडानका कारणले भारतीय दबाब हुँदाहुँदै पनि संविधान जारी हुन सक्यो । त्यसपछि भारतले आफ्नो स्वार्थअनुसार त्यसमा संशोधन गर्न सातबुँदे प्रस्ताव प्रस्तुत गर्यो । जो नेपालको आफ्नो संविधान आफैं बनाउन पाउने सार्वभौम अधिकारमाथि खुला अतिक्रमण थियो । त्यो उद्देश्य पूरा गर्न त्यसले तराईमा मधेसवादीहरूको आन्दोलन संगठित पार्ने र नाकाबन्दीसमेत लगाउने नीति अपनायो । भारतले देख्यो कि नेपालका राजनीतिक शक्तिहरू एकजुट हुँदासम्म नेपाललाई आफ्ना स्वार्थका पक्षमा झुकाउनु त्यसका लागि सम्भव हुने छैन । त्यसपछि त्यसले राजनीतिक शक्तिहरूका बीचमा फुट पार्ने नीति अपनायो । त्यो उद्देश्य पूरा गर्न सहमतिका आधारमा सरकार बनाउन तयार भएका राजनीतिक शक्तिहरूका बीचमा फुट पारेर सुशील कोइरालालाई प्रधानमन्त्रीको उम्मेदवार बनायो । त्यसरी जुन राजनीतिक शक्तिहरूले आपसमा एकता गरेर संविधानको निर्माण गरेका थिए, उनीहरूका बीचमा एकता भंग भयो । भारतले कांग्रेसको नेतृत्वमा सरकार बनाएर आफ्ना विस्तारवादी उद्देश्यहरू पूरा गर्न चाहन्थ्यो । त्यो उद्देश्य पूरा भएन र भारतले पूरा शक्ति लगाउँदा पनि केपी शर्मा ओली प्रधानमन्त्री भए । ओली सरकारले सीमित रूपमा भएपनि राष्ट्रियताका पक्षमा, भारतीय दबाबका विरुद्ध र चीनसितको सम्बन्धको विस्तारका लागि अपनाएका नीतिहरू भारतीय स्वार्थहरूका विरुद्ध छन् । चीनसित गरिएका सम्झौताहरू वा विभिन्न क्षेत्रमा त्यससितको सम्बन्धको विकासले नेपालमाथि एकाधिकार कायम राख्ने भारतीय रणनीतिमा आघात पुग्ने स्पष्ट छ । त्यो सम्बन्धमा जतिधेरै विकास हुँदै जानेछ, त्यति नै भारतको विस्तारवादी स्वार्थमा अरू आघात पुग्दै जानेछ । त्यसैले भारतले लगातार ओली सरकारलाई अपदस्थ गर्न प्रयत्न गरिरहेको छ । त्यसरी यो स्पष्ट छ कि आज सरकारमा परिवर्तनका लागि भइरहेको प्रयत्नका पछाडि सबैभन्दा मुख्य भूमिका भारतको छ र त्यसका विस्तारवादी उद्देश्य पूरा गर्न नै त्यो खेल भइरहेको छ । सुशील कोइरालालाई प्रधानमन्त्रीको उम्मेदवार बनाएर त्यसले जुन उद्देश्य पूरा गर्न खोजेको थियो, त्यो उद्देश्य पूरा गर्न नै त्यसले ओली सरकारलाई अपदस्थ गर्न खोजिरहेको छ र त्यसका लागि पनि उसले मुख्य रूपले कांग्रेसलाई नै उपयोग गर्ने नीति अपनाएको छ । तात्कालिक रूपमा भारतको पहिलो प्राथमिकता तराईलाई नेपालबाट अलग गराउनु हो । त्यसका साथै नेपालको पानीमा एकाधिकार कायम गर्नु र दीर्घकालीन रूपमा नेपाललाई सिक्किम बनाउनु पनि भारतको रणनीति रहेको छ । यी प्रकट रूपमा अगाडि आएका उद्देश्यहरू बाहेक नेपाललाई हिन्दु राष्ट्र बनाउनु र राजतन्त्रको पुनस्र्थापना गर्नु त्यसका उद्देश्य रहेका छन् । ती भारतीय उद्देश्यअनुरुप कांग्रेसले आफूलाई ढाल्दै पनि गइरहेको छ । त्यसले मधेशको समस्याको समाधान र त्यसअनुरुप संविधानमा संशोधनको पक्षमा आवाज उठाएको, तराईमा दुईवटा प्रदेशहरू बनाउन जोड दिएको वा त्यसको नेतृत्व तहमा नै नेपाललाई हिन्दु राष्ट्र बनाउने तथा राजतन्त्रको पुनस्र्थापना गर्ने विचार बलियो बन्दै गएका तथ्यहरूमाथि विचार गर्दा कांग्रेसको भारतपरस्त चरित्रबारे कुनै शंका गर्ने ठाउँ छैन । भारतीय विस्तारवादी तथा कट्टर हिन्दुवादी उद्देश्य पूरा गर्न कांग्रेसद्वारा धेरै नै मद्दत पुग्ने कुरा प्रष्ट छ । तर दीर्घकालीन रूपमा भारतले कांग्रेस माथि होइन, मधेसवादीमाथि नै विश्वास गर्नेछ । तर अहिले कांग्रेस र मधेसवादी मिलेर पनि सरकार बनाउन सक्ने स्थितिमा छैनन् । त्यसैले भारतले तात्कालिक वा अस्थायी रूपमा माओवादी केन्द्र वा प्रचण्डलाई उपयोग गरेर अहिलेको सरकारको समीकरणलाई भत्काउने र ओली सरकारलाई विस्थापित गर्ने नीति अपनाएको छ । भारतले अन्तर्राष्ट्रिय रूपमा नै यो अभियान चलाइरहेको छ कि नेपालको संविधान अपूर्ण छ र मधेसीहरूप्रति भेदभाव गरिएको छ । उनीहरूप्रतिको कथित भेदभावको अन्त्यका लागि नै त्यसले संविधानमा पहाडी भूभागबाट अलग गरेर तराईमा दुइटा बेग्लै प्रदेशहरू निर्माण गर्ने, जनसंख्याका आधारमा निर्वाचन क्षेत्रहरूको निर्धारण गर्ने, नागरिकतासम्बन्धी नीतिलाई थप खुकुलो बनाउने, अंगीकृत नागरिकहरूलाई वंशज नागरिक सरह राष्ट्रपति, प्रधानमन्त्री, सेनापति, प्रदेशको मुख्यमन्त्री समेत बन्नसक्ने अधिकार हुनुपर्ने संशोधनहरू गराउन जोड दिइरहेको छ । प्रचण्डको नेतृत्वको सरकार निर्माण भएमा त्यसलाई पनि भारतले ती उेश्यहरू पूरा गर्न र कांग्रेसले सरकार भित्रबाट त्यसका लागि दबाब दिनेछ । या त माओवादी केन्द्रले आफ्ना सम्पूर्ण राजनीतिक मूल्य र मान्यताहरूलाई तिलाञ्जली दिँदै भारतीय विस्तारवादका अगाडि आत्मसमर्पण गर्दै र कांग्रेसको अनुशरण गर्दै जानुपर्नेछ वा नयाँ प्रकारले प्रचण्डको नेतृत्वको सरकारलाई पनि एक वा अर्को प्रकारले विस्थापित गर्ने प्रयत्न गरिने छ । अहिले केही समयका लागि प्रचण्डको नेतृत्वको सरकार बनेपनि पुनः कांग्रेसको नेतृत्वमा सरकार गठन गर्ने कुरा आइरहेको छ । त्यो अवस्थामा भारतका लागि नेपालप्रतिका आफ्ना विस्तारवादी उद्देश्यहरू पूरा गर्न थप सजिलो हुनेछ । माओवादी केन्द्रका लागि मुख्य चिन्ताको विषय नौबुँदे सहमति हो । उनीहरूले यो चाहन्छन् कि सशस्त्र द्वन्द्वको कालमा उनीहरूका अपराधजन्ध वा मानवअधिकारको गम्भीर उल्लंघनसम्बन्धी अपराधमा कुनै कारबाहीका लागि मुद्दा नचलाइयोस् । उनीहरूले अदालत वा अन्य निकायहरूमा विचारधीन सबै मुद्दाहरू सत्य निरुपण र मेलमिलाप आयोगको दायराअन्तर्गत ल्याउने कुरामा जोड दिइरहेका छन् । त्यस सम्बन्धी कानुनलाई निष्पक्ष रूपले छानबिन गरेर कारबाही गर्ने र अपराधअनुसार सजाय दिनेभन्दा बढी माफी दिने प्रकारले नै कानुन निर्माण भएको छ । माओवादी दबाबका कारण पहिले नै त्यो कानुन बढी लचिलो र उदार बनाइएको छ । यो कुरा स्पष्ट छ, त्यो कानुनको सीमाभित्र द्वन्द्वकालका अपराधजन्य वा मानव अधिकारको उल्लंघनसम्बन्धी कारबाहीबारे समुचित प्रकारले कारबाही हुन नसक्ने स्पष्ट छ । त्यो कानुनलाई उनीहरूले थप संशोधन गर्नेमा जोड दिइरहेका छन् । त्यो कानुनका कतिपय धाराहरूलाई सर्वोच्च अदालतले बदर गरेको छ र त्यसमा पनि माओवादीहरूको गम्भीर आपत्ति छ । विभिन्न अन्तर्राष्ट्रिय निकायहरूले सत्य निरुपण र मेलमिलाप आयोगसम्बन्धी कानुनका कयौं धाराहरूबारे आपत्ति प्रकट गरेका छन् । भारतले पनि सुरक्षापरिषद्मा नेपालमा मानव अधिकारको उल्लंघनकर्ताहरूलाई कारबाही नगरेर दण्डहीनतालाई प्रश्रय दिएको कुरा उठाएको छ । तर त्यसका पछाडिको उद्देश्य माओवादीहरूको भयदोहन गरेर आफ्नो पक्षमा लैजानु र नेपालमा विस्तारवादी स्वार्थका पक्षमा उपयोग गर्नु नै भारतको उद्देश्य देखिन्छ । द्वन्द्वकालमा गरिएका अपराधजन्य कारबाहीबाट उन्मुक्ति पाउनका लागि भारतीय विस्तारवाद वा कांग्रेसको आडमा ओली सरकारलाई अपदस्थ गर्ने कार्यको परिणाम के हुनेछ ? के माओवादीहरूले त्यो पक्षमाथि गम्भीरतापूर्वक विचार गर्लान् ? माओवादी र राज्य पक्षका बीचको हिंसात्मक कारबाहीहरू दुवै पक्षहरूका बीचको बृहत् शान्ति सम्झौतापछि टुंगिन्छ । तर उनीहरू दुवै पक्षहरूद्वारा निरपराध र गैरसैनिक जनतामाथि गरिएका अपराधजन्य वा मानव अधिकारको गम्भीर उल्लंघनसम्बन्धी कारबाहीहरू शान्ति सम्झौताको सीमाभित्र पर्दैनन् र ती माफीका विषयहरू हुन सक्दैनन् । आफ्ना अपराधहरू र मानव अधिकारसम्बन्धी गम्भीर उल्लंघनका कारबाही माफी गराउन उनीहरूले तात्कालिन सत्तापक्षद्वारा गरिएका त्यस प्रकारका कारबाहीलाई पनि माफी दिलाउन प्रयत्न गरिरहेका छन् । त्यस सिलसिलामा स्वयं उनीहरूकै कार्यकर्तालाई यातना दिने कुमार लामालाई पनि माफी गराउन उनीहरूले प्रयत्न गरिरहेका छन् । त्यो उद्देश्य पूरा गर्न उनीहरूले एमालेसित नौबुँदे सहमति गरेका थिए । त्यो सहमति कार्यान्वयन नभएको कारण देखाएर सरकारबाट हट्ने कुरा गरिरहेका छन् । त्यसरी भारतीय विस्तारवादको नेपालप्रतिको विस्तारवादी उद्देश्य पूरा गर्ने नीति र माओवादीहरूको द्वन्द्वकालमा अपराधजन्य र मानव अधिकार हनन् गर्ने अपराधीलाई दण्ड सजायबाट बच्नेबचाउने उद्देश्य यी दुवै पक्षका बीचमा तालमेल भएर ओली सरकारलाई बदल्ने प्रयत्न भइरहेको छ । ती दुवै विन्दुहरूका बीचमा कसरी मेल हुनेछ ? नेपालको राजनीतिमा त्यसले कुन प्रकारको परिणाम ल्याउने छ ? त्यो आजको देशको गम्भीर राजनीतिक प्रश्न बनेको छ । त्यसले नेपालको राजनीतिमा कुन प्रकारको असहज स्थिति, दुर्घटना वा संकटलाई निम्ताउने छ ? त्यसबारेमा नेपालको संविधान, गणतन्त्र, राष्ट्रियता र धर्म निरपेक्षतापक्षधर शक्तिहरूको ध्यान जानुपर्ने आवश्यकता छ । माओवादीहरूले द्वन्द्वकालमा जुन अपराधजन्य वा मानव अधिकारको गम्भीर उल्लंघनसम्बन्धी कार्य गरेका थिए, ती स्वयं उनीहरूको जनयुद्ध', माओको जननीति वा माक्र्सवादीलेनिनवादी सिद्धान्तसित पनि मेल खाने कुरा थिएन । सशस्त्र द्वन्द्वकालमा एकाध त्यस प्रकारका घटनाहरू भएको भए पनि समयमा नै नेतृत्वले नियन्त्रण गर्ने वा अनुशासनको कारबाही गर्ने कुरामा ध्यान दिएको भए त्यस प्रकारका अपराधन्य कारबाही हुने थिएनन् । माओवादी र राज्य पक्षका त्यस प्रकारका कारबाहीद्वारा निर्दोष जनता ठूलो संख्यामा पीडित भएका छन् । त्यस प्रकारका कारबाहीका लागि जिम्मेवार राज्य तथा माओवादी दुवै पक्षका व्यक्तिहरूलाई दण्ड सजायबाट माफी दिलाउनु जनतामाथि ठूलो अन्याय हुनेछ । द्वन्द्वकालमा गरिएका अपराधजन्य कारबाहीबाट उन्मुक्ति पाउनका लागि भारतीय विस्तारवाद वा कांग्रेसको आडमा ओली सरकारलाई अपदस्थ गर्ने कार्यको परिणाम के हुनेछ ? के माओवादीहरूले त्यो पक्षमाथि गम्भीरतापूर्वक विचार गर्लान् ?"
समृद्ध मुलुक बनाउन समृद्ध सोचाइ,"हामीले विगत सात दसक अधिकार प्राप्तिको लडाइँ गर्यौँ । त्यसनिम्ति धेरै सहिद भए । धेरै घरपरिवार तहसनहस भए । कतिपय अहिले पनि अपांग जीवन जिउन बाध्य छन् । एकातिर विभिन्न समयका जनआन्दोलन र त्यसविरुद्धका निर्मम दमन र यातनाहरूका कारण उल्लिखित पीडादायी अवस्था विद्यमान छन् भने अर्कोतिर त्यस्ता आन्दोलन र क्रान्तिको फलस्वरूप स्वर्णिम युगको उदय भएको छ । दसकौँदेखिको नेपाली जनताको चाहनाअनुसार संविधानसभाबाट नेपालको संविधान २०७२ निर्माण भएको छ र तदारुकताका साथ कार्यान्वयन पनि भइरहेको छ । यसै सन्दर्भमा संविधानले परिकल्पना गरेको समृद्ध नेपाल निर्माणमा प्रत्येक नेपालीले आफ्नो भूमिका खोज्नुपर्ने बेला आएको छ । नेपालमा बसोवास गर्ने नेपाली उस्तै, हाम्रा संरचना उस्तै, त्यो संरचनाभित्रका पात्र पनि उस्तै, राजनीतिक दल र त्यसका नेता पनि उस्तै । उस्तैउस्तै परिस्थितिबाट समृद्ध नेपाल स्थापना गर्न कसरी सकिएला ? संविधान बन्दैमा, त्यसअन्तर्गतका कानुन बन्दैमा, सरकारले जनमुखी नीति तथा कार्यक्रम घोषणा गर्दैमा कसरी नेपाल समृद्ध होला ? भाषणमा हुन सक्ला, त्यो अर्कै पक्ष हो, तर साँचो अर्थमा समृद्ध मुलुक बनाउन त प्रत्येक नेपालीले आफ्ना सोच, शैली, धारणा, प्रवृत्ति आदिलाई उन्नत स्तरमा परिणत गर्नैपर्छ । नेपालको राजनीतिक परिवर्तनको लागि एक सय चारबर्से राणाशासन उखेल्ने, तीसबर्से पञ्चायती शासन ढाल्ने र राजसंस्था उन्मूलन गर्ने कार्य कम चुनौतीपूर्ण थिएनन् । त्यो चुनौतीपुर्ण परीक्षामा हामी उत्तीर्ण भएका छौँ । हामीले यति ठूलो राजनीतिक परिवर्तन गर्दा त्यति क्षति व्यहोरेका छैनौँ, जति गणतन्त्र प्राप्तिको लडाइँमा अन्य राष्ट्रहरूले व्यहोरेका छन् । अब हामी देश निर्माणको चुनौतीपूर्ण परीक्षामा कसरी उत्कृष्टता हासिल गर्न सक्छौँ, त्यसतर्फ ध्यान केन्द्रित गर्नु जरुरी छ । भत्काउन जति सजिलो हुन्छ, निर्माण गर्न त्यत्तिकै असजिलो हुन्छ । ध्वंस गर्न कमान्डरको एक आदेश काफी हुन्छ तर निर्माण गर्न योजना, श्रम, पुँजी, संगठन, प्रविधि, विचार आदिको आवश्यकता पर्छ । आलोचकहरू लोकतन्त्र भनेको छाडातन्त्र हो भन्छन् किनकि यसमा पक्ष र विपक्ष हुन्छन् । विपक्षले सत्तापक्षले जति राम्रा योजना बनाएर तिनको कार्यान्वयन गरे पनि प्रतिपक्षले त्यसको प्रत्यक्षपरोक्ष विरोध गर्नु आफ्नो धर्म ठान्छ । त्यसैले हाम्रो देशको परिस्थितिमा समृद्धितर्फ जाने विषय चुनौतीपूर्ण देखिन्छ । यहाँ कुनै पनि पार्टीको बहुमतीय सरकार बन्ने अवस्था छैन । दुई वा सोभन्दा बढी पार्टी मिलेर मात्र सरकार बन्ने अवस्था छ । माओवादीको दसबर्से युद्ध र गत वर्षको विनाशकारी भूकम्पको कारण देशका महत्त्वपूर्ण भौतिक संरचनाहरू प्रायः ध्वस्त भएका छन् । इतिहास नमेटिने गरी वर्तमान र भविष्यको पुस्ताको आवश्यकतामा कत्ति पनि कमी नहुने गरी हामीले ती महत्त्वपूर्ण ऐतिहासिक संरचना पुनर्निर्माण गनुपर्नेछ । अब हामीले गर्ने संरचनात्मक विकासमा हाम्रा राष्ट्रिय मूल्यमान्यतालाई मात्रै ध्यान दिएर पुग्दैन, विश्वव्यापी मान्यताप्राप्त राष्ट्रसंघको दिगो विकाससम्बन्धी १७ वटा लक्ष्य र त्यसअन्तर्गतका अवधारणालाई पनि अवश्य ध्यान दिनुपर्दछ । सन् २०३० सम्म संसारबाट गरिबी उन्मूलन गर्ने, विद्यमान असमानता हटाउने, सहर तथा ग्रामीण क्षेत्रको दिगो विकास गर्ने, संसारमा शान्ति तथा न्याय पूर्णरूपले स्थापित गर्नेलगायतका लक्ष्य राष्ट्रसंघले अवलम्बन गरेको छ । आजको विश्व परिस्थितिमा कुनै एउटा देशभित्र त्यहाँका जनताले आफ्नो मनलागी गर्ने अवस्था छैन किनकि अन्तर्राष्ट्रिय कानुन र प्रतिबद्धताका कारण पनि त्यस्ता कतिपय विषय प्रतिबन्धित हुन्छन् । आज प्रविधिको विकासका कारण विश्व एउटा गाउँमा परिणत भएको छ । यी सबै राष्ट्रिय र अन्तर्राष्ट्रिय परिस्थिति र सीमाको ख्याल राख्दै समृद्ध नेपाल निर्माण गर्नु हामी नेपालीको दायित्व हो । त्यसको लागि संविधान, कानुन, निर्देशिका, नीति तथा कार्यक्रम, योजना बजेट आदि त आवश्यक छँदैछन्, त्यसका अतिरिक्त हामीले परम्परागत सोच, विचार र शैलीमा भने अवश्य निखार ल्याउनैपर्छ । हिजो टाउकाको मूल्य तोक्ने र तोकिइनेहरू आज सँगै बसेर समाज रूपान्तरणको महाअभियान सञ्चालन गर्नुपर्ने बाध्यता छ । शासक र शोषित, आन्दोलनकारी र दमनकारी, सामन्तवादी र सर्वहाराबीचको दूरी कानुनीरूपले शून्य भए पनि व्यावहारिक रूपले भने अझै शून्यमा पुग्ने स्थिति छैन । समाजमा छुवाछूत, बोक्सी, छाउपडी जस्ता विभिन्न कुप्रथा अझै विद्यमान छन् । हाम्रा पुराना संस्कार, संस्कृति र परम्परागत सोचाइका कारण यस्तो हुन गएको हो । यतिबेला नेपालको संविधान २०७२ अन्तर्गत विभिन्न प्रकारका कानुन निर्माणको क्रम चलिरहेको छ । विगतमा हामीले राजनीतिक परिवर्तनको लागि जति प्रतिबद्ध भएर सफलता प्राप्त गर्दै आयौँ, आज पनि समाजलाई आर्थिक, सामाजिक रूपले रूपान्तरण गरी समृद्ध नेपाल निर्माण गर्न हाम्रा सोच, विचार, व्यवहार र कामकारबाहीलाई पनि समृद्ध बनाऔँ । यस्तो अवस्थामा नीतिनिर्माता पनि ज्यादै चनाखो हुनु जरुरी छ । नेपाली समाजको वास्तविक अवस्था चित्रण गर्दै गलत कुरा निर्मूल गर्ने गरी दीर्घकालीन ढंगले सकारात्मक प्रभाव पार्ने गरी कानुनहरू बनून् ताकि बर्सैपिच्छे परिमार्जन गर्न नपरोस् । अब हामीले गर्ने समाज रूपान्तरणका क्रियाकलापमा हरेक क्षण आफ्नो विचार र धारणा उन्नत बनाउन आवश्यक छ । पिछडिएका जातजाति, दलित, महिलालगायत संविधानमा उल्लेख गरिएका सबै पक्षलाई राष्ट्र विकासको मूलधारमा ल्याई समाजलाई साँचो अर्थमा रूपान्तरण गर्ने हो भने यतिखेर हामीले आफू जहाँ छौँ, आफ्नै घर, आँगन, भान्सा, अफिसबाटै प्रभावकारी ढंगले कामको थालनी गर्नुपर्छ । हरेक व्यक्तिले आफूले गरेका कामबाट समाजलाई केही न केही लाभ होस् भन्ने धारणा विकास गर्नैपर्छ । करिब सत्तरी वर्षसम्म अनवरत रूपले अधिकार प्राप्तिको लडाइँ गर्न सक्ने हामी अथक र जुझारु नेपाली अब यो मुलुकको रूपान्तरणको लागि कम्तीमा पाँचदेखि दस वर्षसम्म निःस्वार्थ ढंगबाट सामाजिक, आर्थिक क्रान्ति गरौँ । यो रूपान्तरणको क्रान्तिमा हिजो जस्तो घरपरिवार त्यागेर, जीउज्यानको बाजी लगाएर, आफ्नो व्यक्तिगत र पारिवारिक जीवन त्याग्दै, दुस्मनका संगीनहरू छिचोल्दै लडाइँ गर्नुपर्ने अवस्था छैन । आज त हामीले प्राप्त गरेका राजनीतिक अधिकारहरू जो संविधानमा स्वर्णाक्षरले समेटिएका छन्, तिनलाई आधार बनाएर आफ्नो व्यक्तिगत र पारिवारिक जीवनलाई ध्यानमा राख्दै साथीभाइ, समाजका सबै सरोकारवाला पक्षसँग वाद, संवाद र हातेमालो गर्दै राष्ट्रियअन्तर्राष्ट्रिय सहयोगमा गरिने सामाजिक आर्थिक विकास निकै सुरक्षित, रमाइलो र अविस्मरणीय हुनेछ । यसमा त केवल हामीले आफूलाई निःस्वार्थ र सामाजिक भावनाबाट प्रेरित गर्नुपर्छ । आफूले गरेको सकारात्मक कार्यबाट अरूले प्राप्त गर्ने सन्तुष्टि देख्दा हुने खुसी र आनन्दको प्राप्ति संसारमा अरू के कुरासँग तुलना गर्न सकिन्छ र ? यस्ता सानामसिना कुरा हामीलाई थाह त छँदै छ, तर त्यसलाई व्यवहारमा उतारेर लैजाने कुरा भने वास्तवमा चुनौतीपूर्ण छ । विगतमा हामीले राजनीतिक परिवर्तनको लागि जति प्रतिबद्ध भएर सफलता प्राप्त गर्दै आयौँ, आज पनि समाजलाई आर्थिक, सामाजिक रूपले रूपान्तरण गरी समृद्ध नेपाल निर्माण गर्न हाम्रा सोच, विचार, व्यवहार र कामकारबाहीलाई पनि समृद्ध बनाऔँ । ज्ञवाली एमाले केन्द्रीय कार्यालयकी उपसचिव हुन् ।"
भुइँतहमा स्वास्थ्य बिमा,"सामुदायिक स्वास्थ्य बिमा योजना समुदायबाट सञ्चालित हुन्छ । यसमा समुदायका मानिस परिवारसहित स्वेच्छाले परस्पर आबद्ध हुन्छन् । तिनीहरू बिरामी परेको बखतमा स्वास्थ्य सेवा र संरक्षण प्राप्त गर्ने उद्देश्यले नियमित रूपमा प्रिमियम तिर्छन् र बिरामी भएको अवस्थामा तिनीहरूको औषधोपचारसम्बन्धी खर्च सामुदायिक स्वास्थ्य बिमा योजनाले व्यहोर्छ । तोकिएबमोजिम बिमा शुल्क तिर्न नसक्ने अति गरिब व्यक्तिको लागि सरकारी वा अन्य स्रोतबाट प्रिमियम तिर्ने प्रावधान पनि गरिन्छ । समुदायहरू सामुदायिक स्वास्थ्य बिमा योजनाका सदस्य मात्र नभई व्यवस्थापक पनि हुन्छन् । सामुदायिक बिमा योजना सरकारी तथा निजी दुवै प्रकारका हुन सक्छन् । सरकारी क्षेत्रको पहलमा र आर्थिक तथा प्राविधिक सहायतामा सञ्चालित स्वास्थ्य बिमा योजनालाई सार्वजनिक सामुदायिक स्वास्थ्य बिमा योजना र मुनाफा नलिने संस्था, सहकारी संस्था आदिद्वारा समर्थितसञ्चालित स्वास्थ्य बिमालाई निजी सामुदायिक स्वास्थ्य बिमा योजना भन्न सकिन्छ । नेपालमा सामुदायिक स्वास्थ्य बिमा सरकारी तथा निजी दुवै क्षेत्रमा लागू गर्ने प्रयास भएको लामो समय बितिसक्दा पनि यसको विस्तार हुन सकेको छैन । यस लेखमा सरकारी क्षेत्रको सामुदायिक स्वास्थ्य बिमाको वर्तमान स्थितिमाथि प्रकाश पारिनेछ । विगतको प्रयास सरकारी क्षेत्रमा सामुदायिक बिमा लागू गर्नुपर्ने आवश्यकता झन्डै दुई दसक अगाडिदेखि नै महसुस हुँदै आएको हो । यस सन्दर्भमा नवौँ योजना (०५४५५०५८५९) मा परीक्षणको रूपमा स्थानीय समुदाय इच्छुक भएको जिल्लामा स्वास्थ्य बिमा सुरु गरिने उल्लेख गरिएको थियो । दसौँ योजना (२०५९२०६४) मा सामुदायिक स्वास्थ्य बिमा व्यापक रूपमा लागू गर्ने उद्देश्य राखिएको यस योजनामा आगामी पाँच वर्षभित्र सामुदायिक तथा सामाजिक स्वास्थ्य बिमा कार्यक्रम औपचारिकअनौपचारिक क्षेत्रहरूमा समेत समानान्तर रूपमा सञ्चालन गरिनेछ । ग्रामीण तथा सहरी समुदायमा सामुदायिक स्वास्थ्य बिमा सञ्चालन गर्न लघु ऋण र अन्य आयआर्जनका कार्यक्रम सञ्चालन गरी गरिबी निवारणमा समेत टेवा पुर्याइनेछ' भन्ने व्यहोराले स्पष्ट गर्छ । सामुदायिक स्वास्थ्य बिमाको बारेमा उल्लेख गर्न तीनवर्षीय अन्तरिम योजना (०६४६४०६६६७) पनि चुकेको थिएन, जसमा सञ्चालनमा रहेको सामुदायिक स्वास्थ्य बिमा कार्यक्रमको समीक्षा गरी क्रमशः अन्य जिल्लामा विस्तार गरिनेछ । ती जिल्लामा स्वास्थ्य सेवा प्रदान गर्ने चिकित्सक तथा नर्सलगायतका अन्य स्वास्थ्यकर्मीलाई प्रोत्साहनस्वरूप सामाजिक स्वास्थ्य बिमा कार्यक्रमभित्र समावेश गरी उनीहरूलाई सामुदायिक स्वास्थ्य बिमाअन्तर्गत बिमित गरिनेछ' भन्ने उल्लेख गरिएको थियो । सामुदायिक स्वास्थ्य बिमाले आवधिक विकास योजनामा मात्र नभई विभिन्न बजेट वक्तव्यमा पनि स्थान पाएको थियो । उदाहरणको लागि आर्थिक वर्ष २०६०६१ को बजेट वक्तव्यमा मोरङ, धादिङ, नवलपरासी, बाँके, गोरखा, लमजुङ, कैलाली र सोलुखुम्बु जिल्लामा सामुदायिक स्वास्थ्य बिमा योजना नमुनाको रूपमा लागू गर्ने घोषणा गरिएको थियो । सामुदायिक स्वास्थ्य बिमा कार्यक्रम सञ्चालन गर्ने सन्दर्भमा आर्थिक वर्ष ०६२६३ को बजेट वक्तव्यमा ग्रामीण क्षेत्रमा बिरामी परी उपचार गराउन घरवारै बेच्नुपर्ने वा उपचार नगरी मृत्युवरण गर्नुपर्ने अवस्था छ । यो स्थितिमा सुधार ल्याई स्वास्थ्योपचारको लागि आवश्यक रकम उपलब्ध हुन सक्ने गराउन सामुदायिक स्वास्थ्य बिमा कार्यक्रम ६ जिल्लामा सञ्चालन गरिनेछ' भन्ने प्रस्ताव गरिएको थियो भने आर्थिक वर्ष ०६५६६ को बजेट वक्तव्यमा आम जनताका लागि स्वास्थ्य सेवालाई सुलभ र सहज बनाउन ग्रामीण स्वास्थ्यमा लगानी वृद्धि गर्नुका साथै सामुदायिक स्वास्थ्य नीति अवलम्बन गरिनेछ' भन्ने प्रस्ताव गरिएको थियो । यस सन्दर्भमा सामुदायिक स्वास्थ्य बिमा आर्थिक वर्ष ०६०६१ मा नवलपरासी तथा मोरङ र आर्थिक वर्ष ०६२६३ मा दाङ, कैलाली, रौतहट र उदयपुर जिल्लाका एकएकवटा स्वास्थ्य सेवा संस्थामा लागू गरियो । वर्तमान स्थिति यसरी सामुदायिक स्वास्थ्य बिमा लागू गर्ने सन्दर्भमा गरिएको लामो प्रयासको फलस्वरूप यो बिमा योजना हालसम्म कैलालीको टीकापुर अस्पताल, रौतहटको चन्द्रनिगाहपुर अस्पताल, उदयपुरको कटारी अस्पताल, दाङको लमहीस्थित प्राथमिक स्वास्थ्य केन्द्र, नवलपरासीको दुम्कौलीस्थित प्राथमिक स्वास्थ्य केन्द्र र मोरङको मंगलबारेस्थित प्राथमिक स्वास्थ्य केन्द्र गरी ६ वटा स्वास्थ्य संस्थामा लागू भएको छ । यी बिमा योजना सामुदायिक स्वास्थ्य बिमा योजनाको मान्यतामा आधारित भएकाले तिनीहरूको स्वामित्व र व्यवस्थापन समुदायका सदस्यबाट हुने गरेको छ । उदाहरणको लागि नवलपरासीको दुम्कौलीस्थित सामुदायिक स्वास्थ्य बिमा योजना सञ्चालन गर्न अध्यक्षलगायत ११ सदस्यीय स्थानीय समिति छ, जसमा १,३७८ परिवार सहभागी छन् । प्रति परिवार वार्षिक प्रिमियम एक हजार रुपैयाँ छ भने सामुदायिक स्वास्थ्य बिमा योजनाले प्रति परिवार कुल वार्षिक १५ हजार रुपैयाँसम्मको औषधोपचार खर्च व्यहोर्ने व्यवस्था छ । सामुदायिक स्वास्थ्य बिमाका सदस्यले दुम्कौली प्राथमिक स्वास्थ्य केन्द्रमा पाँच हजार रुपैयाँसम्मको स्वास्थ्योपचार निःशुल्क रूपमा गर्न सक्छन् । यो स्वास्थ्य चौकीमा उपचार हुन नसक्ने रोगको लागि स्वास्थ्य केन्द्रले अन्य अस्पतालमा रिफर गरेमा त्यस सम्बन्धमा लागेको १० हजार रुपैयाँसम्मको औषधोपचार खर्च सामुदायिक स्वास्थ्य बिमा योजनाले व्यहोर्ने व्यवस्था छ । यस सामुदायिक स्वास्थ्य बिमाका सदस्यहरूले औषधोपचार खर्चको २० प्रतिशत सहभुक्तानी (कोपेमेन्ट) तिर्नुपर्छ । चालू वर्षमा कैलाली जिल्लामा सुरु गरिएको राष्ट्रिय स्वास्थ्य बिमा आगामी दिनमा अन्य क्षेत्रमा लागू गर्दै जाने परिप्रेक्ष्यमा सामुदायिक स्वास्थ्य बिमाको भविष्य के हुने भन्ने प्रश्नचिन्ह खडा भएको छ । यी सामुदायिक स्वास्थ्य बिमा योजना सञ्चालन गर्न नेपाल सरकारले बर्सेनि अनुदान दिने गरेको छ, जुन विपन्न वर्गको प्रिमियम तिर्न र सामुदायिक स्वास्थ्य बिमा योजना सञ्चालकको खर्चको केही अंश व्यहोर्न प्रयोग गरिन्छ । अनुदान रकम सामुदायिक स्वास्थ्य बिमा योजना सञ्चालन गर्ने प्रति संस्थालाई विगतमा प्रति स्वास्थ्य संस्था १० लाख रुपैयाँ भएकोमा आर्थिक वर्ष ०७२७३ मा १० लाख ८५ हजार रुपैयाँ गरिएको छ । स्वास्थ्य संस्थाहरूमा निःशुल्क पाइने स्वास्थ्य सेवाहरू सामुदायिक स्वास्थ्य बिमा योजनाका सदस्यहरूलाई पनि निःशुल्क प्राप्त हुनुका साथै बिमितलाई आवश्यक पर्ने औषधी तथा परीक्षण सेवा बिमा नियमअनुसार पनि प्रदान गरिन्छ । नेपाल सरकारबाट प्राप्त अनुदान र बिमितबाट उठेको रकमको न्यूनतम १० प्रतिशत रकम समुदायमा रहेका लक्षित वर्गको स्वास्थ्य सेवाको लागि छुट्ट्याउनुपर्छ । तोकिएबमोजिम बिमा शुल्क तिर्न नसक्ने अति गरिब व्यक्तिको लागि सम्बन्धित स्वास्थ्य संस्थाहरूले आवश्यक व्यवस्था गरेर बिमा गरिदिने व्यवस्था मिलाउनुपर्ने प्रावधान छ । यस्तो सहुलियत सेवा पाउने सदस्य कुल सदस्यको ३० प्रतिशतभन्दा बढी हुनु हुँदैन । सेवाग्राहीलाई बिमाको सम्झौता भएको मितिले कम्तीमा एक महिनापछि सेवा दिन सुरु गर्नुपर्छ । सामुदायिक स्वास्थ्य बिमा लागू गर्ने सन्दर्भमा लामो समयसम्म बर्सेनि विभिन्न प्रस्तावहरू गरिए पनि यससम्बन्धी हालसम्मको उपलब्धि भने नगन्य छ । यो बिमा योजना हालसम्म केवल ६ वटा स्वास्थ्य संस्थामा मात्र लागू भएको छ । ती स्थानहरूमा पनि सामुदायिक स्वास्थ्य बिमा योजनामा सहभागी हुनेको संख्या नगन्य छ । उदाहरणको लागि नवलपरासीको दुम्कौलीस्थित सामुदायिक स्वास्थ्य बिमा योजनाले नौवटा गाउँ विकास समिति समेटेको छ, जसको कुल जनसंख्या १०६,००० छ । त्यस स्वास्थ्य बिमा योजनामा जम्मा १,३७८ परिवार आबद्ध छन् । औसतमा प्रति परिवार पाँचजना सदस्य अनुमान गरेमा बिमामा सहभागी हुने जम्मा जनसंख्या सात हजारभन्दा बढी छैन । यो कार्यक्रम लागू गरिएको एकदसक पार गरिसकुन्जेल पनि यस क्षेत्रको कुल जनसंख्याको सात प्रतिशत जनसंख्या पनि सामुदायिक स्वास्थ्य बिमा योजनामा आकर्षित नहुनु यस कार्यक्रमको सफलता मान्न सकिँदैन । सामुदायिक स्वास्थ्य बिमाको विस्तार नहुनमा विभिन्न कारण जिम्मेवार छन् । यस्तो बिमा योजना लागू गर्ने सन्दर्भमा योजना तथा बजेटमा पटकपटक उद्घोष गरिए पनि त्यसलाई कार्यान्वयन गर्ने सन्दर्भमा ठोस कार्यक्रम कहिल्यै ल्याइएन । सर्वप्रथमतः सामुदायिक स्वास्थ्य बिमाको विस्तृत खाका नै तयार गरिएको छैन । यसलाई कार्यान्वयन गर्ने सम्बन्धमा गम्भीरतापूर्वक विचार गरिएको छैन र त्यससम्बन्धी खास तयारी गरिएको छैन । यसबारेमा जागरुक अभियान पनि सञ्चालन गरिएको छैन । यो लागू गरिएको सीमित स्थानमा पनि यसका बारेमा सम्बन्धित संस्थाका सञ्चालक तथा लाभग्राहीलाई यस विषयमा जानकारी गराउने र प्रशिक्षण दिने जस्ता गतिविधि गरिएका छैनन् भने यससम्बन्धी अभिलेख राख्ने, रिपोर्टिङ गर्ने आदि न्यूनतम व्यवस्था पनि गरिएको छैन । यस विषयमा सम्बन्धित पक्षले देखाएको उदासीनताका कारणले सामुदायिक स्वास्थ्य बिमाको विकास र विस्तार हुन सकेको छैन । निष्कर्ष सामुदायिक स्वास्थ्य बिमा लागू गर्ने कुरा लामो समयदेखि प्रस्तावित हुँदै आएको भए पनि यसको विकास र विस्तार हुन सकेको छैन । हालसम्म यो योजना नेपालभर जम्मा ६ वटा स्वास्थ्य संस्थामा मात्र लागू गरिएको छ । चालू वर्षमा कैलाली जिल्लामा सुरु गरिएको राष्ट्रिय स्वास्थ्य बिमा आगामी दिनमा अन्य क्षेत्रमा लागू गर्दै जाने परिप्रेक्ष्यमा सामुदायिक स्वास्थ्य बिमाको भविष्य के हुने भन्ने प्रश्नचिन्ह खडा भएको छ । रुवान्डालगायतका विभिन्न देशमा सामुदायिक स्वास्थ्य बिमा बहुसंख्यक जनताको लागि आकषर्ण भएको सन्दर्भमा नेपालजस्तो पहाडी मुलुकमा यसको औचित्यका बारेमा समीक्षा गरेर यससम्बन्धी ठोस निर्णय गर्नु आवश्यक भएको छ ।"
बलियो जर्मनीलाई आयोजक फ्रान्सको चुनौती,"पेरिसः युरोकपको दोस्रो सेमिफाइनलमा शुक्रबार बिहान जर्मनी र फ्रान्स भिड्दैछन्। आयोजक फ्रान्सले जर्मनीलाई हराउन आफ्नो टोलीले हरेक हिसाबले तयार रहेको दाबी गरेको छ। फ्रान्सका प्रशिक्षक डिडिएर डेसच्याम्पसले आफ्नो टोली युरोकपको फाइनलमा पुग्ने दाबी पनि गर्दै आएका छन्। हामी कुनै पनि हालतमा राम्रो खेल खेल्ने छौं। मेरा खेलाडीले जर्मनीलाई हराउन सम्पूर्ण प्रयास गर्नेछन्', उनी भन्छन्। डेसच्याम्पसले विश्वकप विजेता जर्मनी पनि उत्कृष्ट टोली भएको बताए। जर्मनी विश्वकै राम्रो टोली हो तर, मेरा खेलाडी पनि जर्मनीको सबै पक्षलाई सामना गर्न तयार छन्। सेमिफाइनल खेल निकै महत्वपूर्ण हुनेमा दुईमत छैन। हामी हाम्रो सम्पूर्ण बल लगाउनेछौं', उनले थपे। जर्मनीलाई हराएर उपाधि घरमै राख्ने आफ्नो टोलीको योजनाले मूर्तरूप लिने उनले बताए। यसैगरी जर्मनीका प्रशिक्षक जोचिम लोयले घरेलु टोलीसँगको सेमिफाइनल खेल जर्मनका लागि निकै महत्वपूर्ण रहेको बताए। घरेलु मैदान र दर्शकको साथ फ्रान्सलाई छ। फ्रान्सलाई हामीले बलियो प्रतिद्वन्द्वीका रूपमा लिएका छौं। बलियो इटालीलाई पेनाल्टी सुटआउटमा हराएपछि टोलीको मनोबल पनि बढेको छ। फ्रान्ससँग मेरा खेलाडीले वास्तविक खेल खेल्नेछन्। सेमिफाइनलमा हामी थप सुदृढ प्रदर्शन गर्नेछौं', जोचिमले भने। दुई प्रशिक्षकले सेमिफाइनल जित्ने दाबी गरिरहँदा तथ्यांकमा भने फ्रान्स बलियो देखिएको छ। फ्रान्सले जर्मनीसँग सन् १९३१ देखि अन्तर्राष्ट्रिय फुटबल खेल्न थालेको हो। अहिलेसम्म यी दुई टोलीबीच २७ वटा भिडन्त भएका छन्, जसमध्ये १२ खेलमा फ्रान्सले जित हात पारेको छ। जर्मनी १० खेलमा विजयी भएको छ। पाँच खेल भने बराबरीमा सकिएको छ। जर्मनी र फ्रान्स पछिल्लो पटक सन् २०१५ नोभेम्बरमा आमनेसामने भएका थिए। मैत्रीपूर्ण उक्त खेलमा फ्रान्सले जर्मनीलाई २० गोलले पराजित गरेको थियो। विश्व फुटबलमा दबदबा जमाएका यी दुई टोलीबीचको सेमिफाइनल खेल निकै रोचक हुने अनुमान गरिएको छ। यतिबेला विश्व फुटबलमा चर्चाको शिखरमा रहेको जर्मनी युरोकपको उपाधि जित्दै छुट्टै कीर्तिमान बनाउने तयारीमा छ। स्पेनसँगै तीनपटक युरोकपको उपाधि चुमेको जर्मनी चारपटक उपाधि जित्ने एकमात्र टोली बन्न चाहन्छ। जर्मनी हालसम्म तीनपटक उपविजेता बनेको छ। यसैगरी सर्वाधिक युरोकप खेल्ने टोली पनि जर्मनी नै हो। सुरुआती तीन संस्करणमा सहभागी नभएको जर्मनीले सन् १९७२ देखि लगातार युरोकप खेलिरहेको छ। पहिलो सहभागितामै युरोकप च्याम्पियन बनेको जर्मनी (तात्कालीन पश्चिम जर्मनी) सन् १९८० र सन् १९९६ को संस्करणमा च्याम्पियन बनेको थियो। जर्मनीले जारी युुरोकपको प्रिक्वार्टरफाइनलसम्म कुनै पनि गोल खाएको थिएन। जर्मनीले क्वार्टरफाइनलमा इटालीलाई पेनाल्टी सुटआउटमा ६५ गोलले हराएर सेमिफाइनलमा स्थान बनाएको हो। युरोकपमा जर्मनीको नवौं पटक सेमिफाइनलमा पुगेको हो। समूहगत चरणको खेलमा जर्मनीले युक्रेन र उत्तरी आयरल्यान्डलाई समान २० गोलले पराजित गरेको थियो। पोल्यान्डसँग भने जर्मनीले गोलहित बराबरी खेलेको थियो। जर्मनीले प्रिक्वार्टरफाइनलमा स्लोभाकियालाई ३० गोलले पराजित गरेको थियो। ब्राजिलमा विश्वकप जित्दा टोलीमा रहेका दर्जन खेलाडी अहिले पनि जर्मन टोलीमा सहभागी छन्। जर्मनी बल पोसेसन, पासिङ, रक्षापंक्ति, मिडफिल्ड र स्ट्राइकिङ सबै पक्षमा राम्रो छ। टोलीका मुख्य स्ट्राइकर मारियो गोमजेन ह्यामस्ट्रिङ समस्याका कारण खेल्न नसक्ने भएकाले जर्मनीलाई केही अफ्ठ्यारो भने पर्न सक्छ। यसैगरी घरेलु मैदानमा जर्मनीसँग सेमिफाइनल भिड्न लागेको फ्रान्सको मनोबल पनि उच्च छ। फ्रान्सलाई यसअघि पनि ठूला प्रतियोगितामा घरेलु मैदान निकै फापेको देखिन्छ। तेस्रो पटक युरोकप आयोजना गरिरहेको फ्रान्सले सन् १९६० को पहिलो संस्करण आयोजना गरेको थियो। त्यतिबेला फ्रान्स चौथो भएको थियो। फ्रान्सले सन् १९८४ मा दोस्रो पटक युरोकप आयोजना गर्दा उपाधि जितेको थियो। फ्रान्सले सन् १९९८ मा विश्वकप आयोजना गर्दै घरेलु मैदानमा उपाधि जितेको थियो। यसैगरी सन् २००० को युरोकप उपाधि जितेको फ्रान्स त्यसपछि सेमिफाइनलमा पुगेको यो पहिलो पटक हो। समूहगत चरणका खेलमा औसत प्रदर्शन गरेको फ्रान्सले प्रिक्वार्टरफाइनलपछि सशक्त खेल खेलिरहेको छ। समूहगत चरणको पहिलो खेलमा फ्रान्सले रोमानियालाई २१ गोलले हराएको थियो। दोस्रो खेलमा अल्बानियालाई २० गोलले हराएको फ्रान्स समूहगत चरणको अन्तिम खेलमा भने स्विट्जरल्यान्डसँग गोलरहित बराबरीमा रोकिएको थियो। प्रिक्वार्टरफाइनलमा फ्रान्सले आयरल्यान्डलाई २१ गोलले हराएको थियो। क्वार्टरफाइनल खेलमा फ्रान्सले आइसल्यान्डलाई ५२ गोलले पाखा लगाएको थियो। फ्रान्सले सेमिफाइनलमा टोलीका जुझारु खेलाडी पल पोग्वासँग ठूलो आस गरेको छ। उनी अघिल्ला खेलमा भने त्यति जम्न सकेका थिएनन्। तर जारी युरोकपमा फ्रान्सका लागि एन्टोइन ग्रिजम्यान मुख्य हतियार सावित हुँदै आएका छन्। ग्रिजम्यानले हालसम्म चार गोल गरिसकेका छन्। आयोजकको नाताले छनोट चरण नै नखेली सीधै युरोकपमा सहभागी भएको फ्रान्स घरेलु मैदानमा युरोकपको उपाधि जित्दै गत नोभेम्बरमा भएको पेरिस घटनाले पुयाएको घाउमा मल्हम लगाउने योजनामा छ।"
जर्मनीसँग बदला लिँदै फ्रान्स युरोकपको फाइनलमा,काठमाडौंः जर्मनीसँग ब्राजिल विश्वकपमा बेहोरको हारको बदला लिँदै आयोजक फ्रान्स युरोकप फुटबल प्रतियोगिताको फाइनलमा पुग्न सफल भएको छ । मार्सेमा भएको दोस्रो सेमिफाइनल भिडन्तमा एन्टेनियो ग्रिजम्यान नायक बन्दै दुई गोल गर्न सफल भएपछि फ्रान्सले विश्वविजेता जर्मनीलाई घरको बाटो देखाउँदै पोर्चुगलसँग उपाधि भिडन्त पक्का गरेको हो । खेलको शुरुबाटै आयोजकमाथि दबाब राखेपनि जर्मनलाई उसका घाइते स्ट्राइकर मारियो गोमेजको अभाव खड्कियो । घरेलु भूमिमा भएको युरोकपको फाइनलमा पुर्याउने क्रममा फ्रान्सका लागि पहिलो हाफको अन्तिम समयमा एन्टेनियो ग्रिजम्यानले पेनाल्टीबाट गोल गरे । जर्मनीका कप्तान बास्टियन स्वाइन्सटाइगरले डी बक्सभित्र हातले बललाई हानेपछि रेफ्रीले पेनाल्टी दिएका थिए । पेनाल्टीलाई सदुपयोग गरेका ग्रिजम्यानले जर्मन गोल रक्षक म्यानुअल नुयरलाई उल्टो दिशामा लडाउँदै जाली चुमाए । जारी युरोकपमा उनको यो पाँचौ गोल थियो । पहिलो हाफको अधिकांश समय जर्मनीले दबाब दिएपनि आजको खेलमा फ्रान्सका गोल रक्षक ह्युगो लोरिस उत्कृष्ट बचाऊ गरे । उनले गोल पोस्ट्मा खम्बाको काम गरिदिँदा जर्मनीले बल पोजिसन राम्रो बनाएको अवस्थामा पनि फ्रान्स जित निकाल्न सफल भयो । पहिलो हाफमा १० को अग्रता लिएको फ्रान्सले दोस्रो हाफमा अर्को गोल थप्यो । खेलको ७२ औं मिनेटमा पाउल पोग्बाले जर्मनीको डी बक्समा अल्मल्याएर हानेको बल नुयको हातमा लागेर रिबाउन्ड भएको अवस्थामा ग्रिजम्यानले नै गोल गर्न सफल भए । नुयले पञ्च गरेर अगाडि फालेको बललाई दौडेर डी बक्समा पुगेका ग्रिजम्यानले प्रहार गरी जाली चुमाउन सफल भए । फ्रान्सका लागि दोस्रो गोल पनि आफैंले गरेका ग्रिजम्यानले जारी युरोकपमा गोलसंख्य ६ पुर्याएका छन् । यो सँगै उनले गोल्डेन बल जित्ने सम्भावनालाई करिब पक्का बनाएका छन् । अब फ्रान्सले वेल्सलाई २० ले पाखा लगाउँदै फाइनलमा प्रवेश गरेको क्रिस्टियानो रोनाल्डो नेतृत्वको पोर्चुगलसँग आइतबार पेरिसमा उपाधिका लागि खेल्नेछ ।
रोनाल्डोले भेट्टाए प्लाटिनीको कीर्तिमान,"काठमाडौंः फ्रान्समा जारी युरोकप फुटबल प्रतियोगितामा पोर्चुगलका कप्तान क्रिस्टियानो रोनाल्डोले मिचेल प्लाटिनीको कीर्तिमान बराबरी गरेका छन्। वेल्सविरुद्धको सेमिफाइनल भिडन्तमा रोनाल्डाले हेड गोल गर्दै प्लाटिनीले युरोकपमा फा्रन्सका लागि गरेको सर्वाधिक नौ गोलको रेकर्ड बराबरी गरेका हुन् । समूह चरणको भिडन्तमा हंगेरीविरुद्ध २ गोल गरेका रोनाल्डोले वेल्सविरुद्ध १ गोल गर्दै प्लाटिनीको कीर्तिमान भेट्टाएका हुन् । प्लाटिनीले सन् १९८४ मा भएको युरोकपको जम्मा ५ खेलबाटै ९ गोलको रेकर्ड बनाएका थिए भने रोनाल्डोले उनको कीर्तिमान भेट्न चार युरोकपका २० खेल खेल्नुपर्यो । जर्मनी र फ्रान्सबीच हुने दोस्रो सेमिफाइनल भिडन्तको बिजेतासँग हुने फाइनल भिडन्तमा यदि गोल गर्न सफल भए भने रोनाल्डो युरोपियन प्रतियोगितामा सर्वाधिक १० गोल गर्ने खेलाडी हुनेछन् । हंगेरीविरुद्ध गोल गरेपछि रोनाल्डो युरोकपका चार सिजनमा गोल गर्ने पहिलो पोर्चुगिज खेलाडी भएका थिए । उनले २००४, २००८, २०१२ र २०१६ को युरोकपमा गोल गर्दै अर्को कीर्तिमान आफ्नो नाममा लेखाएका थिए । त्यसैगरी पोर्चुगलबाट युरोकपका २० वटा खेल खेल्ने पहिलो खेलाडी पनि रोनाल्डो नै बनेका छन् । उनले हंगेरीविरुद्धको समूह चरणमा ३३ मा टुंगिएको हंगेरीविरुद्धको खेलमै युरोकपको १७ वटा खेलको रेकर्ड बनाएका थिए । रोनाल्डोकै नाम युरोकपका तीनवटा प्रतियोगिताको सेमिफाइनलमा पुग्ने पहिलो पोर्चुगिज खेलाडीको कीर्तिमान पनि लेखिएको छ ।"

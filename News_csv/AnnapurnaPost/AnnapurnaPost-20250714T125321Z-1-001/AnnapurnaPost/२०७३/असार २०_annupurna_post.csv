शीर्षक,विवरण
धर्मनिरपेक्षताको रहस्य,"'धर्मनिरपेक्ष राष्ट्र' घोषणा गराएर नेपालबाट हिन्दुबौद्धलगायतका हजारौं वर्ष पुराना सभ्यता नष्ट गर्न दलहरू किन सहर्ष तयार भए ? कार्यकर्ताहरूले किन दीपावली गरे ? यो खेलमा युरोप र अमेरिकामा क्रिश्चियन संस्थाहरूले किन अथाह सम्पत्ति लगानी गरे ? यस्ता कुरा तल्लो तहसम्म कसैले पनि बुझाउन सकेनन्। संविधानमा जनतालाई झुक्याउन धर्मबारे अनौठा कुराहरू लेखियो। संविधानको पहिलो भागमै 'नेपाल धर्मनिरपेक्ष राज्य हो' लेखिएको छ। त्यसको स्पष्टीकरणमा 'धर्मनिरपेक्ष भन्नाले सनातनदेखि चलिआएको धर्मसंस्कृतिको संरक्षणलगायत धार्मिकसांस्कृतिक स्वतन्त्रता सम्झनुपर्छ' भनिएको छ। यही वाक्यांश अन्य भाषामा अनुवाद गरियो भने यस्तो वाहियात कुरा संसारले पत्याउँछ ? अंग्रेजीमा 'सेक्युलर' बुझिने शब्दले प्राचीन धर्मसंस्कृतिको संरक्षण गर्छ? २०३३ साल चैत १७ गते दक्षिण भारतको मदुराइ सहरमा धर्म, दर्शन र संस्कृतिसम्बन्धी विश्व सम्मेलनमा राजा वीरेन्द्रको उद्घाटन भाषण सर्वाधिक चर्चाको विषय रह्यो। भाषणको एउटा अंश यस्तो छ 'धर्मले दुष्कर्मबाट सुकर्मतिर, अन्धकारबाट उज्यालोतिर, असत्य वा मिथ्याबाट शाश्वत सत्यतिर अघि बढ्न मानिसलाई सधैं घच्घच्याएको हुन्छ। यसले सांसारिक परिपञ्चबाट मानव जातिलाई माथि उठाउने प्रेरणा दिन्छ र उदात्त दैवी भावनाका साथ हामीलाई सांसारिक दलदलबाट उठाउँदै सबैथरीका बन्धनबाट मोक्ष प्राप्त गर्ने हौसला दिन्छ।' नेपालको इतिहास, परम्परा, धर्म र संस्कृतिप्रति कुनै सम्मान, मोह तथा श्रद्धा नभएका इसाईका दास एवं कृतदासहरूका कारण नेपाली राजनीतिमार्फत आज धमाधम इसाईकरण भइरहेको छ। सन् १८५४ मा जारी भएको मुलुकी ऐनमा सन् १८९७ मा केही संशोधन गरेपनि निरंकुश राणाशासकले परम्परागत धर्मसंस्कृतिको अपमान गरेनन्। तर आज निरंकुश शैली लादिएको छ। ब्रिटिस भारतका कमान्डरइनचिफ सर फेडरिक रबर्टस् र उनकी पत्नीले सन् १८९२ मा नेपाल भ्रमण गरे। कलकत्ता फर्केपछि रबर्टस्ले आफ्नो सरकारलाई दिएको प्रतिवेदनमा 'नेपालका शासक र उनका परिवार शिष्ट, सभ्य र व्यावहारिक रहेछन्' भनेका छन्। हरेक राष्ट्रको आफ्नो मौलिक पहिचान (राष्ट्रिय पहिचान) हुन्छ भन्ने कुरा सभ्य समाजले बुझेको हुन्छ। उनले पनि बुझे। इतिहास भन्छ नेपालमा सृष्टिकालदेखि १९२ जना राजा भए।' ती सबै सनातन धर्मका सुसंस्कृत अनुयायी भएकाले दलहरूले विदेशीलाई गणतन्त्रमा फरक र 'नयाँ नेपाल' देखाउन चर्चपथमा हिँड्ने निर्णय गरेका हुन्। नयाँ संविधानबारे जनतासँग लिइएको सुझावमा ९२ प्रतिशत जनता र पार्टीका कार्यकर्ताहरूले पनि धर्मनिरपेक्ष गलत हो भनेका छन्। तर पश्चिमाको पैसा खाएका नेताले लाखौं सुझावलाई रद्दीको टोकरीमा फ्याँकिदिए। पेरिसडाँडाको 'अदृश्य चर्च' धर्मनिरपेक्ष समर्थक भएकाले अन्य दलले पनि जनभावनाको कदर गरेनन्। यो राष्ट्र र जनताको घोर अपमान हो। गोपालवंशी, अहिरवंशी, किराँती, लिच्छवी, मल्ल र शाह राजाहरूले परम्परागत धर्मसंस्कृतिमाथि कहिले पनि गद्दारी गरेनन्। किरातेश्वर महादेव (विश्वमा एक मात्र) मन्दिर स्थापना गर्ने, हलेसी महादेवलाई (बौद्धले समेत) आराध्य मान्ने, परम्पराप्रति अति श्रद्धा राख्ने किराती समुदायमा केही अज्ञानीबाहेक सबैले परम्परागत धर्म मानेकै छन्। नेवार संस्कृति संसारकै उदाहरणीय मानिन्छ। त्यसैले काठमाडौं उपत्यका लगायत सभ्य नेवार बस्तीहरूमा विदेशी धर्मसंस्कृतिको प्रभाव पाइँदैन। तर डलरयुरोको प्रलोभनमा कम्युनिस्ट र क्रिश्चियनको संयुक्त फौज योङ क्रिश्चियन लिग (वाईसीएल) बनाउँदा जनता चिढिने भएकाले पश्चिमाहरूकै सल्लाहमा माओवादीलाई उकासेर योङ कम्युनिस्ट लिग (वाईसीएल) बनाइयो। पेरिस डाँडाको पार्टी हेडक्वार्टर नेपालका क्रिश्चियनको 'भेटिकन सिटी' जस्तो बन्यो। त्यसैले हरेक पलपलमा जातीय र धार्मिक विद्वेष फैलाउन माओवादी र धर्मनिरपेक्षताका पक्षधरहरू सक्रिय छन्। युरोप र अमेरिकी सहायतामा खुलेका एनजीओले नेपालका देवीदेवता, मन्दिर, सिन्दुरपोते, स्वस्थानी, पुराण, रामायण, वेद, उपनिषद्, त्रिपिटक, गीतालगायत धार्मिक आस्थासँग जोडिएका संवेदनशील कुराको खिल्ली उडाउँछन्। डलरयुरोको राप र तापले धर्मरिनपेक्ष खेती मौलाएको छ। स्कुलकलेजका पाठ्यक्रमबाट राष्ट्रिय पहिचानका अध्याय हटाइँदै विदेशीको निर्देशनमा पुस्तकभित्रैबाट साम्राज्यवाद र विस्तारवादको पृष्ठपोषण गरिँदैछ। राज्यभन्दा गैरराज्य बलियो बनाइँदैछ। यसले हरेक क्षेत्रमा राज्य कमजोर देखिएको छ। धेरै विद्वानविदुषीहरू राष्ट्र जलिरहँदा पनि मौन छन्। उनीहरू 'किड्नी' बेचेर भएपनि छोराछोरीलाई 'सिड्नी' पठाउन आतुर छन्। जसका छोराछोरी युरोपअमेरिका जान सक्दैनन्, ती अभागी हुन् भन्ने मनोविज्ञान विस्तीर्ण बन्दैछ। राज्यभन्दा गैरराज्य बलियो बनाइँदैछ। यसले हरेक क्षेत्रमा राज्य कमजोर देखिएको छ। धेरै विद्वानविदुषीहरू राष्ट्र जलिरहँदा पनि मौन छन्। उनीहरू 'किड्नी' बेचेर भएपनि छोराछोरीलाई 'सिड्नी' पठाउन आतुर छन्। जसका छोराछोरी युरोपअमेरिका जान सक्दैनन्, ती अभागी हुन् भन्ने मनोविज्ञान विस्तीर्ण बन्दैछ। सन् १९२४ मा प्रकाशित द कम्युनिस्ट रिभ्यू (वर्ष ५, अंक २) मा 'युरोपमा कम्युनिस्ट र क्रिश्चियन एउटै हुन्' भनिएको छ। यही हुनाले आफ्नो दलमा क्रिश्चियन लगानी बढाउन पुष्पकमल दाहालले नर्वेका समलिंगी कम्युनिस्ट नेतासँग सम्पर्क बढाए। संयोगवश उनको जात पनि दाहाले रहेछ, नाम टोरस्टोन। सन् २००७ देखि २०१० सम्म दाहाले रेड पार्टीका नेता भए। इसाई, कम्युनिस्ट र समलिंगीको समर्थन पाएपनि उनको दलमा २ हजार ४ सय जना मात्र सदस्य छन्। दाहालले नेपालमा पनि क्रिश्चियन र कम्युनिस्टको गठबन्धन गराउने गोप्य सहमति गरे। त्यसपछि माओवादीमा क्रिश्चियनको प्रभाव झन बढ्दै गयो। २०१५ को मे १७ मा प्रकाशित इन्डियन रियलिस्ट पत्रिकामा 'भारतका माओवादीहरू क्रिश्चियन फौज भएकाले प्राचीन धर्म र परम्पराविरोधी भएको' विश्लेषण गरिएको छ। धर्मसंस्कृतिविरुद्ध हिँडेका भारतीय माओवादीले राष्ट्र नै टुक्र्याउन चाहेको बुझेपछि तत्कालिन प्रधानमन्त्री मनमोहन सिंहले माओवादीहरू राष्ट्रिय सुरक्षाका लागि गम्भीर चुनौती भएको ठहर गरे। तर इसाई नेतृ सोनिया गान्धीले नेपाली माओवादीसँग मित्रता बढाउन भारतीय गुप्तचर संस्था रअका प्रमुख (क्रिश्चियन) थाराकान हर्मिसमार्फत सहायता जारी राख्ने आदेश दिइन्। दिल्लीमा बाह्रबुँदे सहमति (सम्झौता) गराउन उनको ठूलो हात रहेको कुरा जगजाहेर छ।सन् २००५ मा रुपन्देहीको दुधराक्ष गाउँमा पं नारायणप्रसाद पोखरेलको हत्या गरियो। उनले हिन्दु धर्ममा पुनर्जागरण र सुधार अभियान चलाइरहेका थिए। स्कुल, अस्पताल, कलेज र अनाथ आ श्रम बनाउन करोडौं रुपैयाँ दान उठाइरहेका थिए। सन् १९५० पछि क्रिश्यिचन मिसन लिएर नेपाल आएका इसाईहरूका लागि पं पोखरेल गम्भीर चुनौती ठहरिए। त्यसैले आफ्नो आर्थिक सहायतामा चलेको माओवादीलाई प्रयोग गरेर विदेशी क्रिश्यिचनहरूले पोखरेलको हत्या गराए। दलित मुक्ति मोर्चा भनिने माओवादी संगठनले पोखरेलको सिकार गरेर क्रिश्चियन दाताहरूलाई खुसी पार्यो। भारतमा पनि सन् २००८ को अगस्ट २३ तारिखमा उडिसाका प्रसिद्ध विद्वान् तथा भारतीय हिन्दु परिषद्का नेता लक्षमानन्द सरस्वतीको हत्या गरेर क्रिश्चियनमाओवादीले त्यस्तै उदाहरण देखाए। संस्कृत विद्यालयमा पढाउने मुक्तिनाथ अधिकारीको हत्यादेखि लिएर महेन्द्र संस्कृत विश्वविद्यालयमा करोडौं रुपैयाँका दुर्लभ ग्रन्थ जलाउने, सत्रअठार हजारभन्दा बढी नेपालीको हत्या गर्ने र विदेशीका एजेन्डा बोकेर राष्ट्रलाई क्षतविक्षत बनाउन खोज्नेहरूलाई टोपी झैं शिरमा पहिरिएर नेपाली कांग्रेस, एमालेलगायतका दल आज पनि सत्ताको सुखभोग गर्न चाहन्छन्। धर्मनिरपेक्षता माओवादीमार्फत क्रिश्चियनको एजेन्डा हो भन्ने थाहा पाएर पनि जजसले समर्थन गरिहेका छन्, उनीहरूले विदेशीको मोटो रकम खाएका छन् भन्ने बुझ्न अब गाह्रो छैन।संघीयतामार्फत जातजातलाई आपसमा लडाईं गराउन र हिन्दुबौद्ध सबैलाई कमजोर बनाएर धर्मनिरपेक्षताको बाटो हुँदै इसाईकरण गर्न 'हिन्दु राजा' फ्याँक्नैपर्ने ठहर विदेशमै भएको पाइन्छ। राजसंस्थाभन्दा माओवादीहरू लोकतन्त्रवादी, उदार तथा सज्जन हुन्छन् भनेर एमाले, कांग्रेस, माले आदिले घोषणा त गरे, तर कसको दबाबमा त्यसो गरे, त्यो प्रश्न आजसम्म पनि अनुत्तरित छ।"
चिकित्सा शिक्षा र अबको बाटो,"चिकित्सा शिक्षा तथा सेवामा विकृति र विसंगति आजसम्म पनि 'भुसमा सल्किएको आगो झैँ' भित्रभित्रै पुतपुताइरहेको छ। डा गोविन्द केसीले सातपटक गर्नुभएको आमरण अनशन र केदारभक्त माथेमाको अध्यक्षतामा 'चिकित्सा शिक्षासम्बन्धी राष्ट्रिय नीति तर्जुमा उच्चस्तरीय कार्यदल' ले २०७२ असारमा बुझाएको प्रतिवेदनबाट सरकारले निराकरणको बाटो लिन थालेको होला भन्ने आसामा एक वर्ष बित्यो, तर आज तिनै विकृति र विसंगतिका नयाँनयाँ संस्करण देखा पर्दैछन्। त्यस्तो 'नयाँ संस्करण' मा विकृति र विसंगति संस्थागत हुन लागेको लाक्षणिक रूप देखा पर्दैछ। संस्थाहरू आफ्ना निर्धारित जिम्मेवारी र मर्यादाभित्र रहेनछन् भन्ने देखाउँदैछ। हालै एक सम्मानित संवैधानिक अंगले 'जिम्मेवारीको दायराबाट विमुख डा केसीको मानसिक उपचारको शीघ्रातिशीघ्र उचित व्यवस्थाका लागि आयोग सरकारसँग आग्रह गर्दछ' भन्ने ब्यहोराको आधिकारिक वक्तव्य प्रकाशित गरेपछि सो संवैधानिक आयोगले कहिलेदेखि व्यक्तिविशेषको उपचारको सिफारिस गर्ने अख्तियारी पाएको मेडिकल बोर्डमा परिणत भएछ भन्ने जिज्ञासा उठ्नु स्वाभाविकै हो। हो, विकृति र विसंगतिमा वशिभूत भएकै कारणले चिकित्सा सेवामा विद्यमान विकृति तथा विसंगतिमाथि संस्थागत अन्योल व्यापक हुँदै गएको हो। चिकित्सकहरूको योग्यता, मेडिकल इन्स्टिच्युटको संस्थागत नियमन तथा अनुगमन गर्ने र चिकित्सा व्यवसायलाई मर्यादित र भरपर्दो बनाउन स्थापित नेपाल मेडिकल काउन्सिल पनि केही समययता आफ्नो निर्धारित कार्यसम्पादनमा विवादमुक्त हुन सकेको छैन। अर्कातिर कतिपय डाक्टर भइसकेकाहरूको प्रमाणपत्र नै अवैध (? ) भएको कारणले चिकित्सा पेसामा विश्वासको संकट पैदा भएको तीतो यथार्थ अब लुक्न सक्दैन। सबभन्दा टड्कारो विडम्बना र रोषको कारण, विद्यमान बेथिति, समस्या र संस्थागत अन्योललाई देखेर पनि सरकार होली डे मनाइरहेको जस्तो निस्फिक्री रहनु नै हो। नेपाल विश्व स्वास्थ्य संगठनको साझेदार तथा सदस्य मुलुक भएकाले उसका प्रतिबद्धता र लक्ष्य हाम्रा पनि राष्ट्रिय प्रतिबद्धता र लक्ष हुनुपर्ने हो। तर सरकारले यसलाई गम्भीरतापूर्वक नलिदिँदा पनि आजको लथालिंग अवस्था उत्पन्न भएको हो। विश्व स्वास्थ्य संगठनले सन् २०१३ मा निर्धारित गरेको मूल्यमान्यता र मापदण्डमा भनिएको छ, 'सामान्यतः स्वास्थ्य पेसाका यहाँ उल्लेखित पक्षहरू बजारको जिम्मामा छोडिदिनुको सट्टा आधिकारिक रूपमै सम्हाल्नुपर्छ: (१) (स्वास्थ्यसम्बन्धी) शिक्षण संस्थाहरूमा पहुँच, (२) पाठ्यक्रम, (३) कार्यसम्पादन गर्ने मौका तथा स्वास्थ्यसेवामा पहुँच, (४) गुणस्तरीय व्यावसायिक शिक्षा तथा नैतिक मापदण्डको परिपालन, र (५) दक्षताको सतत निर्वाह। नियमनकारी संयन्त्रमा प्रमाणीकरण, अनुमति जारी गर्ने (कहिलेकाहीँ आवधिक पुनःअनुमति), पेसागत निरीक्षण र अनिवार्य निरन्तर शिक्षासमेत पर्दछन्।' ठीक छ, आउँदो आर्थिक वर्षको लागि प्रस्तुत भइसकेको बजेटमा ५ सय रोपनी जग्गामा २५ सय शय्याको वीर अस्पताल विस्तारको योजना आएको छ। बजेटमा एक गाउँ एक डाक्टर उत्पादन गर्ने अर्थमन्त्रीको वाचा स्वागतयोग्य भए पनि विद्यमान संस्थागत अन्योललाई यथावत राखेर कसरी पूरा हुने हो, प्रतिक्षाको विषय छ। तर काठमाडौंभित्रै सहकारी संस्थाको नाममा अर्को प्रतिष्ठान खोल्ने विवादको बीउले सातपटकसम्म अनशनको शय्यामा पुर्याएको र आठौंपटक त्यही अवस्था दोहोरिन लागेको देखिन्छ। यसले गर्दा एक प्रदेश एक मेडिकल कलेज वा प्रत्येक गाउँमा डाक्टर पुर्याउने सरकारी नीतिको बाधक सत्तापक्षकै काखबाट भइरहेका यस्तै विरोधाभाषी गतिविधिबाट नै प्रष्ट हुन्छ।चिकित्सा शिक्षाको वर्तमान अवस्थालाई सजीव चित्रण गरेको पछिल्लो दस्तावेज माथेमा कार्यदलको रिपोर्ट नै हो, 'एकीकृत राष्ट्रिय चिकित्सा शिक्षा नीतिको अभावमा स्वास्थ्य शिक्षण संस्थाहरू जुन ढंगले स्थापना हुन पुगे त्यसले क्षेत्रीय सन्तुलन कायम गर्न नसकेको मात्र होइन ती असमानतालाई अझ बढाइदिएको छ। उदाहरणका लागि मध्यमाञ्चलमा १२ मेडिकल कलेजहरूको उपस्थिति छ र यसले गर्दा ८ लाख जनसंख्याका लागि १ मेडिकल कलेज पर्न आउँछ। तर मध्य पश्चिमाञ्चलमा ३६ लाखका लागि १ मेडिकल कलेज छ भने २५ लाख भन्दा बढी जनसंख्या रहेको सुदूरपश्चिमाञ्चलमा एउटा पनि मेडिकल कलेज सञ्चालनमा छैन' (पृ ३८)। तर सो प्रतिवेदन पनि खास सन्दर्भमा चिप्लिएको छ। जस्तै प्रतिवेदनले एकातिर भनेको छ, 'देशको चिकित्सा शिक्षाको क्षेत्रमा अग्रणी भूमिका निर्वाह गर्ने विश्वविद्यालयहरू, प्रतिष्ठानहरू, प्राविधिक शिक्षा तथा व्यावसायिक तालिम परिषद्लगायत विभिन्न व्यावसायिक काउन्सिलहरूका बीचमा एकीकृत मापदण्ड निर्माण तथा कार्यान्वयन भइरहेको छैन' (पृ ४१)। तर अर्कातिर 'अलग अलग ऐनबाट स्थापित स्वायत्त प्रकृतिका विश्वविद्यालय र प्रतिष्ठानहरूलाई अर्को समानस्तरको विश्वविद्यालयबाट नियमन तथा अनुगमन गर्नेरगराउने कार्य कानुनी रूपमा निकै जटिल हुने देखिन्छ। काठमाडौंमा मेडिकल कलेज थप्दै जाने हो भने दूरदराजमा स्वास्थ्य सेवाको हालत के हुने? देशभित्र एमडी, एमएस गर्ने कोटा न्यून छन् भने चिकित्सा शिक्षालाई अपूरो, अधुरो, मधुरो, अधमरो, बबुरो बन्न नदिन सरकारको कागजी नीति होइन, व्यावहारिक संकल्प के छ, त्यो अब जनतामाझ आउनुपर्छ। त्यसैले यो विकल्प व्यवहारिक देखिँदैन' भनेर एकीकृत मापदण्ड र स्तर कायम गर्नका लागि मेडिकल युनिभर्सिटीको आवश्यकताबाट प्रतिवेदन पछाडि हटेको छ। मेडिकल युनिभर्सिटी सिफारिस नगर्नु पनि आआफ्ना स्वार्थ होला, तर अब विकल्प अन्य नहुन सक्छ। बंगलादेशमा कुनै बेला चिकित्सा शिक्षामा यस्तै विखण्डित र लथालिंग परिस्थिति उत्पन्न भएकोमा त्यसको स्थायी निराकरणकै सिलसिलामा 'बङ्गबन्धु मेडिकल युनिभर्सिटी' को स्थापना भयो र धेरै हदसम्म समाधान पनि हुनसक्यो। देश संघीय राज्य संरचनातिर जाँदैछ। तर उपरोक्त वास्तविकतालाई यथावत छोडेर देशलाई बहुप्रदेशमा विभाजित गर्दा कुनै प्रदेशमा आवश्यकताभन्दा बढी मेडिकल कलेज र चिकित्सा शिक्षामा सुलभ पहुँच उपलब्ध हुने कुनै प्रदेशमा एउटा पनि मेडिकल कलेज नभएको शून्यतामा असमानताको अत्याचार सहनुपर्ने भएपछि स्वास्थ्य सेवाका लागि आम जनताले ठूलो कष्ट उठाउनु त छँदैछ, भविष्यमा अन्तरप्रदेश सद्भाव र समझदारी नरहने र केन्द्र तथा प्रदेशबीचको सम्बन्ध पनि द्वन्द्वमय हुने सम्भावनाको परिप्रेक्ष्यमा केन्द्रले सम्हाल्न फलामको चिउरा हुने अवस्था आजैबाट निम्त्याउने काम किन हुँदैछ, बुझ्न सकिएको छैन। उत्पादित जनशक्तिको अनुपात पनि उपयोगी छैन। हाल देशभित्र १७,३२१ जना चिकित्सकहरू नेपाल मेडिकल काउन्सिलमा दर्ता भएका छन्, जसमध्ये ४५६० चिकित्सक काठमाडौं उपत्यकाभित्र छन्। देशका ठूला सहरहरूमा ३५० देखि ४ सयजना चिकित्सक कार्यरत छन्। अब भनौं काठमाडौंमा मेडिकल कलेज थप्दै जाने हो भने दूरदराजमा स्वास्थ्य सेवाको हालत के हुने ? देशभित्र एमडी, एमएस गर्ने कोटा न्यून छन् भने चिकित्सा शिक्षालाई अपूरो, अधुरो, मधुरो, अधमरो, बबुरो बन्न नदिन सरकारको कागजी नीति होइन, व्यावहारिक संकल्प के छ, त्यो अब जनतामाझ आउनुपर्छ।विडम्बना राम्रो मान्छे होइन, 'हाम्रो मान्छे' को लागि संस्था स्थापना गर्ने। चिकित्सा शिक्षा र सेवाका क्षेत्रमा पनि यो रोग सल्किएको छ। यस्ता संस्थाहरू जनमुखी हुनेभन्दा व्यक्तिमुखी, सेवामुखी हुनुभन्दा पैसामुखी भइरहेको तीतो यथार्थलाई माथेमा कार्यदलको प्रतिवेदनले नसमेटेको होइन। तर सरकारको तर्फबाट समाधानको कदम नहुनु नै अराजकता र दण्डहीनतालाई प्र श्रय दिनु हो। अराजकता, भ्रष्टाचार, दण्डहीनता र व्यक्तिवादी प्रवृत्तिको चौखुट्टे आसनबाट मुलुकले सही शासन पाउन सक्दैन, जुन आजको टड्कारो विडम्बना हो। चिकित्सा शिक्षामा सरकारको दायित्व र जिम्मेवारी सबै दृष्टिकोणले बढेको छ। यस क्षेत्रका संस्थाहरूलाई सशक्तीकरण गर्ने दृढ इच्छाशक्ति नियमकानुनको कामयावी र प्रभावकारिता नै आजको आवश्यकता हो। अबको चिकित्सा शिक्षालाई गाउँमुखी र प्रदेशकेन्द्रित हुने किसिमले परिचालन गर्नुपर्छ। सरकारले चिकित्सा क्षेत्रमा विद्यमान अन्योल, अराजकता र विसंगतिहरूलाई न्यायोचित तवरले हटाउन मेडिकल युनिभर्सिटीबाहेक अर्को विकल्प हुन सक्दैन यसैका लागि हामी सबैको दृढ कदमको खाँचो छ। प्रजातान्त्रिक विचार समाजका अध्यक्ष केसी नेपाल चिकित्सक संघका पूर्व सभापति हुन्।"
बेलायत जाने नेपाली क्रिकेट टोलीको घोषणा,"काठमाडौँ: अन्तर्राष्ट्रिय क्रिकेट परिषद् (आइसिसी) अन्तर्गतको छनोट समितिले युके (संयुक्त अधिराज्य) को तयारी भ्रमणमा निस्कने नेपाली राष्ट्रिय क्रिकेट टोलीको घोषणा गरेको छ । आज घोषणा गरिएको १५ सदस्यीय टोलीले इङ्ल्यान्डको म्यारिलेबोन क्रिकेट क्लब (एमसिसी)सँग आगामी साउन ४ गते (जुलाई१९) उसकै घरेलु मैदानमा खेल्नेछ । कप्तान पारस खड्काको नेतृत्वको टोलीमा उपकप्तान ज्ञानेन्द्र मल्ल, शक्तिप्रसाद गौचन, वसन्त रेग्मी, शरद भेषवाकर, सोमपाल कामी, सागर पुन र विनोद भण्डारी छन् । त्यस्तै, सुवास खकुरेल, करण केसी, अनिलकुमार मण्डल, सन्दीप लामिछाने, विक्रम सोब, राजु रिजाल तथा राजेश पुलामी मगरसमेत टोलीमा अटाएका छन् । नेपालले आगामी अगस्टमा नेदरल्यान्डसँग उसकै मैदानमा विश्व क्रिकेट लिग च्याम्पियनसिपका दुई खेल खेल्दैछ । हाल नेपाली टोली त्यसैको तयारी रहे बमोजिम युके भ्रमणमा निस्कन लागेको हो । क्रिकेटको आधिकारिक निकाय नेपाल क्रिकेट सङ्घ निलम्बनमा रहेका अवस्थामा आइसिसीले आफ्नै अग्रसरतामा नेपाली टोलीको छनोट गरेको हो । छनोट समितिमा आइसिसीका प्रतिनिधि भेन्कातपाथी, नेपाली टोलीका प्रमुख प्रशिक्षक जगत टमाटा र कप्तान खड्का थिए । रासस"
यी हुन् प्रभाव पार्न सक्ने खेलाडी,"१८ वर्षीय रेनाटो सान्चेजलाई पोर्चुगलका नयाँ क्रिस्टियानो रोनाल्डो भन्न थालिएको छ। जर्मन क्लब बायर्न म्युनिखले ३५ मिलियन पाउन्ड स्थानान्तरण मूल्यमा सान्चेजलाई भित्र्याएपछि यी मिडफिल्डरमाथि विश्व फुटबलकै आँखा परेको थियो। पोर्चुगलको घरेलु लिगबाट सबैभन्दा महँगो स्थानान्तरण मूल्यमा बाहिरिने खेलाडीको रूपमा सान्चेजले कीर्तिमान बनाएका छन्। यसबाहेक विश्व क्लब फुटबलमा सशक्त उपस्थिति देखाइरहेको बायर्नमा आबद्ध हुने उनी पहिलो पोर्चुगिज फुटबलर पनि हुन्। करिब पाँच फिट १० इन्च उचाइका सान्चेजले जारी युरोकपको सबैभन्दा प्रभावशाली युवा खेलाडीको सूचीमा आफ्नो दाबेदारी प्रस्तुत गरिरहेका छन्। प्रतियोगिताका सुरुवाती केही खेलमा दोस्रो हाफमा मात्र मैदान छिर्ने मौका पाएका सान्चेजलाई प्रशिक्षक फर्नान्डो सान्तोषले पछिल्ला खेलमा भने पहिलो रोजाइमै मैदानमा उतार्न थालेका छन्। यू१५, यू१६, यू१७ हुँदै यू१९ राष्ट्रिय टोलीबाट बलियो छाप छाडेपछि सान्चेजले गत मार्चमा सिनियर राष्ट्रिय टोलीमा स्थान बनाएका थिए। युरोकपका लागि टोलीमा परेपछि सान्चेजले सबैभन्दा कम उमेरमा सिनियर अन्तर्राष्ट्रिय प्रतियोगितामा छनोट हुने पोर्चुगिज खेलाडीको कीर्तिमानसमेत बनाएका थिए। यसअघि उक्त कीर्तिमान रोनाल्डोले बनाएका थिए। रोनाल्डोले १२ वर्षअघि उक्त कीर्तिमान आफ्नो नाममा पारेका थिए।सान्चेजले जारी युरोकपको प्रिक्वार्टरफाइनल खेलमा दोस्रो हाफमा मैदानमा उत्रँदै लोभलाग्दो प्रदर्शन गरेका थिए। बलियो प्रतिद्वन्द्वी क्रोएसियाविरुद्धको उक्त खेलमा उनी प्लेयर अफ दी म्याचसमेत घोषित भए। क्वार्टरफाइनलमा पोल्यान्डविरुद्ध उनलाई सुरुवाती टोलीमै समावेश गरिएपछि उनले त्यसमै राष्ट्रिय कीर्तिमान बनाए। उनले युरोकप तथा विश्वकपमा सुरुवाती टोलीबाटै खेल्ने सबैभन्दा कम उमेरको पोर्चुगाली खेलाडीको कीर्तिमान बनाएका हुन्। तर उनले यो कीर्तिमानलाई विशेष बनाए। पोल्यान्डले दोस्रो मिनेटमै अग्रता लिएको उक्त खेलमा सान्चेजले गोल गरे। उनकै गोलमा खेल बराबरीमा पुग्यो र अतिरिक्त समयमा धकेलियो। अन्ततः उनी यो खेलमा पनि प्लेयर अफ दी म्याचसमेत घोषित भए। मिडफिल्डको रचनात्मक भूमिकालाई उनले राम्ररी सम्हाल्न सक्छन्।"
जोखिममा दर्शक र खेलाडी ( फोटो फिचर ),"काठमाडौं: त्रिपुरेश्वरस्थित राष्ट्रिय खेलकुद परिषद् (राखेप) को प्रांगणमा इन्डोर कभर्डहल छ। गत वर्ष वैशाख १२ गते गएको विनाशकारी भूकम्पले यो इन्डोर कभर्डहललाई पनि क्षति पुर्याएको छ। तर अहिले पनि यही कभर्डहलले विभिन्न प्रतियोगिता आयोजनाको बोझ थेग्नु परेको छ, जसले ठूलो मानवीय जोखिमको सम्भावनासमेत बोकेको छ। कभर्डहलका वरपरका भित्ताहरू भूकम्पको धक्काले चिराचिरा परेका छन्। इन्जिनियरहरूको टोलीले यो कभर्डहल भएको भवनलाई प्रयोग गर्न नमिल्ने भनी रातो स्टिकर टाँसिदिएका छन्। कभर्डहल प्रवेशको मुख्यद्वारमा भूकम्पकै कारण फाटेको जमिनमुनिबाट फोहोर पानी र ढल निस्किएर आहाल बनेको छ। आयोजकहरू त्यसलाई कपडाको अस्थायी बारले छेकेर प्रतियोगिता आयोजना गर्छन्। मुख्य द्वारको बाटो नै बन्द भएपछि जोखिमपूर्ण अवस्थामा रहेका भवनको बीचबाट प्रतियोगितास्थलसम्म पुग्ने बाटो बनाइएको छ। अझ जोखिमपूर्ण अवस्था त त्यति बेला देखिन्छ जति बेला दर्शकहरू भूकम्पले क्षति पुर्याएको प्यारापिटमा बसेर खेल हेर्छन्। इन्जिनियरहरूले कभर्डहलको दुवैतर्फको प्यारापिटलाई प्रयोग गर्न नमिल्ने जनाएका छन्। बाहिरबाट पनि इन्डोर कभर्डहलको दुवैतर्फको भित्ता चिराचिरा परेको देखिन्छ। तर, त्यही प्यारापिटमा कतिपय आयोजकले विद्यालयहरूबाट ससाना विद्यार्थीलाई ल्याएर राख्ने गरेको देखिन्छ। कुनै पनि बेला केही ठूलो परकम्प गएको अवस्थामा त्यसले मच्चाउनसक्ने भागदौड र थिलथिलो भएका कभर्डहलका ती भित्ताहरूले ठूलो हताहती निम्त्याउन सक्छ। यद्यपि त्यसतर्फ राखेपलगायत जिम्मेवार निकायको ध्यान पुगेको देखिँदैन। यस्तो जोखिमपूर्ण कभर्डहलमा पनि आयोजकहरू एउटा प्रतियोगिता सक्किएलगत्तै अर्को प्रतियोगिताको तयारीमा जुट्छन्। सोही कभर्डहलसँगै जोडिएको सेमी कभर्डहलको अवस्था पनि उस्तै छ। नेपालका पहिलो ओलम्पियनद्वय भूपेन्द्र सिलवाल र गंगाबहादुर थापाको नामबाट निर्माण गरिएको सेमी कभर्डहलका वरिपरिका पर्खाल १२ वैशाखकै भूकम्प र त्यसपछिका परकम्पले ढलिसकेका थिए। त्यहाको भुइँसमेत चिराचिरा परेको छ। राखेपको पुरानो मुख्य प्रशासनिक भवनसँगै टाँसिएकाले त्यहाँ पनि प्रतियोगिता आयोजना गर्न मिल्ने अवस्था छैन। यद्यपि नियमित वर्षाका कारण आयोजकहरू त्यही सेमी कभर्डहललाई नै भए पनि प्रयोग गर्न बाध्य छन्। भत्किएर थुप्रिएका इँटा र प्लास्टरका टुक्रा तथा वरिपरि थुप्रिएको फोहोरले लगभग भग्नावशेषमा पुग्न लागेको इन्डोर र सेमी कभर्डहललाई अझ कुरूप बनाएको छ। सेमी कभर्डहलतर्फ ढलेका पर्खालहरूको भाग्नावशेष अझै पन्छाइएको छैन। इन्डोर कभर्डहलको पछाडिपट्टि भात र फोहोर फ्याँकिने गरेको छ। यसले वरिपरिको वातावरण नै प्रदूषित पार्ने गरेको छ। नेपालकै एकमात्र रंगशालाको अवस्था अझ नाजुक छ। रंगशालाको प्यारापिट रहेका प्रायः सबै क्षेत्र प्रयोग गर्न नमिल्ने अवस्थामा छन्। रंगशालाको चारैतर्फका भित्ताहरूमा भूकम्पको धक्काले पारेका ठूला चिराहरू प्रस्ट देखिन्छन्। ती चिराबाट विभिन्न बोटबिरुवासमेत उम्रिएर रूख बन्न लागेका छन्। रंगशालाको वरिपरिका ट्र्याक एन्ड फिल्ड पनि ठाउँठाउँमा भास्सिएर दौडन नमिल्ने भएका छन्।यसैगरी रंगशालाको प्यारापिटभित्र रहेका जोखिमपूर्ण ट्रेनिङ हलहरूमा समेत कराँते, बक्सिङ, जुडो, उसु, तेक्वान्दोलगायत मार्सल आर्टका खेलाडी दैनिक अभ्यास गर्न बाध्य छन्। कभर्डहलको अघिल्लोतर्फ १० मिटरको दूरीमा रहेको स्विमिङ पुलमा एक थोपा पानी छैन। भूकम्पको धक्काले थिलोथिलो बनेको प्याराफिटसहित स्विमिङ पुलको सतह नै भास्सिएर गएको छ। त्यसलाई सुरक्षित बनाउन लगाइएको पर्खालसमेत भत्किएपछि स्विमिङ पुल क्षेत्र पूरै बेवारिसे अवस्थामा छ।आश्चर्यको कुरो त ती क्षेत्रको भग्नावशेष हटाएर संरक्षणको पहलसम्म भएको छैन।"
फ्रान्स युरोकपको सेमिफाइनलमा,"एजेन्सीः फ्रान्स युरोकप फुटको सेमिफाइनलमा पुगेको छ । आइतबार राति सम्पन्न खेलमा आइसल्यान्ड विरुद्ध ५२ को फराकिलो जीत दर्ता गर्दै फ्रान्सले सेमिफाइनलको यात्रा तय गरेको छ । फ्रान्सलाई जिताउन ओलभर जिरउडले दुई गोल गरेका थिए भने दिमिबी पेयट, पउल पोग्बा र एन्टोनियो ग्रिजम्यानले एक एक गोल गरे । रातिको खेलमा फ्रान्सले पहिलो हाफ मै ४० को अग्रता लिएको थियो । खेलको १२ मिनेटमा जिरउडले खाता खोलेका थिए । त्यसपछि १९ मिनेटमा पोग्बाले दोस्रो गोल गरे । त्यस्तै पेयट ४२ मिनेटमा एक गोल गरे भने ४५ औं मिनेटमा ग्रिजम्यानले एक गोल थपेर पहिलो हाफ मै फ्रान्सले ४ गोल गरेको थियो । पहिलो हाफमा कुनै गोल गर्न नसकेको आइसल्याण्डले ५६ औं मिनेटमा खाता खोल्यो । पहिलो गोल कोल्बिएन सिग्थोर्सनले गरेका थिए । आइसल्याण्डले गोल गरेको तीन मिनेट बित्न नपाउँदै फ्रान्सका जिरउडले अर्को गोल थपे ५९ मिनेटमा गरेको गोलपछि फ्रान्स ५१ को अग्रतामा पुग्यो । ८५ औ मिनेटमा बिरकिर बियारनासनले थप गोल गर्दै आइसल्याण्डका लागि दोस्रो गोल गरेका थिए । यो सँगै खेल ५२ को अन्तरमा सकियो । फ्रान्सले फाइनल प्रवेशका लागि अब जर्मनीको सामना गर्नेछ ।"
पोर्चुगललाई भाग्यको साथ,"युरोकपमा यसपटक निकै माथिल्लो स्तरको खेल देख्न पाइएको छ। नकआउट चरणमा नसोचेका टोली घर फर्किएका छन्। यो टोलीले जित्छ होला भन्यो, त्यही टोलीले नराम्रो हार खेप्छ। अनुमान नगरिएको टोली वेल्स र आइसल्यान्डले धेरै राम्रो खेलिरहेका छन्। स्पेन, इङ्ल्यान्ड, इटालीजस्ता टोलीले नराम्रो हार खेपे। युरोकपमा नयाँ टोलीको सशक्त प्रदर्शनले प्रतिस्पर्धा बढाएको छ।आइसल्यान्ड, जर्मनी र फ्रान्सले अहिले धेरै राम्रो खेलिरहेका छन्। पोर्चुगल विस्तारै सेमिफाइनलमा पुगेको छ। समूहगत चरणका हरेक खेलमा बराबरी खेलेको पोर्चुगल सामान्य खेल प्रदर्शन गर्दै अगाडि बढिरहेको छ। सेमिफाइनलमा पुग्न पोर्चुगललाई भाग्यले पनि साथ दिएको छ। म सानैदेखि पोर्चुगलको समर्थक भएकाले खुसी पनि लागेको छ। पोर्चुगललाई मैले समर्थन गर्नुको कारण टोलीका कप्तान क्रिस्टियानो रोनाल्डो हुन्। रोनाल्डोको खेल्ने तरिका मलाई धेरै मन पर्छ। जस्तोसुकै कठिन अवस्थामा पनि टोलीका लागि गोल गर्न सक्ने उनको अद्भुत क्षमता छ। इङ्ल्यान्ड र स्पेनजस्ता नाम चलेका टोली घर फर्किएका छन्। यसअघि युरोकपमा जित्ने टोलीको अनुमान लगाउन सकिन्थ्यो। अहिले कसले जित्छ भन्न सकिन्न। तर पनि विश्वकप विजेता जर्मनीले जित्न सक्ने धेरै सम्भावना देख्छु। मलाई पोर्चुगलले फाइनलमा जर्मनीसँग भिडेको हेर्ने धोको छ। पोर्चुगलमा राम्रा र अनुभवी खेलाडी छन्। रक्षापंक्तिको कमजोरीले छिट्टै गोल खानु पोर्चुगलको कमजोरी हो। मध्यपंक्ति र अग्रपंक्तिमा पोर्चुगललाई खोट लगाउने ठाउँ छैन। अहिले फ्रान्स र जर्मनीले पनि माथिल्लो स्तरको खेल खेलेका छन्। आइसल्यान्ड पनि कमजोर छैन। घरेलु मैदान र समर्थकको साथ पनि फ्रान्सलाई छ। फ्रान्स सन्तुलित पनि देखिन्छ। जर्मनीको खेल झनै राम्रो देखिन्छ। पासिङ र काउन्टर आक्रमणमा जर्मनीको धेरै राम्रो छ। इटालीसँग सडनडेडमा भाग्यमानी बनेकाले जर्मनीको मनोबल झनै उच्च छ। (प्रकाश राष्ट्रिय फुटबल टोलीका रक्षक हुन्।)"
'हामी हरेक खेलाडीसँग रुनुको कारण छ',"मर्सेली: विश्व फुटबलमा जियानलुइगी बुफोनलाई निकै प्रभावशाली गोलरक्षक मानिन्छ। उनले राष्ट्रिय टोली इटाली र क्लब फुटबलमा प्रायजसो सबै सफलता हात पारिसकेका छन्। उनले आफ्नो खेल जीवनमा सफलता असफलता, उतारचढाव धेरै देखेका छन्। आइतबार बिहान आफ्नो टोली इटाली युरोकपको क्वार्टरफाइनलमा जर्मनीसँग टाइब्रेकरमा पराजित भएपछि टोलीका कप्तानसमेत रहेका उनै बुफोन निकै भावुक देखिए। उक्त खेलमा पनि ३८ वर्षीय बुफोनले इटालीको गोलपोस्ट सम्हालेका थिए। टाइब्रेकरमा पराजित भएपछि उनै बुफोन केहीबेर रोए अनि आफ्ना समर्थकतिर गएर हात हल्लाएर धन्यवाद व्यक्त गरेका थिए। 'हामीले जति गर्न सक्थ्यौं गर्र्यौ। हामी हरेक पक्षमा बलिया थियौं तर हामी अगाडि बढ्न सकेनौं', खेलपछि बुफोनले सञ्चारकर्मीसँग भने। त्यसपछि उनले दुःखी हुनुको कारण पनि खुलाए। 'कुनै पनि खेलाडीका लागि यो सबैभन्दा ठूलो पीडाको क्षण हो त्यसैले हामी हरेक खेलाडीसँग रुनुको कारण छ। हामीले धेरै मेहनत गरेका थियौं र जितको नजिक पनि पुगेका थियौं। अहिले सोच्दा अचम्म लाग्छ कि जर्मनीले तीनवटा पेनाल्टी खेर फाल्दा पनि हामीले जित्न सकेनौं' यी भेट्रान गोलरक्षकले भने। बुफोनलाई सान्त्वना दिन चर्चित जर्मन खेलाडीसमेत पुगेका थिए। ४८ वर्षयता युरोकप जित्न नसकेको इटालीलाई अगाडि बढाउने जिम्मेवारी आइतबार बिहान बुफोनकै काँधमा आएको थियो। इटालीलाई सन् २००६ को विश्वकप टाइब्रेकरमै ५३ गोलले जिताएका बुफोन युरोकप जितेर राष्ट्रिय टोलीबाट सुखद बिदाइ लिन चाहन्थे। इटालीले सन् २००८ पछि पहिलो पटक टाइब्रेकरमा पराजय व्यहोरेको हो। त्यतिबेला स्पेनले इटालीलाई टाइब्रेकरमा ४२ गोलले हराएको थियो। सन् २०१२ को युरोकपमा इटालीले इङ्ल्यान्डलाई टाइब्रेकरमा ४२ गोलले हराएको थियो। बुफोन जारी युरोकपको अनुभवबाट इटाली अगाडि बढ्नुपर्ने बताउँछन्। सन् २०१४ को विश्वकपमा समूहगत चरणबाटै बाहिरिएपछि इटालीको आलोचना बढेको थियो। बुफोनले तत्काल सन्न्यास लिने कुनै योजना नभएको बताउँदै सन् २०१८ को विश्वकप खेल्नेमा आशावादी रहेको बताएका छन्। 'यतिबेला हामी ठूलो उपलब्धिको नजिक पुगेर पनि असफल भयौं तर, यही हारलाई आधार बनाएर तत्काल खेल जीवनबाट बिदा लिने मेरो कुनै योजना छैन। म सन् २०१८ को विश्वकप पनि खेल्न चाहन्छु', उनले भने। सन् १९९७ मा सिनियर अन्तर्राष्ट्रिय फुटबलमा डेब्यु गरेका बुफोनले इटालीका लागि एक सय ६१ खेल खेलेका छन्। उनले सन् २००१ देखि इटालियन सिरिए क्लब युभेन्ट्समा रहने क्रममा नौपटक घरेलु लिगको उपाधि जितेका छन् भने दुई पटक युरोपियन च्याम्पियन्स लिगमा उपविजेता बनेका छन्।"

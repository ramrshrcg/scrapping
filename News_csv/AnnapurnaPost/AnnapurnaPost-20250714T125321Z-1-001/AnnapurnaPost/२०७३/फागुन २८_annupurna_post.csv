शीर्षक,विवरण
शाश्वत धाममा क्षणभरको अनुभूति,"शाश्वत धामभित्र प्रवेश गर्दा मंगल धुन बजिरहेको थियो । मण्डपमा पञ्चकन्याले स्वागत गरे, ढुंगेधारामा गुरुङसेनीहरूले । पञ्चेबाजा घन्किरहेको थियो, नृत्यांगनाहरू नाचिरहेका थिए । देख्दादेख्दै भव्य मञ्चमा सबै धर्म र सम्प्रदायका अगुवाहरू भरिए । शिवमन्दिरको विशाल परिसर भक्तिसंगीतले गुञ्जायमान भयो । पानीका फोहोरा छुटे । फूल बर्सिए । यज्ञकुण्डबाट कुमकुमको सुगन्ध चारैतिर फैलियो । शुभ बिहानीमा मानौं आकाशबाट कुनै दिव्य अवतार पदार्पण गर्दैछ, धर्तीको रूप फेरिँदैछ भन्ने आभास हुन्थ्यो । माहोल घनिभूत हुँदै थियो, मानौं समय थामिँदैछ । न भूत थियो, न भविष्य । वर्तमान क्षण सुन्दर र सम्पूर्ण रूपले छाइरहेको थियो । धाम साँच्चिकै शाश्वत प्रतीत भइरहेको थियो । शाश्वत शब्दले हरेक मानवलाई सृष्टिको रहस्यसँग जोड्ने चेष्टा गर्छ । परिवर्तनशील सृष्टिमा केही कुरा शाश्वत पनि छ, अस्तित्वमा कुनै शक्ति अविनाशी र सदाबहार पनि छ । बुद्ध, महावीरलगायत तपस्वीले गहिरो ध्यानावस्थामा यो रहस्यको अनुभूति गरिसकेका हुन् । यद्यपि आममानिसका लागि अदृश्य ऊर्जाको स्रोत अझै अव्यक्त र अविदित छ । जे भए पनि मानिस अव्यक्तलाई व्यक्त रूपमा प्रस्तुत गर्न कहिल्यै हार मान्दैन । स्वर्गलाई धर्तीमा उतार्न मानिसले हरसमय प्रयत्न जारी राख्छ । शाश्वत धाममा यतिखेर देखिएको भव्यताले मानौं मानिस जातिको उक्त प्रयासको सांगे भइरहेको झल्को दिन्थ्यो । सुन्नलाई मीठो संगीत, हेर्नलाई सुन्दर कलाकृति, सुँघ्नलाई धूपको सुवास । केही विशिष्ट कुराको शुभारम्भ हुँदै गरेको क्षण वर्णनातीत हुँदो रहेछ । मानिसको व्यक्तित्वका सीमा र बन्धनहरू टुट्न थाल्दा रहेछन् । मानिस ऊ सम्बद्ध देश, जाति, धर्म, लिंग या वर्ण बिर्सेर ती सबै बन्धनबाट माथि उठ्दो रहेछ । आफैंबाट माथि उठ्दा अस्तित्वसँग एकाकार हुन सम्भव हुँदो रहेछ । क्षणभरका लागि यो सब दृश्य सपनाजस्तै लागिरहेको थियो । त्यस्तो सपना जुन छुन सकिन्छ, जसको तस्बिर खिच्न सकिन्छ । तस्बिरमा सबैतिर धर्मो रक्षति रक्षितः चित्रित भइरहेको थियो । संस्कृतको यो सूक्तिले धर्मको रक्षा गरिन्छ भने आफ्नो रक्षा हुन्छ भन्ने आशय उजागर गर्छ । यही सूक्तिलाई मूलमन्त्र मानेको शाश्वत धामलाई आयोजकले आध्यात्मिक शक्ति, सनातन ज्ञान र आत्मानन्दको त्रिवेणीका रूपमा विकसित गर्ने संकल्प गरेको देखियो, सुनियो । विशाल परिसरमा गौशाला, ध्यानगृह, सात्विक भोजनालय, गुरुकुल, मन्दिर र सनातन संस्कृतिको झल्को दिन्छन्, शास्त्रमा वर्णित शाश्वत धामको झल्को दिन्छन् । शाश्वत भनेको सदासर्वदा रहिरहने सृष्टिको धारा हो । त्यो धारामा समाहित हुँदा मानिसले निस्सार जीवनको सार फेला पार्छ । त्यो क्षणमा मानिस अधिक मानवीय हुन्छ । एक हौं भन्ने भावना पैदा हुन्छ । एक्लोपनाको कारणले हुने असुरक्षाको भाव, कुण्ठा, बेचैनीको अन्त्य हुन्छ । मानिसको दृष्टि क्षणिक महत्ववका वस्तुबाट हटेर दीर्घकालीन महत्ववका भावनाहरूमा जोडिन्छ । मानिसको आशक्ति पद र प्रतिष्ठा, धन र धाकको धङधङीबाट मुक्त भएर प्रेम, मानवता, शान्ति, सौन्दर्य र ज्ञानको आलोक पछ्याउन थाल्छ । यिनै कुराले मानिसको जीवनलाई अधिक जीवनमय बनाउँछन् । यिनै कुराले जीवनलाई शाश्वतसँग जोड्छ । योगासन या ध्यानको अभ्यासले कालक्रममा मानिसमा एउटा विवेक पैदा हुन्छ जसले जीवनमा कुन कुरा अशाश्वत हो र कुन शाश्वत हो भन्ने सिकाउँछ । यति कुराको हेक्का राख्ने व्यक्ति शाश्वततर्फको यात्रामा अग्रसर हुन्छ । यही एक यात्रा हो जुन यात्राको हरेक क्षण आनन्दमय हुन्छ । सभा मण्डपमा राष्ट्रपतिको व्यग्रतासाथ प्रतीक्षा भइरहेको थियो । आकाश सफा थियो तर उनको वायुयानको नामोनिशान कतै देखिएन । ९ बजे उद्घाटन हुनुपर्ने, ११ बज्न थाल्दा पनि मुख्य अतिथि आइनन् । अब माहोलको आकर्षण फिका हुन थाल्यो । मञ्चमा आसीन धर्मगुरु हाई काढ्न थाले । बस्दाबस्दै सबै थाके । गर्मी चढिरहेको थियो, भीड बढिरहेको थियो । जता हेरे पनि त्यति सुन्दर ठाउँ अब त पट्यारलाग्दो भइसकेको थियो । अघिसम्मको सुमधुर संगीत पनि कानै खालाजस्तो कर्कश सुनिन थालेको थियो । खजुराहो शैलीमा कुँदिएको शिव मन्दिरमा वृकोदर पण्डाहरू भरिभराउ थिए । मन्त्र पढ्ने गुटिका हातमा लिएका यी नंगधडंग व्यक्तिहरूले कुन पुण्य कार्य गर्दैछन् केही बुझ्न सकिँदैनथ्यो । यज्ञकुण्डमा एक हूल भारतीय पुजारीहरू घिउ र अनाज स्वाहा गर्दैथिए । नजिकै गुरुकुल थियो, जहाँ सस्याना बालकहरूलाई वेदका श्लोक पाठ गर्न लगाइएको थियो । सायद धर्मभीरु जनहरूलाई भुलाइराख्न कर्मकाण्डको पुनरुत्थान गर्न परेको थियो । नजिकै लुम्बिनीमा पच्चीस सय वर्षपहिला गौतम बुद्धले ठगी धन्दाका रूपमा विकसित भइरहेको कर्मकाण्डलाई निस्तेज गर्न र मानिसलाई वास्तविक रूपले आध्यात्मिक बनाउन शील, समाधि र प्रज्ञाको बाटो देखाएका थिए । आज तिनै बुद्धको सालिकलाई छेउतिर साक्षी राखेर आयातीत पण्डाहरूले सुप्तप्रायः कर्मकाण्डलाई मानौं विद्युतीय झट्का दिएर ब्यूँताउने चेष्टा गर्दै थिए । सायद समय सधैं अग्रगामी हुँदैन । अकारण लामो समय नष्ट भएकोमा खिन्न पत्रकारहरू गर्मी छल्नका लागि मञ्चबाट अलि पर लिचीको बगैंचामा शीतल बस्न पुगे । शाश्वत धामभित्रै योग र ध्यानगृह पनि छ भन्ने जानकारी थियो । तर, साधना ग्राम अवलोकन गराउने त परको कुरा, ती ठाउँ कता थिए भन्नेसमेत हामीलाई बताउन आयोजकले आवश्यक ठानेनन् । सबैतिर कुनै अदृश्य ईश्वरको कृपा प्राप्त गर्न पूजा, अर्चना र धूपदीप बालिँदै थियो । पत्रकारहरूको बोली आलोचनात्मक हुँदै गइरहेको थियो । अन्ततः एउटा वायुयान परिसर नजिकै ओर्लियो, राष्ट्रपतिको सभास्थलमा आगमन भयो । शाश्वत धाम उद्घाटन कार्यक्रम शुभारम्भ भयो । शाश्वत भनेको सदासर्वदा रहिरहने सृष्टिको धारा हो । त्यो धारामा समाहित हुँदा मानिसले निस्सार जीवनको सार फेला पार्छ । त्यो क्षणमा मानिस अधिक मानवीय हुन्छ । एक हौं भन्ने भावना पैदा हुन्छ । आर्ट अफ लिभिङका संस्थापक धर्मगुरु रविशंकर मञ्चमा आउँदा उनका सबै शिष्य जुरुक्क उठे र जय गुरुदेव भन्दै चिच्याए । उनलाई यति धेरै सम्मान दिइयो मानौं रविशंकर त्यस झकिझकाउ समारोहका देवता नै हुन् । देवत्वकरण या दानवीकरण गरिहाल्ने मानिसको स्वभाव हो । यहीँनेर त मानिस शाश्वत दृष्टिबाट चुक्न पुग्छ । हरेक वस्तुलाई त्यो जस्तो छ त्यस्तै रूपमा हेर्न सक्नु शाश्वत दृष्टि हो । हरेक मानिसमा केही गुण हुन्छन्, केही अवगुण हुन्छन्, केही क्षमता हुन्छन्, केही अक्षमता । गुणको कदर गर्नु तर अवगुणहरूलाई समर्थन नगर्नु शाश्वत दृष्टि हो । कसैलाई तिमी भगवानै हांै भन्नु अल्पदृष्टि हो र यस्तो दृष्टिले शाश्वत धामको यात्रा सम्भव हुँदैन । मानिसका रूपमा पैदा भएका सबै मानिस नै हुन् । देवत्वकरण गर्नु त मानिसले उसको क्षमता, सामथ्र्यमा विश्वास नभएर आफ्ना मुराद पूरा गर्न कसैलाई द्यौता थाप्नु गर्नुसरह हो जसको पाउमा लम्पसार परेर वरदानको याचना गर्न सकियोस् । विनोद चौधरी जो ठूला उद्योगपति, व्यापारी हुन् उनले यसप्रकारको मन्दिर किन बनाउनु परेको होला ? सबैको जिज्ञासा मेट्दै चौधरीले आफ्नो स्वागत मन्तव्यमा शंकराचार्यको प्रेरणाबाट धामको परिकल्पना आरम्भ भएको बताए । नेपालजस्तो पुण्य भूमिमा व्यवस्थित र वैदिक विधिले भगवान् शिवको पूजाआराधना गर्ने थलो होस् भनेर मन्दिर र पण्डितहरू उत्पादन गर्ने गुरुकुलसमेत बनाइएको उनले खुलासा गरे । चर्को गर्मीमा पसिना पुछ्दै मञ्चमा बसेका धर्मगुरुहरू सायद धर्मसभामा बोल्न आतुर थिए । उनीहरू ९ बज्नुभन्दा पहिल्यैदेखि मञ्चमा उपस्थित भइसकेका थिए । उनीहरूलाई आआफ्ना धर्मको आशय व्यक्त गर्नु थियो । सबैले आफ्नो मन्तव्यमा धर्मको सार मानव कल्याण हो भने । सबै धर्मले जोड्ने गर्छन्, तोड्ने गर्दैनन्, ईश्वर एक छन्, चाहे हामीले जुनसुकै नामले पुकारौं, शान्ति सबै धर्मको निचोड हो । सबैको मन्तव्य सुन्दा एउटा निष्कर्ष के निस्किन्थ्यो भने यति कुरा नभने अब धर्म या सम्प्रदाय चलाउन पनि कठिन हुने भयो । समाजमा मानिसहरूको बुझाइ या समझको दायरा केही फराकिलो भइसकेको छ । धर्म या सम्प्रदाय सञ्चालकहरूले भित्र जे भने पनि बाहिर खुला मञ्चबाट एकता, मेलमिलाप र समानताका कुरा गर्नैपर्ने भयो । उनीहरूले मुखले जे भने पनि, इतिहास साक्षी छ, समाजमा धर्मको नाममा जति भेदभाव र हिंसा अन्य कुनै कारणले भएको छैन । आशा गरौं, उनीहरूले मुखले एक स्वरले अभिव्यक्त गरेको कुरा उनीहरूको मनकै कुरा होस् र उनीहरूको व्यवहार पनि तदनुरूप होस् । उद्घाटनपछिको धर्मसभामा पूर्वराजा ज्ञानेन्द्र पनि उपस्थित थिए । जुन आसनमा केही समयपहिला गणतन्त्र नेपालकी पहिलो महिला राष्ट्रपति बसेकी थिइन्, त्यही आसनमा पूर्वराजा बसेका थिए । प्रवेशद्वारबाहिरै राजदण्ड हातमा लिएका पूर्वराजा ज्ञानेन्द्रका ठूला तस्बिरहरू टाँगिएको देखेर पत्रकार अचम्म परेका थिए । र, तिनमा हाम्रा राजा हाम्रो देश प्राणभन्दा प्यारो छ इत्यादि नारासमेत लेखिएको हुनु कल्पनातीत विषय थियो । हामी सबैलाई कतै केही तालमेल नमिलेको, कतै कुनै आग्रह लुकेको आभास भइरह्यो । कर्मकाण्डलाई अध्यात्मसँग जोड्ने, गणतन्त्रमा राजतन्त्र मिसाउनेजस्तो असम्भव प्रयत्न शाश्वत धाममा देखियो । चौधरी गु्रपको मनशाय बुझ्नलाई हामीसँग समय पनि थिएन, पहुँच पनि थिएन । हामीले धामको शोभा हेरेरै चित्त बुझायौं । मोनालिसाको मुस्कान बडा आकर्षक थियो, मनशाय पनि पक्कै सुन्दर हुँदो हो । आशा गरौं, चौधरी गु्रपले संस्कृति विस्तार गर्न केही खँदिलो काम गरेको देख्न पाइयोस् । फगत हंगामा खडा करना कोई बडी बात नहीं सब की उम्मीद ये है कि सूरत बदलनी चाहिए ।"
आमोदप्रमोदको पर्व फागुपुर्णिमा,"सौर्यमासअनुसार ६ वटा ऋतु हुन्छन् । ती ऋतुमध्ये वसन्त उत्कृष्ट ऋतु मानिन्छ । वसन्तऋतुमा नै धेरै पर्वहरू पर्दछन् । जुन ऋतुमा पालुवाहरू निक्लन्छन्, फूल फुल्दछन् उत्साह उमंगको विस्तार हुन्छ । आमोद प्रमोद, रङ्गीविरङ्गी फूलपालुवाहरू फुल्दछन् । नवप्रणय दम्पतीको आमोदप्रमोद, उत्साह उमंग, प्रकृति र पुरुषको समागम र प्राकृतिक सम्मानका लागि रङ प्रयोग गरेर मनाउने वैदिक पर्व वसन्तोत्सव' पर्व हो । वसन्ती यत्र उत्सव वसन्तोत्सव धर्मशास्त्र । चर्चा गरौं, उत्सवको । नक्षत्र, काल, गणना, श्रुतिपरम्पराअनुसार ऋग्वेदको काल महर्षि दयानन्द सरस्वतीले ईशापूर्व एक लाख वर्ष पुरानो मानेका छन् । राजा पृथुले पृथ्वीमा कृषिविधाको विकास गरे । देवगण (पुरुषार्थी विद्वान्)हरूका साथमा (देवास आयन परशुं विभ्रन् ऋग्वेद १०२८०८) उत्कृष्ट परशु (बन्चरो)द्वारा भूमिमा रहेका रूखबिरुवा, ढुंगा आदिलाई हटाएर खेतीको आरम्भ गरे । वागमती (सरस्वती) नदीको किनारमा खनजोत गरेर कृषिविधा'कोे आरम्भ गरे । कृषिविधा नै हिमवत् क्षेत्र नेपालको सर्वप्राचीन परम्परा मानिएको छ । वैदिक वाङ्मयअनुसार, पृथ्वीमा उत्कृष्ट अन्नको रूपमा सर्वप्रथम यव (जौ) को बीजलाई देवगणले छरे र यही क्षेत्रमा अन्नहरूमा पवित्र, सर्वगुण सम्पन्न जौको धर्तीमा पहिलो खेती गरियो । वैदिक परम्परामा कृषिलाई गौरवपूर्ण कार्य मानिएको छ । देवराज इन्द्र, पूषा, राजा जनक आदिले पनि कृषिकार्य गरेको प्रसंग वैदिक वाङ्मयमा पाइन्छ । राष्ट्र समृद्धिका लागि पनि कृषिकार्य गर्नुपर्छ । भूमि उर्वरा र खेतीयोग्य बनाउने, छर्ने, रोप्ने, गोड्ने, उठाउने कृषिका आधारभूत कार्य हुन् । यवं ग्रीष्माय, ब्रिहिन् शरदे तैत्तिरिय । जौ ग्रीष्ममा, धान शरदमा काट्नू भन्ने उल्लेख भएकै छ । बीजलाई भूमिले धारण गरून्, अन्न सम्पूर्ण रूपमा सबैको पुष्टिका लागि होस्, यज्ञमा अन्नको प्रयोग प्रशस्त गर्न पाइयोस् । व्रीहयश्चमे यवाश्चमे माषाश्चमे तिलाश्चमे यजुर्वेद । वेदमा उल्लेख भएका सबै अन्न पाइने हिमवत् क्षेत्र हो नेपाल । हिमवत् क्षेत्रका ऋषि, महर्षि एवं ब्राह्मणहरूले लिपिबद्ध गरेको वेदमा वर्णन भएको जौ, मास, तिल, मुँग, चना, कागुनो, रायो, सामा, निवार गहुँ, आदि अन्न बीज छर्नेलगाउने समय भनेकै वसन्त ऋतु हो । वेदमा वर्णन भएका इन्द्रको आयुध वज्र हो । इन्द्रका भाइ ४९ मरुत्हरू हुन् । उनीहरूको आयुध पनि बज्र नै हो । वेदभन्दा हजारौंहजार वर्षपहिले हिमाली क्षेत्रहरूमा खस संस्कृतिअनुसार कुलको रूपमा मानिनेपुजिने मष्ट देवतालाई नै वैदिक वाङ्मयका मरुत् हुन् । मरुत् (वायु) को प्रभाव वसन्त ऋतुमा नै धेरै हुन्छ । रूखबिरुवामा नयाँ पालुवाहरू आएपछि मरुत् (वायु) प्रशस्त रूपमा बहन्छ । हुरीबतासको समय पनि वसन्त ऋतु नै हो । बज्रधारण गर्ने वायुले सबैको कल्याण गरून् । कोइलीको कुहुकुहु ध्वनि पनि वसन्तऋतुमै सुन्न पाइन्छ । साल फुल्ने समय पनि वसन्त ऋतु नै हो । वनभरि सालको परागकणले जंगल रंगीन र उत्सवमय बन्दछ । फागुन शुक्ल अष्टमीको दिन चीर (लिंगो) ठड्याउने र फागुन शुक्ल पूर्णिमाका दिन लिंग ढाली होलिका दहन गर्ने, असत्यमाथि सत्यको विजयको रूपमा मनाउने पर्व नै फागुपूर्णिमा हो । पौराणिक मान्यता अनुसार असुर राजा हिरण्यकश्यपुकी बहिनी, ईश्वरभक्त प्रल्हादकी फुपूले प्रल्हादलाई मार्ने प्रयत्नस्वरूप बालक प्रल्हादलाई लिएर, अग्निमा हामफालेको अवस्थामा तिनको सम्पूर्ण शरीर जलेर भष्म भयो तर भक्त प्रल्हाद जीवित रहेको प्रसंग रहेको छ । भक्त प्रल्हादलाई अग्निले जलाउन नसकेको सन्दर्भलाई होलिका दहन' असत्यमाथि सत्यको विजयको रूपमा मनाउने पर्व पनि होली पर्व हो । प्राणो वै वनस्पति एतरेय । वनस्पति समिता यजुर्वेद । मानवको प्राणिक ऊर्जा वनस्पतिको वानस्पतिक ऊर्जा (कार्वनडाइ अक्साइड) एकअर्काका पूरक हुन् । वनस्पतिबिना जीवन र जीवनबिना वनस्पति सम्भव छैन । लिंगो ठड्याई प्रकृतिसँग समागमको क्रमबाट हुन्छ सृष्टि । फाल्गुन शुक्ल अष्टमीका दिन चीर (लिंगो) ठड्याउने । लिंगो गाडेपछि आरम्भ हुन्छ वसन्तोत्सव । सात रङको मूल स्रोत भनेको वनस्पति लता गुल्म, जमिनबाट निक्लिने, खनिजहरू । सूर्यका सप्तरश्मी (भोइलेट, इन्डिगो, ब्ल्यु, ग्रिन, येल्लो, ओरेन्ज, रेड,) को प्रभाव रङमा रहेको हुन्छ । नवविवाहिता जोडीले सुन्दर सन्तानको कामना गर्दै पूर्णिमाको राति पूर्ण चन्द्रमाको दर्शन गरी, मह चाटेर सहवास गर्ने परम्परा छ । आधुनिक समयमा प्रचलित हनिमुन'को आधार हनिमुन' अर्थात् मह तथा चन्द्र दर्शनले जनाउँदछ । अष्टमीदेखि पूर्णिमासम्म होल्यष्टक मनाइन्छ । सातरङ्गे ध्वजापताका फहराइन्छ । चतुर्दशीको रात्रि पूर्णिमाको सन्धिमा चीरदहन गरिन्छ । पृथ्वीमा मानवको सृष्टिभन्दा तीन युग पहिले वनस्पति, लता, वृक्षको सृष्टि भएको वर्णन पाइन्छ । आम्रफलम्  आँप, समी, पाखरी, फलको सन्दर्भमा सर्वाधिक धेरै चर्चा भएको फल । आँपको शाखा हवनको समिधामा, पात पञ्चपल्लवमा, फल पूजामा प्रयोग गरिन्छ । चूतपुष्प प्रासनम्' भनेर फागुपूर्णिमा (वसन्तोत्सव) को भोलिपल्ट आँपको मुजुरा खाने विधान छ । जुन बगैंचामा पञ्चपल्लव रोपिँदैन त्यो पूर्ण बगैंचा मानिँदैन । आँप, चाँप, शमी, डुम्रीको पालुवा आउने समय पनि वसन्त नै हो । वेदमा फुलेर फल्ने, नफुली फल्ने विविध फलको चर्चा भएकै छ । नेपालको सबैभन्दा प्राचीन वसन्तोत्सव पुष्प महोत्सव पनि हो । औषधिरिति मातरः ऋग्वेद र औषधि वनस्पति वृक्षहरू हाम्री माता हुन् । आमाले जसरी पालनपोषण गर्छिन् । वसन्तमा उत्पन्न भएका पालुवाहरूले हामी सबैको कल्याण गरून् । पालुवा (पञ्चपल्लव) बाट हाम्रो कल्याण होस् । वृक्ष वनस्पतिहरू सर्वाधिक फुलुन्, फलुन्, पल्लवित र पुष्पित होऊन् । मन्दगतिले वायु चलोस् । शीतलता प्रदान गर्दै आयु वृद्धि होस् । शक्ति प्रदान गर्ने अद्भुत क्षमता नवीन पालुवाहरूमा रहेको वर्णन पाइन्छ । मधुमन्मुलम् अथर्ववेद । मधुमासमा फुल्ने फलको मूल मधुरताले युक्त होस् । मदनोत्सवको प्रसंग फागुपूर्णिमालाई मदनोत्सव पनि भनिन्छ। पुष्पवतीः प्रसूमतीः फलिनीरफलाः अथर्ववेद । वृक्षहरू प्रशस्त फुलुन्, फलुन् सधैं हरियो पालुवाले युक्त भएर रहुन् । वनमा रहने कोइली आदि पंक्षीहरूले सुन्दर ध्वनि निकालुन् । मयूरहरू नाचुन् । मृगहरूले गर्भाधारण गरून्, वनस्पति पालुवाहरू खाएर पशुपंक्षी पुष्ट होऊन् । वृक्षको पञ्चांग (जरा, स्कन्द, शाखा, पात, फूल, फल) हरूले जीवको स्वास्थ्यका लागि प्राणदायिनी शक्ति प्रदान गरुन् । औषधि, वृक्ष, वनस्पति, लता, गुल्म सबैका लागि उपयोगी भएर हाम्रो कल्याण गरून् । इन्द्रेणी निस्कँदा पानी, हावा, सूर्यको किरण, पृथ्वीबाट उत्पन्न हुने सुगन्धको सम्मिलित भावबाट उत्पन्न हुने प्रसंग वेदमा प्राप्त गर्न सकिन्छ । इन्द्रेणीको रङको प्रभाव पृथ्वीमा पर्दछ । सात रङहरू प्रदान गर्ने वृक्षवनस्पतिहरूको परागकणको उत्सव वसन्तोत्सव' । वृक्ष वनस्पतिहरूलाई डढाएर उत्पन्न हुने सेतो भष्म महाशिवरात्रिका दिन भगवान् त्रिशूलधारी शिवलाई चढाएर धारण गर्ने । सेतो रङ, तीन पत्रले युक्त भएको बेलपत्र, फल, धतुरो, मजिठो, हर्राे, बर्रो आदिबाट प्राप्त हुने सप्तरङको प्रयोग गरिने दिन । सप्तरङमा (वभ्रु, शुक्र, रोहिणी, पृश्नि, असिक्नी, पीत, कृष्णा) खैरो, सेतो, रातो, पहेँलो, हरियो, बैजनी, नीलो फागुपूर्णिमामा प्रयोग गर्ने रङ । प्रेम र प्रीतिको साटासाट गर्ने दिन, सम्पूर्ण पुराना द्वेषरागलाई मेटाउन, आत्मीय भावको विकास गर्न मनाइने उत्सव वसन्तोत्सव, मदनोत्सव तथा पुष्पोत्सव । वसन्त ऋतुमा पर्ने वसन्तनवरात्र' नौ दिनसम्म शक्तिको उपासना गरेर मनाउने पर्व । ऋतुहरूमा महत्ववपूर्ण ऋतु वसन्त । सनातन हिन्दु वैदिक परम्पराअन्तर्गत हजारौंहजारवर्षदेखि शक्तिसंगमको स्रोत हिमवत् क्षेत्रको मौलिक रङ्गैरङको पर्व । उत्तराफाल्गुनी नक्षत्रमा पूर्णिमा पर्ने भएकाले महिनाको नाम फागुन' । सप्तरङ्गी उत्सव फागुपूर्णिमा । चित्रा नक्षत्रले युक्त भएको पूर्णिमा चैत्र, विशाखामा वैशाख, ज्येष्ठामा ज्येष्ठ, उत्तराषाढामा आषाढ, श्रवणमा श्रावण, उत्तराभाद्रपदामा भाद्र, अश्विनीमा आश्विन, कृत्तिकामा कात्तिक, मृगशिरामा मंसिर पुष्यमा पौष, मघामा माघ महिनाको नाम आएकै छ । वासोवय' ऋग्वेदमा रङ्गीचङ्गी वस्त्र बनाउने कलाको चर्चा भएकै छ । वस्त्र तीन प्रकारका हुन्छन् । सुती, रेशमी र ऊनी । सुती वस्त्रका लागि वासस'अर्थर्ववेद । रेशमी वस्त्रका लागि वसन्स्ताप्र्यम्, क्षौम, ऊर्णायु वस्त्रको विधान भएकै छ । उत्कृष्ट तन्त्रबाट तानको निर्माण तन्तु, ताना, ओतु, वाना, तसर, सटल, मयुख, प्रवय आदि शब्दहरूको विस्तार प्रयोग भएकै छन् । उत्कृष्ट वस्त्र कुशको तन्तुबाट बन्दछ । श्रम, सीप र शिल्पको विधान भएकै हो । वसन्तोत्सवमा चाहिने सुन्दर सप्तरङ्गी वस्त्रधारण गर्ने परम्परा छ । हरितकी, बज्रवृक्ष (पाटेसिउँडी), दुबो, इन्द्रजौ, हर्राे, मजिठो आदि रङबाट रंग्याउने विधान पाइन्छ । वस्त्र रंग्याउने उत्कृष्ट मौसम सूर्यको ताप समान रूपले पर्ने ऋतु भएकोले वसन्त ऋतु नै हो । नवविवाहिता जोडीले सुन्दर सन्तानको कामना गर्दै पूर्णिमाको राति पूर्ण चन्द्रमाको दर्शन गरी, मह चाटेर सहवास गर्ने परम्परा छ । आधुनिक समयमा प्रचलित हनिमुन'को आधार हनिमुन' अर्थात् मह तथा चन्द्र दर्शनले जनाउँदछ । अन्त्यमा, पृथ्वीको सबैभन्दा अग्लो भाग हिमवत् क्षेत्र नेपालको सबैभन्दा पुरानो तथा अत्यन्त गौरवशाली मौलिक सनातन परम्पराअनुसारको पर्व वसन्तोत्सव' पर्व मौलिक तथा सर्वप्राचीन पर्व हो । नेपाल र नेपालीको सप्त रङ' र सप्तरङ्गी पुष्पको पर्व पनि हो फागुपूर्णिमा, होलिका दहन गरी असत्यमाथि सत्यको विजयको रूपमा मनाउने पर्व पनि होली । तराई, पहाड, हिमाल सबैतिर मनाउने र सामाजिक सद्भाव बढाउने पर्व पनि वसन्तोत्सव पर्व हो । आफ्ना मौलिक पर्वहरूको संरक्षणमा जुटौं । सबैको कल्याण होस् ।"
प्रतीकात्मक अबिर र रस होली,"होली पर्वको सन्दर्भमा अबिर रङ प्रतीक बन्छ । प्रतीक यस निमित्त बन्छ कि अबिरले वसन्त बहारलाई मनग्य प्रतिनिधित्व गर्छ । वस्तुतत्ववलाई प्रतिनिधित्व गर्नु प्रतीकको धर्म बन्छ । प्रतीकको धर्म भन्नु कुनै आस्थाः हिन्दु, बौद्ध, जैन मतले अँगालेका ईश्वरप्रतिका समर्पण होइनन्; हुन सकोइन पनि । आंगलीय भाषाले अपनाएको रेलिजन' शब्दले वैदिक धर्मलाई सांगोपांगो रूपमा अँगाल्न सक्दैन निश्चय पनि । वैदिक परम्परा जीवन संस्कारमूलक दर्शनमा आधारित छ । जीवन संस्कारमूलक दर्शनले समग्रतालाई समेट्छ, अँगाल्छ । धर्म शब्द हाम्रामा संकुचित र सीमित रहन्न, छैन । जीवनका अनेक परिप्रेक्ष्यमूलक कुनै कार्यसुकार्य, सत्कार्य, सुकर्म जीवन धर्म हो । कर्तव्य परायण बन्नु, हुनु धर्म हो । जिम्मेवारी वहन नगरी गैरजिम्मेवार रहनु अधर्म बन्छ, हुन्छ । विश्व वातावरणअनुसारका अनेक स्थानगत चाडपर्व मनाउनु पनि धर्म बन्छ । आंगलीय रेलिजन शब्दले दैवी आस्थाको मतमान्यतालाई मात्र प्रतिनिधित्व गर्दछ । पूर्वीय वैदिक परम्पराका मान्यता एकलकाँटे र निश्चित घेरामा सीमित छैन, व्यापक छ । होली पर्वका रङ चाड प्राकृतिक पर्यावरण अनुरूपका मौसमी ऋतु वसन्त बहार बनेर आउँछ प्रतिवर्ष रसरंगका उमंगपूर्ण तराना बोकेर । रसरंगका तराना तरंग्याउनु वासन्ती धर्म बन्छ होलीका रङको ! अबिरका होली उमंगपूर्ण रसको रंगीन चाड हो । वसन्त बहार हो जैविक जीवन तरंगको । जैविक जीवनले प्राणधारी यावत्आमूल प्राकृतिक स्थावरजंगम तत्ववपदार्थलाई बुझाउँछ, सँगाल्छ । भूगर्भबाटै चोसिएर उठेका पत्थरिला सिंगमरमर, स्फटिक, हीरा, पन्ना, नीर आदि पनि वसन्तसित पलाएर उमंगित तराना अन्तरमुखी बनेर चुलिँदा हुन् । अनि त पहाडपर्वत सुकिला भरिला हृष्टपुष्ट बन्दा हुन् । नांगिएका वृक्ष र बोटहरू चिचिलाउन थाल्छन् । मुना बन्छन् । मुनाबाट कोपिलाउँदै पातमा परिणत हुन्छन् । यी तहगत प्रक्रिया भनौं प्रक्रियागत तहहरू वसन्तका बहार बन्छन् । वसन्तको यो बहार प्रत्येक जैविक जीवनका अन्तरंगदेखि बाहिरिएर बहिरंगबहार बन्छन् । सबै सबै बहिरंगका यी र यस्ता बहारहरू जैविक जीवनका अन्तरंगका प्रस्फुटन हुन् । बहुरंगी बहारहरू सबैसबै अन्तरंगका प्रक्षेपण हुन्, बहिरआगमन हुन् । जैविक जीवनका अन्तर अंगहरू शरीरका भित्री भागहरूमा रहेका मुटु, फोक्सो, आन्द्राभुँडी, कलेजो, मिर्गौला, रक्तनलीजन्य स्नायुहरू सबै हुन् । सद्दे, सहिसलामत अवस्थाका अंगप्रत्यंग जैविक जीवनका वसन्तबहार बनेर टुसाउँछन्, पलाउँछन्, बढ्छन्, लहलहाउँछन् । पवन, समीर, हावा जे भनिए तापनि यी नवपल्लवहरूसित कुचुकमुचुक काउकुती लगाउँछन् । बोटबिरुवाहरू झुमझुमी लहसिन्छन् । वसन्तबहारका भावुक अभिव्यक्ति बन्छन् । अनि त हामी आपसमा लहसिन्छौं रङका रस छर्दै छर्कंदै अलिअलि गालामा, यतियति निधारमा, अलिकति आङभरिका दलदल दलानका नरमनरम स्पर्शहरूमा ! मदहोस वसन्त बहारका उमंगहरूका  ! कति रोमाञ्चक यो होली पर्व  !! प्रत्येक वसन्त बहारसँगै लहसिएर आउँछ प्रतीकात्मक अबिर रङका होली ! दुलहीलाई स्नेही मनका भावनात्मक डोली चढाएर रङमय लालीमा भनौं लालीमामय रंगीन स्पर्शसाथ आलिंगन भर्छ । मनको तन्नेरीपन व्यक्त गर्ने अवसर हो यो रंगीन संस्कृति हामी सबैसबैका सामूहिक साझा पर्व सम्पदा ! सम्पदा भौतिक वस्तुतत्ववमा मात्र सीमित रहन्न । मनका चेतन तत्वव, दर्शनेन्द्रीयका अवलोकन तत्वव र दैहिक जीवनका जैविक तत्ववसित पनि उत्तिकै सारगर्भित सापेक्ष रहन्छ ।आफ्नै सेरोफेरो सापेक्ष रहेर रङ रश्मिमय होलीका डोली बोक्छु, चढ्छु पनि यहाँ । न उत्ताउलोपन हुन्छ ममा न भड्किलोपन नै त्यहाँ । हुन त केवल श्वान्त सुखाय मात्र । श्वान्त सुखाय अवस्था त्यहाँ सिर्जिन्छ जहाँ सरल, शान्त मनस्थितिजन्य समदर्शी भाव ओतप्रोत भइन्छ । वसन्त बहार समदर्शन भावना तरंगिने आनन्दी मनमोहकताका तरेली भन्न मन लाग्छ मलाई ! आंगलीय रेलिजन शब्दले दैवी आस्थाको मतमान्यतालाई मात्र प्रतिनिधित्व गर्दछ । पूर्वीय वैदिक परम्पराका मान्यता एकलकाँटे र निश्चित घेरामा सीमित छैन, व्यापक छ । होली पर्वका रङ चाड प्राकृतिक पर्यावरण अनुरूपका मौसमी ऋतु वसन्त बहार बनेर आउँछ प्रतिवर्ष रसरंगका उमंगपूर्ण तराना बोकेर। जतिकै प्रतीकात्मक छ यो अबिरका रंगीन होली उत्तिकै आख्यानिक रहेको छ पनि । एक होइन अनेक आख्यानिक अवधारणा जडित छन् यो प्रतीकात्मक अबिर रंगीन होली उत्तिकै आख्यानिक रहेको छ पनि । एक होइन अनेक आख्यानिक अवधारणाजडित छन् यो प्रतीकात्मक अबिर रङका होली साथ । फाल्गुन शुक्ल अष्टमीका दिन प्रतिस्थापन गरिने होली पर्वका चीर गाड्ने क्रियादेखि चीरदहनसम्मकैमा पौराणिक सन्दर्भहरू जोडिएका छन् । चीर ठड्याइएको लिंगो, त्यसको टुप्पोमा जडिएका चाक्लो गोलाकार घेरो आफैंमा प्रतीक बनेको छ । चाक्लो गोलाकार घेरो पृथ्वीको प्रतीक बन्छ । गोलाकार तत्वव गड्छ, आफैं परिक्रमा गर्छ । पृथ्वी सूर्यको वरिपरि घुम्छ । परिक्रमा गर्छ सूर्य वरिपरि । तिनै परिभ्रमणपरिक्रमाले समय परिवर्तनशील बन्छ । दिनरातमा परिणत हुन्छ तिनैसाथ । पृथ्वीकै गतिमान चालमा मौसम परिवर्तन हुन्छ । मौसमी परिवर्तनको कारण ऋतु फेरिन्छन् । ऋतु फेरिँदा आएको वसन्त उमंगका तराना हाल्दछन् । नवपल्लव पल्लवित भएर प्राणीमात्रका मनोभाव वासन्ती बन्छ, उमंगित हुन्छ । हामी होली पर्व मनाउँछौं, रमाउँछौं । चीर गाड्दाको स्तम्भका घेराभरि जडिएका फिरफिरे रंगीन वस्त्रका टुक्राहरूत्यान्द्रोहरू वासन्ती रङ विनोदका रंगीन उमंगका तरंग बन्छन् । तिनै अन्तरंगका सादृश रंगीन वस्त्रका त्यान्द्रोहरू वसन्तले उभारिएका प्रत्येक जीवनयौवनका अन्तरउमंगका प्रतीक बन्छन् । रंगीन वस्त्रका धुजाहरू फिरफिराउँछन् । तिनै रंगीन धुजाहरू वासन्ती ऋतुपर्वका रसिला प्रतीक बन्छन् । जीवनयौवनको स्नेहमयी उल्लासलाई प्रतिविम्बित गर्दो लयदार वासन्ती ऋतुगानका मौसमी गीत गाएर साथीसंगिनीका जमात जमातमा । यति नै मात्र कहाँ हो र ! ती रंगीन वस्त्रका धुजाहरू अरू महाभारतकालीन कृष्णगोपिनीहरूसितका चर्तिकलाका आख्यान बोक्छन् । ती रंगीन धुजाहरू यस सन्दर्भमा गोपिनीहरू निरवस्त्र गंगास्नान गर्दा नदीकिनारमा राखिएका विचरीहरूका गुन्यू, सारी पछ्यौरीहरू उत्ताउलो कृष्णका उत्पट्यांगे लीलाका प्रतीक बन्छ । कृष्णले नदीका घाटमा राखिएका गोपिनीयौवनाहरूका सारी रूखमा झुन्ड्याइएको आख्यानका मर्मबोधक प्रतीक बन्छन् चीर स्तम्भका रंगीचंगी धुजाहरू । लाग्छ कृष्ण त यौवनमत्ता गोपिनीहरूका नांगोनिर्वस्त्र अंगप्रत्यंग अवलोकन गर्न चाहने यौनसाधक पो रहेछ नकचरो कृष्ण ! गोपिनी मैयाँहरूलाई कति आछुआछु पर्यो होला ? नदी स्नानबाट बाहिरिँदा आफ्ना वस्त्र भेट्टाउन गोपिनीहरूलाई ! यताउति चहार्दाचहार्दै वस्त्र रूखमाथि देख्छन् एकसाथ झुन्डिएका गुन्यूसारीहरू । साथै गुन्डागिरीका नाइके कृष्ण ! (त्यसबेला के गर्ने ? अहिले भए सरकारवादी मुद्दामा जेलमा कोचिदिन्थे मानहानी दफा लगाएर । यी त भए होलीभित्रका प्रतीकात्मक बखानका झोली ।) यत्तिमै टुंगिन्न होलीसितका प्रतीकात्मक आख्यान । अनुमान गरौं कति आत्तिए होलान् विचरी गोपिनीहरू ? भौंतारिँदै वस्त्र खोज्दै गर्दा रूखमाथि जब आफ्ना वस्त्रहरू साथ कृष्ण देख्दा बिचरीहरूलाई आछुआछु परेथ्यो! नितम्ब जोड्दै बायाँ हात अगाडि, दायाँ अगाडि धकिना बनाउँदै हविगत भएथे! होलीको प्रतीकात्मक आख्यान त्यसभन्दा अझै बढ्छ अर्को पाटो बोकेर ! हिरण्यकश्यपका छोरा प्रल्हाद पिताको मार्गपन्थी नभई विष्णुनारायणपन्थी बनेछन् । प्रल्हादका यस्ता क्रियाकलापदेखि अपच भएर हिरण्यकश्यपले छोरोलाई षड्यन्त्र गरी जीवनहरण गर्ने चक्रब्यूह रच्छन् । होलिका दाजु हिरण्यकश्यपलाई तनमनले साथ दिन्छे । षड्यन्त्रको कुचक्र यसरी रच्छन् कि होलिकाले आफ्नै काखमा च्यापी प्रल्हादलाई दहन गर्ने । होलिका अग्नि संस्कारमा निपुण थिई सायद । प्रल्हादलाई काखी च्यापी दहन गर्ने चक्रब्यूह चल्छ, बढ्छ । अग्नि दहन संस्कार अगाडि बढ्छ । आगो बाल्छन् । संयोगले भवितव्य उल्टो बन्छ । होलिका आफैं डढेर भस्मिन्छे । प्रल्हाद कुत्सित दहन षड्यन्त्र मुक्त हुन्छन् । तन्दुरुस्त बन्छन् प्रल्हाद । आख्यानिक लोकवार्ता बनेको छ यो । अचेल यी लोकवार्ता स्वैरकल्पनामा आधारित आख्यान झैं लाग्नु स्वाभाविक छ । यो त विज्ञानको युग हो । विज्ञान स्वैरकल्पनामा उडेको छैन । विश्वास पनि गर्दैन । विज्ञानले विधिप्रविधिपूर्ण परीक्षणको नतिजा अँगाल्छ । तथापि यी पौराणिक आख्यानमा आधारित होलिका दहन; उनी र उनका दाजु हिरण्यकश्यपका कुत्सित मनोतन्त्र निकै विवेच्य लाग्छ । सम्भवतः उसबेला प्राकृत जडीबुटीमा आधारित औषधि उपचार विज्ञानको युग थियो । त्यसको निरन्तर गति यो एक्काईसौं शताब्दी पर्यन्त अटुट छ । हामी मृत्युञ्जय बुटीको आख्यान सुन्छौं, बाँच्छौं । यिनैसित गाँसिएका अनेक कथन र कथाहरू सुनिन्छन्, सुन्छौं । प्रामाणिक नभएर पनि सोच्न मन लाग्छ । कि प्रकृतिले कुनै त्यस्ता बुटी सर्जेका छन् कि  ? होलिका त्यसमा प्रवीण थिई । बुटी या त्यसको रस जिउभरि दल्दा आगोले जलाउँदैनथ्यो कि ? यो स्वैरकल्पनामय आख्यानिक लोकवार्ता माथि बरु अब वैज्ञानिक खोज, सोध र अनुसन्धान पो बढाउनुपर्दो हो कि ? अर्को पक्ष छ प्रल्हाद सान्दर्भिक सम्बन्ध । जत्ति नै पिता हिरण्यकश्यपका मनोचिन्तनसित लाग्न नचाहेका भएर पनि उनमा वंशानुगत कुलघरानका आनीबानी र घरघरानका बन्दोबस्तीको ज्ञान छ । होलिकाले कुन चिज कहाँ राख्छे उनलाई थाहा थियो । सम्भवतः प्रल्हादले होलिकाले सुरक्षित लुकाइराखेको अग्निदहन निवारक औषधिमुलो जडीबुटी आफूले लेपन गरे । सक्कलीको ठाउँमा नक्कली जडीबुटीमुलो राखे होलान् प्रल्हादले । मानिसले जीवन जिउन जे पनि गर्दो हुन्छ । फलतः प्रल्हाद डढेनन् । होलिका डढिन् । आठ दिनव्यापी होली पर्वको समापन चीर दाहसँगै सकिन्छ । होली पर्वको गर्भगृह निरर्थक होइन ठान्छु । यस्ता लोकधारणामा अन्वेषक चिन्तक वर्गका लागि प्रचुर आयामिक अवसर प्रदान गर्छ; सोचेको ढोका उघार्न घच्घच्याउँछ । प्रत्येक चाडपर्वसित यसरी नै थरीथरीका लोकवार्ताहरू गाँसिएका छन् । लोकधारणाभित्र अनेक पक्षहरू सटेका हुन्छन् । चिन्तक विश्लेषक संस्कृतिका हिमायतीहरूले सकारात्मक विवेचनाविश्लेषण गर्न सक्दा संस्कृतिसित जडिएका जीवनमूलक तथ्यहरू हात लाग्न सक्छन् । यसबाटै हाम्रा मानवीय संस्कृतिका संरक्षण र संवद्र्धन गर्नुपर्ने चेतका क्षितिज उघ्रन थाल्छन् । संस्कृतिसित सटेका अनेक लोकवार्ता र कथनलाई सकारात्मक मनमस्तिष्क लगाएर केलाउनु जरुरी हुन्छ । केलाइबाट उपलब्ध हात लागीलाई समाज, राष्ट्र र अन्तर्राष्ट्रलाई उपहार गर्नु पनि उत्तिकै आवश्यक ठान्छु । वासन्ती होली पर्वको आगमनले यो ८२ वर्षे जवानीका रोमाञ्चक भावका शब्दबहार उपहार पाएर प्रिय पाठकका सम्मानमा अर्पने अवसर यो होली पर्व मेरो !"
ट्रम्पको लोकप्रियतावाद र विश्व राजनीतिमा प्रभाव,"यसपटकको अमेरिकी राष्ट्रपतीय निर्वाचन दुई दल र चार वादको भिडन्त थियो । रिपब्लिकन पार्टीका संस्थापन पक्षका उम्मेदवारहरूको दक्षिणपन्थी अनुदारवाद, डेमोक्र्याटिक पार्टीकी उम्मेदवार हिलारी क्लिन्टनको प्रजातन्त्रिक उदारवाद, डेमोक्र्याटिक पार्टीकै अर्का नेता वर्नी स्यान्डर्सको प्रजातन्त्रिक समाजवाद र वर्तमान राष्ट्रपति डोनाल्ड ट्रम्पको ट्रम्पवाद । रिपब्लिकन र डेमोक्र्याटिक पार्टीका संस्थापन पक्षधर उम्मेदवारहरूको परम्परागत एजेन्डाभन्दा फरक एजेन्डा बोकेर चुनावी मैदानमा उत्रिएका थिए वर्नी स्यान्डर्स र डोनाल्ड ट्रम्प । गरिखाने मध्यमवर्गीय परिवारको आर्थिक अवस्था उकास्ने, बढ्दो आर्थिक असमानता घटाउने, सामाजिक सुरक्षाको दायरा बढाई मजबुत बनाउने, कलेजहरूमा निःशुल्क शिक्षाको व्यवस्था गरी विद्यार्थीलाई ऋणमुक्त गराउनेजस्ता लोकप्रिय एजेन्डा लिएका वर्नी स्यान्डर्स सहरी गरिब र शताब्दी पुस्ताका युवाहरूका बीचमा निकै लोकप्रिय थिए तैपनि उनी प्रारम्भिक चरणमा प्रतिस्पर्धी नेत्री हिलारी क्लिन्टनसँग पराजित भए । अमेरिका र मेक्सिकोबीचको सिमानामा पर्खाल निर्माण गर्ने, मुस्लिम समुदायलाई अमेरिका प्रवेशमा अल्पकालीन प्रतिबन्ध लगाउने, बिदेसिएको रोजगारी फिर्ता ल्याउने, आईसीसलाई ध्वस्त पार्ने, अमेरिका र अमेरिकीलाई पहिलो प्राथमिकतामा राख्ने एजेन्डासहित अमेरिका फेरि महान्' कोनारासहित चुनावमा होमिएका डोनाल्ड ट्रम्पले विभिन्न आरोह अवरोहका बीच विजय हासिल गरे । ट्रम्पवादलाई राजनीतिक पण्डितहरूले राष्ट्रवादी लोकप्रियतावादको नाम दिएका छन् । डच राजनीतिशास्त्री कास मुड्डेका अनुसार लोकप्रियतावाद त्यस्तो राजनीतिक आइडोलजी हो जसले जनता र भ्रष्ट साभ्रान्तहरूलाई विपरीत खेमामा विभाजन गरी, राजनीति जनताको आमचाहनाको अभिव्यक्ति हुनुपर्छ भन्ने कुराको वकालत गर्छ । यसको आधारभूत डक्ट्रिन मध्यमार्गी, दक्षिणपन्थी र वामपन्थी जुनै पनि हुन सक्छन् तर हाल दक्षिणपन्थी लोकप्रियातावाद अलि हावी भएको छ । लोकप्रियतावादले विद्यमान शासकहरू, ठूला व्यापारी, वित्तीय संस्था, बहुराष्ट्रिय कम्पनी, सञ्चार पण्डित, निर्वाचित राजनीतिज्ञहरू, सरकारी प्रशासकहरू, बौद्धिक सम्भ्रान्त, विज्ञ र धनाढ्यहरूको विरुद्धमा जनतामा क्रोध पैदा गराई उनीहरूको विपक्षमा खडा गर्छ र जनचाहनालाई प्रतिविम्बित गर्नसक्ने सक्षम, क्यारिसम्याटिक, शक्तिशाली र अधिनायकवादी चरित्रको नेतृत्वलाई प्रोत्साहन गर्छ । ट्रम्प, व्रिक्जिट र लोकप्रियतावादको उदय' शीर्षकमा हार्वर्ड विश्वविद्यालयकी सहप्राध्यापिका पिप्पा नोरिस र मिचिगन विश्वविद्यालयका राजनीतिशास्त्रका प्राध्यापक रोनाल्ड एफ इंग्लेहर्टद्वारा गत अगस्ट महिनामा संयुक्त रूपमा प्रस्तुत गरिएको शोधपत्रमा लोकप्रियतावादीहरूको पक्षमा जनमत बढ्नुमा आर्थिक असमानता र सांस्कृतिक प्रतिक्रिया प्रमुख कारक रहेको उल्लेख गरेका छन् । नोरिश र इंग्लेहर्टका अनुसार एकातिर नलेज इकोनमीको उदय, प्रविधिको विकास, उत्पादनमूलक उद्योगहरूको पतन, श्रम, पुँजी र वस्तुको विश्वव्यापी प्रवाह, अप्रवासीहरूको बढ्दो आगमन र नवउदारवादी मितव्ययी नीतिका कारण अमेरिका तथा युरोपियन देशहरूमा आर्थिक असमानता बढ्यो । अर्कोतिर कस्मोपोलाटिनिज्म एन्ड कल्चरल डायभर्सिटीको अवधारणाले उदारवादी र प्रगतिशील मान्यताहरू हावी भई परम्परागत मान्यताहरू प्रतिस्थापित हँुदै गए । समाज, संस्कृति र अवसर शिक्षित वर्ग र युवापुस्ता सापेक्ष हुँदै गएपछि, कम शिक्षित युवापुस्ता र परम्परागत मान्यताका पक्षधर पुरानो पुस्ता लोकप्रियतावादीहरूप्रति आकर्षित हुँदै गए । पिप्पा नोरिस र रोनाल्ड एग्लेहर्टले भनेझैं ट्रम्पको विजयमा, आर्थिक हिसाबले पछि परेका रस्ट वेल्ट अन्तर्गतका ओहायो, इन्डियाना, पेन्सिलभेनिया, मिचिगन, वेस्ट भर्जिनिया, तथा बाइबल वेल्ट अन्तर्गतका व्याटलफिल्डका रूपमा चिनिएका फ्लोरिडा र नर्थ क्यारोलाइना राज्यहरू नै निर्णायक बने । खोज र अनुसन्धानमूलक तथा प्राविधिक अर्थतन्त्रमा पढेलेखेका र दक्ष जनशक्तिले मात्र काम पाउनु र उत्पादनमूलक उद्योगहरू बन्द हुँदै गएपछि अवसरविहीन बन्दै गएका ग्रामीण भेगका गरिखाने वर्ग कम शिक्षित ह्वाइट वर्किङ क्लासको सेन्टिमेन्टलाई ट्रम्पले बुझे । बिदेसिएका फ्याक्ट्री फिर्ता ल्याउँछु र रोजगारको सिर्जना गर्छु भनेपछि त्यो वर्गले ट्रम्पलाई मतदान गरे। त्यसैगरी परम्परागत मान्यताका पक्षधर कन्जरभेटिभ जमात विशेष गरी इभान्जलिकल ख्रिस्टियनहरूका निमित्त राष्ट्रपतीय निर्वाचनभन्दा पनि रिक्त रहेको सर्वोच्च अदालतको प्रधानन्यायाधीशको पद अहम थियो । एकपटक नियुक्ति पाएपछि आजीवन पदमा रहिरहने हुनाले उनीहरू लिवरल जज नआऊन् भन्ने चाहन्थे र ट्रम्पले कन्जरभेटिभ जज नियुक्ति गर्ने प्रतिबद्धता व्यक्त गरेका थिए । गोरा इभान्जलिकल भोटरहरूले अहिलेसम्मकै ठूलो संख्यामा ट्रम्पलाई मतदान गरे । ट्रम्प प्रशासनको कूटनीतिक प्रभाव, छिमेकी मुलुकहरू चीन र भारतप्रति उसले अख्तियार गर्ने नीतिमा निर्भर रहला । तर उनीसँगै उदाएको लोकप्रियतावादको राजनीतिक प्रभाव भने नेपाली राजनीतिमा परिसकेको छ । ट्रम्पले निर्वाचनका क्रममा उठाएका मुद्दाहरू राष्ट्रपति भएपछि छाड्नेछन् भन्ने धेरैको अनुमान थियो तर ती अनुमानलाई उनले शपथग्रहण समारोहको सम्बोधनमा नै गलत साबित गरिदिए । उनको सम्बोधनको केन्द्रबिन्दु राष्ट्रवाद थियो । अमेरिका पहिलो र अमिरिकी जनतालाई पहिलो प्राथमिकताको सेरोफेरोमा घुमेको उनको सम्बोधनमा आर्थिक रूपले समृद्ध, सामरिक हिसाबले शक्तिशाली र आन्तरिक रूपले सुरक्षित अमेरिकाको परिकल्पना गरिएको थियो । उनले भौतिक संरचनाहरूको पुनर्निर्माण, बिदेसिएका कम्पनीहरूलाई स्वदेश फिर्ता ल्याउने, आप्रवासी नीतिमा फेरबदल गर्ने र सैन्य क्षमतामा उल्लेख्य वृद्धि गर्ने खाका प्रस्तुत गरेका थिए । गत फेब्रुअरी २८ मा सदनको संयुक्त सभालाई सम्बोधन गर्ने क्रममा पनि आफ्ना प्रतिबद्धता उनले पुनः दोहोर्याए । उनले बोलेकामात्र छैनन्, काम गर्न सुरु गरेका छन् । विश्व राजनीतिको केन्द्रबिन्दुमा रहेका डोनाल्ड ट्रम्पका गतिविधि र अभिव्यक्ति चर्चा र बहसको विषय बनेका छन् । ट्रम्पको अमेरिका पहिलो नीतिले आगामी दिनमा विश्व शक्ति समीकरणमा अमेरिकी भूमिका के रहन्छ भन्ने कुराको अझै टुंगो लाग्न सकेको छैन तर उनको उदयले विश्व राजनीतिमा लोकप्रियतावादी धारलाई स्थापित गरेको छ र त्यसको प्रभाव विश्वव्यापी बन्दै गइरहेको छ । ब्रिक्जिट र ट्रम्पको विजयपश्चात् डिसेम्बर ४ मा संविधान संशोधनका लागि इटालीमा गरिएको जनमतसंग्रहलाई महत्ववपूर्ण राजनीतिक घटनाका रूपमा लिइएको थियो । संसद्को शक्ति र संरचनाको हेरफेरका लागि प्रधानमन्त्री म्यातियो रेन्जीद्वारा प्रस्तुत जनमतसंग्रहलाई बहुमत जनताले अस्वीकार गरे र प्रधानमन्त्री रेन्जीले आफ्नो पदबाट राजीनामा दिए । यो परिणामलाई प्रधानमन्त्री रेन्जीको हारभन्दा पनि पपुलिस्टहरूको जितका रूपमा लिइएको छ। बेलायतमा ब्रिक्जिटका अभियन्ता युनाइटेड किङ्डम इन्डिपेन्डेन्ट पार्टीका नेता नाइगेल फरेज, अस्ट्रियामा फ्रिडम पार्टी अफ अस्ट्रियाका नेता नोरवर्ट होफर, फ्रान्समा नेसनल फ्रन्ट पार्टीकी नेत्री मेरिन ले पेन र जर्मनमा अल्टरनेटिभ जर्मनी पार्टीकी नेत्री फ्रउक पेट्रीको लोकप्रियता दिनानुदिन बढिरहेको छ। नेदरल्यान्डमा पार्टी फर फ्रिडमका नेता गर्ट वाइल्डर डच डोनाल्ड ट्रम्पका नामले चिनिइसकेका छन् र आगामी मार्चमा हुने निर्वाचनमा उनले बलियो पकड जमाउने सर्वेक्षणहरूले देखाएका छन् । न्युयोर्क टाइम्समा प्रकाशित एक लेखमार्फत बेलायतका भूतपूर्व प्रधानमन्त्री टोनी ब्लेयरले फ्रान्स र जर्मनीमा निकट भविष्यमा हुने निर्वाचनले युरोप र उदारवादी प्रजातन्त्रको भविष्य निर्धारण गर्ने उल्लेख गरेका छन् । लोकप्रियतावादी धारको प्रभाववाट एसिया प्रशान्त क्षेत्र पनि अछूतो छैन । एसियन आप्रवासी र मुस्लिमविरोधी नेत्रीका रूपमा चिनिएकी अस्टेलियाकी वान नेसन पार्टीकी पाउलिन ह्यान्सन पुन चर्चामा छिन् । इलिट, बौद्धिक तथा तत्कालीन भ्रष्ट सरकारको विरोध गर्दै पिस थ्रु स्ट्रेन्थ'को नारा लिएर सत्तामा पुगेका जापानी प्रधानमन्त्री सिन्जो आवे, एन्टी ड्रग्स र एन्टी क्रिमिनलको अभियान चलाएर चर्चा कमाएका फिलिपिन्सका राष्ट्रपति रोड्रिगो दुतर्ते तथा हिन्दु पपुलिजमको जगमा उदाएका भारतीय प्रधानमन्त्री नरेन्द्र मोदी सबैको लोकप्रियता बढ्दो छ । विकसित घटनाक्रम हेर्ने हो भने लोकप्रियतावादी शक्तिहरू अबका दिनहरूमा कहीँ सत्ताको दाबेदार र कतै गठबन्धनको प्रमुख बार्गेनिङ शक्तिका रूपमा स्थापित हुनेछन् र उदारवादी प्रजातान्त्रिक धारलाई कमजोर तुल्याउनेछन् । नेपाली राजनीतिमा असर नेपालमा ट्रम्प प्रशासनको कूटनीतिक प्रभाव, छिमेकी मुलुकहरू चीन र भारतप्रति उसले अख्तियार गर्ने नीतिमा निर्भर रहला । तर उनीसँगै उदाएको लोकप्रियतावादको राजनीतिक प्रभाव भने नेपाली राजनीतिमा परिसकेको छ । अमेरिकी राजनीतिको स्वाद चाखेका दर्शन रौनियार नेपाल फर्केर केशरबहादुर विष्टसँग मिलेर एकीकृत राष्ट्रवादी शक्ति निर्माण अभियानमा लागेका छन् । पद्धति, पारदर्शिता, इमानदारी र उत्कृष्टता चारखम्बे नीतिको वकालत गर्दै रवीन्द्र मि श्र राजनीतिमा उदाएका छन् । विभाजित राष्ट्रिय प्रजातन्त्र पार्टीहरू राजतन्त्र र हिन्दु राष्ट्रको पक्ष लिँदै पुनः एकीकृत भएका छन् । पूर्वराजा ज्ञानेन्द्रको राजनीतिक वक्तव्य बेलाबेलामा आइरहेका छन् । ओली राष्ट्रवादको प्रभाव पनि बढ्दो छ । एकातिर राष्ट्रवादी र लोकप्रियतावादको धार बलियो हुँदै गइरहेको छ भने अर्कोतर्फ बानेश्वर संस्थापन कमजोर हँुदैछ । नेपाली राजनीतिमा नेतृत्वदायी भूमिका खेल्दै आएको नेपाली कांगे्रस गिरिजाप्रसाद कोइरालाको निधनपछि सहयोगी भूमिकामा देखिएको छ । दसवर्षे जनयुद्धलाई वि श्राम दिएर मूलधारको राजनीतिमा आएको एनेकपा माओवादी (हाल माओवादी केन्द्र) पहिलो संविधानसभामा पहिलो शक्तिका रूपमा उदायो तर दोस्रो संविधानसभामा तेस्रोमा झर्यो । १३ हजारभन्दा बढीको ज्यान जाने गरी भएको जनयुद्धको औचित्य उसका कामहरूले पुष्टि गर्न नसकेको माओवादी केन्द्र गुट र फुटले क्षीण हँुदै गएको छ । मधेसीविरोधी रवैयाका कारण मधेसमा एमालेको जनाधार कमजोर हुँदै गएको छ । प्रजातन्त्र पुनस्र्थापनाको पच्चीस वर्षमा पच्चीसैपटक सत्ता परिवर्तन भएका छन् । सत्ताको गोलचक्करमै अल्मलिएको संस्थापन पक्ष विगत दुई दशकदेखि जारी राजनीतिक गतिरोध अन्त्य गर्न सफल हुन सकेको छैन । जातीय र क्षेत्रीय मुद्दा पेचिलो बन्दै गएकाले जारी संविधान कार्यान्वयन हुन सकेको छैन । दैनिक १५ सयभन्दा बढी युवा बिदेसिन्छन् । वैदेशिक रोजगारका कारण युवाशक्ति बाहिरिँदा ग्रामीण भेगमा उत्पादन प्रायः शून्य छ । देशको अर्थतन्त्रको पच्चीस प्रतिशत रेमिट्यान्समा निर्भर छ । केन्द्रदेखि स्थानीय तहसम्म भ्रष्टाचार मौलाउँदो छ । शासन र प्रशासन हरेक निकायमा राजनीतिक भागबन्डा छ, ठेक्कापट्टामा सरकारनिकट दलका कार्यकर्ताको हालीमुहाली छ । विकासका योजानाहरू बजेट भाषणमा सुनिन्छन्, बजेट भाषणमै टुंगिन्छन् । दुई दशकमा जनताले सबै कुरा देखे र भोगे पनि । दक्षिणपन्थी राप्रपादेखि उग्रवामपन्थी माओवादीको सरकार पनि हेरे । कम पढेका भनिएका केपी ओलीदेखि देशको सबैभन्दा विद्वान् कहलिएका डा बाबुराम भट्टराईको नेतृत्व पनि परख गरे । अब न जनतासँग नयाँ विकल्प छ न त संस्थापन राजनीतिक दलहरूसँग नयाँ एजेन्डा । यस्तो अवस्था भनेको पपुलिस्टहरूका लागि सुनौलो मौका हो । उनीहरूका लागि विश्वमा विकसित नयाँ राजनीतिक धारको आधार त छँदैछ, त्यसमाथि संस्थापनका विरुद्धमा जनता भड्काउने यथेष्ट मुद्दाहरू पनि छन् । अबका दिनमा जनताका बीचमा जाँदा संस्थापन राजनीतिक दलहरू रक्षात्मक भएर जानुपर्नेछ भने पपुलिस्टहरू आक्रामक शैलीमा जानेछन् । विद्यमान अस्थिरता, अराजकता, जातीयता, क्षेत्रीयता, धोती, टोपी आदिको लाडाइँले धोती न टोपी हुन लागिसकेका जनता सधैंभरि संस्थापनकै छातामुनि बस्छन् भन्नु गलत हुनेछ । राष्ट्रवादी लोकप्रियतावादका पक्षधरहरू बलियो शक्तिका रूपमा उदाए भने पनि कुनै अचम्मको कुरा हुनेछैन ।"
नेपालले आठ विकेट गुमायो : बसन्त रेग्मी आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा ३१ ओभरको समाप्तिमा ८२ रन बनाउर्दै बसन्त रेग्मी आउट भएका छन्। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए, ज्ञानेन्द्र मल्ल २७ रनमा बोल्ड आउट भए भने त्यसैगरी सागर पुन १० रन बनाएर आउट भए । सरद भेषवाकर व्यक्तिगत तीन रन बनाएर क्याट आउट, विनोद भण्डारी चार रनमै बोल्ट आउट भए भने मेहेबुब दुई रनमै आउट भए । त्यसैगरी ५६ बलमा १९ रन बनाएर आउट भएका छन्। भने आठौ विकेटका रुपमा बसन्त रेग्मी ६ रन बनाउदै आउट भएका हुन् । ३१ ओभरको समाप्तिमा नेपालले आठ विकेटको क्षतिमा ८२ रन बनाएको छ। क्रिजमा शक्ति गौचन र सोमपाल कामी रहेका छन्।"
आइसीसी विश्व लिग च्याम्पियनसिप क्रिकेटः नेपाल केन्यासँग ५ विकेटले पराजित,"काठमाडौंः आइसीसी विश्व लिग च्याम्पियनसिप क्रिकेटमा नेपाल केन्यासँग पाँच विकेट पराजित भएको छ। शनिबार कीर्तिपुरस्थित त्रिवि अन्तर्राष्ट्रिय क्रिकेट मैदानमा भएको खेलमा नेपाल केन्यासँग पाँच विकेटले पराजित भएको हो। पानी परेपछि २६ ओभरमा छोट्टाइएको खेलमा केन्याले पाएको ९४ रनको विजयी लक्ष्य २४१ अोभरमा पाँच विकेट गुमाउँदै भेट्टायो। केन्याका कप्तान रकिप पटेल ३४ र गुरदिप १२ रनमा अविजित रहे भने कोलिन्स ओबोयाले २४ रन बनाए ।केन्याका लागि इर्फान करिमले ८ र धिरेन गोन्दारियाले ७ रन जोडे । नेपालका लागि सन्दिप लामिछाने र सागर पुनले २२ तथा बसन्त रेग्मीले एक विकेट लिएका थिए। वर्षाका कारण बीचमै खेल रोकिएपछि ३८ ओभरको खेल डिएल मेथडका आधारमा फेरि २९ ओभरमा छोट्याइएको थियो। तर, केन्या जवाफी व्याटिङमा उत्रिएका बेला पानी परेपछि खेल २६ ओभरमा छोट्याइएको थियो। नेपालले ३६ ओभर ८ विकेट गुमाएर ११२ रन बनाउँदा पुनः वर्षाभएपछि खेल २९ ओभरमा छोट्याइएको थियो। त्यसपछि केन्याले २९ ओभरमा १०४ रनको विजयी लक्ष्य पाएको थियो। तर, पछि फेरि पानी परेपछि केन्याले २६ ओभरमा ९४ रनको लक्ष्य पायो। नेपालका लागि कप्तान ज्ञानेन्द्र मल्लले सर्वाधिक २७ रन तथा केन्याविरुद्धको खेलबाट राष्ट्रिय टिममा डेब्यू गरेका दिपेन्द्रसिंह ऐरीले १९ रन बनाए। शक्ति गौचन १८ र सोमपाल कामी १५ रनमा अविजित रहे। गौचन र कामीले ३० रनको साभेदारी गरे। ओपनर सुनिल धमला ३ रनमा पभिलियन फर्किँदा सागर पुन १० रनमा आउट भए। यसैगरी बसन्त रेग्भीले ६, विनोद भण्डारीले ४, शरद भेष्वाकरले ३ र मेहबुब आलमले २ रन जोडेका थिए। नेपालले अब केन्याविरुद्धको दोस्रो खेल सोमबार खेल्नेछ।"
नेपालले ६ विकेट गुमायो : मेहबुब आलम आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा छ विकेट गुमाउदै मेहेबुब आलम आउट भएका छन्। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए, ज्ञानेन्द्र मल्ल २७ रनमा बोल्ड आउट भए भने त्यसैगरी सागर पुन १० रन बनाएर आउट भए । सरद भेषवाकर व्यक्तिगत तीन रन बनाएर क्याट आउट, विनोद भण्डारी चार रनमै बोल्ट आउट भए भने मेहेबुब दुई रनमै आउट भएका छन्। २६ ओभरको समाप्तिमा नेपालले ६ विकेटको क्षतिमा ७१ रन बनाएको छ। क्रिजमा दीपेन्द्रसिंह ऐरी र बसन्त रेग्मी रहेका छन्।"
नेपाललाई पाँचौ झड्का : विनोद भण्डारी आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा पाँचौ विकेट गुमाउदै विनोद भण्डारी आउट भएका छन्। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए भने ज्ञानेन्द्र मल्ल २७ रनमा बोल्ड आउट भए भने त्यसैगरी सागर पुन १० रन बनाएर आउट भए । सरद भेषवाकर व्यक्तिगत तीन रन बनाएर क्याट आउट हुँदा विनोद भण्डारी चार रनमै बोल्ट आउट भएका हुन् । २५ ओभरको समाप्तिमा नेपालले पाँच विकेटको क्षतिमा ६९ रन बनाएको छ। क्रिजमा दिीपेन्द्रसिंह ऐरी र मेहबुब आलम रहेका छन्।"
"खेल २९ ओभरमा छोट्याइयो, नेपालले दियो केन्यालाई १०४ रनको लक्ष्य","काठमाडौंः वर्षाका कारण बीचमै खेल रोकिएपछि ३८ ओभरको खेल फेरि २९ ओभरमा छोट्याइएको छ। नेपालले ३६ ओभरको समाप्तिमा ८ विकेट गुमाएर ११२ रन बनाउँदा पुनः वर्षाभएपछि खेल २९ ओभरमा छोट्याइएको हो। डिएल मेथडअनुसार २९ ओभरमा खेल छोटिएसँगै अब केन्याले २९ ओभरमा १०४ रनको लक्ष्य पाएको छ। वर्षाकै कारण ५० ओभरको खेल ३८ ओभरमा छोट्याइएको खेलमा नेपालले ३६ ओभरमा ८ विकेट गुमाउँदै ११२ रन बनाएको थियो। नेपालका लागि कप्तान ज्ञानेन्द्र मल्लले सर्वाधिक २७ रन तथा केन्याविरुद्धको खेलबाट राष्ट्रिय टिममा डेब्यू गरेका दिपेन्द्रसिंह ऐरीले १९ रन बनाए। शक्ति गौचन १८ र सोमपाल कामी १५ रनमा अविजित रहे। गौचन र कामीले ३० रनको साभेदारी गरे। ओपनर सुनिल धमला ३ रनमा पभिलियन फर्किँदा सागर पुन १० रनमा आउट भए। यसैगरी बसन्त रेग्भीले ६, विनोद भण्डारीले ४, शरद भेष्वाकरले ३ र मेहबुब आलमले २ रन जोडे।"
३५ ओभरमा अाठ विकेटको क्षतिमा १०३ रन,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा २३ ओभरको समाप्तिमा नेपालले १०३ रन बनाएको छ। कीर्तिपुरस्थित क्रिकेट मैदानमा जारी खेलमा, सुनिल धमला ३ रन र ज्ञानेन्द्र मल्ल २७ रनमा बोल्ड आउट भए भने सागर पुन १० रन बनाएर आउट भए । त्यसैगरी शरद भेषवाकर तीन रनमै आउट भइसकेका छन्। विनोद भण्डारी चार रनमै बोल्ड आउट भए भने मेहेबुब आलम दुई रनमै आउट भए । त्यसैगरी ५६ बलमा १९ रन बनाएर दीपेन्द्र एेरी आउट भए भने आठौ विकेटका रुपमा बसन्त रेग्मी ६ रन बनाउदै आउट भएका छन् । क्रिजमा शक्ति गौचन र सोमपाल कामी छन् । नेपाली टिमलाई दर्शकको उत्साह भने उत्तिकै रहेको छ।"
नेपालले सात विकेट गुमायो : दीपेन्द्र ऐरी आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा सात विकेट गुमाउदै दीपेनद्र ऐरी आउट भएका छन्। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए, ज्ञानेन्द्र मल्ल २७ रनमा बोल्ड आउट भए भने त्यसैगरी सागर पुन १० रन बनाएर आउट भए । सरद भेषवाकर व्यक्तिगत तीन रन बनाएर क्याट आउट, विनोद भण्डारी चार रनमै बोल्ट आउट भए भने मेहेबुब दुई रनमै आउट भए । त्यसैगरी ५६ बलमा १९ रन बनाएर आउट भएका छन्। २७ ओभरको समाप्तिमा नेपालले सात विकेटको क्षतिमा ७३ रन बनाएको छ। क्रिजमा शक्ति गौचन र बसन्त रेग्मी रहेका छन्।"
नेपालगन्ज गोल्ड कपःनेपाल पुलिस सेमिफाइनलमा,"नेपालगन्जः नेपाल पुलिस क्लब दोस्रो नेपालगन्ज गोल्ड कप फुटबल प्रतियोगिताको सेमिफाइनलमा प्रवेश गरेको छ । नेपालगन्ज रंगशालामा शुक्रबार भएको खेलमा पुलिसले नेपालगन्ज ११ लाई २१ को गोलअन्तरले पराजित गर्दै सेमिफाइनलमा प्रवेश गरेको हो । नेपाल पुलिसका हरि कठायतले खेलको ३४औं मिनेटमा पहिलो गोल गर्दै टोलीलाई सुरुवाती अग्रता दिलाएका थिए । त्यसको लगत्तै पुलिसकै भरत शाहले गोल गरेर खेलमा २० अग्रता बनाए । पहिलो हाफसम्म नेपाल पुलिस हाबी रहे पनि दोस्रो हाफमा नेपालगन्ज ११ ले आक्रमक खेल खेल्यो । निकै आक्रमक खेल खेलेको नेपालगन्ज ११ का रेजिङ सुब्बाले दोस्रो हाफको ६७औं मिनेटमा गोल गर्दै खेललाई २१ को अवस्थामा पुर्याए । दोस्रो हाफको ७५औं मिनेटमा पुलिसका भरत शाहले हानेको बल गोल पोस्टमा लागेर फर्किएको थियो । थपिएको तीन मिनेटमा नेपालगन्ज ११ ले पाएको फ्रिकिक र कर्नरलाई पुलिसका गोलकिपर शत्रुघन चौधरीले उत्कृष्ट बचाउ गरेपछि नेपालगन्ज ११ प्रतियोगिताबाट बाहिरिन पुग्यो । अन्तिम समयमा दुई पटक गोल गर्ने अवसरलाई नेपालगन्ज ११ ले सदुपयोग गर्न सकेन । राम्रो खेल प्रदर्शन गरे पनि आयोजक नेपालगन्ज ११ प्रतियोगिताबाट बाहिरिनु पर्यो । खेल जितेपछि नेपाल पुलिसका प्रशिक्षक कुमार कटुवालले आफ्ना खेलाडीले राम्रो प्रदर्शन गरेको बताए । उनले विपक्षी टिमको खेल राम्रो भए पनि आफ्नो टोलीका खेलाडीको मेहनतले जित हासिल गरेको बताए । पुलिसका कप्तान भोला सिलवालले दुवै टोलीले प्रतिस्पर्धात्मक खेल खेलेको बताए । नेपालगन्ज ११ का प्रशिक्षक विष्णु गुरुङले खेल आफ्नो टोलीले राम्रो खेले पनि प्राविधिक रूपमा पुलिसले जितेको बताए । खेल हाम्रो टोलीको धेरै राम्रो थियो, तर प्राविधिक रूपमा पुलिसले जितेको छ प्रशिक्षक गुरुङले भने । नेपालगन्जका कप्तान महेश चन्दले खेल हारे पनि आफ्नो टोलीले राम्रो प्रदर्शन गरेको बताए । शुक्रबारको खेलको म्यान अफ दी म्याच नेपालगन्ज ११ का रेजिङ सुब्बा घोषित भए । नेपाल पुलिसबाट पाँचजना राष्ट्रिय खेलाडीले खेलेका थिए भने नेपालगन्ज ११ ले एकजना अफ्रिकी मूलका खेलाडीलाई मैदान उतारेको थियो । शनिबार सीएमजी संकटा क्लब र एपीएफबीच खेल हुने जिल्ला फुटबल संघका अध्यक्ष भोजराज शाहीले जानकारी दिए । प्रतियोगितामा ए डिभिजनसहित आठ टोलीको सहभागिता रहेको छ । प्रतियोगितामा संकटा, मनाङ मस्र्याङ्दी, नेपाल पुलिस, दिल्ली युनाइटेड, एपीएफ क्लब, नेपालगन्ज ११, सुदूरपश्चिम ११ र रूपन्देही ११ को सहभागिता रहेको छ । प्रतियोगिताको विजेता टोलीले पाँच लाख र उपविजेताले दुई लाख ५१ हजार नगद पुरस्कार प्राप्त गर्नेछन् ।"
नेपाल र केन्या खेल सुरु,काठमाडौः विश्व क्रिकेट लिग च्याम्पियनसिप अन्तर्गत नेपाल र केन्याबीचको शनिबारको खेल घाम लागेसँगै सुरु भएको छ । पानीका कारण निर्धारित समयभन्दा झण्डै दुई घण्टा ढिलो खेल सुरु भएको हो । शुक्रबार देखि परेको अविरल वर्षाका कारण किर्तिपुर मैदानको पिच कभर गरिएको थियो। घाम लागेपछि खेल सुरु भएको हो ।
२२ ओभरमा चार विकेटको क्षतिमा ६३ रन,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा २२ ओभरको समाप्तिमा नेपालले ६३ रन बनाएको छ। कीर्तिपुरस्थित क्रिकेट मैदानमा जारी खेलमा, सुनिल धमला ३ रन र ज्ञानेन्द्र मल्ल २७ रनमा बोल्ड आउट भए भने सागर पुन १० रन बनाएर आउट भए । त्यसैगरी शरद भेषवाकर तीन रनमै आउट भइसकेका छन्। क्रिजमा विनोद भण्डारी र दीपेन्द्रसिंह ऐरी छन् । नेपाली टिमलाई दर्शकको उत्साह भने उत्तिकै रहेको छ।"
आईसीसी विश्व क्रिकेट लिग च्याम्पियनसिपःनेपाल आज केन्यासँग भिड्दै,"काठमाडौः अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलसी) मा नेपालले शनिबार बलियो प्रतिद्वन्द्वी केन्यासँग प्रतिस्पर्धा गर्दैछ । कीर्तिपुरस्थित क्रिकेट मैदानमा हुने खेल बिहान ९ बजेपछि सुरु हुनेछ । डब्लूसीएलसीमा नेपालका लागि केन्या अहिलेसम्मकै बलियो प्रतिस्पर्धी मानिएको छ । यसअघि तीन पटक एकदिवसीय विश्वकपसमेत खेलिसकेको केन्या नेपालभन्दा अनुभवी टोली हो । यद्यपि अंकतालिकामा एक स्थान तलमाथि रहेकाले नेपाल र केन्याबीचको यो खेल प्रतिस्पर्धात्मक र रोचक बन्ने अनुमान गरिएको छ । डब्लूसीएलसी तालिकामा केन्या पाँचौं र नेपाल छैटौं स्थानमा छन् । शनिबार र सोमाबार हुने दुई खेलमा जित हात पार्न सके केन्यालाई पछि पार्दै नेपाल पाँचौं स्थानमा उक्लनेछ । यो अवस्थामा सन् २०१९ मा आयोजना हुने एकदिवसीय विश्वकपको ग्लोबल छनोट प्रतियोगितामा स्थान सुरक्षित गर्ने अवसर पनि नेपालसामु रहनेछ । आईसीसीको नियमअनुसार डब्लूसीएलसीको शीर्ष चार स्थानमा रहने चार टोलीले सन् २०१८ मा हुने ग्लोबल छनोट प्रतियोगितामा सहभागिताको अवसर पाउनेछन् । ती टोलीले सन् २०१९ मा हुने विश्वकपका लागि सन् २०१७ को सेप्टेम्बरसम्म एकदिवसीय क्रिकेटको वरीयताको अन्तिमका चार टोलीसँग प्रतिस्पर्धा गर्नेछन् । नेपाली राष्ट्रिय क्रिकेट टोलीका मुख्य प्रशिक्षक जगत टमाटाले केन्याविरुद्धको जितका लागि आफ्नो टोली तयार रहेको बताएका छन् । पछिल्लो डेढ महिना हामीले राम्रो तयारी गरेका छौं । यसअघिको लोअर अर्डरमा देखिएको ब्याटिङ कमजोरीलाई पनि हामीले सुधार गरेका छौं । त्यसका लागि हामीसँग प्रशस्तै विकल्पहरू छन्', प्रशिक्षक टमाटाले पत्रकारहरूसँग भने, केन्याविरुद्ध खेल्न हाम्रा खेलाडी मानसिक र शारीरिक रूपमा तयार छन् ।' केन्याले स्पिन बलिङमा राम्रो खेल्ने भए पनि प्रशिक्षक टमाटाले आफ्नो मुख्य हतियार स्पिन बलिङलाई नै बनाउने संकेत गरेका छन् । केन्याले स्पिनमा राम्रो खेल्छ तर, हामी सबैलाई थाहा भएकै कुरा हो, हाम्रो मुख्य हतियार पनि स्पिन बलिङ नै हो । केन्याविरुद्ध पनि हाम्रो मुख्य हतियार स्पिन बलिङ नै हुनेछ', उनले भने, हामीले शनिबार बिहान पिचको कन्डिसन हेरेर मिडियम पेस बलरका बारेमा निर्णय लिनेछौं ।' प्रशिक्षक टमाटाका अनुसार केन्याविरुद्ध कप्तान पारस खड्काले पनि खेल्ने सम्भावना रहेको बताए । पेटको सफल शल्यक्रियापछि हालै अस्पतालबाट फर्किएका पारस अभ्यासमा पनि फर्किसकेका छन् । अभ्यासमा उनको मेहनत र प्रदर्शनमा सुधार आएकाले पनि प्रशिक्षक टमाटाले पारसको खेल्ने सम्भावना रहेको बताए । यद्यपि त्यसको टुंगो भने खेलअघि मात्रै लाग्नेछ । केन्याविरुद्ध उपकप्तान ज्ञानेन्द्र मल्लले सुरुवाती ब्याटिङ गर्नेछन् । उनलाई राष्ट्रिय टोलीबाट डेब्यु गर्ने तयारीमा रहेका सुनील धमलाले साथ दिने प्रशिक्षक टमाटाले बताए । पारसले खेल्न सकेको अवस्थामा उनीसहित सागर पुन र शरद भेषावकरले मिडल अर्डर सम्हाल्नेछन् । विनोद भण्डारी लोअर अर्डरमा क्रिजमा ओर्लने छन् । उनीसँगै राष्ट्रिय टोलीमा पुनरागमन गरेका मेहबुब आलम र आरिफ शेखसहित डेब्युको तयारीमा रहेका दीपेन्द्रसिंह ऐरीले पनि अवसर पाउन सक्नेछन् । आईसीसीको एकदिवसीय प्रतियोगितामा तेस्रो पटक आमनेसामने हुन लागेको केन्याविरुद्ध नेपालले घरेलु मैदान र दर्शकको साथलाई पनि महत्ववका साथ लिएको छ । नेपाली टोलीले अन्तर्राष्ट्रिय प्रतियोगितामा घरेलु मैदानमा भएका अन्तर्राष्ट्रिय खेलमा उत्कृष्ट नतिजा दिँदै आएको छ । त्यसको ठीकविपरीत केन्याले विपक्षीको ठूलो घरेलु समर्थकविरुद्ध खेल्न सकेको छैन । त्यसैले पनि नेपाली टोलीका मुख्य प्रशिक्षक टमाटा घरेलु समर्थक र दर्शक आफ्ना लागि १२औं खेलाडीका रूपमा रहेको बताउँछन् । नेपाल एकदिवसीय क्रिकेटमा केन्यासँग यसअघि भएका दुई भेटमा पराजित भएको छ । सन् २०१४ को विश्वकप क्रिकेट छनोटअन्तर्गतको अभ्यास खेलमा नेपाल एक विकेटले पराजित भएको थियो । सन् २०१५ मा नामिबियामा भएको डिभिजन दुईको प्रतिस्पर्धामा पनि नेपाली टोली केन्यासँग पराजित भएको थियो । केन्याले पनि नेपाल आउनुअघि गतिलो तयारी गरेको छ । केन्याको टोली नेपालको हावापानीसँग मिल्ने भारतमा केही समय तयारी गरेर नेपाल आएको हो । बिहीबार नेपाल आइपुगेको केन्याले शुक्रबार त्रिवि क्रिकेट मैदानमा केही समय अभ्याससमेत गरेको थियो ।"
नेपाललाई तेस्रो झड्का : सागर पुन आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा सागर पुन आउट भएसँगै नेपाललाई तेस्रो झड्का लागेको छ। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए भने ज्ञानेन्द्र मल्ल २७ रनमा बोल्ड आउट भएका छन्। त्यसैगरी सागर पुन १० रन बनाएर आउट भएका हुन । १२५ ओभरको खेल समाप्त हुँदा नेपालले तीन विकेटको क्षतिमा ४५ रन बनाएको छ।"
१६ ओभरमा तीन विकेटको क्षतिमा ५२ रन,"काठमाडौं :अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा १६ ओभरको समाप्तिमा नेपालले ५२ रन बनाएको छ। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट, ज्ञानेन्द्र मल्ल २७ रनमा बोल्ड आउट भए भने सागर पुन १० रन बनाएर आउट भएका छन्। क्रिजमा सरद भेषवाकर र दीपेन्द्रसिंह ऐरी छन् । नेपाली टिमलाई दर्शकको उत्साह भने उत्तिकै रहेको छ।"
नेपाललाई चौथो झड्का : शदर भेषवाकर आउट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा सरद भेषवाकर आउट भएसँगै नेपाललाई चौथो झड्का लागेको छ। कीर्तिपुरस्थित क्रिकेट मैदानमा जारी खेलमा, सुनिल धमला ३ रनमा आउट भएका थिए भने ज्ञानेन्द्र मल्ल २७ रनमा बोल्ड आउट भएका छन्। त्यसैगरी सागर पुन १० रन बनाएर आउट भए भने सरद भेषवाकर व्यक्तिगत तीन रन बनाएर क्याट आउट भएका छन्। १९ ओभरको समाप्तिमा नेपालले चार विकेटको क्षतिमा ५६ रन बनाएको छ। भेषवाकर आउट भएपछि क्रिजमा विनोद भण्डारी आएका छन् । भण्डारीसँग दीपेन्द्रसिंह ऐरीले साझेदारी गर्दै छन्।"
नेपाललाई दोस्रो झड्का : ज्ञानेन्द्र मल्ल आउट,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्लूसीएलर्सी) मा ज्ञानेन्द्र मल्ल आउट भएसँगै नेपाललाई दोस्रो झड्का लागेको छ। कीर्तिपुरस्थित क्रिकेट मैदानमा जारी खेलमा ज्ञानेन्द्र मल्ल २७ रनमा बोल्ड आउट भएका छन्। सुनिल धमला भने ३ रनमै आउट भएका थिए। १० ओभरको खेल समाप्त हुँदा नेपालले दुई विकेटको क्षतिमा ४३ रन बनाएको छ।
अझै सुरु भएन नेपाल र केन्याबीचको खेल,"काठमाडौंः अन्तर्राष्ट्रिय क्रिकेट काउन्सिल (आईसीसीं) विश्व क्रिकेट लिग च्याम्पियनसिप (डब्लूसीएलसी) बिहान ९ बजेदेखि सुरु हुने भनेपनि अझै सुरु हुन सकेको छैन् । मौसममा सामानय सुधार आउन थालेपछि खेल सुरु हुन सक्ने संकेत देखिएको छ । यद्यपि, मौसमविद्हरुले आज आकाश सफा नरहने र बदली भइरहने जानकारी दिएका छन् । दर्शक छाता ओढेर केही पानीमा भिजेर भएपनि खेल हेर्न आएका छन् । कीर्तिपुरस्थित क्रिकेट मैदानमा खेलाडी र दर्शक सबै पुगेपनि खेल भने सुरु अझै नभएको हो । मौसम खराबीका कारण निर्धारित समयमा खेल सुरु हुन नसकेको हो । नेपालले शनिबार बलियो प्रतिद्वन्द्वी केन्यासँग प्रतिस्पर्धा गर्दैछ । पानी परेकाले केही समस्या भएको आयोजकले जानकारी दिएको छ । केही बेरमा खेल सुरु हुने बताइएको छ ।"

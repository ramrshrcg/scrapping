शीर्षक,विवरण
अराजक राजनीतिको पुनर्प्रयास,"कलाविहीन नाटकको रूपमा चल्दै गरेको नेपाली राजनीतिमा एक्कासि ठूलो तरंग आएको छ । प्रयोगशालामा परिणत भइसकेको देश नेपालमा अब फेरि अनौठो प्रयोगको प्रयास हुँदैछ । सतही कारणहरू देखाउँदै माओवादी केन्द्रका अध्यक्ष प्रचण्डले प्रधानमन्त्री ओलीसँगको सहयात्रा त्यागेका छन् । उनको यो निर्णयलाई बढी आलोचना गरिएको छ । यो भन्दैमा केपी ओलीलाई पनि सफल प्रधानमन्त्री भन्न सकिने अवस्था छैन । चुनौतीले भरिएको आफ्नो कार्यकालको सफल व्यवस्थापन गर्न ओली अपेक्षित रूपमा चुकेका छन् । विगतमा नाकाबन्दीविरुद्घ उनीद्वारा प्रयुक्त राष्ट्रवादी कार्डमा काठमाडौँलगायत नेपालको ठूलो भूभागबाट अपार सहयोग हुँदाहुँदै पनि ओली नाकाबन्दी खुलेपछि पनि काठमाडौँमा कायम अनियन्त्रित कालोबजारी रोक्न पूर्णरूपेण असफल भए । आफूलाई लोकप्रिय मान्दै आएका ओली माओवादीको सत्ता बहिर्गमनसँगै तथाकथित फोहोरी संसदीय खेलमा लागिसकेका छन् । नेपालको वर्तमान संविधानले संसद्मा बहुमतप्राप्त व्यक्ति वा दलको नेता प्रधानमन्त्री हुने व्यवस्था गरेको उनलाई थाहा नभएको विषय होइन, तथापि बालुवाटारमा बसिरहने उनको चाहना प्रस्ट हुँदै गएको देखिन्छ । नेपाली कांग्रेस र माओवादी केन्द्रद्वारा अविश्वास प्रस्ताव संसद्मा दर्ता भइसकेको छ र मधेसी मोर्चाले सो प्रस्तावलाई समर्थन गर्ने घोषणा गरिसकेको अवस्थामा प्रधानमन्त्री पदबाट राजीनामा गरेर उच्च मर्यादा प्रस्तुत गनुपर्नेमा ओली सत्ताको जोडघटाउमा लाग्नुले गणतान्त्रिक संविधान जारी भएपश्चात् भएको निल्र्लजताको राजनीतिबाट मुक्त भई देश मर्यादित राजनीतिको उज्यालो पथमा जाने मार्गचित्र पुनः धुमिल हुन पुगेको छ । स्वतन्त्र समूहहरू बनाई आफ्नो कुर्सी जोगाउने प्रयासलाई पानीमाथिको ओभानोबाहेक केही भन्न सकिन्न । वर्तमान संविधानलाई उत्कृष्ट भनेर काँध थापेका ओली अहिले सोही संविधानमा रहेका प्वालहरू खोज्दैछन् । भर्खर जन्मिएर चल्न पनि नसकेको यो संविधानको भविष्य के होला ? कुनै कालखण्डमा आफ्नै नेतृत्वको सरकार हुँदा प्रचण्डलगायतका माओवादी नेताहरूको टाउकोको मूल्य तोक्ने तत्कालीन प्रधानमन्त्री शेरबहादुर देउवा अहिले उनै प्रचण्डसँग लगनगाँठो कस्न तल्लीन छन् । राजनीतिमा जे पनि हुन सक्छ, तर सैद्घान्तिक रूपमा सर्वथाविपरीत ध्रुव भएका कांग्रेस र माओवादीबीच हुन लागेको यो रोचक गठबन्धनको परिणाम के हो ? पार्टी सभापति बनेपश्चात् दिल्ली भ्रमण गरेर देउवाले गतिलो राजनीतिक दर्शन ज्ञान प्राप्त गरेको खबरको मसी अहिलेसम्म सुकेको छैन । सत्ताखेलमा माहिर देउवाको बारेमा उनी गिरिजाप्रसाद कोइरालाले नेतृत्व गरेको सरकारमा गृहमन्त्री हुँदा तत्कालीन अमेरिकी राजदूत जुलिया चाङ ब्लकको सल्लाहमा बिहे गर्दा विश्लेषकहरूले अनुमान गरिसकेका थिए । प्रचण्डसँगको वर्तमान प्रेम प्रसंगप्रति कांग्रेस पार्टी कत्तिको गम्भीर छ भन्ने कुरा सो पार्टीका डेढ दर्जनभन्दा बढी सांसदहरूले विदेश सयरमा गएर देखाइदिएका छन् । एकातर्फ पार्टीले प्रधानमन्त्री ओलीविरुद्घ अविश्वास प्रस्ताव संसद्मा दर्ता गरिसकेको छ भने सोही पार्टीकी नेत्री सुजाता कोइराला पार्टी निर्णयको आलोचना गर्दैछिन् । सुजाताको विचारमा कांग्रेस र एमाले मिल्नु उपयुक्त हो । विडम्बना या मतिभ्रम जे भने पनि कांग्रेस पार्टी आफ्नो सैद्घान्तिक धरातलबाट झरिसकेको देखिन्छ ।  रुक्मांगद कटुवाल प्रकरणबाट सत्ताच्युत हुन पुगेका प्रचण्ड पुनः बालुवाटार छिर्ने तयारीमा छन् । संयोग नै भन्नुपर्छ, नेपाली सेनाका तत्कालीन प्रधानसेनापति कटुवाललाई बर्खास्त गरेवापत कांग्रेसको अगुवाइमा प्रचण्डलाई प्रधानमन्त्री पदबाट हट्न बाध्य पारिएको थियो र आज फेरि तिनै प्रचण्डलाई प्रधानमन्त्री बनाउन कांग्रेसले लिखित प्रतिबद्घता जनाइसकेको छ । मिडियामा आएका खबरअनुसार मन्त्रिपरिषद्को भागबन्डासमेत भइसकेको छ । केही दिनको उकुसमुकुसपछि प्रचण्डले पनि बालुवाटारमा पदको स्थिरताको लागि भूमिपूजन गर्ने सौभाग्य पाउने निश्चित छ । प्रचण्डको बालुवाटारबाट बहिर्गमन र पुनः प्रवेशका दिन नजिकिँदै गर्दासम्म बागमतीमा धेरै पानी बगिसकेको छ । उनी जनसेनाको बोझबाट मुक्त भइसकेका छन् भने उनका सैन्य कमान्डर उपराष्ट्रपति पदमा विराजमान छन् । स्वाभाविक छ, यसपटकको बालुवाटार प्रवास उनका लागि अपेक्षित रूपमा टकरावको रहने छैन । तर पनि स्थिति त्यति सहज छैन । मधेसी मोर्चाको मागप्रति सहजता प्रदर्शन गरेका प्रचण्डलाई संविधान संशोधन गराउनु निकै अप्ठ्यारो हुनेछ । राजनीतिको गणितीय खेलका माहिर खेलाडी प्रचण्डले यो बुझेरै एमालेसँग तीक्ततापूर्ण सम्बन्धविच्छेदको रणनीति अंगीकार गरेको देखिन्छ । संविधान संशोधन हुन नसक्नुको अपयश एमालेमाथि थोपरेर मधेसको सहानुभूति प्राप्त गर्ने मार्गचित्रको सफलताबारे अहिले पूर्वानुमान सम्भव छैन । समयाभाव देखाउँदै विभिन्न समयमा मनपरी तरिकाले संसद् सञ्चालन गरेर बारम्बार अबोधपना देखाएका दलहरूका अपरिपक्व क्रियाकलापले देश असफल राष्ट्र बन्ने दिशातर्फ उन्मुख भइरहेको छ । हालै संघीय गठबन्धनको रिले अनशन कार्यक्रममा पुगेर माइती पुगेको' भनेर भविष्यमा एमालेसँग असन्तुष्ट मधेसलाई फकाएर आफ्नो जनमत बनाउने प्रयास प्रचण्डले सुरु गरिसकेका छन् । तर विभिन्न समयमा जयकृष्ण गोइत, मातृका यादव, प्रभु साहलगायत आफ्नै दलका मधेसी नेताहरूको मानमर्दन गरेर पार्टीबाट बाहिरिन बाध्य पारेको इतिहास मधेसमा जीवित रहँदासम्म उनको आकांक्षापूर्ति त्यति सहज छैन । यता बेगानी शादी में अब्दुल्ला दिवाना' बन्दै आएका मधेसी मोर्चाका नेताहरूको लागि पनि परिस्थिति उत्तिकै चुनौतीपूर्ण बनेको छ । नखाऊँ भने दिनभरिको सिकार, खाऊँ त कान्छा बाबुको अनुहार' । ढुलमूले चरित्र, सत्ता समर्पणवादी प्रवृत्ति र पललोलुपताका कारण विगतमा आलोचित हुँदै आएका मधेसी नेताहरू बोली र व्यवहारबाट शंकाको घेरामा पुगेका छन् । सम्भावित सरकारमा छिर्ने विभिन्न तिकडम बुन्दै गरेको यी दलपतिहरूले यसपटक मधेसबाट गम्भीर झट्का पाउने सम्भावना पनि त्यतिकै देखिन्छ । अहिलेसम्म सयकडौँ मधेसीले आफ्नो ज्यान गुमाइसकेको र मधेसलाई रुमानी दुनियाँमा पुर्याइसकेका यी नेताहरूको पनि परीक्षाको घडी आएको छ । शान्त भावले प्रतीक्षारत मधेसी जनता अहिल्यै सामाजिक सञ्जालमार्फत चेतावनीयुक्त भाषा प्रयोग गर्दैछन् । पाँचमहिने लामो आन्दोलनमा जिउ ज्यानको बाजी थापेर सहयोग गरेको मधेसी समुदाय हाल निराश हुँदै गएको छ । सिंहदरबारको उपेक्षित व्यवहार र मधेसी दलपतिहरूको मधेसमा आफूलाई नयाँ राजा बनाउने चाहनाबाट आजित भइसकेको मधेस आफ्नो सहज दिनचर्याका लागि राजनीतिलाई पीडाको स्रोतका रूपमा लिन थालेका छन् । नाकाबन्दीले नुनसम्म पाउन अप्ठेरो अवस्थाबाट गुज्रिएको मधेस पुनः दोहोरिन सकिने आन्दोलनको भयावहताबाट डराएका छन् । तर आन्दोलनले आआफ्नो दललाई केकति लाभहानि भएको छ भन्ने आकलनमा व्यस्त मधेसी दलपतिहरू आम मधेसीबाट तिरस्कृत हुँदै गएको बुझ्न सकिरहेका छैनन् । देशको यी नै अस्तव्यस्त राजनीतिबीच नयाँ सम्भावनाको खोजी पनि निरन्तर जारी छ । पूर्व प्रधानमन्त्री बाबुराम भट्टराईको नयाँ शक्ति पार्टीले प्रत्यक्ष निर्वाचित कार्यकारी प्रमुख भएको खण्डमा मात्र राष्ट्रिय समस्याहरूको समाधान सम्भव रहेको बहस प्रारम्भ गरेको छ । दोस्रो संविधानसभामा मस्यौदा समितिका संयोजक रहेका भट्टराईद्वारा उठाइएको यो मुद्दा आफूलाई अरूभन्दा भिन्न देखाउन मात्र अघि सारिएको छ अथवा यो नै उहाँको राजनीतिक धार हो, अहिले भन्न सकिन्न । केहीअघि नरम तानाशाहको बहस चलाउनुभएका प्रचण्ड अहिले प्रधानमन्त्रीको कुर्सीनिकट पुग्नुभएको छ । के कामरेड प्रचण्डको रूपमा देशले नरम तानाशाह पाउँदै छ त ? पार्टी सभापति बनेपछि शेरबहादुर देउवाबारे केही महिनाअघि मिडियामा आएको खबरअनुसार दिल्ली भ्रमणमा उनले संविधानमा रहेको धर्म निरपेक्षता हटाई हिन्दुत्वसम्बन्धी केही सहजता ल्याइदिन गरेको बाचा सत्य छ भने सोको पनि पटाक्षेप हुनेवाला छ । आफैँले उठान गरेको आन्दोलनलाई अलपत्र बनाई मधेसको गर्मी मौसम छल्न काठमाडौँकेन्द्रित आन्दोलनको नाटक मञ्चनमा व्यस्त मधेसी दलपतिहरू सिंहदरबार छिर्ने चोरबाटो खोज्न अनेकौँ प्रकारका तानाबाना बुन्न व्यस्त छन् । असार मसान्तमा बजेट पारित नभए पनि राज्यलाई कुनै फरक परेको छैन । समयाभाव देखाउँदै विभिन्न समयमा मनपरी तरिकाले संसद् सञ्चालन गरेर बारम्बार अबोधपना देखाएका दलहरूका अपरिपक्व क्रियाकलापले देश असफल राष्ट्र बन्ने दिशातर्फ उन्मुख भइरहेको छ । भनिन्छ राजनीति स्वार्थको खेल हो, तर पनि उच्चतम राजनीतिक तहमा बसेका व्यक्तिहरूले केही हदसम्म नैतिकता देखाउनैपर्छ । संसदीय लोकतन्त्रको मर्यादा कायम राख्ने दायित्व पनि यी दलहरूको नै हो । माओवादी केन्द्रको घोषणा भएको भोलिपल्ट नै नेत्रविक्रम चन्द विप्लव' द्वारा राजधानीमा गरिएको शक्ति प्रदर्शन सामान्य घटना थिएन । भर्खर केही दिनअघि मात्र कांग्रेस सांसद अमरेश सिंहद्वारा एक्कासि संघीयताविरोधी बयानलाई सहज मान्न सकिँदैन । स्मरण रहोस्, सांसद सिंहमाथि निश्चित शक्तिकेन्द्रबाट सञ्चालित रहेको आरोप लाग्दै आएको छ । उता कांग्रेसी नेता खुमबहादुर खड्काद्वारा हिन्दु राष्ट्रको लागि सुरु हुन लागेको अभियानको तरंग आउन बाँकी नै छ । अनि पूर्वी नेपालमा रहेको आफ्नो चियाबगानमा सर्वसाधारणसँग हिमचिम बढाउन व्यस्त पूर्वराजा ज्ञानेन्द्रप्रति पनि जनचासो मेटिएको छैन । प्रजातन्त्र, लोकतन्त्र र गणतन्त्रको नाममा अराजक राजनीति गरेर जनताको आँखामा राजनीतिलाई नै अवमूल्यन गराएका बद्नाम एवं भ्रष्ट नेताहरूसँग आजित र निराश जनताको मनोभावबाट कुन शक्ति केन्द्रले फाइदा उठाउला भन्न सकिँदैन । बेलैमा होस पुर्याइएन भने प्रयोगशालामा प्रयोग जारी छ ।"
अधिनायकवादप्रति विश्व आकर्षण,"जानेर वा नजानेर, निष्ठाले वा नियतिले मुलुक र जनताको लागि धेरै योगदान गर्ने नेताहरूको तुलनामा त्यस्तो कुनै योगदान नभएका राजा ज्ञानेन्द्र आम जनतामा बढी लोकप्रिय देखिन्छन् । राजा महेन्द्रले निर्वाचित सरकारलाई विघटन गरे, लोकप्रिय नेताहरूलाई वर्षौंसम्म थुनामा राखे र मुलुकमा प्रजातान्त्रिक प्रक्रिया अवरुद्ध गरिरहे । तर वर्तमान राजनीतिको चरित्र र नेतृत्वले स्थापना गरेको अपसंस्कृतिले थिल्थिलिएका जनतामाझ राजा महेन्द्र नेपाली राष्ट्रियताको प्रतीकको रूपमा छन् । राजा वीरेन्द्रप्रतिको जनआकर्षण त उच्च विन्दुमै छ । कम्तीमा राजाहरू मुलुकप्रति इमानदार रहेका तर नेताहरू जनता, मुलुक, आफ्नै पार्टी, कार्यकर्ता तथा आफ्नै संघर्ष र बलिदानपूर्ण इतिहासप्रति पनि इमानदार हुन नसकेको तीतो अनुभव आम जनताका मनमा गाँठो परेर बसेको देखिन्छ । दलहरूमाझको र दलहरूभित्रको संकीर्ण राजनीतिक प्रतिस्पर्धा र सत्ता महत्त्वाकांक्षाको लागि निर्वाचित सरकारको मूल्यमा प्रजातान्त्रिक, संवैधानिक र न्यायिक मर्म र मान्यताविपरीत सर्वोच्च अदालतका प्रधानन्यायाधीशलाई सरकार प्रमुख बनाइएको अभ्यास कतै स्वीकृत राजनीतिक परम्परा त बन्दै छैन ? प्रश्न गर्ने आधार नभएको होइन । प्रजातन्त्रको पहिलो परिचय कानुनबमोजिम आर्जित सम्पत्ति आफूखुसी भोगचलन गर्न पाउने अधिकार हो । तर हिंसा र जोर जबर्जस्तीद्वारा कब्जामा लिइएको र लेनदेन गरेगराएको जग्गाजमिन अझै वास्तविक व्यक्तिको स्वामित्वमा आएको छैन । उक्त कार्यको नेतृत्व गर्ने दलले मुलुकमा दुईपटक सरकारको नेतृत्व गरिसक्यो । तेस्रोपटक गर्न उद्यत् छ । उक्त दलसँग विगत र वर्तमानमा सत्ता साझेदार रहेका, हुँदै गरेका र आफूलाई प्रजातान्त्रिक तथा लोकतान्त्रिक भनेर कहिल्यै नथाक्ने दलहरूलाई त्यसले कुनै राजनीतिक संकोचको अनुभव गराएको बुझिँदैन । यी सबैका कारण आम जनताका मनमा प्रजातन्त्रप्रति वितृष्णा बढ्दै गएकाले एउटा निष्पक्ष, स्वच्छ र इमानदार सरकार दिने, स्वस्थ्य राज्य संस्कृति विकास गर्ने र जनजीवनका हरक्षेत्रमा व्याप्त अराजकता अन्त्य गर्न सक्ने एउटा बलियो आधुनिक जंगबहादुरको कामना उनीहरूले गरिरहेको देखिन्छ । मुलुक र जनताप्रति इमानदार, सक्षम, मुलुकको राष्ट्रिय चरित्र र इतिहास प्रतिनिधित्व गर्ने जंगबहादुरको खोजी नेपालमै मात्र सीमित छैन । अमेरिकामा डोनाल्ड ट्रम्प, चीनमा सी जिनपिङ, भारतमा नरेन्द्र मोदी, रूसमा भ्लादिमिर पुटिन र जापानमा सिन्जो आवेहरू सबै त्यो खोजीको क्रममै नेतृत्वमा आएको लाग्छन् । दक्षिण कोरिया, फिलिपिन्स, पोल्यान्ड, टर्की आदि मुलुकमा पनि त्यो रुझान प्रदर्शन भइरहेको छ । इस्लामिक विश्वको सबैभन्दा पुरानो र स्थापित प्रजातन्त्र हो टर्की, तर लामो समयदेखि त्यहाँ प्रजातन्त्र संकुचित छ । विगत एक वर्षमा आतंकवादी गतिविधिमा तीन सयभन्दा बढीको हत्या भएको र सिरियाली शरणार्थी संकटका कारण जनजीवन अस्तव्यस्त भएको अवस्थामा त्यहाँ हालै भएको असफल तर शक्तिशाली सैनिक विद्रोहले टर्कीलाई अधिनायकवादतर्फ उन्मुख गराएको छ । मेरिका र नाटोको सैनिक अड्डासमेत रहेको टर्कीको त्यस्तो आन्तरिक राजनीतिको असर सिंगो मध्यपूर्व र नाटो राष्ट्रहरूको सुरक्षामा समेत गम्भीर रूपमा पर्ने देखिन्छ । हालै फ्रान्समा एउटा ट्युनिसियाली मूलको फ्रेन्च आतंककारी ट्रक ड्राइभरले राष्ट्रिय उत्सव मनाइरहेका ८४ जना भन्दा बढीलाई किचेर मारेको र अन्य पचासभन्दा बढीलाई जीवनमरणको दोसाँधमा पुर्याएपछि फ्रान्समा फेरि संकटकाल थपिएको छ । राष्ट्रपतिले फ्रान्स सम्पूर्ण युद्धको स्थितिमा रहेको बताएका छन् । स्मरणीय छ, गत नोभेम्बरदेखि संकटकाल भोगिरहेको फ्रान्स युरोपमा सबैभन्दा बढी आतंकपीडित राष्ट्र हो र यसले फ्रान्सलाई एउटा शक्तिशाली र प्रभावकारी शासकको पक्षमा उभ्याउँदै लगेको छ । आफ्नो सीमाभित्र आफ्नै शासनको' राष्ट्रवादी नाराले युरोपेली युनियनबाट बेलायतको बहिर्गमन गराएको थियो । जर्मनी, फ्रान्स, नेदरल्यान्ड, इटाली, ग्रिस, स्पेन सबैतिरको राजनीतिमा राष्ट्रवाद नयाँ शक्ति र स्वरूपमा प्रस्तुत भइरहेको छ । स्मरणीय छ, राष्ट्रवाद अधिनायकवादको सबैभन्दा ठूलो शक्ति, साधन र रणनीति हो । धर्म निरपेक्षता, भूमण्डलीकरण र अधिनायकवाद धर्मको नाममा पनि विश्व जटिल तनाव, असुरक्षा, अस्थिरता र युद्धको स्थितिमा छ । धर्म निरपेक्षताका पक्षधरहरूले मानव जीवनमा विज्ञान र प्रविधि जोडेर तथा उनीहरूमा वैज्ञानिक चिन्तन प्रणाली विकास गराएर परम्परागत धार्मिक मान्यताको स्थानमा एउटा भूमण्डलीय साझा मानव मूल्य र विश्वासको विकास गर्नमा भन्दा एउटा धर्मलाई विस्थापन गरी अर्को धर्मलाई स्थापना गर्ने उद्देश्य राखेको देखियो । नेपाललगायत संसारका धेरै देशमा धर्म निरपेक्षताको नाममा धर्म परिवर्तनका अनैतिक अभ्यासहरू भइरहेका छन् । यस्ता अभ्यासहरूप्रति स्वभावतः चरम विकर्षण, आक्रोश र आशंका जन्माएको, धार्मिक कट्टरता बढाएको र धार्मिक सद्भावना बिथोलेको छ । धर्म रक्षाको नाउँमा यसले पनि अधिनायकवादलाई प्रेरणा र प्रोत्साहन दिइरहेको छ । अर्कोतिर, औद्योगीकरण, आर्थिक उदारीकरण र भूमण्डलीकरणको बाटो विश्वव्यापी रूपमा मानव समुदायलाई प्रजातन्त्र, स्वतन्त्रता, मानव अधिकार र विराट समृद्धि प्राप्त हुने स्वर्णिम कल्पनामा मानिसहरू लामो समयसम्म रहे । सात दसकअघि अमेरिकी राष्ट्रपति फ्र्यांकलिन रुजबेल्टले भनेका थिए कुनै मुलुकको महानताको परिचय त्यहाँका सम्भ्रान्त र सम्पन्न परिवारलाई उपलब्ध सेवा र सुविधाको स्तरबाट नभएर सबैभन्दा निर्धन र कमजोर समुदायले राज्यबाट पाएको सेवा र सुविधाले मात्रै दिन्छ । अमेरिकाको लक्ष पनि त्यही हो । स्थापित प्रजातान्त्रिक मुलुकहरू आफ्ना परिवेशका जंगबहादुरको खोजीमा रहेको अवस्थामा नेता र नेतावरिपरिका लागि मात्र लोकतन्त्र र गणतन्त्रको अनुभव गराउने नेपालमा सर्वसाधारण जनता किन घरघरमा जंगबहादुरको आह्वान गरिरहेका छन् भनेर बुझ्न गाह्रो छैन । त्यसको सात दसकपछि कन्जरभेटिभ पार्टीको नेता चुनिनेबित्तिकै बेलायतकी नवनिर्वाचित प्रधानमन्त्री थेरेसा मेले आफ्नो सरकार थोरै सम्भ्रान्तहरूको लागि नभएर बेलायतका हरेक जनताका पक्षमा काम गर्ने, जनतालाई आफ्नो जीवनबारे आफैँ निर्णय गर्न सघाउने र सबै मिलेर असल ब्रिटेन निर्माण गर्नमा समर्पित रहेको बताइन् । प्रजातन्त्रको जननी मानिने देशमा सरकार सबैको हुन सकेको छैन र जनतालाई आफ्नो जीवनसम्बन्धी फैसला गर्ने अधिकार प्राप्त छैन भने प्रजातन्त्र सिक्दै गरेका मुलुकहरूको अवस्था कस्तो होला, सहजै अनुमान गर्न सकिन्छ । दोस्रो विश्वयुद्धपछि अमेरिकालगायतका मुलुकले अकल्पनीय समृद्धि आर्जन गरे । करोडौँ मानिस गरिबीको दुष्चक्रबाट मुक्त भए, तर असमानता झन् बढ्दै गयो । डेमोक्रेटिक दलका राष्ट्रपति पदका उम्मेदवार रहेका बर्नी स्यान्डर्सका अनुसार, यो असमानता संसारका प्रमुख राष्ट्रहरूमध्ये सबैभन्दा समृद्ध र शक्तिशाली मुलुक अमेरिकामा सबैभन्दा बढी छ । गरिबी र असमानता आर्थिक सवाल मात्र होइन, यो सामाजिक, राजनीतिक र नैतिक सवाल पनि हो । स्यान्डर्सका अनुसार, अमेरिकाको एउटा परिवारको सम्पत्ति समाजको तल्लो तहका १३ करोड मानिसको भन्दा बढी छ । प्रविधि र मानिसको उत्पादक क्षमतामा असामान्य विकास भएको छ तर आम अमेरिकीहरूको आयको स्तर १९९९ को भन्दा घटेको छ । साढे चार करोड मानिस गरिबीको रेखामुनि छन् । अमेरिकी प्रजातन्त्र भ्रष्ट हुँदै गएको छ । २०१२ मा विश्व बैंकको लागि गरेको एउटा अनुसन्धानबाट विश्वव्यापीरूपमा चर्चामा आएका र सो बैंकका पूर्व उपाध्यक्ष ब्रान्को मिलानोभिकद्वारा लिखित र हार्बर्ड विश्वविद्यालयबाट हालै प्रकाशित एउटा बहुप्रशंसित पुस्तकमा उल्लेख भएअनुसार मुलुकभित्र र मुलुकहरूबीचको असमानताको पनि नियमित पृष्ठपोषणसहितको एउटा चक्र हुन्छ । उनका अनुसार १९ औँ शताब्दीले विराट् सम्पत्ति उत्पादन गर्यो, तर सँगै सम्पन्न व्यक्तिहरूले आफ्नो समृद्धि बढाउनमा उक्त सम्पत्तिलाई उपयोग गर्दै जाँदा उनीहरूका पोल्टामा झन्झन् सम्पत्ति थुप्रिँदै गयो । असमानताको खाडल ठूलो र फराकिलो हुँदै गयो । त्यसैबाट उठेको असन्तोषको कारण पहिलो र दोस्रो विश्वयुद्ध थियो । मिलानोभिकको विचारमा १९४५ पछि औद्योगिक मुलुकहरूले सुनियोजित रूपमा समानतालाई प्रवद्र्धन गर्न थाले । मुनाफामा भएको असामान्य वृद्धिबाट भएको आयलाई वैज्ञानिक र प्राविधिक विकासमा र जनस्वास्थ्यलगायतका सामाजिक सुरक्षा र गुणस्तरीय आधुनिक शिक्षाको विकासमा व्यापक खर्च हुन थालेपछि असमानता धेरै हदसम्म घट्यो । यसबाट अर्थशास्त्रीहरू अति उत्साहित भए र यो प्रक्रिया निरन्तर जारी रहने विश्वास गर्न पुगे । बलियो नेता र बलियो राष्ट्रको खोजी तर ८० को दसकमा आएर उक्त प्रक्रिया अवरुद्ध भयो । समृद्ध मुलुकहरूमा असमानता बढ्न थाल्यो । चीन र भारतले भूमण्डलीय असमानतालाई घटाउन विश्व कीर्तिमान राखे, तर दुवै मुलुक र खास गरेर भारतमा आन्तरिक असमानता तीव्ररूपमा बढ्दै गएको अध्ययनहरूले बताएका छन् । प्यु रिसर्च सेन्टरले २०१४ मा गरेको एक अध्ययनमा असमानतालाई संसारको सबैभन्दा ठूलो खतरा बताएको छ । विख्यात अमेरिकी अर्थशास्त्री जोसेफ स्टिगलिट्ज भनेको भनेकै छन् सबै राजनीतिक असन्तोष, आन्दोलन र विद्रोहको मूल कारण आर्थिक असमानता र विभाजन हो । भूमण्डलीकरणले आफ्नो जीवनमा ल्याएका नकारात्मक असरविरुद्धको लडाइँको नेतृत्व एउटा इमानदार, स्वच्छ र राष्ट्रवादी अधिनायकले मात्र गर्न सक्छ भन्ने विश्वास संसारका धेरै देशमा बढ्दै गएको छ । धेरै मुलुकहरूको गम्भीर अध्ययनपछि एडम प्रेजेवोर्सकीलगायतका राजनीतिशास्त्रीहरूको निष्कर्ष छ जनताले एउटा निश्चित जीवनस्तर र आर्थिक सुरक्षा प्राप्त गर्न नसकुन्जेल मुलुकहरू राजनीतिक अन्योल, अराजकता र उथलपुथलको नियमित सम्भावना राखिरहन्छन् । प्रजातन्त्र स्थिर रहिरहन सक्दैन । निष्कर्ष हो यो अवस्था अधिनायकवादको उर्वर आधारभूमि हो । प्रमुख अमेरिकी सञ्चारमाध्यमहरू, उद्योगी, व्यापारी, शिक्षक, प्राध्यापक, राजनीतिक विश्लेषक, विचारक र स्वयं रिपब्लिकन पार्टीकै मुख्य नेताहरू पनि अमेरिकी राष्ट्रपतिका उम्मेदवार डोनाल्ड ट्रम्पका कट्टरविरोधी छन् । तर रिपब्लिकन पार्टीका एकसेएक मिडिया मैत्री र वासिंटन र न्युयोर्क जस्ता जनमत निर्माता महानगरहरूमा र अन्तर्राष्ट्रिय समुदायमा परिचित हस्तीहरू यो दौडमा धमाधम पराजित हुँदै गए । तर डोनाल्ड ट्रम्प एकपछि अर्को गर्दै रिपब्लिकन दलको मनोनयन सुनिश्चित गर्ने हैसियतमा पुगे । प्रमुख अन्तर्राष्ट्रिय सञ्चारमाध्यमअनुसार उच्च शिक्षा हासिल नगरेका, मुलुकका सबै भूभागका भूमण्डलीकरणले पछि पारेका, रोजगार गुमाएका, कम आय भएका, राज्य व्यवस्थाले आफ्नो कुरा नसुनेको पीडा बोकेका, राज्य व्यवस्थामा आफ्नो कुरा सुनाउने सामथ्र्य नभएका र बढ्दो आप्रवासी संख्याले अमेरिकी मूल्य र परम्परामाथि संकट पुर्याएको अनुभव गर्ने खास गरेर गोरा समुदायका मानिसहरू ट्रम्पका प्रबल समर्थक देखिएका छन् । उनीहरूलाई लागिरहेको छ अमेरिका आफ्ना मूल्य, विश्वास र संस्कृतिको क्षेत्रमा बाहिरियाहरूबाट पराजित तथा कमजोर भइरहेको छ र यस्तो अवस्थामा डोनाल्ड ट्रम्पले मात्रै अमेरिकालाई विजयी बनाउन र राष्ट्रको पुरानो गौरवलाई पुनस्र्थापना गर्न सक्छन् । एउटा बलियो राष्ट्रपतिले मात्रै एउटा बलियो अमेरिका दिन सक्छ र त्यस्तो अमेरिकाले मात्रै आतंकवादविरुद्धको युद्धमा अमेरिकालाई विजय दिलाउन सक्छ भन्ने डेमोक्रेटिक र रिपब्लिकन दुवै दलका साधारण अमेरिकी मतदाताहरूमाझ ट्रम्प लोकप्रिय छन् । आफ्ना केही व्यक्तिगत स्वतन्त्रताहरूको मूल्यमा भने पनि राष्ट्र र जनतालाई बलियो सुरक्षा दिनसक्ने राष्ट्रपतिको खोजीमा ट्रम्पलाई आफ्नो प्रतिनिधिको रूपमा पाएको अनुभव उनीहरूले गरिरहेका देखिन्छन् । आधुनिक सन्दर्भमा अधिनायकवाद भनेको निरंकुश तानाशाह भन्ने अर्थमा नभएर मूलतः राष्ट्रिय मूल्य र परम्पराहरूप्रति प्रतिबद्ध, मुलुकमा प्रभावकारी ढंगले कानुन व्यवस्था लागू गराउन सक्ने र बाहिरी प्रभावबाट मुलुकको प्रमुख राष्ट्रिय हितहरूको रक्षा गर्न सक्ने बलियो नेता हो भन्ने धारणा आम अमेरिकीहरूमा रहेको देखिएको छ । डोनाल्ड ट्रम्पको सवालमा आम अमेरिकीहरूले जस्तो अनुभव गरेका छन् । त्यस्तै अनुभूतिले युरोपेली युनियनबाट बेलायतको बहिर्गमनमा गरायो । २००७ को सेप्टेम्बरमा सत्तारुढ लेबर दलको वार्षिक सम्मेलनमा तत्कालीन ब्रिटिस प्रधानमन्त्री गोर्डन ब्राउनले बेलायतलाई विज्ञान, व्यापारव्यवसाय, सिर्जनशीलता र उत्पादक क्षेत्रमा विश्वको नेतृत्वदायी राष्ट्र बनाउनुलाई आफ्नो सपना बताएका थिए । सरकार सबै ब्रिटिस जनताको प्रतिभा र क्षमताको दोहन हुने अवसर निर्माण गरेर ब्रिटेनमा उपलब्ध रोजगारका अवसरहरू ब्रिटिस कामदारहरूका लागि भन्ने मान्यतामा प्रतिबद्ध रहेको छ, उनको भनाइ थियो । ब्राउन र उनको दल भूमण्डलीकरण र युरोपेली युनियनका लक्ष र मूल्यहरूप्रति प्रतिबद्ध थियो । त्यो भनेको मुलुकहरूबीच पुँजी, श्रम र सामानहरूको निर्बाध आवागमन हो । सो सम्बन्धमा पछि डाभोसमा सम्पन्न विश्व आर्थिक मञ्चको बैठकमा स्पष्टीकरण दिँदै ब्राउनले भने बेरोजगारबाट पीडित ब्रिटिस जनतालाई उन्नत रोजगारका अवसर सुनिश्चित गराउने तथा आर्थिक समृद्धि र गतिशीलता निर्माण गर्नु आफ्नो प्रथम दायित्व हो । वामपन्थी रुझान राख्ने लेबर पार्टीका प्रधानमन्त्री ब्राउनको ब्रिटिस जब फर ब्रिटिस वर्कर' र अति दक्षिणपन्थी ब्रिटिस नेसनल पार्टीको किप ब्रिटिस जब्स फर ब्रिटिस वर्कर' ले क्रमशः राष्ट्रिय जनमत निर्माण गर्दै जाँदा युरोपेली युनियनबाट बेलायतको बहिर्गमन हुन आएको देखिन्छ । स्मरणीय छ, जुन समुदाय अमेरिकामा डोनाल्ड ट्रम्पलाई समर्थन गरिरहेको छ, त्यही समुदाय बेलायतमा ब्रेग्जिटको पक्षमा थियो । लाग्दछ, ब्रिटिस जनता पनि ब्रिटिस डोनाल्ड ट्रम्पको खोजीमा छन् । संसारका सबैभन्दा पुराना र स्थापित प्रजातान्त्रिक मुलुकहरू आफ्ना परिवेशका जंगबहादुरको खोजीमा रहेको अवस्थामा नेता र नेतावरिपरिका लागि मात्र लोकतन्त्र र गणतन्त्रको अनुभव गराउने नेपालमा सर्वसाधारण जनता किन घरघरमा जंगबहादुरको आह्वान गरिरहेका छन् भनेर बुझ्न गाह्रो छैन । भट्टराई नेपाल इन्स्टिच्युट फर स्ट्र्याटिजिक स्टडिजसँग आबद्ध छन् ।"
जीतको खुसियालीमा खेलाडीले रक्सी खाँदा कस्ता असर पर्छन् ?,"अवश्य पनि काठमाडौँ उपत्यका र अन्य ठूला सहरको जीवनस्तरमा वृद्धि भएको छ । समाजका विभिन्न वर्गका मानिसमा रेस्टुराँ संस्कार पनि वृद्धि भइरहेकोमा दुईमत हुँदैन । मध्यम र उच्च वर्गका मानिस विभिन्न लन्च, डिनर पार्टीमा गएर चिल्लो मसलादार खाना खाने र मादकपदार्थ सेवन गर्ने गर्दछन् । त्यसका साथसाथै साथीभाइसँगै मिलेर हरेक बिहान मर्निङ वाक र फिटनेस सेन्टरमा जाने संस्कारमा पनि विकास भइरहेको देखिन्छ । यस्तो संकार साधारण जनमानस मात्र भएको नभएर नियमित खेलकुदको अभ्यास गर्ने खेलाडीका बीचमा पनि भएको पाइन्छ । मानिसखेलाडी लोकल पबमा, रेस्टुराँ वा पार्टी प्यालेस जाँदा साथीभाइको करकापमा मादक पदार्थ सेवन गर्नुपरेमा तीसचालीस एमएल वा एक पेग वा एक ग्लास वाइन लिए पनि खासै नकारात्मक असर गर्दैन । विभिन्न वैज्ञानिक अनुसन्धानले प्रस्ट गरेको छ सीमित रक्सी पिउनाले मानिसको मांसपेशीय सहनशीलता र केही ताकत वृद्धि हुने गर्छ, तर बिर्सन नहुने कुरा के हो भने यो मात्र २० मिनेटको लागि मात्रै हुन्छ र पछि हराउने हुन्छ । तर समस्या आरम्भ हुन थाल्छन् । हामीले यो पनि बिर्सनु हुँदैन कि रक्सीअल्कोहल भनेको एक प्रकारको विषालु पदार्थ नै हो र धेरै मात्रामा पिए शरीरभित्र धेरै विकारले आवास बनाउने हुन्छ । यसको बढी सेवनले शारीरिक बल (मस्तिष्क र मसल्सको कम अन्तरसंवादका कारण) र सहनशीलतामा ह्रास आउने, शारीरिक थकानबाट आराम पाउन धेरै समय लाग्ने, अक्सिजन प्राप्त गर्न सक्ने क्षमतामा ह्रास आउने, मानिसको स्नायु प्रणालीमा नकारात्मक असर गर्ने, मस्तिष्कमा असर पर्ने आदि हुन्छ । लामो समय धेरै मात्रामा पिएमा मानिसको मुटु र रक्तसञ्चार प्रणालीमा समेट असर गर्ने हुन्छ । रक्सी सेवनको कारण ससाना रक्तनली खुम्च्याउने हुनाले शरीरबाट तापक्रम बढी निस्कासन हुने भएकाले मासपेसीमा ठण्डापन वृद्धि हुने र शारीरिक कमजोर हुने गर्दछ । यसको लामो समय निरन्तर सेवनले पाचन प्रणाली कमजोर हुने जसले गर्दा कुपोषण सिकार हुने गर्छ । मानिसको कलेजोले रक्सीमा भएका विषालु पदार्थ डिटक्सिफाइ गर्ने भएकाले जति बढी रक्सी सेवन गर्यो कलेजोले त्यति नै बढी काम गर्नुपर्ने हुन्छ र केही सेललाई हानि पुग्ने हुन्छ । यसको बढी सेवनले मिर्गौलामा पनि नकारात्मक असर पुग्छ । हाम्रो देशमा होस् वा विदेशमा, खेलाडी र रक्सी, बियर, वाइन जस्ता पेय पदार्थ खेल सकेपछि वा खेल जितेपछि उत्सव मनाउने क्रममा जोडिन आउने गर्छ । कहिलेकाहीँ त्यस्ता उत्सवका फोटा पत्रपत्रिकमा छापिँदा यसले समाजमा नकारात्मक सन्देश जान्छ । नेपाली खेलकुद समाजमा खेल समापनपछि विजयी पक्षका खेलाडीले मादकपदार्थ सेवन गर्ने र उत्सव मनाउने जुन परम्परा छ, त्यसबाट खेलाडीलाई क्षणिकका लागि आनन्द प्राप्त होला, तर दीर्घकालको लागि हानि गर्छ । नेपाली खेलकुद समाजमा खेल समापनपछि विजयी पक्षका खेलाडीले मादकपदार्थ सेवन गर्ने र उत्सव मनाउने जुन परम्परा छ, त्यसबाट खेलाडीलाई क्षणिकका लागि आनन्द प्राप्त होला, तर दीर्घकालका लागि हानि गर्छ । रक्सी वा अन्य त्यस्तै पेय पदार्थ खेलाडीलाई हरेस पार्ने औषधि हुन् र यसको सेवनले मानिसलाई सोचेजस्तो उत्तेजक बनाउँदैन, बरु यसले मानिसको केन्द्रीय स्नायु प्रणाली र दिमागलाई ढिलो पार्ने काम गर्छ । मान्छे हरेस भएपछि ध्यान एकाग्रता गर्न नसकिने र उसका शारीरिक क्रियाकलापमा सामाञ्जस्य ल्याउन नसक्ने हुन्छ । मादक पदार्थ सेवनले मानिसलाई बद्नाम र हीनताबोध गराउँछ, जसले गर्दा उसको खेलकुद प्रदर्शन क्षमतामा नकारात्मक असर पार्दछ । यसका साथसाथै मादक पदार्थको सेवनले खेलाडीको सोच्ने विचार गर्ने गतिलाई पनि सुस्त बनाउँछ । खेलाडीको शारीरिक सन्तुलन बिग्रने, प्रतिक्रियात्मक समय, आँखाले देखेपछि हातखुट्टाको प्रतिक्रिया गर्ने सामाञ्जस्यता आदि क्षमतामा नकारात्मक असर पार्दछ । विभिन्न वैज्ञाानिक अनुसन्धानले के सिद्ध गरेको छ भने मादकपदार्थको सेवनले शारीरिक शक्ति, ताकत र सहनशीलता क्षमतामध्ये कुनैको पनि विकास हुँदैन । आजभोलि केही अन्तर्राष्ट्रिय खेल प्रतियोगिता हुँदा मदिरा सेवनलाई पूरै निषेध गरिएको हुन्छ । त्यसो भए पनि खेलाडीले हप्ताको अन्त्यमा हुने पार्टीमा मादक पदार्थ सेवन गर्ने गर्दछ । जसको प्रभाव प्रशिक्षण वा अर्को दिनको प्रतियोगिताको लागि थकान कम गर्ने प्रक्रियामा नकारात्मक असर पर्ने हुन्छ । यसरी हप्तान्तको पार्टीमा खेलाडीले मादक पदार्थ सेवन गर्ने बानी गरेमा अल्प र दीर्घकालमा विभिन्न नकारात्मक असर पर्ने हुन्छ । अल्पकालको नकारात्मक असर मादक पदार्थ सेवनले खेलाडीको शरीरबाट निकै विजल नहुने गर्दछ । कडा रक्सी वावियरको उपभोगले शरीरभित्र निकै पानी खर्च हुने गर्दछ । हप्ताको अन्त्यमा हुने पार्टीमा खेलाडीले बढी मादकपदार्थ सेवन गरेको खण्डमा उसलाई घाउ चोटपटक लागेको छ भने त्यस भागमा अझ बढी रक्तप्रवाह हुन गई झन् बल्झिने हुन्छ र पूरा निको हुन घेरै समय लाग्ने हुन्छ । खेलाडीले दुईतीन पेग मादकपदार्थ सेवन गरेको खण्डमा ठीक समयमा प्रतिकार र ठीक निर्णय लिन नसक्ने हुन्छ । दीर्घकालको नकारात्मक असर खेलाडी बारम्बार पार्टीमा मादक पदार्थको सेवन गर्ने बानी हुन थाल्यो भने यसको लत लाग्ने र शरीरमा धेरै शक्तिइन्धन जम्मा हुन थाल्ने हुन्छ । बियरमा कमै मात्रामा कार्बोहाइड्रेट हुन्छ तर सेवन गरिसकेपछि त्यसमा भएको चिनी रक्सीमा परिवर्तन हुने हुन्छ । जसले गर्दा उसको शरीरिक तौल विस्तारै वृद्धि हुँदै जान्छ । धेरैजसोले मादक पदार्थ सेवन गर्दा धेरै चिल्लो पदार्थ (बोसोयुक्त) अन्य खाद्य पदार्थ पनि खाने हुन्छ, जुन शक्तिको रूपमा खर्च नभई बोसो भएर शरीरमा जम्मा हुन्छ । खेलकुद प्रशिक्षण वा म्याच सकिएपछि खेलाडीले पार्टी गर्न थाले भने त्यसको निम्नलिखित परोक्ष नकारात्मक असर पर्ने हुन्छः १ आराम छिटो नहुने, पुनर्जलीय प्रक्रिया र मांसपेशीलाई पुनर्निर्माण गर्ने प्रक्रिया ढिलाइ हुने २ चोटपटकबाट ठीक हुनेनिको हुने प्रक्रियामा ढिलासुस्ती हुने ३मादकपदार्थ सेवन गरेपछि हिंसात्मक भएर साथीहरूसँग झगडा गर्ने बानी हुन थाल्छ र खेलकुद समाजमा नकारात्मक छाप पर्न जानेछ । ४ एसियन गेम्समा जाँदा हाम्रा केही खेलाडी अनि पदाधिकारीले गरेको अभद्र व्यवहारका कारणले देशकै बद्नाम भएका घटना पनि छन् अमात्य खेलकुदविद् हुन् ।"
शशांकको पात्रता,"अन्ततः मृत्युलाई जिते शशांक कोइरालाले । प्रधानमन्त्रीलगायत सिंगो राजनीतिक क्षेत्र, बुद्धिजीवी, प्रशासक, वकिल, पत्रकारलगायत सर्वसाधारण अस्पताल पुगे, शशांकको स्वास्थ्यस्थिति बुझ्न । उनी सक्रिय राजनीतिमा प्रवेश गरेको १३ वर्ष मात्र भएको छ, आफ्नै हैसियत बनाउन अझै धेरै गर्न बाँकी छ उनले । बीपीपुत्रकै नाताले पाएको सम्मान हो, अहिलेको सद्भाव । डाक्टरहरूको अथक र निरन्तरको प्रयासले उनले नयाँ जीवन पाए । पुनर्जीवनलाई देशहितमा कति प्रयोग गर्लान् उनले, त्यो आगामी दिनको जीवनशैली र शारीरिक व्यवस्थापनले निर्धारण गर्नेछ । शशांक अहिले पनि अस्पतालमै छन् । उनको स्वास्थ्यमा क्रमिक सुधार भइरहेको छ, तर देशको स्वास्थ्य भने फेरि बिग्रन थालेको छ । केपी ओलीले नेतृत्व गरेको सरकारविरुद्ध उसैको सहयात्री दल नेकपा माओवादी केन्द्र र प्रमुख प्रतिपक्षी नेपाली कांग्रेसलगायत अन्य दलले संसद्मा दर्ता गराएको अविश्वासको प्रस्ताव पास भयो भने कांग्रेस केही दिनभित्रै सत्तामा जानेछ । यसो हेर्दा सरकार अल्पमतमा देखिन्छ, अविश्वास प्रस्ताव पास भयो भने ओली संसद् विघटनको खेलमा लाग्छन् कि भन्ने तर्क पनि आएका छन् । एमाले सचिव प्रदीप ज्ञवालीले प्रधानमन्त्री ओलीले विघटनको अधिकार प्रयोग नगर्ने दाबी गरेका छन् । त्यसको छिनोफानो अबको तीन दिनपछि हुनेछ । माओवादी नेतृत्व स्विकारेर सत्तामा जान लागेको कांग्रेसले स्थापनाकालीन सिद्धान्त बिक्री गरिसकेको छ, यसअघि नै । बीपीले प्रतिपादन गरेको सिद्धान्त माओवादी एजेन्डाको छायामा परिसकेको छ, सबैले स्विकार्न नसक्ने गरी जारी भएको नयाँ संविधान घोषणासँगै । शशांकको संविधानप्रतिको रिजर्भेसन' ले पनि उनीप्रति सद्भाव र केही आशा जगाएको हुनुपर्छ । संघीयता, धर्म निरपेक्षता र गणतन्त्रप्रति उनको विमति छ । यी विषयको टुंगो राष्ट्रहितमा र जनमतसंग्रहबाट लगाउनुपर्ने जिकिर छ यद्यपि । उनै शशांकलाई नयाँ सरकारमा कांग्रेसको नेतृत्व गरेर पठाउने एकथरीको प्रयास छ । कतै संघीयता, धर्म निरपेक्षता र गणतन्त्रमा पुनर्विचार गर्नुपर्छ भन्ने शशांकलाई माओवादी नेतृत्वको सरकारमा पठाउँदा सत्तासँग आफ्ना एजेन्डा उनले साटेमा धर्म निरपेक्षता, संघीयता र गणतन्त्र कार्यान्वयनमा सघाउन पुग्छ भन्ने बुझाइ हुन सक्छ । माओवादी नेतृत्वको सरकारमा जान पार्टीले औपचारिक रूपमा प्रस्तावित गरेमा उनले स्वीकार गर्छन् कि गर्दैनन्, त्यसको छिनोफानो पनि अविश्वासको प्रस्ताव पास भएपछि मात्र टुंगो लाग्नेछ । तर त्यो फेरि धर्मसंकट हुनेछ, उनको लागि । पिताको बाटो हिँड्ने कि माओवादीको ? सशस्त्र संघर्षमा माओवादीबाट सबैभन्दा बढी पीडित कांग्रेसजन थिए । हुन त आफ्नो तर्फबाट पार्टीको महामन्त्री बनाउन पनि शेरबहादुर देउवाले हिजो शशांकलाई आग्रह नगरेका होइनन् । सुशील कोइरालाको उत्तराधिकारी र कोइराला परिवारको विरासत थाम्ने उपयुक्त पात्रका रूपमा हेरिएकाले रामचन्द्र पौडेलसँग समीकरण बनाउनुपर्यो उनले । उनी विजयी पनि बने । उनको विजयमा देउवाले आफू पराजित महसुस गरेनन्, खुसी नै भए । प्रतिबन्धित अवस्थामा नेविसंघको अध्यक्षको हैसियतमा रहेका देउवा प्रवासमा रहेका बीपीलाई भेट्न पटना पुगेका बेलादेखि नै शशांकसँग उनको प्रेम थियो । बीपीले आफ्ना पुत्र शशांकसँग भनेका थिए, एउटा अग्लो पातालो केटो आउँछ, त्यो नेविसंघको अध्यक्ष हो, उसलाई फिल्म देखाउन लैजानू, भोलि तँलाई काम लाग्छ, तेरो पेसा फरक भए पनि पछि राजनीतिमा लागिस् भने देउवाले सहयोग गर्नेछ ।' बीपीले ४४ वर्षअघि भनेको यो कुरा शशांकको जीवनमा अहिले साँच्चिकै लागू भयो । अहिले कांग्रेसको सभापति देउवा भएको बेला निर्वाचित महामन्त्री बन्ने अवसर पाए शशांकले । तर चुनौती शशांकसामु तेर्सिएको छ अब । देश र कांग्रेसको हितमा उनी उपयुक्त पात्र हुनेछन्, सरकारमा जान । तर संघीयता, धर्म निरपेक्षता र गणतन्त्रमा पुनर्विचारको उनको अभिव्यक्तिबारे उनी र उनका दल स्पष्ट हुनुपर्छ तत्काल । देउवा र पुष्पकमल दाहालले संविधान घोषणाअघि गरेको भारत भ्रमणका बेला त्यहाँको संस्थापनसँग गरेका भनिएका वाचा शशांकको अभिव्यक्तिसँग मेल खाने भएकाले पनि शशांकको पात्रता बढेको देखिन्छ । पिताजस्तै राष्ट्रियता र प्रजातन्त्रप्रति सजग देखिने शशांकले सचेतता अपनाउन जरुरी छ । माओवादी र कांग्रेस गठबन्धन पक्कै पनि सहज हुने छैन सत्तामा । यही रूपको संविधान कार्यान्वयन, भूकम्पपीडितको नाममा भएको राजनीति, डा गोविन्द केसीको अनसन, केसीकै पक्ष र विपक्षबीचको द्वन्द्व, अविश्वासको प्रस्तावमा छलफल हुने दिनको भोलिपल्टबाट एमालेको सम्भावित राजनीति भालुको कन्पट हुनेछ । संविधान कार्यान्वयनको विषय मधेससँग जोडिएकाले के एमालेविना मधेसी मागबारे सम्बोधन गर्न राखिने संविधान संशोधन प्रस्ताव सजिलै पारित होला ? सत्ता परिवर्तनको खेलले राजनीति झन् जटिलतातिर उन्मुख बन्दै गइरहेको छ । नयाँ संविधानअनुसार ०७४ माघ ७ गतेसम्म संघ, प्रदेश र स्थानीय निकायको निर्वाचन हुन सकेन भने देश नयाँ खालको संक्रमणमा फस्नेछ । एमालेको सहयोगविनाको निर्वाचन कठिन हुनेछ । माओवादी केन्द्रले भनेअनुसार द्वन्द्वकालीन मुद्दाको टुंगो पनि असहज नै देखिन्छ । सत्ताकै भागबन्डामा मात्र रमाउने, मुलुकलाई समस्या नै समस्याले जेलिएको अवस्थामा पुर्याउने अनि आवश्यक पर्दा मात्र सहमतिको रट लगाउने नेतृत्वले देशलाई संक्रमणबाट मुक्त गराउन सक्ने छैन । माओवादी नेतृत्वमा सरकार बन्ने भएपछि अराजकता झन् बढ्ने निष्कर्ष धेरैको छ । त्यस्तो अवस्थामा सहयात्री कांग्रेस इतिहासकै गम्भीर मोडमा धकेलिनेछ । त्यो परिस्थिति शशांकको लागि थप प्रतिकूल बन्नेछ । असफलताले जनताको नजरबाटै बहिष्कृत हुन सक्छ कांग्रेस । पछिल्लो २६ वर्षमा प्रजातन्त्र, लोकतन्त्र र गणतन्त्रले के दियो त नेपालीलाई ? यो प्रश्नको उत्तर खोज्न अब ढिलाइ गर्नु हुन्न किनकि यसबीचमा सबैभन्दा बढी सरकारको नेतृत्व कांग्रेसले नै गरेको छ । अब पनि देशको बिग्रँदो स्वास्थ्य सुधारमा राजनीतिका सबै पक्ष खटेनन् भने स्थिति नियन्त्रणबाहिर जानेछ । यस्तो इच्छाशक्ति वर्तमान राजनीतिक नेतृत्वमा देखिँदैन । सरकार परिवर्तन किन भन्ने प्रश्नको समेत उत्तर माओवादी र कांग्रेस दुवैसँग छैन । ओली सरकारले योयो काम बिगारेको छ, हामीले योयो काम गर्छौं भन्ने कुनै कार्यक्रम छैन, संसद्कै ठूलो दल कांग्रेस र प्रस्तावित सत्ता नेतृत्व माओवादीसँग । सरकार गठन र विघटनको मात्र चलखेल मुलुकका लागि थप महँगो हुनेछ । त्योभन्दा ६०१ को संसद् विघटन गरेर नयाँ निर्वाचनमा जानु उत्तम विकल्प हुनेछ । सहमतिको नाममा आफ्नो शासक चुन्ने नागरिकको अधिकार खोस्ने हक नेतृत्वलाई छैन । कांग्रेस महामन्त्री शशांकले यी मुद्दा उठाए भने त्यसले उनको नेतृत्व अझ राम्रोसँग स्थापित र स्वीकार्य हुनेछ । दूरगामी प्रभावलाई हेरेर दृष्टिकोण बनाउने हैसियत राख्दैनन् देउवा र सरकारको नेतृत्व गर्न आतुर दाहालले । यो गठबन्धनबाट केही कांग्रेसले केही दिन सत्ता र भत्ताको स्वाद लेलान् तर दीर्घकालमा यसले देशलाई र पार्टी दुवैलाई घाटा पुर्याउनेछ । देउवा र पुष्पकमल दाहालले संविधान घोषणाअघि गरेको भारत भ्रमणका बेला त्यहाँको संस्थापनसँग गरेका भनिएका वाचा शशांकको अभिव्यक्तिसँग मेल खाने भएकाले पनि शशांकको पात्रता बढेको देखिन्छ । पिताजस्तै राष्ट्रियता र प्रजातन्त्रप्रति सजग देखिने शशांकले सचेतता अपनाउन जरुरी छ ।"
नेपालले दिएको २१८ रनको लक्ष्य पछ्याउदै एमसीसी (लाइभ),"काठमाडौँः बेलायतको लर्डस मैदानमा नेपालले दिएको २१८ रनको लक्ष्य पछ्उदै विश्वकै पुरानो मेरिलोबोन क्रिकेट क्लब एमसीसीले ब्याटिङ सुरु गरेको छ। पहिलो व्याटिङ गरेको नेपालले ८ विकेटको क्षतिमा २१८ रनको लक्ष्य दिएको हो । एमसीसी र नेपालबीच एकदिवसीय खेल जारी छ । लर्डसमै रहेको एमसीसीको निमन्त्रणामा नेपाली टोलीले मैत्रीपूर्ण खेल खेलेको हो। यसअघि एमसीसीले गत वर्ष नेपालमा आएर खेलेको थियो । एमसीसीसँग खेल्नुअघि नेपाली टोलीले इङ्ल्यान्डमा चारवटा अभ्यास खेल खेलिसकेको छ । चारै खेलमा जित निकाल्दै बेलायतमा चर्चा पाएको नेपाली टिमको खेलप्रति बेलायतमा चाँसो बढ्दै गएको छ । आजको खेलमा उपस्थित खेलाडीः नेपाली टिम पारस खड्का (क्याप्टेन) बिक्रम सोब सुवास खकुरेल अनिल मण्डल शक्ति गौचन ज्ञानेन्द्र मल्ल बसन्त रेग्मी सरद भेषावकर सोमपाल कामी सागर पुन बिनोद भन्डारी करण केसी सन्दिप लामिछाने राजु रिजाल राजेस पुलामी मगर मेरिलिबोन क्रिकेट क्लब टिम किथ डच(क्याप्टेन) ग्ल्यान फिलिप्स जेम्स ओभ्री क्लिनटन पेर्रेन माइक कोल्स स्टिभ काल्र्क जर्ज आडाइर रिचार्ड विल्कीन्सन चाड बारेट मार्क राइनगोल्ड एलेक्स सेनेक नेपाली टिमका लागि सुखद् बेलायत यात्रा अभ्यास खेलमा नेपाली टोलीले फ्री फोरेस्टरलाई एक सय २९ रन (एकदिवसीय), इन्डियन जिमखानालाई २० रन (टीट्वेन्टी), क्लब क्रिकेट कन्फेरेन्स (सीसीसी) लाई चार विकेट (एकदिवसीय) र इस्टबोर्न सीसीलाई एक सय ८१ रन (एकदिवसीय) ले हराएको थियो । आइतबार राति इस्टबोनविरुद्ध भएको खेलमा नेपाली टोलीले उत्कृष्ट ब्याटिङ गरेको थियो । पहिला ब्याटिङ गरेको नेपाली टोलीले निर्धारित ५० ओभरमा तीन विकेट गुमाएर तीन सय रन जोडेको थियो । नेपाली टोलीको पालीमा अनिलकुमार मण्डलले ७३, विनोद भण्डारीले ७७, शरद भेषावकरले ६० र राजु रिजालले ६० रन बनाएका थिए । विनोद भण्डारीले ५३ बलमा १२ चौका प्रहार गरे । एक सय १० बल सामना गरेका अनिलले सात चौका हिर्काए । शरदले ५७ बलमा एक छक्का र ६ चौका तथा राजुले ६७ बलमा पाँच चौका हिर्काए । नेपालले आगामी अगस्ट १३ र १५ तारिखमा नेदरल्यान्ड्ससँग आईसीसी वल्र्ड क्रिकेट लिग च्याम्पियनसिप पनि खेल्दैछ। महत्वपूर्ण मानिएको उक्त खेलका लागि एमसीसीविरुद्धको भिडन्तलाई तयारीका रूपमा पनि लिइएको छ ।"
नेपालले आज लर्डसमा खेल्ने,"काठमाडौं: नेपाली क्रिकेट टोलीले मंगलबार क्रिकेटको मक्का मानिने इङ्ल्यान्डको लर्डस मैदानमा प्रतियोगिता खेल्ने भएको छ । विश्वको सबैभन्दा पुरानो क्लब मेरिलिबोन क्रिकेट क्लब (एमसीसी) सँग नेपालले एकदिवसीय खेल खेल्न लागेको हो । लर्डसमै रहेको एमसीसीको निमन्त्रणामा नेपाली टोलीलै मैत्रीपूर्ण खेल खेल्न लागेको हो । यसअघि एमसीसीले गत वर्ष नेपालमा आएर खेलेको थियो । एमसीसीसँग खेल्नुअघि नेपाली टोलीले इङ्ल्यान्डमा चारवटा अभ्यास खेल खेल्यो । अभ्यास खेलमा नेपाली टोलीले फ्री फोरेस्टरलाई एक सय २९ रन (एकदिवसीय), इन्डियन जिमखानालाई २० रन (टीट्वेन्टी), क्लब क्रिकेट कन्फेरेन्स (सीसीसी) लाई चार विकेट (एकदिवसीय) र इस्टबोर्न सीसीलाई एक सय ८१ रन (एकदिवसीय) ले हराएको थियो । आइतबार राति इस्टबोनविरुद्ध भएको खेलमा नेपाली टोलीले उत्कृष्ट ब्याटिङ गरेको थियो । पहिला ब्याटिङ गरेको नेपाली टोलीले निर्धारित ५० ओभरमा तीन विकेट गुमाएर तीन सय रन जोडेको थियो । नेपाली टोलीको पालीमा अनिलकुमार मण्डलले ७३, विनोद भण्डारीले ७७, शरद भेषावकरले ६० र राजु रिजालले ६० रन बनाएका थिए । विनोद भण्डारीले ५३ बलमा १२ चौका प्रहार गरे । एक सय १० बल सामना गरेका अनिलले सात चौका हिर्काए । शरदले ५७ बलमा एक छक्का र ६ चौका तथा राजुले ६७ बलमा पाँच चौका हिर्काए । नेपालले आगामी अगस्ट १३ र १५ तारिखमा नेदरल्यान्ड्ससँग आईसीसी वल्र्ड क्रिकेट लिग च्याम्पियनसिप पनि खेल्दैछ । महत्त्वपूर्ण मानिएको उक्त खेलका लागि एमसीसीविरुद्धको भिडन्तलाई तयारीका रूपमा पनि लिइएको छ ।"
युरोपका उत्कृष्ट १० खेलाडीको नाम सार्वजनिक,"लन्डन: युरोपेली फुटबल महासंघ (यूईएफए) ले युरोपको सर्वोत्कृष्ट खेलाडी अवार्डको मनोनयनमा अन्तिम १० खेलाडीको नाम सार्वजनिक गरेको छ । पोर्चुगिज खेलाडी क्रिस्टियानो रोनाल्डो र अर्जेन्टिनी स्टार लियोनल मेसीसँगै वेल्सका प्रभावशाली खेलाडी गारेथ बेल पनि मनोनयनमा परेका छन् । स्पेनिस क्लब रियल म्याड्रिडबाट व्यावसायिक फुटबल खेल्ने रोनाल्डोले हालै पोर्चुगललाई पहिलो पटक युरोकपको उपाधि दिलाएका थिए । उनले आफ्नो क्लब रियललाई युरोपियन च्याम्पियन्स लिगको उपाधिसमेत चुमाएका थिए । यसैगरी बार्सिलोनाका स्टार खेलाडी मेसीले हालै सम्पन्न कोपा अमेरिका फुटबलमा आफ्नो टोलीलाई फाइनलसम्म पुर्याएका थिए । आफ्नो टोली फाइनलमा चिलीसँग पराजित भएपछि उनले अप्रत्याशित रूपमा राष्ट्रिय टोलीबाट सन्न्यासको घोषणा गरिसकेका छन् । उनले बार्सिलोनालाई भने स्पेनिस ला लिगासँगै अन्य महत्त्वपूर्ण उपाधि पनि जिताएका छन् । रियल म्याड्रिडका प्रभावशाली खेलाडी बेलले पनि हालै सम्पन्न युरोकपमा आफ्नो राष्ट्र वेल्सलाई सेमिफाइनलसम्म पुर्याएका थिए । मनोनयनमा पर्ने अन्य खेलाडीमा रियल म्याड्रिडका पोर्चुगिज खेलाडी पेपे, बार्सिलोनाबाट खेल्ने उरुग्वेका स्ट्राइकर लुइस स्वारेज र स्पेनिस क्लब एट्लेटिको म्याड्रिडका फ्रान्सेली स्ट्राइकर एन्टोइन ग्रिजम्यान रहेका छन् । यसैगरी युभेन्ट्सका इटालियन गोलरक्षक जियानलुइगी बुफोन, रियल म्याड्रिडका जर्मन स्ट्राइकर टोनी क्रुज र बायर्न म्युनिखका जर्मन गोलरक्षक मानुयल नेउर पनि मनोनयनमा परेका छन् । यसैगरी बार्यन म्युनिखका जर्मन खेलाडी थोमस मुल्लर पनि अन्तिम १० खेलाडीको सूचीमा अटाएका छन् । यूईएफएले ३७ खेलाडीमध्येबाट मतदानमार्फत अन्तिम १० खेलाडीको सूची तयार पारेको हो । आगामी अगस्ट २५ तारिखमा विजेताको घोषणा गरिनेछ । सन् २०१५१६ सिजनमा सर्वोेत्कृष्ट प्रदर्शन गर्ने खेलाडीले अवार्ड प्रदान गरिन्छ ।"
नेपाल र लर्डसबीचको क्रिकेट हेर्न १६ वर्ष मुनिकालाई नि:शुल्क,"काठमाडौँ: नेपाली क्रिकेट टोली र विश्वको सबैभन्दा पुरानो क्लब मेरिलिबोन क्रिकेट क्लब (एमसीसी)बीचको खेल १६ वर्ष मुनिका बालबालिकाले नि:शुल्क हेर्न पाउने भएका छन् । क्रिकेटको मक्का मानिने इङ्ल्यान्डको लर्डस मैदानमा हुने प्रतियोगिता हेर्नका लागि १० युरो तिर्नुपर्ने छ । एमसीसी र नेपालबीच हुने एकदिवसीय खेलको ६५ ओभर मात्र हेर्नेले भने ५ युरो मात्र तिरे पुग्छ । लर्डसमै रहेको एमसीसीको निमन्त्रणामा नेपाली टोलीले मैत्रीपूर्ण खेल खेल्न लागेको हो । यसअघि एमसीसीले गत वर्ष नेपालमा आएर खेलेको थियो । एमसीसीसँग खेल्नुअघि नेपाली टोलीले इङ्ल्यान्डमा चारवटा अभ्यास खेल खेलिसकेको छ । चारै खेलमा जित निकाल्दै बेलायतमा चर्चा पाएको नेपाली टिमको खेलप्रति बेलायतमा चाँसो बढ्दै गएको छ । अभ्यास खेलमा नेपाली टोलीले फ्री फोरेस्टरलाई एक सय २९ रन (एकदिवसीय), इन्डियन जिमखानालाई २० रन (टीट्वेन्टी), क्लब क्रिकेट कन्फेरेन्स (सीसीसी) लाई चार विकेट (एकदिवसीय) र इस्टबोर्न सीसीलाई एक सय ८१ रन (एकदिवसीय) ले हराएको थियो । आइतबार राति इस्टबोनविरुद्ध भएको खेलमा नेपाली टोलीले उत्कृष्ट ब्याटिङ गरेको थियो । पहिला ब्याटिङ गरेको नेपाली टोलीले निर्धारित ५० ओभरमा तीन विकेट गुमाएर तीन सय रन जोडेको थियो । नेपाली टोलीको पालीमा अनिलकुमार मण्डलले ७३, विनोद भण्डारीले ७७, शरद भेषावकरले ६० र राजु रिजालले ६० रन बनाएका थिए । विनोद भण्डारीले ५३ बलमा १२ चौका प्रहार गरे । एक सय १० बल सामना गरेका अनिलले सात चौका हिर्काए । शरदले ५७ बलमा एक छक्का र ६ चौका तथा राजुले ६७ बलमा पाँच चौका हिर्काए । नेपालले आगामी अगस्ट १३ र १५ तारिखमा नेदरल्यान्ड्ससँग आईसीसी वल्र्ड क्रिकेट लिग च्याम्पियनसिप पनि खेल्दैछ। महत्वपूर्ण मानिएको उक्त खेलका लागि एमसीसीविरुद्धको भिडन्तलाई तयारीका रूपमा पनि लिइएको छ । अन्य दर्शकलाई पैसा लाग्ने भए पनि १६ वर्ष मुनिका बालबालिकाले भने नेपाल र एमसीसीबीचको खेल निशुल्क हेर्न पाउने छन् । नेपाल र एमसीसीबीचको खेल लर्डसको युटुयुब च्यानलबाट लाइभ हेर्न सकिने छ ।"
मंगलबार विश्वकै पुरानो क्रिकेट क्लबसँग नेपालको खेल,"काठमाडौँ: नेपाली क्रिकेट टोलीले मंगलबार क्रिकेटको मक्का मानिने इङ्ल्यान्डको लर्डस मैदानमा प्रतियोगिता खेल्ने भएको छ। वश्वको सबैभन्दा पुरानो क्लब मेरिलिबोन क्रिकेट क्लब (एमसीसी) सँग नेपालले एकदिवसीय खेल खेल्न लागेको हो। लर्डसमै रहेको एमसीसीको निमन्त्रणामा नेपाली टोलीलै मैत्रीपूर्ण खेल खेल्न लागेको हो। यसअघि एमसीसीले गत वर्ष नेपालमा आएर खेलेको थियो। एमसीसीसँग खेल्नुअघि नेपाली टोलीले इङ्ल्यान्डमा चारवटा अभ्यास खेल खेल्यो। अभ्यास खेलमा नेपाली टोलीले फ्री फोरेस्टरलाई एक सय २९ रन (एकदिवसीय), इन्डियन जिमखानालाई २० रन (टीट्वेन्टी), क्लब क्रिकेट कन्फेरेन्स (सीसीसी) लाई चार विकेट (एकदिवसीय) र इस्टबोर्न सीसीलाई एक सय ८१ रन (एकदिवसीय) ले हराएको थियो। आइतबार राति इस्टबोनविरुद्ध भएको खेलमा नेपाली टोलीले उत्कृष्ट ब्याटिङ गरेको थियो। पहिला ब्याटिङ गरेको नेपाली टोलीले निर्धारित ५० ओभरमा तीन विकेट गुमाएर तीन सय रन जोडेको थियो। नेपाली टोलीको पालीमा अनिलकुमार मण्डलले ७३, विनोद भण्डारीले ७७, शरद भेषावकरले ६० र राजु रिजालले ६० रन बनाएका थिए। विनोद भण्डारीले ५३ बलमा १२ चौका प्रहार गरे। एक सय १० बल सामना गरेका अनिलले सात चौका हिर्काए। शरदले ५७ बलमा एक छक्का र ६ चौका तथा राजुले ६७ बलमा पाँच चौका हिर्काए। नेपालले आगामी अगस्ट १३ र १५ तारिखमा नेदरल्यान्ड्ससँग आईसीसी वल्र्ड क्रिकेट लिग च्याम्पियनसिप पनि खेल्दैछ। महत्वपूर्ण मानिएको उक्त खेलका लागि एमसीसीविरुद्धको भिडन्तलाई तयारीका रूपमा पनि लिइएको छ।"

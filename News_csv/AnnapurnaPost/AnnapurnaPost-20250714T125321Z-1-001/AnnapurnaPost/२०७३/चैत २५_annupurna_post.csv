शीर्षक,विवरण
मानवीय स्वास्थ्यमा खबरदारी,"विश्व स्वास्थ्य संगठनको अगुवाइमा प्रत्येक वर्ष अप्रिल ७ (चैत २५गते) लाई विश्व स्वास्थ्य दिवसका रूपमा मनाउँदै आइरहेका छौं । यस वर्ष पनि 'डिप्रेसनका बारेमा कुरा गरौं' भन्ने नाराका साथ मनाइँदै छ । गत वर्ष 'मधुमेहलाई कम गरौं' भन्ने नारा थियो । विश्व स्वास्थ्य संगठनले दिएको र सर्वमान्य परिभाषाअनुसार 'असल स्वास्थ्यको अर्थ रोग तथा दुर्बलताबाट मुक्त हुनमात्र नभई शारीरिक, मानसिक तथा सामाजिक स्वस्थताको स्थिति पैदा हुनु हो ।' तर हाल विश्वव्यापारीकरण, उदारवाद, नवउदारवाद, अस्वस्थ राजनीतीकरण र आर्थिकीकरणले स्वास्थ्यलाई अति नाफामूलक व्यापारमा परिणत गरी असल स्वास्थ्यको अर्थ रोग लागेमा उपचार गरी रोगबाट बिसेक हुनुमा मात्र सीमित गरिएको छ । शारीरिक, मानसिक र सामाजिक स्वस्थ्यताको अवस्थालाई ध्यान दिइएको छैन । जसले गर्दा समाज, व्यक्ति र परिवार आआफ्नै निजी स्वार्थ र प्रगतिमा सीमित भइरहेका छन् । साथै स्वास्थ्य सेवा र शिक्षालाई सामाजिक सेवा र व्यापारको सट्टा अति नाफामा आधारित व्यापारीकरण गरिएको छ । जबकि असल स्वास्थ्यको उद्देश्य व्यक्तिमुखी नभएर समुदाय हँदै राष्ट्र र विश्वकै सहभागिता र सक्रियताबाट व्यक्ति र समाजलाई स्वस्थ बनाउने हो । त्यसैले स्वास्थ्य मात्र नभनी समग्र मानिसको स्वास्थ्यलाई ख्याल गरी जनस्वास्थ्य भनिएको हो । यसको दायरामा चिकित्सा सेवामामात्र सीमित नगरी प्रबर्धनात्मक, प्रतिकारात्मक, उपचारात्मक र पुनस्र्थापनका सबै र समग्र स्वास्थ्य क्रियाकलापलाई समेटिएको छ । त्यसैगरी जनस्वास्थ्यको परिभाषालाई पनि सँगसँगै हेर्दा 'जनस्वास्थ्य कला र विज्ञान दुवैको समि श्रण हो, जहाँ व्यक्ति, समुदाय, राष्ट्र तथा सरकारी र निजी क्षेत्र आदि सबैको सामूहिक प्रयास तथा सुसूचित छनोट र पूर्ण सहभागिताद्वारा रोगको रोकथाम, स्वास्थ्य प्रबद्र्धन गर्दै दीर्घ तथा उत्पादनमुखी जीवन प्राप्ति गर्नु हो ।' मानव समाजलाई अहिले अति बजारीकरण गर्ने पुँजीवादी, नवऔपनिवेशिक होडबाजीका साथै स्वास्थ्य क्षेत्रमा हाबी भएको फर्मास्युटिकल तथा परीक्षण माफियाकरणबाट समेत मुक्त गर्दै मानव जीवनलाई रासायनिक तथा विकिरणीय असरबाट बचाउने प्रयास गर्नु आवश्यक छ भन्ने आवाज पनि उठ्दै आएको छ। यस वर्षको स्वास्थ्य दिवसको नारा 'डिप्रेसन (उदासिनता) का बारेमा कुरा गरौं' भए पनि विश्वमा मानसिक रोगीको संख्या बढ्दो छ । विश्व स्वास्थ्य संगठनको २००३ को तथ्यांकमा ४५ करोड मानसिक रोगी र ८ देखि १० लाख प्रतिवर्ष आत्महत्या गर्नेको संख्या उल्लेख छ । हाल उक्त समस्या १८ प्रतिशतले वृद्धि भएको देखिन्छ । यसैगरी २०१५ को विश्व स्वास्थ्य संगठनको तथ्यांकअनुसार डिप्रेसनका रोगी ३० करोड (४४ प्रतिशत) छन् भने विश्व बैंकको तथ्यांकअनुसार ३५ करोड छ । त्यसैगरी २० प्रतिशत बालबालिकालाई किशोरावस्थामा नै मानसिक रोग लाग्छ भने २३ प्रतिशत बालबालिका र किशोरकिशोरी प्रत्येक वर्ष हराइरहेका हुन्छन् । साथै युरोपियन युनियनमा २७ प्रतिशत मानसिक रोगी छन् भने मध्यम आय भएका र गरिब मुलुकमा त्यसको संख्या धेरै हुन्छ र यस्तो संख्या द्वन्द्वरत, भ्रष्टाचार बढी भएका र सुशासन नभएका, अस्थिरता बढी भएका मुलुकमा अझ धेरै हुन्छ । नेपालजस्तो देश जहाँ दसवर्षे सशस्त्र संघर्ष, २५ वर्षे राजनीतिक अस्थिरता, गरिबी, भ्रष्ट र अस्थिर शासन, सुशासन र कानुनी व्यवस्थाको अवहेलना, पक्षपाती, अति ढिलो र अस्वस्थ विधिविधान तथा न्यायपालिका, भ्रष्ट कर्मचारीतन्त्र, स्वास्थ्य सेवामा पहँच तथा उचित लगानीको अभाव, अस्वस्थ नेतृत्व आदिले अधिकांश नागरिक मानसिक र सामाजिक रूपले अस्वस्थताको अवस्थामा पुगेका छन् । सर्वपक्षीय र समावेशी जनस्वास्थ्य नीति बनाएर संवैधानिक र मानव अधिकारबाट प्रदत्त अधिकार संरक्षण गर्नु आजको आवश्यकता हो । मानसिक रोग र डिप्रेसनको मुख्य कारणमा आफन्तको मृत्यु, सामाजिक लान्छना, पढाइमा फेल हुनु, प्रेममा असफल हुनु, न्यायिक र प्रशासनिक असफलता, गरिबी, सामाजिक असुरक्षा, पारिवारिक विखण्डन, बिलासिताका सामानको प्रचुर उपलब्धता तर पहुँच नहुनु आदि हुन् । यसबाहेक पारिवारिक र सामाजिक अशान्ति, अनुवंशिक, हानिकारक कार्यस्थल आदि पर्दछन् । यसका समाधानका उपाय मानवीय संवेदनाको विषयवस्तु जस्तै, सामाजिक न्याय, सुरक्षित, ससम्मान, अधिकारमा आधारित, सामाजिक र स्वस्थ कानुनी व्यवस्था, शान्ति र गोपनियताका आधारमा गुणस्तरीय स्वास्थ्य सेवा नै हो । तर हाल विश्ववजारीकरण, सांस्कृतिक र आर्थिक साम्रराज्यवादिता तथा औपनिवेशिकताको दबदबाले मानसिक, शारीरिक र सामाजिक स्वास्थ्यको अवस्था व्यक्तीकरण, परिवारवाद र संक्रीर्ण स्वार्थमा निहित भएको छ । त्यस्तै आर्थिक उपयोगिताको सिद्धान्तअनुसार सन्तुष्टिको तहमा सन्तुष्टिभन्दा झन् बढी तिर्खा लाग्ने विषय सत्ता, लागूपदार्थ, योनिकता, पुँजी र पैसा आदिको बाहुल्यता रहेको हालको सामाजिक, प्रशासनिक र राजनीतिक अवस्थाले मानसिक र सामाजिक अस्वस्थताको अवस्थालाई थप बल पुर्याएको छ । यस्तो जनस्वास्थ्यको भयावह अवस्थामा 'डिप्रेसनका बारेमा कुरा गरौं' भन्ने नारामा मात्र सीमित नराखी अब सामाजिक (बोक्सी, धामी, झाँक्री, गुरुवा, ओझा) सांस्कृतिक (छाउपडी प्रथा, देउकी, झुमा, बलि),सामाजिक कूरीति, गरिबी (अनावश्यक औषधि उपचारमा खर्च, बेरोजगार तथा काम नगर्नु),आत्महत्या र मानवीय हानी जस्ता कार्यलाई अन्त गर्नु आजको आवश्यकता हो । यसरी मानसिक अस्वस्थताले सामाजिक, पारिवारिक र कानुनी जटिलताका समस्या निम्ताउने अवस्थालाई निराकरण गर्नु राज्य र समाजको दायित्व हो । यस्ता सामाजिक र मानसिक समस्याको अन्त नगरी असल स्वास्थ्यको कल्पना गर्न सकिँदैन । साथै यी सामाजिक, शारीरिक, विध्वंसात्मक, विकासको बाधक र गरिबीका कारणको रूपमा रहेको मानसिक स्वास्थ्य डिप्रेसनको बढ्दो क्रममा उन्नत समाज र विकासको परिकल्पना गर्न सकिँदैन । त्यसैले यस विषयमा संवेदनशील भएर काम गर्न ढिला भइसकेको छ । त्यसको लागि नेतृत्व (राजनीति, प्रशासनिक, र न्यायिक तथा सामाजिक) तहले जिम्मेवारीबोध गरी सामाजिक (धार्मिक, सामाजिक र परिवारिक) सुव्यवस्था कायम गर्नु मानसिक स्वास्थ्य डिप्रेसनका लागि न्यूनतम आवश्यकता हुन् । यसै सन्दर्भमा उक्त समस्यालाई मध्यनजर गरी छिमेकी देश भारतले समुदाय र सर्वपक्षीय सहभागितामा आधारित 'मानसिक स्वास्थ्य देखरेख विधेयक २०१६' पास गरेको छ । नेपालले पनि विभिन्न अन्तर्राष्ट्रिय सभासम्मेलनमा जनस्वास्थ्यका महत्वपूर्ण विषय 'प्राथमिक स्वास्थ्य सेवा सबैका लागि स्वास्थ्य', प्रजनन स्वास्थ्य, प्रजनन अधिकार र मानव अधिकार, बालअधिकार तथा दिगो विकास सबैमा प्रतिबद्धता जाहेर गरेको तथा नेपालको संविधानले पनि स्वास्थ्यलाई मौलिक हकका रूपमा स्वीकार गरिसकेको छ । त्यसकारण नेपालजस्तो, बहुसांस्कृतिक, बहुजातीय, विविध र जटिल भौगोलिक अवस्थामा रहेको परिवेश र समाजका सबै पक्षलाई विश्लेषण गरी सर्वपक्षीय र समावेशी जनस्वास्थ्य नीति बनाएर मानवीयताको आधारमा संवैधानिक र मानव अधिकारबाट प्रदत्त अधिकारलाई संरक्षण गर्नु आजको आवश्यकता हो । यसरी बनाएको जनस्वास्थ्य ऐनले स्वास्थ्य शिक्षा ऐन, चिकित्सा ऐन, मानसिक स्वास्थ्य ऐन, तथा समाज र राज्यका सबै अंगलाई निर्देशित गर्न मद्दत गर्ने छ । जसले गर्दा हाल जनस्वास्थ्य समस्याका रूपमा रहेका सर्ने र नसर्ने रोग, नयाँनयाँ देखा परेका, पहिले नियन्त्रण भएका, तर हाल बल्झिएका रोग नियन्त्रण गर्न ठूलो टेवा प्रदान गर्ने छ । अन्यथा हाम्रो देश नै नेतृत्व तह जसरी पनि आफू सत्तामा बस्ने, हल्ला गरिरहने तथा व्यक्तिगत स्वार्थका लागि जे पनि गर्ने (हिस्टेरिया) र जनतामा डिपे्रसनका सिकार भएर निर्णय क्षमतामा कमी आई पराधीन र गरिबीको दलदलमा भासिनेछ । जसको परिणाम जहिले पनि देश अविकसित, रोगी, गरिबी, द्वन्द्वरत तथा संक्रमणकालमा नै रहनेछ । जोशी जवाहरलाल नेहरू विश्वविद्यालयबाट प्रजनन स्वास्थ्यमा विद्यावारिधी गर्दैछन् ।"
नेपाल 'बेल्ट र रोड' मा जानुपर्छ,"बिगत केही समयमा नेपालमा 'अन्तर्राष्ट्रिय सम्बन्ध' र नेपालको समृद्धिका विषयमा निकै छलफल भएका छन् । यी छलफलका कार्यक्रम विचार गर्दा कताकता सेमिनारको थकान सकिएजस्तो लाग्छ । गैरसरकारी संस्थाले 'औपचारिक प्रतिवेदन' तयार पार्न आयोजना गर्ने गोष्ठीभन्दा फरक यी छलफलमा केही गम्भीर, समालोचनात्मक एवं विश्लेषणात्मक विचार सम्प्रेषण हुने गरेका छन्, जो वर्तमान नेपालको अवस्थामा आवश्यक छन् । विगत दुई हप्तामा पंक्तिकार सातवटा यस्ता छलफलमा पेनलिस्ट, प्रस्तुतकर्ता वा टिप्पणीकर्ताको रूपमा सरिक भएको थियो । तीनवटा कार्यक्रम 'चीनको बेल्ट र रोड' सम्बन्धी दुई देशका विज्ञहरूका बीचमा दुईपक्षीय छलफल थिए । एउटा चीन र दक्षिण एसियाको आवद्धतासम्बन्धी कार्यक्रम थियो । एउटा नेपालको समृद्धिको ढाँचाका बारेमा थियो । दुइटा कार्यक्रम नेपालको आन्तरिक राजनीति र अन्तर्राष्ट्रिय सम्बन्धका बारेमा थिए । यी सबै कार्यक्रममा नेपालका राजनीतिक दलमाथि तिखा आलोचना अगाडि सारिएका थिए । नेपाललई सहज ढंगबाट आर्थिक विकासको बाटोमा हिँडाउन सकिन्छ भन्ने विश्वास पनि व्यक्त भएका थिए । नेपालका थुप्रै नेता र बुद्धिजीवीहरू विदेशीको अगाडि लम्पसार परेकाले, देश राजनीतिक अस्थिरता र गरिबीको सामना गर्न बाध्य भएको छ भन्ने विचारहरू सशक्त ढंगबाट व्यक्त भए । यी सबै कुराका अतिरिक्त निम्न विश्लेषणहरू सटिक र महत्वपूर्ण थिए । (१) नेपालीहरू जो देश छोडी विदेशीएका छन् उनीहरू देशको निर्माणप्रति सहयोगी त हुन सकेका छैनन, बरु सधैं देशभित्र बसकेलाई गाली गरिरहन्छन् र निरुत्साही पारिरहन्छन् । (२) राजनीतिक दलका नेतामा 'राष्ट्रको विकास' उनीहरूको एजेन्डाको रूपमा रहेको छैन । केवल सत्ता मात्र उनीहरूको एजेन्डाको रूपमा रहेको छ । (३) नागरिक समाजका केही सदस्य भनाउँदा र राजनीतिक दलका केही नेता भनाउँदा राष्ट्रको विघटन भए होस् भनी चलखेल गर्ने विदेशी शक्तिको नांग्गै भएर समर्थन गरिरहेका छन् । (४) कर्मचारीतन्त्र राष्ट्रलाई ससुरालीले दिलाएको भैंसीलाई गरिने व्यवहार गरिरहेको छ । न त्यसलाई माया गर्छ न त अरूलाई पाल्न नै दिन्छ । (५) देशका निजीक्षेत्रका स्कुलहरू नेपाली बोल्दा विद्यार्थीलाई भाटा हान्छन् र निरन्तर विदेशी संस्कृतिको सम्मानमा नेपाली संस्कृतिलाई भत्काइरहेका छन् । (६) देशका बौद्धिकहरू विदेशी दूदातावसमा गएर 'नेपालमा अब के हुन्छ' भनी प्रश्न गर्छन् र लम्पसारवादी संस्कारका डण्डीले राष्ट्रियतामाथि प्रहार गरिरहेका छन् । (७) कतिपय राजनीतिक दलका नेता विदेशी दूतावासमै आफ्ना दलका बैठक गर्छन् । यी राष्ट्रका बारेका अभिमतबाहेक, अन्तर्राष्ट्रिय परिस्थितिका बारेमा पनि थुप्रै मत जाहेर भएका छन् । (१) विकसित देश एवं शक्तिशाली देश खासगरी अमेरिका, बेलायत, अन्य युरोपेली देशहरू एवं भारतले कुनै न कुनै रूपमा राष्ट्रियताको वकालत गर्न थालेका छन्, तर साना देशहरूमा राष्ट्रियताको कुरा उठाउँदा उनीहरू मानव अधिकार तथा भूमण्डलीकरणको विरोधी अवधारणा हो भनी मनोवैज्ञानिक दमन गर्न तत्पर भइरहेका छन् । (२) एसिया आर्थिक विकासको केन्द्र बनिसकेको छ । चीनले आफ्नो अन्तर्राष्ट्रिय सम्बन्धलाई प्रखर रूपमा अभिव्यक्त गरिरहेको छ । उसले अगाडि बढाएको सिल्क रोड, बेल्ट एन्ड रोड, ब्रिक्स र 'एआईआईबी' द्वारा विश्वको शास्त्रीय अर्थ व्यवस्थालाई चुनौती दिएको छ र नयाँ अर्थव्यवस्थाको उदय हुँदैछ । यसका विरुद्ध पश्चिमी शक्तिहरू चीनका विरुद्ध सक्रिय भएका छन् । र नेपाललाई 'एक बेल्ट एक रोड' को अवधारणाबाहिर राख्न ठूलाठूला षड्यन्त्रहरू भइरहेका छन् । वर्तमान सरकार पनि यसै षड्यन्त्रमा सरिक छ । (३) चीन र भारतको आर्थिक शक्तिको रूपमा भएको उदयले नेपालको अस्तित्व खतरामा परेको छ । तसर्थ नेपालले अब केही गर्न सक्तैन भन्ने चरम निराशावादी सोच पनि व्यक्त भएका छन् । यी सबै सरोकारहरूले के स्पष्ट देखाउँछन् भने, नेपाल भित्र र बाहिर दुवैतर्फ तीव्र राजनीतिक एवं मनोवैज्ञानिक संक्रमणको अवस्थाबाट गुज्रिएको छ र यसलाई प्रभावित पार्न अन्तर्राष्ट्रिय संस्थाहरू एवं विदेशी शक्तिहरू सक्रिय रूपमा संलग्न रहेका छन् । यस सन्दर्भमा देशभित्र नागरिकहरू तीन खालका मानिसमा विभक्त भएका देखिन्छन् । (१) नेपालका राजकीय संस्थाहरू र राजनीतिमा विदेशीहरूलाई निर्वाध पहुँच दिएर देशलाई उपनिवेश बनाउन मद्दत गर्ने र त्यसबापत आफूलाई सत्ताप्राप्तिको सहयोग जुटाउने एक खालको निकै ठूलो जमात तयार भएको छ । यस्ता व्यक्तिहरू कोही नयाँ पार्टी खोलेर वा विभिन्न नामको 'शक्तिको नामकरण' गरेर सक्रिय रहेका छन् । तर यस्ता व्यक्तिहरू सबै राजनीतिक पार्टीमा छन् । यस्ता व्यक्ति नागरिक समाजमा पनि सक्रिय छन् । प्राध्यापक, वकिल र पत्रकारमा त झन् धेरै । (२) अर्का एकथरी नागरिक देशलाई टुक्र्याएर नयाँ राज्य बनाउन उद्दत छन् । यिनीहरू मध्येका केही नेपाललाई उपनिवेशको नामकरण गर्छन् । कोही 'यो देश खारेज गर' भन्ने नारा लगाउँछन्। नेपाल हिजो पनि अस्तित्वमा थियो, आज पनि छ र भोलि पनि रहनैपर्छ । हिजो अहिले चीन र भारत शक्तिशाली हुँदा पनि नेपाल रहनेछ । त्यसैले शक्तिशाली चीन र भारत हाम्रा लागि खतरा होइनन्, बरु विकासका सहयोगी हुन्छन् । हामीले क्षमता भने हामीले प्रदर्शन गर्न सक्नुपर्छ । कोही खसका नाममा गाली गर्छन् । यिनीहरू पूर्णरूपमा विदेशी शक्तिको आर्थिक नैतिकसहयोगमा सञ्चालित छन् । (३) अर्का एकथरी राष्ट्रवादी छन् । तर राष्ट्रवादीभित्र पनि तीनखालका मानिस छन् । एकथरी हिन्दु धर्मको वकालत गर्दै राजनीतिलाई आफ्नो पक्षमा ल्याउने खेलाडीहरू छन् । अर्का एकथरी राजतन्त्रको नाममा सत्ता प्राप्त गर्ने दाउमा लागेका छन् । अर्काथरी देशको समृद्धि र आर्थिक विकासको कुरा गर्ने मानिसहरू छन् जो राष्ट्रवादलाई विकाससँग जोड्नुपर्ने तर्क पेस गर्छन् । तर यसभित्र पनि तीन खालका मानिस छन् । एकथरी फेसबुकमा बिहानदेखि बेलुकासम्म क्रियाशील मानिस छन् । उनीहरूको सुरु र अन्त फेसबुकमै हुन्छ । उनीहरू फेसबुकमा ठूलाठूला कुरा गर्छन् तर अधिकांश समय तर्कहीन अर्थहीन गफमा बिताउँछन् । अर्काथरी सेमिनार र गोष्ठी एवं वक्तव्यमा सीमित छन् । यिनीहरू होटेलभित्रै क्रान्तिको सपना देख्छन्, तर त्यो सपना त्यहीं समाप्त हुन्छ । अर्काथरी थोरैलाई मात्र जनतासँग अन्तरसंवाद गर्ने फुर्सद छ । जनता पनि राजनीतिक दलमा विभाजित छन् । उनीहरू आफ्नो शक्ति निर्माण गर्न सक्तैनन् । अर्थात, परिस्थितिस्वरूप इमान्दार, राष्ट्रवादी एवं विज्ञहरू भन्दा, देशको विरुद्ध लागेकाहरू शक्तिशाली देखिन्छन् र त्यसले आम सर्वसाधारणलाई निरास पार्छ । किनभने राष्ट्रपक्षधरहरू निस्क्रिय छन् भने राष्ट्रविरोधी सक्रिय। यस परिस्थितिमा नेपालले आफ्नो भविष्यको बाटो कसरी तय गर्नुपर्छ ? यस प्रश्नमा गहिरो अध्ययन र विश्लेषण हुनुपर्ने आवश्यकता तड्कारो छ । युरोप र अमेरिकामा राष्ट्रवाद मौलाइरहेको छ । उनीहरू राष्ट्रवादको नाराद्वारा फेरि शक्तिशाली बन्ने प्रयास गरिरहेका छन् । तर उनीहरू एसियालाई कमजोर पार्न (१) एसियाली देशहरूका बीचमा विवाद सिर्जना गरी लडाइरहेका छन् । उनीहरू चीन र भारतलाई लडाउने प्रयास गर्दैछन् । भियतनाम र चीनलाई लडाउने प्रयास गरिरहेका छन् । उनीहरू उत्तर कोरिया र दक्षिण कोरियालाई लडाउने प्रयास गरिरहेका छन् । उनीहरू चीन र जापान भिडुन् भन्ने चाहान्छन् । उनीहरू ताइवानलाई उक्साइरहेका छन् । (२) यता एसियायी समाजमा उनीहरू तीव्ररूपमा जातीयताको विष पनि छरिरहेका छन् । समाजलाई विभाजित गरी द्वेष फैलाउँदै, अराजकताको भीडभित्र इशाइकरणको अभियान सञ्चालन गरिएका छन् । (३) यस्ता देशमा पश्चिमी शिक्षाद्वारा प्रशिक्षित भएका र आफ्नै देशमा बसेका ग्रिनकार्डवालाबाट उनीहरूका देशवासीहरूको आलोचना पनि गराइरहेका छन् । यी घटनाहरूले नेपालको भविष्यप्रति केही चुनौती रहेको इंगित गर्छन् । यदि हामीले चनाखो हुन सकेनौं भने नेपाललाई असफल राज्यको पगरी भिराई पश्चिमी शक्तिहरूले आफ्नो अधीनमा राख्ने र चीनलाई घेर्ने उनीहरूको रणनीतिको सिकार हुनुपर्ने छ । नेपालको सबैभन्दा ठूलो चुनौती यही नै हो । निरन्तर चलिरहेको संक्रमण, आर्थिक विकासका लागि आवश्यक पूर्वाधारको दयनीय अवस्था र नागरिकहरू बीचको जातीय विभाजन नै देशको सबैभन्दा ठूलो चुनौती हो । यसलाई सम्बोधन गर्ने एकमात्र उपाय आर्थिक विकासको अभियान निर्माण गर्नु र जनतालाई आफ्नो उन्नतीमा मुखरित गर्नु हो । नेपालले 'बेल्ट र रोड' को चिनियाँ आयोजनाबाट केही आधारभूत लाभहरू लिन सक्छ । यसलाई असफल पार्न नेपालभित्रै यसबाट नेपाल चीनको ऋणको भारीले थिचिन्छ र चीनको उपनिवेश बन्छ भन्ने हल्ला निर्माण गरिँदैछन् । तर यथार्थ त्यस्तो होइन । यस परियोजनाबाट नेपालले चीनको तिब्बतलाई जोड्ने सडक र रेल पूर्वाधारसँग आवद्धता प्राप्त गर्ने छ र तिब्बतको सहज यातायात प्रणालीलाई प्रयोग गरी आफ्नो व्यापार मध्यएसियामा विस्तार गर्न सक्नेछ । यस परियोजनामा भारतलाई संलग्न गर्नैपर्छ । त्यसो गर्न सकिएमा नेपालले आफूलाई चीन र भारतको पुल बनाउन सक्छ । त्यसो भएमा नेपालले अकल्पनीय ढंगबाट पर्यटनको विस्तार गर्न सक्छ । तिब्बतको आली सहर र एयरपोर्ट हवाईजहाजबाट जोडिएमा नेपालका काठमाडौं, भैरहवा र पोखराबाट वर्षमा एक करोड भारतीयहरूलाई कैलास र मानसरोवर पुर्याउन सकिन्छ भने त्यति नै संख्याका चिनियाँ बुद्धधर्मीलाई लुम्बिनी पुर्याउन सकिन्छ । चिनियाँ एवं भारतीय व्यापार नेपालको बाटो भएर हुनसक्यो भने नेपालमा भन्सार क्लियरेन्स, इन्सुरेन्स, अन्तर्राष्ट्रिय बैंक, यातायात जस्ता सेवामूलक व्यवसायको व्यापक विकास हुनेछ र नेपाल दक्षिण एसियाको आर्थिक केन्द्र बन्नेछ । नेपालको अवस्था अकल्पनीय ढंगले परिवर्तन हुनेछ । यसरी नेपाल एसियाकै एक सम्पर्क केन्द्रको रूपमा विकास हुन सक्छ । तर सामरिक महत्वको कारणले नेपालमा पश्चिमी देशहरूको बाक्लो स्वार्थ छ । उनीहरू चीन र भारतलाई यहाँबाट अनुगमन गर्न चाहन्छन् । तर यस यथार्थलाई भारतले अहिलेसम्म बुझ्न सकेको छैन । उनीहरू 'फुटाउ र शासन गर' भन्ने सिद्धान्तअनुसार चीन र भारतलाई विभाजित गर्न चाहन्छन् । त्यसका लागि उनीहरूलाई नेपाल चाहिन्छ, त्यो पनि कमजोर नेपाल । पश्चिमी देशका अन्तर्राष्ट्रिय संस्थाहरू दलाई लामाको लागि स्वतन्त्र तिब्बतको कुरा गर्छन् । उनीहरूलाई पनि नपाल चाहिन्छ । उनीहरू त्यसकै लागि नेपालमा जातीयताको खेती गरिरहेका छन् । यिनै कारणले नेपालमा तीव्र खेल हुन्छन् । हामी आर्थिक विकासका कुरा होइन सधैं राजनीतिमा संलग्न रहन्छौं । अब नेपालले गम्भीर निर्णयका साथ अगाडि बढ्नुपर्छ । (१) नेपालले भारतलाई चीनको 'बेल्ट र रोड' आयोजनामा सरिक हुन 'लबिङ' गर्नुपर्छ । प्रत्येक नेपालीले यसमा प्रयास गर्नुपर्छ । नेपाल भारतविरोधी होइन र नेपालले भारतका विरुद्ध चीनलाई प्रयोग गर्ने छैन भनी सम्झाउनुपर्छ । यसका लागि हरेक प्रयास गर्नुपर्छ र 'चीन र दक्षिण' एसियाकै बीचमा 'आवद्धता' निर्माण गर्न नेपालले आफ्नो क्षमताको प्रयोग गर्नुपर्छ । (२) यदि भारत तब पनि नेपालप्रति अनुदार रहन्छ भने नेपालले चीनसँग सहकार्य गर्नुपर्छ । नेपालले आफ्नो विकासका लागि संरचनाको निर्माण गर्नुपर्छ । अब दस वर्षमा नेपाल विकसित राष्ट्र बन्ने बाटोमा हिँड्नुपर्छ । यसको विकल्प छैन । त्यसो नहुँदा नेपालको स्वतन्त्र अस्तित्व धाराशायी हुनेछ । नेपाल हिजो पनि अस्तित्वमा थियो, आज पनि छ र भोलि पनि रहनैपर्छ । हिजो मौर्य, गुप्ता, मुगल साम्राज्य हुँदा पनि नेपाल अस्तित्वमा थियो । अहिले चीन र भारत शक्तिशाली हुँदा पनि नेपाल रहनेछ । त्यसैले शक्तिशाली चीन र भारत हाम्रा लागि खतरा होइनन्, बरु विकासका सहयोगी हुन्छन् । तर हामीले क्षमता प्रदर्शन गर्न सक्नुपर्छ । देशलाई आर्थिक सम्पन्नताको जगमा खडा गर्न सक्नुपर्छ । नेपालको आफ्नो विकास भारतका लागि चुनौती हुँदैन । सम्पन्न नेपाल मात्र भारतका लागि सहयोगी हुन सक्छ । यस तथ्यलाई बुझाउन सक्ने मानिस नै अब नेपालको नेता बन्न लायक हुन्छ ।"
अतिवादको चपेटा,"सायद अतिवाद मानव संस्कृतिमा अन्तरनिहित छ । इतिहास चक्रको यो कालखण्डमा संसारका सबैजसो भूखण्डमा अतिवाद प्रकट भइरहेको छ । जरैदेखि उठेका अतिवाद र घटनाक्रमले सिर्जना गरेका परिस्थितिकीय अतिवाद फरक विषय हुन् । यतिबेला यी दुवैखाले अतिवाद चुलिएको देख्न पाइन्छ अतिवादलाई अथ्र्याउने आआफ्ना काइदा होलान् । विश्वका समसामयिक अतिवादी घटनाक्रम हेर्दा तिनका पृष्ठभूमिबारे विचार गर्नु जरुरी छ । जस्तो, अतिवादको ट्याग लागेका कतिपय मामिलामा मौलिक मूल्यमाथिको आक्रमणका कारण उठेका आक्रोशसमेत देख्न सकिन्छ । पछिल्लो समय अमेरिकी राष्ट्रपति चुनावदेखि बे्रक्जिटसम्मका घटनाक्रम यसका उदाहरण हुन् । आफ्नो सभ्यता र विकासका मूल्यहरूलाई अप्ठेरो पर्ने गरी अर्को गोलाद्र्धका अतिवादी मूल्यहरूको प्रवेश भयो भन्ने धारणा पश्चिमा जगत्मा बढिरहेको छ । जसले शताब्दीयौंदेखि प्रजातन्त्र र सहिष्णुता विकासको जस खाने पश्चिमा जगत् घृणा, अविश्वासमा बहकिन थालेको छ । र, यो त्यहाँका परम्परागत विरासतप्रति गम्भीर नेताहरूका लागि ठूलो चिन्ताको विषयसमेत बनेको छ । यो नकरात्मक ऊर्जाको लहरले विश्वशान्तिमै असर पर्ने हो कि भन्ने उनीहरूलाई निकै पिर छ । अतिवाद हाम्रोजस्तो सानो र शान्तिप्रिय मुलुकमा पनि कम छैन । यहाँ अतिवाद र सहिष्णुताको अचम्मको लुकामारी छ । हामीले अतिवादको जगमा झन्डै एक दसक सशस्त्र द्वन्द्वको मार खेप्यौं । १५ हजार नेपालीले अनाहकमै ज्यान गुमाए । ती सबै नेपालीजनको रगतको मूल्य खोज्न कहाँ जाने भन्ने प्रश्न अबका सयौं वर्षसम्म हाम्रो मस्तिष्कसामु पसारो परिरहनेछ । त्यो रक्तपात केका लागि थियो भन्ने विषय त्यसका अभियन्ताहरूले पछिल्लो समय देखाएको व्यवहारबाट खण्डित भइसकेको छ । तर नेपालीको मन अचम्मैको छ । सायद कालकुट पचाउने भगवान् महादेव हिमपर्वतको शीर कैलाशमा बसेकाले होला, नेपालीहरू त्यो विडम्बनालाई समेत माफ गर्ने अवस्थामा पुगेजस्तो प्रतीत हुन्छ । त्यो पच्यो नै, त्यसपछिका भूकम्प र नाकाबन्दी पनि बिर्सिइएको अवस्था देखिन्छ । शासन व्यवस्थाले कहिँकतै जनजीविकालाई सम्बोधन गरेको छैन । तैपनि नेपालीहरू सामान्य भएरै हिँडेका छन् । जीवन पद्धतिमा यो हदको जठाराग्नि र सहनशीलता बोकेका नेपालीहरू छन् । तैपनि केही अतिवादले बेलाबेला अचेटिरहन्छ । सबैभन्दा बढी अतिवाद त राष्ट्रियताको विषयमा देखिन्छ । राष्ट्रियता सबैभन्दा प्यारो विषय हो, यसमा शंका छैन । तर यो कसैले उचाल्न चाहेर उचालिने, पछार्न चाहेर पछारिने विषय पनि त होइन नि । यसको गरिमाको संरक्षण हामीले राख्ने विवेक, धैर्यता, मेहनत, समर्पण र संघर्षमा छ । यसले जनता जनार्दनलाई दिने गौरवान्भूति नै सबैभन्दा ठूलो फल हो । सत्यता यो भए पनि हामीकहाँ राष्ट्रियतासँग सबैभन्दा धेरै अतिवाद जोडिएको पाइन्छ । कन्चनपुर जिल्लाको बेलौरीमा हालै भएको घटनापछि एक चिनारुले पंक्तिकारसँग सम्पर्क गरी अब त्यो प्रकरणलाई टेकेर राष्ट्रियताको आन्दोलन छेडौं भन्ने प्रस्ताव ल्याए । बौद्धिक कोटीका ती चिनारुलाई कसरी सम्झाउनु कि संसारमा अति मिल्ने छिमेकी मुलुकहरूबीच पनि सीमाजन्य समस्या भइरहन्छन् । हरेक समस्याबाट राष्ट्रियताको आन्दोलनको जन्म हुन सक्दैन, सुहाउने कुरै होइन । पंक्तिकारले केही समययता नेपालभारत सीमालाई वैज्ञानिक ढंगले नियमन गर्नुपर्छ भन्ने तर्क सञ्चारमाध्यममार्फत् उठाइरहेको सन्दर्भमा चिनारु साथीले सम्भाव्य आन्दोलनको पात्र ठानेको हुनुपर्छ । समस्या समाधानको तरिका (एप्रोच) र विरोधको प्रचार साधन (स्टन्ट) एकदम फरक मनस्थितिबाट उत्पन्न हुने विषयहरू हुन्। जसलाई पर्छ, उसैले बेहोर्नुपर्छ । टरिसकेपछि त्यो अवस्था निम्तिन नदिनका लागि आफ्नो सामथ्र्य बढाउनेतिर मेहनत गर्नुबाहेकको विकल्प छैन । त्यसका लागि राष्ट्रिय एकता, समृद्धिको उद्देश्यमा आधारभूत सहमति र सहिष्णुता आवश्यक छ । पंक्तिकारले हाम्रो मुलुकको राष्ट्रिय चरित्र निर्माण गर्न सबैभन्दा पहिले आफ्नो साँधसीमा नियमित, सुरक्षित र चुस्तदुरुस्त राख्नुपर्छ भन्ने तर्क गर्दै आएको छ । यसका निम्ति नेपालको क्षमता अभिवृद्धि गर्न छिमेकी मुलुकहरूले सहयोगसमेत गर्नुपर्छ, किनकि प्रकरान्तरमा यसको लाभांश नेपालले भन्दा बढी उनीहरूले नै पाउँछन् । आजको मितिसम्म नेपालभारत सीमाको विषयलाई लिएर नेपाली राजनीति तथा विद्धत वर्गमा दुईथरी धारणा प्रधान देखिन्छन् : क) जस्ताको जस्तै छाड्नुपर्छ ख) पूरै बन्द गर्नुपर्छ । खासमा यी दुवै ठीक होइनन् । हुनुपर्ने सीमा नियमन हो, किनकि भोलिका दिनमा हामीले खुला सीमाको सौन्दर्यपान मात्र गर्न पाइयोस् । न कि असुरक्षा, परनिर्भरता र राष्ट्रको चरित्र नै नबन्ने अकर्मण्यता । अतिवादका कारण नेपालले अरुण तेस्रो जलविद्युत् परियोजना गुमायो । पन्चेश्वर, अपर कर्णालीजस्ता परियोजना अलपत्र छन् । फलतः हामीले दसक लामो अन्धकार भोग्नुपर्यो । बल्ल केही व्यवस्थापकीय सामथ्र्य र केही असल प्रशासकको इच्छाशक्तिबाट त्यो अँध्यारो हट्ने क्रममा छ । अतिवादकै कारण राज्य सञ्चालकहरूले आफ्नो सामथ्र्य बढाउन सकिरहेका छैनन् । एकातिर अर्काले सिध्याउला कि भन्ने डर, अर्कातिर अर्कैले नगर्दिए पनि नहुने अवस्था । यसले गर्दा नेपाल भित्रभित्रै जटिल भूराजनीतिक खेलको क्रिडास्थल मात्रै बन्दै गइरहेको छ । कुनैबेला संसारमा भोकमरीबाट चिनिएका कतिपय मुलुकहरू आज खुला अन्तर्राष्ट्रिय लगानीका कारण समृद्धितर्फ उन्मुख छन् । त्यत्तिका लागि विश्वासलाग्दो वातावरण पनि नेपालले बनाउन सकेको छैन । हालै मात्र सम्पन्न लगानी सम्मेलनका प्रतिबद्धताहरू यथार्थमा परिणत नभए पनि एउटा तथ्य के बुझ्न सकिन्छ भने वातावरण ठीक भएमा नेपालमा अथाह लगानी आउन सक्छ । नेपालमा एउटा अनौठो भावदशा चलेको अनुभव हुन्छ, हामी अति भावुक पनि हुन्छौं, अनि बेलाबेलामा अतिवादमा पनि झुल्कन्छौं । खासमा हामीले विश्व परिवेश नै बुझ्न नचाहेको हो कि भन्ने भान पर्छ । संसारका सक्षम मुलुकहरूबीच समृद्धिको होड छ र उनीहरू सम्बन्धलाई वाणिज्य स्वार्थको कसीमा मात्र हेर्छन् । आफ्ना उत्पादन बढीभन्दा बढी विदेशी उपभोगका लागि पुर्याउने एवं विदेशका स्रोतहरू सापेक्षिक न्यून मूल्यमा दोहन गर्ने नीतिमा ती देशहरूबीचको कूटनीति घुमिरहेको हुन्छ । गत वर्ष नयाँ संविधान जारी भएपछिको सन्दर्भमा नेपालसम्बन्ध अप्ठेरोमा पर्दा नेपालको पीडालाई लिएर अघिपछि लोकतन्त्र र मानव अधिकारको दुहाइ दिने ठूला मुलुकहरूले प्रष्ट बोलेनन् । त्यो मौनता अज्ञानता थिएन । त्योे मामिलामा उनीहरूले आफ्नो खारिएको कूटनीतिको पनि आवश्यकता देखेनन् । किनकि त्यो एउटा सानो र गरिब मुलुकको समस्या थियो । त्यसमा बढी चासो दिएर ठूलो वाणिज्य स्वार्थमा खतरा पुर्याउने काम कसैले किन गर्थे र ? जसलाई पर्छ, उसैले बेहोर्नुपर्छ । टरिसकेपछि त्यो अवस्थालाई निम्तिन नदिनका लागि आफ्नो सामथ्र्य बढाउनेतिर मेहनत गर्नुबाहेकको विकल्प छैन । त्यसका लागि राष्ट्रिय एकता, समृद्धिको उद्देश्यमा आधारभूत सहमति र सहिष्णुता आवश्यक छ । त्यसका निम्ति आफूबाट सिक्ने, आफ्नो अनुभवलाई संस्थागत स्मृतिमा व्यवस्थित गर्ने र विकासका लक्ष्यहरू राखेर अगाडि बढ्ने संस्कृतिलाई मलजल गर्न जरुरी छ । अहिलेको परिस्थिति हेर्दा नेपालीमा भारतप्रति बढी अविश्वासको अवस्था छ । त्यसलाई कतिपय हिसाबले स्वाभाविक मान्नेहरू पनि छन् । तर भारतसँगको हाम्रो निकटतालाई वाध्यता मात्र मान्नुपर्छ भन्ने के छ र ? हामीकहाँ भन्दा बढी समस्या भएको भारतमा यतिबेला नरेन्द्र मोदीले नयाँ उभार ल्याउन खोजिरहेका छन् । उनको एजेन्डामा भारतभर निरन्तर लोकप्रियता बढ्दो छ । हामीले पनि आफ्नो परिवेशमा सक्षम नेतृत्वको खोजी गर्न सक्दैनौं र ? हामीले आफ्नो व्यवस्थापन मिलाउन र आफूबाहेककासँगको सम्पर्क मिलाउन किन आफ्नै बुताबाट अगाडि नबढ्ने ? अरूको घर मिल्दैछ भने हामीले पहिले आफ्नै मिलाउनुपर्ने होइन र ? अरूसँग जोडिएर अतिवादको अलाप गर्नुको कुनै तुक छैन ।"
"१२ बुँदे, अादित्यनाथ र नेपाली राजनीति","पाँच भारतीय प्रान्तको निर्वाचन सम्पन्न भएको झन्डै चार हप्ता पूरा भएको छ । सबभन्दा ठूलो आवादीको भारतीय प्रान्त अर्थात उत्तरप्रदेशका मुख्यमन्त्रीका रूपमा योगी आदित्यनाथको छनोट भएको तीनसाता भइसक्दा पनि त्यसको तरंग भारतको सीमापारी नेपालमा अझै दरिलोसँग रुमल्लिरहेको छ। भारत र नेपालमा मात्र हैन योगीको राज्यारोहण अन्तर्राष्ट्रिय सञ्चारमाध्यममा महत्ववपूर्ण विषय बनिरहेको छ अहिलेसम्म पनि, जबकि अन्य चार प्रान्तबारे कुनै बहस या टिप्पणी देखिँदैन, सुनिदैन । के योगी आदित्यनाथ गेरु वस्त्रधारी नभएको भए उनलाई पश्चिमाजगत्ले यो रूपमा हेर्थ्याे होला?माओवादी सशस्त्र विद्रोहताका भारतले आधिकारिक रूपमा एउटा अभिव्यक्ति दिने गथ्र्यो सुझाव र चेतावनीस्वरूप, नेपाललाई । नेपालको अशान्ति र हिंसाको प्रभाव उसको सीमापारी अर्थात भारतमा पनि पुग्नेछ ।' त्यसलाई सधैं जायज र स्वाभाविक मानियो । त्यसैले माओवादी र सात राजनीतिक दललाई एक ठाउँमा ल्याई शान्ति र प्रजातन्त्र सुदृढ गर्ने भारतीय घोषित नीतिले सबैको समर्थन पायो नेपालमा पनि। त्यसपछिको हस्तक्षेपकारी नीति र व्यवहार अनि प्रक्रिया मिचेर, नेपाली जनतालाई भूमिकाविहीन तुल्याएर माओवादीका एजेन्डा स्थापित गर्न, भारतीय प्रशासनयन्त्रको भूमिका तथा नेपालमा त्यसले निम्त्याएको राजनीतिक अस्थिरता र अधोगतिका कारण आज भारत आलोचित भएको हो। एउटा स्वाभाविक प्रश्न उठ्छ, अहिले र वस्तुनिष्ठ सोच राख्ने भारतीय प्राज्ञिक तथा नीतिनिर्धारकहरूको पनि चिन्ता बनेको छ यो । नेपालमा व्याप्त हिंसा र आतंकले भारतीय भूमिमा प्रभाव पारेजस्तै, यहाँको अस्थिरता, बाह्यजगत्बाट समर्थित जातीय विभेद, अनि राज्यको आधिकारिकताको क्षयीकरणले भारतलाई प्रभाव पार्ला कि नपार्ला ? नरेन्द्र मोदी नेतृत्वको सरकारले त्यही आशंकामा विभिन्न अन्तर्राष्ट्रिय गैरसरकारी संस्थाहरूलाई पहिले भारतमा काम गर्न दिइएको अनुमति रद्द गरिसकेको छ। माओवादीलाई शान्ति प्रक्रियामा ल्याउँदा राष्ट्रसंघ या कुनै भरपर्दो अन्तर्राष्ट्रिय संस्थालाई मध्यस्थता र सहयोगका लागि नेपाल भित्वयाउने सहमति बाह्रबुँदेमा गरियो । भारतीय सक्रियता र मध्यस्थतामा सम्पन्न भएको थियो बाह्रबुँदे हस्ताक्षर । अन्तमा, राष्ट्रसंघीय मिसन (अनमिन) भित्रियो नेपालमा । त्यसले कति शान्ति प्रक्रिया र भावी शान्तिलाई सुनिश्चित गर्नमा काम गर्यो, कति जातीय विभेद बढाउन, नेपाली राज्यलाई थप कमजोर बनाउन र राजनीतिक एजेन्डालाई परिभाषित गर्नमा भूमिका खेल्यो अहिले पनि बहसको विषय बनेको छ नेपालमा। भारत नेपालको द्वन्द्व या उसले स्वयं आतंक' भनेको प्रवृत्तिबारे त्यस्तै शक्तिसँग आफ्ना मुलुकमा गर्ने व्यवहारभन्दा फरक प्रवृत्तिको व्यवहार गर्छ भने त्यसले उसलाई विवादमा धकेल्छ अन्ततः । उता भारतको अशान्त कश्मिरमा अहिले त्यहाँका पूर्व मुख्यमन्त्री तथा प्रभावशाली नेता फारुक अब्दुल्लाले एउटा तरंग ल्याएका छन्, पाकिस्तान र भारतबीच सहमति बनाउन (कश्मिर मामिलामा) अमेरिकी मध्यस्थताको सुझाव राखेर । सिद्धान्ततः एउटा प्रश्न उठाउन सकिन्छ । यदि भारत आफ्नो छिमेकको द्वन्द्व समाधानमा अन्तर्राष्ट्रिय मध्यस्थता सुझाउँछ भने आफ्नै द्वन्द्व समाधानमा बाह्य हस्तक्षेप किन स्वीकार्य नहोला त ? यदि भारत नेपालको द्वन्द्व या उसले स्वयं आतंक' भनेको प्रवृत्तिबारे त्यस्तै शक्तिसँग आफ्ना मुलुकमा गर्ने व्यवहारभन्दा फरक प्रवृत्तिको व्यवहार गर्छ भने त्यसले उसलाई विवादमा धकेल्छ अन्ततः । र, अन्ततः त्यसले आफ्नै मुलुकभित्रका मान्यता र शक्तिलाई पनि विभाजित गर्छ । सन् १९८७ मा राजीव गान्धी सरकारले पहिला आफैंले समर्थन गरेका तामिल टाइगर्सविरुद्ध पछि श्रीलंका सरकारसँग गरेको सहमतिलाई अन्य राजनीतिक दलहरूले उल्ट्याएर त्यो प्रमाण पेस गरेका थिए, तीन वर्षमै । तर बाह्रबुँदेलाई १० वर्षसम्म पनि औपचारिक रूपमा समीक्षा नगरेर भारतीय राजनीतिक नेतृत्व बाह्रबुँदेमा संलग्न उसको प्रशासनिक निकायभन्दा कमजोर देखिएको छ । योगी आदित्यनाथ अहिले भारतभित्र प्रायः सबै राज्यमा चर्चित छन्, कतै प्रशंसा र कतै आलोचनाको, अनि कतै आसा र कतै भयको कारकका रूपमा । उत्तरप्रदेशमा अवैध बुच्चडखाना' मा प्रतिबन्ध पछि उनको सरकारले वैध' बुच्चडखाना यथावत जारी रहने आश्वासन दिएर सम्भावित हड्तालको परिस्थितिलाई नियन्त्रित गरेको छ । अर्कोतिर एक लाख रुपैयाँसम्मको किसानको ऋण मिनाहाको घोषणा गरेको छ । उनलाई नैतिक समर्थन पुग्ने हिसाबले राजस्थानको अजमेरस्थित प्रख्यात सुफी दरगाहका प्रमुखले मुसलमानहरूसँग गौवंश' को हत्या नगर्न र तिनको मासु नखान आग्रह गरेका छन् । यसले केही हदसम्म विरोध र निकै हदसम्म समर्थन आकर्षित गरेको छ । इस्लामसँगै सबै धर्मावलम्बीको आदर र श्रद्धाको थलो मानिने अजमेर सरिफका प्रमुखको उक्त आह्वानलाई उनको समुदायले सकारात्मक रूपमा लियो भने त्यसले भारतीय समाजमा विभिन्न समुदायका बीचमा ठूलो सद्भाव पैदा गर्नेछ । तर त्यति सहजरूपमा सकारात्मक प्रभाव मात्र पार्नेछ त्यो आह्वानले भनिहाल्न सक्ने अवस्था छैन । योगी आदित्यनाथको सत्तारोहणको अर्थलाई नेपालमा निकै हदसम्म संस्कृति र परम्पराको दृष्टिकोणबाट हेरिन्छ भने भारत र उत्तर प्रदेशमा राजनीतिक दृष्टिकोणबाट मुख्यतया । श्रद्धालु नेपालीहरू गोरखनाथ मठमा पुग्दा त्यसमा प्रमुख योगी त्यहाँ नहुँदा पनि उनीहरूले उनको खडाउ' या आसन' लाई दण्डवत गरी फर्कने गर्छन् । जबकि राजनीतिकरूपमा योगी र उनको दल भारतीय जनता पार्टीलाई उत्तरप्रदेशका जनताले निर्वाचित गरेका हुन् र उनलाई भारतीय जनता पार्टीको शीर्ष नेतृत्व र उत्तरप्रदेश भाजपा विधायक दलले मुख्यमन्त्री चुनेको हो । राजनीतिक रूपमा योगी र उनको दल भाजपालाई बहुमत दिने जनता, भाजपा विधायक दल र उत्तरप्रदेश विधानसभासँगै भाजपा नेतृत्वप्रति जवाफदेही छन् । तर गोरखनाथ परम्पराको विरासत समालेको र त्यो विरासतमा नेपाल पुण्यभूमि' मानिने हुनाले नै भारतीय प्रशासन तथा त्यसबेलाको राजनीतिक नेतृत्वद्वारा नेपालमा नाजायज तरिकाबाट उक्साइएको परिवर्तनले स्वर्गजस्तो नेपाल धराशायी' हुने चेतावनी योगीले त्यसैबेला दिएका हुन् । स्वाभाविक रूपमा उत्तरप्रदेश या भारतको राजनीति भारतीय जनताकै निर्णायक र सार्वभौम क्षेत्राधिकारमा हुनुपर्छ भनेजस्तै नेपालको राजनीतिक एजेन्डा भारतीय एजेन्सीहरूद्वारा नकोरिएको भए नेपाल आज यो अवस्थामा धकेलिने थिएन । त्यो हस्तक्षेपकारी एजेन्डाले भारतको इज्जत र प्रभाव नेपालमा बढायो या उसका प्रतिस्पर्धी शक्तिलाई यहाँ भित्वयायो, त्यो भारतले या त्यहाँको राजनीतिक नेतृत्वले समीक्षा गर्ने विषय हो । फरक यति हो, अहिलेको परिवर्तित भारतीय राजनीतिको त्यो नेतृत्व तहमा विधिवतरूपमा योगी आदित्यनाथ सामेल हुन पुगेका छन् । कश्मिरमा अमेरिकी या अन्य तेस्रो शक्तिको संलग्नता हुनुपर्छ कि पर्दैन, त्यो भारत सरकार या त्यहाँको राजनीति र नीति निर्धारक तहले निर्धारित या निर्णय गर्ने विषय हो । नेपालमा शान्ति स्थापनाका लागि भारतको स्वाभाविक जायज भूमिकाको नेपालमा उचित सम्मान गरिए पनि नेपालको राजनीतिमा उसको यो हदसम्मको प्रवेश र भूमिकालाई बाह्रबुँदेकै हस्ताक्षरकर्ताहरूले पनि रुचाएको देखिँदैन । प्रधानमन्त्री तथा माओवादी अध्यक्ष र बाह्रबुँदेका प्रमुख हस्ताक्षरमध्येका पुष्पकमल दाहालले समेत भारतीय हस्तक्षेप र उसको माइक्रो म्यानेजमेन्ट' विरुद्ध खुलेर बोलेका छन् । माधव नेपालको हैसियतमा ह्रास आएको छ, एमालेभित्र । कांग्रेसका शेरबहादुर देउवा हस्ताक्षरकर्ता हैनन, गिरिजाप्रसाद कोइरालालाई सम्मान गर्नेहरूको भन्दा मुलुक डुबाए उनले भन्नेहरूको संख्या बढेको छ, कांग्रेसभित्रै । अर्को अर्थमा, अब संविधानको विरोध गर्नेहरूभन्दा त्यसलाई निर्देशित गर्ने बाह्रबुँदेको विरोध हुनेछ भोलिका दिनमा । त्यो भनेको भारतको एजेन्डा' को विरोध हो । त्यसैले अहिलेको परिस्थितिमा भारतीय राजनीतिक नेतृत्वले नै श्रीलंकामा जसरी नेपालमा आफ्नो भूमिका समीक्षा गरेमा भारतनेपाल सम्बन्धलाई मर्यादित र स्वीकार्य बनाउन बढी सहायक हुनेछ । नेपालको राजनीतिक संग्ल्याउनमा र त्यसलाई नेपाली जनताको पूर्ण अधीनमा राखी विवेकसम्मत निर्णयको मार्ग प्रशस्त गर्नेछ।"
इटालियन सिरिए क्लबका प्रशिक्षकहरु काठमाडौंमा (फोटो फिचर),काठमाडौं: आगामी आइतबार सरु हने 'एसी मिलान जुनियर फटबल क्याम्प' सञ्चालन गर्न इटालियन सिरिए क्लब एसी मिलानका प्रशिक्षकहरु शुक्रबार काठमाडौं आइपुगेका छन्। एटलान्टिक स्पोर्टस म्यानेजमेन्टको आयोजना हुने 'एसी मिलान जुनियर फटबल क्याम्प'का लागि इटालियन सिरिए क्लबका प्रशिक्षकहरु नेपाल आएका हुन्। सिरिए क्लब एसी मिलानका एक जना प्रशिषक भने शनिबार आउने बताइको छ। आइतबारदेखि शुक्रबारसम्म एन्फा कम्प्लेक्समा तालिम हुने एन्फा आयोजकले जनाएको छ। तालिममा करीब १ सय २५ जनाको सहभागीता रहनेछ।
धनगढी प्रिमियर लिगको तयारी पूरा,"धनगढी : आइतबारबाट सुरु हुने सगरमाथा सिमेन्ट धनगढी प्रिमियर लिग (डीपीएल) क्रिकेट प्रतियोगिताको तयारी पूरा भएको छ । आयोजक सुदूरपश्चिमाञ्चल एकेडेमी र धनगढी क्रिकेट एकेडेमीले बिहीबार पत्रकार सम्मेलन आयोजना गरी प्रतियोगिताको सम्पूर्ण तयारी पूरा भएको जनाएको हो। एकेडेमीका निर्देशक सुवास शाहीले प्रतियोगिताका लागि मैदानको तयारी समाप्त भएको जानकारी दिए । 'क्युरेटर अजय पाण्डे दुई महिनादेखि मैदानमा खटिनुभएको छ । उहाँले प्रतियोगिताका लागि पिच तयार पारिसक्नुभएको छ, शाहीले भने, 'मैदानसहित प्रतियोगिताका लागि अन्य तयारीसमेत पूरा गरिसकेका छौं । पत्रकार सम्मेलनमा उपस्थित क्युरेटर पाण्डेले यसपटक खेलाडीहरूले अन्तर्राष्ट्रिय स्तरको पिचमा खेलेको महसुस गर्ने बताए । यसपटक दर्शकलाई ध्यानमा राखी अस्थायी प्याराफिट निर्माण गरिएको छ । दर्शकका लागि आयोजले ३० रुपैयाँ, ५० रुपैयाँ, ८० रुपैयाँ र १०० रुपैयाँको टिकटको व्यवस्था गरिएको जनाएको छ । टिकटबाट संकलित रकममध्ये २० प्रतिशत धनगढी क्रिकेट एकेडेमीका दिवंगत प्रशिक्षक अर्जुन खड्काको परिवारलाई, १५ प्रतिशत फाप्ला अन्तर्राष्ट्रिय क्रिकेट मैदानको निर्माण तथा सहभागी टोलीहरूलाई १५ प्रतिशत रकम दिइने आयोजकले जनाएको छ । पहिलोपटक राष्ट्रिय स्तरमा अक्सन गरी सञ्चालन गर्न लागिएको प्रतियोगितामा ६० लाख रुपैयाँ खर्च हुने अनुमान आयोजकले गरेको छ । प्रतियोगिताका लागि गत पुसमा राजधानीमै एक सय १७ खेलाडीको अक्सन गरिएको थियो । आयोजकले प्रतियोगिताको विजेताले १५ लाख तथा उपविजेता टोलीले सात लाख रुपैयाँ प्राप्त गर्ने जनाएको छ । प्रतियोगितामा राष्ट्रिय टोलीका खेलाडीहरूको कप्तानीमा रहेका ६ टोलीको सहभागिता रहनेछ ।प्रतियोगितामा पारस खड्काको कप्तानीमा रहेको टिम चौराहा, ज्ञानेन्द्र मल्लको कप्तानीमा सीवाईसी अत्तरिया, शरद भेषावकरको कप्तानीमा विराटनगर किङ्स, वसन्त रेग्मीको कप्तानीमा काठमाडौं गोल्डेन्स, शक्ति गौचनको कप्तानीमा रूपन्देही च्यालेन्जर्स र विनोद भण्डारीको कप्तानीमा कञ्चनपुर आइकोनिकले प्रतिस्पर्धा गर्दैछ । प्रतियोगिताको उद्घाटनका अवसरमा आयोजक११ र धनगढी११ बीच मैत्रीपूर्ण खेल हुने जनाइएको छ ।"
म्याराथनमा आर्मीका उद्धव कार्की प्रथम,"मलंगवाः विश्व स्वास्थ्य दिवसको अवसरमा शुक्रवार नेपाल आरोग्य संगठन डुमरिया सर्लाहीले सदरमुकाम मलंगवामा आयोजना गरेको छ । म्यारथन दौड प्रतियोगितामा नेपाल आर्मीका उद्धव कार्की प्रथम भएका छन् । कार्कीले ४ किलोमिटरको दौड १८ मिनेटमा पुरा गरेका थिए । सबैका लागि स्वास्थ्य भन्ने मूल नाराका साथ म्यारथन दौड गरिएको संगठनका सल्लाहकार डा राकेश कुमार सिंहले बताए । दौड मलंगवाको वरिपरी ४ किलोमिटरको रिंगरोडमा गरिएको थियो । प्रतियोगितामा नेपाल आर्मीकै चन्द्रसिंह विष्ठ द्वितीय र अर्जुन कार्की तृतीय भएको डा सिंहले बताए । दौडमा नेपाल आर्मी, सशस्त्र प्रहरी गरी २ सय ५० जनाको सहभागिता रहेको थियो । शरिरलाई स्वास्थ्य राख्नका लागि योग र खेलकुद आवश्यक रहेकोले सर्वसधारणमा जनचेतना फैलाउने उदेश्यले म्यारथनको आयोजना गरिएको हो ।"

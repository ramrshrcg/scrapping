शीर्षक,विवरण
भिडन्तउन्मुख भारत र चीन,"पहिलो विश्वयुद्धअघि बेलायत र जर्मनीबीचको आर्थिक सम्बन्ध सघन, सुदृढ र व्यापक थियो तर पनि दुई मुलुक एकअर्काविरुद्ध लडे । वर्तमानमा जापान र चीनबीचको सम्बन्ध प्रथम विश्वयुद्धअघिको बेलायत र जर्मनीको जस्तै हो भनेर जनवरी २०१४ मा डाभोसमा सम्पन्न विश्व आर्थिक मञ्चको बैठकको अवधिमा जापानी प्रधानमन्त्री सिन्जो आबेले गिडोन र्याचम्यानलाई दिएको अन्तर्वार्ताबारे गत मंगलबार यसै स्थानमा प्रकाशित चीन र अमेरिकाबीच युद्ध भए ! शीर्षक लेखमा उद्धृत गरिएको थियो । आबेले चीनजापान सम्बन्धको क्रममा जे भने भारतचीन सम्बन्धको अवस्था त्योभन्दा फरक छैन । भारतीय सुरक्षाविज्ञ र पूर्व सैनिक अधिकारीहरूले त्यस्तो युद्धको सम्भावनालाई उल्लेख गरिरहेका छन् । औपन्यासिकताको स्वरूप दिएर भारत र चीनको भविष्यको इतिहास भनेर पूर्व भारतीय सेना प्रमुख एस पद्मनाभनले त नेक्स्ट चाइना  इन्डिया वार शीर्षकमा पुस्तक नै लेखेका छन् । भारतीय प्रधानमन्त्री नरेन्द्र मोदी यही सेप्टेम्बरको पहिलो साता चीनको हाङजाउमा हुने जी २० को शिखर सम्मेलनमा सहभागी हुन जाँदैछन् र दुई मुलुकबीचका सम्बन्धका विविध पक्षबारे दुई नेताबीच कुराकानी हुने नै भयो । लगत्तै लाओसको भियन्टिनमा हुने पूर्वीएसियाली राष्ट्रहरूको शिखर सम्मेलनमा पनि सी र मोदीबीच भेटघाट हुनेछ । त्यसको अर्को डेढ महिनापछि चिनियाँ राष्ट्रपति सी जिनपिङ गोबामा हुने ब्रिक्स राष्ट्रहरूको शिखर सम्मेलनमा भाग लिन भारत जाँदैछन् । गत जुनमा उज्वेकिस्तानको टासकेन्टमा भएको सांघाई सहयोग संगठनको शिखर सम्मेलनमा पनि दुई नेताबीच भेटवार्ता भएको थियो । यस्ता बाक्लै भेटघाट भइरहे पनि दुई मुलुकबीच सम्बन्धमा विश्वास, हार्दिकता र प्रगाढता थपिएको छैन भन्ने कुरा बुझाउन देहायका घटना पर्याप्त छन् अगस्त २२ मा विभिन्न भारतीय सञ्चारमाध्यमहरूले जानकारी दिएअनुसार प्रधानमन्त्री नरेन्द्र मोदीको अध्यक्षतामा बसेको सुरक्षासम्बन्धी क्याबिनेट कमिटीको बैठकले चार हजार तीन सय करोड रुपैयाँको लागतमा चीनसँगको सीमा क्षेत्रमा एक सय ब्रह्मोस क्षेप्यास्त्रसहितको चौथो रेजिमेन्ट तैनाथ गर्ने निर्णय गरेको छ । चिनियाँ जनमुक्ति सेनाको आधिकारिक प्रकाशन पीएलए डेलीका अनुसार चीनको तिब्बत र युनान प्रान्तमा समेत गम्भीर सुरक्षा खतरा पुर्याउन सक्ने उक्त तैनाथीले सीमा क्षेत्रको शान्ति र स्थिरतामाथि गम्भीर संकट निर्माण गर्नेछ । भारतले चीनसँगको सिमानामा तैनाथ गरिरहेको यस्तो क्षेप्यास्त्र प्रणाली भारतको सुरक्षा आवश्यकताभन्दा बढी भएको र त्यस्तो तैनाथी चीनको लागि सुरक्षा खतरा हुनुका साथै त्यसले क्षेत्रमा प्रतिस्पर्धा र शत्रुता बढाउँछ भन्ने चिनियाँ पक्षको धारणा छ । भारतको ब्रह्मपुत्र नदी र रूसको मोस्कभा नदीको नाउँबाट ब्रह्मोस नाउँ पाएको र रूसको प्राविधिक सहयोगमा भारतमा निर्मित यो क्षेप्यास्त्रको मारक क्षमता उत्तम रहेको बताइन्छ । आवाजभन्दा झन्डै तीन गुणा छिटो गतिले पहाडका कुनाकन्दरामा लुकाएर राखिएका सैनिक लक्षहरूमा समेत प्रहार गर्न सकिने ब्रह्मोसलाई जमिन, जल र आकाशबाट समेत प्रहार गर्न सकिनेछ । अमेरिकी नेतृत्वको वर्तमान विश्वमा चीनले प्रस्तुत गरेको रणनीतिक चुनौतीलाई सामना गर्न भारत र अमेरिका बहुपक्षीय रणनीतिक साझेदारीको एउटा सघन चरणमा छन् । तर वर्तमान विश्व व्यवस्था र यसले निर्माण गरेका संरचनाभित्रैबाट आजको हैसियतमा आइपुगेकाले चीनले यो व्यवस्थाभित्रै उसले आफ्नो शक्ति, समृद्धि र स्वीकृति खोजेको हो भनेर बुझ्न सकिन्छ । त्यतिमात्र नभएर जुनको पहिलो साता भारतीय रक्षामन्त्री मनोहर परिक्करको सिंगापुर र भियतनाम भ्रमणको अवसरमा भियतनामलाई पनि त्यस्तो ब्रह्मोस क्षेप्यास्त्र बेच्ने सहमति भएको इन्डिया टुडेले उल्लेख गरेको थियो । इन्डिया टुडेका अनुसार भियतनामले गएको पाँच वर्षदेखि त्यस्तो क्षेप्यास्त्रको लागि भारतसँग आग्रह गरिरहेकोमा चीनको सम्भावित विरोधलाई मध्यनजर गरी मनमोहन सिंह सरकारले उक्त निर्णय गरेको थिएन । पनडुब्बीबाट समेत प्रहार गर्न सकिने यस्तो क्षेप्यास्त्र भियतनामलाई समेत बिक्री गरिने कुराले भारत चीन सम्बन्धमा एउटा निश्चित स्तरको रणनीतिक तनावको अवस्थामा पुग्दै गएको बुझिन्छ । गत जुलाईमा भारतीय सेनाले जम्मुकश्मीरको लद्दाखतिब्बत सीमा क्षेत्रमा एक सय ट्यांक तैनाथ गरेको थियो । सन् ६२ को भारतचीन युद्धमा पनि सोही सीमा क्षेत्रमा भारतले पाँचवटा ट्यांक पठाएको थियो । जापानबाट प्रकाशित हुने दि डिप्लोम्याटमा प्रखर गुप्ताले लेखेअनुसार रूसी प्रविधिमा आधारित टी ७२ नामका युद्धक ट्यांकहरू यसरी लद्दाखको सीमा क्षेत्रमा तैनाथ गरिने कार्य २०१४ मा सुरु गरिएको थियो । हालसम्म दुइटा ट्यांक रेजिमेन्ट त्यहाँ पठाइसकिएको र तेस्रो रेजिमेन्ट त्यहाँ पुयाउने कार्य पनि छिटै सम्पन्न हुने गुप्ताले उल्लेख गरेका छन् । कूटनीतिक तथा रणनीतिक प्रतिद्वन्द्वितामा भारत र चीन जुलाईमा दक्षिण चीन सागरमा चीनको दाबीविरुद्ध फिलिपिन्सले गरेको उजुरीको पक्षमा हेगस्थित अन्तर्राष्ट्रिय मध्यस्थता न्यायाधिकरणले चीनको विपक्षमा फैसला दियो । अन्तरसरकारी संगठनको रूपमा रहेको उक्त संस्था राष्ट्रसंघीय नभएको र त्यसको न्यायिक हैसियत पनि नभए पनि अन्तर्राष्ट्रियरूपमा उक्त फैसलाको राजनीतिक र नैतिक प्रभाव रहने नै भयो । चीनले अस्वीकार गरेको उक्त फैसलालाई भारतले भने समर्थन गरेको छ । उक्त सागर क्षेत्रमा आफ्नो महŒवपूर्ण राष्ट्रिय हित विद्यमान रहेको सन्दर्भमा सोसम्बन्धी विवादबाट टाढा रहन चीनले भारतलाई आग्रह गरेको थियो । ग्लोबल टाइम्सलगायतका चिनियाँ सञ्चारमाध्यमहरूले यो वर्षको पहिलो सात महिनामा भारतको चीनमा हुने निर्यातमा झन्डै १७ प्रतिशतले गिरावट आएको र दक्षिण चीन सागर सम्बन्धमा अमैत्रीपूर्ण भारतीय दृष्टिकोणले भारतमा चिनियाँ लगानी प्रभावित हुने र चीनमा भारतीय व्यापारलाई अवरोध हुन सक्ने बताइआएका थिए । एक भारतीय कूटनीतिज्ञ अशोक सज्जनहरको दी डिप्लोम्याटमै हालैको एक लेखमा आगामी नोभेम्बरमा पाकिस्तानमा हुन गइरहेको सार्क शिखर सम्मेलनमा चीनलाई सार्कको सदस्यता प्रदान गर्नेबारे छलफल हुने उल्लेख गरेका छन् । भारत र भुटानबाहेक अन्य सबै सार्क सदस्य राष्ट्रहरू चीनलाई त्यस्तो सदस्यता प्रदान गर्नेबारे सहमत रहेकाले भारत त्यसको विपक्षमा दृढ भएर उभिनुपर्ने उनको विचार छ । सज्जनहरका अनुसार त्यस्तो प्रस्तावलाई भारतले जसरी पनि रोक्नुपर्छ र कसै गरे पनि चीनको त्यस्तो सदस्यता रोक्न नसकिए सार्कमा चीनलाई सन्तुलनमा राख्न भारतले जापानलाई समेत सार्कको सदस्यता लिन आग्रह गर्नुपर्ने लेखेका छन् । भारतीय विदेश मन्त्रालय र रक्षा मन्त्रालय सम्बद्ध सूत्रलाई उद्धृत गर्दै भारतीय र अन्तर्राष्ट्रिय सञ्चारमाध्यमहरूले दिएको जानकारीअनुसार गत महिना सियोलमा न्युक्लियर सप्लायर्स ग्रुपको बैठकमा चीनलगायतका मुलुकको विरोधको कारण भारतले उक्त सदस्यता पाउन सकेको थिएन । त्यसअघि गत अप्रिलमा भारतीय दाबीअनुसार जम्मु कश्मीर क्षेत्रमा आतंककारी गतिविधिमा संलग्न मसुद अजहर र उनको संगठन जैसए मोहम्मदमाथि प्रतिबन्ध लगाउनमा पनि चीन बाधक रहेको टाइम्स अफ इन्डियालगायतका भारतीय समाचार पत्रहरूले उल्लेख गरेका थिए । साथै, चीनले हिमालय क्षेत्रका नेपाल, भुटान र भारतको सीमा क्षेत्रका आफ्ना भूभागमा बाक्लो हवाई, रेल र सडक मार्गको सञ्जाल निर्माण गरेको र सैनिक उद्देश्यले तिनको उपयोग हुने सम्भावनाले भारतलाई गम्भीर बनाएको बुझ्न सकिन्छ । चीनले भारतसँगको सीमा क्षेत्रमा गरेको अत्यधिक सैन्य तयारीकै कारण भारतले आफ्नो सैन्य तैनाथीको नयाँ चरण आरम्भ गरेको बताएको छ । तर चीनले भने त्यसलाई स्विकारेको छैन । जुलाई २२ मा चिनियाँ विदेश मन्त्रालयका प्रवक्ता लु काङले सीमा क्षेत्रमा शान्ति र अमन स्थापना गर्न दुई मुलुकले आपसी विश्वास र सद्भाव विकास गरी सीमा समस्याको उपयुक्त समाधानको लागि आवश्यक वातावरण निर्माण गर्न सम्बद्ध सहमति र सम्झौताअनुरूप अघि बढ्न भारतलाई आह्वान गरेका छन् । काङले भारत र चीनबीचका सीमा समस्या समाधान सम्बन्धमा महत्वपूर्ण सहमति र समझदारी भएकाले त्यसैलाई आधार मानी सीमा समस्याको सहज र दुवै पक्षलाई स्वीकार्य समाधान खोज्न सकिने बताएका छन् । उता, ग्लोबल टाइम्सले सिमानामा ट्यांक र क्षेप्यास्त्र तैनाथ गरेर भारतले चिनियाँ लगानी विस्तारको कामना गरेकोमा व्यंग्य गरेको छ । भारतको विवादित राज्य अरुणाचल प्रदेशमा तैनाथ यस्तो क्षेप्यास्त्रले दुई मुलुकबीच प्रतिद्वन्द्विता र द्वन्द्व आमन्त्रण गर्ने पीएलए डेलीको निष्कर्ष छ । भारत र चीनको रणनीतिक सम्बन्धको भविष्य र अमेरिका भारतीय सेनाका सेवानिवृत्त सहायक जल सेनाध्यक्ष राजा मेननले भारतीय दैनिक हिन्दुमा हिमालय क्षेत्रमा चीनको तुलनामा भारत रणनीतिक लाभको स्थितिमा नरहेकाले त्यहाँ सैन्य तैनाथी र संगठन विकास तथा सुदृढीकरणमा पैसा बगाउनुभन्दा रणनीतिक रूपमा चीन कमजोर रहेको हिन्द महासागर क्षेत्रमै भारतले लगानी विस्तार गर्नुपर्ने बताउँछन् । मेननका अनुसार हिमालय क्षेत्रमा सैन्य विकास र विस्तारमा भारतले ६० हजार करोड खर्च गरेको छ, तर कुनै खास रणनीतिक क्षमता आर्जन गरेको छैन । त्यही रकम हिन्द महासागर क्षेत्रमा जल सेनाको विकासमा खर्च गरिएको भए चीनको मुख्य व्यापारिक मार्गको रूपमा रहेको सो महासागरमा तैनाथ जलसेनाको बलमा भारतले समग्र हिमालयको सीमा क्षेत्रमा चीनलाई बन्दी बनाउन सकेको हुने थियो । तर हिन्दुमै जोरावर दौलेत सिंह राजा मेननसँग असहमति पोख्छन् । चीनसँग रहेको पेट्रोलियम पदार्थको ठूलो परिमाणको भण्डारण, युरेसिया तथा मध्य एसिया क्षेत्रबाट तेल आपूर्तिको व्यवस्था र पश्चिम प्रशान्त क्षेत्रमा रहेको पहुँचका कारण बुझ्नुपर्छ, चीन आफ्नो रणनीतिक सामग्रीहरूको आयात र निर्यातका लागि हिन्द महासागर क्षेत्रमा मात्र निर्भर छैन । भारत आफ्नो भूराजनीतिको सही आकलन गर्न असफल रहिरहेको उल्लेख गर्दै भारतको प्राथमिकता मुख्य भूमि चीन हो कि समुद्रीय चीन हो पहिला त्यसको छिनोफानो हुनुपर्ने जोरावर सिंह लेख्छन् । मुख्य भूमि चीनका समुद्री किनारामा तैनाथ लामो दूरीका क्षेप्यास्त्रको बाक्लो तैनाथी, अत्याधुनिक हवाई र अन्तरिक्षमा आधारित सामरिक क्षमता, समुद्रमुनि लुकाएर राखिएका पनडुब्बी जहाजहरूमा जडित र लक्षमा अचुक प्रहार गर्ने क्षमताका क्षेप्यास्त्रहरू, जल, जमिन र आकाश तथा अन्तरिक्षमा आधारित जासुसी सूचना प्रणाली, उपग्रह प्रणालीविरुद्धको मारक शक्ति र शक्तिशाली साइबर युद्ध प्रणालीले समुद्रमा चीनलाई कमजोर छैन भन्ने बुझ्न सकिन्छ । जमिनमा आधारित विशाल जलसैनिक सामथ्र्यसहित चलायमान जलसेना चीनको प्राथमिकता बनेको देखिन्छ । यसबाट आफ्नो व्यापारिक आवागमनको जलमार्ग सुरक्षित राख्न र सम्भावित अमेरिकी आक्रमणबाट आफ्नो मुख्य भूमिको रक्षा गर्न सकिने उसको रणनीतिक ठहर रहेको देखिन्छ । त्यसमाथि चिनियाँ जलसेनाले मानवरहित छोटो तथा लामो दूरीका क्षेप्यास्त्र र पनडुब्बी प्रणाली विकास गरिसकेकाले हिन्द महासागर क्षेत्रमा पनि चीनविरुद्ध भारतीय जलसेनाको सामथ्र्य निर्णायक नरहेको पनि विज्ञहरू बताउने गर्छन् । यसैबीच भारत र अमेरिकाबीच एकअर्काका जल, स्थल तथा वायु सैन्य अड्डामा उपलब्ध सामरिक सुविधालाई एकअर्काले प्रयोग गर्न पाउनेलगायतका गत अप्रिलमा भएका विभिन्न रणनीतिक र व्यापारिक सहमतिलाई बहुआयामिक सम्झौतामा रूपान्तरण गर्ने उद्देश्यले भारतीय रक्षामन्त्री मनोहर परिक्कर यसै साता अमेरिका जाँदैछन् । अमेरिकी विदेशमन्त्री जोन केरी र व्यापारमन्त्री पेन्नी प्रिज्कर पनि सोही उद्देश्यका लागि त्यसैताका भारत आउँदैछन् । त्यसपछि भारतीय गृहमन्त्री राजनाथ सिंह अमेरिका जाँदैछन् । त्यसलगत्तै प्रधानमन्त्री मोदी र अमेरिकी राष्ट्रपति बाराक ओबामा जी २० को बैठकमा चीनमा भेट्दैछन् । दुई मुलुकबीचका यिनै कूटनीतिक र रणनीतिक क्रियाशीलताबीचमै सेप्टेम्बर १७१८ मा भेनेजुएलामा असंलग्न राष्ट्रहरूको शिखर सम्मेलन हुँदै छ । टाइम्स अफ इन्डियाले दिएको जानकारीअनुसार १९७९ मा कामचलाउ सरकारको नेतृत्व गरिरहेका चरण सिंहपछि पहिलोपटक भारतीय प्रधानमन्त्री ५५ वर्षको इतिहास बोकेको असंलग्न शिखर सम्मेलनमा अनुपस्थित हुँदैछन् । यसलाई भारतीय परराष्ट्र नीतिको महŒवपूर्ण प्रस्थान विन्दु मान्न सकिन्छ । टाइम्स अफ इन्डिया अनुसार अमेरिकी नाकाबन्दी बेहोरिरहेको र अमेरिकासँग तनावपूर्ण सम्बन्ध रहेको भेनेजुएलामा आफ्नो अनुपस्थिति देखाएर प्रधानमन्त्री मोदी अमेरिका र बाँकी विश्वलाई स्पष्ट सन्देश पनि दिन चाहन्छन् । अमेरिकी नेतृत्वको वर्तमान विश्वमा चीनले प्रस्तुत गरेको रणनीतिक चुनौतीलाई सामना गर्न भारत र अमेरिका बहुपक्षीय रणनीतिक साझेदारीको एउटा सघन चरणमा छन् । तर अमेरिकाले के नबुझेको नहोला भने जब ऊ विश्व व्यवस्थाको नेतृत्वमा आयो, त्यतिखेर साविकको विश्व व्यवस्था ढलेको थियो । तर वर्तमान विश्व व्यवस्था र यसले निर्माण गरेका संरचनाभित्रैबाट आजको हैसियतमा आइपुगेकाले चीनले यो व्यवस्थाभित्रै उसले आफ्नो शक्ति, समृद्धि र स्वीकृति खोजेको हो भनेर बुझ्न सकिन्छ । तर एउटै व्यवस्थाभित्र पनि राष्ट्रहरूमाझ परस्पर विरोधी राष्ट्रिय हितमा आधारित स्वाभाविक प्रतिद्वन्द्विता र शत्रुता हुन्छन् । शक्ति राष्ट्रहरूका र उनीहरू सम्मिलित साविकका राष्ट्रिय र अन्तर्राष्ट्रिय संरचनाहरूले त्यसलाई व्यवस्थापन गर्न सकेनन् भने द्वन्द्व र युद्धका सम्भावना बढेरै जान्छन् । भारत, चीन, जापान र अमेरिका जस्ता मुलुकहरूका आपसी सम्बन्धका चरित्रहरूले त्यसैतर्फ संकेत गरिरहेका छन् । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
गणतान्त्रिक व्यवस्था रहला ?,"प्रकृतिको नियमअनुसार जे कुराको उत्थान जसरी भएको छ, त्यसको पतन पनि त्यसरी नै हुन्छ । नेपालमा गणतन्त्रको स्थापना नेपाली जनताको इच्छा र चाहनाअनुसार नभई बाह्यशक्तिको आडभरोसामा लहलहै र व्यक्तिगत स्वार्थको आधारमा स्थापना भएकाले यसको अवसान पनि बाह्य शक्ति र जनताको इच्छा र चाहनाअनुसार नै अवसान हुनेछ । त्यो समय चाँडै आउन लागिसकेको छ । नेपालमा हालको संवैधानिक व्यवस्था र राजनीति २०६२ मंसिरमा नयाँदिल्लीमा भएको बाह्रबुँदे सम्झौताको जगमा स्थापित भएको र २०७२ असोजमा संविधान जारी भएपछि त्यो बाह्रबुँदे सम्झौताको अवसान हुन गएको छ । जसरी बाह्रबुँदे सम्झौता गरेर नेपलामा सत्ता परिवर्तन गर्दा बाह्य हस्तक्षेप नहुने तर संविधान एक महिनापछि जारी गर भन्दा भारतीय हस्तक्षेपको हुइँया लगाइयो त्यसैको फल नाकाबन्दी र सरकार परिवर्तनसम्म हुन गयो । अब त्यो समय आउन लागेको छ नेपालको भविष्य निर्माण नेपाली जनताले नै गर्नेछन् । फलामलाई फलामभित्रैबाट उत्पन्न खियाले खाए झैं अहिलेको व्यवस्था राजनीतिक दलभित्रैको बेथिति र विकृतिले समाप्त वा परिवर्तन गर्नेछ । ए कान्छा मलाई सुनको तारा ल्याइदेऊ न, त्यो तारा मात्र होइन जुन पनि ल्याइदिउँला तारादेवीको गीत सुनेका नेताहरूले भूकम्प र बाढीपीडितले तारारूपी राहत माग गर्दा जुनै दिउँला भनेर कहिले ५० हजार, कहिले एक लाख कहिले दुई लाख र कहिले तीन लाख तथा कतिले पाँच लाख दिने भन्दै विगत १७ महिनादेखि जनतालाई दिएको कहिल्यै पूरा नहुने झूटो आश्वासन सुन्दा जनता दिक्क भइसकेका छन् । नेताहरूको झूटो बोली जनताले पत्याउलान् र राहत पाउलान्, यो कसैले नसोचे पनि हुन्छ । संसारमा विश्वास सबैभन्दा भरपर्दो कुरा हो । अब राजनीतिक दल नेताहरूप्रति जनताको विश्वास टुट्न लागिसकेको छ । समयको किटान यकिन गर्न नसके पनि १२ वर्षमा खोलो फर्कन्छ भनेजस्तै २०७२ मंसिरमा भएको बाह्रबुँदे सम्झौताको म्याद २०७३ मंसिरमा १२ वर्ष लाग्ने भएकाले अहिलेको गणतन्त्र व्यवस्था पनि सो मितिमा समाप्त हुने प्रबल सम्भावना देखा परेको छ । ग्रहदशा बिग्रिएपछि स्वस्ति, शान्ति, गाईदान, भैंसीदान गरेर केही समय टार्न खोजेजस्तै कहिले चीन र कहिले भारतमा विशेष दूत पठाएर राजनीतिक परिस्थिति लठ्याउन खोजिएको मात्र हो । अब सूर्यलाई हत्केलाले छेकेर कति दिन ढाक्न सकिएला ? सबैले थाहा पाइसकेका छन् को कति पानीमा छ । भारत र चीनले नेपाल सम्बन्धमा लिपुलेकको त्रिपक्षीय बिन्दुमा गरिएको सम्झौतामा नेपाललाई सामेल नगरेबाटै नेपालबारे दुवै देशबीच सहमति भएको बुझ्न सकिन्छ । आफ्नो छोरी नखरमाउले तन्देरीलाई दोष भनेजस्तै नेपालभित्रको आफ्नो आन्तरिक मामला मिलाउन नसक्नेले भारत र चीनको सत्ता परिवर्तन गरायो भन्नु बकवाससिवाय केही होइन । ०६२६३ को आन्दोलन ०६३ वैशाख ८ र त्यसमा हेरफेर गरी वैशाख ११ गते भएको त्रिपक्षीय सम्झौता (राजा, दलहरू र भारतीय राजदूत) अनुसार टुंगिएको हो । सोही सम्झौताअनुसार संसद्को पुनस्र्थापना भएको र तत्कालीन प्रधानमन्त्री गिरिजाप्रसाद कोइरालाले नारायणहिटीमा राजासमक्ष शपथ ग्रहण गरेका र पुनः स्थापित संसद्ले राजगद्दी उत्तराधिकारी ऐन संशोधन गरेर बेलायत र जापानमा जस्तै छोरीलाई राजगद्दी उत्तराधिकारी हुने व्यवस्था गरेकै हो । भद्र सहमति हक अभद्रतामा टुंगिने सिलसिला २०६३ वैशाख ११ को सम्झौता उल्लंघनबाटै सुरु भएको हो । अन्तरिम संविधान जारी गरी पटकपटक गरिएको संशोधनबाट पर्दा पछाडिका अदृश्य खेलबाट संघीयता, गणतन्त्र, धर्म निरपेक्ष र समानुपातिक प्रतिनिधित्व घुसाई यो त्यसैबाट नेपालामा राजनीतिक अस्थिरता उत्पन्न भएको हो । दिउँसै रात पार्ने काम विनानिर्वाचन माओवादीलाई दलीय सहमतिको नाममा पुनस्र्थापित संसद्मा प्रतिनिधित्व, प्रत्यक्ष जनताबाट निर्वाचित प्रतिनिधिभन्दा समानुपातिक सांसदको बढी संख्या र आफ्नो आयु आफैँले थप्ने अधिनायकवादी बनी, गिरिजाप्रसादको राष्ट्रपति हुने चाहनाले गर्दा राजतन्त्र निलम्बन र संविधानसभा निर्वाचनमा पराजित तत्कालीन गृहमन्त्री कृष्णप्रसाद सिटौलाले सभामुखको निर्वाचन हुनुअगाडि नै राजतन्त्र हटाउने प्रस्ताव पेस गरी पास गराइयो । संविधानसभामा त्यो प्रस्तावको विपक्षमा विचार राख्नसमेत दिइएका सर्वसत्तावादको यो राम्रो उदाहरण छ । वैधानिक हिसाबले जसले जन्मायो उसैलाई खाने माकुराका बच्चाजस्तै वर्तमान राजनीतिक दलका नेताहरूले गणतन्त्र स्थापना गरेको सबलाई थाहा छ । आपूलाई जन्म दिने आमा खाने माकुराका बच्चाहरू हुर्केर अब आफैं आमा भएपछि तिनका बच्चाहरूले त्यसरी नै उनीहरू दललाई खान्छन् । इतिहास निर्दयी हुन्छ । विश्वासघातबाट आएको नेपालको वर्तमान संघीयता, गणतन्त्र, धर्म निरपेक्षता र समानुपातिक प्रतिनिधित्व विश्वासघातबाटै समाप्त हुनेछ । नेपालमा ८० प्रतिशतभन्दा बढी जनसंख्या हिन्दु धर्मावलम्बी भएकोमा लागू हुनै नसक्ने यो संविधानमा जे व्यवस्था गरे पनि हिन्दु राज्य रहेकै छ र रहने नै छ । नेपालमा संघीयता र गणतन्त्र ०६२६३ को आन्दोलनको विषय नै होइन । सेवा केन्द्र र गाविस वा जिल्लाको सीमा हेरफेर गर्न नसक्नेले नेपाललाई संघीयता र पनि प्रदेश उति प्रदेशमा लान्छु भन्नु दिवासपना मात्र हो । अब रह्यो गणतन्त्र यो पनि जसरी आएको हो त्यसरी नै जानेछ । म्याद पुगेर अवसान भएको संसद् पुनस्र्थापना हुन सक्छ भने नारायणहिटी दरबारबाट नागार्जुन दरबारमा सरेको राजतन्त्र पुनः नफर्कला त ? बेलायतमा संसद् पुनस्र्थापना भएको १२ वर्षपछि राजतन्त्र फर्किएजस्तै नेपालमा राजतन्त्र फर्कन सक्छ । समय, परिस्थिति र दलहरूको असफलताले नै नेपालमा संवैधानिक राजतन्त्रको पुनरागमन निश्चितजस्तै हुन गएको छ । एमाले र माओवादी (केन्द्र) को आलोपालो सत्ता हस्तान्तरण गर्ने भद्र सहमति अविश्वासको प्रस्ताव पेस गरेर अभद्र व्यवहारमा टुंगिएजस्तै कांग्रेस र माओवादी केन्द्रको सत्ता हस्तान्तरण भद्र सहमति पनि अभद्रता नै टुंगिन सक्छ । ओलीको बाटोमा प्रचण्ड हिँडे झै प्रचण्डको बाटोमा देउवा हिँड्नेछन् । निमको बोटमा आँप कहिल्यै फल्दैन भनेजस्तै अविश्वासको जगमा विश्वासको महल कहिल्यै खडा हुन सक्दैन । अब स्थानीय निकायको संख्या किटान र सिमाना हेरफेरको प्रस्तावबाटै यो व्यवस्था परिवर्तन हुनेछ । गत महिना रसुवाको धुन्चेमा प्रमुख तीन दल नेपाली कांग्रेस, एमाले र एमाओवादी केन्द्रका प्रतिनिधिलाई पिटेर लखेटी त्यहाँका जनताले अस्पताल भर्ना हुन पारेका र प्रमुख तीन दलका प्रतिनिधिलाई जिल्ला प्रवेश निषेध गरेको खबर छ । यो सुरुआतको ट्रेलर मात्र हो । साउन मसान्तमा स्थानीय निकाय पुनर्संरचना आयोगले प्रतिवेदन पेस गरेको भए भदौ १ बाटै देशभर आन्दोलन र नाराजुलुस हुने थियो । आयोगको म्याद थपले यो खड्को केही समय टरेको छ । प्रचण्ड सरकारले चीन र भारतमा विशेष दूत पठाएर राजनीतिक परिस्थिति लठ्याउन खोजेका मात्र हुन् । अब सूर्यलाई हत्केलाले छेकेर कति दिन ढाक्न सकिएला ? अब सडकमा नारा, जुलुस र तोडफोडबाट हैन, संवैधानिक विफलताले नै वर्तमान गणतन्त्र व्यवस्थाको अन्त्य हुने सम्भावना देखा परेको छ । समय बलवान् छ । समयको अगाडि कसैको केही लाग्दैन । नेपालको वर्तमान राजनीतिक व्यवस्थामा परिवर्तन हुने संकेत देखा परेका छन् । चिनियाँ प्रधानमन्त्री लीले नेपालमा स्थिरता भए सघाउन सजिलो (कृष्णबहादुर महरासँगको भेटमा) र भारतका प्रधानामन्त्री नरेन्द्र मोदीले स्थिरता र विकासमा सहयोग (विमलेन्द्र निधिसँगको भेटमा) भनेका छन् । नेपलामा स्थिरता भनेको अन्तरिम संविधानभन्दा अगाडिको अवस्था अर्थात् संवैधानिक वा सेरिमोनियल राजतन्त्र, संसदीय प्रजातन्त्र, हिन्दु राज्य, पाँच विकास क्षेत्र, ७५ जिल्ला र चार हजार गाविस, नपाको व्यवस्था हुँदैन स्थिरताको कल्पना नै गर्न सकिन्न । वर्तमान खिचडीतन्त्र न संसदीय र राष्ट्रपतीय व्यवस्था यो प्रमुख तीन दलीय नेताको सहमतिको आधारमा चल्ने व्यवस्था भएको छ । नेपालमा अहिले मियोविनाको दाइँ भइरहेको छ । कार्यपालिका, व्यवस्थापिका, न्यायपालिका र संवैधानिक निकायहरू स्वच्छन्द पाराले सञ्चालित भएका छन् । सबैलाई अधिकार चाहिएको छ, कर्तव्यको कही ख्याल छैन । संविधानसभामा ६०१ जना सदस्य रूपान्तरित संसद्को पनि सदस्य भएका छन् । तिनमा २४० जना बालिग मताधिकारका आधारमा प्रत्यक्ष निर्वाचनबाट र ३६१ जना समानुपातिकको नाममा नेता, नातागोता, आसेपासे, चन्दादाता र अन्य भएको सबैलाई थाहा छ । त्यसैले ९० प्रतिशत संविधानसभाका सदस्यले भोट हाली संविधान जारी भएको सात दिनमा संशोधन गर्नुपरर्यो । साँच्चिकै जनप्रतिनिधित्व भएको भए संविधानको यो हाल हुने थिएन । यो संविधान तीनदलीय सिन्डिकेटले जारी गरेको र वाधाअड्काउ फुकाउने नाममा अन्तरिम संविधानमा प्रधानन्यायाधीशलाई प्रधानमन्त्रीको कार्यभार सुम्पिएजस्तै अहिलेको संविधानमा पनि संविधान मिच्नको लागि ओली सरकारले बाधाअड्काउ फुकाउने धारा जारी गरेको छ । घटना, परिस्थिति र छिमेकी देशहरूको सुझावका आधारमा संविधानको यही बाधाअड्काउ फुकाउन धारा प्रयोग गरेर नेपालको संविधानमा जनताको चाहना र इच्छाअनुसार परिवर्तन हुनेछ । अब सडकमा नारा, जुलुस र तोडफोडबाट हैन, संवैधानिक विफलताले नै वर्तमान गणतन्त्र व्यवस्थाको अन्त्य हुने सम्भावना देखा परेको छ ।"
अन्तर्राष्ट्रिय सम्बन्धमा नयाँ डिस्कोर्स,"केपी ओली नेतृत्वको सरकार बहिर्गमन र पुष्पकमल दाहाल नेतृत्वको नयाँ सरकार गठनसँगै भिन्नभिन्न ढंगले फेरि एकपटक नेपालभारत, नेपालचीन र भारतचीन सम्बन्धलाई प्रभावित तुल्याउन नेपालको ल्यान्डलिंक रिलेसन नेपालभारतचीन सम्बन्धबारे बहस सुरु भएको छ । यही बीचमा प्रधानमन्त्री पुष्पकमल दाहालले आफ्ना विशेष दूतका रूपमा दुई उपप्रधानमन्त्रीलाई चीन र भारत पठाएसँगै प्रधानमन्त्रीको रूपमा एकजनाको बहिर्गमन र अर्कोको आगमनको विषयलाई सामान्यकृत मात्र नभएर राजनीतिक वृत्तबाटै राष्ट्रवादी र विकासमुखी सामाजिकराजनीतिक रङसँगै जनचासोको रंगमञ्चमा यो विषय उत्रिएको छ । यसलाई नयाँ राजनीतिक डिस्कोर्सको रूपमा लिन वाञ्छनीय हुन्छ । यसलाई अमूक व्यक्तिको नेतृत्वको सरकारको मात्र खपत र प्रचारको विषयको रूपमा होइन, नेपाल र नेपालीको साझा हितको लागि वर्तमान परिप्रेक्ष्यमा उठेको निर्विकल्प विषयको रूपमा लिन जरुरी छ । नेपालको राजनीतिक परिवर्तनसँगै मुछिने नेपालभारत वा नेपालचीन सम्बन्धको अन्तरवस्तुसँग जोडिएर उब्जिने असंगठित जनआवाजलाई संगठित ढंगले ग्रहण गर्न आवश्यक छ । उचित र मननयोग्य जनआवाजलाई स्थान दिनु र अनुचितलाई डस्टविनमा फ्याँक्नु स्थापित द्विदेशीय सम्बन्धमा मर्यादासंगत हुन्छ । वर्तमान नाटकीय ढंगको राजनीतिक सहकार्यको अभ्यासबाट विश्वासिलो जनमत तयार हुन सकेको छैन । अर्कोतिर यसले ग्राह्य बाह्य परिस्थिति र आन्तरिक जीवनको बनोटमा समेत मुखर भएको सहकार्य, संगति, समर्पण र निष्ठालाई तिलाञ्जली दिएको छ, सुरक्षित महसुस गरिएको आफ्नै घरको आग्लो इमानजवानपूर्वक उभिने कतिपय माथि बजारेर घर बाहिर्याउने काम भएको छ । यसर्थ, निवर्तमान वा वर्तमान सरकारको सन्दर्भमा यसको गुण र भूमिकाको बखानभित्र यस्तो प्रकृति आधारित यो गठबन्धन र उस्तो प्रकृति आधारित त्यो गठबन्धनको भनेर भन्ने पक्षमा सचेत दुनियाँ अल्मलिँदैन । तथापि, एउटा सच्चाइ के हो भने निवर्तमान र वर्तमान सरकार निर्माण र गन्तव्य चयनका सन्दर्भमा भीडमा हराएको बालकले अभिभावकलाई खोजे झैं गरी राष्ट्रवाद खोजिँदै छ । निवर्तमान र वर्तमान सरकारबीच अद्यपि जारी सहकार्यको सम्भावना वा जटिलताका सन्दर्भमा यसैलाई लिएर संविधान कार्यान्वयनसँग अन्तरसम्बन्धित राजनीतिक विषयवस्तुलाई तौलमोल गर्ने कार्य भइरहेको छ । एकातिर यो राष्ट्रवाद विगतको क्रान्तिकारी उग्रतामा प्रकट हुने राष्ट्रवादी स्वरग्रन्थिहरूका रूपमा बिम्बित राष्ट्रवाद को एउटा भिन्न अनुहार हुने हो कि भन्ने खतरा छ भने अर्कोतिर यो राष्ट्रवाद यान्त्रिक उपकरण बिग्रिएको वाद्यवादनबाट उत्पन्न स्वरकम्पनको रूपमा थलिने हो कि भन्ने खतरा पनि छ । यसको यथेष्ट निक्र्योलविना राष्ट्रवाद जस्तो साझा र सर्वस्वीकार्य विषयवस्तुलाई परस्पर आरोपप्रत्यारोपको विषय मात्र बनाइनु हुँदैन । यसमा कसैको सहमति, विमति र आपत्तिको कुरा सर्तानुरूप रहनु हुँदैन । आजको हकमा राज्यको लोभलाग्दो उपस्थिति भनेको संविधान कार्यान्वयनका सन्दर्भमा वस्तुपरक योजनाको तर्जुमा र आधारभूत तहका जनतालाई अनुभूति हुने सामाज विकासको उद्घोष र कार्यारम्भ हो । निवर्तमान सरकारको पालामा यो कुरा अपत्यारिलो ढंगले सतहमै ओर्लियो । कार्यारम्भ हुन नसके पनि विकासमुखी बहस छताछुल्ल भयो । परिणाममाथि विभिन्न ढंगले अनुमान लगाउन सकिन्छ, तर व्यवहार र जीवन निरसता पैदा गर्ने नेपाली राजनीति अब यसबाट टाढिन सक्दैन । जनसमृद्धिसँग जोडिएको विकासमुखी राजनीतिक बहस यहाँबाट आरम्भ भयो । योभन्दा पनि बढी राष्ट्रवादी अस्त्रको रूपमा एउटा जनधारणा जबर्जस्त विकास भयो । विकसित यो जनधारणमा हाम्रा दुवै छिमेक मुछिए, आकर्षित भए । सत्य हो अथवा मिथ्या ! समयले निधो गर्ला । तथापि, अतिरञ्जनापूर्ण ढंगले यसलाई प्रचारप्रसारको विषय बनाइएको छ । यसमाथि ध्यान पुग्न र वस्तुस्थितिको निक्र्योल हुन जरुरी छ । दलीय व्यवस्थामा एउटा राजनीतिक शक्ति सत्तामा उक्लिनु र अर्को उत्रिनु सामान्य हो । अथवा स्थापित विधिको व्यवस्थापनभित्र राजनीतिक शक्ति र व्यक्तिहरूको बहिर्गमनआगमनजस्ता घटना प्राकृतिक नियति हो । विधि, यसको प्रयोग र विकासको अनिवार्यउपज हो । लोकतन्त्रले छोइरहने आफैंमा यसको आकर्षक सत्य हो । जनमतको लागि जनतासँग घोषणापत्रमार्फत गरिएको कबोलका आधारमा दलीय स्वार्थले सत्ताचक्र हुने कुरा स्वाभाविक हो, जसलाई एकदमै सहज मान्न वा भन्न सकिन्छ । लोकतन्त्रका पक्षपोषक लोकतान्त्रिक शक्ति नामधारी राजनीतिक शक्ति नै लोकतान्त्रिक अभ्यासमा कमजोर छन् कि भन्ने आभास हुन गएको छ । लोकतन्त्रका नाममा, लोकतान्त्रिक आडबलमा देखिएका लोकतान्त्रिक शक्तिद्वारा नै लोकतन्त्र मास्ने खेलभित्र राजनीतिक दाउपेच र जोडघटाउले काम गरेको छ कि ! भन्ने दुर्गन्धले पनि परिस्थिति प्रदूषित बनाइरहेको छ । एउटा खास बेलामा खास मनोविज्ञानबाट अभिप्रेरित हाम्रो बालपन, बालाभ्यास र बालहठका साथ सरकार गठन र विघटन भइरहने कुरामा नेपालभारत सम्बन्ध एकाएक थोपरिए झैं गरी किन ओइरिने गर्छ ? यहाँ होस् वा त्यहाँ, आन्तरिक राजनीतिक जीवनको गठनको हिसाबले राजनीतिक कर्म र धर्म निर्वाहपूर्व नै जनस्तरबाट स्थापित नेपालभारत सम्बन्ध, प्रदूषित राजनीतिक खेलका कारण यदाकदा भावनात्मक रूपमै किन चोइटिन पुग्छ ? परस्पर बढ्दो अविश्वास वा विश्वासमा क्रमशः दरार आएजस्तो किन देखिन्छ ? आफूअनुकूल राजनीतिक गतिविधि सम्पन्न गर्नदेखि लिएर दलीय सत्ता वा राजकीय सत्ता प्राप्तिको आन्तरिक लडाइँमा समेत नेपालभारत सम्बन्ध यदाकदा किन बढी प्रयोग हुन्छ ? सत्तामा पुगेपछि नेपालभारत सम्बन्ध सँग अन्तरसम्बन्धित विषयकेन्द्रित तमाम मुद्दा र मुद्रा भाँडिएर किन दूरी बन्दै र बढ्दै गएको भान पर्छ ? रणनीतिक उपाय जेजस्ता भए पनि सत्ताप्राप्तिको लडाइँ लड्ने कुरा राजनीतिक दलका लागि एकमात्र सर्त हो । यसमा नेपाल र नेपाली जनमतको प्रतिनिधित्व गर्ने यो वा त्यो शक्तिबाट मात्र नेपालभारत सम्बन्ध को एकोहोरो दोहन भएको छ । नेपालभारत सम्बन्ध को अब्बल र चातुर्य वकालतभित्र सत्ता प्राप्तिको लागि मात्र यसलाई भर्याङ बनाइएको छ । समकक्षीबाट पनि यो प्रयोग भएको थियो वा छ त ? कि हामी मात्र जुठोपुरोमा आफ्नो मृगतृष्णा मेट्ने साधक बनेका छौँ ? के हो नेपालभारत सम्बन्ध ? बहकाइँदै आएको नेपालभारत सम्बन्ध र प्रयोगका सन्दर्भमा हाम्रा अभ्यास र अहिले प्रकट भएका विषय धेरै छन् । अहिलेसम्मका सम्पूर्ण घटनाक्रममा आफ्नो सत्ता प्राप्तिपूर्वको अवस्था र सत्ता प्राप्तिपछिको उपस्थितिको सिंहावलोकन गर्न र अन्तरदलीय स्वार्थबाट प्रेरित राजनीतिक वृत्तचित्रभित्रका आन्तरिक मामिलामा द्विदेशीय सम्बन्ध र यसको प्रागैतिहासिककालीन मर्म नगिजोल्नु बुद्धिमत्तापूर्ण कदम हुन्छ । कहिलेकाहीँ मित्रताको समदूरीलाई घरेलु जीवनमा प्रभावकारी उपस्थितिको लागि निम्त्याइँदा त्यही अति मित्रमिलनको क्षणसम्बन्ध कालान्तरमा खतिमा रूपान्तरण भएको र कटु आलोचनाको घेरामा परेको कुरालाई समेत गम्भीरताका साथ हेक्का राख्न जरुरी छ । राजनीतिमा राष्ट्रवादको कुरा गर्ने कुनै खास अर्थ, खास मौसम, अग्र वा पाश्र्व सर्त र व्यक्तिकेन्द्रित अभीष्टता मात्र हुन्न भन्ने हो भने नेपाली राजनीतिले यहीँबाट एउटा सर्वस्वीकार्य संकल्पका साथ आगे बढ्नुपर्छ । स्वाधीन विरासतप्रति आवश्यक गर्वबोध गर्दै स्वाधीनसमृद्धिको एउटा साझा परिकल्पना, राष्ट्रवादको स्थापित परिभाषा र मूल्यमान्यताको जगमा सबैले होमिन सक्नुपर्छ । धुकधुकीविनाको कुनै जीवन हुँदैन । राष्ट्र, राष्ट्रियता र राष्ट्रवादविना राष्ट्रिय पहिचान बोकेको कुनै राजनीति शक्ति र यसको नेतृत्वदायी भूमिकामा आसीन कुनै व्यक्ति हुँदैन । यो सच्चाई बिम्बित नेपाली राजनीतिमा उघ्रने राष्ट्रवादसामु बेलाबेला नेपालभारत सम्बन्ध किन हाउगुजी बनेर देखा पर्छ ? धेरै केही होइन, लाज ढाक्ने सर्तमै सीमित रहेर यसको प्रारम्भिक पक्षउपर कुरा गर्ने हो भने कसैका लागि पनि यो अवस्था देखिनु हुँदैन । यस्तो जीवन्त, स्वाधीन र सार्वभौम मुद्दामा कुनै पनि नेपाली राजनीतिक विचार, शक्ति वा व्यक्ति एकापसमा बाँडिनु वा भाँडिनु हुँदैन । वर्तमान सरकारले आफ्ना विशेष दूतमार्फत आफूहरूलाई सम्पूर्ण रूपले विश्वास गर्न र सहकार्यमा निर्धक्कसाथ दिन समकक्षीय भेटघाट सम्पन्न गरेका छन् । कार्यकारी प्रमुखहरूसँगकै सम्मानपूर्वक भेटघाट गरेका छन् । भेटसंवादका क्रममा आफ्नो कुरा पुर्याएका छन् । उच्चस्तरीय भेटघाटलाई नजिक्याउन प्रयत्न गरेका छन् । भेटघाट मात्र उत्पात ठूलो कुरा होइन । तर, निसन्देह नै आफैंमा यो राम्रो काम हो । संस्थागत रूपमै यसको थालनी भएको छ । यद्यपि, सम्बन्ध एकोहोरो मात्र सुध्रिएको हो कि दोहोरो नै ? यसमा मर्यादापूर्ण ढंगले एकार्काबीच ओहोरीदोहोरी हुन्छ कि हुन्न ? उत्तर छैन । समयले जबाफ देला । तर पनि भन्न के सकिन्छ भने यो राम्रो कामको निरन्तरता विद्यमान सरकारका प्रमुख प्रधानमन्त्री पुष्पकमल दाहालको घोषित बहिर्गमनको समय, समयान्तराल र यसपछि पनि रहन्छ कि रहँदैन ? कि ! वर्तमान सरकार गठनसँगै घोषित फेरबदलको समयमा नेपालभारत सम्बन्ध यसरी नै प्रभावित हुन पुग्छ ? यसबाट निक्लने परिणामले हामीलाई कहाँ पुर्याउँछ ? त्यसबेला आज प्राप्त राजनीतिक वस्तुपरिस्थितिको निर्माणमा प्रत्यक्ष संलग्न नेपाली जनताले के पाउँछन् ? प्राप्त संवैधानिक लोकतान्त्रिक गणतान्त्रिक व्यवस्थाको सुदृढीकरण कसरी हुन्छ ? यसको लागि हाम्रो आफ्नो सक्रियता र बाह्य पक्षको सहयोग कसरी मुखर हुन्छ ? राजनीतिक परकम्पन कसरी विकास हुन्छन् ? पूर्णतः हेर्न बाँकी नै छ । विनाशकारी भूकम्पले सिर्जना गरेको महाविपत्तिको बेलामा सहयोगको नाममा होस् वा अन्य कुनै खास बेलामा, सहयोगका लागि अघोषित रणनीतिक योजनाका साथ प्रतिस्पर्धा झैं गरी नेपाली भूमिका उत्रिएका दुवै मित्रराष्ट्रका लागि पनि नेपाली भूराजनीतिक संवेदनशीलता बढेर गएको छ । सुरक्षा चासो र सामरिक स्वार्थ पनि विषयकेन्द्रित भएको देखिन्छ । नेपालको लोकतान्त्रिक लडाइँको यो पछिल्लो कालखण्डमा विकसित विद्यमान राजनीतिका लागि एउटै मात्र लालसा सर्वत्र देखिन्छप्राप्त राजनीतिक एवं संवैधानिक व्यवस्था दरिन पाउँछ कि पाउँदैन ? र, चीननेपालभारतबीच रहेर अर्थतन्त्र निर्माण र विकासको दृष्टिकोणले नेपालले त्रिपक्षीय आर्थिक करिडोर अघि बढाउन सक्छ कि सक्दैन ? नेपालले आफूलाई भरपर्दो मियोको रूपमा उभ्याएर त्रिपक्षीय आर्थिक करिडोर अघि बढाउन सकेन भने तत्काल सामाजिकआर्थिक समृद्धि हासिल गर्ने प्रशस्त आधार हामीकहाँ छैन । फलतः थलिएका थुप्रै जनाकांक्षा र चुलिएका बग्रेल्ती समस्या चिन्न र चिर्न सके पनि यसको यथोचित सम्बोधन र व्यवस्थापन हामी आफैं मात्र गर्न सक्दैनौं । प्रकारान्तरमा राजनीतिक विश्वासको संकटमा तैरन बाध्य हुनेछौं । यता, नेपालको राजनीतिक स्थायित्व र नेपाललाई आर्थिक सहयोग, सुरक्षा निकायलाई सहयोग, नेपालसँगको व्यापार तथा पारवहन, भौतिक निर्माण र पूर्वाधार विकास, ऊर्जा विकास, सडक तथा रेलमार्ग विकास एवं विस्तारलगायत क्षेत्रमा प्रकट भावाशयभित्र भारत र चीनका आआफ्नै रणनीतिक स्वार्थ देखिन्छन् । आफ्नो सामरिक शक्तिकेन्द्र निर्माणसँग यी वरव्यवहार जोडिएका देखिन्छन् । मूलतः अतुल्य प्राकृतिक स्रोतसाधानका कारण दक्षिण एसियामा नवोदित शक्तिराष्ट्रका रूपमा उदाउँदा राष्ट्र हाम्रा सन्निकट छिमेकमा छन् । विनाशकारी भूकम्पले सिर्जना गरेको महाविपत्तिको बेलामा सहयोगको नाममा होस् वा अन्य कुनै खास बेलामा, सहयोगका लागि अघोषित रणनीतिक योजनाका साथ प्रतिस्पर्धा झैं गरी नेपाली भूमिका उत्रिएका दुवै मित्रराष्ट्रका लागि पनि नेपाली भूराजनीतिक संवेदनशीलता बढेर गएको छ । सुरक्षा चासो र सामरिक स्वार्थ पनि विषयकेन्द्रित भएको देखिन्छ । कूटनीतिक भाषा र शैलीमा सार्वजनिक अभिव्यक्ति र वरव्यवहार जेजसरी प्रकट भए पनि सामारिक, व्यापारिक र सांस्कृतिक आदि हिसाबले दुवैका आआफ्ना स्वार्थ छन् । दुवै शक्ति नेपालमा आफ्नो प्रभाव कायम गरी एकअर्काविरुद्ध उपयोग गर्न चाहन्छन् । यसको लागि आफ्नो प्रभाव विस्तार नभए अन्य दूरदराजका देशको प्रभाव न्यून गरी आफ्नाविरुद्ध कुनै पनि शक्तिराष्ट्र प्रयोग नहोस् भन्ने चाहन्छन् । यद्यपि, हाम्राविरुद्ध उनीहरू आइलागिहाल्ने अवस्था पनि छैन । हामी जाइलाग्नुपर्ने अवस्था र सामर्थ पनि हामीकहाँ छैन । हाम्रा लागि चीन आफ्नो भरपर्दो व्यापारिक साझेदार शक्तिबाट टाढिन चाहँदैन । बजार विस्तारको मार्गबाट युटर्न हुन चाहँदैन । एउटा भिन्न शक्तिकेन्द्रमा रूपमा आफूलाई उभ्याउन उद्यत् भारतचीनको यही नीतिमार्फत पनि मित्रताको डोरलाई कसिलो बनाउन चाहन्छ । हाम्रा दुवै छिमेकीको रणनीतिक सफलताको यो मिलनबिन्दु उदाहरणीय छ । परिस्थितिको यही जटिलताबाट सचेत हामी नेपालीले आफ्नो हित, रक्षा र सम्मानको पक्ष हेर्ने हो । यो वस्तुगत पक्ष हो र स्वाभाविक पनि हो । यसलाई हाम्रोविरुद्धको स्वार्थपूर्ण कदम हो भनेर बुझ्न आवश्यक छैन । हामी पनि यस्तै परिवेशमा भएका थियौं भने यस्तैयस्तै गथ्र्यौं होला ! यसलाई अन्यथा लिन र बुझ्न हुन्न । बरु, अब हामीले आफूलाई कहाँ उभ्याउँछौं त्यो ठूलो कुरा हो, हाम्रो स्वविवेक र तजविजको कुरा हो । समान तहको सम्बन्ध निर्धारण आजको आवश्यकता हो । यो आफैंमा आत्मसम्मान र स्वाभिमानको कुरा हो । अन्तर्राष्ट्रिय सम्बन्ध, खासगरी नेपालभारत सम्बन्ध हाम्रो स्वेच्छिक र स्वेच्छिक छनोटको विषय होइन । कुनै पनि मूल्यमा यसको विकल्प चाहर्न सकिन्न । वैकल्पिक मित्र खोजिने वस्तु पनि होइन । मित्रताको लागि प्रकृतिप्रदत्त यस विरासतमा एउटाको विकल्प अर्को हुन सक्दैन । नेपालको हकमा दिल्लीले के बोल्छ र यसउपर बेइजिङले के प्रतिक्रिया दिन्छ भन्ने मूल शब्दाशयबाट नेपाल नीति बन्ने नेपालको एउटा अर्को अन्तर्राष्ट्रिय सम्बन्ध छ । नेपालसँगको सम्बन्ध विकासमा यसको आफ्नै रुचिअभिरुचि छ । हुनु स्वाभाविक हो । परोक्ष पश्चिमा लगानीमार्फत वकालतको स्वदेशी मञ्च पाइरहेका नेपांग्रेजी विद्वान्हरूबाट च्याँखेदाउमा कहिलेकाहीं एकको विकल्प अर्को सुझाउन खोजिन्छ, धृष्टता गरिन्छ । यो कुरा किमार्थ स्वीकार्य हुन सक्दैन । बरु, मित्रहरूको बढ्दो सैन्यसुरक्षा सहयोगको चासो र मनचाहे क्षेत्रमा बढ्दो अनियमित आर्थिक सहयोगका नाममा ओइरिएको लगानीप्रति हामी सजग हुन वाञ्छनीय होला।"
सेनासँगै युद्ध बेस क्याम्पमा खेलाडी पुगेपछि,"एजेन्सीः एथलेटिक्सको महिला पोल भल्टकी विश्व कीर्तिमानी खेलाडी एलेना इसिनबाएभासहितका रुसी खेलाडी सिरियास्थित आफ्नो हवाई सेनाको बेस क्याप पुगेका छन् । प्रतिबन्धित शक्तिवद्र्धक औषधि सेवन परीक्षण (डोपिङ) विवादमा परेपछि उनी हालै ब्राजिलको रियो दी जेनेरियोमा सम्पन्न ३१औं गृष्मकालीन ओलम्पिक खेलकुदमा सहभागिता जनाउनबाट वञ्चित भएकी थिइन् । इसिनबाएभा अन्य केही खेलाडीलाई लिएर सेनाको बेस क्याम्प पुगेकी हुन् । रुसले इस्लामिक स्टेट (आईएस) सँग लड्नका लागि सिरियामा बेस क्याम्प खडा गरेको हो । इसिनबाएभा र अन्य खेलाडीले युद्धमा रहेका आफ्ना सेनाको मनोबल बढाउन त्यहाँ पुगेको जनाएका छन् । ३४ वर्षीया इसिनबाएभा हालै अन्तर्राष्ट्रिय ओलम्पिक कमिटी (आईओसी)मा खेलाडीको कोटामार्फत सदस्य चुनिएकी थिइन् । आठ वर्षका लागि सदस्यमा चुनिएलगत्तै उनले खेल जीवनबाट सन्न्यास लिएको घोषणा पनि गरेकी थिइन् । इसिनबाएभाले रुसका लागि सन् २००४ र सन् २००८ को ओलम्पिक खेलकुदमा पोल भल्टतर्फ स्वर्ण पदक जितेकी थिइन् । यद्यपि उनी यसपटक रुसका सबै एथलेटिक्स खेलाडीसँगै प्रतिबन्धमा परेकी थिइन् । आईओसीले राज्य प्रायोजित शक्तिवद्र्धक औषधि सेवनको कारण देखाउँदै इसिनबाएभासहित रुसका सबै एथलेटिक्स खेलाडीलाई रियो ओलम्पिकमा प्रतिस्पर्धा गर्न नपाउने गरी प्रतिबन्ध लगाएको थियो । इसिनबाएभा रुसी खेलाडीको नेतृत्व गर्दै रुसी सरकारकै नियन्त्रणमा रहेको सिरियाको हेमेइमिमस्थित सेनाको बेस क्याम्प पुगेकी हुन् । रुसी टेलिभिजनले सोमबार प्रसारण गरेको फुटेज मा इसिनबाएभासहितका खेलाडी बेस क्याम्पमा सेनासँग कुरा गरिरहेको देखाइएको छ । इसिनबाएभाले आफ्ना सेनासँग समय बिताउन पाउँदा निकै खुसी लागेको बताएकी छन् । यहाँ रहँदा वास्तवमै देशप्रतिको जिम्मेवारीबोध हुन्छ, राष्ट्रिय भावना जागृत हुन्छ, उनले भनिन्, यहाँ आएर आफ्नो सेनासँग समय बिताउन पाउँदा निकै खुसी लागेको छ । खेलाडीले त्यहाँ वृक्षरोपणसमेत गरेका थिए ।"
ओलम्पिक पदकपछि विवाहको तयारी,"एजेन्सीः विश्वभर अहिले रियो ओलम्पिकको समीक्षा भइरहेको छ । पदक नजितेका कतिपय मुलुक निराशा देखिएका छन् भने पदक जितेका मुलुकमा हर्षोल्लास छ । जनसंख्याको हिसाबले भारत विश्वकै दोस्रो ठूलो देश हो । एक अर्ब ३३ करोडभन्दा बढी जनसंख्या भएको भारतले रियो ओलम्पिकमा एक रजत र एक कांस्य पदकमात्र जित्यो । संयोगवश दुईवटै पदक जित्ने सौभाग्य महिला खेलाडीले प्राप्त गरे । रियो ओलम्पिकमा भारतलाई पहिलो कांस्य पदक दिलाएकी थिइन्, कुस्ती खेलाडी साक्षी मलिकले । साक्षीले भारतका लागि पहिलो पदक जित्नेबित्तिकै भारत सरकारले तीन करोड रुपैयाँ पुरस्कार दिने घोषणा गर्यो । हरियानाकी २३ वर्षीया साक्षीले सानो स्थानबाट उठेर देशलाई चिनाएको भन्दै प्रधानमन्त्री नरेन्द्र मोदीले समेत उनको प्रशंसा गरे । मोदीले रियोमा भारतको सान बढाउन चेलीको योगदान ठूलो रहेको सार्वजनिक अभिव्यक्ति दिए । हरियानाका सानो गाउँमा लुकेर कुस्ती खेलमा रमाएकी साक्षी एकाएक सेलीब्रेटी बनिन् । रियोमा कांस्य जितेर फर्किएपछि साक्षीलाई अहिले सरकारबाट पुरस्कार र रोजगारीको घोषणामात्र होइन उनलाई हरियाना राज्यको बेटी बचाओ, बेटी पढाओ (छोरी बचाऔं, छोरीलाई पढाऔं) अभियानकी सद्भावना दूतमा पनि नियुक्त गरिएको छ । रियो ओलम्पिकमा कांस्य जितेर एकाएक चर्चामा आएकी साक्षी अहिले सम्मान र पुरस्कारबाट पुकलित भएकी छन् । उनले रियो ओलम्पिकमा आफ्नो सफलताका पछाडि आफ्नो केटा साथीको समेत हात रहेको खुलासा गरेकी छन् । भारतको समाचार संस्था इन्डिया टुडेसँगको कुराकानीमा साक्षीले छिट्टै विवाह गर्न लागेको समेत बताइन् । म छिट्टै विवाह बन्धनमा बाँधिन चाहन्छु, मेरो जीवनसाथीले आगामी दिनमा पनि मलाई खेलमा सघाउने विश्वास छ । रियोमा पदक जित्नका पछाडि पनि उनको ठूलो हात छ, साक्षीले भनिन् । सन् २०२० को टोकियो ओलम्पिकमा देशलाई पदक दिलाउने विश्वास उनले व्यक्त गरिन् । साक्षीमात्र होइन, भारतलाई रजत पदक दिलाएकी ब्याडमिन्टन खेलाडी पीवी सिन्धुको पनि चर्चा र सम्मानमा कुनै कमी छैन । उनलाई पनि तत्काल भारत सरकारले पाँच करोड रुपैयाँ पुरस्कार घोषणा गरेको थियो । सिंगो भारतले अहिले साक्षी र सिन्धुबाट हरेक महिलाले प्रेरणा लिनुपर्ने अभियान चलाएको छ । चेलीलाई अवसर, सम्मान र शिक्षा दियो भने संसार जित्न सक्छन् भन्ने धारणा अगाडि सारिएको छ । आइतबार मात्र रियोमा रजत जितेकी पीवी, साक्षी, पीवीका प्रशिक्षक पुलेला गोपीचन्द र जिम्न्यास्टिक खेलाडी दीपा करमाकरलाई बीएमडब्लू कारबाट पुरस्कृत गरिएको छ । जिम्न्यास्टिककी दीपा झिनो अन्तरले कांस्यपदकबाट चुकेकी थिइन् । रियो ओलम्पिकका यी तीन भारतीय महिला खेलाडी र ब्याडमिन्टन प्रशिक्षकलाई हैदराबाद ब्याडमिन्टन एसेसिएसनले बीएमडब्लू कारबाट पुरस्कृत गरेको हो । बीएमडब्लू कारबाट पुरस्कृत भएपछि पीवीले आफ्नो लक्ष्य विश्व नम्बर एक बन्नु रहेको प्रतिक्रिया दिइन् । उनलाई रियो आलम्पिकका सद्भावनादूत सचिन तेन्दुल्करले बीएमडब्लू हस्तान्तरण गरे । रियो ओलम्पिकपछि भारतका महिला खेलाडीमात्र होइन, महिलाका पक्षमा वकालत गर्नेहरूको अनुहारमा समेत चमक देखिएको छ । महिलालाई अवसर दिनुपर्ने आवाज चुलिएको छ ।"
साफ च्याम्पियनसिप फुटबल अर्को वर्ष बंगलादेशमा हुने,काठमाडौंः साफ च्याम्पियनसिप फुटबलको अर्को संस्करण बंगलादेशमा हुने भएको छ। कोलम्बोमा बसेको दक्षिण एशियाली फुटबल महासंघ (साफ) को बोर्ड बैठकले साफ च्याम्पियनसिप फुटबलको संस्करण अर्को वर्ष बंगलादेशमा गर्ने निर्णय गरेको हो। अल इन्डिया फुटबल महासंघका महासचिव कुसल दासका अनुसार बंगलादेशमा अर्को वर्ष साफ च्याम्पियनसिप फुटबल गर्ने निर्णय भएको र बाँकी विषयमा अर्को बैठकमा छलफल हुनेछा। साफ च्याम्पियनसिप फुटबलमा भारत सबैभन्दा सफल टोली हो। भारतले अहिलेसम्म सात पटक साफ फुटबलको उपाधि उचालिसकेको छ। गत जनवरीमा भारतमा भएको अघिल्लो संस्करणमा घरेलु टोली भारतले अफगानिस्तानलाई फाइनलमा २१ गोल अन्तरले पराजित गर्दै सातौं पटक उपाधि उचालेको थियो।
इंल्याण्डको कप्तानी रुनीले नै सम्हाल्ने,"काठमाडौंः इंल्याण्डको कप्तानको जिम्मेवारी वाइन रुनीले नै सम्हाल्ने भएका छन्। टोलीको नयाँ प्रशिक्षकमा नियुक्त भएका साम एलेडाइसले रुनीलाई नै कप्तानीको जिम्मेवारीमा निरन्तरता दिने निर्णय गरेका हुन्। प्रशिक्षक सामले टोलीको कप्तान परिवर्तन नहुने स्पष्ट समेत पारेका छन्। प्रशिक्षक सामले भनेका छन्,कप्तानका लागि रुनी नै लायक छन्। त्यो भूमिका उनले नै पाउनेछन्। उनलाई त्यो जिम्मेवारीमा निरन्तरता दिन मलाई निर्णय लिन सजिलो छ। म्यानचेस्टर युनाइटेडका कप्तान समेत रहेका रुनी सन् २०१४ यता इंल्याण्डको कप्तानको जिम्मेवारी पाएका हुन्। लिभरपुलका पूर्व कप्तानसमेत रहेका स्टेभन जेरार्डले अन्तर्राष्ट्रिय फुटबलबाट सन्यास लिएपछि रुनीले टोलीको कप्तानी सम्हाल्ने जिम्मेवारी पाएका हुन्। इंल्याण्डको राष्ट्रिय टोलीबाट ११५ खेल खेलेका रुनीले ५३ अन्तर्राष्ट्रिय गोल गरेका छन्।"
मेसीले विश्वकप छनोटका दुई खेल गुमाउन सक्ने,"काठमाडौंः सन्यासको निर्णय फिर्ता लिएर अर्जेन्टिनाको राष्ट्रिय टोलीमा फर्किएका स्टार खेलाडी लियोनल मेसीले चोटग्रस्त भएका छन्। मेसीमा ह्यामस्टरिङको समस्या देखिएको स्पेनिस क्लब बार्सिलोनाले पुष्टि गरेको छ। ह्यामस्टरिङको समस्याका कारण लियोनल मेसीले उरुग्वे र भनेजुएलाविरुद्धका दुबै खेल गुमाउन सक्ने सम्भावना बढेको छ। सोमबार गरिएको परिक्षणपछि मेसीमा ह्यामस्टरिङको समस्या देखिएको हो। बार्सिलोनाले एथ्लेटिको बिल्बाओमाथि १० को जित निकाल्ने क्रममा मेसी घाइते भएका थिए। मेसीले कोपा अमेरिकाको फाइनलमा चिलीसँग अर्जेन्टिना पराजित भएपछि अन्तर्राष्ट्रिय फुटबलबाट सन्यासको घोषणा गरेका थिए। तर, नयाँ प्रशिक्षकका रुपमा एगार्डो बाउजा नियुक्त भएपछि मेसीलाई भेटेरै राष्ट्रिय टोलीमा फर्कन आग्रह गरेका थिए। समर्थकहरुको चौतर्फी दबाबपछि सन्यासको घोषणाको निर्णयबाट पछि हट्दै मेसी अर्जेन्टिनाको राष्ट्रिय टोलीमा फर्किएका हुन्। शनिवार अर्जेन्टिनाले उरुग्वेविरुद्ध पहिलो खेल खेल्दैछ। तर, त्यो खेलमा मेसी मैदान उत्रिने सम्भावना कम रहेको छ।"

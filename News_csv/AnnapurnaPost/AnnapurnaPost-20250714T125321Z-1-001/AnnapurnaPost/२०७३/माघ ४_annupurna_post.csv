शीर्षक,विवरण
बाटो बिराएको माओवादी केन्द्र,"समाजमा वर्ग हुनु र वर्गहरूबीच अन्तरविरोध हुनु समाजको नियम हो । हुने खाने र हुँदा खाने वर्गबीचको संघर्षको टकरावमा घर्षण पैदा हुनु र घर्षणले गति पैदा गर्नु यो विज्ञानको नियम हो । यसरी वर्गबीचको संघर्षमा श्रमजीवी वर्गले न्याय, समानता, स्वतन्त्रता, राष्ट्रिय अखण्डता र स्वाभिमानको मुक्तिकामी सपना देख्नु सभ्यता र सौन्दर्यको मूल्यबोध हो । आज नेपालको कम्युनिस्ट आन्दोलन एवं माओवादी आन्दोलनभित्र विविध समस्या देखिएका छन् । जनवादी केन्द्रीयताको सही प्रयोगसम्बन्धी, दुई लाइन संघर्षको सही सञ्चालन विधि, नेतृत्वसम्बन्धी अवधारणा, कमिटी सञ्चालन प्रणाली, कार्यकर्ताको वैचारिक, भौतिक रेखदेख संरक्षण आदि । अहिले कम्युनिस्ट पार्टी तथा माओवादी आन्दोलनमा देखिएको गम्भीर समस्या वैचारिक स्खलनको साथै वर्गोत्थान र अभिजात्यीकरणको समस्या हो । सैद्धान्तिक तथा राजनीतिक मतभेदलाई ओझेलमा पार्दै मन्त्री, सांसद या अन्य लाभको पदको लागि मरिहत्ते गर्ने, पदको लागि विवाद गर्ने, अनावश्यक असन्तुष्टि, कुण्ठा वा आक्रोश व्यक्त गर्ने प्रवृत्ति व्याप्त छ । पार्टी सिद्धान्ततः विचार, राजनीति, कार्यदिशा, सर्वहारा वर्ग तथा जनसमुदायको हकहित जस्ता विषयसँग जोडिएको हुन्छ । माओवादी केन्द्रको मूल उद्देश्य सबै क्षेत्र, लिंग र जातजातिको यथोचित हकअधिकार वर्ग संघर्षकेन्द्रित गर्दै सुनिश्चित गर्नु नै हो । समाजमा विद्यमान महँगी, भ्रष्टाचार, कमिसनखोर, कालाबजारीलगायतका जनजीविकाका समस्या समाधान गरी देशीविदेशी सबैखाले हर्कतबाट मुलुकलाई मुक्त गर्नु नै हो । आन्दोलनकै दौरान माओवादी आन्दोलन नीति प्रधान नभई नेतृत्व प्रधान हुँदै गएकाले सही राष्ट्रिय एजेन्डा समाउन सकेन, जसका कारण पार्टी आदर्श र संकल्पबाट च्युत भयो । मूल नेतृत्वको वर्ग संघर्षको सौन्दर्यात्मक चेतनामा आएको विचलनको कारण २०५७ माघको दोस्रो राष्ट्रिय सम्मेलनबाट माओवादी आन्दोलनको राष्ट्रवादी क्रान्तिकारी धार परिवर्तन भई दक्षिणपन्थी रुझानमा परिवर्तन भएबाट आन्दोलनको क्षयीकरण आरम्भ हुन पुगेको इतिहास आफैं बोल्छ । यस घटनाबाट पार्टीसामु पूर्णतः निष्क्रिय हुने या संघर्षको मोड बदल्ने तत्कालीन राजनीतिक चुनौती देखा पर्यो । पार्टीको २०६२ असोजमा भएको चुनबाङ बैठकले वैचारिक राजनीतिक चुनौतीको संश्लेषण गर्दै आन्दोलनको स्वरूप बदल्ने र क्रान्तिकारी प्रस्ताव सुरक्षित राखी शान्तिपूर्ण राजनीतिको मार्ग पछ्याउने प्रस्ताव अनुमोदन गर्यो । चुनवाङ बैठकको जगमा सात दल र माओवादीबीच २०६२ मंसिर ७ गते बाह्रबुँदे सम्झौता सम्पन्न भयो । यसैको जगमा माओवादी र सरकारबीच २०६३ मंसिर ५ गते विस्तृत शान्ति सम्झौता सम्पन्न भई माओवादी आन्दोलनको अवतरण हुन पुग्यो । यसबाट राष्ट्रिय सहमतिका साथ राष्ट्रिय शक्ति सन्तुलनलाई समेत सम्बोधन गर्दै शान्ति, स्थिरता र समृद्धिको मार्ग अवलम्बन गर्ने आधार प्रशस्त भएको स्पष्ट छ । तत्कालीन राष्ट्रिय राजनीतिमा आएको परिवर्तनसँगै पार्टी नेतृत्वले वस्तुगत परिस्थितिको ठोस विश्लेषणका साथ पार्टी र राष्ट्रलाई पारदर्शी ढंगले नेतृत्व गर्नुपर्नेमा त्यसो हुन सकेन । तत्कालीन मूल नेतृत्वको छदम् संशोधनवादी, दक्षिणपन्थी अवसरवादी तथा वर्ग समन्वयकारी सोच चिन्तन र कार्यक्रमले गर्दा पार्टी शान्तिपूर्ण राजनीतिको अध्यायमा पनि चिप्लियो । यसले गर्दा पार्टी जातीय मोर्चाजस्तो देखिन पुगेको छ । यसरी पार्टीभित्र विगतदेखि मौलाउँदै आएका विकृति विसंगति, अराजकता, आर्थिक अपारदर्शिता, सांगठिक अनुशासनहीनता वैचारिक व्यावहारिक स्खलन, राष्ट्रघाती सम्झौता बिप्पा आदिविरुद्ध पार्टीभित्रकै क्रान्तिकारी विचार समूहले गम्भीर बहस चलाइरह्यो । मुहान नै धमिलिएपछि बहस छलफलले मात्र पार्टी शुद्धीकरण तथा सुदृढीकरण असम्भव बन्दै गयो । अन्ततः पार्टीभित्रको क्रान्तिकारी विचार समूहले माओवादी आन्दोलनलाई पुनर्गठन गर्नुपर्ने निश्कर्षका साथ मूल नेतृत्व र तत्कालीन एमाओवादी हेडक्वाटरमाथि अठारबुँदे वैचारिक, राजनीतिक विचलनका आरोप दर्ज गर्दै सम्बन्धविच्छेद गर्ने निर्णयमा पुगेको थियो । आरोपहरूः दर्शनमा सारसंग्रहवादी राजनीतिमा मध्यपन्थी अवसरवादी हुँदै दक्षिणपन्थी सुधारवादतर्फ उन्मुख र राष्ट्रिय आत्मसमर्पणवादतर्फ उन्मुख देखिएको । राष्ट्रिय सार्वभौमसत्ता रक्षाको नारालाई आन्दोलनको मूल केन्द्र विन्दु बनाउनुपर्नेमा व्यवहारमा त्यसलाई ओझेलमा पार्ने काम गरेको । संयुक्त मोर्चावामपन्थी, देशभक्त, राष्ट्रवादी, गणतन्त्रवादीसँग गर्ने भनिए पनि व्यवहारमा भारतीय एकाधिकार पुँजीवादपरस्त र तिनका दलाल वर्गसँगको सहकार्यमा जोड दिने गरेको । राज्यका अंगमा उत्पीडित जाति, महिला, मधेसी, दलित आदिको राजनीतिक, आर्थिक, सामाजिक सहभागिता वृद्धि गर्नमा जोड दिने भनिए पनि व्यवहारमा लागू नगरिएको । उल्लिखित समुदायहरूलाई उपस्थितिको पासा फ्याँकेर उल्लु बनाएको जगजाहेरै छ । खुला सीमा र बाह्य जनसांख्यिक अतिक्रमण बढिरहेको स्थितिमा विदेशीलाई अंगीकृत नेपाली नागरिकता वितरण गर्ने व्यवस्था खुकुलो बनाइएको । जनवादी क्रान्तिको चरणमा राष्ट्रिय स्वाधीन कृषिऔद्योगिक अर्थतन्त्रलाई जोड दिनुपर्नेमा विदेशी एकाधिकार बहुराष्ट्रिय कम्पनी र विदेशी लगानी तथा दलालनोकरशाही पुँजीको बढावा दिने प्रकृतिका विधेयकलगानी बोर्ड, विशेष आर्थिक क्षेत्र कार्यक्रम, विद्युत् ऐन, घरजग्गा ऐन आदि थुप्रै विधेयक सरकारमा हुँदा ल्याएको । माथिल्लो कर्णाली र अरुण तेस्रोलगायतका निर्यातमुखी जलविद्युत् परियोजनाहरूमा भारतीय कम्पनीहरूको लगानीमा जोड दिएको । पार्टीको अन्तर्राष्ट्रिय भाइचारा सम्बन्धलाई निषेध गरेको र वर्ग दुस्मनविशेषगरी भारतीय खुफिया एजेन्सीसँगको सम्बन्धमा जोड दिएको । पार्टी संगठनलाई जनवादी केन्द्रीयता र सामूहिक नेतृत्व प्रणालीमा लानुको साटो आत्मकेन्द्रित व्यक्तिवादी ढंगले सञ्चालन गरेको, पद, पैसा र प्रतिष्ठाको लागि नैतिकअनैतिक जे पनि गर्ने प्रवृत्ति देखिएको । पार्टीको आयव्यय र आर्थिक हरहिसाबको कुनै रेकर्ड नराखिएको । कमिटी प्रणालीविहीन बनाएको, पूरै व्यक्तिवादी ढंगले पार्टीको स्रोतसाधनको दुरुपयोग गर्ने प्रवृत्ति बढेको आदि । सैद्धान्तिक रूपमा उपयुक्त विषयहरू उठान गर्दै मोहन वैद्यको नेतृत्वमा जनयुद्धकालीन नेताकार्यकर्ताहरूको ठूलो हिस्सासहित २०६९ असार २४ मा नेकपामाओवादीको पुनर्गठन भयो । यसरी माओवादी आन्दोलनको पुनर्गठन गर्दा तत्कालीन एमाओवादी तथा मूल नेतृत्व पुष्पकमल दाहालमाथि लगाइएका धेरै आरोपहरू सत्यको नजिक भए पनि कतिपय आरोप कुण्ठा र पूर्वाग्रहीले ग्रसित देखिन्छ । पहिलो गाँसमै ढुंगा भनेजस्तै माओवादीमा पनि प्रारम्भिक चरणमै अनुचित विषयले प्रवेश पायो । जसका कारण पुनर्गठित माओवादी पनि आफ्नो पूरा गर्नुपर्ने क्रान्तिको मुख्य कार्यभारबाट विचलित हुँदै आरोपहरूको औचित्य पुस्टि गर्नुको साटो सिंहदरबारको वरिपरिबाट बाहिर निस्कन सकेन । यतिखेर राष्ट्रिय सरोकारका विषय एवं व्यवहारमा आएका विचलनलाई केस्राकेस्रा गरी खुट्ट्याउन नसके कम्युनिस्ट तथा माओवादी आन्दोलनले मात्र होइन, राष्ट्रले समेत थप महँगो मूल्य तिर्नुपर्नेछ । भनिन्छ, जबसम्म क्रान्तिकारी सिद्धान्तलाई व्यवहारमा प्रयोग गरिँदैन तबसम्म पुरानै धङधङीका दस्ताबेजमा सीमित गरेको सिद्धान्तले क्रान्तिको रक्षा गर्न सक्दैन ।' माओवादीमा पनि त्यस्तै देखियो । समग्रमा पार्टी गोलचक्करमा पस्यो । यही गोलचक्करका बीचबाट नेत्रविक्रम चन्दलगायतले किरणलाई अगाडि बढ्न नसकेको अमूर्त आरोप दर्ज गर्दै पुरानै शैलीमा सम्बन्धविच्छेदको पत्राचार गर्नुभयो । चन्दको नेतृत्वमा २०७१ मंसिर ८ मा माओवादी पुनः विभाजित भयो । चन्द नेतृत्वको माओवादी पनि यहाँसम्म आइपुग्दा क्रान्तिकारी रूपवादभन्दा माथि उठ्न नसकी सिंहदरबारकै वरिपरि सत्तासाझेदारीको भजन गाउन विवश भएबाट उसले पनि आजसम्म माओवादी आन्दोलनको क्रान्तिकारी धार पक्रिन नसकेको आरोप स्पष्ट छ । वर्ग संघर्षका आदर्श, मूल्यमान्यता, इमानदारी र अनुशासनबाट च्युत हुनुको परिणाम सहिद परिवार, बेपत्ता योद्धा परिवार, घाइते, अपांग योद्धाहरू, शोषितपीडित उत्पीडित जनताको सपना अधुरै रहेको घटनाक्रमले पुष्टि गरिसकेको छ । त्यसैले राष्ट्र तथा पार्टीलाई सही दिशानिर्देश गर्न वैचारिक, राजनीतिक, सांगठनिक र नेतृत्व तहमा शुद्धीकरण र सुदृढीकरणको विकल्प छैन । यतिबेला मूलधारका दलहरू राष्ट्रिय स्वार्थलाई केन्द्रमा राखी राष्ट्रिय कार्यसूची निर्माण गरी सोको कार्यान्वयनमा संविधान संशोधनमार्फत लाग्नुको सट्टा गलत मार्गमा विषयान्तर हुँदै गएका छन् । यस्तो प्रवृत्तिले मुलुक झन्झन् जटिल परिस्थितिमा उभिन पुगेको छ । राष्ट्रिय सहमति हुन नदिई मुलुकलाई अस्थिरतातर्फ धकेल्न इन्डोपश्चिमा साम्राज्यवादी शक्ति र उसैका खुफिया एजेन्सी सीआईए, रअ र उनैद्वारा पालितपोषित आईएनजीओ, एनजीओ, जातिवादी सञ्जाल, छाडा महिलावादी सञ्जाल, नागरिक समाज र दलका केही तथाकथित न्वारानदेखिको बल लगाएर क्रियाशील छन् । जसका कारण राजनीति गलत नियतविरुद्ध ध्रुवीकरण प्रक्रियामा अघि बढिरहेको छ । यसरी विदेशी खुफिया एजेन्सीहरू र उसैसँग संलग्न दलका केही नेतृत्व र नागरिक समाजका तथाकथित अगुवा धमिलो पानीमा माछा मार्न क्रियाशील छन् । यिनीहरू छिमेकी चीनविरुद्ध सक्रिय संलग्न रहेको समेत देखिनुले मुलुकमा बाह्य अनुचित प्रभाव एवं चलखेलको जालो उदांगिएको छ । यतिखेर राष्ट्रिय सरोकारका विषय एवं व्यवहारमा आएका विचलनलाई केस्राकेस्रा गरी खुट्ट्याउन नसके कम्युनिस्ट तथा माओवादी आन्दोलनले मात्र होइन, राष्ट्रले समेत थप महँगो मूल्य तिर्नुपर्नेछ । कांग्रेस, एमाले र मधेसवादी दल पनि यसबाट अछुतो छैनन् । समय छँदै समस्याको सर्वस्वीकार्य सही समाधान गर्न नसके मुलुक अफगानिस्तान जस्तै अस्थिरता तथा गृहयुद्धतर्फ नधकेलिएला भन्न सकिँदैन । माओवादी केन्द्रलगायतका दलहरू तथा शक्ति केन्द्र्रले राष्ट्रिय सरोकार एवं दीर्घकालीन महत्वका मूल बुँदा सनातन धर्म संस्कृतिसापेक्ष राष्ट्र नेपाल, संघीयतामा हिमाल, पहाडतराई ठाडो जोडेर गण्डकी, कोसी, कर्णाली तीन प्रदेशको निर्माण, एकल प्रवाह वंशज नागरिकता र कानुनअनुरूप अंगीकृतको व्यवस्था, समान भूगोलसमान प्रतिनिधित्वको प्रत्यक्ष निर्वाचन र समानुपातिक जनसंख्याको सम्बोधन, छिमेक मैत्री बाह्य सन्तुलनमुखी विदेश नीति, नेपाली भाषामातृ भाषाको समन्वयात्मक विकास, कृषियोग्य भूमिको रक्षा, भूमि व्यवस्थापनलगायतको संरक्षण, राष्ट्रिय संरचना विकासको निर्धारण तथा सामाजिक सरोकारका शिक्षा, स्वास्थ्य, रोजगारको उचित सम्बोधनका उपर्युक्त एजेन्डा आत्मसात गर्न जरुरी छ । यी आवश्यकता परिपूर्ति गर्न माओवादी केन्द्रका नेता कार्यकर्ता गम्भीर तथा जिम्मेवार बनी राष्ट्रिय कार्यसूची निर्माणमा केन्द्रित हुनुपर्छ । किनकि हामी जनताप्रति उत्तरदायी तथा जवाफदेही बन्नैपर्छ । अहिले सत्य, निष्ठा, र देशभक्तिपूर्ण राजनीति स्थापित गर्न समर्पित हुनुपर्छ । पार्टीले समय छँदै परिस्थितिको गम्भीरतालाई बुझी उचित्त कार्यदिशा निर्माणमा विलम्ब गर्नु हुँदैन, अन्यथा माओवादी आन्दोलनको विघटोन्मुख परिस्थिति कसैले पनि रोक्न सक्दैन । न्यौपाने माओवादी केन्द्रका केन्द्रीय सदस्य हुन् ।"
राजा वीरेन्द्रलाई बिल्ली ब्रान्टको पत्र,"जर्मनीको सोसल डेमोक्रेटिक पार्टीको (१९६४१९८७) लिडर, पश्चिम बर्लिनका (१९५७१९६६) मेयर, जर्मनीका चान्सलर (१९६९१९७४), उनै बिल्ली ब्रान्टले २०४६ सालमा नेपालमा प्रजातन्त्र पुन:स्थापनको निमित्त भइरहेको जनआन्दोलनको सन्दर्भमा सोसलिस्ट इन्टरनेसनलको भ्रातृ संगठनका रूपमा रहेको नेपाली कांग्रेसका नेताकार्यकर्ता तथा आन्दोलनरत तमाम नेपाली नागरिकहरूको धरपकड तथा आन्दोलन दबाउन पञ्चायत सरकारद्वारा गरिएका तमाम अमानवीय तथा अप्रजातान्त्रिक क्रियाकलापप्रति आफ्नो गहिरो चिन्ता व्यक्त गर्दै तात्कालीन राजा वीरेन्द्रलाई पत्र पठाएका थिए । साथै प्रजातन्त्रको विश्वव्यापी लहरको संकेत पहिल्याउँदै विवेकशील हुन दिएको सल्लाह र सुझाव कत्तिको फलदायी रह्यो, त्यो इतिहासले लेखाजोखा गर्ने विषय हो । विश्वप्रसिद्ध नोबेल पिस प्राइज' १९७१ बाट सम्मानित प्राज्ञ बिल्ली ब्रान्ट जस्ता व्यक्तिले प्रजातन्त्रको दमनले देशमा संग्राम तथा विपत्ति मात्रै निम्त्याउने संकेत दिनु स्वाभाविकै थियो । यसै सन्दर्भमा जनआन्दोलनको सिलसिलामा जर्मनी पुगेका युवा नेता मनमोहन भट्टराईलाई बिल्ली ब्रान्टसम्म पुर्याएर उनको साक्षात्कार गराउन जर्मन टेलिभिजनका टिम भान विभरेन' जसले आन्दोलनको सम्पूर्ण वृत्तचित्र दोर्चेभिले टीभी' मार्फत विश्वव्यापी प्रसारण सम्भव तुल्याएका थिए । बिल्ली ब्रान्टकै प्रेस सेक्रेटरी रेनाते' नामकी जर्मन केटीले उक्त भेट तथा सम्पर्क सार्थक तुल्याएकी थिइन् । धेरै वर्षअघि वीरगन्जमा भएको नेपाली कांग्रेसको अधिवेशनमा समाजवादलाई पार्टीको सिद्धान्तको रूपमा स्विकारिएपश्चात् बीपीले सोसलिस्ट इन्टरनेसनलसँग सम्पर्क स्थापित गर्ने आफ्नो पार्टीको नीति अख्तियार गरेका थिए । लामो संघर्षमय राजनीतिक जीवनको सिलसिलामा राणाविरुद्धको आन्दोलनको नेतृत्व गर्दै बीपीले आफ्नो प्रतिभा, कार्यक्षमता तथा दूरदृष्टिको छाप जनतामा छोडिसकेका थिए । त्यसकै प्रभावले २०१५ सालको आमनिर्वाचनमा जनताले उनलाई सर्वाधिक मतद्वारा विजयी गराएका थिए । तर दुर्भाग्य बीपीमा निहित गुण तथा उनमा रहेको विलक्षण प्रतिभाको राष्ट्रहितका निमित्त सदुपयोग गर्ने मौकै दिइएन । २०१७ पुस १ गते बीपी नेतृत्वको सरकारको कू' भयो र बीपीलगायत अन्य थुप्रै नेता, कार्यकर्ताहरूलाई जेल चलान गरियो । लगभग आठ वर्ष सुन्दरीजल जेलमा बिताएका बीपीले १८ वर्ष कष्टपूर्ण निर्वासित जीवन हिन्दुस्तानमा बिताए । हिन्दुस्तान निर्वासनकै बेला इङल्यान्ड जाने क्रममा बीपीले बेल्जियम, स्विडेन, जर्मनी, डेनमार्कजस्ता विभिन्न देशका सोसलिस्ट इन्टरनेसनलका नेताहरूसँग भेट गरेर नेपालमा भएको प्रजातन्त्रको हत्या तथा देशमा प्रजातन्त्र पुनस्र्थापनाबारे छलफलका साथै सबैको सहयोगका निमित्त पनि अवश्य भनेका थिए होलान् । उक्त सिलसिलामा सोसलिस्ट इन्टरनेसनलका तात्कालीन सेक्रेटरी जनरल हान्स जेनिस्चेक' सँगको भेट निकै महत्वपूर्ण रहेको थियो । जननिर्वाचित सरकारलाई स्थापित गर्दै राज्यसत्ता आफ्नो हातमा लिने राजा महेन्द्रलाई सोसलिस्ट इन्टरनेसनलका कुनै सदस्यले पनि नेपालमा प्रजातन्त्र पुनस्र्थापनाका निमित्त कुनै दबाब दिएनन् वा कुनै पत्र लेखेनन् भन्न गाह्रो छ । तर त्यस्ता कुनै पत्र त्यसबेला सार्वजनिक हुने कुरै भएन । उनको निधनपछि २०२८ सालमा राजा रहेका बेलायतमा शिक्षा हासिल गरेका तथा धेरैजसो युरोपियन मुलुकहरूमा प्रजातन्त्रको राम्रो प्रयोग देखेका राजा वीरेन्द्रसँग भेटेर बीपीप्रति गरिएको व्यवहार तथा नेपालमा प्रजातन्त्रको अपरिहार्यताबारे केही सल्लाह र सुझाव दिने हेतु सोसलिस्ट इन्टरनेसनलका एक महत्वपूर्ण सदस्य ब्रेबलर' जो युगोस्लाभियाका शक्तिशाली नेता मार्सल टिटो' का निकट सहयोगी पनि थिए । २०२८ सालताका नेपाल आएका थिए । भारमा इन्दिरा गान्धीको बीपीप्रतिको व्यवहार तथा उदासीनता देखेका उनलाई नेपालका दरबारियाहरूले पनि राजासँग भेट्न दिएनन् । नेपालबाट बिदा लिने क्रममा उनलाई नेपाली कांग्रेसका चर्चित नेता योगेन्द्रमान शेरचन' ले सानो गौचरनस्थित आफ्नो घरमा डिनरका निमित्त बोलाएका थिए । उनैलाई बिदा गर्न घरबाहिर सडकमा उभिएका बेला राति कुनै गाडीले हानेर शेरचनको हत्या भएको घटना यसै सन्दर्भमा जोडिन आउँछ । तत्पश्चात् सोसलिस्ट इन्टरनेसनलका तर्फबाट लगभग १८ वर्षपछि बिल्ली ब्रान्टको पत्र राजा वीरेन्द्रलाई लेखिनु एउटा अर्थपूर्ण यथार्थ थियो । संसारभरि नै विभिन्न देशका नेताहरूको राजनीतिक जीवनको मुख्यतः दुइटा पाटा रहेका देखिन्छन् । एउटा प्रारम्भिक राजनीतिक जीवनका संघर्षमय पाटो तथा अर्को आफ्ना अनुभव, ज्ञान, दूरदृष्टि तथा अठोटको कार्यान्वयनद्वारा देश र जनताको समुन्नति तथा समृद्धिको इतिहास रच्ने । यस्ता उदाहरणीय चरित्र आफ्ना देश हितमा मात्र सीमित नरही विश्व इतिहासमै चर्चा तथा अनुकरणीय दृष्टान्तका रूपमा रहेका छन् । देशको स्वतन्त्रता संग्राममा आफ्नो अतुलनीय भूमिका निर्वाह गरेका यस्ता थुप्रै नेतामध्ये इजिप्टका गमाल अब्दुल नासिर', इन्डोनेसियाका सुकार्नो, कंगो (जाइर)' का पेट्रिक लुमुम्बा, बर्माका उनू' , दक्षिण अफ्रिकाका नेल्सन मन्डेला' तथा त्यस्तै अन्य थुप्रै राष्ट्रियताका प्रतीक, अतुलनीय साहस तथा स्वतन्त्रताका पुजारी विश्व इतिहासमा सदैव चर्चित छन् । हाम्रो देशमा पनि त्यस्ता थुप्रै प्रतिभाहरूमध्ये बीपीको नाम अग्रपंक्तिमा आउँछ । सिंगापुराका ली क्वान यु', मलेसियाका महम्मद महाथिर' तथा चीनका देङ स्याओ पिङ' को पनि सत्तामा आउनुअघि आआफ्नै किसिमका संघर्षहरू थिए । तर देश बनाउने अवसरलाई चुनौतीका रूपमा लिँदै आफ्नो चमत्कारिक प्रतिभाको जादुले देशलाई समृद्धिको शिखरमा पुर्याउने अभियान तथा प्राप्त सफलता आज विश्व इतिहासमा दृष्टान्तका रूपमा रहेका छन् । दैविक विवेक भएका नयाँ पुस्ताका विशेषज्ञहरूको योग्यताभन्दा परम्परागत पुरातन सोच तथा संस्कारमा जकडिएका पुरानै कर्मचारीतन्त्र जसलाई आधुनिक विश्वका श्रेष्ठतम प्रविधि र वैज्ञानिक जनशक्ति परिचालन तथा तिनको चमत्कारिक परिणामका बारेमा अनुभवै छैन । यस्तै पराक्रमीमध्ये चीनका देङ स्याओ पिङ' को दूरदृष्टि, योजना सञ्चालन तथा सफल कार्यनीतिको विश्व उदाहरण भएको छ, अहिलेको चीन तथा उसको आर्थिक उन्नतिको उचाइ । उनै देङ स्याओ पिङ' को सुधारवादी योजनाहरूबाट दिक्क तथा आक्रोशित माओ' ले देङलाई पावर तथा सक्रिय राजनीतिबाट मात्र हटाएनन् अपितु जियाङ कन्ट्री ट्र्याक्टर' कारखानामा मजदुरका रूपमा काम गर्न पठाइदिए । त्यहाँ बिहान ६ः३० बजे ओछ्यानबाटै उठाएर उनलाई प्रत्येक दिन माओ' का बारेमा पढ्न बाध्य तुल्याइन्थ्यो । तत्पश्चात् उनी आफ्नी अर्धांगिनीका साथमा ट्र्याक्टर कारखानामा मजदुरी गर्न जान्थे । त्यतिले मात्र नभएर ग्याङ अफ फोर' का समूहले उनका छोरालाई घरको तीन तल्लाबाट झारेर मराणासन्न मात्र तुल्याएन्, जिन्दगीभरि अपांग बनाइदिए । त्यति हुँदाहुँदै पनि माओ' को मन उनीप्रति पगाल्न लगभग चार वर्षभन्दा बढी समय उनको व्यतीत भयो । उक्त यातनामय समय नै देङका निमित्त माओ' को राँके भूतको दुष्परिणाम तथा समसामयिक उपयुक्त सुधारका योजनाहरू बुन्नका निमित्त सहयोगी भयो । उक्त राजनीतिभन्दा टाढाको आप्रवास नै दूरगामी राष्ट्रिय अभियानको खाका कोर्न वरदान सावित भयो । आज चीन त्यसैको प्रतिफलको उपयोग तथा कार्यान्वयनमा अग्रसर छ । यता २६ वर्षको अवधिमा २४ जना दिग्गज प्रधानमन्त्रीहरूले पालैपालो राज्यमा चुत्ता खेलेर देशमा कस्ताकस्ता परिवर्तन ल्याए, देशले विभिन्न क्षेत्रमा कति विकास गर्यो, कस्ताकस्ता योजनाहरू कार्यान्वयन भए, बाटाघाटा कति बने, आफ्नो उत्तरी छिमेकी देशसँग कतिवटा नाका खोले, उद्योगधन्दा कति स्थापित भए, कृषि क्षेत्रमा देश आत्मनिर्भरताको कुन उचाइमा पुग्यो, विद्युत् उपभोग गर्न जनतालाई कति मद्दत मिल्यो, जनशक्ति परिचालन तथा युवायुवतीका निमित्त रोजगारका कस्ताकस्ता योजना सिर्जना भए, जनताको जीवनस्तर उकास्न सरकारका कस्ताकस्ता योजनाहरूले सफलता पाए आदिका साथै देशको समुन्नति तथा समृद्धिहरूका तथा जिल्ला, गाउँका विभिन्न स्थानमा रहेका विभिन्न निकायहरूद्वारा जनताले केकस्ता सुविधा पाइरहेका छन्, ती तमाम फेहरिस्त जनताका हृदयमा अंकित छन् । लगभग ४० वर्षअघि छेउछाउकै केही देश नेपालकै हाराहारीमा तथा केही नेपालभन्दा पनि पछाडि देखिएकामध्ये कोरिया, मलेसिया, सिंगापुर जस्ता देशहरूले गरेको उन्नति, प्रगति तथा विकासमा फड्को मार्ने अभियानमा उनीहरूले हासिल गरेका अग्रसरता, चीनको उन्नती, प्रगतिको निरन्तर चुलिँदै गएको सफलताले आज विश्वलाई नै चकित तुल्याएको छ । २०१७ साल उप्रान्त लगभग ३० वर्षको पञ्चायत शासनकालमा देशमा कुनै उल्लेखनीय परिवर्तन ल्याउन नसक्दाको परिणाम नै थियो, जनताले २०४६४७ सालको परिवर्तनको बाटो रोजेको । तत्पश्चात् प्रधानमन्त्रीको पद राज्यमा चुत्ता खेल्ने म्युजिकल चेयर' को रमणीय खेलको थलो भएको छ । यो २६ वर्षको अवधिमा जनता कस्ता कस्ता नेतृत्वबाट ठगिँदै आइरहेका छन्, नेपाली जनता कसरी यस्ता नेतृत्वप्रति उदासिन बन्दै आफ्ना रुचि कस्ताप्रति बढाइरहेका छन् । त्यो बुझ्न भाईरल बन्ने अहिलेका सामाजिक सञ्जाल तथा पत्रपत्रिकाहरूमा अभिव्यक्त विचारहरू काफी छन् । आजसम्मको उपलब्धिका रूपमा, व्याप्त लुट, भ्रष्ट शासन व्यवस्था, अनियमितता, कालोबजारी, तस्कर, हत्या, डन, फिरौती, बिचौलिया इत्यादि तमाम अग्रपंक्तिमा रहेका छन् । साथै सर्वत्र व्याप्त अराजकता देशको पहिचान भएको छ । दैविक विवेक भएका नयाँ पुस्ताका विशेषज्ञहरूको योग्यताभन्दा परम्परागत पुरातन सोच तथा संस्कारमा जकडिएका पुरानै कर्मचारीतन्त्र जसलाई आधुनिक विश्वका श्रेष्ठतम प्रविधि र वैज्ञानिक जनशक्तिको परिचालन तथा तिनको चमत्कारिक परिणामका बारेमा कुनै जानकारी तथा अनुभवै छैन । त्यस्ता अनभिज्ञहरूको टोलीमा भरपर्दै आइरहेका र अझसम्म पनि तिनकै आडभरोसामा राज्य सञ्चालन गर्न उद्यत्हरूको नियत तथा भविष्य अत्यन्त विचारणीय छ । देश तथा विदेशमा अनुभव बटुलेका गुमनाम थुप्रै विलक्षण प्रतिभाहरूको यो देशमा कमी छैन । कमी छ त पैनी नजरको जसले यस्ता प्रतिभा चिन्न सकोस् र बेस्ट व्रेन' को सही प्रयोग राष्ट्रहितका निमित्त गर्न सकोस् । यस सन्दर्भमा कुलमान घिसिङ' ले सरकारको आँखाको पट्टी केही हदसम्म उघार्न मद्दत गरेकै हुनुपर्छ, अन्यथा विश्व परिवर्तनको यो गूढ रहस्य नबुझ्नेहरूका हातमा यो देशको भविष्य चरम् दुर्गति निम्त्याउनेबाहेक केही हुने छैन ।"
संघीयता चाहिँदैन,"नेपालको सामाजिक, राजनीतिक, भौगोलिक र आर्थिक पृष्ठभूमिका आधारमा नेपालजस्तो सानो देशको लागि संघीयता घातक हुनेछ । सरल भाषामा भन्दा संघीयता चाहिँदैन, देश टुक्र्याउन पाइँदैन । संघीयताको सिद्धान्त र उद्देश्यका आधारमा राज्यको संरचना गर्ने हो भने यो देश छिन्नभिन्न मात्र होइन, विखण्डन हुनेछ । साँच्चै भन्नुपर्दा प्रत्येक जातजातिलाई मात्र नभएर अन्ततोगत्वा व्यक्तिव्यक्तिलाई पनि छुट्टै राज्य दिनुपर्ने अवस्था आउन सक्नेछ । हिमाल, पहाड, तराई मात्र छुट्टै नभएर यी प्रत्येक क्षेत्रभित्रै अनगिन्ती राज्य स्थापना हुने सम्भावना छ । संघीयताले नेपालमा विभिन्न जातजाति, भेषभूषा र भाषाभाषी भएका जनताको बीचमा वैमनश्य फैलाउनेछ, संकीर्णताको भावना बढाउनेछ । वर्तमानमा बढिरहेको अन्तरजातीय सम्बन्ध अन्त्य हुँदै जानेछन् । विदेशीले क्षेत्रक्षेत्रमा, वर्गवर्गमा र जातजातमा वैमनस्य, विद्रोह, कलह बढाउन मौका पाउनेछन् र यसबाट अनुपयुक्त फाइदा उठाउँदै नेपालै मेट्ने खेल खेल्नेछन् । नेपाल, भारत र चीनको युद्धभूमि हुने सम्भावना हुनेछ । भारतले दक्षिणबाट नेपाललाई च्याप्न लाग्यो भने उत्तरबाट चीनले छोड्ने छैन । तराईवासीले हिमाल, पहाड हाम्रो पनि हो भन्ने अवस्था रहने छैन । उनीहरूले सगरमाथा, माछापुच्छ्रे जस्ता हिमाल र पहाड हाम्रा हुन् र त्यहाँबाट झरेको पानीमा र त्यहाँ पाइने अमूल्य प्राकृतिक स्रोतमा हाम्रो पनि हक छ भन्न पाउने छैनन् । त्यस्तै हिमाली र पहाडीले तराईको उर्वरा माटोले दिएको अन्नपातमाथि हक दाबी गर्न पाउने छैनन् । प्रत्येक राज्य आर्थिक दृष्टिकोणले कमजोर र संकटमा फस्नेछन् । प्राकृतिक स्रोत कसले पहिला प्रयोग गर्ने भनी राज्यराज्यमा प्रतिस्पर्धा र लुच्छाचुँडी पर्नेछ । जनताका अधिकार बढ्नेछन् भनेर संघीयता लाद्दा उल्टै जनताका आर्थिक, राजनीतिक, सामाजिक र भौगोलिक अधिकार सीमित हुँदै हराउनेछन् । एउटा क्षेत्रमा एउटा वर्गमा मात्रै स्रोत र साधन सीमित रहने सम्भावना बढ्नेछन् । चित्रबहादुर केसी, नारायणमान बिजुक्छे र केपी ओलीले संघीयता यो देशको लागि अफाप र विनाशकारी हुनेछ भनेर बारम्बार उद्घोष गरिरहेका छन् र यो अडान नै निःस्वार्थ र सही अडान हो, देश बचाउने एक मात्र बाटो हो । वर्तमान स्थितिमा सम्पूर्ण स्वाभिमानी नेपाली जनताले देश विखण्डन गर्ने संघीयताको घोर विरोध गर्दै तराईदेखि पहाड, हिमाल मिलाएर बनाइएका पाँच विकास क्षेत्र र यिनीहरूकै सीमांकनका आधारमा पाँच प्रदेश बनाउन सशक्त आवाज उठाउँदै विदेशी पैसामा विकेका र मन्त्री हुने लोभमा नैतिकता बेच्ने नेताको विवेकमा राष्ट्रियताको सोच भर्न नितान्त आवश्यक छ यतिबेला । नत्र सिक्किम गयो भनेजस्तै नेपाल पनि जाने या सदाका लागि विलय हुने अवस्था आउनेछ । पाँच विकास क्षेत्र या प्रदेश भौगोलिक, आर्थिक र सामाजिक दृष्टिकोणले वैज्ञानिक र समय सान्दर्भिक छन् । यस प्रकारका प्रदेश विभाजनले देशभरका जातजातिको सम्मान मात्र हुने छैन, राष्ट्रियतामा समेत आँच आउने छैन । नत्र नेतृत्वले पाँच प्रदेश बनाउँदाका बेफाइदा पनि जनसमक्ष भन्न सक्नुपर्यो । जातजाति, भाषाभाषी, भेषभूषा नै देशभन्दा ठूलो भनेर जनताका आँखामा धमिलो पानी छ्यापेर देश विखण्डन गर्न अघि सर्नुभएन । देश नरहे न संस्कृति रहन्छ न भाषा रहन्छ, न त डमरु, डम्फु र च्याबु्रङ बजाएर नाचेर बाँच्न सकिन्छ, न त घाटु र सोरठी, धान नाच र माघी मनाएर बाँच्न सकिन्छ । यसर्थ पनि सबैभन्दा पहिला देश बचाऔं अनि हामी हाम्रो संस्कृति जगेर्ना गर्दै अरूको संस्कृतिको सम्मान गरौं । तराईका केही संकीर्ण, स्वार्थी र देशद्रोही नियत भएका नेताका कारण त्यहाँका जनता विभेदमा छन् । त्यही विभेद हटाउन भन्दै पूर्व मेचीदेखि पश्चिम महाकालीसम्मका तराईको भूभाग एउटै मात्र सिंगो प्रदेश बनाउनुपर्छ भन्ने माग गरिरहेका छन् । देश नरहे न संस्कृति रहन्छ न भाषा रहन्छ, न त डमरु, डम्फु र च्याबु्रङ बजाएर नाचेर बाँच्न सकिन्छ, न त घाटु र सोरठी, धान नाच र माघी मनाएर बाँच्न सकिन्छ । यसर्थ पनि हामी सबै मिली देश बचाऔं । सोलुखुम्बुको शेर्पा, आठराईको सुब्बा, लमजुङको गुरुङ, जुम्लाको जुम्ली, सुर्खेतको राउटे र मकवानपुरको चेपाङले गएर तराईका जनतालाई विभेद र थिचोमिचो गरेका छैनन् । तराईवासी त्यहाँकै सामन्ती, उच्चवर्ग र नैतिकताहीन नेताकै सिकार बनेका छन् । त्यहाँका केही छुट्टै प्रदेश माग्ने नेताले तराईवासीको नाममा उनीहरूमाथि नै थिचोमिचो गरेका छन् । हाम्र नेताहरू तराईवासी या नेपाली जनताका लागि नभएर विदेशीको निहित स्वार्थका लागि संघीयताको भर्याङ तेस्र्याएर नेपाल विखण्डन गर्ने खेलमा लागिपरेका छन् । संसदमा प्रस्तुत संविधान संशोधन विधेयकका पक्षमा मतदान गर्नु नेपाल र नेपाली जनतामाथि गरिने घोर अपराध हुनेछ, सभासद् महोदय होसियार हुनुस् । प्रस्तावका पक्षमा मतदान गर्नुभयो भने तपाईंको राजनीतिक आयु अर्को चुनाव नआउन्जेलका लागि मात्र हुनेछ । सांसद धनराज गुरुङ र चन्द्र भण्डारीले जस्तै अडान लिन पंक्तिकार कांग्रेसका सबै सभासद्सँग अनुरोध गर्दछ । पार्टीको ह्विपविपरीत मतदान गर्दा पार्टी छोड्नुपरे पनि तयार हुनुहोस् । पार्टीको ह्विपभन्दा नेपाल राज्य ठूलो हो । पार्टीको सभापति र दुईचारजना नेताले भने भन्दैमा देश नै विखण्डन गर्ने कार्यमा सहमत नहुनुहोस् । पाँच नम्बर प्रदेशका जनताले तराईबाट छुट्ट्याएको छुट्टै प्रदेश मागेका छैनन् भने नेताहरूलाई मात्र किन सकसक लाग्छ ? यो विधेयक या विवेकहीन या त देश राष्ट्रद्रोही या त बेचिएका नेताको कदम हो र यो संशोधन विधेयक मदतानमार्फत परास्त गर्नुपर्छ । यो विधेयक केवल विदेशी, देश विखण्डनकारीका लागि बनाइएको भर्याङको एउटा खुटकिला मात्र हो । यसमा न जनताको हित छ न त देशको नै । विगतमा जेजस्ता क्रियाकलाप र गतिविधि भए पनि वर्तमान राजनीतिक अवस्थामा केपी ओली र एमाले पार्टीले संविधान संशोधनको विरोधमा उठाएका आवाज र कदम जायज छन् र यो अवस्थामा सम्पूर्ण सांसदले यो अग्निपरीक्षाको घडी हो भन्ने सम्झेर खुट्टा नकमाई आफ्नो विवेक उपयोग गर्नुपर्छ । संयुक्त राज्य अमेरिका विभिन्न जातजातिले भरिएको देश हो । त्यहाँ संघीयताको आधारमा राज्यको संरचना गर्ने हो भने त अफ्रिकन अमेरिकन, नेटिभ अमेरिकन इन्डियन, इटालियन, ग्रिक, स्पेनिस, स्किमो, चाइनिज, जापानिज, इन्डियन, नेपाली, बंगाली आदि थुप्रै संसारभरका जातजाति जो त्यहाँ गएर बसोवास गरेका छन्, उनीहरू सबैलाई छुट्टाछुट्टै राज्य दिनुपर्ने हुन्छ, जुन न सम्भव छ न त व्यावहारिक । नेपालमा पनि अनगिन्ती जाति मात्र होइनन् तर एउटै जातिभित्र पनि विभिन्न जात हुन्छन् । लिम्बूमा कन्दङ्वा, नेम्बाङ, चेम्जुङ, तुम्बाहाम्फे, लावती आदिआदि । संघीयताको खास सिद्धान्त लागू गर्ने हो भने के यी सबैलाई छुट्टाछुट्टै राज्य दिने त ? नत्र भने कसलाई दिने कसलाई नदिने ? त्यसैले संघीयता देश विखण्डन गर्ने गोप्य मन्त्र मात्र हो । पंक्तिकारका यी शब्दभित्र स्वाभिमानी, स्वतन्त्रप्रेमी र राष्ट्रको माया बोकेका नेपालीको आवाज छन्, त्यसलाई अवहेलना गरेर लत्याइए ती बहादुर नेपाली अवश्य निदाएर बस्ने छैनन् । स्मरण रहोस्, राष्ट्र र राष्ट्रियता जोगाउन उन्मुख हुनु कुनै अतिवादी सोच होइन, यो त प्रत्येक नागरिकको कर्तव्य हो ।"
पोस्टट्र्युथ संघीयताको विकल्पमा,"चीनले २०११२०१३ को बीचमा जति सिमेन्ट उपयोग गर्यो त्यति सिमेन्ट अमेरिकाले सिंगो बीसौं शताब्दीमा गरेन ।' विश्वभर सनसनी मच्चाएको माथिको भनाइ जुन २०१४ मा आफ्नो ट्विटर मेसेज र ब्लगमा बिल गेट्सले राखेका थिए । त्यसलाई उनले भ्याक्लाभ स्मिलको बहुचर्चित र विचारोत्तेजक पुस्तक मेकिङ दी मोडर्न बल्र्ड मटेरियल्स एन्ड डिमटेरियलाइजेसन' नामक पुस्तकबाट उधृत गरेका थिए । लगत्तै गेट्सले १२ जुन २०१४ मा आफ्नो ब्लगमा लेखे उनी चढ्ने कारमा ११८० किलोग्राम स्टिल, ३६३ किलोग्राम प्लास्टिक र १८२ किलोग्राम हलुका धातु प्रयोग भएको छ । उनी घरबाट आफ्नो कार्यालय जाँदा हरेक दिन साढे ६ किलोमिटर यात्रा गर्दछन्, त्यो भनेको हरेक बिहान उनी १५ हजार टन कंक्रिट सामग्रीबाट बनेको सडकमा यात्रा गर्छन् । एउटा कार बनाउन जति स्टिल, प्लास्टिक वा त्यो कार गुड्ने सडक बनाउँदा उपयोग हुने निर्माण सामग्रीको उत्पादन र उपयोगसम्बन्धी गतिविधिले निर्माण गर्ने समग्र आर्थिक क्रियाशीलताको परिणाम पनि विकास र समृद्धि हो । त्यसैले चीनलाई आजको शक्ति र समृद्धिको युगमा ल्याएको हो । चीनका सहरहरू त्यो शक्ति र समृद्धिका वाहक, प्रेरक र पोषक हुन् । पानी, बिजुली, सडक, पेटी, ढल, स्कुल, अस्पतालजस्ता आधारभूत संरचनाको कुनै भरपर्दो व्यवस्था छैन । सबैतिर लथालिंग छ, तर पनि नेपालको कुल जनसंख्याको ४२ प्रतिशत सहरमा बस्छन् । सरकारी आँकडाअनुसार नेपालका सहर र वरिपरिका गाउँबस्तीका सहरकेन्द्रित आर्थिक गतिविधिले मुलुकको कुल गार्हस्थ उत्पादनमा ६३ प्रतिशतभन्दा बढीको योगदान गर्दछ । मुलुकको अर्थतन्त्रमा झन्डै एकचौथाइ योगदान काठमाडौं उपत्यकाको मात्रै छ । त्यसैगरी मुलुकको कुल सहरी जनसंख्याको २४ प्रतिशत र कुल जनसंख्याको १० प्रतिशत काठमाडौं उपत्यकामा बस्छ । एक्काइसौं शताब्दीमा सहरहरू राष्ट्रियअन्तर्राष्ट्रिय समुदायमाझ नयाँ सामाजिक, आर्थिक र राजनीतिक शक्तिकेन्द्रको रूपमा उदाइरहेका छन् । राष्ट्रसंघका अनुसार सन् २०१४ मा नै संसारका ५४ प्रतिशत जनसंख्या सहरमा बस्थ्यो । अहिले त्यो ६० प्रतिशत आसपास छ । मकिन्से ग्लोबल इन्स्टिच्युटले गरेको अध्ययनअनुसार संसारका एक सय मुख्य सहरहरूले विश्वको कुल गार्हस्थ उत्पादनमा ३८ प्रतिशत योगदान गर्छन् । संसारको कुल जनसंख्याको २० प्रतिशत बस्ने विश्वका ६ सय सहरहरूले विश्वको कुल गार्हस्थ उत्पादनमा ६० प्रतिशत योगदान पुर्याइरहेका छन् । क्यानाडाका ६ वटा ठूला सहरहरूमा त्यहाँको कुल जनसंख्याको ५० प्रतिशत मानिस बस्छन् र ती सहरहरूले मात्र मुलुकको कुल गार्हस्थ उत्पादनमा पनि ५० प्रतिशतकै योगदान गर्छन् । अमेरिकाका ठूला सहरहरूले मात्र अमेरिकाको कुल गार्हस्थ उत्पादनमा ८५ प्रतिशत योगदान गरिरहेका छन् । क्यानाडा, अमेरिका र युरोपका सहरहरू त सबै किसिमका यातायात, सञ्चार, विद्युत्, बैंकिङ तथा व्यापारिक सञ्जालबाट आपसमा जोडिइसकेका र जोडिँदै छन् । आगामी दसकभित्र भारत, चीन, खाडी क्षेत्रका र दक्षिणपूर्वी एसियाली राष्ट्रहरूले सबै ठूलासाना सहरहरूको क्लस्टर निर्माण गरेर परस्पर उद्योग, व्यापार, कृषि र रोजगारका बजारहरू एकीकरण गर्दैछन् । अमेरिका, युरोप, चीन र खाडी मुलुकका सहरहरूले विश्वका सयौं सहरहरूमा परस्पर आर्थिक, सामाजिक र सांस्कृतिक सम्बन्ध विस्तारको लागि आफ्ना कार्यालय स्थापना गरेका छन् । उनीहरूको समद्धिको एउटा कारण त्यो पनि हो । यो मामिलामा सबैभन्दा पछि भनेको दक्षिण एसिया मात्र हो । डेढ दसकदेखि जनप्रतिनिधिविहीन बनेका हाम्रा गाउँ र सहरहरूले नियमित निर्वाचनद्वारा आफ्ना जनप्रतिनिधि पाएका भए उनीहरूको नेतृत्वमा हुने न्यूनतम विकाससम्बन्धी गतिविधिले पनि मुलुकमा सयौं नगर र नगरोन्मुख बस्ती विकास भइसकेका हुने थिए । निर्वाचित जनप्रतिनिधि र आम जनताबीचको सहकार्य र सहरसहरबीच तथा गाउँसहरबीच र नेपालका सहरहरूको अन्य मुलुकका सहरसँगको भगिनी सम्बन्धले मुलुकमा निर्माण हुने त्यस्तो आर्थिक गतिविधिले नेपाल समृद्धिको नयाँ चरणमा प्रवेश गरिसकेको हुने थियो । प्रविधि, नीति र संरचनाको समस्या नेपालमा १९ वर्षदेखि स्थानीय निकायको चुनाव भएको छैन । स्थानीय निकायको अनुभव भएको र त्यसको नेतृत्व गरेको पुस्ता हराउँदै छ । नयाँ पुस्तालाई त्यसको कुनै अनुभवै छैन । तुलनात्मक रूपमा नेपालको शासन प्रणालीको इतिहासमा सबैभन्दा सार्थक अभ्यास भनेकै गाउँ, नगर र जिल्ला तहमा भइरहेका थिए । तर त्यसलाई यो वा त्यो नाममा छेकेर मुलुकको समग्र अस्तित्वमाथि एउटा अज्ञात भय, आतंक, असुरक्षा र आशंका निर्माण हुने गरी संघीयताको अवधारणालाई उठाइएको छ, त्यो पनि अत्यन्त सन्देहास्पद राजनीतिक गतिविधिको माध्यमबाट । कसैलाई अप्रिय लाग्न सक्छ, तर घटना र सन्दर्भहरूले सावित गरेको छ, नेपालको संघीयतामा बाह्य शक्तिहरूको दबाब, प्रेरणा र सहयोग र सरोकार निर्माण भएको छ । त्यसैकारण यो राज्यको सुरक्षा, एकता र अखण्डताविरुद्धको चुनौती र संकट बनिरहेको छ । राजनीतिक नेतृत्वकै कारण निर्मित कमजोर राज्य क्षमताले हिजो संघीयताको मागलाई र आज देखिँदै गरेको यसको विखण्डनकारी चरित्रले दिएको दबाब धान्न सकिरहेको छैन । तर मूल समस्या, पहाड वा मधेसका आम जनताको राष्ट्रिय एकता र अखण्डताको पक्षमा रहेको उनीहरूको ऊर्जा, विश्वास र प्रतिबद्धताले नेतृत्व नपाउनु हो । उनीहरूको विवेक र विश्वासले नेतृत्व पाउने हो र राज्यले उनीहरूलाई प्रभावकारी सुरक्षामात्रै दिने हो भने हिमालदेखिका सबै भूभागमा राष्ट्रिय एकता र अखण्डताको पक्षमा विकास हुने लहरले संघीयताको विखण्डनकारी चरित्रलाई सजिलै परास्त गर्न सक्छ । तर दुर्भाग्य ! मुलुकको राजनीति र सुरक्षा र प्रशासनिक संयन्त्र सबै उत्साहहीन, ऊर्जाहीन र आत्मकेन्द्रित देखिएका छन् । व्यक्तिगत र समूह रक्षा र अवसर विस्तार मात्रै उनीहरूको लक्ष बनिरहेको देखिन्छ । राष्ट्रको बृहत्तर हितमा उनीहरू बोल्न र उभिन सकिरहेका छैनन् । दक्षिण एसियाको जेठो राष्ट्रले आफ्नो आन्तरिक ऊर्जाको नेतृत्व पाउन नसकेको मात्र हो, त्यस्तो ऊर्जा हराएको होइन । इतिहासका त्यतिविघ्न प्रतिकुल अवस्थामा पनि राष्ट्रको अस्मिता रक्षाको लागि त्यत्रो बलिदान गर्न सक्ने धरतीमा चेतनाको वीज डढेको छैन । नेतृत्व पाउनेबित्तिकै त्यो जाग्छ भन्ने कुराको उदाहरण मुलुकले प्रदर्शन गरिसकेको छ । अर्को कुरा, नेपालको भौगोलिक संरचना, जनसंख्या र बस्तीको चरित्रले पनि संघीयता स्विकार्दैन । गरिबी, अभाव र बेरोजगारले निचोरेका जनताले दर्बिलो भर नपाएका पनि हुन् । देखिन्छ वर्तमान राजनीतिक नेतृत्वले संघीयता अस्वीकार गर्न सक्दैन र लागू गर्न तथा गराउन पनि सक्दैन । दुवै अवस्थाले गम्भीर चुनौती र समस्या निर्माण गर्ने निश्चित छ, तर संघीयताको अस्वीकृति नेपाल राष्ट्रको बृहत्तर हक र हितमा रहेको, तुलनात्मक रूपमा कम खतरनाक भएको, संघीयताविरुद्ध उठ्ने आवाज र शक्तिलाई हिमालदेखि तराईसम्मका आम जनताको समर्थनसमेत रहेकाले संघीयताको उन्नत र प्रभावकारी विकल्पबारे पनि व्यापक छलफल र विमर्श आवश्यक छ । चार दसकअघि डेनियल बुस्र्टिनले प्रविधिको गणतन्त्र' र पृष्ठपोषण ( फिडब्याक) विश्व' को कुरा गरेका थिए । त्यसको तीन दसकअघि ओर्टेगा ग्यासेटले भनेका थिए प्रविधि र मानिस एकअर्काका पूरक हुन् । प्रविधि आफैंमा स्वतन्त्र र स्वायत्त शक्ति संरचना हो । यसको आफ्नै नियम र गति हुन्छ, कुनै राज्य संरचनाको मातहत हुँदैन । प्रविधि शक्ति हो, औषधि हो, विकास र ज्ञान हो । प्रविधिलाई केन्द्रमा राखेर राज्य नीतिहरू अवलम्बन गरिएन भने मुलुक उठ्दैन । हाम्रोजस्तो सानो मुलुक त्यसमाथि विभिन्न प्रदेशमा विभक्त हुँदा त्यस्तो उन्नत प्रविधिलाई विकास र उपयोग गर्ने क्षमता विकास गर्न सक्दैन । मानिसको चेतनालाई अभिव्यक्त गर्न पनि प्रविधि आवश्यक हुन्छ । बीसौं र एक्काइसौं शताब्दीले ज्ञान र प्रविधिमा सबैको पहुँच निर्माण गरेर बुस्र्टिन र ग्यासेटलाई सत्यापित गरेको छ । आजको विश्वको समृद्धिको बल भनेको मूलतः प्रविधि हो । अर्थात् आधुनिक विकास र समृद्धिको नेतृत्व नै प्रविधिले गरिरहेको छ । त्यही प्रविधिमा आर्जन गरेको श्रेष्ठताले अमेरिका आजको स्थानमा आइपुगेको छ । प्रविधिलाई अत्यन्त उन्नत र व्यापक रूपमा प्रयोग गर्न पाएको सफलताले चीन यति थोरै अवधिमा असाधारण सफलता र समृद्धि आर्जन गर्न समर्थ भएको छ । चुनौतीपूर्ण विश्व व्यवस्थाको केन्द्रमा रहेका चीन र भारतको बीचमा रहेको नेपालको सुरक्षा र स्थिरताको आधार भनेको प्रविधि प्रवद्र्धित आर्थिक विकास र समृद्धि मात्रै हो । त्यस्तो विकास र समृद्धि दिने भनेको उपयुक्त राज्य र सेवा प्रदायन संरचना, त्यस्तो सेवाको स्तर संरचना हो । मुलुकहरूको गरिबीको मूल कारण नै प्रविधि, नीति र समृद्धि निर्माणका संरचनाहरूको अभाव हो । मानिसको स्वायत्तता, स्वतन्त्रता र समृद्धिको आधार बनेको प्रविधिलाई नागरिक र सामाजिक जीवनसँग जोड्न र त्यसको लाभ आर्जन गराउन सुविधासम्पन्न आधुनिक नगरहरूले मात्र सक्छन् । पोस्टट्रुथ संघीयताको विकल्पः समृद्धि लक्षित सहर सर्बियन मूलका अमेरिकी साहित्यकार स्टोजन स्टिभ टिजिकले सन् १९९२ मा एउटा लेखमा पहिलोचोटि लेखेका थिए, स्वतन्त्र व्यक्तिको रूपमा हामीले एक किसिमको पोस्टट्रुथ दुनियाँमा रहने स्वतन्त्र निर्णय गरेका छौं ।' यदाकदा उपयोग हुने यो शब्दको प्रयोग सन् २०१६ मा दुई हजार प्रतिशतभन्दा बढी गरिएपछि अक्सफोर्ड डिक्सनरीका सम्पादकहरूले लामो अध्ययनअनुसन्धान र छलफलको अन्त्यमा यसलाई सन् २०१६ को वर्ष शब्द' घोषणा गरे । आज मुलुकहरूबीच राजनीतिक भूगोलले भन्दा यातायात तथा सञ्चार सञ्जाल भूगोलले महत्व पाउन थालेको छ । त्यसैले संसारका धेरै मुलुकहरू आफ्नो मुलुकमा मात्र नभएर अर्कोअर्को मुलुकमा त्यस्तो सञ्जाल विकास, सुधार र सहरीकरणमा लगानी गरिरहेका छन् । वस्तुगत आवश्यकता, अवस्था, सत्यतथ्यभन्दा पनि आवेग, उत्तेजना र आग्रहको बलमा जनमत निर्माण गर्ने, आफ्ना निजी हित, सुविधा, कुण्ठा, अहम् तुष्टि वा आग्रह रक्षाको लागि जनतालाई उत्तेजित बनाएर जनमत निर्माण गर्ने अवस्था बुझाउन पोस्टट्रुथ शब्दको प्रयोग गरिन्छ । ब्रेग्जिट सवालमा बेलायतमा र राष्ट्रपतिको निर्वाचनमा अमेरिकामा यसको अत्यधिक प्रयोग भयो भनिन्छ । संघीयताको सम्बन्धमा नेपालले पोस्टट्रुथ मानसिकतालाई अत्यधिक प्रदर्शन गरिरहेको छ । पराग खन्नाका अनुसार संसारका मुलुकहरूको सीमाको कुल लम्बाइ पाँच लाख किलोमिटर छ तर साढे ६ करोड किलोमिटर लामो सडक सन्जाल, ४० लाख किलोमिटर लामो रेल मार्ग, २० लाख किलोमिटर लामो पाइपलाइन र दस लाख किलोमिटर लामो इन्टरनेटका तारहरूले समस्त विश्वलाई परस्पर जोडेका छन् । खन्ना भन्छन् गएको चार हजार वर्षमा जति पूर्वाधार निर्माण भए, त्यति नै पूर्वाधार आगामी चार दसकमा बन्नेछन् । ती पूर्वाधारहरूले निर्माण गर्ने भनेको सहर हो । त्यसले मानव बसोवास र राज्यको परम्परागत संरचनामा व्यापक परिवर्तन माग गर्दछ । स्मरणीय छ, २०३० सम्ममा थप दुई अर्ब मानिस सहरमा बस्नेछन् । सहर आफैंमा समावेशी र समतामूलक समाज हो । एकअर्काको सहरीकरणको अनुभवबाट सिक्न र व्यवस्थित गर्न सकियो भने सहर दिगो विकासको केन्द्र पनि हो । लगानी वृद्धि, विकास, मुनाफा, व्यापक रोजगार र समृद्धिको केन्द्र पनि सहर हो । आज मुलुकहरूबीच राजनीतिक भूगोलले भन्दा यातायात तथा सञ्चार सञ्जाल भूगोलले महत्व पाउन थालेको छ । त्यसैले संसारका धेरै मुलुकहरू आफ्नो मुलुकमा मात्र नभएर अर्कोअर्को मुलुकमा त्यस्तो सञ्जाल विकास, सुधार र सहरीकरणमा लगानी गरिरहेका छन् । सहरीकरणको नयाँ युगलाई राज्यका परम्परागत संघीय अवधारणा र संवैधानिक व्यवस्थाले प्रतिनिधित्व र व्यवस्थापन गर्न सकिरहेको छैन । नयाँ र प्रभावकारी सहरी सञ्जालीकरण तथा समूहीकरणका मागअनुरूपका संरचना र व्यवस्थापन विधायनको आवश्यकताबारे क्यानाडाको एउटा अध्ययन इम्पावर्ड सिटिजअ न्यु पाथ टु कोल्याबरेटिभ फेडर्यालिजम' ले दह्रोसँग उठाएको छ । कनेक्टिभिटी अर्थात् यातायात, सञ्चार, आर्थिक र सामाजिक व्यवहारहरूले परस्पर जोडेको वर्तमान विश्वमा भूगोल नियम र नियति दुवै होइन । खन्ना भन्छन् आजको युगमा नियति भनेको कनेक्टिभिटी मात्रै हो । कनेक्टिभिटी सम्बद्ध पूर्वाधारहरू स्नायु प्रणालीजस्तै हुन् । कनेक्टिभिटी नै पुँजी, शक्ति र समृद्धि हो । कनेक्टिभिटी सम्बद्ध प्रविधिले विश्वको भूराजनीतिका सबै सीमाहरूलाई असान्दर्भिक बनाइसकेको छ राजनीतिक र प्राकृतिक सीमाहरूमाथि विजय प्राप्त गरेको छ । के बुझ्न ढिलाइ भइसकेको छ भने मानिसलाई दल र राजनीतिक ढोंगले होइन प्रविधि र समृद्धिका सपनाले जोड्छ ! प्रविधि र समृद्धिका सपनाहरू सहरहरूसँग जोडिन्छन् । साविकका र विकसित हुँदै गरेका सहरहरूलाई आधुनिक सुविधासहित व्यवस्थित गर्दै महाभारत पर्वत शृंखलाको दक्षिण फेदीदेखि चुरे दक्षिण फेदीसम्म घना वन क्षेत्र नभएको र वातावरणीय दृष्टिले उपयुक्त मेचीदेखि महाकालीसम्मको भूभागमा र हुलाकी राजमार्गका विभिन्न केन्द्रहरूमा सुविधासम्पन्न सहरहरू विकास गर्न सकिन्छ । साथै तिनलाई वरिपरिका बस्तीहरूसँग जोड्ने बृहत् परियोजना सञ्चालन गर्न राष्ट्रिय र अन्तर्राष्ट्रिय स्रोत र सहयोग परिचालन गर्ने हो भने त्यसले मधेसको आवश्यकता र समग्र मुलुकको समृद्धिको सपनालाई यथार्थमा रूपान्तरण गर्न सक्नेमा ढुक्क हुनुनपर्ने कुनै कारण छैन । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
नेदरल्यान्ड्सका पूर्व प्रशिक्षक भान गालले लिए सन्यास,"लन्डनः नेदरल्यान्ड्सका पूर्व प्रशिक्षक लुइस भान गालले प्रशिक्षण पेशाबाट सन्यास लिएका छन्। भान गालले २६ वर्षयता प्रशिक्षण गरिरहेका थिए। यसबीचमा उनले बार्सिलोना, बायर्न म्युनिख, आयाक्स र म्यानचेस्टर युनाइटेडजस्ता ठूला क्लबको प्रशिक्षण सम्हालेका थिए। पछिल्लो पटक म्यान युनाइटेड सम्हालेका ६५ वर्षीय भान गाल गत मेमा बर्खास्तीमा परेका थिए। मलाई लाग्छ, अब म फुटबल प्रशिक्षणमा फर्कने छैन, डच पत्रिका डे टेलिग्राफलाई दिएको अन्तर्वार्तामा भान गालले भनेका छन्। नेदरल्यान्ड्स सरकारले सोमबारमात्रै गाललाई लाइफटाइम अचिभमेन्ट अवार्ड प्रदान गरेको थियो। फुटबलमा गरेको योगदानको कदर गर्दै भानलाई सरकारले उक्त अवार्डबाट सम्मान गरेको हो। उनले लगत्तै सन्यासको घोषणा गरेका हुन्। उनले बार्सिलोनाका लागि दुई पटक, आयाक्सका लागि तीन पटक तथा एजेड अल्कामर र बायर्न म्युनिखका लागि एकएक पटक घरेलु लिगको उपाधि जितेका थिए। यसैगरी आयाक्सका लागि युरोपियन च्याम्पियन्स लिग र यूईएफए कप तथा म्यान युनाइटेडका लागि एफए कपको उपाधि जितेका थिए। भान गालले सन्यासको पछाडि पारिवारिक कारण रहेको बताएका छन्। सन् १९७२ देखि १५ वर्ष विभिन्न क्लबबाट मिडफिल्डरको रुपमा खेलेका भान गाल त्यसपछि एजेडको सहायक प्रशिक्षकका रुपमा प्रशिक्षण करियर सुरु गरेका थिए।"
रामोसको आत्मघाती गोलले डुबायो रियल म्याड्रिडलार्इ,"म्याड्रिडः खेलको अन्त्यतिर सर्जियो रामोसबाट आत्मघाती गोल भएपछि रियल म्याड्रिड स्पेनिस ला लिगा फुटबलको आइतबार राति सम्पन्न खेलमा सेभिलसँग २१ गोलले पराजित भएको छ । उक्त हारसँगै रियलको अपराजित यात्रा पनि टुंगिएको छ । यसअघि रियलले लगातार ४० खेलमा अपराजित रहँदै स्पेनिस फुटबलमा कीर्तिमान बनाएको थियो । रियलले अघिल्लो साता आफ्नो चिर प्रतिद्वन्द्वी बार्सिलोनाले बनाएको ३९ खेलको अपराजित यात्रा तोडेको थियो । हारसँगै रियलले ला लिगा तालिकामा अग्रता फराकिलो बनाउने अवसर पनि गुमाएको छ । यद्यपि १७ खेल खेलेको रियल ४० अंकसहित तालिकाको पहिलो स्थानमै आसीन छ । दोस्रो स्थानमा रहेको सेभिलले १८ खेलबाट ३९ र तेस्रो स्थानमा रहेको बार्सिलोनाले १८ खेलबाट ३८ अंक जोडेका छन् । सेभिलको मैदानमा खेलिएको उक्त खेलमा सुरुआती अग्रता बनाएको रियलले अन्तिम समयमा आएर दुई गोल खाएको थियो । पहिलो हाफ गोलरहित बराबरीमा सकिएको उक्त खेलको ६७औं मिनेटमा पोर्चुगिज खेलाडी क्रिस्टियानो रोनाल्डोले पेनाल्टीमा गोल गर्दै रियललाई अग्रता दिलाएका थिए । डानी कार्भाजललाई डीबक्सभित्र सेभिलका गोलरक्षक सर्जियो रिकोले फल गरेपछि रियलले पेनाल्टी प्रहारको अवसर पाएको थियो । ८५औं मिनेटमा रामोसबाट आत्मघाती गोल भएपछि खेल ११ को बराबरीमा पुगेको थियो । सेभिलमै जन्मिएका ३० वर्षीय रामोसबाट बल क्लियर गर्ने क्रममा हेडमार्फत आत्मघाती गोल भएको थियो । सेभिलमा मैले उत्कृष्ट फुटबल खेलेँ । त्यो आत्मघाती गोल सामान्य रूपमा भएको हो, त्यसमा मेरो कुनै दोष थिएन, खेलपछि रामोसले भने । खेलको इन्जुरी समयमा सेभिलका स्टिभन जोभेट्किले गोल गरेपछि रियल हार स्वीकार्न बाध्य भयो । गत अप्रिलमा च्याम्पियन्स लिगको क्वार्टरफाइनलको पहिलो लेग खेलमा जर्मन क्लब उल्फ्सबर्गसँग २० गोलले पराजित भएयता रियलले एक खेल पनि हारेको थिएन । हामीले सेभिलविरुद्घ स्तरीय प्रदर्शन गर्यौं, हामीसँग अझै पाँच मिनेट समय भएको भए नतिजा फरक आउन सक्थ्यो, खेलपछि रियलका प्रशिक्षक जिनेदिन जिदानले भने । करिब एक वर्षअघि रियलको प्रमुख प्रशिक्षकको जिम्मेवारी लिएयता जिदानले केवल तीन खेलमा पराजय भोगेका छन् । दुई साताअघि खेलिएको कोपा डेल रे फुटबलको अन्तिम १६ टोलीबीचको भिडन्तको पहिलो लेग खेलमा रियलले सेभिललाई ३० गोलले हराएको थियो । जारी सिजनको लिगमा सेभिलले हात पारेको यो लगातार चौथो जित हो । सेभिलले सन् १९४६ देखि स्पेनिस लिगको उपाधि जित्न सकेको छैन । यो हाम्रा लागि निकै ठूलो सफलता हो । रियललाई हराएपछि हाम्रा खेलाडीको मनोबल उच्च भएको छ र आगामी खेलमा पनि यसले हाम्रो उत्साह बढाउने निश्चित छ, सेभिलका प्रशिक्षक जोर्गे साम्पाओली भन्छन् । यसअघि रियलले खेलेका नौमध्ये आठ खेलमा जित हात पारेको थियो । बार्सिलोनाविरुद्घको खेलमा भने रियल ११ गोलको बराबरीमा रोकिएको थियो । त्यति बेला रामोसले नै रियलका लागि अन्तिम समयमा जवाफी गोल गरेका थिए । बार्सिलोनाले भने शनिबार राति भएको आफ्नो पछिल्लो लिग खेलमा तुलनात्मक रूपमा कमजोर प्रतिद्वन्द्वी लस पाल्मसलाई ५० गोलको फराकिलो अन्तरले हराएको थियो ।"
युभेन्ट्सलाई फियोरेन्टिनाको झट्का,मिलानः इटालियन सिरिए फुटबल तालिकाको शीर्ष स्थानमा आसीन युभेन्ट्सलाई मध्य क्रममा रहेको फियोरेन्टिनाले हारको स्वाद चखाएको छ । आइतबार राति भएको खेलमा फियोरेन्टिनाले युभेन्ट्सलाई २१ गोलले हरायो । फियोरेन्टिनाको जितमा निकोला कालिनिचले ३७औं मिनेटमा खाता खोलेका थिए । पहिलो हाफमा १० को अग्रता लिएको फियोरेन्टिनाले दोस्रो हाफको सुरुमै अर्को गोल थपेको थियो । फियोरेन्टिनाका लागि ५४औं मिनेटमा मिलान बाडेल्जले गोल गरे । फियोरेन्टिनाको गोलपछि आक्रामक देखिएको युभेन्ट्सले ५८औं मिनेटमा एक गोल फर्काएको थियो । युभेन्ट्सका लागि गोन्जालो हिग्वेनले गोल गरेका थिए । खेलको अन्तिमसम्म थप गोल फर्काउने युभेन्ट्सको प्रयास सफल हुन सकेन । हारे पनि लिगमा १९ खेल सकेको युभेन्ट्स ४५ अंकसहित तालिकाको शीर्ष स्थानमा यथावत् छ । जितसँगै ३० अंक बनाएको फियोरेन्टिना तालिकाको आठौं स्थानमा छ । यसैगरी लिगकै अर्को खेलमा एएस रोमाले उडिनेसलाई १० गोलले हराउँदै तालिकाको दोस्रो स्थानमा उक्लिएको छ । रोमाको जितमा राडजा नियाङ्गोलनले १२औं मिनेटमा गरेको गोल नै निर्णायक बनेको थियो । खेलको १८औं मिनेटमा रोमाले पेनाल्टीको अवसर खेर फालेको थियो । रोमाका इडेन डेकोको पेनाल्टीमा चुकेका थिए । जितसँगै लिगमा २० खेल सकेको रोमाले ४५ अंक बनाएको छ । २५ अंकसहित उडिनेस तालिकाको ११औं स्थनमा छ । अर्को खेलमा नापोलीले पेस्कारालाई ३१ गोलले हराउँदै तेस्रो स्थान बनायो । नापोलीका लागि लोरेन्जो टोनेल्लीले ४७औं मिनेटमा खाता खोलेका थिए । दोस्रो गोल ५०औं मिनेटमा मारेक हामसिकले गरे । ८६औं मिनेटमा ड्रायस मार्टेन्सले तेस्रो गोल थपेका थिए । खेलभर नापोलीको दबाब झेलेको पेस्काराले ९०औं मिनेटमा पेनाल्टीमार्फत सान्त्वना गोल फर्काएको थियो । पेस्काराका लागि जियानलुका काप्रारीले गोल गरेका थिए । २० खेल सकेको नापोलीले ४१ अंक बनाएको छ । नौ अंकमा सीमित पेस्कारा तालिकाको अन्तिममा छ । अर्को खेलमा लाजियोले एटलान्टालाई २१ गोलले हराउँदै चौथो स्थानमा उक्लियो । जितसँगै लाजियोले २० खेलबाट ४० अंक बनाएको छ । ३५ अंकसहित एटलान्टा तालिकाको सातौं स्थामना छ ।
मिडिया कप फुटबलको उपाधि कान्तिपुरलाई,"काठमाडौंः आठौं मिडिया कप फुटबलको उपाधि कान्तिपुर मिडिया ग्रुपले जितेको छ। दशरथ रंगशालामा मंगलबार भएको फाइनल खेलमा साविक विजेता कान्तिपुरले इमेज च्यानललाई टाईब्रेकरमा ५४ गोलले हराउँदै उपाधि जितेको हो। निर्धारित समयको खेल ११ गोलको बराबरीका रोकिएको थियो। थप गरिएको १५ मिनेटमा दुवै टोलीले गोल गर्न नसकेपछि खेल टाइब्रेकरमा पुगेको थियो।निर्धारित समयमा इमेज च्यानलले सुरुवाती अग्रता लिएको थियो। इमेजका लागि सुनिल ताम्राकारले पाँचौं मिनेटमा गोल गरेका थिए। कान्तिपुरले ५५ औं मिनेटमा बराबरी गोल गर्दै खेलमा फर्किएको थियो। कान्तिपुरका लागि सन्तकुमार श्रेष्ठले बराबरी गोल फर्र्काएका थिए। टाइब्रेकरमा कान्तिपुरका सन्तकुमार श्रेष्ठ, सुरज मोक्तान, समिर तामाङ, निराजन कार्की र नवीन खड्काले गोल गरेका थिए। इमेजका सम्बन्धम प्रधान, जनक गुरुङ, सुनील ताम्राकार र विजय कार्कीले मात्र गोल गरे। योद्धा थापा पेनाल्टी चुकेपछि कान्तिपुरले उपाधिको रक्षा गरेको हो। उपाधिसँगै कान्तिपुरले ५० हजार रुपैयाँ पुरस्कार हात पार्यो भने उपविजेता इमेजले २५ हजार रुपैयाँमा चित्त बुझायो।"
आर्मी र पुलिस फाइनलमा,"काठमाडौः दोस्रो रुस्लान कप क्रिकेट प्रतियोगिताको उपाधिका लागि दुई विभागीय टोली त्रिभुवन आर्मी क्लब र नेपाल पुलिस क्लबबीच भिडन्त हुने भएको छ । सोमबार भएको सेमिफाइनल खेलमा न्यु होराइजन क्रिकेट क्लबलाई सात विकेटले पराजित गर्दै पुलिस क्लबले फाइनलको यात्रा तय गरेको हो । आर्मी क्ल्बले भने सेमिफाइनलमा धनगढीको एसपीएलाई ७० रनले हराउँदै फाइनलमा पुलिससँगको पक्का गरेको हो । फाइनल खेल मंगलबार हुनेछ । कीर्तिपुरस्थित क्रिकेट मैदानमा टस हारी पहिले ब्याटिङ गरेको न्यु होराइजनले निर्धारित ओभरमा १० विकेट गुमाउँदै ८२ रनको झिनो योगफल तयार पारेको थियो । जवाफी ब्याटिङमा ओर्लिएको पुलिस क्लबले १७४ ओभरमा केवल तीन विकेट गुमाएर लक्ष्य पार गर्यो । पुलिसको जितमा सुनिल धमलाले सर्वाधिक ३६ रनको योगदान गरे भने दीपेन्द्रसिंह ऐरीले तीन विकेट लिए । सुनिलले आफ्नो पालिमा पाँच चौका प्रहार गरेका थिए । यसैगरी योगेन्द्र कार्कीले १४ बलमा अविजित २० रनको योगदान गरे भने आरिफ सेखले पनि अविजित १७ रन बनाए । योगेन्द्रले एक छक्का र एक चौका प्रहार गरेका थिए । सुरुआती ब्याट्सम्यान दिलीप नाथले पनि १० रन बनाए । बलिङतर्फ दीपेन्द्रले चार ओभरमा १५ रन खर्चंदै तीन विकेट लिएका थिए । ललित भण्डारी, रामनरेश गिरी, कुशल भुर्तेल, सुनिल धमला र कप्तान मञ्जित श्रेष्ठले पनि एकएक विकेट लिए । न्यु होराइजनका लागि भने कृष्ण कार्कीले अविजित २५ रन बनाएका थिए । सुरुआती ब्याट्सम्यान शंकर रानाले १६ रन जोडे भने अन्य ब्याट्सम्यानले दोहोरो संख्यामा रन बनाउन सकेनन् । अतिरिक्त रूपमा १५ रन पाएको न्यु होराइजनका नौ खेलाडी दोहोरो संख्यामा रन जोड्नुअघि नै पभेलियन फर्किएका थिए । न्यु होराइजनका नुरध्वज सेन र प्रकाश केसी शून्य रनमै आउट भए । सुसन भारीले दुई र दुर्गेश गुप्ताले एक विकेट लिए । अर्को खेलमा टस जिती पहिले ब्याटिङ गरेको आर्मीले निर्धारित २० ओभरमा ६ विकेट गुमाउँदै एक सय ८७ रनको योगफल तयार पारेको थियो । जवाफी ब्याटिङमा ओर्लिएको एसपीएले निर्धारित ओभरमा सात विकेट गुमाएर एक सय १७ रनमात्र बनाउन सक्यो । आर्मी क्लबको जितमा सुरुआती ब्याट्सम्यान सागर पुनले ७५ र राजेश पुलामीले ५५ रनको योगदान गरे । सागरले ५२ बलमा एक छक्का र आठ चौका प्रहार गरे । २१ बल खेलेका राजेशले पाँच छक्का र चार चौका हिर्काए । सागरले ४० बलमा ५० रन पूरा गरेका थिए भने राजेशले २० बलमै अर्धशतक बनाएका थिए । आर्मी क्लबका लागि अर्का सुरुआती ब्याट्सम्यान अनिलकुमार मण्डलले ३० रनको योगदान गरे । राजु रिजालले १२ रन थपे । बलिङतर्फ अविनास कर्णले तीन तथा सागर पुन र जितेन्द्र मुखियाले दुईदुई विकेट लिए । एसपीएका लागि विजय रानाले सर्वाधिक ३८ र रोमन बमले २५ रन बनाएका थिए । विजयले पाँच र रोमनले चार चौका प्रहार गरे ।"
"जाभीले भने,मलाई विश्वास छ, मेसीले बार्सिलोनासँग नयाँ सम्झौता गर्नेछन्","काठमाडौंः अर्जेन्टिनी खेलाडी लियोनल मेसीले यो सिजनको अन्तिममा बार्सिलोना छोड्न सक्ने चर्चा चलिरहेका बेला बार्सिलोनाका पूर्व कप्तान जाभीले भने मेसीले बार्सिलोना नछोड्ने बताएका छन्। उनले बार्सिलोनासँग मेसीले नयाँ सम्झौता छिट्टै गर्नेमा आफू आशावादी रहेको समेत बताएका छन्। जाभीले भनेका छन्,मेसी बार्सिलोनामै रमाइरहेका छन्। मलाई विश्वास छ मेसीले क्लबसँग छिट्टै नयाँ सम्झौता गर्नेछन्। बार्सिलोनासँग मेसीको सम्झौता सन् २०१८ सम्म छ। बार्सिलोनाले ब्राजिलियन स्टार नेमार र उरुग्वेका लुइस स्वारेजसँग पाँच वर्षको नयाँ सम्झौता गरिसकेका पनि मेसीसँग भने सम्झौताका विषयमा छलफल गरेको छैन। तर, फक्स स्पोट्ससँग कुराकानी गर्दै भेट्रान खेलाडी जाभीले भनेका छन्,मेसीले सम्झौता गर्नेछन् यसमा मलाई कुनै शंका छैन। मेसीले अन्य क्लबमा गएर थुप्रै पैसा कमाउन सक्छन् तर उसको मुटु भनेको बार्सिलोना नै हो,जाभीले भने। मेसी र बार्सिलोनाबीच लभ अफेयर को सम्बन्ध छ,उनले भने,मेसी अझै धेरै वर्ष बार्सिलोनामा बस्नेछन्। जाभीले मेसीले बार्सिलोना छोड्ने हल्ला हरेक सिजनमा चल्ने गरेको भन्दै पछिल्लो हल्ला पनि सही नभएको बताए।"
"नेमार सबैभन्दा महँगा खेलाडी, मेसी दोस्रो र रोनाल्डो सातौं नम्बरमा","काठमाडौंः ब्राजिलियन स्टार खेलाडी नेमार विश्वकै सबैभन्दा महँगा फुटबलर भएको एक अध्ययनले देखाएको छ। सीआईइएस फुटबल अब्जरभेटरीले सार्वजनिक गरेको एक अध्ययनले नेमार विश्वकै महँगा खेलाडी भएको दाबी गरिएको छ। नेमार २१६ मिलियन पाउण्डका साथ पहिलो स्थानमा रहेको प्रतिवेदनमा दाबी गरिएको छ। नेमारपछि दोस्रो स्थानमा लियोनल मेसी रहेका छन्। मेसी १५० मिलियन पाउण्डका साथ नेमारपछि दोस्रो महँगा खेलाडीको सूचीमा परेका छन्। सीआईइएस फुटबल अब्जरभेटरीले खेलाडीहरुको ट्रान्सफरको मूल्य तथा प्रस्तावका आधारमा विश्वका १०० महँगा खेलाडीको सूची सार्वजनिक गरेको हो। उसले सार्वजनिक गरेको सूचीमा भने फिफा वर्ष खेलाडी तथा चौथो पटक बेलोन डिअरको अवार्ड विजेता क्रिष्टियानो रोनाल्डो सातौं स्थानमा परेका छन्। रोनाल्डो १११२ मिलियन पाउण्डका साथ सातौ स्थानमा रहेका छन्। सीआईइएस फुटबल अब्जरभेटरीले निकालेको विश्वकै १० महँगा फुटबलरको सूचीमा म्यानचेष्टर युनाइटेडका पाउल पोग्वा १३६५ मिलियन पाउण्डका साथ तेस्रो स्थानमा छन् भने एथ्लेटिको मड्रिडका एन्टोनी ग्रिजम्यान १३२२ मिलियनका साथ चौथो स्थानमा छन्। यस्तै लुइस स्वारेवज १२७७ मिलियनका साथ पाँचौ तथा टोटनह्यामका ह्यारी केन १२२४ मिलियनका साथ छैठौं स्थानमा छन्। आठौं नम्बरमा युभेन्ट्सका पाउलो डिबाला, नवौं नम्बरमा टोटनह्यामका डेल अली र दशौं नम्बरमा चेल्सीका इडेन हजार्ड छन्।"

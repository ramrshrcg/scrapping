शीर्षक,विवरण
घट्दो कदका नेताहरू,"अमेरिकी प्रख्यात कूटनीतिज्ञ हेनरी किसिन्जरले आफ्नो किताब बल्र्ड अडर' मा नेपालको बारेमा सानो र सारगर्भित टिप्पणी गरेका छन्, नेपालले सदियौंसम्म कुशलतापूर्वक चीन र भारतबीच आफ्नो कूटनीतिक सम्बन्ध सन्तुलित राख्न सफल भएको छ । नेपाल इतिहासमा कहिले कसैको अधीन रहनुनपरेको पनि यही कौशलले नै हो । विगतको नेपालको यो दक्षता हाल परीक्षाको घडीमा देखिन्छ ।' नेपालको स्वतन्त्रता कायम राख्न र नेपाललाई सुदृढ बनाउन इतिहासका धेरै पात्रहरूको महत्वपूर्ण भूमिका छ । पृथ्वीनारायण शाहले एकीकरण गरेर बनाएको नेपाललाई बहादुर शाहले अझ विस्तृत र शक्तिशाली बनाए । इतिहासले निरंकुश मानेको राणाशासनका प्रवर्तक जंगबहादुर पनि नेपालको स्वतन्त्रता कायम राख्न र गुमेको नयाँ मुलुक फिर्ता गर्न सफल भए । चन्द्रशमशेर, मोहन शमशेरहरू पनि देशको सार्वभौम सत्ता र सीमा रक्षाको लागि कसैसँग सम्झौता गरेनन् । राजा महेन्द्र, वीरेन्द्र र ज्ञानेन्द्रसमेत यी कुरामा चुकेनन् । समयले हालका नेताहरूलाई भने यी कुराको विषयमा परीक्षाको कसीमा राखेको छ । प्रजातन्त्रको लागि लडेका यी नेताहरू देशको स्वाभिमानको रक्षा गर्न कति सफल हुनेछन्, नेपालीको चिन्ता र चासोको विषय रहेको छ । हालै वामपन्थी आन्दोलनका हस्ती क्युबाका पूर्वराष्ट्रपति फिडेल क्यास्ट्रोेको निधन भयो । उनका कटु आलोचकहरूसमेत संसारको महाशक्ति राष्ट्रको छिमेकको सानो यो देश आफ्नो स्वाभिमान जोगाएर राख्न सकेकोमा उनको नेतृत्वको प्रशंसा गर्दछन् । स्वाभिमान देशको आयतन र शक्तिमा मात्र होइन, नेतृत्वको कौशलमा रहने हो भन्न हामी विश्वका सफल नेताहरूका जीवनीबाट पनि थाहा पाउन सक्छौं । नेपालमा हिम्मतिला, संघर्षले खारिएका, त्यागी, जेल नेल खाएका, खट्न सक्ने, आँटिला, जुझारू जस्ता उपनाम' ले सिँगारिएका नेताहरूको कमी छैन । एकताका त्यागी नेताहरू पनि हुने गर्थे । कृष्णप्रसाद भट्टराईको अवशानसँगै त्यागी नेताहरूको अनिकाल भएको छ । आजभोलि नेपालमा हामी जोगी बन्न नेता भएका हैनौं' भन्ने अगुवाहरू मात्र देखिन थालेका छन् । त्यसैले व्यंग्य कवि चट्याङ मास्टर उपदेश दिन्छन्, उद्योग नखोल, पार्टी खोल ।' आजभोलिका नेताहरूको कद निरन्तर खस्कँदो देखिन्छ र जनताले नेतालाई समाजसेवीभन्दा व्यवसायीको रूपमा हेर्न थालेका छन् । नेताहरूप्रति जनताको मूल्यांकन राम्रो छैन भन्ने नेताहरूलाई पनि थाहा भएकै हुनुपर्छ । के यो नेपाली जनताको नकारात्मक सोचमात्र हो त ? नेता ठूलो हुने सद्चरित्र, लगनशीलता, त्याग र सेवाले नै हो । संसारका सबै ठूला नेताहरूमा यस्ता गुण देखिन्छन् । विश्वका महानतम् नेताहरू महात्मा गान्धी, नेल्सन मन्डेला, अब्राहम लिंकन, मार्टिन लुथर किङ सब त्यागी र समाजसेवी नै थिए । अहिले नेपालमा त्यागी होइन, भोगी' नेताहरूको नै बोलावाला देखिन्छ । नेपालीले स्थापित यी नेताहरूबाटै आस गरेर बस्छन् या विकल्प खोज्छन्, यो नेपाली जनताको भावना र मतको अभिव्यक्तिबाट थाहा हुनेछ । यसका लागि आवधिक निर्वाचन नभइनहुने कुरा हो । नेताहरू भने यो वा त्यो बहानामा चुनाव पछि सार्ने र विगतमा जस्तै आफ्नो कार्यकाल आफैँ थप्दै जानेतर्फ उद्यत् छन् भन्ने आशंका उठ्न थालेको छ । नेपाली सत्तासीन नेताहरूले नेपाल विकास गर्न आवश्यक भनेका आधारभूत राजनीतिक विषय प्राप्त गरिसकेका छन् । परिवर्तनपश्चात् कबोल गरेबमोजिम देशलाई अगाडि बढाउने जिम्मा तिनै नेताहरूमा छ । बहाना बनाएर अब ढाँट्न मिल्दैन । अहिले नेपालीहरू परिवर्तनको प्रतिफल पाउन आतुर छन् र त्यो दिनु नेतृत्वको कर्तव्य भएको छ । नेपाल अहिले विकास र सुशासनको बाटोमा भनेजस्तो गतिमा अघि बढिरहेको छ त ? परिस्थितिले त्यस्तो देखाइरहेको भने छैन । नेपालीहरू नेताहरू आफ्नो र आफ्नाको स्थान सुरक्षित गर्न र आफ्नै मात्र सम्पन्नतातर्फ अग्रसर छन् भन्ने जनताले महसुस गर्न थालेका छन् । यो व्यवस्था र प्रजातन्त्रको लागि हितकारी लक्षण भने होइन, महसुस हुने गरी सुधार हुनुपर्ने पाटो हो । नेताहरूबाट कदअनुसारको आचरण हुन नसकेका संकेतहरू स्पष्ट हुँदै गएका छन् । नेताहरूलाई अब आश्वासन मात्र दिने र अदक्षता देखाउने छुट छैन । नेताहरूको दक्षताले कसरी साना देशहरूको पनि स्वाभिमान बढाउँछ भन्ने बुझ्न क्युबा वा दक्षिण अफ्रिका जानुपर्दैन, दक्षिण एसियाका हाम्रा छिमेकमा पनि यो देखिएको छ । श्रीलंकाका जयवर्धने, बन्दारनयकेहरू, बंगलादेशका शेख मुजिबुर, नेपालका राजा महेन्द्र र बीपीहरू र उनीहरूले देश र अन्तर्राष्ट्रिय क्षेत्रमा पाएको सम्मान शक्तिले भन्दा नेतृत्व क्षमताले नै हो । ठूला र शक्तिशाली राष्ट्रहरूमा यो पद र शक्तिसँग समेत जोडिएर आउँछ भने साना राष्ट्रका नेताहरूले यो आर्जन गर्नुपर्ने हुन्छ । सच्चरित्रता, त्याग र लगाव यसका पूर्वसर्त हुन् । नेपालमा हाल त्यस्ता खारिएका नेताहरूको भने खडेरी परेको देखिन्छ । विगतले सम्भावना नदेखाएको हैन, तर परीक्षाको घडीमा खरो उत्रन सक्ने क्षमता भने देखिएको छैन । नेपालका हालका स्थापित नेताहरू पुराना लगानीका साउँ नै खाइरहेका र दाउरा झैं बल्दै विस्तारै खरानीमा परिणत हुँदै गइरहेको प्रतीत हुन्छ । अहिलेको राजनीतिक परिवेशबाट के देखिन्छ भने हाम्रा नेताहरूले जुन उद्देश्यको लागि भनेर विद्रोह र संघर्ष गरेका थिए, त्यो जनता उकास्नको लागि प्रयोग गरिएको ढाँट' मात्र थियो र मुख्य कुरा सत्ता प्राप्ति नै थियो । अहिलेका अगुवाहरूको क्रियाकलाप र ढुलमुलपनले जनतामा उनीहरूप्रति रहेको सम्मान तीव्र रूपमा घटिरहेको देखिन्छ, कुनै कुराले उनीहरूको सातो' गएको जस्तो महसुस भएको छ । नेपालीहरू चाहन्छन् नेताहरू दृढताका साथ खडा होऊन्, आत्मसमर्पण नगरून् र आफ्नो प्रतिष्ठा र उचाइ कायम राखून् । अहिलेको राजनीतिक परिवेशबाट के देखिन्छ भने हाम्रा नेताहरूले जुन उद्देश्यको लागि भनेर विद्रोह र संघर्ष गरेका थिए, त्यो जनता उकास्नको लागि प्रयोग गरिएको ढाँट' मात्र थियो र मुख्य कुरा सत्ता प्राप्ति नै थियो । माओवादीहरू जसका विरुद्धमा जंगल गएका थिए, अहिले सत्तामा उनैसँग हातेमालो गरिरहेका छन् । दुई दसकअघि जसलाई चालीस बुँदाको माग बुझाइएको थियो, जुन मागको लागि हजारौंको मृत्युवरण भयो, ती मागबारे कुनै चासो नरहनु नबुझिने पहेंली भएको छ । सत्ता परिवर्तन भएको छ, तर शासन अझ अरू विचलित र विवेकशून्य भएको देखिन्छ । सत्ताको लागि सिद्धान्तमा यस्तो विचलनले देश र जनतालाई लक्षित गन्तव्यमा पुर्याउला भन्ने कुनै आधार देखिँदैन । सत्ताका लागि भागबन्डा, विदेशीहरूमा अत्यधिक निर्भरता, सिद्धान्त र अडानहरूको त्यागले नेताहरूको कद घट्दै गएको छ र जनतामा उनीहरूप्रति नकारात्मक सोचमा वृद्धि हुँदै गएको छ, जनता किंकर्तव्यविभूढ भएर विकल्पको खोजीमा रहेका देखिन्छन् । अहिलेका सम्पूर्ण नेताहरूको व्यक्तित्वको विकास विद्रोहबाटै भएको हो । हरदमको विद्रोहबाट अन्तिम लक्षमा पुगिँदैन र सही समयमा विद्रोह त्याग गरी सकारात्मक बाटोमा जानुपर्ने हुन्छ । हालका नेताहरूले यहीँनेर बाटो बिराएको देखिन्छ । सत्ता नै सबैथोक हो र यसको लागि देशीविदेशी शक्तिसँग जस्तोसुकै सम्झौता गरे पनि हुन्छ भन्ने सोच राष्ट्रको लागि घातक हुन सक्छ । गिरिजाप्रसाद कोइरालाको अवशानपश्चात् नेपालमा छिमेकीसँग शिर उँचो गरेर आफ्ना तर्क राख्न सक्ने नेताहरूको खडेरी परेको छ । उनमा धेरै अवगुण थिए होलान् तर दक्षिण एसियामा उनको कुरा सुनिन्थ्यो र आफ्नो अडानमा अरूलाई ल्याउन सक्ने क्षमता उनमा थियो । हाल आएर नेपालमा सबै लम्पसारवादी' भए भनेर आवाज उठ्न थालेको छ । नेपालको स्थायित्व र विकासको लागि आत्मनिर्भर, स्वाभिमानी र हिम्मतिला नेताको आवश्यकता टड्कारो रूपमा महसुस भएको छ । आवश्यकता नै आविष्कारको जननी हो' भनेजस्तै यसको पनि समयले पूर्ति त गर्ला तर यसो भनेर अनन्तकालसम्म कुरेर बस्न सम्भव पनि हुँदैन । पौराणिक कथाहरूमा जस्तै कुनै तारणहार' पैदा भएर यो शून्यता हटाइदेला भनेर आशा पनि गर्न सकिँदैन । जनता नै यसका तारणहार हुन् र जनताको अभिमतबाट मात्र यो सम्भव हुन्छ । नेपाली जनताको राय बुझ्ने आवधिक निर्वाचनबाटै हो र यसको नियमितताले नै प्रजातन्त्र र शासन व्यवस्थालाई बलियो बनाउँदै लैजान्छ । नेपालले विद्रोह, भ्रष्ट सरकार, कुशासन त सहन सक्ला, तर के अहिलेको स्तरका नेता सहन सक्लान् ?"
महेन्द्र राजमार्गमा चिनियाँ सेना ?,"एउटा लोककथाअनुसार कुनै एक साधुले बिहान स्नानकर्ममा जाँदा नदी किनारमा कछुवाका केही अन्डा देखे । अन्डाबाट कछुवा निस्कने समय भएको रहेछ । एउटा अन्डाबाट कछुवाले टाउको निकाल्दै बाहिर निस्किन बल गरिरहेको साधुले देखे । हेरिरहे ! लामो कष्टसाध्य प्रयासपछि बल्लबल्ल कछुवा अन्डाबाट बाहिर निस्कन सफल भयो । त्यतिन्जेल अन्य अन्डाहरूबाट पनि कछुवा निस्कने क्रम सुरु भयो । कुनैबाट कछुवाको टाउको मात्र निस्किएको, कुनै त्यही क्रममा चर्किएका मात्र थिए । अन्डाबाट कछुवा निस्कनेक्रममा पहिलो कछुवाले भोगेको कष्ट देखेर साधु द्रवित थिए । त्यसैले उनले छेउको सानो ढुंगाले सावधानीपूर्वक सबै अन्डाको खोल फुटाइदिए । सबै कछुवाका बच्चा बाहिर आए । तर एकै छिनमा पहिलो कछुवाबाहेक बाँकी सबै एकएक गरेर मरे । त्यो देखेर साधु शोकविह्वल भए । त्यसैबीच उनका मित्र पनि नदीमा स्नानको उदेश्यले आइपुगे र उनलाई पीडामा देखेर कारण सोधे । सबै सुनिसकेपछि मित्रले भने पोथी कछुवाले अन्डा पारेर बालुवाले छोपिदिएपछि उनको मातृधर्म पूरा भयो । समय पुगेपछि अन्डाभित्र उत्पन्न हुने हलचलले अन्डा जमिनमाथि आउँछ । अन्डा फुट्ने र अन्डाबाट बाहिर निस्कने क्रममा कछुवाको बच्चाले जुन कठिन संघर्ष गर्दछ, त्यसले उसमा बाँच्न आवश्यक आन्तरिक ऊर्जा र क्षमता भरिदिन्छ । पहिलो कछुवाले त्यो क्षमता आर्जन गर्यो र बाँच्यो, बाँकीको हकमा तिमीले हस्तक्षेप गरिदिएकाले अन्डाबाट बाहिर निस्कँदा गरिने संघर्षबाट बाहिरको वातावरणमा बाँच्न आवश्यक ऊर्जा र क्षमता आर्जन गर्न सकेनन् अनि उनीहरूको मृत्यु भयो । प्रजातन्त्र, विकास, समृद्धि सबै क्षेत्रमा लागू हुन्छ माथिको कछुवाको सन्दर्भ । मुलुकले अत्यन्त कठिन संघर्ष र बलिदानबेगर ती मूल्य र प्रणाली प्राप्त भएको अनुभव दुनियाँसँग छैन । एउटा साधुले शुद्ध मनले हस्तक्षेप गर्दा त कछुवाका बच्चाहरूले त्यो नियति भोगे भने सात सालदेखि नै हाम्रा आन्तरिक समस्या समाधानका हरेक प्रयास र संघर्षहरूमा नेपालका विभिन्न आन्तरिक पक्ष र सरोकार समूहको तुलनामा शक्तिशाली भारतले सामरिक लक्ष राखेर आफूलाई एउटा सरोकारित पक्षको रूपमा राख्ने गरेपछि नेपालको आन्तरिक क्षमता त्यसै कमजोर हुने भयो । त्यस्तो भारतीय हस्तक्षेपका कारण नेपालले आफ्ना समस्या र चुनौतीहरूलाई आफैंले सामना गरेर आफ्नो प्रजातन्त्र, राष्ट्रिय एकता र समृद्धि आर्जनको लागि प्राप्त हुने ऊर्जा, अनुभव र क्षमता हासिल गर्न सकेन । के स्विकार्नै पर्दछ भने भारतको छिमेकमा र नेपालको भौगोलिक अवस्थाको कुनै मुलुकले भारत वा चीनको बलियो भर र समर्थनबेगर आफ्नो मुलुकको आन्तरिक मामिलालाई आफैँले मात्रै व्यवस्थित गर्छु भन्ने कुरा सम्भव हुन अति कठिन हुन्छ नै । असंवेदनशील भारत र नेपाल संकट विभिन्न सन्दर्भमा नेपालको स्वतन्त्रता र प्रभुसत्ताको अवमूल्यन हुने गरी जवाहरलाल नेहरूले भनेका र लेखेका कुराले उनी बाहिर प्रचारमा आएजस्तो उदार र निष्ठावान् प्रजातन्त्रवादी नभएको बारे अन्नपूर्ण पोस्ट्को यो स्थानमा विगतमा लेखिसकिएको छ । भारत स्वतन्त्र भएर साउथ ब्लकबाट ब्रिटिस झन्डा हटाएर भारतीय झन्डा राखिएपछि सो ब्लकस्थित विदेश मन्त्रालयमा हाजिर हुने सम्भवतः पहिलो अधिकारी थिए जगतसिंह मेहता । पछि उनी भारतीय विदेश सचिव पनि भए । मेहताले आफ्नो आत्मकथामा के स्वीकार गरेका छन् भने नेहरू प्रजातान्त्रिक पद्धतिबाट निर्वाचित इतिहासका सबैभन्दा ठूला अधिनायक थिए र उनको कार्यकाल एक किसिमले बेकार थियो । मेहताले स्वीकार गरेका छन् नेपालले प्रजातान्त्रिक भारतलाई आफ्नो आदर्श मान्यो र नेहरूलाई भरपर्दो मित्र र नेता । तर एउटा सानो भूपरिवेष्ठित देशको संवेदनशीलता र अधिकारलाई सम्मान गर्न भारतीय कूटनीति नितान्त असफल रह्यो र रहेको छ । नेपालसँग कोशी र गण्डकी जस्ता ठूला परियोजनाहरूको अध्ययन र मूल्यांकन गर्ने प्राविधिक, सांगठनिक र राजनीतिक क्षमता थिएन । त्यस्तो अवस्थामा नेपालका हितहरूको सुरक्षाको राजनीतिक र नैतिक दायित्व पनि भारतकै थियो । तर मेहता स्वीकार गर्छन् भारतले उक्त परियोजनाहरूबाट अत्यधिक लाभ लिने तर नेपालको तराई क्षेत्रको हितलाई पूर्णतः उपेक्षा गर्यो । आफूले रोजेको व्यक्तिलाई प्रधानमन्त्री बनाउने र मन्त्रिपरिषद्को बैठकसमेत भारतीय दूतावासमा बसाउने जस्ता कार्यले नेपालमा भारतविरोधी भावना बढ्यो । त्यसैकारण चीन र भारतबीचको सवालमा नेपाली राष्ट्रिय चेतना तटस्थ रहने गरेकोलाई सन् २०१० मा प्रकाशित आफ्नो पुस्तकमा मेहताले उल्लेख गरेका छन् । नेहरूको तुलनामा लालबहादुर शास्त्री जस्तोसुकै जटिल परिस्थिति पनि सामना गर्न सक्ने र निर्णय क्षमता भएका व्यक्तिका रूपमा मेहताले चित्रण गरेका छन् । शास्त्रीका बारे नेपाली अनुभव पनि समान रहेको छ । लालबहादुर शास्त्रीले भारतको बृहत्तर हितलाई अकुण्ठित राखी नेपालको हित र सरोकारप्रति अत्यन्त संवेदनशील भएको र र नेपालको स्वतन्त्रता र प्रभुसत्ताप्रति उनले जति उच्च सम्मान र सद्भाव भारतका अन्य प्रधानमन्त्रीहरूले प्रदर्शन गरेनन् । दुर्भाग्यवश शास्त्रीजी चाँडै बिते । त्यसकारण नेपाल भारत सम्बन्धमा उघ्रिएका नयाँ अध्यायहरू संस्थागत हुन सकेनन् । इन्दरकुमार गुजरालले समानता र न्यायपूर्ण पारस्पारिकताको नयाँ छिमेक नीति घोषणा त गरे, तर राजनीतिक अस्थिरता, उनको आफ्नै कमजोर राजनीतिक जनाधार र निर्णय क्षमताको अभावले उनको नीति कार्यरूपमा आएन । भारतीय जनता पार्टी नेतृत्वको अटलविहारी वाजपेयी सरकारसँग प्रचण्ड र बाबुरामले भारतीय हितमा कार्य गर्ने सर्तमा भारत नेपालबाट राजसंस्था हटाउन सहमत भएको, रअलगायतका भारतका सुरक्षा एजेन्सीहरूले माओवादीलाई संरक्षण र सहयोग गरेको बारे एसडी मुनीसमेतले गरेको खुलासाबारे नेपाली बौद्धिक समुदाय अनभिज्ञ छैन । तर मुनीको उक्त कुराको थप पुष्टि हुने गरी नेपालमा भारतका राजदूत र पछि विदेश मन्त्रालयमा सचिवको समेत जिम्मेवारीमा रहेका केभी राजनले पनि उनकै सम्पादनमा प्रकाशित दी एम्बेसेडर्स क्लब नामक पुस्तकमा स्विकारेका छन् । राजनले थप के भनेका छन् भने दरबार हत्याकाण्डभन्दा केहीअघि उनी नेपालको वस्तुस्थितिको समीक्षा गर्ने उद्देश्यले मार्च २००१ मा नेपाल आएका थिए । उनले राजा वीरेन्द्रलाई भेट्दा राजालाई अत्यन्त चिन्तित पाए । राजनसँग राजाले पुट्टपर्तीमा साइबाबाको दर्शन गर्ने र मुलुकको अवस्थाबारे भारत सरकारसमक्ष आफ्नो दृष्टिकोण राख्ने इच्छा व्यक्त गरेका थिए । त्यसपछि १० अप्रिलमा वाजपेयीसँगै राजन पनि इरान भ्रमणमा गए । तेहरानमा रहँदा काठमाडौँबाट राजनलाई विभिन्न व्यक्तिहरूले तारन्तार टेलिफोन गरिरहे । तीमध्ये केही फोन राजाको तर्फबाट गरिएको थियो । राजा भारतका प्रधानमन्त्रीलाई केही गम्भीर सन्देश तत्काल पठाउन चाहिरहेका थिए । नेपालमा केही त्रासद स्थिति विकास हुँदै गरेको अनुभूति राजनले गरे । उनले विदेशमन्त्री जसवन्त सिंहसँग तत्काल परामर्श गरे । दुवैमाझ तत्काल प्रधानमन्त्रीलाई सोबारे जानकारी गराउने निधो भयो । मध्यरात पनि बितिसकेको थियो तर पनि दुवैजना वाजपेयीको होटेल कक्षमा उनलाई भेट्न गए । राजनको कुरा सुनेपछि वाजपेयीले जसवन्त सिंहको राय मागे । सिंहले तत्काल राजासँग भेट्न राजनलाई काठमाडौँ पठाउने सुझाव दिए । वाजपेयीले निकैबेर आँखा चिम्लिएर सोचे अनि राजनलाई नेपाल पठाउनुभन्दा राजाका विशेष प्रतिनिधिलाई दिल्ली बोलाउनु उचित हुने बताए । पार्टीले बहुमत ल्याएर वाजपेयी प्रधानमन्त्री निर्वाचित भएपछिको पहिलो गणतन्त्र दिवसको प्रमुख अतिथि बनाइएका निकटतम छिमेकीका राष्ट्रप्रमुखले मध्य मार्चमा अत्यन्त गम्भीर महत्वको संवेदनशील विषयमा आफ्नो सरकारसँग परामर्श गर्न चाहेको भारत सरकारको औपचारिक जानकारीमा छ । राजाका तर्फबाट अप्रिलमा तारन्तार ती प्रतिनिधिलाई फोन गइरह्यो, भारतीय प्रधानमन्त्री, मन्त्री र विदेश मन्त्रालयका सचिवबीच त्यसबारे गम्भीर वार्ता भयो, राजाका प्रतिनिधिलाई दिल्ली बोलाएर सबै कुरा विस्तारमा बुझ्ने र उपयुक्त निर्णय लिने ठहर भयो । दिनहरू बिते, महिना बित्यो, न राजाका प्रतिनिधि दिल्ली बोलाइए न दिल्लीबाटै राजालाई भेट्न कोही आए । त्यसपछि जुनमा राजा वीरेन्द्रको हत्या भयो । अर्को वर्ष उनै प्रधानमन्त्रीका राष्ट्रिय सुरक्षा सल्लाहकारसँग प्रचण्ड र बाबुरामले नेपालबाट राजसंस्था अन्त्य गर्ने सहमति गरे । लेखिएका कुराका बीचमा नलेखिएका धेरै कुरा भएका कुरा परिणामले सावित गरेको छ । महेन्द्र राजमार्गमा चिनियाँ सेना ? एसडी मुनी लिखित इन्डियाज फरेन पलिसीडेमोक्रेटिक डाइमेन्सन नामक पुस्तकमा नेपालमा राजतन्त्र र माओवादसम्बन्धी नीति अवलम्बन गरिँदा अमेरिका र युरोपीय राष्ट्रहरूले भारतलाई अनुशरण गर्ने सहमति भएको उल्लेख गरेका छन् । संसारको सबैभन्दा ठूला र उन्नत प्रजातन्त्रहरूले वैधानिक सरकारविरुद्ध माओवादीहरूको हिंसात्मक विद्रोहलाई प्रेरणा र सहयोग पुर्याए । सार्कमा चीनलाई समावेश गराउन र धेरै वर्षदेखि नेपालमा रहिरहेको दलाई लामाको लाजिम्पाटस्थित कार्यालयलाई हटाउन राजा ज्ञानेन्द्रले देखाएको दृढताले पनि उनीहरूलाई नेपालको राजतन्त्रविरोधी बनाएको थियो । राजा हटाउनुपूर्व राजसंस्था सामाजिक र सांस्कृतिक आधार भत्काउनु आवश्यक भएकाले भारत र पश्चिमको प्रेरणा, आकर्षण र दबाबमा नेपाललाई धर्म निरपेक्ष पनि घोषणा गरियो । त्यतिले मात्र उनीहरूको चित्त बुझेन । माओवादी विद्रोह निष्कर्षमा नपुग्दै जातिजनजाति र मधेस विद्रोह मच्चाइयो । वैदेशिक स्वार्थ समूहहरूसँग मिलेर माओवादीहरूले राज्य संरचनाहरूमाथि निरन्तर आक्रमण गरेर त्यसै पनि राज्यविहीनताको स्थितिमा पुर्याइएको नेपालले फेरि मधेसको नाउँमा विखण्डनको धम्की र षड्यन्त्र बेहोरिरहेको छ । प्रजातन्त्रको मर्म, गौरव र सुन्दरता भनेको निर्वाचनमा विजयी पक्षले देखाउने संयम र विवेक मात्रै होइन, पराजयलाई गरिमापूर्वक स्वीकार र सम्मान गर्ने विपक्षी संस्कृति पनि हो । यो संस्कृतिलाई बलियोसँग राजनीतिमा स्थापना र संवद्र्धन गर्न सकिएन भने प्रजातन्त्रको जीवन र स्थिरता सम्भव छैन । नेपालका राजनीतिक दलहरू प्रजातान्त्रिक मूल्य र संस्कृतिप्रति इमानदार नरहेका हुन् । तर आफ्नो संकीर्ण रणनीतिक उद्देश्यले संसारको सबैभन्दा ठूलो प्रजातन्त्र नै नेपालको प्रजातन्त्रको हुर्मत लिन र यसलाई निकम्मा सावित गर्न लागिरहेको अवस्थामा नेपाली राजनीतिमा यस्तो विकृति भित्रिनु अस्वाभाविक भने होइन । राष्ट्रियताको नागरिक र जातीय दुवै चरित्र हुन्छ । नागरिक राष्ट्रियता भनेको नै देशभक्ति हो । त्यो मुलुकको ऊर्जा, विश्वास र शक्ति हो विकास, समृद्धि र एकताको अपरिहार्य आधार पनि । नेपालमा नागरिक राष्ट्रियतामाथि निरन्तर प्रहार, अपमान र अवमूल्यन गरेर त्यसको ठाउँमा जातीय राष्ट्रियतालाई स्थापना गर्ने खतरनाक र विकृत प्रयासहरूको आन्तरिक र बाह्य क्षेत्रबाट भइरहेको प्रयासको परिणाम अहिलेको नेपाल हो । नेपालको राजनीतिक स्थिरता, विकास र समृद्धि भारतको प्राथमिकता हुँदो हो त नेपाल यस अवस्थामा रहने थिएन । त्यसैले भारतसँगको सम्बन्धमा रहेका अभावहरूलाई चीनसँगको सम्बन्धद्वारा सन्तुलन गर्ने नेपालको लामो समयदेखिको रणनीति हो । अमेरिका र भारतजस्ता मुलुकहरूले पनि आवश्यकताअनुरूप यस्तो शक्ति सन्तुलनको नीतिलाई अवलम्बन गरेका छन् । त्यसैले यसबारे नेपालले प्रतिरक्षात्मक हुन आवश्यक छैन । ब्रेग्जिटदेखि ट्रम्पको निर्वाचन परिणामसम्म आइपुग्दा आफैंले उत्कृष्ट मानिआएका राजनीतिक विधि र प्रक्रियाअनुरूप आफ्नै र अन्य मुलुकका जनताले गरेका फैसलाविरुद्ध पश्चिमी मुलुकहरूमा प्रदर्शित असहिष्णुता ती राष्ट्रहरूको मूल्य निर्णयमा आएको गम्भीर विचलनको द्योतक हो । झन् फरक मूल्य प्रणालीको र अधिनायकवादी भनिने चीनले आर्जन गरेको आर्थिकसामाजिक उपलब्धि र विश्वव्यापी प्रतिष्ठा भारत र पश्चिमी मुलुकहरूका लागि सबैभन्दा ठूलो राजनीतिक, नैतिक र रणनीतिक चुनौती हो । त्यसैले चीनको त्यस्तो बढ्दो प्रभाव र सामथ्र्यलाई भत्काउन वरिपरिबाट चीनमाथि सामरिक प्रहार गर्ने रणनीति उनीहरूले सञ्चालन गरिरहेका छन् । भारतको बलुचिस्तान नीति पाकिस्तानलक्षित मात्र नभएर चिनियाँ हित र सुरक्षाविरुद्ध पनि हो । ब्रेग्जिटदेखि ट्रम्पको निर्वाचन परिणामसम्म आइपुग्दा आफैंले उत्कृष्ट मानिआएका राजनीतिक विधि र प्रक्रियाअनुरूप आफ्नै र अन्य मुलुकका जनताले गरेका फैसलाविरुद्ध पश्चिमी मुलुकहरूमा प्रदर्शित असहिष्णुता ती राष्ट्रहरूको मूल्य निर्णयमा आएको गम्भीर विचलनको द्योतक हो । भारतीय नाकाबन्दीको अवस्थामा चीनले सांकेतिक रूपमा नेपाललाई उपलब्ध गराएको पेट्रोलियम पदार्थको आपूर्ति र नेपाल चीन पारवहन सम्झौता चीनको नेपाल नीतिमा आएको ठूलो रणनीतिक परिवर्तनको संकेत हो । त्यसविरुद्धको भारतीय रणनीतिको परिणाम नेपालमा सरकार परिवर्तन भयो र संविधान संशोधनको वर्तमान विवाद त्यसैको पाटो हो । विज्ञान र प्रविधि प्रवर्धित भूमण्डलीकरणले मुलुकहरूको राजनीतिक भूगोललाई मात्र होइन, रणनीतिक, आर्थिक, सामाजिक र सांस्कृतिक भूगोलमा पनि आमूल परिवर्तन ल्याएको छ । चीनले ती सबै भूगोलहरूमा आफूलाई स्थापित गर्दै आइरहेको छ । साथै चीनलाई असर पार्न सकिने सबै भूगोलहरूमा चीनविरोधी रणनीति पनि सशक्तरूपमा अघि बढिरहेको छ । त्यसैको पाटो हो, महन्त ठाकुरको स्तरको नेताले नेपालको विखण्डनको सम्भावनालाई मुलुकका प्रमुख राजनीतिक दलका नेताहरू र प्रधानमन्त्रीसमेतको उपस्थितिको औपचारिक बैठकमा राख्नु । प्रस्ट छ भारतको सैनिक हस्तक्षेपबेगर त्यो सम्भव छैन र भारतले त्यसको लागि गृहकार्य गरिरहेको छैन भन्न सकिन्न । त्यस्तो स्थितिमा नेपालको अखण्डता र प्रभुसत्ताको रक्षाको लागि नेपालले यो वा त्यो किसिमले चीनलाई सहयोगको आग्रह गर्यो भने नेपालमा चिनियाँ सेना प्रवेश गरी पूर्वपश्चिम राजमार्गका सबै मुख्य चोकहरूमा तैनाथ नहोला भन्न सकिन्न । कसैलाई पनि प्रीतिकर नहुने त्यस्तो स्थिति आउनुअघि भारत र चीनलगायतको अन्तर्राष्ट्रिय समुदायले २०४७ सालको संविधानमा केही परिमार्जनका साथ त्यसैलाई लागू गरेर नेपाललाई शान्ति क्षेत्र घोषणा गरेर दीर्घकालीन रूपमा नेपालको एकता, भौगोलिक अखण्डता र समृद्धिलाई सुनिश्चित गर्नु मात्र सबैभन्दा सुरक्षित र सबैको विजय हुने एक मात्र रणनीति हो । त्यो आफ्नो पनि सर्वोत्तम हितमा छ भन्ने बुझ्न भारतले ढिलाइ गर्नु हुन्न । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
केही लेन्डुपका सजायभागीदार,"थोमस प्यानले भनेका छन्, जब संसारको कुनै पनि देशमा यो कुरा भनिन्छ हाम्रा गरिब खुसी छन्, उनीहरूबीच न उपेक्षा छ न त निराशा, हाम्रा जेलहरूमा कैदी छैनन्, वृद्धबुजु्रक वञ्चित छैनन्, कम्मर भाँच्चिने ट्याक्स छैन, यो तार्किक दुनियाँ हो मेरा साथी, किनकि म यसको खुसीको साथी हुँ जब यी सबै कुरा भन्ने स्थिति हुन्छ, तब मात्र कुनै देश आफ्नो संविधान र सरकारको फूर्ति लगाउन सक्छ ।' के संविधान संशोधन स्वतन्त्र र सार्वभौम नेपालको रक्षाको विकल्प हो ? के थोमस प्यानले भनेजस्तै ०४६ र अहिलेको संविधानले जनताको लागि व्यवस्था गर्न सक्यो ? अहिले नेपाल तीन ध्रुवमा बाँडिएको छ । सरकार पक्ष भारतको निर्देशनमा उसको स्वार्थपूर्ति हुने गरी र अन्ततः नेपाललाई फिजीकरण गर्दै सिक्किमीकरणको निष्कर्षमा पुर्याउने, अर्को पक्ष जो अहिले प्रतिपक्षमा छन्, राष्ट्रियताको छाता ओढेर नेपाली जनताको मनोभावनासँग खेलबाड गर्दै पाँच नम्बर प्रदेश विखण्डनको विरुद्धमा आन्दोलित छन् । तेस्रो पक्ष संवैधानिक राजतन्त्रात्मक हिन्दु अधिराज्यको पक्षमा । भारत स्वतन्त्र भएपछि प्रतिरोधमा उत्रिएका र कश्मीरलगायत सैन्यबलले भारतमा गाभे, तत्कालीन गृहमन्त्री सरदार बल्लभभाइ पटेलले । उनले सिक्किम, भुटान र नेपालसमेतलाई भारतमा गाभ्न चाहेका थिए, तर परिस्थितिजन्य कारणले सफल भएनन् । पछि सन् १९७५ मा भारतले सिक्किमलाई कसरी गाभ्यो, त्यो जगजाहेर छ । फिजीमा आफ्नो आधिपत्य कायम गर्न खोज्दा त्यहाँका मूल वासिन्दा र सेनाको प्रयासले भारत उत्तानो पर्यो, त्यो पनि जगजाहेर छ । सरदार पटेलको डिजाइनअन्तर्गत नेपाललाई भारतमा गाभ्ने लक्ष्य पूरा गर्न भारत असफल रह्यो । तर पनि त्यसलाई कांग्रेस, एमाले र सूर्यबहादुर जस्ता पूर्वपञ्चहरूलाई प्रयोग गरि नै रह्यो । राजसंस्थाका कारणले उसको महत्वाकांक्षामा तगारो लागेकै अवस्थामा दरबार हत्याकाण्ड भयो र पछि बाह्रबुँदे सहमतिमार्फत कांग्रेस, एमालेलगायतका दललाई आफ्नो पक्षमा पारेर राजतन्त्र समाप्त गर्न भारत सफल भयो । अहिले आएर नेपाली कांग्रेस र माओवादी केन्द्रलाई प्रयोग गर्दै सिक्किमीकरणको योजना सफल पार्न र त्यसको पूर्वाभ्यासस्वरूप राष्ट्र विखण्डनको लागि संविधान संशोधन प्रस्ताव ल्याउन सफल भयो । उसलाई थाहा छ मधेसवादी दलबाट मात्र यो काम पूरा हुन सक्दैन । बाबुराम भट्टराईहरू बफादारीका साथ उसको सहयोगीका रूपमा काम गरिरहेका छन् । अहिले एमालेले राष्ट्रियताको छाता ओडे पनि उसको लक्ष्य सत्ता प्राप्तिमा सीमित छ । उसले सही अर्थमा नेपालको स्वतन्त्रता, सार्वभौमताको चिन्ता भएको भए एमाले संघीयता, गणतन्त्र र धर्म निरपेक्षताको विरोधमा आन्दोलन गर्नुपथ्र्यो । धर्म निरपेक्षताको आडमा पश्चिमा शक्तिले नेपाललाई ख्रिस्तानीकरण गरी चीनलाई घेर्ने लक्ष्य लिएको छ । नेपाल विदेशी शक्तिको केन्द्र बनिरहेको अवस्था छ अहिले । साँच्चै एमाले राष्ट्रिय स्वतन्त्रता र सार्वभौमत्ताको पक्षमा छ भने संवैधानिक राजतन्त्रको पक्षमा उभिने साहस गर्नुपर्छ । तर उसलाई सत्ता चाहिएको छ, नेपाली जनभावना भजाएर । भारत आठ सय वर्षभन्दा बढी अवधिसम्म विदेशी आक्रमणकारी मुसलमानको र अढाई सय वर्ष अंग्रेजको गुलाम बनेको थियो । त्यो अनुभवबाट उसले बुझ्यो, एउटा स्वतन्त्र र सार्वभौमसम्पन्न राष्ट्रलाई कसरी गुलाम बनाउन सकिन्छ भन्ने । नेपाल वैदिककालदेखि नै स्वतन्त्र मुलुक रहँदै आएकाले उसलाई गुलामीको अनुभव छैन, न त कसैलाई गुलाम बनाउने अनुभव र चाहना छ उसमा । मुसलमान शासकले भारतका हजारौंहजार हिन्दुहरूलाई पनि मुसलमान बनायो । र अन्ततः उनीहरू भारतमै बसे भारतीय बनेर । त्यसपछिको दुई सय वर्षभन्दा बढी अवधिसम्म अंग्रेजले भारतलाई गुलाम बनाएर राख्यो । उनीहरूले पनि त्यहाँको आदिवासी, जनजाति र गरिबहरूलाई प्रलोभनमा पारेर हजारौंको संख्यामा ख्रिस्तान बनाए । त्यही गुलामी मानसिकता स्वतन्त्र भारतको नेताहरूमा पनि छ, छिमेकको स्वतन्त्रतालाई सम्मान गर्न नसक्नुले उसको स्वतन्त्रताप्रतिको असहिष्णुताले स्पष्ट पार्छ । एउटी सुन्दरी संयुक्तालाई बीचको विवादबाट पृथ्वीराज चौहान र जयचन्दबीच भएको लडाइँबाट जयचन्दले मुसलमानलाई भारत भित्र्याए । भारतको प्राकृतिक सौन्दर्य र सम्पदा, त्यहाँको समृद्धि हेरेपछि एकपटक भारत पसेका मुसलमान शासक फर्केर गएनन् । एकपछि अर्को आउँदै गए र अन्ततः मुगलहरूले सिंगो भारतमा आफ्नो कब्जामा लिए र साम्राज्य विस्तार गरे । भनिन्छ मुगल सम्राट् जहाँगिरले सुरुमा अंग्रेज व्यापारीलाई भारतमा व्यापार गर्न आदेश दिएका थिएनन् । एकपटक उनको छोरा बिरामी पर्यो । उनले राजवैद्य, हाकिम सबैलाई देखाए, छोरा बाँच्ने आशा देखिएन । अंग्रेज व्यापारी व्यापारको आदेशको प्रयासमा त्यहीं थिए । ती व्यापारीसँग एकजना डाक्टर पनि थियो । उसले राजासँग छोरालाई हेर्ने आदेश माग्छ । छोराको रोग पत्ता लगाएर औषधी उपचारबाट उसलाई ठीक पार्छ । जहाँगिर छोरालाई बचाएको खुसीमा अंग्रेजलाई भारतमा व्यापार गर्न छुट दिन्छन् । त्यहींबाट सुरु हुन्छ, मुगल साम्राज्यको पतन र ब्रिटिस साम्राज्यको भारतमा उदय । नेताहरू र त्यहाँका कर्मचारीतन्त्रको कमजोर नाडी छामेर उनीहरूलाई गुलाम बनाउँदै कसरी कुनै मुलुकको स्वतन्त्रता हरण गर्न सकिन्छ, त्यो अनुभव भारतले विरासतमा पाएको छ । अन्तिम मुगल सम्राट् बहादुर शाह जफरको नेतृत्वमा सन् १८५७ मा भएको सिपाही विद्रोहमा अंग्रेज लालकिल्ला कब्जा गर्न सफल भए । बहादुर शाह जफरलाई बन्दी बनाएर बर्मा जेलमा पठाइयो, जहाँ उनको मृत्यु भयो । दिल्लीको कब्जा र विद्रोह शान्त भएपछि अंग्रेज सरकारले मुगल सम्राट्का परिवारलाई मासिक पाँच रुपैयाँ मात्र पेन्सन तोकेर उनीहरूले अझै अपमानित गरे । अचम्मको कुरा अंग्रेज पल्टनमा भएका भारतीयहरूले नै लालकिल्लामा राजपरिवार सदस्यको हत्या गरेर सिंगो भारत अंग्रेजलाई बुझाउन सहयोग गरेका थिए । यहाँ पनि नेपालको स्वतन्त्रता हरण गर्न दिन यहाँकै नेताहरू र कर्मचारीतन्त्रभित्रका राष्ट्रद्रोही प्रयोग भइरहेका छन् । तर नेपाली जनता न सिक्किमी जनता झैं चुप लागेर आफ्नो मातृभूमि बलात्कार भएको देख्न सक्छन् न त पराधीन भएको । नेपाल पुरानो भारतका जनता जस्तो विभाजित छैनन् । यो समग्र संक्रमणमा राजा, जनता र नेपाली सेनालाई सबभन्दा बढी अपमानित गरेर विदेशीहरूले । किनकि राष्ट्रियताको पक्षमा वकालत गरि नै रहनेछन् यिनीहरूले भन्ने बुझेका छन् उनीहरूले । हामीले हाम्रा लेन्डुपहरूलाई सजाय दिन सकेनौं भने न नेपाल रहन्छ, न त हामी नेपाली । हाम्रा सन्ततिले कालान्तरसम्म हामीलाई सराप्नेछन् । शासकको गल्ती वा नेताहरूको गद्दारी भनेर हामीलाई क्षमा गर्ने छैनन् । दोष नेताहरूको मात्र हुने छैन, हामी नेपाली जनताको पनि उत्तिकै हुनेछ । पुराणमा एउटा कथा छ राजा दण्डको जो हामीमाथि पनि प्रासांगिक छ । राजा दण्डले वन विहारमा गएको बेला आफ्नो गुरुपुत्री अरजालाई बलात्कार गर्छन् । छोरी बलात्कार भएको रिसमा उनका पिता शुकले राजा दण्डलाई श्राप दिन्छन् कि उनको राज्यमा भीषण आगलागी भएर राजासहित त्यहाँका सबै प्राणीको डढेर मृत्यु होस् । पिताको यस्तो श्राप सुनेपछि छोरीले पितासँग आग्रह गर्दै भन्छिन् कि दोषी राजा हो, श्राप राजालाई मात्र दिनुस्, प्रजालाई होइन । यो सुनेर ऋषि भन्छन् त्यस्ता दुष्ट, पापी र भ्रष्ट व्यक्तिलाई राजा मान्ने प्रजा पनि पापी हुन् । राजालाई फाल्ने अधिकार प्रजामा हुन्छ । उनीहरूले दण्डलाई राजा मान्छन् भने राजाले गर्ने पापको भागीदार प्रजा पनि हुन्छन्, उनीहरू पनि सजायको भागी हुनैपर्छ । हामी नेपाली जनता पनि राष्ट्रघातको पाप गर्ने दण्डरूपी भ्रष्ट नेताहरूको पाप बोकेर बस्ने या पापी शासकलाई फाल्ने ? सोच्ने समय आएको छ । पुर्खाले गरेको एउटा सानो भूलको सजाय बहादुर शाह जफर र उनको परिवारले मात्र होइन, सिंगो भारतले दुई सय वर्षसम्म भोग्नुपर्यो । बर्माको जेलमा उनले लेखेको यो गजलको अंशजस्तै कतै हामी नेपालीले पनि भन्ने दिन त आउने छैन अहिलेदेखि नै हामी नेपाली जनताले लेन्डुपहरूलाई सजाय दिन नसके । दिन जिन्दगी के खत्म हुए, शाम हो गई फैला के पांव सोयेंगे, कुंजेमजार मे है कितना बदनसीब जफर', दफ्न के लिए दो गज जमिन भी न मिली कुएयार में (कुंजेमजार भनेको कब्रको कुनामा) (कुए यार भनेको प्रियतमको गल्ली)"
नेतृत्वको कोपभाजनमा तराईमधेस,"नेपालको प्रजातान्त्रिक आन्दोलनमा नेपाली कांग्रेसको शीर्ष स्थान छ । एक शताब्दीको एकतन्त्रीय निरंकुश राणा शासनको अन्त्यदेखि ०४६ को प्रजातन्त्र स्थापनाको आन्दोलनहुँदै ०६२६३ को लोकतान्त्रिक आन्दोलनसम्म आइपुग्दा कांग्रेसको छुट्टै पहिचान र प्रतिष्ठा स्थापित छ । यी आन्दोलनमा सबै क्षेत्रका नेपालीहरूबीच राष्ट्रिय एकताका भावना पनि जागृत गराएको थियो कांग्रेसले । तराई यतिबेला आन्दोलितजस्तै छ । कांग्रेस नेतृत्वमा भएका हरेक आन्दोलन वा क्रान्तिमा तराईका जनताले पहिलोपटक पहाडका जनताका साथ काँधमा काँध मिलाई सशस्त्र क्रान्तिमा ओर्लिई राष्ट्रिय एकता प्रदर्शन गरेको इतिहास छ । सशस्त्र क्रान्तिमा तराईका सम्पन्न जमिनदारहरूले ठूलो धनराशि जुटाएका थिए । त्यति मात्र नभई कैयौँले शहादत प्राप्त गरेका थिए । २००७ सालको क्रान्तिमा सप्तरीका रामेश्वरसिंह, गजेन्द्र नारायण सिंह मोरङका चेतुलाल चौधरी, धनुषाका महेन्द्र नारायण निधिलगायत धेरै नेताहरूको सक्रियता थियो । त्यसपछि २०१७ साल पुस १ गते राजा महेन्द्रले निर्वाचित संसद् र सरकारलाई समेत विघटन गरी जनक्रान्तिबाट प्राप्त प्रजातन्त्रको हत्या गरी निर्दलीय पञ्चायती व्यवस्था लादियो । प्रधानमन्त्री बीपी कोइरालालगायत सबै मन्त्री, सांसद तथा नेताकार्यकर्तालाई गिरफ्तार गरी कठोर कारागारी यातना दिए । प्रजातन्त्र पुनस्र्थापनाको लागि कांग्रेसले कार्यवाहक अध्यक्ष सुवर्ण शमशेरको नेतृत्वमा प्रवास भारतबाट २०१८ सालमा राजाको निरंकुशता र निर्दलीय पञ्चायती व्यवस्थाविरुद्ध सशस्त्र क्रान्ति सञ्चालन भयो । यसमा तराईका हजारौं कार्यकर्ता प्रवासमा बसी सशस्त्र क्रान्तिमा होमिए । कैयौं सहिद भए । राजा महेन्द्रमाथि जनकपुरमा पहिलो बम आक्रमण गरी तराईका होनाहार युवा दुर्गानन्द झाले शहादत दिए । त्यसपश्चात् निर्दलीय पञ्चायती व्यवस्थाविरुद्ध कामेश्वर, कुशेश्वर, शिवचन्द्र मि श्र, साकेतचन्द्र मि श्र, डा लक्ष्मी नारायण झा, रामलक्ष्मणलगायत सयौं युवाहरूले शहादत दिएका थिए । त्यसका अतिरिक्त २०३६ र २०४६ सालको जनआन्दोलनमा तराईका युवाहरूले सक्रियतापूर्वक सहभागिता जनाएका थिए । यसरी २००७ सालदेखि २०४६ सालको पहिलो जनआन्दोलन तथा ०६२६३ सालमा भएको दोस्रो जनआन्दोलनमा पनि सक्रियतापूर्वक भाग लिई सहादत दिएका थिए । २०४६ सालको जनआन्दोलनपश्चात् कांग्रेसले पटकपटक सत्ताको नेतृत्व गरेको थियो । तर तराईका इमानदार र प्रतिबद्ध कार्यकर्ताको मूल्यांकन गर्नै सकेन उसले । पार्टीभित्रको गुटबन्दीले कार्यकर्ताबीच विभाजनको रेखा कोरियो । कांग्रेसी नभई गिरिजा गुट र भट्टराई गुटले कार्यकर्ताको मनोबल कमजोर पारियो । गिरिजा कोइरालाले पार्टीभित्र चरम गुटबन्दी गरी आफ्नो पक्षका कार्यकर्तालाई संरक्षण गरे । उनले आन्तरिक राजनीतिक नियुक्तिदेखि विभिन्न मुलुकका राजदूतहरू पनि आफ्नै गुटका कार्यकर्तालाई नियुक्त गरे । यता कृष्णप्रसाद भट्टराई पक्षका कार्यकर्तालाई पाखा लगाइयो । जिल्लामा पार्टी संगठन गर्दा आफ्नै मानिसहरूलाई प्राथमिकता दिइयो । प्रजातन्त्रको पुनस्र्थापनापछि तीनवटै शीर्ष नेताहरूबीच सहमति र समझदारी भई पार्टी र सरकार सञ्चालन गर्नुपर्नेमा सो नगरी गिरिजा कोइरालाले एकलौटी निर्णय गरी कार्यान्वयन गर्दथे । २०४८ सालमा राजदूत नियुक्ति गर्दा सबै जाति र समुदायलाई समावेश गरी नियुक्ति गर्नुपर्नेमा सो नगरी सर्वोच्च नेता गणेशमान सिंहले विरोध गर्दा उहाँलाई सम्प्रादायिकताको आरोप लगाइयो । कलबलगुडी (झापा) को महाधिवेशनमा सिंहको मानमर्दन गर्दा उहाँ जुरुक्क उठेर बाहिरिनुभएको दृश्य अहिले पनि मानसपटलमा ताजै छ । उहाँलाई पटकपटक मानमर्दन र बेवास्ता गर्दा अन्त्यमा पार्टी छोड्न बाध्य गराइयो । कृष्णप्रसाद भट्टराईजस्ता सन्त तथा पार्टीको संस्थापक नेतालाई अपमान गरियो । २०५१ सालको मध्यावधि निर्वाचनमा पनि उहाँलाई हराइयो । कृष्णप्रसाद भट्टराईलाई २०५६ सालमा प्रधानमन्त्रीको उम्मेदवारको रूपमा तराईकै पर्साबाट उम्मेदवार बनाइयो । पर्साका जनताले भट्टराईलाई सम्मानका साथ विजयी गराए । उहाँ प्रधानमन्त्री बन्नुभयो । त्यसपछि कोइरालाले हटाउने षड्यन्त्र सुरु गरी १० महिना पनि राजीनामा दिन बाध्य गराइयो । भट्टराईले आफू फ्रान्स गएर फर्केर आएपछि मात्र राजीनामा दिने भन्दा पनि कोइरालाले नमानी संसद्मा राजीनामा दिन बाध्य पारियो । भट्टराईजीले बडो दुःख र आत्मग्लानी महसुस गरी राजीनामा दिए । त्यतिबेला संसद्मा उहाँले सतीले सरापेको यो मुलुकमा भीममल्ल र भीमसेन थापाको घटना सम्झेर रोएर राजीनामा दिए । त्यसपछि कोइराला प्रधानमन्त्री भई माओवादीसित दिल्लीमा गई बाह्रबुुँुुदे सम्झौता गरी शान्तिप्रक्रियामा ल्याए । दिल्लीमा भएको त्यही बाह्रबुँदे सम्झौता गरी आफूलाई जस लिए र माओवादीजस्तो आतंककारी समूहलाई शान्ति प्रक्रियामा ल्याएको भनी विश्वसामु आफ्नो छवि बनाए । तर माओवादीसित २०६२ मंसिरमा गरेको सम्झौताले मुलुकलाई कस्तो खाड्लमा डुबाएको छ, त्यो नेपाली जनताले विगत १२ वर्षदेखि भोग्दै आएको छ । कोइरालाले माओवादी शान्ति प्रक्रियामा आएपछि राजा ज्ञानेन्द्रद्वारा पुनस्र्थापित संसद्मा माओवादीलाई एमालेसरह ८३ सिट दिई विना निर्वाचनकै सांसद बनाइयो । संसारमा कहीँ नभएको कुरा कोइरालाले आफूखुसी गरे र माओवादीको स्याबासी लिए । उता माओवादीको चुनावमा भाग लिन लगाए । माओवादीले हतियारको बलमा साम, दाम, दण्ड देखाई मतदान केन्द्र कब्जा गरी संविधानसभामा सबभन्दा बढी भोट ल्याए । माओवादीको नेतृत्वमा सरकार गठन भई पुष्पकमल दाहाल (प्रचण्ड) प्रधानमन्त्री भए । आफूलाई राष्ट्रपति बनाउँछ भनी माओवादीको आश्वासनमा विश्वास गरी संविधानसभाको निर्वाचनमा सघाए । तर अन्त्यमा माओवादीले कोइरालालाई राष्ट्रपति बनाएनन् । बाध्य भएर रामवरण यादवलाई कोइरालाले राष्ट्रपतिको उम्मेदवार बनाए । यसरी कोइरालाले माओवादीलाई मूलाधारको राजनीतिमा ल्याएर मुलुकमा अस्थिरता, अराजकता र दीर्घकालीन संक्रमण अवस्थाको सिर्जना गरे, जसको भोगाइ र मारमा नेपाली जनता परेका छन् । गिरिजाप्रसादका क्रियाकलापले पार्टीको आन्तरिक संगठन तहसनहस भई मुलुकको लोकतान्त्रिक गति अवरुद्ध भयो । पार्टीका इमानदार समर्पित, जेलनेल र प्रवासमा लामो समय बसेका पीडित कार्यकर्तालाई पाखा लगाइयो । त्यसमा प्रत्यक्ष मारमा तराईवासी कार्यकर्ता परे । कांग्रेसले अब तराईमधेसका जनतालाई राष्ट्रिय मूल धारबाट क्षेत्रीयतावादीको पक्षमा लाग्ने आधारभूमि तयार पार्ने कि सम्मानका साथ आफ्नो पक्षमा पार्न उनीहरूको सुखदुःखको साथी बन्ने ? सप्तरीका वीरबल विराजी, खुसीलाल मण्डल, मधुकान्त सिंह, इन्द्रदेव सिंह, शिवमधुकर, जगन्नाथ दासजस्ता कार्यकर्ता छन् । त्यसमध्ये मधुकान्त सिंह अहिले मृत्युुुशड्ढयामा जीवन र मरणको दोसाँधमा छ । प्रतिबन्धित काल २०४२ सालमा आफ्नो घरमा कांग्रेसको महासम्मेलन गर्ने उनलाई कुनै कांग्रेसी नेताले वास्ता गरेका छैनन् । उनी नखुजेलमा लामो अवधिसम्म कृष्णप्रसाद भट्टराई, शेरबहादुर देउवा, रामचन्द्र पौडेल, डा रामशरण महतहरूसँगै बसेका थिए । सप्तरीमा जयप्रकाश गुप्ता, रामकुमार चौधरीहरूले मात्र संरक्षण पाए । उनीहरूलाई पटकपटक सांसद र मन्त्री पनि बनाइयो । सिराहा, धनुषा, महोत्तरी, सर्लाही, बारा, पर्सालगायत सबै जिल्लामा कोइरालाइतर कार्यकर्ताप्रति ठूलो अन्याय र पक्षपात गरियो । तर उनको निधनपछि सुशील कोइराला पार्टी सभापति र प्रधानमन्त्री पनि भए तर कुनै परिवर्तन भएन । गिरिजाप्रसाद कोइरालाकै पदचिन्हमा सुुुशील कोइराला पनि हिँडे । गिरिजाप्रसाद कोइराला र सुशील कोइराला प्रधानमन्त्री भएपछि एउटा पनि तराईवासीलाई सल्लाहकारमा राखिएन । न कुनै तराईका कार्यकर्तालाई स्वकीय सचिवमा राखे । बाहिर जतिसुकै उदारता र समावेशीका कुरा गरे पनि कोइराला बन्धुहरूले तराईका कार्यकर्तामाथि विश्वास गरेनन् । हो, बीपी छउन्जेल मधेसीको सम्मान गरिन्थ्यो । यसरी कोइरालाहरूले बिगारेका कांग्रेसलाई स्वच्छ र पक्षपातविहीन तथा समावेशी बनाउन पार्टी सभापति शेरबहादुर देउवा र वरिष्ठ नेता रामचन्द्र पौडेलको काँधमा आएको छ । उनीहरूले विवेकपूर्ण र उदारतापूर्वक तराईका उपेक्षित अवसरविहीन, इमानदार कार्यकर्ताको मूल्यांकन गरी कांग्रेसलाई सदृढ र बलियो तथा सबैको साझा बनाउन कदम चाल्नु हुनेछ भने आशा गर्नुबाहेक अरू के भन्न सकिन्छ र ? हो, इतिहासदेखि नै कांग्रेसको उर्वर भूमि हो तराई मधेस । बीपी कोइरालाको समावेशी राजनीतिका कारण तराई सधैं केन्द्रमा रहँदै आएको थियो । भर्खर जन्मिएका कम्युनिस्टहरू समावेशीको नारा उचालेर सत्तालाई मागिखाने भाँडो बनाइरहेका छन् । बीपीले नेतृत्व गरेको पहिलो जननिर्वाचित सरकारजत्तिको समावेशी सरकार अहिलेसम्म हुन सकेको छैन । यो कांग्रेसले स्थापित गरेको मान्यता र सिद्धान्त थियो तर आजको नेतृत्वपंक्तिले यो विषयलाई जनतामाझ लैजान सकेको छैन, सामथ्र्य नभएर हो या सिद्धान्तको लिकबाट बाहिर गएर हो, प्रश्न गर्ने ठाउँ जन्माएको छ । पंक्तिकारको चिन्ता यति मात्रै हो कि, कांग्रेसको अहिलेको क्रियाकलापका कारण इतिहास बनाउने तराईमधेसका जनताले आउने चुनावमा कांग्रेसलाई बहिष्कार त गर्ने होइनन् ? कांग्रेसले अब तराईमधेसका जनतालाई राष्ट्रिय मूल धारबाट क्षेत्रीयतावादीको पक्षमा लाग्ने आधारभूमि तयार पार्ने कि सम्मानका साथ आफ्नो पक्षमा पार्न उनीहरूको सुखदुःखको साथी बन्ने ?"
सामाखुसी र ढुकु विजयी (भिडियाेसहित),"काठमाडौंः रेडबुल फुटसल लिगअन्तर्गत सोमबार भएको खेलमा सामाखुसी फुटसल र ढुकु फुटसलले जित हात पारेका छन् । हरिसिद्धि फुटसल र कुमारी फुटसलबीच ३३ गोलको बराबरी भयो । समूह बी'अन्तर्गत भएको खेलमा सामाखुसीले बीजी ब्रदर्स फुटसललाई ७५ गोलले हरायो । पहिलो हाफ २२ गोलको बराबरीमा सकिएको उक्त खेलको दोस्रो हाफमा सामाखुसीले पाँच गोल गरेको थियो । दोस्रो हाफमा घरेलु टोली बीजी ब्रदर्सले भने तीन गोलमात्र गर्न सक्यो । सामाखुसीका नवीन लामा र श्याम नेपालीले तीनतीन गोल गरे । सन्तोष तामाङले एक गोल गरे । बीजी ब्रदर्सका प्रकाश थापाले तीन र उमेश खड्काले दुई गोल गरे । सामाखुसीका नवीन प्लेयर अफ दी म्याच घोषित भए । हालसम्म १४ खेलबाट २८ अंक जोडेको सामाखुसी समूह बी'को दोस्रो स्थानमा छ । शीर्ष स्थानमा आसीन शंखमूल फुटसलको १३ खेलबाट ३१ अंक छ । उक्त समूहमा १४ खेलबाट २७ अंक बटुलेको कुमारी फुटसल तेस्रो स्थानमा छ । १३ खेलबाट सामाखुसी फुटसल र ताहाचल फुटसलले २५२५ अंक जोडेका छन् । १४ खेलपछि हरिसिद्धि फुटसलको २४ अंक छ । हरिसिद्धिको मैदानमा भएको खेलमा पहिलो हाफ २२ गोलको बराबरीमा सकिएको थियो । दोस्रो हाफमा दुवै टोलीले एकएक गोल गरे । हरिसिद्धिका रइफी महर्जनले दुई र रिपु भुलानले एक तथा कुमारीका रूपेश क्षेत्रीले दुई र कमल श्रेष्ठले एक गोल गरे । हरिसिद्धिका मनोज तामाङ प्लेयर अफ दी म्याच घोषित भए । समूह ए'अन्तर्गत भएको खेलमा ढुकु फुटसलले इम्पेरियल रुल्ज फुटसललाई १०७ गोलले हरायो । पहिलो हाफमा ७१ गोलको अग्रता लिँदै ढुकुले जितको सम्भावना बलियो बनाएको थियो । दोस्रो हाफमा इम्पेरियल रुल्जले ६ र ढुकुले तीन गोल थपेको थियो । ढुकुका सुरज राउतले चार, अंशु कार्कीले तीन, प्रजेश अधिकारीले दुई र छवि रोक्काले एक गोल गरे । इम्पेरियलका सन्देश सिलवाल, किसन अधिकारी र नीराजन गैरेले दुई दुई तथा दीपक घिसिङले एक गोल गरे । सुरज राउत प्लेयर अफ दी म्याच घोषित भए । समूहमा १४ खेलबाट २७ अंक भएको ढुकु तेस्रो स्थानमा छ । समूहमा १३ खेलबाट ३१ अंक जोडेको किक अफ तालिकाको शीर्ष स्थानमा छ । १३ खेलबाट २९ अंक भएको बानेश्वर रिक्रिएसनल सेन्टर दोस्रो स्थानमा छ । चौथो स्थानमा रहेको ह्वाइट हर्सको १३ खेलबाट २३ अंक छ । हरेक समूहमा आठआठ टोली सहभागी छन् । प्रतियोगिता एएमए इभेन्ट्सले आयोजना गरेको हो । भिडियाे हेर्नुहाेस्"
यी हुन् रोनाल्डोले चाैथो पटक 'बेलोन डिअर' जित्नुका पाँच कारण,"काठमाडौंः पोर्चुगलका स्टार खेलाडी क्रिष्टियानो रोनाल्डोले सोमबार राति चौथो पटक बेलोन डिअर अवार्ड जितेका छन्। फ्रान्सेली फुटबलले हरेक वर्ष दिँदै आएको बेलोन डिअर २०१६ को अवार्ड जित्दा रोनाल्डोले अर्जेन्टिनी खेलाडी लियोनल मेसीलाई दोब्बरभन्दा बढी मतले पछि पारे। रोनाल्डोले ७४५ मत पाउँदा उनका प्रतिद्वन्द्वी मेसीले ३१६ मत मात्रै प्राप्त गरे। तेस्रो भएका फ्रान्सका एन्टोनी ग्रिजम्यानले १९८ मत पाए। बेलोन डिअर अवार्डको मनोनयनमा परेको ३० खेलाडीलाई विश्वभरका १७३ पत्रकारहरुले मत दिएका थिए। रोनाल्डोले यसअघि सन् २००८, २०१३ र २०१४ मा बेलोन डिअर अवार्ड जितेका थिए। चौथो पटक बेलोन डिअर अवार्ड रोनाल्डोले जित्नुका पछाडि पाँच कारण रहेको अन्तर्राष्ट्रिय सञ्चारमाध्यमहरुले उल्लेख गरेका छन्। एक, रोनाल्डोले गत सिजन रियल मड्रिड र पोर्चुगलका लागि ५५ खेलमा ५१ गोल गरेका थिए। दुई, रोनाल्डो लगातार ६ सिजन ला लागि ३० भन्दा बढी गोल गर्ने पहिलो खेलाडी समेत हुन्। उनले ला लिगाको पछिल्लो ६ सिजन ३० भन्दा बढी गोल गरेका छन्। तीन, म्यानचेस्टर युनाइटेडबाट रियल आएयता रोनाल्डोले रियल मड्रिडलाई दुईवटा च्याम्पियन्स लिग फुटबलको उपाधि जिताएका छन्। उनले रियल मड्रिडबाट दुई र म्यानचेस्टर युनाइटेडबाट एक पटक गरी तीन पटक च्याम्पियन्स लिग फुटबलको उपाधि जितेका छन्। चार, बेलोन डिअर २०१६ को उपाधि जित्नुका पछाडि रोनाल्डोले पोर्चुगललाई पहिलो पटक युरो कप २०१६ को उपाधि जिताउनु पनि एक कारण हो। र पाँच, युरो कप फुटबल प्रतियोगितामा ९ गोल गर्ने रोनाल्डो दोस्रो खेलाडी हुन्। उनले गत युरो कपमा तीन गोल गर्दै युरो कपमा सबैभन्दा बढी गोल गर्ने मिचेल प्लाटिनीसँगको कीर्तिमानी बराबरी गर्नु अर्को कारण हो।"
मेसीलाई पछि पार्दै रोनाल्डोले जिते बेलोन डिअर अवार्ड,"काठमाडौंः पोर्चुगलका स्टार खेलाडी क्रिष्टियानो रोनाल्डोले बेलोन डिअर २०१६ को अवार्ड जितेका छन्। चौथो पटक बेलोन डिअरको उपाधि जित्ने क्रममा रोनाल्डोले अर्जेन्टिनी खेलाडी लियोनल मेसी र फ्रान्सका खेलाडी एन्टोनी ग्रिजम्यानलाई पछि पारे। सोमबार राति फ्रान्समा भएको एक समारोहमा बेलोन डिअर २०१६ को अवार्डको विजेताको घोषणा गरिएको हो। चौथो पटक अवार्ड हात पारेका रोनाल्डो भने उक्त समारोहमा सहभागी हुन पाएनन्। क्लब वल्र्ड कप फुटबलको उपाधिका लागि प्रतिस्पर्धा गर्न रोनाल्डो रियल मड्रिडसँगै जापानमा रहेकाले उनी उक्त समारोहमा सहभागी हुन पाएनन्। अवार्ड जितेपछि रोनाल्डोले भनेका छन्,चौथो पटक बेलोन डिअरको अवार्ड जित्छु भन्ने कहिल्यै लागेको थिएन। आज म निकै खुशी छु। रोनाल्डोले यसअघि सन् २००८, २०१३ र २०१४ मा बेलोन डिअरको अवार्ड जितेका थिए। रोनाल्डोले सन् २००८ मा म्यानचेस्टर युनाइटेडबाट पहिलो पटक बेलोन डिअरको अवार्ड जितेका थिए। त्यसपछि सन् २००९ मा रियल मड्रिड आएयता रोनाल्डोले सन् २०१३ , २०१४ र यो वर्ष गरी तीन पटक बेलोन डिअरको अवार्ड जितेका हुन्। रोनाल्डो रियल मड्रिडबाट तीन पटक बेलोन डिअरको अवार्ड जित्ने पहिलो खेलाडी हुन्। रोनाल्डोले रियल मड्रिडलाई च्याम्पियन्स लिग र पोर्चुगललाई युरो कप फुटबलको उपाधि जिताएका थिए। फ्रान्स फुटबलले सन् १९५६ देखि बेलोन डिअरको अवार्ड दिँदै आएको छ। पछिल्लो ६ वर्ष फिफासँग मिलेर फिफा बेलोन डिअरको अवार्ड दिँदै आएको फ्रान्स फुटबलले यो वर्षबाट भने फिफासँग छुट्टिएर बेलोन डिअरको अवार्ड वितरण गरेको हो।"
क्षेत्रीय सुटिङका लागि खेल सामग्री पठाइयो,"बागलुङः सातौ राष्ट्रिय खेलकुद प्रतियोगिताका लागि पश्चिमाञ्चल क्षत्रीय छनोट प्रतियोगिता अन्र्तगत सुटिङ खेल सञ्चालनका लागि राष्ट्रिय खेलकुद परिषदले एयर राइफल लगायतका केही सामग्री पठाएको छ । पञ्चायतकालिन बन्दुकको भरमा क्षत्रीय सुटिङ खेल सञ्चालन गर्नुपर्ने बाध्यता भएको खबर अन्नपूर्ण पोष्ट'को आइतवारको अकंमा समाचार प्रकाशित भए पछि तत्काल एयर राइफल लगायतका केही सामग्री प्राप्त भएको जिल्ला खेलकुद विकास समितिले जनाएको छ । राष्ट्रिय खेलकुद परिषदले पठाएको खेलकुद सामग्री पश्चिमाञ्चल क्षत्रीय खेलकुद विकास समिति मार्फत आइतवारदेखी बागलुङमा शुरु भएको आइटिएफको क्षत्रीय छनोट खेल उद्घाटन कार्यक्रममा जिल्लामा हस्तान्तरण गरिएको छ । जिल्ला स्तरबाट यस अघि पटक पटक खेलकुद परिषद र पश्चिमाञ्चल क्षत्रीय खेलकुद विकास समितिमा खेलका लागि अत्यावश्यक सामग्री पठाउन आग्रह गर्दा पनि बेवास्ता गरिएको थियो,' जिल्ला खेलकुद विकास समितिका अध्यक्ष धनबहादुर परियारले भने, समाचार प्रकाशन भएकै दिनमा हामीलाई एयर राइफल लगायत केही सामग्री प्रतियोगिता पछि फिर्ता गर्ने शर्तमा प्राप्त भएको छ, अन्य आवश्यक सामग्री उनीहरू खेलमा आउने क्रममा ल्याउने प्रतिवद्धता आएको छ ।' नयाँ एयर राइफल प्राप्त भए पछि अन्र्तराष्ट्रिय ओलम्पिक खेलमा समेत नेपालका तर्फबाट सहभागिता जनाएकी जिल्ला सुटिङ सघंकी अध्यक्ष भगवति केसीले खेल सञ्चालनमा केही सहज हुने बताइन् । अझै पेस्तोल, गोली, टार्गेट लगायतका सामग्रीको अभाव छ । अहिले प्रशिक्षण दिने क्रममा सामग्रीको अभावमा पोजिसन मात्र सिकाएको छु,' उनले भनिन्, फायरिङ लगायतको थुप्रै कुरा सिकाउन बाँकी छ, प्रतियोगिताको दुई दिन अघि सम्ममा अरु सामग्री पठाउने बचन माथिबाट दिनुभएको छ ।' सातौ राष्ट्रिय खेलकुदका लागि सुटिङको क्षेत्रीय छनोट खेल यही मंसिर ३० गते हुँदैछ । सुटिङको क्षत्रीय छनोट प्रतियोगितामा रुपन्देहीबाट दुई पुरुष र दुई महिला, कास्कीबाट तिन पुरुष र तिन महिला तथा बागलुङबाट ६ पुरुष र ६ महिला गरी २२ खेलाडी सहभागी हुँदैछन् । पञ्चायतकालमा जिल्लामा दिइएको एयर राइफल र पेस्तोल दुवै न कक हुने न लक हुने अवस्थामा छन् । जिल्लामा रहेको ३ वटा राइफल र २ वटा पेस्तोल जनयुद्धकालमा सुरक्षा निकायले धेरै बर्ष सम्म जिल्ला प्रशासन कार्यालयको गोदाममा राखेकाले खिया लागेर काम नगर्ने अवस्थामा पुगेका हुन् । पश्चिमाञ्चल क्षेत्रमै सुटिङ खेलका लागि सम्भाव्य र उर्वर जिल्ला मानिए पनि प्रयाप्त खेलकुद सामग्रीको अभावले प्रशिक्षण समेत प्रभावकारी बन्न नसकेको जिल्ला खेलकुद विकास समितिका सदस्य सचिव भिमसेन शाक्यले बताए । प्रतियोगिता हुने बेला त सामग्री आउन कठिन छ, अन्य बेलाको अवस्था यसैबाट प्रष्ट हुन्छ, शाक्यले भने, सामग्री आएको पनि फिर्ता गर्ने आग्रह सहित आएको छ, प्रतियोगिता पछि प्रशिक्षण तयारी जिल्लामा कसरी गर्ने ? पञ्चायतकालमा सुटिङ खेलको प्रशिक्षक भए पनि अहिले भने पश्चिमाञ्चल प्रशिक्षक बिहिन अवस्थामा छ । राष्ट्रिय प्रतियोगिताका लागि बागलुङमा सुटिङका साथै आइटिएफ तेक्वान्दोको पनि क्षत्रीय छनोट खेल हुने जिल्ला खेलकुद विकास समितिले जनाएको छ । क्षत्रीय छनोट प्रतियोगिताबाट सुटिङ तर्फ १२ र आइटिएफ तर्फ ४१ जना खेलाडि सातौ राष्ट्रिय खेलकुद प्रतियोगिताका लागि छनौट गरिनेछ । आइटिएफ तेक्वान्दोमा पश्चिमाञ्चल क्षेत्रका ११ जिल्लाका २ सय ५ खेलाडि सहभागी हुनेछन् ।"

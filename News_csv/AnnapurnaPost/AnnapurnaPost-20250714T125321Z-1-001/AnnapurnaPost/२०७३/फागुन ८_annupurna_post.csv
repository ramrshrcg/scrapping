शीर्षक,विवरण
नेपालभारत दोस्रो प्रसारण लाइन,"अघिल्लो साता नेपालभारत विद्युत् सचिवस्तरीय बैठकमा भारत दोस्रो प्रसारण लाइन निर्माणको स्वरूपबारे आफ्नो पुरानै अडानमा रह्यो । ढल्केबरमुजफ्फपुर ४०० केभीको पहिलो प्रसारण लाइन करिब पूरा हुनलाग्दा नेपालले भारतसित त्यस्तै संरचना बनाउन चाहेको दुईदसक बितिसकेको छ । ढल्केबरमुजफ्फपुर सरकारी तहभन्दा पनि व्यापारिक तवरमा कम्पनी बनाएर निर्माण भएकाले यसका विविध झन्झट नेपाले झेल्दै आएको छ । पूर्ण क्षमतामा बिजुली ओसारपसार नगरे पनि नेपालले वर्षको एक अर्ब प्रसारण शुल्क (व्हिलिङ चार्ज) बापत तिर्नुपर्ने सम्झौताले नेपाललाई घाटा पर्दै आएको छ । बिजुली प्रसारण हुनैपर्ने ग्यारेन्टीको सर्तले कुखुरा पहिले जन्म्यो कि अन्डा' भनेजस्तै भएको छ । यसले बिजुलीको बजारलाई अनिश्चित मात्र बनाएको छैन नेपालको जलविद्युत्मा हुने सम्भावित लगानीलाई समेत प्रभावित पार्दै आएको छ । यो झेलाइबाट पाठ सिकेर न्यू बुटबलगोरखपुर (४०० केभी) दोस्रो अन्तर्देशीय प्रसारण लाइन सरकारी तवरबाट गर्नुपर्ने नेपालले प्रस्ताव गर्दै आएको हो । ढल्केबरमुजफ्फपुर प्रसारण लाइन कम्पनी मोडेलमा बनेको हो । तर प्रसारण लाइन त्यस्तो संरचना हो, जुन नाफायोग्य हुँदैन । यसको सञ्चालन र मर्मतसम्भारका लागि थोरै प्रसारण शुल्क भने लिन सकिन्छ । तर घाँटी अँठ्याएर उपयोग नभए पनि भाडा तिर्नुपर्ने प्रावधानले दुई देशको ऊर्जामा सहकार्यलाई धमिलो बनाइदिएको छ । कम्पनीमार्फत निर्माण गर्दा ऋण लिनुपर्ने र त्यस्तो ऋण बिजुली प्रसारणमा उपयोग गरेबापत नै उठाउने हो । प्रसारण लाइन निर्माण भएपछि मात्र जलविद्युत् तथा ऊर्जा क्षेत्रमा आन्तरिक तथा बाह्य लगानी आउने सुनिश्चित हुन्छ । तर पहिले नै ग्यारेन्टी गर्नुपर्दा यस्तो लगानी आउँदैन । प्रसारण लाइन भएको अवस्थामा मात्र लगानीकर्ता र ऋण प्रदान गर्ने बैंक तथा वित्तीय संस्था ढुक्क हुन सक्छन् र, नै आयोजना (जलविद्युत्) को वित्तीय व्यवस्थापन हुन सक्छ । यही कारण प्रसारण लाइनमा सरकारले नै हस्तक्षेप गर्नैपर्छ । यसरी भारत र नेपाल सरकारको साझेदारीबाट यो संरचना निर्माण भएमा मात्र दुई देशको ऊर्जा क्षेत्रमा वास्तविक आपसी सहयोग भएको मानिन्छ । देश (नेपालभारत) ले हरेक कदममा नाफा मात्र खोज्न जरुरी छैन । सरकारले सडक, शिक्षा र स्वास्थ्यजस्ता सार्वजनिक क्षेत्रमा जसरी लगानी गर्छ प्रसारण लाइनमा पनि त्यही शैली अपनाउने हो भने ऊर्जा उत्पादकको लागत कम पर्न जान्छ, अनि मात्र जलविद्युत् क्षेत्र लगानीयोग्य हुन्छ, जसबाट ऊर्जा उपभोग पनि बढ्छ । त्यसै पनि नेपालमा जलविद्युत् उत्पादन लागत उच्च छ । तत्कालका लागि भारतीय ऊर्जा बजारमा नेपालको बिजुली योग्य छैन । तर कालान्तरमा नेपालको बिजुली भारतलाई आवश्यक पर्न सक्छ । किनभने भारतको कुल जडित क्षमता दुई लाख मेगावाटभन्दा बढी छ र यसमा पनि तापीय ऊर्जा (कोइला) को अंश बढी (करिब ७५ प्रतिशत) छ । भारतको दीर्घकालीन रणनीति तापीय ऊर्जालाई नवीकरणीय ऊर्जामा रूपान्तरण गर्नु हो । लगातार विद्युत् आपूर्ति र परेको बेला तत्काल उपलब्ध गराउन (स्पिनिङ रिजर्भ) का लागि पनि भारतलाई जलविद्युत्जस्ता नवीकरणीय ऊर्जा आवश्यक पर्छ । कोइलाबाट बिजुली उत्पादन गर्ने विद्युत्गृह मर्मतसम्भार वा केही कारणवश बन्द गरेर त्यसलाई पुनः सञ्चालनमा ल्याउन कयौं दिन लाग्छ । तर जलविद्युत्को विद्युत्गृह बन्द गरेर पुनः सञ्चालनमा ल्याउन धेरै समय लग्दैन, तत्काल सकिन्छ । नेपाल र भारत दुवै देशको विद्युत् प्रणालीलाई विश्वसनीय बनाउन यस्ता प्रसारण लाइन आवश्यक पर्छ । तर अहिले उसलाई नेपालको बिजुली नै चाहिन्न जस्तो गरी विभिन्न तगारा (सीमापार विद्युत् व्यापारसम्बन्धी भारतीय विद्युत् मन्त्रालयले दुई महिनाअघि जारी गरेको निर्देशिका आदि) खडा गरेर बसेको छ । यही नीतिका कारण नेपाल र भारतबीच ऊर्जा क्षेत्रको आपसी सहयोग त्यति सुखद छैन । त्यही भएर नेपालले भारतसित ऊर्जा क्षेत्रमा आपसी सहयोगको अपेक्षा गर्दै आएको हो । भारतले सरकारी तहमा प्रसारण लाइन निर्माण गर्न राजी हुनुको मुख्य कारण उसले आफ्ना प्रसारण लाइन संरचना बन्दोबस्तीको जिम्मा पावर ग्रीडलाई कम्पनीमा रूपान्तरण गरिदिनु हो । कम्पनीले निर्माण गर्ने भएपछि उसले भुक्तानीको ग्यारेन्टी त खोज्छ नै । भुक्तानी ग्यारेन्टीका लागि उसले व्यापारिक तवरमा यो संरचना निर्माण तथा सञ्चालन गर्दै आएको छ । नेपालसितको दोस्रो अन्तरदेशीय प्रसारण लाइन पनि यही व्यापारिक तवरमा चाहानु भुक्तानी ग्यारेन्टीका लागि हो । मेरो गोरुको बाह्रै टक्का' झैं गरी भारतले अर्घेलो गरी आपसी सहयोग नै नगर्ने हो भने नेपालले पनि आफ्नो रणनीति त्यहीअनुसार अपनाउनुपर्छ । त्यो रणनीति भनेको नेपालको बिजुली नेपालमै खपत गराउने हो । तर भारतले नेपालसित साँच्चै ऊर्जा क्षेत्रमा सहकार्य र सहयोग चाहन्छ भने यसको पनि उपाय छ । निर्माण गर्दा लाग्ने लागत (नेपालभारत दुवै खण्डमा गरी १२ अर्ब रुपैयाँभन्दा बढी) उसको क्षेत्रका लागि उसले लगानी गरिदिने, नेपालले आफ्नो भूभागमा पर्ने खर्च आफै गर्ने । यसका लागि नेपाल सरकारको समानान्तर विकास बजेट' पकेटबाट बाँड्दै आएको भारतले त्यही खर्च प्रसारण लाइनमा लगानी गरिदियो भने यी सबै झमेलाको अन्त्य हुन्छ । नेपालका नेताहरूलाई वशीभूतमा राख्नका लागि भारतीय दूतावासले नेपाल सरकारको पूर्व अनुमतिविना समानान्तर बजेट छर्दै आएको छजस्तापाता, सोलार, टिन, एम्बुलेन्स, स्वास्थ्य चौकी, विद्यालय भवन इत्यादिमा । यही रकमबाट उसले पावर ग्रीडलाई अनुदान दिन सक्छ । जसरी भारतीय दूतावासले रक्सौलपरवानीपुर र कुसाहाकटैयामा १३२ केभीका दुई छुट्टाछुट्टै प्रसारण लाइनको क्षमता विस्तारमा अनुदान दिएको छ, त्यही शैलीमा न्यू बुटबलगोरखपुर प्रसारण लाइनमा उसको क्षेत्रभित्र पर्ने बनाउन सक्छ । नेपाल सरकारले सीमासम्म आफ्नो खर्चमा बनाउँछ । यो गर्न नसकिने कुरो होइन । यसका लागि भारतको इच्छाशक्ति र वास्तविक छिमेकीपन देखाउन जरुरी हुन्छ । अहिले यही दुई कुराको अभाव रहेको भारतका लागि तत्काल आफ्नो नीति परिवर्तन गर्ने छाँट भने देखिँदैन । जबकि यो प्रसारण लाइन निर्माण भएमा उसको पनि ग्रामीण विद्युतीकरण विस्तार हुन्छ । दि वासिङ्टन पोस्टको अनलाइन संस्करणअनुसार विश्वको कुल जनसंख्यामध्ये २० प्रतिशत भारतमा छ भने उसको कुल जनसंख्याको ४० प्रतिशत (३० करोड ४० लाख) अअझै अन्धकारमा छन् । बिहारमा ८२ प्रतिशत र उत्तर प्रदेशमा ७२ प्रतिशत ग्रामीण घरधुरीमा बिजुली पुगेको छैन (इन्डियन एक्सप्रेस, १४ सेप्टेम्बर, २०१६) । नेपालसित जोडिने प्रसारण लाइन निर्माण भएमा उसको स्थानीय ग्रामीण तहसम्म ऊर्जा विस्तार गर्न सकिने तथ्यप्रति भारत उदासीन देखिन्छ । नेपाललाई यो प्रसारण लाइनको आवश्यकता पनि उत्तिकै छ । नेपालमा लगानीको बाटो खुलाउन, वर्षायाममा उत्पादित तर उपभोग हुन नसक्ने (स्पिल) बिजुली भारतीय बजारसम्म पुर्याउन र सिजनल भेरियसन (नेपाल र भारतको ऊर्जा उपभोगको फरक प्रवृत्ति) मा प्रणालीलाई विश्वसनीय तुल्याउन अन्तरदेशीय प्रसारण लाइनको आवश्यकता परेको हो । नेपालले बूढीगण्डकी (१२०० मेगावाट) जस्ता जलासययुक्त जलविद्युत् आयोजना निर्माण नगरुञ्जेल हिउँदयाममा भारतबाट बिजुली पैठारीको विकल्प छैन, यो बाध्यता हो । कालान्तरमा स्वदेशको हिउँदयामको माग सम्बोधन गर्न यस्ता जलासययुक्त बिजुली उत्पादन भइसकेपछि भारतीय बिजुली आवश्यक पर्दैन । त्यतिबेला नेपाल बिजुलीमा आत्मनिर्भर भइसकेपछि भारतलाई निकासी गर्न सक्छ, जुन समय आउन केहीदसक लाग्छ । मेरो गोरुको बाह्रै टक्का' झैं गरी भारतले अर्घेलो गरी आपसी सहयोग नै नगर्ने हो भने नेपालले पनि आफ्नो रणनीति त्यहीअनुसार अपनाउनुपर्छ । त्यो रणनीति भनेको नेपालको बिजुली नेपालमै खपत गराउने हो । यसअन्तर्गत विद्युतीय सवारी साधन, रोपवे, विद्युतीय चुल्हो, केबल कार आदिको व्यापक बन्दोबस्ती पर्छन् । असल छिमेकीको व्यवहार यथार्थमा परिणत गर्ने हो भने भारतले अहिले उसले लिँदै आएको नीतिमा परिवर्तन गर्न जरुरी देखिन्छ ।"
निर्वाचन र द्विविधामा दल,"नेताहरूको बोली पत्याउने हो भने यो लेख प्रकाशित भएकै दिन चुनावको मिति पनि घोषणा हुन्छ । अल्मलिएको विषय यति मात्र हो, त्यो स्थानीय तहको हुन्छ या स्थानीय निकायको । सरकारमा संलग्न दल र विपक्षी सबै अब चुनावका लागि तयार रहेको उनीहरूकै बोलीबाट प्रतीत हुन्छ, तर तह, निकाय, प्रदेश र संघीय कुनकुन चुनाव कसरीकसरी गर्ने भन्ने विषयमा अझै पनि आआफ्ना किसिमका धारणा, दृष्टिकोण या अलमलका विषय भनौं यिनै कुरामा अल्झिएको देखिन्छ । नेपाली कांग्रेसका नेता कुनैबेला स्थानीय निकायमा फर्कौं, कुनै विवाद छन् भने थाती राखौं भन्छन् भने एमाले नेता न स्थानीय तह भन्न तयार छन् न स्थानीय निकाय, उसको रटान मात्र चुनावसँग छ । चुनाव बिथोल्छौं, संविधान संशोधन पहिला हुनुपर्छ भन्ने मधेसकेन्द्रित दल १४ टुक्रामा विभाजित छन् । कुनै पनि निकाय वा तहको निर्वाचनमा १४ दल एकमुष्ट एकैतिर मत माग्ने गरी एकजुट हुन्छन् भन्ने देखिँदैन । मधेसका मसिहाका रूपमा आफूलाई चिनाउन तँछाडमछाड गर्नेहरूको विगत पनि देखिएकै हो, वर्तमान झन् छर्लंग छ । आगतको आकलन गर्न सकिन्छ । उनीहरूका लागि संविधान संशोधन मधेस आन्दोलनका उपलब्धिका रूपमा मधेसीका माझ देखाउनुलाई नै आफ्नो भोटबैंक सुरक्षित गर्नु भन्ठानेका छन् । तर यो कुनचाहिँ दलले गर्छ, त्यो अझै स्पष्ट छैन । मोर्चाले साझा उम्मेदवार उठाउन सक्नेजस्तो देखिँदैन । जनमतलाई बाँडचुँड गर्ने हो भने अहिले संख्यात्मक रूपमै किन नहोस् संसद्मा प्रतिनिधित्व गर्ने एकदेखि पाँचौं स्थानसम्म भएका दलहरूकै पकडमा मधेस, पहाड र हिमाल सबै छ । आकार र आयतनमा सानो, तर आन्दोलन र जनभावनाको प्रतिनिधित्वको अर्थमा सानो महत्ववको भनेर मधेस आन्दोलनलाई आकलन गर्नु पनि उचित हुँदैन । क्रान्ति कतिकति बेला भावनाकै विस्फोटकै रूपमा देखिने गर्छ । सानो फिलिंगोमा कसैले लगेर घिउ थपिदियो भने त्यसले आगोको रूप लिन्छ । धेरैजसो आन्दोलन क्रान्ति र त्यसको उत्पादन यस्तैयस्तै घटनाबाटै भएका छन् । तत्कालको घट्नालाई सम्बोधन गर्ने क्रममा राज्यले दूरगामी अर्थमा ठूलो मूल्य चुकाउनुपरेको दृष्टान्त पनि विश्व इतिहासमा धेरै छ । निर्वाचनका लागि तयार नहुँदानहुँदै पनि निर्वाचन हुन्छ, हामी गराउँछौं भन्ने रटान स्वाभाविक राजनीतिक ओठेबोली हुन् । कुनै पनि दल अहिले निर्वाचनको माध्यमबाट धेरै ठूलो काम गरेको दाबी गर्दै जनताको माझमा मत माग्न जाने हैसियतमा छैनन् । तैपनि पनि जनता पहिलो संविधानसभाको असफलतापछि दोस्रो संविधानसभाको निर्वाचनमा बढी उत्साहित भएर मतदान गर्न गएका हुन् भने अहिलेको यो विरक्तिको अवस्थामा अझ बढी प्रतिशतमा जनताले मतदान गर्नेछन् भन्ने कुरा निर्धक्कसँग बुझन सकिन्छ । त्यो यसकारणले हो कि नयाँ संविधान भनौं या २०४६ को आन्दोलनपछि र नयाँ संविधान जन्मिसकेपछि सबैकुरो खोसिए पनि पाएको अधिकार उपयोग गर्नबाट अब कोही चुक्दैन त्यसमाथि झन्डै २५ प्रतिशत मतदाता अब नयाँ थपिएका छन् । फागुनमा निर्वाचन भइदिएको भए १८ वर्ष नपुगेकाले मतदान गर्न पाउँदैनथे भने जेठमा निर्वाचन हुँदा थप केही लाख युवा मतदानका लागि योग्य हुन्छन् । यसलाई कात्तिकसम्म लैजाने हो भने दसैंतिहार मान्न आएका रोजगारीका लागि विदेशिन बाध्य नेपालीले पनि दसैंतिहार मनाएसँगसँगै मतदानको हक पनि सुनिश्चित हुँदाखेरी अझ बढी उत्साहका साथ मतदान गर्नेछन्, त्यसबेलासम्म थप केही लाख फेरि नयाँ मतदाता नामावलीमा समावेश भइसकेका हुन्छन् । बढीभन्दा बढी नेपालीले मतदान गरुन् र बढीभन्दा बढी कुनै दलविशेषको कार्यक्रमप्रति आफ्नो दृष्टिकोण मतमार्फत व्यक्त गरुन् भन्ने सोच राख्ने हो भने त्यस्तै किसिमको निर्वाचन कार्यक्रम निर्धारित गरे पनि हुन्छ । तयारीको हिसाबले भन्नुपर्दा वैशाखको आखिरीमा स्थानीय तहको निर्वाचन गर्नकै लागि कम्मर कस्ने हो भने त्यो तयारी हुन पनि सक्ला, तर त्यसको लक्षण भने कमै देखिएको छ । फागुनबाट चैत, चैतबाट वैशाखको आखिर र त्यसपछि जेठसम्म जानका लागि सबै दलका नेताहरू अहिले तयार भएको देखिन्छ । घुर्की र धम्कीको राजनीति त्यो अर्कै बाटो हो, निर्वाचनको राजनीतिलाई भने कसैले नकार्न सक्दैन । संविधान संशोधन नभएसम्म निर्वाचन हुन दिँदैनौ भन्नेहरूले केही मतदातालाई मतदानकेन्द्रसम्म जानसम्म वन्चित गर्लान्, तर एक न एक दिन त्यहाँ निर्वाचन हुँदा आफूले मतदान गर्न नपाएको कुन्ठाको अभिव्यक्ति फेरि कस प्रकृतिले प्रकट हुन्छ त्यसको आकलन भने बहिष्कारवादी या मतदान बिथोल्न धम्की दिनेहरूले अहिलेदेखि नै बुझ्नुपर्ने हुन्छ । केही प्राविधिक, केही राजनीतिक र केही तयारीका हिसाबले मतदान सम्पन्न गर्नु पनि एउटा हिमालभन्दा पनि गह्रौं भारी कार्यपालिकाले लिनुपर्ने हुन्छ । त्यसो त केही दिनको व्यवस्थापन मात्र होला, अहिले नेपालमा निमित्त प्रहरी प्रमुखबाट शान्ति सुरक्षाको जिम्मेवारी लिनका लागि सिंगो जनपथ प्रहरी खटिनुपरेको छ । न्यायपालिका आफैं ठूलो विवादबाट मुक्त हुन सकेको छैन । संवैधानिक अंगहरू एकपछि अर्को गरी ढल्दै छन् । सञ्चारमाध्यम निर्वाचन आउनुभन्दा अघिदेखिनै दलहरूको प्रचारको रूपमा अगाडि बढ्ने हतारमा छन् । राजनीति स्वभावतः गतिशील हुन्छ नै तर नाराहरू विचित्र किसिमले फेरिँदै गएका छन् । कुनै दल धर्मको आडमा राजनीति गर्न खोज्दैछन् भने कोही राष्ट्रियताको आडमा । कोही आफ्नो कार्यकारी भूमिकालाई सारा सैद्धान्तिक अडानलाई एकातिर पन्छाएर निर्वाचनको रटान लगाउँदैछन् भने कोही लोकतन्त्र र कोही जातिविशेषको मसिहाको रूपमा आफूलाई प्रस्तुत गरेर निर्वाचनमा भोट तान्ने यत्नमा छन् । आधुनिक नेपालले आविस्कार गरेको लोकतन्त्र कुनै कालजयी दर्शनमा आधारित हुनुभन्दा पनि तत्कालिन समस्याको समाधान गर्न सबैलाई चित्त बुझाउन ल्याइएको एउटा विधि मात्रै हो यसले कति दिन काम गर्छ, कुन दिन यसका पुर्जाहरू ठीक किसिमले एकअर्कासित तादाम्यता नराखेका कारणले आफैं भत्किन्छन्, भाँचिन्छन् या काम गर्न छोद्छन् त्यसको प्रयोग त अझै भएको छैन । यहाँ हामी मात्र निर्वाचनकेन्द्रित भएर हेरौं । विभिन्न दलका अहिले उठाइएका नाराहरू कुनचाहिँले प्रवल रूपमा सिंगो नेपाललाई तरंगित गर्न सकेको छ या प्रभावित गर्न सकेको छ त्यो त परिणामले नै देखाउला । तर निर्वाचनकै बारेमा आलटालको नीति लिनु भनेको कमसेकम ठूला दलहरूलाई भने सुहाउँदैन । जयपराजय न मुलुकको समस्याको समाधानको कुनै सूचक हो न त यसबाट कुनै दल या व्यक्तिविशेष आत्तिनु या मात्तिनुपर्छ । जनता एकपटक दिएको मतले सदाका लागि कुनै दल या व्यक्तिविशेषको दास होइन । मतदानको हक पाएपछि ऊ स्वतन्त्र छ, यो स्वतन्त्रताको सही अभ्यास यदि अहिले नै सरकारले जेठमा निर्वाचन गर्ने हो भने नौ महिनामै उसले तीनपटक मतदानको हक पाउँछ र तीनैपटक उसले बेग्लाबेग्लै दललाई मतदान गर्न पाउँछ । त्यसपछि भने पाँच वर्षसम्म उसले आफ्नो विचार त मुखरित गर्ला तर कुनै सरकार ढाल्ने या राख्ने उसको विषय रहँदैन । त्यसकारण पनि मतदातालाई बेवास्ता नगरौं । राजनीतिक दल र नेतृत्वले पनि जनताको भावनालाई बुझ्ने अवसरका रूपमा यसलाई लिन सक्छन् । सानातिना या ठूलै किन नहोस् असजिलाहरू छन् भन्दैमा निर्वाचनलाई नै टार्दै जानु त्यो कुनै लोकतान्त्रिक चिन्तनको अभ्यास भने हुँदैन । निर्वाचन लोकतन्त्रको एउटा अपरिहार्य तत्वव हो, त्यसलाई सम्पन्न गर्न कुनै किसिमको सर्त या हिच्किचाहट नराखी सबै अगाडि बढ्ने हो भने लोकतन्त्रको भविष्य छ, होइन भने भन्न सकिन्न । पाँच वर्षपछि अहिलेका कति मतदाता रहने छैनन्, लाखौंका संख्यामा थपिन्छन् । उनीहरूले त्यसबेला कस्तो व्यवस्थापिका, त्यसले जन्माउने कस्तो सरकार र त्यसले बनाउन सक्ने कस्तो नेपालको परिकल्पना गर्लान् यदि दूरदृष्टि हुने हो भने आजको नेतृत्वले त्यो कुरा अहिले नै बुझ्नुपर्ने हो । भोलिको पुस्ताबाट सरापिने या प्रशंसित हुने हो अहिलेको नेतृत्वले बुझ्नुपर्ने हो । माथिका कुराहरू सबै निर्वाचनको वरिपरि तर अलमलका कुरा मात्र भए । हामी निर्वाचनमा जान्छौं कि जाँदैनौं यसमा स्पष्टता राजनीतिक दलहरूमा भएको देखिँदैन । भन्नका लागि सबै निर्वाचनका कुरा गर्छौं, त्यो पनि हामीले माथि भनी सक्यौं । निर्वाचनका तयारी भने यथार्थमा पूर्णतामा पुगिसकेको छैन । निर्वाचन साँच्चै भन्नुपर्दा संक्रमणबाट आजित भएको नेपालले खोजेको एउटा निकासको द्वारको रूपमा लिन पनि सकिन्छ । अहिले त त्यतिमात्र हो एउटादुइटा निर्वाचनले मान्छेको जीवनस्तरमा धेरै ठूलो परिवर्तन गर्न नसक्ला, तर एउटा दिशाबोध भने सम्पूर्ण राजनीति र समाजलाई यसले दिन्छ नै । राजनीतिक दल र नेतृत्वले पनि जनताको भावनालाई बुझ्ने अवसरका रूपमा यसलाई लिन सक्छन् । सानातिना या ठूलै किन नहोस् असजिलाहरू छन् भन्दैमा निर्वाचनलाई नै टार्दै जानु त्यो कुनै लोकतान्त्रिक चिन्तनको अभ्यास भने हुँदैन । सामना गर्ने साहस राख्नुपर्छ । पढ्न अल्छी गर्ने विद्यार्थीका लागि जहिले पनि जाँच सरिदिए म अझ राम्रो तयारी गर्ने थिएँ भन्ने र गणेश सरस्वतीलाई लड्डु चढाएजस्तो होइन राजनीति । म आफूलाई जाँच्छु, मेरो चिन्तनधार, मेरो मूल्य व्यवस्थालाई यदि जनताले स्वीकारेनन् भने मैले उनीहरूलाई प्रतिनिधित्व गरेको छैन भन्ने कुरो राजनीतिक दल या राजनीतिककर्मीले बुझ्नुपर्ने हुन्छ । निर्वाचनबाट जयपराजयको पूर्व अनुमानित उमंग या पीडाबाट मुक्त हुँदै आफैं र आफ्नो वर्तमान अवस्थालाई बुझेर अगाडि बढ्नु नै ठूलो सोच सावित हुन सक्छ । दसकौंसम्म आफूलाई नै झन्डैझन्डै ईश्वर सम्झेर सबैलाई पूजा गर्न लगाउने शासक पनि यो गलत रहेछ भनेर जनताको भावनामा फर्केको उदाहरण हामीले विश्वव्यापी रूपमा देख्दछौं । निर्वाचन लोकतन्त्रको एउटा अपरिहार्य तत्वव हो त्यसलाई सम्पन्न गर्न कुनै किसिमको सर्त या हिच्किचाहट नराखी सबै अगाडि बढ्ने हो भने लोकतन्त्रको भविष्य छ, होइन भने भन्न सकिन्न ।"
जागरण दाैडाहा,"२००७ सालमा राणाहरूको पारिवारिक हुकुमी शासन हटाएर विधिको शासन ल्याउन धेरै योद्धाहरू सहभागी थिए । त्यस समयमा मेची अञ्चलका धेरै युवा आन्दोलनमा कुदेका थिए । मेचीमा भैरवप्रसाद आचार्य, धर्मप्रसाद ढकाल, नरेन्द्रनाथ बाँस्तोला, जीदेवीप्रसाद उप्रेती, फत्तेबहादुर बुढाथोकी, दलकृष्ण श्रेष्ठ, सीताराम भट्टराई, पेशल शर्मा, जीबी याकथुम्बा, देवीसिंह क्षेत्री, हंसनारायण चौधरी आदि योद्धाहरूको नाम इतिहासमा अंकित छ । डीपी अधिकारीहरूले किसान आन्दोलन चलाउने कोसिस गरेको पनि उल्लेख भएको पाइन्छ । यी सबै योद्धाहरू सीमापारी गएर खानेपिउने बासबस्ने र कलकत्तालगायत राजनीतिक सम्पर्क सूत्रका रूपमा नेतृत्वदायी भूमिकामा थिए महानन्द काफ्ले । सानोमा वनझाक्रीले अपहरण गरेका काफ्ले जवान हुने बेला भागेर बनारस पुगे र साधुसन्तहरूको संगत चित्त नबुझेर उनी त्यहाँबाट दक्षिण मदुराईका त्रिकालदर्शी दण्डिस्वामीका चेला भएर बसे । त्यस क्रममा संस्कृतमा शास्त्री मात्र उत्तीर्ण नगरी उनले ज्योतिष शास्त्रमा पनि गहिरो ज्ञान हासिल गरेर उनी योगी हुने मार्गमा लागेकोमा उनका गुरुले प्रारब्ध अर्कै भएको तथा घरमा पतिव्रता स्त्री भएकोले घर फर्काइदिए । केही समय आफ्नो गाउँ बसेर पछि सिलगढी सरेका काफ्लेले राम्रो धनसम्पत्ति जोडे, जसबाट उनले आफ्नो देशमा राजनीतिक परिवर्तनका लागि तथा आफू बसेको क्षेत्रका नेपाली वा गोर्खा समुदायका लागि तन, मन र धनले अनेकौं उल्लेखनीय काम गरे, कामको अगुवाइ गरे । उनी गोर्खा दुःख निवारण संघलगायत धेरै संस्थाहरू आफ्नै खर्चमा सञ्चालन गर्न पछि परेनन् । नेपालमा हुने सशस्त्र क्रान्तिको समेत उनले सिलगढीमा परिचालन गरेका थिए । यस्ता विशिष्ट इतिहास पुरुषलाई नेपालको सरकार, राजनीतिक दल र सामाजिक संघसंस्थाहरूले पूर्णरूपमा उपेक्षा गरे पनि उनका एकमात्र जीवित छोरा गोविन्द काफ्लेले हाम्रो जातीय विधि विधानअनुसार आफ्ना पिता महानन्द काफ्लेको पुण्यस्मृतिमा माघ १६ गतेदेखि २३ गतेसम्म आठ दिन महायज्ञ र अनुष्ठान सम्पन्न गरे । झापाको अर्जुन नगरपालिका९ शनिश्चरेमा सम्पन्न प्रातःस्मरणीय पिता महानन्द काफ्लेको पुण्यस्मृतिमा साण्डिल्य तथा अन्य पितृहरूको कैवल्य मोक्षप्राप्तिका निम्ति नवौं श्रीमद्भागवत सप्ताह ज्ञान महायज्ञ तथा नवाह शिवशक्ति अनुष्ठानको भव्य आयोजनाको कार्यक्रममा योगी नरहरि अन्तर्राष्ट्रिय प्रतिष्ठानका अध्यक्ष समेत रहेका गोविन्द काफ्लेले काठमाडौं, झापा, तेह्रथुम, ताप्लेजुङ, दार्जिलिङ सिलगढीलगायत देशविदेशबाट धेरै विद्वान विदुषीहरू निम्त्याइएका थिए । अनुष्ठानको सातौं र आठौं दिन सयौं व्यक्तित्वहरूलाई सम्मान र योगदानबापत कदरपत्रहरू प्रदान गरियो । यस्तै माघ २३ गते मुख्य अतिथिका रूपमा मैले महानन्द काफ्लेको स्मृतिमा दस लाखको अक्षय कोषबाट प्रदान गरिने पुरस्कारको घोषणा गर्ने अवसर पाएँ । यस्तै गोर्खा दुःख निवारण संस्थाका सभापति पेम्बा बम्जनले महानन्द स्मृति स्तम्भको शिलान्यास गर्नुभयो । काठमाडौंबाट २२ गते मध्यान्नमा उडान समय भए पनि बुद्ध एयरको विमान झन्डै चारघन्टा ढिलो उड्ने भएर विमान स्थलभित्रको अव्यवस्थित घुइँचोले रन्थनिएको मान्छे चारबजे उडेर सवा पाँचबजे भद्रपुर पुग्दा ज्यादै थकित थिएँ । छ बजेतिर काफ्ले कुटिर शनिश्चरे पुग्दा गोविन्द काफ्ले यज्ञकुण्डको परिक्रमा गर्दै चरुहोम गर्दै हुनुहुन्थ्यो । म छेउको कुर्र्सीमा बसेको थिएँ । त्यहीं काफ्लेजी आइपुग्दा एकजना दर्शनार्थीले कलियुगमा यस्तो राजसुययज्ञ गरेर सबको कल्याण गर्ने काम गरेकोमा तपाईंको खुट्टा ढोगेर पुण्यलाभ गरौं भनेर आएको भनें । नेपालका वनवासी राजा ज्ञानेन्द्र शाहलाई आआफ्नो देशको सुरक्षाका लागि गद्दीमा फर्किन अनुरोध गर्दै थाइल्यान्डको राजधानी बंैककमा वार्ता भइरहेको सायद यस्तै सुकर्मको फल होला भन्ने कुराको चर्चा त्यहीं चल्यो । सात दिनसम्म साँझ शास्त्रहरूको व्यासाचार्य पण्डित रघुनाथ रिजालद्वारा लगातार पाठ भइरह्यो भने केही समय भजन र गीतसंगीतको कार्यक्रम चल्थ्यो । कसैले भजनको समयमा उत्ताउलोपन प्रदर्शन गरेर नाचेको देखिएन । हजारौं भक्तजनमा कसैले पनि कुनै नसा र धुवाँ तानेको कतै देखिएन । पण्डाल क्षेत्रमात्र होइन शनिश्चरे र अर्जुन नपाका कतिपय वस्ती मध्यपान, धुम्रपान र अन्य कुनै प्रकारका दुव्र्यसनबाट मुक्त रहेको देख्दा आज पनि यो देशको नैतिक सोच क्रियाशील छ भन्ने अनुभूत गरेँ । त्यसै साँझ रञ्जन देवकोटाको नेतृत्वमा नेपाली राष्ट्रिय पोसाक लगाएका कलिला युवाको एक टोली मलाई भेट्न आए । राष्ट्रियता संरक्षण युवामञ्च नेपालका ती युवाले झापामा राष्ट्रिय जागरणका लागि आफ्नो पहिचानको खोजी गर्दै नेपाली संस्कार र संस्कृतिलाई पुनस्र्थापना गर्न संगठित प्रयासको श्रीगणेश गरेका रहेछन् । ती युवासँग आनन्दले छलफल गर्ने अवसर प्राप्त भयो । मैले हाम्रो धर्म, संस्कृति, रीतिरिवाज र आफ्ना संस्कारहरू त्यसै बिर्सिएका होइनन् । त्यसका पछाडि लामो समयदेखि विदेशी महाशक्ति राष्ट्रहरूको अति ठूलो चलखेल छ । मैले राष्ट्रिय पोसाक लगाएका रञ्जन देवकोटाको टोलीलाई भनें हाम्रो सभ्यता, संस्कृति, धर्म, रीतिरिवाज र अन्य प्रचलन बिगार्ने योजना औपनिवेशिक शक्तिले कसरी गर्यो भन्ने कुरा जान्नका लागि बेलायतका लर्ड मकाउली भन्ने व्यक्तिले १८३५ फरवरी २ तारेखका दिन बेलायको संसद्मा गरेको भाषणबाट थाहा हुन्छ । लर्ड मकाउलीहरूले योजनाबद्ध तरिकाले दक्षिण एसियामा शिक्षा पद्धतिमार्फत हाम्रा शास्त्र, सोच र इतिहास कसरी बदलेका थिए भन्ने जान्नु जरुरी छ भनी बताएँ । कार्यक्रममा समाजसेवी पेम्बा बम्जन, पत्रकार तथा साहित्यकार युवराज काफ्ले, कथाकार ज्ञानेन्द्र खतिवडा, चिन्तक रामकृष्ण मुडुला कार्की कवयित्री लतिका जोशी, इतिहासकार टीआर गिरी, कवि शुकराज दियाली, कथाकार उषा गहतराज, उपन्यासकार रुद्र ब्राह्मण, साहित्यकार मणिकुमार शर्मा पोखरेल, पत्रकार टंक काफ्ले र तिलक लम्सालजस्ता विशिष्ट व्यक्तित्वहरूलाई सम्मान गर्न पाएकोमा मैले आफू पनि धन्य भएको अनुभव गरें । त्यसैले मैले योगी नरहरिनाथ, स्वामी डाप्रपन्नाचार्य मात्र होइन पालनहार शेषशाही श्री विष्णुका नामबाट नेपाल बनेको यस देशबाटै देवादिदेव महादेवले ब्रह्माण्डमाथि नेपालबाटै राज गरेको, उनैको राज्य देवताहरूका राजा इन्द्रले पाएको र उनले पृथ्वीको राज्य आफ्ना छोरा मष्टो देवलाई दिएको र हाम्रा कुलायन मष्टोबाट प्रथम मानव शासक मनुले राज्य पाएर मान्मबाट मानमीमाथि शासन गरेको, नवनाथ चौरासी सिद्ध र अठासी हजार ऋषिमुनि एवं तेत्तीस करोड देवताले बास गरेको हाम्रो देशमा जन्मेका महानन्द काफ्लेजस्ता मिल्केका झिल्काहरूको हामीले जीवनमा एकचोटी स्मरण गर्दा पनि ठूलो पुण्य प्राप्त हुने कुरा सभामा राखेको थिएँ । माघ २४ गते गोविन्द काफ्ले, म र राष्ट्रवादी राजनीतिक जनजागरण अभियानका मेची संयोजक लोकनाथ भारतीसँगै गार्गी वेद प्रतिष्ठानमा गयौं । त्यहाँ कविसुरी रोहिणीविलास लुइँटेल हामीलाई आफ्ना छात्राहरूसहित पर्खिरहनुभएको थियो । सबैले संस्कृतमा संवाद र अध्ययन गर्ने त्यस प्रतिष्ठानमा पुग्दा मैले जगत्मा जेठो मानव सभ्यताले जन्म लिएर नेपालको मूल माऊ भाषा संस्कृतलाई माया गरेकोमा आज नेपालमा लादिएको धर्मयुद्धको अन्त्य गर्ने प्रथम पाइलोका रूपमा त्यसलाई ग्रहण गरें । त्यहाँ विद्यार्थी यशोदा पोखरेलले स्वागत गर्दै मोही खुवाएर आफ्ना ससुरा काशीनाथ पोखरेलले लेख्नुभएको सनातन धर्म एक चिन्तन' भन्ने एक पुस्तक प्रदान गर्नुभयो । त्यहाँबाट हामी कालिस्थानमा रोहिणीविलास लुइँटेलको घरमा गयौं । त्यहाँ लुइँटेल र उहाँका मित्र कविहरूले छन्दमा लेखेका कविताहरूको संग्रह छपाउन आफ्नो पेवा खर्च गर्ने पत्नी घनमाया लुइँटेललाई पनि भेट्ने अवसर पाइयो । त्यस अवसरमा लुइँटेलले पृथ्वीको माया (सूक्ष्म काव्य) का साथै समाजसेवी तथा गोर्खा लिगका नेता पण्डित नरपति लुइँटेलबारे संकलित कृति प्रदान गर्नुभयो । त्यहाँबाट हामी जगत्जननी पाथीभरा नामले जानिने देवी दुर्गाले एक फड्कोमा हिमालबाट एक पाइला टेकेर कोलकाता भनिने कालिकट जानुभएको स्थान कालिस्थान मन्दिर झापाको वेदपाठी विद्यालयमा पुग्यौं । त्यहाँ व्यासाचार्य पंरघुनाथ रिजाल र उहाँका सहयोगी अध्यापकहरू र विद्यार्थीहरूले हाम्रो स्वागत गरे । त्यहाँ मैले माताकालीलगायत विभिन्न देवीदेवताहरूको साथै राष्ट्र गुरु योगी नरहरिनाथको प्रतिमामा फूल चढाएँ । त्यहाँ योगीजीको कृपाले सिकेको ऊर्जा उपचार पद्दति शिक्षक विद्यार्थीहरूलाई सिकाएँ । गोविन्द काफ्लेले हामीहरूलाई त्यहाँबाट सालघारीको बीचमा रहेको भुवनेश्वर मन्दिर पुर्याउनुभयो । त्यही साँझ सात बजेपछि भव्य भजन कार्यक्रम भयो । हाम्रो धर्म, संस्कृति, रीतिरिवाज र आफ्ना संस्कारहरू त्यसै बिर्सिइएका होइनन् । त्यसका पछाडि लामो समयदेखि विदेशी महाशक्ति राष्ट्रहरूको अति ठूलो चलखेल छ । त्यहाँ मैले धेरै जागरुक युवा भेटें, जसमा जीवन कडरिया, रामप्रसाद खरेल देवराज गौतम, जीवन रिजाल, भक्तमाया भट्टराई आदिले विशेष सक्रियता देखाएको भुवनेश्वर मन्दिरको कार्यक्रममा मन्दिरका निर्माता शान्तवीर बुढाथोकीले सेवा गरेर आफूले सिकिस्त बिरामीबाट पुनःजीवन पाएको मार्मिक प्रसंग प्रस्तुत गरेका थिए । राती अबेलासम्म चलेको कार्यक्रममा आफ्नो जीवित देवता पुज्ने संस्कार बचाउने जागरुकताको पक्षमा देशमा जातीय विखण्डन ल्याउन कसैलाई आर्य, कसैलाई मंगोल भनी हामीलाई खण्डित पार्ने चलखेलविरुद्ध योगी नरहरि, स्वामी प्रपन्नाचार्य, महानन्द काफ्ले आदिका रचनाहरू पढ्न मैले अपिल गरें । उक्त सभाको अन्त्यमा जीवन कडरियाले मलाई नेपाली समाजको विखण्डनबाट बचाउन के गर्नु पर्ला भनी सोधें । भोलिपल्ट मैले चन्द्र भण्डारीले कञ्चनजंघा एफएमका लागि लिएको अन्तर्वार्ता र त्यसपछि विर्तामोडको लालचोकनेर देशभक्त नागरिक अभियानले गरेको जनसभामा विस्तृत विवेचनाका साथ आफ्नो विचार प्रस्तुत गरेँ । नेपालका विभिन्न जातीय समुदायहरूको मूल छुट्याउने लर्ड मकाउलीका चेलाहरू म्याक्स मुलरलगायतका पश्चिमा समाजशास्त्रीहरूले प्रस्तुत गरेको आर्य मंगोल द्रबिड आदि जस्ता नक्कली इतिहासको अहिले ओरिएन्टल लर्निङ इन्स्टियुट थाना मुम्बैका इतिहासकार र समाजशास्त्रीहरूले भण्डाफोर गरेको मैले सार्वजनिक गरें । राष्ट्रवादी राजनीतिक जनजागरण अभियानका नेता लोकनाथ भारतीले अंग्रेजहरूका दास सुनितिकुमार चटर्जीले नेपालका एकै मुलका बासिन्दालाई कसरी आर्य र मंगोल बनाए भन्ने कुराको जानकारी डास्वामी प्रपन्नाचार्यले किरातहरू मंगोलियाबाट आएका शरणार्थी होइनन् भन्ने पुस्तक पढेर खस र किरातहरू एकै परिवारका हुन् र तिनको बीचमा फुटाउने साम्राज्यवादी षड्यन्त्र हामीले बुझ्नुपर्ने बताए । सभाका सभापति रामचन्द्र बानियाले दलहरूले नेपालको आन्तरिक राजनीतिक निर्णयमा विदेशीलाई साँचो बुझाएको र सबै निर्णय बाहिरबाट हुने कुराको अब अन्त्य हुनुपर्छ र सुगौली सन्धिअनुसारको ६० हजार भन्दा बढी नेपाली भूमि फिर्ता लिनुपर्छ भन्ने उद्घोष गरे । झापाका पेसानिष्ठ लोकप्रिय पत्रकार स्वमदन ढकालको तस्बिरमा श्रद्धाका फूल चढाएको जनसभामा वामपन्थी सुरेन्द्र कार्की नेपाली कांग्रेसका प्रल्हाद सापकोटा, महेन्द्र्र भट्टराई, कृष्ण चुडाल, विवेक दंगाल भागवत काफ्ले, भुपाल खरेल आदिले एकै स्वरले नयाँदिल्लीमा भएको बाह्रबुँदे सम्झौताले लादिएको संविधान खारेज गर्न माग गरे र प्रायले २०४७ को संविधान पुनस्र्थापित गरिनुपर्छसमेत भने ।"
हस्तक्षेपका परिणति,"विश्वको इतिहास हेर्दा हामी के देख्छौं भने, संसारका देशहरूको राजनीतिक, सामाजिक, आर्थिक विकास इत्यादि असमान र फरक ढंगले भएको छ । जुनबेला सन् १७६९ मा पृथ्वीनारायण शाहले बाईसेचौबीसे राज्यहरू काठमाडौं उपत्यकाको सुसंस्कृत कान्तिपुर, ललितपुर र भक्तपुर राज्यहरूको एकीकरण गर्दै थिए, त्यसैताका ब्रिटिश शासनविरुद्ध संगठन गर्दै त्यसको ठीक सात वर्षपछि सन् १७७६ मा अमेरिकी जनताले स्वतन्त्रता लिखित घोषणा गरेर ब्रिटिससँग लड्न थालेका थिए । नेपालको एकीकरणको २० वर्षपछि सन् १७८९ मा फ्रान्समा राज्यक्रान्ति प्रारम्भ भएको थियो । त्यसताका भारतमा भने ब्रिटिश र फ्रेन्चहरू साम्राज्यवादी आधिपत्यका लागि एकअर्कासँग र भारतका धेरै स्वतन्त्र राज्यहरू एकपछि अर्कोगरी प्रभुत्वमा लिइरहेका थिए । दक्षिण अमेरिकी महादेशका देशहरू एसिया र अफ्रिकाका देशहरू भन्दा सयडेढ सय वर्षअगाडिदेखि स्पेन, पोर्चुगल र युरोपका अन्य देशबाट स्वतन्त्र हुन थालिसकेका थिए । अर्जेन्टिना सन् १८१६ मा स्पेनबाट होन्डुरस सन् १८२१ मा स्वतन्त्र भए भने पोर्चुगालबाट ब्राजिल सन् १८२२ मा स्वतन्त्र भएको थियो । आजको भारत, पाकिस्तान र बंगलादेश त्यसको एक सय २५ वर्षपछि सन् १९४७ (विसं २००३) मा स्वतन्त्र भएका थिए । भारतलाई ब्रिटिशहरूले हिन्दुस्तान र पाकिस्तान (हिन्दु र मुसलमान) दुई देशलाई धर्मका आधारमा बनाएर छाडिदिए । पाकिस्तान १४ अगस्ट र हिन्दुस्तान एक दिनपछि १५ अगस्ट १९४७ मा स्वतन्त्र घोषित भए । श्रीलंका र बर्मा (म्यानमार) सन् १९४८ मा स्वतन्त्र भए । भारतीय राष्ट्रिय कांग्रेसको इतिहास हेर्ने हो यो भने त्यसको संस्थापक ब्रिटिश डेभिड ह्युम नामका व्यक्ति थिए । पछि उनीद्वारा बम्बइमा आयोजित भारतका प्रान्तहरूका प्रतिनिधिकहरूको सम्मेलनले कलकत्ताका ब्योमेचन्दर बनर्जीलाई सभापति र डेभिल ह्युमलाई सन् १८८५ मा जनरल सेक्रेटरी छान्यो । माग पनि त्यसबेला भारतीयलाई पनि ब्रिटिश शासनमा सहभागिता गराउनुपर्छ भन्ने थियो । पछि पनि होमरुल (आन्तरिक स्वशासन) को माग थियो । होमरुल लिंग मुहम्मद अलि जिन्ना, एनिवेसेन्टहरूद्वारा स्थापित थियो । महात्मा गान्धी सन् १९२० मा यसको सभापति भए । पूर्ण स्वराज अर्थात ब्रिटिश शासनबाट पूर्ण स्वतन्त्रता महात्मा गान्धीको चाहनाअनुरूप जवाहरलाल नेहरू भारतीय राष्ट्रिय कांग्रेसको सभापति भएका बेला सन् १९२९ मा लाहोरमा भएको कांग्रेसको महाधिवेशनद्वारा मानिएको थियो । १८२० वर्ष अनेकौं भद्रअवज्ञा र सत्याग्रह गर्दै विशाल भारतव्यापी जनआन्दोलनहरू र द्वितीय विश्व युद्ध समाप्त भएपछि भारतले स्वतन्त्रता प्राप्त गरेको थियो । द्वितीय विश्व युद्धपछि एसिया र अफ्रिकाका देशहरूमा स्वतन्त्रता युद्ध र जनआन्दोलनहरू बढ्दै गए र देशहरू साम्राज्यवादी शासनबाट मुक्त हुँदै गए । अन्तिम रूपमा जारका पालादेखि रुसी साम्राज्यका अंग बनाइएका र सोभियत समाजवादी संघ बनेपछि पनि मास्कोको शासनअन्तर्गत रहेको अनेकौं केन्द्रीय एसिया र युरोपका देशहरू पनि सोभियत रुसको विघटन पछि सन् १९९० पछि स्वतन्त्र बने । अर्मेनिया, अजरबैजान, बेलारुस, जर्जिया, कजाखस्तान, किर्गिजस्तान, इस्टोनिया, ल्याटिभिया, लिथुआनिया, मोलडोभा, ताजिकिस्तान, तुर्कमेनिस्तान, युक्रेनहरू २६२७ वर्षअघि बीसौं शताब्दीको अन्तिम दसकमा स्वतन्त्र देश बने । सोभियत रुसको विघटनअघि ठूलो महाभूल गर्ने काम तत्कालिन रुसी सरकारबाट भएको देखिन्छ । अमेरिका भियतनामको दुई पक्षमध्ये एउटाको पक्षमा लड्न गयो । त्यहाँ साम्यवादी क्रान्ति होचिमिन्हको नेतृत्वमा साम्यवादी दलले स्वतन्त्रताको पक्षमा जितिरहेको थियो । अमेरिकन सरकारको गलत मूल्यांकन हुन गयो कि हाम्रो सैनिक शक्ति आधुनिक र सबै कुरा सम्पन्न छ । तर साढे सत्तचालीस हजारजति अमेरिकन सैनिक र दुई लाख दक्षिण भियतनामी सरकारी सेना मरेपछि अमेरिकनहरू भियतनाम छाडेर फर्के । नजिकका लाओस र कम्बोडिया पनि स्वतन्त्र भए । संसारका सबै देशका जनता विदेशी हस्तक्षेप र विशेषगरी विदेशी सैनिक हस्तक्षेपलाई घृणा गर्छन् । एउटा देशको राजनीतिक, धार्मिक वा जातीय जुनसुकै कारण आन्तरिक रूपले विभाजित भए पनि विदेशी हस्तक्षेप विफल भएका हालका घटना हाम्रासामु छन् । अमेरिका भियतनाममा फस्न पुगेजस्तै महागल्ती गर्दै तत्कालिन दोस्रो महाशक्ति रहेको सोभियत रुसबाट भएको पाइन्छ । अमेरिकन गुप्त नीतिनिर्माता र सञ्चालकहरू चाहन्थे सोभियत रुस ठूलो सामरिक सैनिक र कूटनीतिक नोक्सानमा पर्न अफगानिस्तानमा फस्न पुगोस् । रोडरिक ब्रेथवेट, अफगान्टसी , द रसियम्स इन अफगानिस्तान सन् १९७९ देखि १९८९ नामक पुस्तकको पेज १४ मा र अर्को डेभिड एन गिब्स अफगानिस्तान द सोभियत इनभेजन टु रेट्रोस्पेक्ट इन्टरनेसनल पोलिटिक्स २३३२४६ मा धेरै पछि तत्कालिन अमेरिकन राष्ट्रपति जिम्मी कार्टरको नेसनल सेक्युरिटी एडभाइजर ब्रेजिनस्कीले एउटा फ्रान्सिली साप्ताहिकमा प्रकट गरेको तर जतनले गुप्त राखिएको एउटा वास्तविक तथ्य प्रकट गरेको भन्दै उनको प्रकाशित भनाइ कोट गर्दछन, जो यस प्रकार छः अहिलेसम्म बडो युक्तिका साथ गुप्त राखिएको वास्तविकता बिलुकल अर्कै थियो । संसारका सबै देशका जनता विदेशी हस्तक्षेप र विशेषगरी विदेशी सैनिक हस्तक्षेपलाई घृणा गर्छन् । एउटा देशको राजनीतिक, धार्मिक वा जातीय जुनसुकै कारण आन्तरिक रूपले विभाजित भए पनि विदेशी हस्तक्षेप विफल भएका हालका घटना हाम्रासामु छन् । जुन दिन ३ जुलाइ १८७९ मा कार्टरले पाँच लाख अमेरिकन डलरको गुप्त मद्दत आफगानिस्तानका मुजाहिद्दिनलाई गर्ने पहिलो निर्देशनमा सही गरे, त्यसैदिन मैले राष्ट्रपतिलाई एउटा नोट लेखेर पठाएको थिएँ कि, मेरो विचारमा यो मुजाहिद्दिनलाई गुप्त मद्दतले सोभियत सैनिक हस्तक्षेप गर्न उत्तेजित गराउनेतर्फ लैजान सक्छ ।' केही समयपछि नै डिसेम्बर १९७९ मा सोभियत सेनाले अफगानिस्तानमा सैनिक हस्तक्षेप थाल्यो र नजितिने लडाइँमा फस्दै गएको संसारले देख्यो । १५ हजारभन्दा बढी रुसी सैनिक मरेपछि र हजारौं अरूको अंगभंग भएपछि लगभग १० वर्षपछि संयुक्त राष्ट्र संघको मध्यस्थतामा १४ अगस्ट १९८८ मा रुसी सेना अफगानिस्तानबाट फर्कने भयो । यस घटनाबाट के देखिन्छ भने त्यस हार र क्षतिपछि सोभियत संघको शासन प्रणाली परिवर्तन र देशको विखण्डन दुई वर्ष पनि नबित्दै प्रारम्भ भयो । माथि लेखिसकिएको छ कि एउटा सोभियत रुसी संघ रुससमेत १५ अलग अलग स्वतन्त्र देशहरू भए । एसियाको वर्तमान अवस्था हेरौं । पश्चिम एसियाका कयौं देश युद्ध र गृहयुद्धमा जलिरहेको छन् । रोजै लडाइँ, हत्या, विस्फोटले पश्चिम एसियाका देशका जनता पीडित छन् । दक्षिण एसिया हेरौं, भारत र पाकिस्तान भारतबाट ब्रिटिशहरूले दुई देश बनाइदिएको ७० वर्षदेखि कयौं खुल्ला युद्ध, कयौं गुप्त युद्ध र एकअर्काको देशका आतंक धार्मिक, उपधार्मिक दंगाफसाद तथा घातअन्तरघात नियमित निर्यात गरिरहेका छन् । एक अर्कासँग शत्रुता भएको देशहरूले शत्रु देशमा आतंक निर्यात गर्नु र आतंकवादीलाई आश्रय दिएको कुरा बुझिन्छ । तर नेपाल, श्रीलंका जस्ता मित्रता भएका देशहरूमा भारतले आतंकवादीको निर्यात र आतंकवादीहरूलाई लामो समय नलुक्न सक्ने र गुप्त रहन नसक्ने गरी आश्रय दिएको तथ्य हामीहरू समक्ष मात्र होइन संसारसमक्ष छ, स्वयं भारतीयहरूसमक्ष पनि । भारतीय पत्रकारहरूले समेत यो कुरा लेखेको भारतकै राजधानी नयाँदिल्लीबाट तत्कालै नेपालमा तथाकथित माओवादी जनयुद्ध चन्दाचल्दै २९ मे २००५ (२०६२ जेठ १५) को द पायोनियर अंग्रेजी दैनिकका सम्पादक वरिष्ठ भारतीय पत्रकार स्वपन दास गुप्ताले लेखेका थिए, राजाप्रति घृणाको कारण भारतीय इस्टावलिसमेन्टको एक खण्ड माओवादीसँग मिलेर काम गरिरहेको छ । इन्टलिजेन्स एजेन्सीहरू र साउथ ब्लकको एक खण्ड मिलेर यो काम गर्दैछन् । यो कुरा कसरी पाकिस्तानले जम्मु कश्मिर र उत्तर पूर्वी भारतमा चलाइरहेका अपरेशनहरूभन्दा कुन फरक छ ? हामी पनि एउटा छिमेकी देशमा आतंकवादलाई प्रोत्साहन दिने अपराधी हौं ।' (नपत्याए हेर्नुस २९ मे २००५ को नयाँदिल्लीबाट प्रकाशित हुने पायोनियरमा प्रकाशित लेख फरेन पोलिसी एलिएन टु इन्डिया' । ) दस वर्षको हत्याहिंसा, १७ हजार नेपालीको ज्यान, कयौं अर्बको भौतिक सम्पत्तिको नोक्सानीपछि र सुरुदेखि अमेरिका, ब्रिटेन आदिले दबाब दिँदा नमानेपछि उनीहरूले नेपालको सेनालाई आधुनिक हतियार, सैनिक र गुप्तचर प्रशिक्षण दिन थालेपछि भारतमा नयाँ बनेको भारतीय कांग्रेसका मनमोहन सिंह नेतृत्वको सरकारका पालामा विसं २०६३ मा बल्ल बन्दुके हिंसा बन्द भएको थियो । तर त्यो अशान्ति अन्त्य हुन पाएको छैन, फेरि लाठीवादी फासिस्ट प्रकृतिको आतंक प्रारम्भ गरियो । कुनै विदेशी कूटनीतिज्ञले उहिले काठमाडौंमा भनेका थिए, विदेशी हस्तक्षेपले एउटा देशको आन्तरिक शान्ति कसरी बर्बाद हुन्छ, त्यो बुझ्न दक्षिण एसिया हेरे हुन्छ ।' नेपाल पनि भारतसँग टाँसिएको देश हो ।"
खेलभन्दा लोभलाग्दा दर्शक,"ताप्लेजुङः यातायातको सहजताका बाबजुद उत्तिसारो खेलकुद गतिविधि हुने जिल्लाका रूपमा दरिँदैन, ताप्लेजुङ । वर्षभरिमा सदरमुकाम केन्द्रित सीमित खेलकुद गतिविधि हुने गरे पनि हिमाली जिल्ला ताप्लेजुङका स्थानीयमा खेलकुदप्रतिको लगाव भने बिछट्टैको छ । सामान्यभन्दा सामान्य खेलकुद प्रतियोगिता आयोजना भए पनि हरेक पेसा, वर्ग र उमेरसमूहका व्यक्ति खेलस्थलमा झुम्मिनुले स्थानीयमा खेलकुदप्रतिको आकर्षण झल्काउँछ । यतिबेला ताप्लेजुङ सदरमुकाममा एकैसाथ दुईवटा प्रतियोगिता आयोजना भइरहेका छन्, दोस्रो पाथीभरा राष्ट्रिय पुरुष भलिबल प्रतियोगिता र राष्ट्रपति रनिङ सिल्ड को निर्वाचन क्षेत्र नम्बर १ स्तरीय छनोट प्रतियोगिता । लामो समयपछि खेलकुदको रमझममा झुम्ने अवसर पाएपछि अनि के चाहियो, स्थानीयलाई । दुवै प्रतियोगितामा उत्तिकै सक्रिय सहभागिता देखिन्छ, स्थानीय दर्शकको । भलिबल प्रतियोगिताको उद्घाटन खेल हेर्नभानु जन उच्चमाविको खेल मैदानमा आएका ८० वर्षीय मंगलहाम श्रीचोङले सदरमुकाममा हुने हरेक खेलकुद प्रतियोगिता हेर्न रंगशाला पुग्ने गरेको बताए । खासगरी भलिबल र फुटबल आफ्नो सबैभन्दा मनपर्ने खेल भएको बताउने मंगलहाम भलिबलको उद्घाटन खेलमा पूर्वाञ्चल टोली नेपाल पुलिस क्लबसँग पराजित भएपछि भने चुकचुकाउँदै थिए । निकै रमाइलो लाग्यो । खेलकुदमा हारजित त भइहाल्छ, तर, आफ्नै ठिटाहरूले जितेको भए अझै राम्रो हुन्थ्यो, उनले भने । मंगलहामसँगै खेल हेर्न व्यस्त साच्छमायाँले पनि जीवनको ८० वसन्त पार गरिसकेकी छन् । उनलाई खेलकुद प्रतियोगिताको नियम र प्राविधिक पक्षको बारेमा कुनै ज्ञान छैन तर, कुनै प्रतियोगिता आयोजना भयो कि उनी रंगशाला धाउन भने छाड्दिनन् । उनलाई खेलमैदानमा हारजितका लागि खेलाडीबीच हुने घम्साघम्सी र खेल जितेपछि खेलाडीले मनाउने खुसीयाली औधी मन पर्छ रे । राष्ट्रपति रनिङ सिल्ड भइरहेको भानुजन उच्चमाविको खेलमैदान मात्र होइन, पाथीभरा राष्ट्रिय भलिबल भइरहेको जिल्लास्थित आर्मीको कोर्टमा समेत झुम्मिने दर्शकको संख्या उत्तिकै छ । राउन्ड रोविन लिगका आधारमा सञ्चालन भइरहेको भलिबलमा प्रत्येक दिन दुईवटा खेल आयोजना हुन्छन्, बिहान ११ बजे पहिलो र दिउँसो १ बजे दोस्रो । तर, खेल हेर्न बिहान १० बजेदेखि नै स्थानीय दर्शकको भीडभाड सुरु हुन्छ, गतिलो ठाउँ ओगट्न । आयोजक जिल्ला भलिबल संघ ताप्लेजुङका अध्यक्ष दिवस चोङबाङ भन्छन्, जिल्लामा खेलकुद प्रतियोगितालाई उत्सवकै रूपमा लिइन्छ । जस्तोसुकै प्रतियोगिता भए पनि खेल हेर्न रंगशालामा ओइरिने दर्शकको संख्यामा कुनै कमी आउँदैन । त्यसमाथि भलिबल र फुटबल प्रतियोगिता आयोजना भयो भने त दर्शकका लागि सुनमा सुगन्ध हुन्छ । दिवसका अनुसार भलिबल र फुटबलको प्रतियोगिता हुँदा त सदरमुकाम छेउछाउका गाउँबाट पनि उत्तिकै दर्शक ओइरिने गर्छन् ।भलिबल र फुटबल प्रतियोगिता हुँदा त छेउछाउका गाउँबाट समेत उत्तिकै दर्शक हेर्न आउँछन् । खेल हेर्न शुल्क लगाए पनि दर्शकको संख्यामा कुनै कमी आउँदैन, भलिबल हेर्न ओइरिएका दर्शकलाई देखाउँदै उनले थपे । हाल जारी भलिबल प्रतियोगितामा समेत खेल हेर्न शुल्क लगाउने योजना बनाए पनि दर्शकको खेलप्रतिको लगावलाई ध्यानमा राखी शुल्क नलाइएको उनले बताए । जिल्ला खेलकुद विकास समितिका प्रमुख यज्ञनिधि पौडेल स्थानीय दर्शकलाई प्यासिभ (निष्क्रिय) नभई एक्टिभ (सक्रिय) दर्शकको संज्ञा दिन्छन् । यहाँका दर्शक खेलमात्र हेर्दैनन्, आआफ्नो टोलीको हौसला बढाउन नियमित रूपमा हुटिङ गर्दै रमाइलो पनि गर्छन्, यज्ञनिधि भन्छन् । भलिबल प्रतियोगितामा बिहीबार त्रिभुवन आर्मी क्लब र पूर्वाञ्चलबीच खेल भइरहँदा एक वृद्ध समर्थक र केही किशोरी लगातार रूपमा पूर्वाञ्चलको पक्षमा नारा लगाइरहेका थिए भने अर्को छेउमा बसेका केही महिला र आर्मीका जवान आफ्नो टोलीको हौसला बढाउन व्यस्त देखिन्थे । सायद यज्ञनिधिले यसैप्रति इंगित गरेका थिए । उक्त खेलमा आर्मी ३० सेटमा विजयी भए पनि अन्तिम समयसम्म पूर्वाञ्चलले गतिलो चुनौती दिएको थियो । भानुजन उच्चमाविको खेल मैदानमा राष्ट्रपति रनिङ सिल्डको मजा लिइरहेका ताप्लेजुङ नगरपालिका३ का कैलाश सिग्देल पनि स्थानीयले खेलकुद प्रतियोगितालाई सानोतिनो उत्सवकै रूपमा लिने गरेको बताउँछन् । स्थानीयका लागि खेलकुद प्रतियोगिता हुनु भनेको उत्सवजस्तै हो । जनैपूर्णिमा त यहाँ ठूलै फुटबल प्रतियोगिता पनि हुन्छ, प्रतियोगिता हेर्न दर्शकको ओइरो लाग्छ, उनी भन्छन् । जिल्लामा आयोजना हुने प्रतियोगिताको अर्को रमाइलो पक्ष भनेको प्रायोजन हो । देशका विभिन्न भागमा आयोजना हुने प्रतियोगितालाई व्यापारिक संघसंस्थाहरूले प्रायोजन गर्ने प्रचलन छ । तर हाल ताप्लेजुङमा जारी भलिबल प्रतियोगितालाई भने जिल्लावासीले व्यक्तिगत रूपमा प्रायोजन गरेका छन् । पुरुष भलिबलमा देशकै सर्वाधिक पुरस्कार राशिको दाबी गरिएको पाथीभरा प्रतियोगितालाई राजधानीमा विभिन्न पेसा व्यवसाय गरी बसेका ताप्लेजुकै बलबहादुर तामाङ, रमेश बराल, ईश्वरी पौडेललगायतले प्रायोजन गरेका छन् । यसले पनि जिल्लावासीमा खेलप्रतिको लगाव झल्काउँछ ।"
रुपन्देही ११ सेमिमा,"धरानः रूपन्देही ११ धरानमा जारी १९ औं अन्तर्राष्ट्रिय आमन्त्रण रेडबुल बुढासुब्बा गोल्डकप फुटबल प्रतियोगिताको सेमिफाइनलमा पुगेको छ । शनिवार धरान १७ स्थित एन्फा टेक्निकल सेन्टरमा काँकडभिट्टा ट्रेनिङ सेन्टरलाई टाईब्रेकरमा ३१ गोलअन्तरले पराजित गर्दै अन्तिम चारमा स्थान पक्का गरेको हो । हालै सम्पन्न उदयपुर गोल्ड कपको उपाधि जितेको रूपन्देही दोस्रो उपाधि नजिक पुगेको हो । निर्धारित समयको खेल ११ गोलको बराबरीमा रोकिएपछि सिधै टाईब्रेकर प्रहार गरिएको थियो । निर्धारित समयको खेलमा अग्रता काँकडभिट्टाले लिएको थियो । खेलको ६१औं मिनेटमा गिल्शन लिम्बुले टोलीलाई १० ले अघि बढाएका थिए । तर, खेलको अन्तिम चार मिनेट सम्मालिन नसक्दा काँकडभिट्टा क्वार्टरफाइनलबाटै घर फर्कन बाध्य बन्यो । रूपन्देहीका लागि खेलको ७६ औं मिनेटमा उत्तम गुरुङले बराबरी गोल फर्काएका थिए । टाईब्रेकरमा रूपन्देहीलाई विजयी बनाउन निराज बस्नेत, सौरभ मगर र उत्तम गुरुङले गोल गरे । काँकडभिट्टाका लागि भने पुजन उपरकोटीले मात्रै गोल गरे । टाईब्रेकरमा काँकडभिट्टाका दिलेन लिम्बुको प्रहारलाई विफल तुल्याएका रूपन्देहीका गोलरक्षक दिलीप क्षेत्री म्यान अफ दि म्याच चुनिए । खेलपछि काँकडभिट्टाका प्रशिक्षक दीपक कार्कीले अन्तिम केही समय सम्हालिन नसक्दा पराजित हुनुपरेको प्रतिक्रिया दिए । हामी जित नजिक पुगेका थियौं तर अन्तिम केही समय मात्रै सम्हालिन नसक्दा पराजित हुनुपर्रयो, प्रशिक्षक कार्कीले भने, टाईब्रेकरमा पनि हामीलाई भाग्यले साथ दिएन । रूपन्देहीका प्रशिक्षक दयाराम सापकोटाले खेलाडीको आत्मविश्वासले अन्तिम समयमा पनि खेलमा फर्कन सम्भव भएको बताए ।उदयपुर गोल्ड कप जितेपछि खेलाडीमा आत्मविश्वास बढेको छ । त्यसैले अन्तिम समयमा पनि खेलमा फर्कन सफल भयौं, प्रशिक्षक सापकोटाले भने, आगामी खेलमा पनि यस्तै प्रदर्शनको अपेक्षा गरेको छु ।"
पेनग्यु र वैदेहीलाई उपाधि,"काठमाडौंः नेपाल आईटीएफ जुनियर यू१८ टेनिस च्याम्पियनसिप अन्तर्गत सर्किट दुईको एकलको उपाधि चीनका पेनग्यु लु र भारतकी वैदेही चौधरीले जितेका छन् । सातदोबाटोस्थित टेनिस कोर्टमा भएको पुरुष फाइनलमा पेनग्युले सर्किट एकका विजेता भारतका मृत्युञ्जय बदोलालाई ६३ र ७५ को सोझो सेटमा पराजित गर्दै उपाधिमाथि कब्जा जमाए । महिला एकलको उपाधि भिडन्तमा सर्किट एककी च्याम्पियन वैदेहीले आफ्नै देशकी शिवानी स्वरूप इङ्लेलाई सोझो सेटमा ६३ र ६१ ले हराइन् । वैदेहीले शुक्रबार शिवानीसँगै मिलेर महिला युगलको उपाधि जितेकी थिइन् । पुरुष युगलको उपाधि भारतका आदित्य ऐयर र पीयूष सुरेन्द्र सलेकरको जोडीले जित्यो ।विजेतालाई आयोजक अखिल नेपाल लनटेनिस संघका चार उपाध्यक्ष केशवराज पाण्डे, विनोद कायस्थ, दिनेश तुलाधर र राजु श्रेष्ठले पुरस्कार प्रदान गरे । सर्किट दुईमा विभिन्न ११ देशका ५८ पुरुष र ३८ महिला गरी ९६ खेलाडीले पुरुषमहिला एकल र युगलमा प्रतिस्पर्धा गरेका थिए । प्रतियोगितामा भारतबाट सर्वाधिक ६२ खेलाडी सहभागी थिए भने नेपालबाट नौ पुरुष र नौ महिला गरी १८ खेलाडीले सर्किट दुईमा प्रतिस्पर्धा गरेका थिए । नेपाली १८ खेलाडीमध्ये सर्किट दुईमा माहिका राणा, प्रेरणा कोइराला र संरक्षकभूषण वज्राचार्यले पहिलो चरणको खेलमा जित हात पारेका थिए ।"

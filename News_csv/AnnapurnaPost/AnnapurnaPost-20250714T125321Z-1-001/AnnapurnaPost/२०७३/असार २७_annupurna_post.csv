शीर्षक,विवरण
संघीयता ओखती कि विष ?,"प्रजातन्त्रले जनतालाई अरू' (अदर) ठान्ने अवस्था आयो भने त्यस्तो प्रणालीको सरकार निकृष्ट ठहरिन्छ ।' ब्रिटेनका प्रधानमन्त्री विन्स्टन चर्चिलले ११ नोभेम्बर १९४७ मा अभिव्यक्त गरेका यी शब्दहरू आज पनि उत्तिकै सान्दर्भिक र मार्मिक छन् । नेपालको पछिल्लो संविधान भाग १ (३) मा राष्ट्रको परिभाषा यसरी गरिएको छ, बहुजातीय, बहुभाषिक, बहुधार्मिक, बहुसाँस्कृतिक विविधतायुक्त, भौगोलिक विविधतामा रहेका समान आकांक्षा र नेपालको राष्ट्रिय स्वतन्त्रता, भौगोलिक अखण्डता, राष्ट्रिय हित तथा समृद्धिप्रति आस्थावान् रही एकताको सूत्रमा आबद्ध सबै नेपाली जनता समिष्टमा राष्ट्र हो ।' संविधानले भौगोलिक अखण्डता र राष्ट्रिय हितजस्ता कर्णप्रिय शब्द प्रयोग गर्दै नेपाल संघीय लोकतान्त्रिक गणतन्त्रात्मक राज्य हो भनेको छ । गाउँपालिका, नगरपालिका र जिल्ला सभाभन्दा माथि प्रदेश (प्रान्त) रहने कल्पना गरिएको छ । तर अहिले आएर धेरै राजनीतिज्ञ, विद्वान्विदुषी र विश्लेषकहरूले आर्थिक रूपले समेत जर्जर बन्दै गएको नेपालमा संघीयता ठूलो समस्या बन्न सक्छ भन्ने ठोकुवा गरिरहेका छन् । प्रधानमन्त्री खड्गप्रसाद शर्मा ओलीले समेत संघीयता भनेको बाख्राको टाउकोमा भैँसीको सिङ जस्तै' भारी भएको विश्लेषण गर्नुभएको छ । राष्ट्रपति विद्यादेवी भण्डारीले सार्वजनिक समारोहमै संघीयता हतारमा ल्याइएछ' भन्नुभएको छ । कैयन् नेता संघीयताका बारेमा अप्रसन्न छन् । यसले गर्दा संघीयताका बारेमा पुनर्विचार गर्नुपर्ने परिस्थिति सिर्जना हुँदै गएको छ । केही महिनाअघि नेपाली कांग्रेसका नेता डा शशांक कोइरालाले जनआन्दोलनका उपलब्धि भनेर प्रचार गरिएका एजेन्डाहरूका विषयमा पुनर्विचार गर्नैपर्ने धारणा व्यक्त गर्दै बीबीसी नेपाली सेवामार्फत गम्भीर अभिव्यक्ति दिएका थिए । ०६२६३ सालको आन्दोलनपछि केही वर्षसम्म संघीयताको बारेमा दलहरू मौन रहे । तर अकस्मात तराईमा आन्दोलन चर्काएर केही तराईकेन्द्रित दलहरूले संघीयताको मुद्दालाई जस्केलाबाट प्रवेश गराए । संसद्मा संघीयताको विषयमा आजसम्म पनि गम्भीर बहस भएको पाइँदैन । संविधानले परिकल्पना गरेका विषयलाई राजनीतिक दलहरूले भाषण र चर्चामा प्रयोग गरे पनि यथार्थमा त्यसमा जनभावना वा लोकसम्मति मुखरित भएको देखिँदैन । संविधानप्रति असन्तुष्टि व्यक्त गर्दै तराईकेन्द्रित दलका साथै जनजाति संगठनहरू एवं संघीय गठबन्धनले संघीयतालाई प्रमुख मुद्दा बनाएर केही महिना अघिदेखि आन्दोलन गरिरहेका छन् । उनीहरू वर्तमान संविधानको पुनर्लेखन गर्नुपर्ने पक्षमा छन् । संविधान संशोधन गरेर समस्याको समाधान हुँदैन भन्ने उनीहरूको ठहर छ । त्यसो हुनाले वर्तमान संविधान कार्यान्वयन गर्न संघीयता सबैभन्दा ठूलो चुनौतीको रूपमा देखिएको छ । काम्लोमा सातु मुछ्दै नमुछ्नु, मुछेपछि नघिनाउनू' भन्ने उखान छ । संघीयतारूपी सातु पचाउनु त टाढाको कुरा, ग्रहण गर्न योग्य नै भएन भन्नेहरूको संख्या बढ्दो छ । यसले संघीयताको कार्यान्वयनमा आशंका बढेको पाइएको छ । संघीयता धेरै देशमा गम्भीर समस्या बनेको पाइन्छ । भाषा, धर्म, अधिकार, प्राकृतिक स्रोतसाधन, सिमाना, राजनीतिक र आर्थिक अवसर आदि अनेक विवादका कारण संघीय प्रणालीले राष्ट्रलाई नै कमजोर बनाएका धेरै उदाहरण छन् । संघीयताले इथियोपियाबाट इरिट्रिया टुक्रियो । नाइजेरियामा सन् १९६० पछि ६ वटा संविधान बन्यो । त्यहाँ पचास वर्षमा २८ वर्ष त सेनाले शासन गर्यो । ३६ वटा प्रान्त बनाएर सबैलाई संघीयतामार्फत अधिकार प्रत्यायोजन गर्न खोजियो, तर समस्या झन्झन् थपिएका छन् । किन संघीयताले शान्ति, समृद्धि, सुरक्षा, विश्वास र राष्ट्रिय एकताको अनुभूति गराउन सकेन ? ५४ वटा अफ्रिकी राष्ट्रमध्ये दक्षिण अफ्रिका, नाइजेरिया र इथियोपिया जस्ता तीन राष्ट्र मात्र संघीयतामा छन् । दक्षिण अफ्रिकाको जातीय समूहमा अश्वेतको बाहुल्य रहेकाले खासै समस्या छैन तर जहाँ विविधता भएर पनि चेतनाको अभाव हुन्छ, त्यहाँ संघीयताले डरलाग्दा समस्या सिर्जना गरेको पाइन्छ । धेरै राष्ट्रमा घाँटीमा अड्किएको हाड बनेको छ, संघीयता । क्रिश्चियन र मुसलमानहरूलाई आपसमा लडाइँ गराएर पश्चिमा शक्तिहरूले सन् २०११ मा दक्षिण सुडान छुट्टै देश बनाए । नाइजेरिया आज विभाजनको सँघारमा छ । सुडान टुक्रिएको संघीयतामा विदेशी घूसपैठले नै हो । गन्स, जम्स एन्ड स्टिलः द फ्याक्ट्स अफ ह्युमन सोसाय्टिज, कोल्याप्स तथा द राइज अफ द वेस्ट जस्ता प्रसिद्ध पुस्तकका लखेक जेराल्ड डायमन्डको तर्क छ, धेरै राष्ट्र धर्मका कारण विखण्डित भएका छन् । जात, धर्म र आर्थिक विषमता विखण्डनका कारकतत्व हुन् ।' हुन पनि हो, राष्ट्रिय एकता नहुँदा संकट आउँछ । मुस्लिम लिग नामको धार्मिक आस्थाका आधारमा खुलेको दललाई उकासेर अंग्रेजहरूले भारत र पाकिस्तान टुक्र्याए । भारु पचपन्न करोड अंश दिएर पाकिस्तान छुट्ट्याइयो । लाखौँ मानिस धार्मिक दंगामा मरे । लाखौँ घरवारविहीन हुन पुगे । त्यसको दुष्प्रभाव आज पनि भारत र पाकिस्तानमा देख्न पाइन्छ । जात, धर्म र संस्कृतिलाई मिलाएर राखेका थिए, राजनेता जोसेफ बज्र टिटोले । उनको मृत्युपछि युगोस्लाभिया टुक्राटुक्रा भयो । राष्ट्रसंघीय शान्ति सेनाको फोर्स कमान्डर भएर त्यहाँ पुगेका नेपाली सेनाका जर्नेल कृष्णनारायणसिंह थापाले यस पंक्तिकारलाई एउटा अन्तर्वार्तामा भनेका थिए, राष्ट्रलाई समेट्ने सक्षम र दूरदर्शी नेतृत्व भएन भने त्यो राष्ट्रको पतन हुँदो रहेछ ।' युगोस्लाभियाबाट टुक्रिएको बोस्नियाहर्जगोभिनाले आज संघीयता रोजेको छ तर त्यहाँ सुख, शान्ति, समृद्धि र एकता हराएको छ । राजनीतिक दलहरू त एकअर्कालाई दोषारोपण गरेर भाग्लान्, तर आगो निभाउनुपर्ने दायित्व त राष्ट्रिय सुरक्षा निकायकै काँधमा हुन्छ । तसर्थ, जो होगा, देखा जायेगा' भन्ने कि बेला छँदै स्पष्ट निर्णय गर्ने ? यसमा राष्ट्रिय सुरक्षाका जिम्मेवार मठाधीशहरू अहिल्यै स्पष्ट हुनुपर्छ । संघीयताले राष्ट्रियता, राष्ट्रिय एकता, राष्ट्रिय चेतना, राष्ट्रिय स्वाभिमान, राष्ट्रिय मूल नीति र राष्ट्रिय लक्ष्यलाई कमजोर बनाउँछ । क्षेत्राधिकार (जुरिसडिक्सन) नै विवादमा पर्छ । केन्द्र कमजोर हुन्छ । राज्य कमजोर हुँदा गैरराज्य (नन् स्टेट) बलियो हुन्छ । प्रान्तीय (प्रादेशिक) स्वार्थका कुरा उठ्दा राष्ट्रिय हित सधैँ ओझेलमा पर्छ । समान क्षमता नहुँदा राष्ट्रको एउटा प्रान्त सबल र अर्को निर्बल बन्दै पक्षाघात जस्तै हुन जान्छ । त्यस्तो असमानताले विद्रोह, आर्थिकसामाजिक असन्तुष्टि र विभाजन बढाउने खतरा भइरहन्छ । भारतमा बिहारबाट झारखण्ड, आन्ध्र प्रदेशबाट तेलंगना, उत्तर प्रदेशबाट उत्तराखण्ड टुक्रिनुको प्रमुख कारण साधनस्रोतको असमान वितरण र सामाजिक असन्तुष्टि नै रहेको पाइन्छ । तसर्थ, सात प्रदेशमा नेपाललाई विभाजन गर्दा अर्बौं रुपैयाँ थप व्यवभार हुन्छ भने सुरक्षा चुनौती र सामाजिक विशृंखलता बढेर अरू समस्या थपिन सक्छ । राष्ट्रिय सुरक्षाका प्रमुख सरोकारवाला निकाय नेपाली सेना, सशस्त्र प्रहरी, नेपाल प्रहरी एवं गुप्तचर निकायले संघीयता कार्यान्वयन गर्दा त्यसपछि उत्पन्न हुन सक्ने गम्भीर चुनौतीहरूका बारेमा समय छँदै स्पष्ट, वस्तुपरक, दूरदर्शी र निर्भीक धारणा संसद् तथा सरकारसमक्ष राख्न सकेनन् भने भविष्यमा राष्ट्र जलेको दृश्य हेर्नु वा मूकदर्शक बनेर किनाराका साक्षी हुनु ती निकायको क्रूर नियति हुनेछ । राजनीतिक दलहरू त एकअर्कालाई दोषारोपण गरेर भाग्लान्, तर आगो निभाउनुपर्ने दायित्व त राष्ट्रिय सुरक्षा निकायकै काँधमा हुन्छ । तसर्थ, जो होगा, देखा जायेगा' भन्ने कि बेला छँदै स्पष्ट निर्णय गर्ने ? यसमा राष्ट्रिय सुरक्षाका जिम्मेवार मठाधीशहरू अहिल्यै स्पष्ट हुनुपर्छ । संघीयता स्पष्ट रूपमा राजनीतिक मामिला भएकाले व्यावसायिक' (प्रोफेसनल) सेना र अन्य सुरक्षा अंगहरू मौन बस्नुपर्छ भनियो भने त्यो झन् आत्मघाती निर्णय हुनेछ । हो, सेना वा सुरक्षा निकायले राजनीति गर्नु हुँदैन । यसको अर्थ, राष्ट्र जल्दा पनि बार्दलीबाट खैनी माड्दै रमिता हेर्नुपर्छ भन्ने होइन । धर्म निरपेक्षता र संघीयता साम्राज्यवाद, विस्तारवाद र उपनिवेशवादका नयाँ जामा, नयाँ अनुहार हुन् । त्यसैले राष्ट्रिय पहिचानलाई कमजोर तुल्याउँदै नेपाली हुँ भन्ने सबैलाई जात, धर्म, क्षेत्र, भाषा आदिका आधारमा पहिचान' (? ) स्थापित गर्न खोजिएको छ । राष्ट्रिय पहिचान मासेर टुक्रे पहिचानको के अर्थ रहन्छ ? राष्ट्रिय एकताका आधारहरू ध्वस्त बनाउने, राष्ट्रियताको धरातल भत्काउने र राष्ट्र भनेको शोषक हो भन्ने अपव्याख्या गरेर भावनात्मक रूपमै नेपालीनेपालीबीच विभाजन ल्याउन संघीयता अमोघ अस्त्र बनेको छ । तसर्थ, त्यही बाटोमा हिँड्नुपर्छ भनेर बाह्यशक्तिका अनुयायीहरूले गरेको हठलाई सरकार तथा राजनीतिक दलहरूले सदर गर्दै गएमा संविधान कार्यान्वयन होइन, राष्ट्रको मलामी जानुपर्ने अवस्था आउँछ । के त्यसबेला स्वतन्त्र राष्ट्रको लासमा राष्ट्रिय सुरक्षाका अंगहरूले आँसु झार्दै सलामी दिन्छन् ? यस्ता धेरै प्रश्न अनुत्तरित छन् । इतिहास साक्षी छ आर्थिक समृद्धि, उच्चस्तरको चेतना, एकै किसिमको धर्मसंस्कृति र लामो संघीय परम्परा भएका अमेरिका, जर्मनी, बेल्जियम वा स्विट्जरल्यान्डमा सफल भयो भनेर दरिद्र राष्ट्रहरूले त्यस्तो पद्धति अपनाउँदा संघीयता ओखती होइन, विष सावित भएको छ । तसर्थ, यसलाई राष्ट्रको एकता र अस्तित्वसँग साट्न सकिँदैन ।"
राजनीतिमा प्रतिस्पर्धा र विकासमा सहमति,"राजनीतिलाई निर्वाचनले निखार्दै, तिखार्दै र सिँगार्दै लैजान्छ । निर्वाचन आवधिक रूपमा हुन्छ । नेतृत्वविचारसंगठनको संयोजनबाट राजनीति सञ्चालन हुन्छ । सचेतसंगठनको संयोजनबाट राजनीति सञ्चालन हुन्छ । सचेतसंगठितपरिचालित राजनीतिकर्मीको परिचयप्रयासप्रबन्धबाट निर्वाचन स्वतन्त्र, निश्पक्ष र समयमा आयोजन गर्न सम्भव हुन्छ । राजनीतिको फराकिलो रूप लोकतन्त्र हो । लोकतन्त्रका आधारभूत विशेषतामा बहुलवाद, आवधिक निर्वाचन, स्वतन्त्र प्रेस, मानव अधिकार, स्वस्थ प्रतिस्पर्धा, समावेशीकरण आदि पर्छन् । यी आधारभूत विशेषताबाट लोकतान्त्रिक संस्कार, प्रणाली र प्रक्रिया मजबुत पार्न सुशासनका चरित्रहरूको अवलम्बन, अभ्यास वा अनुशरण गर्नुपर्छ । लोकतन्त्रको बृहत् ढाँचाभित्र राजनीतिक नेतृत्वको चयन सबैभन्दा महत्त्वपूर्ण पक्ष हो । विचार, संगठन र कार्यक्रमको परिचालनबाट नेतृत्वको प्रस्तावप्रतिस्पर्धापरिणतिको अभ्यास हुन्छ । त्यसरी चयन हुने नेतृत्वको अवधि, अधिकार र अवयव किटान गरिएका हुन्छन् । राज्यसत्ताको लागि हुने निर्वाचनमा पाँच वर्षको समयावधि निर्धारण गर्ने अभ्यास नेपाल प्रचलित छ । यसरी नेतृत्व सक्षम वा अक्षम जे भए पनि बढीमा पाँच वर्षको लागि हो । त्यसपछि पुनः नेतृत्वको निरन्तरताको वा नवीनताको अवसर प्राप्त हुन्छ । यस अर्थमा राजनीतिमा प्रतिस्पर्धा जरुरी छ । लोकतन्त्रमा विकल्प बढी हुँदा छनोटका अवसर बढी हुन्छन् । चरित्र, क्षमता र तरिकाको स्वीकार्य स्तर राम्रो हुँदा मात्र नेतृत्व प्रतिस्पर्धामा प्रखर भई परिणाम आफ्नो पक्षमा बनाउन सफल हुन्छ । नेतृत्व संगठनको प्राण, मुटु र मस्तिक हो । नेतृत्व चयन कार्य लोकतान्त्रिक अभ्यासअनुसार हुनुपर्छ । राजनीतिक दलको नेतृत्वले उक्त दललाई जोगाउँछ, जुटाउँछ र जीवन्त बनाउँछ । यसकारण नेतृत्वको फर्मेसन' लोकतन्त्र हो । फर्मेसन हुँदासम्म प्रतिस्पर्धा जरुरी छ । फर्मेसन भइसकेपछि फङसन' जे हुन्छ, त्यो विकास हो । विकासमा सहमति हुनुपर्छ । संगठनको फर्मेसन' आवधिक हुन्छ । फेर्न पाइन्छ । फङसन' लामो अवधिका लागि हुन्छ । फेरि रहन हुँदैन । जस्तोभवन बनाउने कुरा एकपटक बनाएपछि पचास वर्ष कम्तीमा कायम रहन्छ । भवन बनाउने कुरामै प्रतिस्पर्धा भएर बहुमतको निर्णयका आधारमा निर्माण गर्ने हो भने प्रारम्भदेखि नै उक्त भवनको स्वामित्व, सदुपयोग र संरक्षणको विषय विभाजित हुन्छ । विकासको विषयले जनता विभाजित हुँदा सडक बन्ने गाडी नचल्ने भएजस्तै अवस्था सिर्जना हुन्छ । यसकारण विकासमा सहमतिका कुरा अपरिहार्य ठानिएको हो । विकासका विषय धेरै हुन्छन् । कुनै मानवीय आवश्यकता परिपूर्तिको लागि, कुनै क्षमता विकासको लागि र कुनै सुविधा अभिवृद्धिको लागि । विकास जुनसुकै विधा वा विषयसँग सम्बन्धित भए पनि विकाससम्बन्धी परियोजना एकपटक कार्यान्वयन भएपछि त्यसको प्रतिफल, असर र प्रभाव लामो समयसम्म कायम रहन्छ । राजनीतिमा नेतृत्व वा विचार वा संगठन पाँचपाँच वर्षमा फेरेजस्तो विकासको नतिजा फेर्न सम्भव हुँदैन । तसर्थ विकाससम्बन्धी भिजन, डिसिजन र एक्सनमा प्रतिपक्ष, प्रतिद्वन्द्विता वा प्रतिस्पर्धी चरित्र देखिएको अवस्थामा विकासको आकुरा मर्किन्छ, जरा छिनिन्छ र बिरुवारूपी विषय मर्छ । जसरी बाँसको बेबी तामा चलाउँदा, हल्लाउँदा वा बंग्याउँदा त्यो मर्छ फेरि पलाउँदैन त्यसैगरी विकासमा प्रतिस्पर्धा हुँदा विकासका विषयको आरम्भ हुन सक्ला, तर सम्पन्न हुन सक्दैन । विकासलाई सहमतिमा अघि बढाउन सूचनाको उपलब्धता पूर्वसर्त हो । पिपुल, प्लेस र परपसअनुसार कार्यक्रम, परियोजना र क्रियाकलाप वर्गीकरण गरी समयबद्ध, विषयगत र निकायगत जिम्मेवारी, जवाफदेहिता र पारदर्शिताको स्पष्ट सूचनालाई विकाससम्बन्धी नीति निर्धारण, योजना तर्जुमा र बजेट विनियोजनमा उपयोग गर्ने हो भने विकासमा सजिलोसँग सहमति जुट्न सक्छ । आर्थिक वर्ष ०६२६३ को जनआन्दोलनपछि मुलुक भर्खर शान्ति प्रक्रियामा अघि बढेको अवस्थामा विकासका हरेक विषय राजनीतिक आँखाबाट हेर्ने, प्रतियोगी भएर प्रस्तुत हुने र प्रतिस्पर्धाबाट परिणाम आफ्नो पक्षमा बनाउने प्रयास तीव्र बन्यो । पंक्तिकार तत्समयमा स्थानीय विकास अधिकारीको रूपमा कार्यरत हुँदा विकासका परियोजना वा क्रियाकलापको निर्धारण जनताको कमन परपस' भन्दा पनि दलको इन्ट्रेस्ट' बाट निर्देशित हुने गरेको अनुभव छ । विचार आफूलाई मनपर्नेविकास सबैलाई मनपर्ने' प्रतिस्पर्धाबाट नेतृत्वसहमतिबाट विकासको बुझाइ अथ्र्याउँदै तदनुकुल परिवेश बनाउन निकै मेहनत गर्नुपरेको सम्झना अहिले भइरहन्छ । बाह्र महिना बाह्र भेटविकास सूचना अप टु डेट' को अभ्यासबाट विकाससम्बन्धी सूचनालाई विषयगत र समष्टिगत रूपमा तयार गरी त्यही सूचनाका आधारमा विकास कार्यक्रम निर्धारण तथा बजेटको विनियोजन गर्दा विकासमा सहमति जुटाउन सहज भएको अनुभव पंक्तिकारसँग छ । पंक्तिकार जिल्ला विकास समिति सल्यानमा स्थानीय विकास अधिकारी छँदा उक्त अभ्यासले चर्चा पाएको थियो । यसरी प्रारम्भ भएको सूचनामा आधारित योजना प्रक्रियाप्रति अहिले धेरै ठाउँमा जिज्ञासा बढेको छ र अनुशरण हुन थालेको छ । सूचनाको सदुपयोगबाट मात्र विकासका शत्रुहरू विभेद, असमानता र वञ्चितीकरणलाई परास्त गर्दै समतामूलक विकासको ढाँचा संस्थागत गर्न, वितरणलाई न्यायोचित बनाउन र नतिजा सदुपयोग गर्न सघाउ पुग्छ । निर्वाचन नेतृत्व विकासको लागि पनि उत्तम अवसर हो । आवधिक निर्वाचन भइरहँदा नयाँ अनुहार नेतृत्वमा पुग्ने र क्षमता प्रदर्शन गर्ने अवसर प्राप्त हुन्छ । स्थानीय तहदेखि केन्द्रसम्म प्रतिस्पर्धाबाट छनोट हुँदै जाँदा सीपसाहस र सफलताको विकास भई जनताको सेवामा इमानदार, सदाचार र बफादार रूपमा समर्पित हुने प्रेरणा जागृत हुन्छ । पछिल्ला वर्षमा स्थानीय निकायहरूमा विकासमा सहमतिको संस्कृति बलियो हुँदै गएको छ । विकासका विषयमा रुल अफ मेजोरिटी' को अभ्यास मृतप्राय छ । यसले गर्दा विकासका विषयको बहस लामो हुन सक्छ तर सहमतिमा टुंगिएको विषयको स्वामित्व सबैमा स्थापित भई कार्यान्वयन, स्याहार सम्भार र फाइदाको उपभोगमा साझेदारिता स्थापित हुन्छ । राजनीतिमा निर्वाचन अनिवार्य प्रक्रिया हो । नेतृत्वको स्वेच्छाचरिता, निरंकुशता र जनविरोधी चरित्र नियन्त्रण गर्ने सर्वोत्तम उपाय आवधिक निर्वाचन हो । नेता जनतासँग मात्र डराउँछन् । कर्मचारी अख्तियारसँग डराएजस्तै हो नेताको लागि निर्वाचन । तसर्थ निर्वाचनबाटै नेतृत्व, विचार र संगठनको सुदृढीकरण, सशक्तीकरण र शुद्धीकरण सम्भव हुन्छ । निर्वाचन नहुँदाको नेतृत्व जिम्मा लिने जवाफ दिन नपर्ने' चरित्रमा रूपान्तरण हुन्छ । जुन कुराको अभ्यास स्थानीय निकायहरूको कार्य सम्पादनमा दलहरूको सहभागितामा देखिन्छ । यस्तो अवस्थाले नै दलहरूलाई विकासमा भागबन्डाको राजनीति गरेको आरोप लाग्ने गरेको छ । निर्वाचन नेतृत्व विकासको लागि पनि उत्तम अवसर हो । आवधिक निर्वाचन भइरहँदा नयाँ अनुहार नेतृत्वमा पुग्ने र क्षमता प्रदर्शन गर्ने अवसर प्राप्त हुन्छ । स्थानीय तहदेखि केन्द्रसम्म प्रतिस्पर्धाबाट छनोट हुँदै जाँदा सीपसाहस र सफलताको विकास भई जनताको सेवामा इमानदार, सदाचार र बफादार रूपमा समर्पित हुने प्रेरणा जागृत हुन्छ । अतः राजनीति प्रतिस्पर्धाबाटै उज्यालो, उचो र दिगो हुने विषय हो । राजनीतिमा हुने प्रतिस्पर्धा विकासमा लागू भएको खण्डमा विकास बिथोलिन्छ, निचोरिन्छ र खोक्रो बन्छ । विकासले गति, प्रगति र प्रतिफल प्रदान गर्न सक्दैन । विकास राजनीतिक, आर्थिक, सामाजिक, साँस्कृतिक प्राविधिक र वातावरणका विविध आयाममा जनता र ठाउँ लाभान्वित हुने गरी राम्रोबाट अझ राम्रो अवस्थामा पुर्याउने प्रक्रिया हो । विकासका विषयमा सबैलाई मनपर्ने तरिका, उपाय वा विधिअवलम्बन नगरेर व्यक्ति वा पक्षविशेषलाई मनपर्ने कुरा गर्ने हो भने विकासले नतिजा दिन, सुविधा पुर्याउन र सन्तुष्ट बनाउन सक्दैन । त्यसैले प्राविधिक, वित्तीय, प्रशासनिक, कानुनी र जनसरोकारका विषय समेटेर सूचनाको संकलन विश्लेषण र संयोजनबाट विकासमा सहमति जुटाउनुपर्छ । नेपालमा आवधिक योजनाको इतिहास लामो छ । ती योजनामा उल्लेख हुने दीर्घकालीन सोच, लक्ष्य, उद्देश्य र प्राथमिकताहरू भने सरकार फेरिँदा फेरिने गरेका छन् । विकासमा राजनीतिक प्रतिस्पर्धाको रूप यही हो । पाल्पाबाट पोखरा जान हिँडेको मानिस बीचमा परासी जाने कुरा गर्यो भने उसका सोच, योजना, तयारी सबै भताभुंग हुन्छन् । यस्तो खेलले विकास प्रक्रियामा साधनस्रोत र समय खर्च हुन्छ, नतिजा प्राप्त हुँदैन । दलभन्दा माथि उठेर राष्ट्र र जनतालाई हेर्न पनि विकासमा सहमति जरुरी छ । विकासका विषयको आरम्भ कर्ता जो भए पनि उपभोगकर्ता सबै हुने हुँदा फराकिलो सोचका साथ सहमतिको संस्कृतिको अभ्यास गर्नुपर्छ । निष्कर्षमा राजनीतिमा हुने प्रतिस्पर्धाले नेतृत्व चयनमा सघाउँछ भने विकासमा हुने सहमतिले जनताको आवश्यकता सम्बोधनमा सहभागिता, सहकार्य र स्वामित्व बढाउँछ । स्वस्थ प्रतिस्पर्धामा आधारित राजनीति प्रयोगकर्ता वा पर्यवेक्षक सबैलाई प्रतिष्ठाको विषय बन्न सक्छ । तर राजनीतिमा हुनुपर्ने प्रतिस्पर्धा विकासमा प्रयोग हुन थाल्यो भने विकास पग्लने, बिलाउने र हराउने हुन्छ । लोकतन्त्रमा स्वस्थ प्रतिस्पर्धा सर्वस्वीकार्य सिद्धान्त हो । विकासमा सहमति पनि सुशासनको विशेषता झल्काउने अभ्यास हो । राजनीतिमा प्रतिस्पर्धा नहुँदा सहभागिता खुम्चिन्छ र स्वामित्व संकटमा पर्छ । विकासमा प्रतिस्पर्धा हुँदा सहभागिता, स्वामित्व र सञ्चालन विभाजित हुन गई विकास हेर्ने हुन्छ, जीवनस्तर फेर्ने हुन सक्दैन । यही राजनीतिमा प्रतिस्पर्धा र विकासमा सहमतिको अवधारणालाई सबैको बुझाइ, व्यवहार र व्यवस्थापनमा सरकारले नै अग्रसरता, अगुवाइ र अभियोजन गर्नुपर्छ । अधिकारी पूर्व सहसचिव हुन् ।"
केसीको आठौँ अनशन र स्वास्थ्य क्षेत्र,"महाराजगन्जस्थित चिकित्साशास्त्र अध्ययन संस्थान (आईओएम) का प्राध्यापक डा गोविन्द केसी जनमानसले बुझेको सादा, सन्तत्व प्रवृत्तिका र नेपालको स्वास्थ्य शिक्षा प्रणाली र सेवालाई राजनीतिक हस्तक्षेप र भ्रष्टाचारमुक्त बनाउन निरन्तर लागिपरेका एक चर्चित व्यक्तित्व हुन् । चिकित्सा शिक्षा क्षेत्र सुधारका लागि राजनीतिक हस्तक्षेप र भ्रष्टाचार समाप्त गर्नुपर्ने मुख्य माग राख्दै आठौँपटकको अनशनमा छन् । उनी स्वास्थ्य क्षेत्र सुधारको आवाज उठाउने मात्र होइनन्, झरी, बादल, वर्षा र जाडो नभनी प्राकृतिक विपत्ति आइपर्दा नेपालका दुर्गमदुर्गममा औषधी बोकेर पुगेका छन् र आफ्नो तलब नै दुःखी, असहाय र स्वास्थ्य सेवाबाट वन्चित जनताको लागि खर्चिसकेका छन् । त्यति मात्र होइन, बागमती सफाइ अभियानदेखि लिएर पूर्वदेखि पश्चिमसम्म सडक बढार्ने, फोहोर टिप्ने, जनचेतना चेतना जगाउनेदेखि लिएर हरेक सामाजिक सेवामा सहज रूपमा लाग्ने र योगदान गरिसकेका व्यक्तित्व हुन् । उनको सेवाभाव र व्यक्तित्वको प्रशंसा नगर्ने विरलै होलान् । सर्वसाधारणले सुन्दा त जनस्वास्थ्यका निम्ति आठौँपटक पनि अनशन बस्नुपर्ने डा केसीको बाध्यात्मक स्थिति भनेरै बुझिन्छ । तर अब उनले गर्न लागेको आठौँपटकको अनशनले भने चिकित्सा शिक्षा क्षेत्रदेखि लिएर सामान्य जनतासम्म एउटा चासोको विषय लिएको छ । डा केसी यसपटक चिकित्सा शिक्षा क्षेत्र सुधारको विषयलाई मात्र लिएर होइन, अख्तियारका प्रमुख लोकमानसिंह कार्की र त्यहाँका आयुक्तहरूविरुद्ध व्यक्तिगतरूपमै खनिन पुगेका छन् । बितेको तीन वर्षयता भ्रष्टाचारविरुद्ध निकै आक्रामक देखिएको अख्तियारबारे अन्य क्षेत्रबाट पनि पटकपटक प्रश्न उठिरहेका बेला डा केसीले अख्तियार प्रमुख र आयुक्तहरूमाथि लगाएका आरोप उनको हिसाबमा सामान्य मात्र छैनन्, निश्चय पनि गम्भीर र मार्मिक पनि होलान् । तर उनले अस्पतालमै पटकपटक बस्ने अनशनले बिरामी अस्पतालको सेवा लिनबाट वञ्चित हुने र अस्पतालले आर्थिक घाटा बेहोर्नुपर्ने स्थितिबारे पनि ख्याल गर्नुपर्ने हुन्छ कि भन्ने सुझाव स्वास्थ्य शिक्षा एवं स्वास्थ्य सेवासँग सम्बन्धित पक्षले दिएको बुझिन्छ । अनशन र त्यसपछि उत्पन्न हुने परिस्थितिमा शिक्षण अस्पताल जस्तो हजारौँको ज्यान बचाउनुपर्ने ठूलो अस्पताल र जिम्मेवारी, यसबाट प्रभाव पर्ने बिरामीहरूको स्वास्थ्य सेवा, सेवा पाउने बिरामीहरूको अधिकार हनन तथा प्राध्यापक, अस्पतालका कर्मचारी र विद्यार्थीसमेतलाई असर पर्ने विषय सम्बन्धित क्षेत्रबाट आइरहेका छन् । डा केसीको माग आफ्नो ठाउँमा जायज होलान् तर आफ्नो एकजनाको मागले देखिनेनदेखिने धेरै पक्षलाई उनले ख्याल गरेका छैनन् भन्ने गुनासो यसपटक आइरहेको छ । डा केसीका माग चिकित्सा शिक्षा क्षेत्र सुधारको लागि राजनीतिक हस्तक्षेप र भ्रष्टाचार समाप्त गर्नुपर्ने मुख्य मागसहित राष्ट्रिय स्तरका छन् । उनकै अनुसार छापामा उल्लेख भएअनुरूप यसपटक पनि उनका माग जम्मा चारवटा छन् १ चिकित्सा शिक्षा ऐनको मस्यौदामा निम्न बुँदालगायतका सुधार गरेर संसद्को यही अधिवेशनबाट तुरुन्त सो ऐन पारित गरियोस् । सबै सरकारी मेडिकल शिक्षण संस्थाहरूको आर्थिक भार सरकारले बेहोर्दै तिनमा सबै सिट निःशुल्क गरियोस् । सबै प्रदेशमा कम्तीमा एउटा सरकारी मेडिकल कलेज पुर्याइयोस्, काठमाडौँ उपत्यकामा आउँदो १० वर्षसम्म मेडिकल, डेन्टल र नर्सिङमा नयाँ सम्बन्धन नदिने र मनसायपत्र पाएकाहरूको मनसायपत्र नवीकरण नगरियोस् । अधिकतम शुल्क र सिट यो वर्ष शिक्षा मन्त्रालय, विश्वविद्यालयहरू र मेडिकल काउन्सिलले निर्धारण गरे झैँ हुने व्यवस्था गरियोस् । आगामी शैक्षिक सत्रदेखि केन्द्रीय प्रवेश परीक्षा लिने व्यवस्था र त्यसको लागि आयोगले हाल प्रवेश परीक्षा लिइरहेका निकायहरूसित समन्वय गरोस् । २ आफ्नो र आफन्तको निहित व्यापारिक स्वार्थको लागि मेरिटको भर्ना र निश्चित शुल्कमा भर्नालगायत समग्र सुधारको प्रक्रिया अवरुद्ध पारेका, भ्रष्टहरूलाई संरक्षण दिएका र अरू जिम्मेवार पदाधिकारीहरूलाई ब्ल्याकमेलिङ गरेर राजीनामासमेत गर्न बाध्य पारेका तथा कार्यक्षेत्र नाघेर काठमाडौँ विश्वविद्यालयको प्रवेश परीक्षामा हस्तक्षेप गर्न लगाएका अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्कीमाथि तत्काल संसद्ले महाभियोगको प्रक्रिया अघि बढाओस् र सम्बन्धित आयुक्तहरूलाई पनि कारबाही गरियोस् । ३ माथेमा प्रतिवेदनको सुझावविपरीत काठमाडौँमा खोल्ने भनेर प्रस्तावित प्रतिष्ठानसम्बन्धी हाल संसद्मा विचाराधीन विधेयक तत्काल फिर्ता गरियोस् । ४ विगतमा भएका सबै सम्झौता अविलम्ब कार्यान्वयन गरियोस् । त्रिवि चिकित्साशास्त्र अध्ययन संस्थानमा तत्काल वरिष्ठताका आधारमा डिन नियुक्त गरियोस् । अबको शैक्षिक सत्रदेखि मेरिटमा आधारित भर्ना, शुल्क र सिट सीमालगायत बुँदाहरू कडाइका साथ कार्यान्वयन हुने व्यवस्था गरियोस् । विश्वविद्यालयमा पदाधिकारी नियुक्तिमा राजनीतिक भागबन्डा अन्त्य गर्न शिक्षामन्त्रीको सट्टा दलीय सम्बद्धता नभएका विज्ञको नेतृत्वमा सर्च कमिटी बनाउने कानुनी व्यवस्था गरियोस् । अनियमितता र भ्रष्टाचारमा मुछिएका आईओएम र त्रिविका पूर्व पदाधिकारीमाथि तत्काल छानबिन गरी कारबाही गरियोस् । उता स्वास्थ्य क्षेत्रका सरोकारवालाले डा केसीका माग जायज छन्, तर विरोधका प्रक्रिया विविध तरिकाले अपनाउन सकिन्छ, स्वास्थ्य सेवा प्रदान गर्ने स्थललाई उनले प्रयोग गर्नु हुँदैन, यसपटकको अनशन अस्पताल हाताभित्र बस्नु हुँदैन भन्ने स्वास्थ्य सेवासँग जोडिएका पक्षहरूले व्यक्त गरिसकेका छन् । आफ्नो मूल्यांकन आफैँ गरिँदैन, त्यसले कतिपय ठाउँमा अरूलाई असर पर्न गएको पत्तै हुँदैन । स्वास्थ्य सेवा सुधारको माग गर्ने डा केसीद्वारा स्वास्थ्य संस्थालाई सेवा प्रदान गर्ने अधिकार र सेवा प्राप्त गर्न पाउनेको अधिकारमा पनि नकारात्मक प्रभाव नपरोस् । त्यसो भएमा सधैँ डा केसी प्रशंसाका पात्र बनिरहनेछन् । डा केसीका यसअघिका अनशनमा चिकित्सा शिक्षा क्षेत्रका सुधारको लागि राखिएका माग हुने गर्दथे र त्यही माग कार्यान्वयनमा उनले जोड नदिई यसपटक अचानक माग परिवर्तन भएका छन् । यसले गर्दा मुख्य माग ओझेलमा पर्न सक्छ भन्ने चिन्ता पनि स्वास्थ्य क्षेत्रले व्यक्त गरेको छ । अर्कोतिर लोकतन्त्र र लोकतान्त्रिक संस्कृतिलाई सबल बनाउन, आम नागरिकमा सुशासन र समृद्धि विकास गर्न तथा कानुनी राज्यको बोध गराउन स्थापित एक प्रभावशाली निकाय अख्तियार दुरुपयोग अनुसन्धान आयोगले आफ्नो भूमिका बिर्सेर, शिष्टताको सीमा नाघेर डा केसीमाथि शाब्दिक आक्रमण गर्नु लाजमर्दो होइन र ? अख्तियारले कुन तहसम्म आफ्नो भूमिका हुनुपर्ने हो र त्यसलाई पारदर्शी रूपमा जनसमक्ष प्रस्तुत गर्नु र जनतालाई विश्वास दिलाउनु उसको कर्तव्य हो । डा केसीका कतिपय आग्रह र माग जायज र आवश्यक पनि छन् । शैक्षिक र स्वास्थ्य संस्थाहरूमा भइरहेको दलीय हस्तक्षेप अवश्य रोकिनुपर्छ । दलीय हस्तक्षेप र भागबन्डाले लोकतन्त्रलाई लोकतन्त्र हुन् दिइरहेको छैन । स्पष्ट नीतिनियमका आधारमा स्वास्थ्य संस्थाहरूको स्वीकृति र सञ्चालन गरी माफियाहरूका हातबाट स्वास्थ्यजस्तो संवेदनशील विषय जोगाउने र नेपालीहरूको सेवा गर्ने वातावरण निर्माण गर्नुपर्छ भन्ने उनको मागमा सबैको सहमति रहनेछ । डा केसीले उठाएका माग सर्वसाधारणको लागिसमेत जायज छन् तर बारम्बार गरिने अनशनद्वारा आफ्नो महत्त्वाकांक्षा र अहंकार पुष्टि गर्नेतिर नभई अनि पर्दा पछाडिबाट कसैको इशारामा भइरहेको छ कि भन्ने आशंका स्वास्थ्य शिक्षा क्षेत्रबाट उब्जिन थालेको छ । अर्कोतिर डा केसीले चिकित्साशास्त्र अध्ययन संस्थान (आईओएम) का पदाधिकारी, चिकित्सक, विद्यार्थीलगायतका धेरैजसो व्यक्तिले सम्पर्क गरी आफ्नो आन्दोलनप्रति समर्थन जनाइरहेको तर सत्ता, माफिया, भ्रष्ट नेताले सबै क्षेत्रमा आम जनताको स्वास्थ्य अधिकार प्राप्त गराउने यो आन्दोलन बिथोल्न दबाब दिइरहेको उल्लेख गरेका छन् । त्यसो हो भने मूल्यांकन र अनुगमन अहिलेको हरेक व्यक्ति र हरेक कार्यमा जरुरी हुन्छ । आफूले गरेको काम सबैलाई ठीक लाग्छ र गरिन्छ । तर आफ्नो मूल्यांकन आफैँ गरिँदैन त्यसले कतिपय ठाउँमा अरूलाई असर पर्न गएको पत्तै हुँदैन । स्वास्थ्य सेवा सुधारको माग गर्ने डाकेसीद्वारा स्वास्थ्य संस्थालाई सेवा प्रदान गर्ने अधिकार र सेवा प्राप्त गर्न पाउनेको अधिकारमा पनि नकारात्मक प्रभाव नपरोस् । त्यसो भएमा सधैँ डा केसी प्रशंसाका पात्र बनिरहनेछन् ।"
राज्यको प्रणाली बन्न सकेन कर्णाली,"राज्यको कुल क्षेत्रफलको करिब १५ प्रतिशत भूभाग ओगटेको कर्णाली अञ्चल एक विशाल सम्भावनाको सरोवर हो । प्राकृतिक स्रोत र साधनको दृष्टिले सबैभन्दा सम्पन्न कर्णाली क्षेत्र आर्थिक सम्भावनाको महत्त्वपूर्ण क्षेत्र हो । मानसरोवरको प्रेरणा र प्राकृतिक, धार्मिक, साँस्कृतिक र ऐतिहासिक सम्पदाको धरोहर हो । विशाल शक्तिशाली सिंजा जुम्ला खस राज्य १८४६ सालमा नेपालमा गाभिएको थियो । एघारौँदेखि उन्नाईसौँ शताब्दीसम्मको विशाल बाइसे राज्यको कर्णाली क्षेत्र (अञ्चल) त्यसयता अन्याय, उत्पीडन, उपेक्षा र दमनमा पर्दै आएको छ । प्राकृतिक स्रोत र साधनको उचित प्रयोग र सम्भावनाको सही ढंगले प्रस्फुटन गर्न सकेमा कर्णाली राज्यको एक महत्त्वपूर्ण प्रणाली बन्न सक्छ । जसरी एउटा स्वस्थ र पूर्ण जीवन जिउन शरीरका प्रत्येक प्रणाली स्वस्थ हुन जरुरी छ, त्यसैगरी देशको सर्वाङ्गीण विकासको लागि कर्णालीको विकास जरुरी हुन्छ । त्यसैले राज्यले पनि कर्णालीलाई आफ्नो एक महत्त्वपूर्ण प्रणाली सम्झनु आवश्यक छ । कर्णाली क्षेत्र (अञ्चल) नेपालको सबैभन्दा ठूलो र गहिरो ताल रारा, सेफोक्सुन्डो ताल, सबैभन्दा लामो कर्णाली नदी, पाँचल र सुलिगाढ झरना, भाषा, संस्कृति र भेषभूषाको उद्गम थलो सिँजाबाट सुसज्जित छ । विश्वको सबैभन्दा उचाइमा रहेका बस्ती (छार्काभोट र तराप, डोल्पा) र विश्वको सबैभन्दा अग्लो ठाउँमा धान फल्ने ठाउँ (छुमचौर ज्युलो, जुम्ला) पर्यटकीय र अध्ययनअनुसन्धानको लागि आकर्षक स्थलहरू हुन् । कर्णाली क्षेत्र पाँचवटै ज' (जल, जंगल, जमिन, जडीबुटी र जनशक्ति) को अनुपम भण्डार हो । भूगर्भविद्का अनुसार कर्णाली क्षेत्र अथाह खनिज सम्पदाले भरिपूर्ण क्षेत्र हो । हालसम्म कर्णाली नदीमा सुन, तामा, जस्ता, सिसा तथा प्राकृतिक तेल र ग्यासको सम्भाव्यता अध्ययन भइसकेको छ । अझै कैयन् अन्य महत्त्वपूर्ण खनिज सम्पदाको अध्ययनअनुसन्धान हुन बाँकी नै छ । ३२ हजार मेगावाट विद्युत् क्षमता बोकेको कर्णाली नदीलाई प्रयोगमा ल्याएमा सिंगो नेपाललाई झिलिमिली पारी विदेश निर्यात गर्न सकिन्छ । कर्णाली क्षेत्र सेतो सुन (जलस्रोत) को खानी हो । अथाह जलस्रोत प्रयोग गरेर सिंगो कर्णालीलाई हरित र उर्वर कर्णाली बनाउन सकिन्छ । त्यस्तै कर्णाली नदी र्याफ्टिङको लागि सुनकोसी नदीपछिको उत्कृष्ट गन्तव्य हो । कान्जीरोवा, जगदुल्ला, पत्रासी, कान्ति, चण्डी, चाङ्ला, नालाकांकर र सिस्ने हिमशृंखला साहसिक पर्वतारोहण र स्केटिङका लागि उपयुक्त छन् । पवित्र कैलाश मानसरोवर पदयात्राको लागि कर्णाली क्षेत्र प्रमुख गेट वे हो । रारा ताल र सेफोक्सुन्डो ताल पर्यटकीय हिसाबले प्रमुख गन्तव्य हुन् । समग्र कर्णाली क्षेत्रलाई पर्यटकीय गन्तव्य (हब) को रूपमा विकास गर्न सकेको खण्डमा कर्णाली क्षेत्रले राज्यको अर्थतन्त्रलाई मजबुत पार्न सक्छ । यस क्षेत्रमा पाइने सल्ला, धुपी, द्यार र ओखरका जंगलको संरक्षण र संवद्र्धन गरेर वनपैदावारबाट मनग्य आम्दानी लिन सकिन्छ । सिलाजित, डालेचुक, द्यारको तेल, ओखर आरू, ढुटेलाको तेलको अन्तर्राष्ट्रिय मूल्य उच्च छ । यार्सागुम्बा, गुच्ची च्याउ, चिराइतो, पाँचऔँले, सुगन्धवाल जस्ता सयौँ प्रजातिका जडीबुटी उचित प्रशोधन, प्रयोग र निर्यात गरेमा राज्यको अर्थतन्त्रलाई ठूलो टेवा मिल्नेछ । जडीबुटीको उचित औद्योगीकरण र बजारीकरणलाई प्रोत्साहन गरी आफ्नै जडीबुटीबाट निर्मित औषधी महँगोमा किन्नुपर्ने बाध्यता हटाउन सकिन्छ । कर्णाली क्षेत्रमा फैलिने रोगको प्रकोप र महामारी दूर गर्न सकिन्छ । स्थानीय चिया घोडमच्चो पनि इलामको चियाभन्दा कम्ती छैन, जसको प्रवद्र्धन र बजारीकरणलाई व्यवस्थित गर्नु आवश्यक छ । त्यसैगरी पशुपालन र कृषिको लागि समेत कर्णाली क्षेत्र महत्त्वपूर्ण छ । पशुपालनको लागि यहाँ उपयुक्त घाँसे भूमिखर्कहरू प्रशस्त छन् । विशेषगरी कर्णाली क्षेत्रलाई याक, चौँरीगाई, घोडाघोडी, भेडाबाख्रा पालनको लागि प्रकृतिले उपयुक्त हावापानी प्रदान गरेको छ । कर्णाली क्षेत्रलाई जडीबुटी र स्याउको बगैँचा भन्दा फरक पर्दैन । एक घर ५० बोट स्याउको अवधारणा ल्याई त्यसको राष्ट्रिय स्तरबाटै प्रभावकारी कार्यान्वयन गर्न सकेमा यहाँ खाद्यान्न अभाव दूर भई स्थानीय जनताको जीवनपद्धति सम्पन्न भएका समाचार पत्रपत्रिकामा पढ्न पाइनेछ । व्यावसायिक सीप र घरेलु उद्योग प्रोत्साहन र प्रवद्र्धन गर्र्नु अर्को महत्त्वपूर्ण पाटो हो । स्थानीय ज्ञान र सीपलाई घरेलु उद्योगमा लगाई राडी, पाखी, गलैँचा र अन्य ऊनी कपडा उत्पादन गर्न सकेमा आयातलाई केही हदसम्म घटाई राष्ट्रिय पुँजी बिदेसिनबाट बचाउन सकिन्छ । कर्णाली क्षेत्र स्याउ, सिमी, कालीमार्सी धान, कोदो, फापर, चिनो र कागुनो खेतीको लागि पनि वरदानयुक्त उर्वरभूमि हो । आधुनिक तथा वैज्ञानिक कृषि प्रणाली, उन्नत बीउविजन, कृषि औजार र कृषि प्रचारप्रसारलाई कृषकसामु पुर्याउन जरुरी छ । कृषकको परम्परागत ज्ञान, सीप, अनुभव र आधुनिक कृषि प्रणालीको सम्मि श्रणबाटै कृषि क्रान्ति सम्भव छ । प्रत्येक कृषकलाई जेटिए र प्रत्येक जेटिएलाई कृषक बनाउने नीति कार्यान्वयन गर्न सके कृषि क्रान्ति द्रूत गतिमा बढ्छ । अनि कर्णालीको फापरको लगड (रोटी) ले काठमाडौँको पाँचतारे होटेलमा पाइने फापरको केकसरह महत्त्व पाउनेछ । स्याउ, सिमी, कालीमर्सी चामलको माग काठमाडौँले प्रशस्त गर्नेछ । कर्णालीको चिया घोडमच्चोले पनि इलामको चियासरह बजार पाउनेछ । कर्णालीको रोग, भोक र शोक निर्मूल पार्न सकिन्छ । रोजगारका प्रशस्त अवसर सिर्जना भई हजारौँ युवा भारतलगायत अन्य खाडी मुलुकमा धाउनुपर्ने बाध्यता हट्नेछ । स्थानीय श्रम र सीपको स्थानीय क्षेत्रमै प्रयोग गरी स्वावलम्बी र स्वाभिमानी कर्णालीवासीको पहिचान बनाउन सकिन्छ । कर्णालीका सपना र सम्भावना साकार पार्न राजनेता र नीति निर्मातासँग कर्णाली विकासको स्पष्ट नीति तथा कार्यक्रमको खाका र कार्यान्वयनमा दृढ इच्छाशक्ति हुनुपर्छ । राज्यले कर्णालीलाई सिंहदरबारको आँखाले हेरेर कर्णालीको विकास कदापि हुन्न । कर्णाली विकासको लागि राज्यले कर्णालीलाई कर्णालीकै आँखाले हेर्न सक्नुपर्छ । देशको राजनीतिले कुनै पनि क्षेत्रको विकासमा प्रत्यक्ष प्रभाव पारेको हुन्छ । मूलतः कर्णाली विकसित नुहुनको पछाडि राजनीतिक पहुँचको अभाव र राजनीतिक उपेक्षा हो । कर्णालीका सपना र सम्भावना साकार पार्न सबैभन्दा पहिले राजनेता र नीतिनिर्मातासँग कर्णाली विकासको स्पष्ट नीति तथा कार्यक्रमको खाका र कार्यान्वयनमा दृढ इच्छाशक्ति हुनुपर्छ । राज्यले कर्णालीलाई सिंहदरबारको आँखाले हेरेर कर्णालीको विकास कदापि हुन्न । कर्णाली विकासको लागि राज्यले कर्णालीलाई कर्णालीकै आँखाले हेर्न सक्नुपर्छ । अर्को तीतो यथार्थ, कर्णालीलाई सौतेनी व्यवहार गर्ने शासकहरूको अझै अवशान भइसकेको छैन । आफ्नो स्वार्थ, शक्ति र सत्ता खेलमा लाग्ने र आफूले जितेर गएको क्षेत्रलाई बेवास्ता गर्ने कुसंस्कार अझै हावी छ । यस्तो कुसंस्कार नहटाएसम्म कर्णाली राज्यको प्रणाली बन्ने पथमा निश्चय पनि लगाम लाग्छ । दूध दिने गाईलाई हरियो घाँस पनि प्रशस्त दिनुपर्छ' भन्ने मान्यता प्रत्येक नीतिनिर्माता, नेतागण र सम्बन्धित सरोकारवालासँग हुनैपर्छ अनि मात्र कर्णालीका प्रचुर सम्भावनालाई विस्फोट गराई कर्णालीलाई राज्यको सक्षम, सबल र सम्पन्न प्रणाली बनाउन सकिन्छ । हाम्रो गौरवमय अतीत छ, विस्मयकारी वर्तमान छ, अब चमत्कारी भविष्यको सुन्दर खाका कोर्ने युगीन समय आएको छ । अबको समय भनेको युगान्तकारी युग निर्माण हो, कर्णाली विकासको हो । कर्णाली राजमार्गको स्तरोन्नति, हिल्साहुम्ला र नाक्चेलांनामुगु सडकको विस्तार कर्णालीवासीको माग हो । कर्णालीलाई कृषि, पशुपालन र जडीबुटीको मुख्य केन्द्र (हब) का रूपमा विकास गर्ने सुन्दर संगीन समय हो । केपी शर्मा ओली सरकारले भर्खरै प्रस्तुत गरेको नीति, कार्यक्रम र बजेटले कर्णालीलाई चरम बेवास्ता गरेको देखिन्छ । कर्णाली विकासको बजेट केवल विद्यार्थी दिवा खाजामै सीमित राखेको देखिन्छ । कर्णाली विकासको नाममा कनिका छर्ने प्रवृत्ति अझै हाबी छ । त्यसैले कर्णालीका अथाह सम्भावनाहरूलाई साकार पार्न पुनः कर्णाली विकास आयोग गठन गरी सरकारलार्ई प्रभावकारी नीति, कार्यक्रम तथा बजेटको व्यवस्था गर्न लगाउनुपर्छ । देश संघीयतामा गएको सन्दर्भमा कर्णाली स्वायत्त प्रदेशको माग भइरहेको वर्तमान परिप्रेक्षमा राज्यले कर्णालीलाई विशेष अधिकारसहितको स्वायत्त क्षेत्र घोषणा गर्नुपर्छ । जसबाट कर्णाली राज्यको प्रणाली बन्नलाई सुनिश्चितता प्रदान हुनेछ । कर्णाली विकसित भए राष्ट्र समृद्धशाली हुन्छ । असम्भव के नै छ र ? गर्न सके बनाउन सके कर्णाली भारतको सिम्ला, नैनीताल, जम्मुकश्मीर र स्विट्जरल्यान्डभन्दा कम्ती हुन सक्दैन । विशेष अग्राधिकार र नयाँ नीति तथा कार्यक्रमले कर्णालीलाई साँच्चै विकसित कर्णाली बनाउनेछ, राज्यको प्रणाली बनाउनेछ । तसर्थ कर्णालीलाई हेर्ने नजर परिवर्तन गरी कर्णालीका प्रचुर सम्भावना र अथाह प्राकृतिक स्रोत र साधनहरूलाई देश विकासमा समेट्नु आजको टड्कारो आवश्यकता हो, जसबाट कर्णालीको बृहत्तर विकास भई कर्णाली राज्यको एक सशक्त प्रणाली बन्नेछ । वन प्राविधिक हमाल कर्णाली विकासमा संलग्न छन् ।"
फुटबल स्टार पेले ७५ वर्षमा तेस्रोपटक बेहुलो बन्ने !!,रियो दि जेनेरियो: विश्व फुटबल महान् खेलाडी पेलेको खेल जीवनलाई लिएर अनेक किस्सा बनेका छन् । ती अधिकांश किस्सामा पेलेको फुटबल क्षमताको प्रतिविम्ब देखिन्छ । उमेरले करिब आठ दशक छुन लागेका पेलेको खेलाडी जीवन र उनको क्षमताको चर्चा अझैसम्म भइरहेकै छ । तर तिनै ब्राजिलियन फुटबलर पेले यतिबेला फरक सन्दर्भमा चर्चामा छन् । ७५ वर्षको उमेरमा विवाह गर्न लागेपछि यी महान् फुटबलर गैरखेलकुद विषयले चर्चामा आएका हुन् । अन्तर्राष्ट्रिय सञ्चारका अनुसार तेस्रो पत्नीका रूपमा पेलेले ५० वर्षीया जापानी महिलासँग चाँडै नै विवाह गर्ने भएका छन् । पेलेको स्वास्थ्यमा समस्या देखिएपछि उनको यो विवाहको मिति सरेको बताइएको छ । समाचार एजेन्सीहरूमा जनाइएअनुसार पेले ती जापानी महिलासँग विगत ६ वर्षदेखिसँगै बस्दै आएका छन् । अघिल्ला दुई श्रीमतीबाट पेलेका पाँच सन्तान छन् । पेलेको पहिलो श्रीमती रोसमेरी चोल्बीबाट तीन र दोस्रो श्रीमती आसिरिया नासिमेन्तोबाट दुई सन्तान छन् । पेलेको पहिलो श्रीमतीसँग १२ र दोस्री श्रीमतीसँग १४ वर्ष वैवाहिक जीवन टिकेको थियो । पेलेले ब्राजिललाई तीन पटक विश्वकप उपाधि जिताएका थिए । खेलाडी जीवनमा गोल मेसिनको उपनाम पाएका पेलेले १४ वर्ष लामो सिनियर अन्तर्राष्ट्रिय खेल जीवनमा ब्राजिलका लागि ९१ खेल खेल्दै ७७ गोल गरेका थिए । पेलेकी जेठी छोरी केली क्रिस्टिना ४९ वर्षकी भइन् । पेलेको दोस्रो श्रीमती नासिमेन्तोसँग सन् २००८ मा सम्बन्धविच्छेद भएको थियो । अनौपचारिक सम्बन्धबाट पेलेका कम्तीमा अन्य दुई सन्तान पनि जन्मिएका थिए । सन् १९६४ मा एक घरेलु कामदारबाट जन्मिएकी सान्द्रा माचाडोलाई पेलेले अस्वीकार गरे पनि कानुनी लडाइँ र परीक्षणपछि उनी पेलेकै छोरी भएको पुष्टि भएको थियो । सन् २००६ मा सान्द्राको निधन भए पनि पेलेले अझै उनी र उनका सन्तानसँगको सम्बन्धलाई स्वीकार गरेका छैनन् । पत्रकार मार्सिया आकोईसँगको सम्बन्धबाट जन्मिएकी छोरीलाई भने पेलेले स्वीकार गरेका छन् । ब्राजिलमा मेडिकल सामग्रीको आयातनिर्यातको व्यापार गर्दै आएकी जापानी महिला मार्सिया आओकीसँग विवाह गर्ने जमर्को पेलेले दुई वर्षअघि नै गरेको बताइएको छ ।
"फ्रान्स हारेपछि पेरिसमा भाँडभैलो, ४० पक्राउ",पेरिस: युरोकप २०१६ को फाइनल खेलमा पोर्चुगलले विजय हात पारेपछि भएको हिंसामा कम्तीमा ४० जनालाई पक्राउ गरिएको छ । पक्राउ गरिएकालाई प्रहरी थुनामा राखिएको बताइएको छ । फाइनलमा पोर्चुगलले जितेपछि फ्रान्सका समर्थकहरुले यस्तो हिंसा मच्चाएका थिए । ती समर्थकहरुले आइफल टावरका अधिकारीहरुमाथि शिशाका बोटल तथा मिनरल वाटरका बोटलहरु फालेका थिए । त्यस क्रममा प्रहरीले पानीको फोहरा र टियर ग्यास हानेको थियो । पोर्चुगलले जितेपछि सो खेलमैदानमा नै पोर्चुगलका समर्थकहरुको भिड लागेको थियो । उक्त खेल मैदानमा ९० हजार जना अट्ने क्षमता रहेको र सो खेलमैदान भरिएपछि उनीहरुले आइफल टावरतर्फ आक्रमण गर्न थालेका थिए । ती प्रदर्शनकारीलाई हटाउने क्रममा प्रहरीले टियर ग्यास फाल्न थालेपछि उनीहरुले पनि प्रहरीमाथि विभिन्न वस्तु फाल्न थालेका थिए । त्यस क्रममा हिंसा भएपछि ठूलो सङ्ख्यामा प्रहरी परिचालन गरिएको र उनीहरुले पक्राउ गरी ती प्रदर्शनकारीलाई नियन्त्रणमा लिएको जनाइएको छ । यसअघि पनि फ्रान्समा अघिल्लो वर्ष भएका आतङ्ककारी हमलाका कारण दशौँ हजार मानिस जम्मा हुने यस युरोकप फुटबलका लागि शान्ति सुरक्षाको विशेष प्रबन्ध गरिएको थियो । ठूलो सङ्ख्याका सुरक्षाकर्मी यहाँ तैनाथ गरिएको थियो । जसका कारण पनि कुनै प्रकारको हिंसा हुन पाएन । तर खेल सकिएपछि भने फ्रान्सका समर्थकहरुले खेलप्रति असहमति जनाउदै सामान्य झडप गर्ने र पेरिसका केही स्थानमा हमला पनि गर्न खोजेका थिए । एजेन्सी
जसलाई टाटु र कपालले चर्चामा ल्यायो,"पेरिस: फ्रान्समा सोमबार बिहान सम्पन्न युरोकपमा सहभागी २४ राष्ट्रका खेलाडीले आआफ्नो टोलीका लागि मैदानमा पसिना बगाए। केही खेलाडीले आफ्नो उत्कृष्ट खेल शैलीले प्रशंसकको मन जिते भने केही खेलाडीले आफ्नो छुट्टै स्वभाव र विचित्रको शैलीका कारण धेरैको ध्यान आफूतिर ताने। पोर्चुगललाई फाइनलसम्म पुर्याउने क्रिस्टियानो रोनाल्डो, नानीजस्ता स्टार खेलाडीको चर्चा आफ्नो ठाउँमा रह्यो। तर टोलीमै रहेका अर्का खेलाडी रिकार्डो क्वारेस्मालाई भने उत्कृष्ट खेल कौशलभन्दा पनि उनको कपालको शैली र टाटुले बढी चर्चित बनायो। उनको चिन्डे तालु र कानको छेवैमा रूखको पातको आकारमा मिलाइएको खैरो रङको कपालले फाइनलअघि धेरै समर्थकको ध्यान तान्न सफल भयो। दुवै हातमा खोपिएको टाटुले पनि क्वारेस्मालाई थप चर्चामा ल्यायो। त्यसैले त युरोकप फुटबलको तस्बिर लिन व्यस्त रहेका फोटो पत्रकारबीच पनि क्वारेस्माको कपालको शैलीलाई आफ्नो क्यामेरामा कैद गर्ने होड नै चल्यो। पोर्चुगलका प्रशिक्षक फर्नान्डो सान्तोषले पनि क्वारेस्माको कपालको शैली र टाटुको खुलेर समर्थन गरे। 'कपाल काट्ने कला पनि आफंैमा अनौठो छ। यो खेल खेल्नुजस्तै फरक कला हो। क्वारेस्माको कपाल र टाटुले पनि उनलाई निकै चर्चामा ल्याएको छ। म उनलाई बधाई दिन चाहन्छु, सान्तोषले भने। क्वारेस्मा पोेर्चुगल टोलीका अतिरिक्त स्ट्राइकर हुन्। युरोकपमा धेरै समय मैदान बाहिर रहे पनि ३२ वर्षीय क्वारेस्माले प्रिक्वार्टरफाइनल खेलमा क्रोएसियाविरुद्ध निर्णायक गोलसमेत गरेका थिए। उक्त खेलमा पोर्चुगल १० गोलले विजयी भएको थियो। उनले क्वार्टरफाइनलको निर्धारित समयको खेलमा पोल्यान्डलाई ११ गोलको बराबरीमा रोक्न पनि महत्वपूर्ण गोल गरेका थिए।यसैगरी युरोकपमा टाटुका कारण चर्चाका आएका अर्का खेलाडी हुन्, आयोजक राष्ट्र फ्रान्सका ओलिभर गिरोड। गिरोडको टाटुले पनि जारी युरोकपमा लाखौं समर्थकको ध्यान तान्यो। फ्रान्सलाई घरेलु मैदानमा अगाडि बढाउन महत्वपूर्ण भूमिका खेलेका गिरोडले दुवै हातमा कलात्मक टाटु खोपेका छन्। २९ वर्षीय गिरोड मैदानमा राम्रो खेल्दै गोल गर्न सफल भएपछि खुसीले उत्साही बन्दै दुवै हात हल्लाउँछन्। ठीक त्यहीबेला उनको हातमा खोपिएको टाटुले समर्थकको ध्यान आफूतिर तान्ने गर्छ। आफ्नो हातमा खोपिएको टाटुलाई गिरोडले भगवान्को वरदान भन्ने गरेका छन्। यसैगरी फ्रान्सका अर्का प्रभावशाली स्ट्राइकर एन्टोइन ग्रिजम्यान पनि टाटुका सौखिन खेलाडी हुन्। जारी युरोकपमा ६ गोल गरेका ग्रिजम्यानले आफ्नो दायाँ पाखुरामा टाटु खोपेका छन्। उनको टाटु भने आध्यात्मिक खालको छ। आफ्नो पाखुरामा जिसस क्राइस्टको तस्बिर अंकित टाटु खोपेका ग्रिजम्यानले हालसम्म टाटुको विषयमा भने केही बोलेका छैनन्। यसैगरी टाटुकै कारण चर्चामा रहने युरोकपका अर्का खेलाडी हुन्, स्विडेनका ज्लाटन इब्राहिमोभिच। इब्राहिमोभिचले आफ्नो ज्यानभरि नै ड्रयागनको टाटु खोपेका छन्। टाटुसँगै उनले लेखेका छन्, 'भगवान्ले मात्र मलाई मूल्यांकन गर्न सक्छ।' टाटु खोप्ने खेलाडीको शैलीका विषयमा इङ्ल्यान्डका चर्चित फुटबलर डेभिड बेकह्याम फुटबल खेलाडीको विश्वव्यापी प्रचलन भएको बताए। आफ्नो समयका चर्चित खेलाडी बेकह्यामले पनि शरीरका विभिन्न भागमा टाटु खोपाएका थिए। इङ्ल्यान्डकै अर्का चर्चित स्ट्राइकर जामी भार्डी पनि टाटुका सौखिन हुन्। प्रिमियर लिग उपाधि जितेपछि भार्डीले सात घन्टा लगाएर टाटु खोपाएका थिए। बेकह्यामले भनेजस्तै टाटु खोपाउने र मैदानमा देखाउनले प्रचलन विश्व फुटबलमा व्यापक छ।"

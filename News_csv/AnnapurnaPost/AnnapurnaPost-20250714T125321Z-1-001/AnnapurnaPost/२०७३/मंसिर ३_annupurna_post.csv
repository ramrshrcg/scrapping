शीर्षक,विवरण
शान्तिसम्झौता र राजनीति,"बृहत् शान्तिसम्झौतामा हस्ताक्षर भएको एक दसक पूरा भएको छ । यस बीचमा शान्तिसम्झौताका कारण माओवादी सशस्त्र विद्रोह समाप्त भएको छ, तर हिंसाको राजनीतिले वैधानिकता पाएको छ । दसबर्से सशस्त्र विद्रोहमा १७ हजारको ज्यान गुमेको र सन् २००६ ताका सरदर आठ व्यक्ति प्रतिदिन मर्ने या मारिने प्रक्रिया बन्द हुनु नै शान्ति प्रक्रियाको प्रमुख उपलब्धि रहेको छ । तर यसका एक दसक पूरा हुँदा पनि त्यसका महत्वपूर्ण प्रावधान कार्यान्वयन हुन नसक्नुमा सम्बन्धित राजनीतिक दल या शक्तिहरू खासगरी हस्ताक्षरकर्ता माओवादी तथा नेपाली कांग्रेस अनि पृष्ठभूमि निर्माणकर्ता तथा मध्यस्थकर्ता भारत निकै हदसम्म जिम्मेवार छन्, उनीहरूले त्यो जिम्मेवारी या जवाफदेही नलिए पनि । हत्या, हिंसा र जवाफदेहीविहीन राजनीतिले अर्को स्वरूप लिएको छ नेपालमा शान्ति प्रक्रियामा हस्ताक्षर भएपछि र त्यो राजनीतिको सञ्चालन कर्पोरेट ढाँचामा भइरहेको छ । जनताका नाममा त्यो राजनीति सञ्चालित भइरहे पनि त्यसमा बाह्रबुँदेका हस्ताक्षरकर्ता आठ दलका टाउके नेताले या तिनका मनोनीतहरूले सञ्चालक समिति निर्माण गरे भने भारतले निर्णायक अभिभावकको भूमिका आफ्नै हातमा राखिराख्यो पछिसम्म । त्यो भूमिकालाई नेपाली सञ्चालक समितिले स्विकार गर्यो । त्यति मात्र हैन, भारतीय अभिभावकत्व या लोड रोल' लाई अन्य अन्तर्राष्ट्रिय सरोकारवाला' ले पनि अनुमोदन गरे, ऊसँग मिलेर नेपालमा आफ्नो उपस्थिति र भूमिका बढाउन । यो सबैमा मुख्यरूपमा माओवादी र नेपाली कांग्रेसको अघोषित समर्थन र अनुमोदन रहिरह्यो । भर्खरै सम्पन्न अमेरिकी राष्ट्रपतीय निर्वाचनपूर्व या प्रचारताका नियोजित रूपमा या वास्तविकतालाई अस्वीकार गर्दै हिलारी क्लिन्टनको विजय घोषित गरेजस्तै अन्तर्राष्ट्रिय मिडिया (भारतलगायत) शान्ति प्रक्रियामा संलग्न नेपाली, गैरसरकारी संस्था तथा नागरिक समाजको प्रायः एउटै प्रतिक्रिया हुने गथ्र्यो यति सजिलैसँग अत्यन्त कहाँ द्वन्द्व समाप्त भएको छ, कहाँ शान्ति हटेको छ, कहाँ राजा विस्थापित भएका छन् ? ' वास्तवमा द्वन्द्वको समाप्ति र प्रजातन्त्रको सुदृढीकरणका नाममा चलाखीका साथ नेपाल कार्पेरेट' का नायकहरूलाई संघीयता, गणतन्त्र र धर्म निरपेक्षता एजेन्डा थमाइयो, जनतालाई बाहिर राखेर । बाह्य अभिभावकहरूले शान्ति प्रक्रियामा उल्लेख्य नै नभएको विषयलाई शान्तिप्रक्रियाको जित माने । तर द्वन्द्वले प्रजातान्त्रिक र राष्ट्रियताका शक्तिहरूलाई निशाना बनाएको तथ्यलाई कसैले उठाएन, उठाउन दिइएन । बृहत् शान्तिसम्झौताका प्रावधानहरू कार्यान्वयन नभई शान्ति प्रक्रिया पूरा हुँदैन, शान्ति प्रक्रिया पूरा नभई त्यससँग जोडिएको संविधान स्थापित र कार्यान्वयन हुँदैन र बाह्रबुँदेले त्यो संविधानको निर्देशक हैसियत पाइरहेसम्म नेपाली राजनीति नेपाली जनताका हातमा आउँदैन र नेपाली जनताको सार्वभौम' हैसियत अर्थहीन संविधानको चार शब्दमा सीमित रहनेछ । शान्ति प्रक्रियाको एक दसकका अवसरमा आयोजित एउटा अन्तर्राष्ट्रिय सेमीनारमा राष्ट्रपति विद्यादेवी भण्डारीले शान्तिसम्झौता लागू हुनुपर्ने बनाइएन भने प्रधानमन्त्री तथा सम्झौतामा दुईमध्ये एक हस्ताक्षरकर्ता पुष्पकमल दाहालले पहिलेकै प्रायोजित अभिव्यक्ति दोहोर्याएः यति सजिलैसँग द्वन्द्व अन्त्य कहाँ समाप्त भएको छ ? सम्पत्ति फिर्ताको प्रतिबद्धता, सत्य निरूपण तथा मेलमिलाप आयोग अनि बेपत्ता आयोगको भूमिका कर्मकाण्डी मात्र हो या न्याय दिलाउनु पनि ? सम्झौताका अर्का हस्तक्षरकर्ता गिरिजाप्रसाद कोइरालाको पार्टीका महत्वपूर्ण नेता केबी गुरुङ तथा विनयध्वज चन्द आदिका भोग, मैना सुनुवारका आमा मुक्तिनाथ अधिकारीका छोरा तथा बाँदरमुढे माडीका कृष्णप्रसाद अधिकारीको वेदना सम्बोधित नहुनु तथा द्वन्द्वपीडितहरूले न्याय नपाउनु के शान्ति प्रक्रियाको सफलता हो र ? शान्ति प्रक्रियासँग जनताको संलग्नताविनाका धर्म निरपेक्षता, संघीयता र गणतन्त्रलाई जोड्नु अन्ततः यी दलको नेतृत्वको लागि नै घातक हुनेछ । किनकि प्रतिकूल परिस्थिति र आफ्नो हैसियत गुम्ने देखेमा अन्तर्राष्ट्रिय अभभावकहरू यो नेपाली जनताले लिनुपर्ने निर्णय हो' भनेर पन्छिन सक्नेछन् । शान्ति प्रक्रियाको प्रयास बाह्रबुँदेमार्फत मात्र भएके हैन । सबभन्दा पहिला प्रधानमन्त्रीका रूपमा कृष्णप्रसाद भट्टराईले नेपाली कांग्रेसका दुर्गा सुवेदी र पूर्णबहादुर खड्कामार्फत (०५६ मा) र उता बाबुराम भट्टराईको संलग्नतामा त्यस्तो प्रयास भएलगत्तै त्यो सरकार ढल्न पुग्यो । दोस्रो प्रयास राजा ज्ञानेन्द्रको समयमा भयो । त्यो असफल मात्र भएन, त्यसका राजनीतिक परिणतिहरूले अर्कै रूप थिए । माओवादी नेतृत्वलाई भारतले मात्र चाहेजसरी प्रयोग र प्रभावित गर्दो रहेछ भन्ने निष्कर्ष अहिले निस्किएको छ । र शान्तिसम्झौता र बाह्रबुँदे त्यसका केही नुमना हुन् । अहिले जारी अन्तर्राष्ट्रिय सेमीनारमा र त्यसबेला माओवादी तथा सरकारबीच नागरिक समाज' को तर्फबाट मध्यस्थकर्ताको भूमिका खेलेका दमननाथ ढुंगाना पनि सक्रिय छन् संक्रमण समाप्तिमा । तर उनले नेपाली जनतालाई चित्तबुझ्दो व्याख्या र निष्कर्ष सुनाउनु आवश्यक छ, शान्ति प्रक्रियापूर्व नेपालमा प्रधानमन्त्री र महत्वपूर्ण नियुक्तिहरू कहाँबाट हुन्थे र अहिले कहाँबाट भइरहेका छन् ? के शान्ति प्रक्रियासँग नेपाली जनताको सार्वभौम हैसियत साटिएको हो र ? के संघीयता, गणतन्त्र र धर्म निरपेक्षतासम्बन्धी निर्णयमा नेपाली जनताको प्रत्यक्ष संलग्नता शान्ति प्रक्रिया प्रतिकुल हुन जान्थे ? वास्तवमा यो १० वर्षको अनिश्चितता मुलुकको पातलिँदो सार्वभौम हैसियत र त्यही अनुपातमा राज्यको क्षय हुँदै गएको आधिकारिकतालाई जोडेर शान्तिसम्झौताको सफलता, असफलताको समीक्षा गर्न सकेनौं भने त्यो अर्थहीन प्रयोजन हुनेछ । शान्ति प्रक्रियासँग राजनीति जोडिएको छ, सत्ता जोडिएको छ र निकै हदसम्म विकराल भ्रष्टाचार जोडिएको छ । शान्ति प्रक्रिया र बाह्रबुँदेकै मध्यस्तकर्ताबाट सर्वोच्च न्यायालय र कार्यपालिकाको अन्तरविवादको पहिलो नियोजित षड्यन्त्र र प्रयोग यहाँ भएकाले त्यसका कुप्रभावबाट ढिलै भए पनि सर्वोच्च मुक्त हुन सकेन भने भोलि आन्तरिक या बाह्यकरणबाट अर्को रूपको तानाशाह' नआउला भन्न सकिन्न । आम जनधारणामा शान्ति प्रक्रियामा संलग्न ठूला विदेशी शक्ति र उनीहरूसँग सहकार्य गर्ने नागरिक समाज पनि वर्तमान बेथितिको लागि त्यत्तिकै या अरू जिम्मेवार छन् । शान्तिसम्झौताको अन्त्य केलाई मान्ने ? ' अयोग्य लडाकुहरूले माओवादी मुख्यालय घेरेका छन् । बाल सेना' प्रयोगको लागि माओवादीमाथि कारबाही हुनुको साटो उनीहरूलाई धम्क्याएर अन्य केही सर्त मान्न विवश गराएको छ, अन्तर्राष्ट्रिय समुदायले । डिल' बन्न पुगेको हो । त्यसैले अन्तर्राष्ट्रिय सेमीनारमा इयान मार्टिनको बधाई सन्देश पढिनु एउटा औपचारिकता या आवश्यकता होला, तर उनले माआवादी लडाकुहरूले संख्या नियोजित किसिमले बढाउँदा त्यसले शान्ति प्रक्रियामा अनि सेनालगायत राष्ट्रिय सुरक्षा निकायहरूको मनोबलमा पारेका असरबारे छलफल भएन भने यो अर्थहीन अभ्यास मात्र बन्नेछ । अबको पाटो र आवश्यकता शान्ति प्रक्रिया र सम्झौताको प्राज्ञिक तथा सैद्धान्तिक पक्ष केलाउनु हैन । आवश्यकता हामी कहाँ, कसरी र किन चुक्यौं, त्यसको लागि प्रत्यक्ष र परोक्ष जिम्मेवारी कसको हो ? यी विषयको विश्लेषण, समीक्षा, निष्कर्ष र सुधारको प्रतिबद्धता हो । शान्तिसम्झौतामा हस्ताक्षर हुनु र त्यसका हस्ताक्षरकर्ताहरूको मुख्य उद्देश्य सत्ता' हुनु र त्यसका प्रावधानहरूको कार्यान्वयन टाढाको चासो पनि नबन्नु यसको असफलताको अर्को पाटो हो । केही निष्कर्ष हामीले निकाल्नैपर्छ । पीडितलाई न्याय नदिने अघोषित आचरणले शान्तिसम्झौताको मौलिक उद्देश्यलाई असान्दर्भिक र अर्थहीन बनाउँछ । तेस्रो शान्तिसम्झौता जनताको अधिकार र सार्वभौम हैसियतको मूल्यमा स्वीकार्य हुँदैन । शान्ति प्रक्रिया या सम्झौताका नाममा जनताको सामूहिक आत्मनिर्णयको अधिकार ६ या ८ नेताहरूले खोस्न पाउँदैनन् । विदेशी अनुमोदनले मात्र शान्तिसम्झौतालाई सफल बनाउँदैन । नत्र नेपालको मोडेल' विश्वकै उत्कृष्ट भनिन्थ्यो । नेपालमा शान्तिसम्झौता' र संविधान २०७२' उत्कृष्ट भनी केही नेताहरूले दाबी गर्नुको अर्को प्रमुख कारण हो, उनीहरूले २०६३ को परिवर्तनपछि उपभोग गर्दै आएको दण्डहीनताको संस्कृति चाहे त्यो हत्यामा होस्, अपारदर्शी लगानीमा होस् या जवाफदेहीविहीनतामा होस् । शान्तिसम्झौतापछि सिलसिलाबद्ध रूपमा अति केन्द्रीकृत र व्यक्तिवादी राजनीतिलाई नै लोकतन्त्र' भनिएको छ । र त्यससँगै न्यायपालिकाको स्वतन्त्रता खोसिएको छ । उसलाई कार्यकारीको एउटा सहायक शाखाका रूपमा झारिने प्रयास जारी छ । दुर्भाग्य सर्वोच्च न्यायालयमा तिनै असफल राजनीतिज्ञहरूसँग राजनीतिक दलमा या नगारिक समाजमा सहकार्य गर्नेहरूसमेत छिरिसकेका छन् । शान्ति प्रक्रियाका नाममा तर संविधान र संविधानवादका सिद्धान्तविपरीत भएका निर्णयहरूमाथि समयमै फैसला दिने साहस र चरित्र सर्वोच्चले अवसर पाउँदासमेत नदेखाएकाले नै अहिले संविधान निरीह बनेको हो । सम्भवतः सर्वोच्च अदालतमा कुनै कारणले त्यो संस्थागत विवेक जागृत भयो भने सुधारको क्रमलाई सकारात्मक दिशा प्राप्त हुनेछ । शान्ति प्रक्रिया र बाह्रबुँदेकै मध्यस्तकर्ताबाट सर्वोच्च न्यायालय र कार्यपालिकाको अन्तरविवादको पहिलो नियोजित षड्यन्त्र र प्रयोग यहाँ भएकाले त्यसका कुप्रभावबाट ढिलै भए पनि सर्वोच्च मुक्त हुन सकेन भने भोलि आन्तरिक या बाह्यकरणबाट अर्को रूपको तानाशाह' नआउला भन्न सकिन्न । त्यसैले आजको या अबको चुनौती शान्ति प्रक्रिया र सम्झौताको कार्यान्वयनसँगै त्यसका नाममा जनतालाई भूमिकाविहीन बनाएर बाहिरको आदेशमा ल्याइएका एजेन्डामाथिको समीक्षा तथा सुधार' सुनिश्चित गर्नु हो । १० वर्षको समीक्षामा सरोकारवाला विदेशीहरूले कसरी आफूलाई प्रस्तुत गर्लान्, त्यो कम महत्वपूर्ण पक्ष हो नागरिक समाजका अगुवा, मध्यस्थताकर्ता र शान्तिसम्झौताबाट सत्ता, अन्य फाइदा र दण्डहीनताबाट फाइदा लिएकाहरूले तत्काल कसरी समीक्षा र सुधारको कदम चाल्लान्, त्यो बढी महत्वपूर्ण हुनेछ । त्यो तत्कालको आवश्यक कदम बनेको छ, किनकि शान्तिसम्झौता उनीहरूका लागि सत्ताको र आमनागरिकभन्दा विशिष्ट हैसियत ओगट्ने सिँढी मात्र बनेको छ । शान्तिसम्झौता मुलुकको भविष्य र जनताको सार्वभौम हैसियतको मूल्यमा स्वीकार्य हुँदैन । ती दुवै जानुपर्छ, मुलुकको स्वतन्त्र अस्तित्वको सर्त हो त्यो ।"
लोकमान पाल्दा र फाल्दा,"निलम्बित अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्की दृश्यअदृश्य शक्तिको आडमा नेपालको राजनीतिक, आर्थिक, सामाजिक र न्यायिक क्षेत्रको मर्यादा मिच्ने सुपरिचित धनाढ्य व्यक्ति मानिन्छन् । उनी अब त्यस्ता व्यक्ति मात्र नभएर समकालीन समाजका एक प्रतिनिधि पात्रका रूपमा अतीत र वर्तमानसँगै भविष्यसम्म चर्चामा रहिरहने भए । उनीसँगको त्यस्तो व्यक्तिवादी निरंकुश प्रवृत्ति जटिलताको दुष्परिणाम अब उनीसँग मात्र सीमित रहेन । त्यसले स्थापित मूल्य, मान्यता र लोकतान्त्रिक मर्यादा मिच्ने विद्यमान राजनीतिका कथित क्रान्तिकारी नेताका अन्तस्करण प्रदूषित पार्दै मुलुक हल्लाएको आभास दियो । त्यस्ता स्वनामधन्य लोकमानलाई पाल्दा वा फाल्दा दुवै अवस्थाको दुष्परिणामले सम्भावित सबै क्षेत्रमा दूरगामी प्रभाव पार्ने लक्षण देखिन्छ । लोकमानलाई पाल्न वा जोगाउन खोज्दा उनको अहमतालाई प्रोत्साहन, शक्ति दुरुपयोग र आर्थिक अनियमितताको ढाकछोप, उनको स्वार्थीपन र अवसरवादी चरित्रको संरक्षण, विद्यमान विसंगति, विकृति, अन्योल र अस्तव्यस्तताको समर्थन गर्नु जस्ता कुसंस्कार र अपसंस्कृतिलाई थाँती राख्ने सोच भन्ने आरोप लाग्न सक्छ । त्यतिमात्र होइन, उनी अभियोगमुक्त हुँदा त्यसले नीति योजनाका साथ कार्यक्रम कार्यान्वयन गर्नुभन्दा व्यक्तिगत रुचि, स्वार्थ र सोखका आधारमा काम गर्ने हालका नेताका कार्यशैलीलाई अझ बढी प्रोत्साहन मिल्ने खतरा उत्पन्न हुन सक्नेछ । अब लोकमान जोगाउन हुन्न, फाल्नैपर्छ भन्ने पक्षबाट सोच्दा शक्तिको दुरुपयोगले आर्थिक घोटाला हुन नपाओस् भन्ने अख्तियार दुरुपयोग निवारण आयोगको उद्देश्यविपरीत लोकमानले व्यक्तिगत अहंकार र पूर्वाग्रही सोच राखी कतिपय पहुँच नभएका साना कर्मचारी, व्यापारी, व्यवसायीलाई रीसइबी साँध्ने र काम देखाउने हिसाबले कामकारबाही अघि बढाएको गुनासो सुनिन्थ्यो । सशस्त्र प्रहरी बल' जस्तो मुलुकको जिम्मेवार सुरक्षा निकाय, जुन संस्था तुलनात्मकरूपमा अरू निकायभन्दा राष्ट्रियताप्रति गम्भीर, राष्ट्रिय सुरक्षाप्रति सचेत र पश्चिमा (इसाई) प्रभावबाट कम प्रभावित मानिन्छ । त्यसका प्रमुख र पूर्व प्रमुखसहित दर्जनौँ अधिकृतमाथि बदनियतपूर्वक भ्रष्टाचारको कारबाही चलाइएको विषयलाई त्यतिबेला आशंकाको रूपमा हेरिएको थियो । किनभने सशस्त्र प्रहरी बलमा भन्दा बढी अनियमितता भएका थुप्रै निकाय हुँदा हुन्, त्यस्ता अन्य निकायतिर ध्यान नदिने अख्तियारले सशस्त्रलाई मात्र किन तारो बनायो भन्ने मुख्य प्रश्न थियो । तर अख्तियार प्रमुख लोकमानले वास्तविक रूपमा शक्तिको दुरुपयोग गर्ने र ठूलो मात्रामा आर्थिक घोटाला गर्नेहरू जो ठूला नेता, व्यापारी, ठेकेदार, तस्करी, घुसखोरी, कालाबजारी, कामचोर कर्मचारी राष्ट्रियअन्तर्राष्ट्रिय दातृ निकाय (एनजीओआईएनजीओ) मा चलखेल गर्ने दलालमाथि अनुसन्धान गरी कारबाही थाल्नुको सट्टा तिनीहरूसँग गोप्य साँठगाँठ गरेको आशंका गर्नेहरू पनि कम थिएनन् । उनका त्यस्ता धेरै शंकास्पद उदाहरण र कारण खुल्दै गएको अवस्थामा लोकमानलाई कारबाही गर्नैपर्छ छोड्न हुन्न भन्ने पक्षको सोचलाई गलत भन्न मिल्दैन । यति हुँदाहुँदै पनि यसका भित्री पत्रहरूको समीक्षा गर्दै जाँदा लहरो तान्दा पहरो थर्किन्छ' भन्ने उक्तिसम्म पुग्न सकिन्छ । लोकमान फाल्दा उनी मात्र फालिने भए केही समस्या थिएन । यहाँ सतहमा देखिएको समस्याको मात्र कुरा रहेन । यसका जरामा धेरै समस्या सम्भावना र कुप्रवृत्तिका शृंखला जोडिन पुग्छन् । जहाँ लोकमानलाई नफाली हुन्न फाल्नैपर्छ भन्ने क्रान्तिकारी शब्दका बाघका गर्जनभित्र लुकेका तिनका अतीतका भ्रष्टाचारजन्य कृत्य कर्महरू सुडान घोटाला काण्ड, नक्कली लडाकुका नाममा राज्यकोषबाट करोडौँ ठगीका घटना, शिक्षण संस्थाभित्रको कमिसन र चलखेलको प्रसंग, अवैध धन्दाको रहस्य, बैंक घोटाला, बन्द व्यापारमा कर छली, (एनजीओआईएनजीओ) का छलछाम र तिनका सञ्जालभित्रको जञ्जाल आदि काण्डको उत्खनन नहोस् भनेर तिनलाई आफ्ना अतीतका कृत्य लुकाउन र आफू जोगिनको लागि लोकमान नफालिनहुने बाध्यता भएको बुझिन्छ । अन्यथा लोकमानले तिनका त्यस्ता गोप्य फाइल एकपछि अर्को गर्दै अनुसन्धान प्रक्रियामा अघि बढाइदेलान् भन्ने डरले निद्रा लाग्न छोडेपछि आत्तिएर तिनले लोकमानविरुद्ध महाभियोग प्रस्ताव ल्याएका त होइनन् ? मान्छेहरू शंका गर्न थालेका छन् । भाषणवीरहरूका चर्का भाषणभित्रका शब्दजालको सूक्ष्म अध्ययन नगरी वाम बठ्याइँमा बहकिने बानीले नेपाली जनता इतिहासमा धेरैपटक झुक्किएका र ठगिएका अनेक उदाहरण भेट्न सकिन्छ । लोकमान काण्डमा कतै त्यस्तो नहोस् । सुझबुझका साथ टुंगोमा पुग्न जरुरी देखिन्छ । संसद्मा प्रस्तुत महाभियोग प्रस्ताव पारित भएर लोकमान फाल्दा त्यो हाम्रो लागि वरदान सावित भए त बेसै हुन्थ्यो । कतै त्यो अभिशाप बनेर हाम्रो शिरमाथि बज्रपात पो हुने हो कि ? संसद्मा प्रस्तुत महाभियोग प्रस्ताव पारित भएर लोकमान फाल्दा त्यो हाम्रो लागि वरदान सावित भए त बेसै हुन्थ्यो । कतै त्यो अभिशाप बनेर हाम्रो शिरमाथि बज्रपात पो हुने हो कि ? मानिसहरू अलमलमा पर्न थालेको आभास पाइन्छ । एउटा लोकमानलाई अभियोग लगाएर निकाल्ने चतुर्याइँभित्र सयौँ लोकमान जोगाउने र चोख्याउने जाल त जेलिएको छैन ? त्यतातिर पनि ध्यान पुग्नुपर्ने देखिन्छ । एउटा लोकमानको कुप्रवृत्ति निर्यातको नाममा त्योभन्दा दस गुणा बढी दुष्प्रवृत्ति संसद्को भण्डारमा भित्र्याएर जसले बूढो पुस्ता काम छैन' भन्ने युवा पुस्तालाई युगौँसम्म तिनको स्वच्छ छवि, टिकाउ व्यक्तित्व र स्वस्थ प्रवृत्तिको विकास प्रक्रिया संग्लो हुन दिने छैन । सधैँ धमिल्याइराख्नेछ । तसर्थ भावनामा बगेर लहैलहैमा लाग्नुभन्दा लोकमानको महाभियोगभित्र लुकेको रहस्य बुझ्दै त्यसको दूरगामी परिणामतर्फ पनि मनन गर्नपर्ने हुन्छ । त्यसले अब बन्ने अख्तियार प्रमुख वा त्यो संस्थाले ठूला आर्थिक घोटालाका नायक नेता, मन्त्री, सांसद, ठेकेदार, ठूला व्यापारी, भ्रष्ट कर्मचारी, तस्करी, कालाबजारी, ठग, गुन्डा, बलात्कारी जस्ता संविधान, कानुन, सामाजिक न्याय, मर्यादा र मापदण्ड मिचेर सधैँ मनपरी गर्न पल्केकाहरूविरुद्ध निगरानी वा अनुसन्धान प्रक्रिया चालू राख्न वा अघि बढाउन सक्ला ? लोकमानलाई अभियोग लाग्नेबित्तिकै अब बन्ने कुनै प्रमुख आयुक्तले त्यस्ता शंकास्पद अपराधीमाथि अनुसन्धान गर्ने आँटै गर्न सक्दैन । त्यसो गर्न खोज्ना साथै ऊमाथि पनि महाभियोगको तरबार तेर्सिन सक्छ भन्ने डरले उसले कारबाही अघि बढाउने आँट गर्न सक्दैन । यसरी अख्तियार वा आफूहरूमाथि निगरानी गर्ने निकायलाई तर्साएर निस्तेज पार्दै सधैँ मनपरी रजाइँ गर्ने एकाधिकारवादी सोच र निरंकुश प्रवृत्ति पालिराख्ने मनसाय झल्किन्छ, लोकमान फाल्नुपर्छ भन्ने महाभियोग प्रस्तावपछाडिको रहस्यभित्र नियाल्दा । निचोडमा जाँदा भन्नैपर्ने हुन्छ, लोकमान नियुक्ति प्रकरणदेखि महाभियोग शृंखलासम्म आइपुग्दा यसका प्रमुख सूत्राधार मानिने प्रचण्ड प्रतापि प्रधानमन्त्री पुष्पकमल दाहाललाई बिर्सनै हुन्न । लोकमान नियुक्तिका बेला उनले अरू पार्टीका नेतासहित तत्कालीन कांग्रेस सभापति सुशील कोइरालालाई समेत सिफारिस गर्न बाध्य पारेर तत्कालीन मन्त्रिपरिषद्का अध्यक्ष खिलराज रेग्मीलाई लोकमानलाई नियुक्त गर्न दबाब दिँदा तत्कालीन गृहमन्त्री माधव घिमिरेले विरोध गर्दासमेत लोकमानलाई नियुक्त गर्न रेग्मी बाध्य भए । अहिले आएर प्रचण्डजीले आफू सरकार प्रमुख भएकै बेला आफ्नै संवैधानिक अंगका प्रमुखमाथि आफ्नै सरकारको प्रमुख घटक कांग्रेससँग कुनै परामर्श नगरी असन्तुष्ट रहेको एमालेसँग एकाएक साँठगाँठ गरी किन महाभियोग प्रस्ताव प्रक्रियामा उत्सुक भएर आफ्ना सांसदलाई महाभियोग प्रस्ताव दर्ता अनुमति दिए ? यो कुनै हल्का र चानचुने विषय नभएर गम्भीर हुन सक्ने धेरैको बुझाइ छ । प्रचण्डजीले ईश्वर नमाने पनि दरबारपछि अदृश्यबाहेक लोकमानका दृश्यमान ईश्वर प्रचण्डजी नै होलान् । शास्त्रीय अर्थमा सरकार र ईश्वर उस्तैउस्तै मानिन्छ । अर्थात् असम्भवलाई सम्भव र सम्भवलाई असम्भव तुल्याउन सक्ने सामथ्र्य । त्यो सामथ्र्य यतिबेला प्रचण्डबाहेक अरू कसैसँग छैन । तसर्थ यो महाभियोग प्रकरणलाई प्रचण्डले कांग्रेससँग परामर्श गरेर सर्प मर्ने तर लठ्ठी नभाँचिने' उपायका साथ टुंग्याउने हिम्मत गर्न सक्नुपर्छ, अन्यथा समन्वयात्मक रूपमा यो प्रकरण टुंगिएन र संसद्मा मत विभाजन भएर वार कि पारको स्थितिमा पुग्यो भने यसले संविधान कार्यान्वयन, लोकतन्त्रको रक्षा, दलका हैसियत सबैतिर प्रश्नचिन्ह खडा हुने सबैको अनुमान छ । पंक्तिकारले बुझेको सामान्य विश्लेषण हो यो । यसको समीक्षा गरी उपयुक्त निर्णय लिने अधिकार सरकार प्रमुखको हो । यथेच्छसि तथा कुरु' जे उपयुक्त हुन्छ त्यही गर, तर देश बर्बाद पार्ने काम नगर । अन्त्यमा लोकमानलाई लोक चर्चित बनाएर भविष्यमा हाल प्रचण्डविद्या भण्डारीका ठाउँमा पुर्याउने महाजाल त होइन ? महाभियोगको जञ्जाल ? मान्छेहरू झस्किन थालेका छन् ।"
सडक र सवारीमा बेथिति कहिलेसम्म,"भनिन्छसार्वजनिक यातायात आधुनिक सहरी सभ्यताको परिचायक हो । व्यवस्थित सार्वजनिक यातायातले सहरको सुन्दरता बढाउँछ । तर लगभग ४० लाख जनसंख्या बसोवास गर्ने राजधानी काठमाडौँमा अझै पनि सार्वजनिक यातायात व्यवस्थित हुन सकेको छैन, जसको पीडा जनताले दिनहुँ भोग्नु परिरहेको छ । ट्राफिक नियम पनि फितलो छ । यहाँ साना र थोत्रा गाडीहरू बढी छन्, जुन चढ्न पनि घन्टौँ कुर्नुपर्छ । पाइहाले पनि सकसका साथ यात्रा गर्नुपर्छ । यो सकस सर्वसाधारणले पैसा तिरेर पनि हरेक दिन झेल्नु परिरहेको छ । यसतर्फ न सरकारको ध्यान जान सकेको छ, न त सरोकारवाला निकायकै । राजधानी उपत्यकाको चक्रपथमा ३९ वटा हाइटेक मेट्रो बस सञ्चालनमा आएको छ, तर यो संख्या निकै कम रहेको छ । ती बसमा सुविधा पनि उपलब्ध छ । बत्तीससिटे बसमा थप ३० जनासम्म उभिन मिल्ने जनाइएको छ । यात्रुले आफ्नो मोबाइलमा एप्स डाउनलोड गरेर गाडी कहाँ आइपुग्यो र कति समयमा बसस्टपमा आइपुग्छ भन्ने जानकारी पाउन सकिनेछ । यसले केही राहत दिनेछ, तर सञ्चालन हुन नपाउँदै एक बसमा ढुंगामुडा भएको छ । यस्ता अराजक तत्वहरूलाई हामीले निरुत्साहित गर्नुपर्छ र सरकारले पनि उनीहरूलाई कारबाही गरी उचित सुरक्षाको ग्यारेन्टी गर्नुपर्छ । यहाँ राम्रोलाई प्रोत्साहन गर्नेभन्दा पनि खुट्टा तान्ने प्रवृत्ति हाबी छ । यसले गर्दा कोही पनि नयाँ र राम्रो काम गर्न पनि हिच्किचाउँछ । साझा यातायातले पनि आफ्नो सेवा विस्तार गरेको छ । तर यस्ता सुविधासम्पन्न सहरको संख्यामा वृद्धि गर्नुपर्छ र जनतालाई आरामदायी यात्राको व्यवस्था गर्नुपर्छ । सार्वजनिक यातायातमा यात्रा गर्नुको पीडा जनताले दिनहुँ भोग्नुपर्छ । एक दिन आनन्दका साथ घर आउन पाइयो भने पनि त्यसलाई उपलब्धि नै मान्नुपर्छ । प्राय गाडीहरू साना र थोत्रा छन् । कहिले त गाडी नपाएर यात्रुहरू तिनै सानो गाडीमा कोचिएर यात्रा गर्न बाध्य हुन्छन् । ती साना गाडीमा निहुरिनुपर्ने र ज्यान पनि जोखिममा राखेर हिँड्नुपर्ने बाध्यता छ । यात्रुले यस्ता समस्या कार्यालय समय र साँझको समयमा बढी भोग्नुपर्ने हुन्छ । त्यस्तै पाकेटमारको पनि डर हुन्छ । केही साताअघि बढी चापका कारण बसबाट खसेर एक सहचालकको मृत्यु भएको थियो । ठाउँ नभए पनि एउटै बसमा क्षमताभन्दा बढी यात्रु राखिँदा यस्ता घटना हुन गएको हो । सडकमा सार्वजनिक यातायातभन्दा प्राइभेट र मटरसाइकल नै बढी देखिन्छन् । अचम्म त के छ भने सबभन्दा हतार ती मोटरसाइकल वा गाडीवालालाई नै हुन्छ । उनीहरू जहाँबाट पनि छिरिदिन्छन् र अनावश्यक जाम गराउँछन् । गाडीहरू पनि त्यस्तै छन्, जहाँ मन लागे त्यहीँ रोकिदिन्छन् । यात्रुलाई पनि दुई पाइला हिँड्न सकस हुन्छ । कतिपय यात्रुलाई घरअगाडि नै गाडी रोकिदिनुपर्छ । ट्राफिकको कारबाहीबाट बच्नुपर्छ भन्ने कुरामा उनीहरु सचेत हुँदैनन् । त्यस्तै सार्वजनिक यातायातमा यात्रा गर्दा बिझाउने अर्को कुरा भनेको सहचालक र चालकले यात्रुप्रति गर्ने व्यवहार र बोल्ने बोली हो । उनीहरुमध्ये प्रायको बोली रुखो हुने गर्छ । त्यस्तै पीडा साना र थोत्रा माइक्रोमा चढ्दा पनि छ । कहिलेकाहीँ घन्टौँ कुर्दा पनि एउटै सवारी साधन पाइँदैनन् र पाइए पनि प्रायः कोचाकोच हुन्छन् । कहीँ जानुपर्यो भने दुईतीन घन्टाअगाडि नै हिँड्नुपर्छ । कहिलेकहीँ त अगाडि नै गए पनि सिट पाइँदैन । अब सरकारले साना र थोत्रा गाडीहरूको संख्या घटाउनुपर्छ र सुविधासम्पन्न ठूला गाडीहरूको संख्यामा वृद्धि गर्नुपर्छ । मोटरसाइकलको संख्या पनि घटाउनुपर्छ । ठाउँठाउँमा सुविधासम्पन्न प्रतीक्षालय बनाउनुपर्छ र भएका नियम पनि कडाइका साथ लागू हुनुपर्छ । चालक र सहचालकहरूले यात्रुप्रति गर्ने व्यवहार बोलिने बोलीमा पनि आवश्यक सुधार गर्नुपर्छ । जेब्रा क्रसिङ, लेन, आकासे पुलहरू ठाउँठाउँमा निर्माण गरेर उचित प्रयोगमा ल्याउनुपर्छ । भएका साधन र नियमलाई व्यवस्थित गर्नुपर्छ । ठाउँठाउँमा सीसीटीभीको व्यवस्था गर्नुपर्छ । उल्लंघन गर्नेहरूलाई कारबाही गर्नुपर्छ । यसैगरी ट्राफिक लाइटहरू ठाउँठाउँमा छन्, तर ती बल्दैनन् । ती लाइटहरूको मर्मत नै हुन सकेको छैन, व्यवस्थापन नै छैन । सीसीटीभीमा हेरेर कानुन उल्लंघन गर्नेलाई कारबाही गर्न सकिन्छ । जथाभावी बाटो काट्नेलाई कडा कारबाही गर्न सकिन्छ । यहाँ सार्वजनिक साधनमा देखा पारेका बेथिति कडा कानुन नभएर होइन, भएका कानुनको उचित कार्यान्वयन नभएर हो । व्यवस्थित सार्वजनिक साधन आधुनिक सहरी सभ्यताको सुन्दरता हो । त्यसैले सरकार र सम्बन्धित निकायले उचित ध्यान पुर्याउनुपर्छ । सार्वजनिक यातायामा यात्रा गर्नुको पीडा जनताले दिनहुँ भोग्नुपर्छ । एक दिन आनन्दका साथ घर आउन पाइयो भने पनि त्यसलाई उपलब्धि नै मान्नुपर्छ । सरकारले ठूलो जनसंख्या भएको नगरीमा सुविधासम्पन्न गाडी प्रयोगमा ल्याउनुपर्छ । सिन्डिकेटको अन्त्य हुनुपर्छ । सवारीसाधन व्यवस्थित गर्न कुनै कठिनाइ छैन । कठिनाइ त मानसिकताको हो । मेट्रोरेल र अन्डरग्राउन्ड पार्किङको अवधारणामा जानुपर्छ । सरकार खाली भाषणमा मात्र सीमित छ । एउटा आयोजना सुरु गर्छ, तर ती आयोजना वर्षौंसम्म लथालिंग र अलपत्र रहन्छन् । दृढ इच्छाशक्ति भएमा सरकारले छोटो समयमै यसलाई सम्पन्न गर्न सक्छन्, तर त्यस्तो इच्छाशक्ति कुनै सरकारले देखाएका छैनन् । कुनै पार्टीका नयाँ नेता राष्ट्रपति वा प्रधानमन्त्री भए भने उनीहरू आउनेजाने बाटोको सुधार रातारात हुन्छ, सर्वसाधारण हिँड्ने बाटोको मर्मत कहिल्यै गरिन्न । जनताले वर्षौंसम्म दुःख खेपिरहनुपर्छ । सडक र सवारी क्षेत्रमा व्याप्त बेथिति हटाउनेतर्फ सरकारले अहिलेसम्म कुनै पाइला नचाल्नु विडम्बना हो ।"
विशिष्टलाई उपचार खर्च,"प्रचण्ड नेतृत्वको सरकारले स्तन क्यान्सरबाट पीडित नेपाली कांग्रेसकी नेतृ एवं पूर्व उपप्रधान तथा परराष्ट्रमन्त्री सुजाता कोइरालालाई ५० लाख रुपैयाँ उपचार खर्च दिने निर्णय गरेको छ । चिकित्सकले नेपालमै उक्त रोगको सफल उपचार हुने बताइरहेका छन्, तर कोइराला सिंगापुरमा उपचार गराउँदैछिन् । आफ्नै बलबुतामा उपचार गराउन सक्ने कोइरालालाई ५० लाख दिने सरकारको निर्णयको तीव्र आलोचना भइरहेको छ । उनको मात्र विरोध गर्नुको भने अर्थ छैन, किनकि कांग्रेस, एमाले, एमाओवादी केन्द्रलगायत ठूला दलका नेताहरूले उपचार खर्च लिएका छन् । सम्पन्नहरूले पहुँचका आधारमा लाखौं उपचार खर्च निर्लज्ज भएर लिएका छन् र दिनेले पनि लाज पचाएर दिएका छन् । अर्थात् राज्यकोषको दुरुपयोग गर्ने न कोइराला पहिलो हुन् न त अन्तिम हुने सम्भावना नै देखिन्छ । आफ्ना दलका नेताले लिँदा समर्थन गर्ने वा चुप लाग्ने अनि अर्को दलका नेताले लिँदा चर्को विरोध गर्ने प्रवृत्ति भने सबैभन्दा घातक छ । पहुँचवाला सरकारबाट उपचार खर्च लिन्छन् तर क्यान्सर, मुटुरोग, मिर्गौला रोगलगायतका अलिक गम्भीर रोग लागेमा बचत गरेर राखेको सबै पैसा सक्नुपर्ने, घरजग्गा बेच्नुपर्ने, सरसापट वा चर्को ब्याजमा ऋण लिनुपर्ने, सार्वजनिक रूपमा सबैलाई सहयोगको अपिल गर्नुपर्ने जस्ता बाध्यता करिब ९५ प्रतिशत नेपालीले भोग्दै आएका छन् । बचत नभएका, घरजग्गा नभएका, शीर्ष नेताहरूसँग पहँुच नभएका, इष्टमित्रबाट ऋण नपाउने र उपचार गराउन सहयोगको याचना गर्न नसक्नेहरू महँगो रोग लागेपछि मृत्यु कुरेर बस्न वा आत्महत्या गर्न बाध्य छन् । कागजमा समेत चिकित्सक नपुगेको ठाउँ धेरै छन् तर पर्याप्त सम्पत्ति भएका विशिष्ट र पूर्व विशिष्टले उपचार खर्चका नाममा राज्यकोषको दोहन गरिरहेका छन् । बर्सेनि धेरैले झाडापखलाजस्तो सामान्य रोगको औषधी नपाएर ज्यान गुमाइरहेका छन्, कतिले उपचार खर्च अभावमा अस्पतालकै छतबाट हाम फालेर आत्महत्या गरेका छन् । सरकार विशिष्टका नाममा विदेशमा उपचार गराउन राज्यकोषको दुरुपयोग गर्दै करोडौं बाँडिरहेको छ । अहिले फेरि सर्वहारा वर्गका नेता प्रचण्डले कोइरालालाई गठबन्धन सरकारको बाध्यताको नाममा रकम दिएर आफ्नो निरीहता देखाएका छन् । सम्भवतः यसैलाई भनिन्छ लुटतन्त्र । सामान्य नागरिकको बाँच्न पाउने अधिकार कुनै नेताको भन्दा कम हुँदैन र निःशुल्क वा सर्वसुलभ स्वास्थ्य सेवा पाउनु संवैधानिक अधिकार हो तर देशको लागि केही पनि योगदान नगरेका जुकाहरूले मात्र राज्यकोषबाट उपचार खर्च पाइरहेका छन् । करदाता गरिब जनता झाडापखलाले मरिरहने अनि शासकहरू सामान्य रोग लाग्दा पनि राज्यकोषको दुरुपयोग गरेर विदेशमा उपचार गराइरहने प्रवृत्तिको सबैले विरोध गर्नुपर्छ । अब ढिला गर्ने छुट हामीसँग छैन । राज्यकोषको दोहन सुजाताले मात्र किन गर्न नपाउने भन्ने तर्कमा सहमत छैनन् भने कांग्रेसभित्रका केही इमानदार नेता भनेर चिनिएका प्रदिप गिरी, नरहरि आचार्य, विश्व प्रकाश शर्मालगायतका नेता बोल्नुपर्छ । एमाओवादी केन्द्र, एमाले, कांग्रेसलगायतका अन्य दलमा यस्तो लुटको विरोध गर्न सक्ने इमानदार र नैतिक बल भएको नेता एकजना पनि छैनन् ? कतिपय नेताहरूले विरोध गरेका छन् तर उनीहरू वास्तवमै इमानदार छन् भने भविष्यमा आफूले राज्यकोषबाट उपचार खर्च नलिने वाचा गर्नुपर्छ र सबै नागरिकको स्वास्थ्य सेवा पाउने अधिकारको रक्षा गर्ने प्रणालीको विकास गर्न दबाब दिनुपर्छ, अन्यथा उनीहरूको आलोचना केवल सस्तो लोकप्रियताको लागि भन्ने पुष्टि हुनेछ । एक रुपैयाँ पनि नदिने प्रस्ताव लगेको बेला आफ्नो अनुपस्थितिमा उपप्रधान एव गृहमन्त्री विमलेन्द्र निधिले ५० लाख रकम दिने प्रस्ताव पारित गराउनुभयो भन्दै आपत्ति जनाएर मात्र जिम्मेवारीबाट स्वास्थ्यमन्त्री गगन थापा पन्छिन मिल्दैन । युवाको प्रतिनिधि ठान्ने थापाले निर्णय सच्याउन दबाब दिनुपर्छ र असफल भएको खण्डमा नैतिकताका आधारमा राजीनामा दिएर जनतामाझ जानुपर्छ, अन्यथा थापा सबै नेता उस्तै छन् भन्ने आरोपको खण्डन गर्नलायक रहने छैनन् । तँ कुटे झैं गर म रोए झैं गर्छु भन्ने उक्ति जस्तै बैठकमा अनुपस्थित भएजस्तो गर्ने अनि जसरी पनि उपचार खर्च दिने चतुर्याइँ थापाले गरेका हुन् भने उनको राजनीतिक भविष्यसमेत धरापमा पर्ने निश्चित छ । तसर्थ स्वास्थ्यमन्त्रीको हैसियतमा निर्णय उल्टाउन सकेनन् भने राजीनामा दिनु थापा र देश दुवैको भविष्यको लागि हितकर हुनेछ । सामान्य नागरिक मात्र नभई राष्ट्रको गहना मानिने कलाकार र खेलाडीहरूसमेत उपचारविहीन भएका कैयौं उदाहरण छन् । पैसा नभएकाहरू अस्पतालबाट बिदा भएर मीठोमसिनो खाने, आफन्तहरूसँग भेटघाट र आराम गर्ने नाममा घरमा मृत्यु कुरेर बस्न बाध्य हुन्छन् । युवा पुस्तामाझ लोकप्रिय थापासँग दैविक शक्ति छैन तर स्वास्थ्य क्षेत्रभित्रको अस्वस्थ निजीकरण, व्यापारीकरण र माफियाकरण रोकेर संविधानले मौलिक अधिकार मानेको स्वास्थ्य सेवाको पहुँच सबैमाझ पुर्याउन उनले अलिकति पनि भूमिका खेल्न सकेनन् भने नेपाली जनताको मनोबल थप गिर्नेछ । तसर्थ थापाको लागि यो अवसर र चुनौती दुवै हो । करदाता गरिब जनता झाडापखलाले मरिरहने अनि शासकहरू सामान्य रोग लाग्दा पनि राज्यकोषको दुरुपयोग गरेर विदेशमा उपचार गराइरहने प्रवृत्तिको सबैले विरोध गर्नुपर्छ । अब ढिला गर्ने छुट हामीसँग छैन । निश्चित मापदण्ड बनाएर मात्रै सरकारी ढुकुटीबाट विशिष्टहरूलाई उपचार खर्च दिनुपर्ने कार्यविधि आफैंमा समस्याको दीर्घकालीन सामाधान भने होइन तर तत्कालको लागि राष्ट्रिय जीवनको महत्वपूर्ण व्यक्तिलाई अधिकतम १५ लाख रुपैयाँ सहयोग गरी नेपालभित्रै तोकिएका सरकारी वा उनीहरूले रिफर गरेका गैरनाफामूलक अस्पताल र त्यहाँ पनि सम्भव नभए मात्र उपचारको लागि विदेश पठाउने अनि विदेशमा गई उपचार गराउनुपर्ने भएमा नेपाल मेडिकल बोर्डबाट बिरामीको उपचार स्वदेशमा सम्भव नहुने कारण खुलाउनुपर्ने नियम लाभदायक हुनेछ । निःशन्देह आफ्नो खर्चमा अमेरिका, युरोप वा जहाँ पनि गएर उपचार गर्न सबैले पाउँछन्, तर नैतिकता बेचिसकेकाहरूबाट गरिब जनताले तिरेको करको दुरुपयोग हुनबाट जोगाउन कडा कानुनको आवश्यकता अनिवार्य छ । कानुन कार्यान्वयन गर्न सके मनपरि ढगंले राज्यकोषको दुरुपयोग रोकिनेछ । यद्यपि दीर्घकालीन सामाधान भनेको विशिष्ट र सर्वसाधारण सबै नागरिकको स्वास्थ्य सेवा पाउने अधिकारको रक्षा गर्ने प्रणाली बनाउनु हो किनकि लोकतान्त्रिक व्यवस्थामा प्रधानमन्त्री र सामान्य नागरिकको समान बाँच्न पाउने अधिकार हुन्छ, हुनुपर्छ । चुनावमा मत माग्न जाँदा जनतालाई जनार्दन भन्ने अनि सत्तामा पुगेपछि आधारभूत आवश्यकताको रक्षा नगर्ने र राज्यकोषको दुरुपयोग गरेर विशिष्टका नाममा विदेशमा उपचार गर्नेहरू शासक नभई शोसक हुन् । नेताले उपचार पाउनै हुँदैन भन्ने किमार्थ होइन, तर पर्याप्त सम्पत्ति भएका नेताहरूले आफ्नै खर्चमा उपचार गराउनुपर्छ भनिएको हो । संसारमा कस्ता संयन्त्रमार्फत स्वास्थ्य सेवाको रक्षा गरिएका छन् भन्ने कुराबाट बेखबर नेतृत्व तहमा हुनेहरू छैनन् । उनीहरूमा केवल इमानदारीको मात्र कमी छ र जबसम्म उनीहरूले राज्यकोषको दुरुपयोग गरेर उपचार खर्च पाइरहन्छन् तबसम्म सर्वसाधारण जनताको पीडाले उनीहरूलाई असर नगर्ने प्रस्ट छ । राजनीतिज्ञले आफ्नो मात्र नभई सबै नागरिकको उपचार पाउने अधिकार हुने प्रणाली बनाउन प्रयास गर्नुपर्छ । स्वास्थ्य सेवाको रक्षा गर्न नेपाल संसारको धनी देश भइरहनु पर्दैन र सरकार अलिकति मात्र जनताप्रति इमानदार हुने हो भने सबैको स्वास्थ्य सेवा पाउने अधिकारको रक्षा गर्न सकिन्छ भन्ने तथ्य जनताले बुझ्नुपर्छ । सबैको स्वास्थ्य सेवामा पहुँच पुर्याउन संसारमा प्रचलित कुनै एक सफल मोडेलबाट नेपालले सिक्नुपर्छ । प्रथम पेसाव्यवसाय गर्नेहरूबाट कमाइअनुसार आयकर लिएर स्वास्थ्य सेवाजस्ता आधारभूत आवश्यकताको ग्यारेन्टी राज्यले लिनुपर्छ । स्वास्थ्य बिमाको लागि छुटै प्रिमियम तिर्नुनपर्ने, धेरै आय हुनेले धेरै, थोरै आय हुनेले थोरै र आयआर्जन नहुनेले आय कर तिर्नुनपर्ने मोडेल स्विडेनलगायतका देशमा प्रयोगमा छ । रोग लागेपछि स्विडेनमा सबै सम्पत्ति बेच्नुपर्ने, हारगुहार गरेर चन्दा उठाउनुपर्ने, उपचार खर्चको अभावमा आत्महत्या गर्नुपर्ने वा मृत्यु कुरेर बस्नुपर्ने अवस्था छैन । यसरी सबै नागरिकको स्वास्थ्य सेवाको ग्यारेन्टी राज्यले लिएको छ । दोस्रो जर्मनीबाट सिक्न सकिन्छ । सार्वजनिक अनि निजी गरी दुई खालको बिमा व्यवस्था छ र अनिवार्य रूपमा बिमा गर्नुपर्छ । तलबको १५५ प्रतिशत तिर्नुपर्ने सार्वजनिक बिमा ८९ प्रतिशतले गरेका छन्, जसले बेरोजगार जीवन साथी र सन्तानलाई पनि समे्टछ र तुलनात्मक रूपमा महँगा पर्ने निजी बिमा ११ प्रतिशतले गरेका छन् । वार्षिक ५६,२५० युरोभन्दा कम कमाइ हुनेले अनिवार्य सार्वजनिक बिमा गर्नुपर्छ र सोभन्दा बढी कमाउनेले निजी बिमा गर्न सक्छन् । नेपालमा पनि झारो टार्ने गरी बिमा गर्ने प्रयास भएका छन्, तर वार्षिक निश्चित उपचार खर्च मात्र बेहोर्ने बिमा समस्याको सामाधान होइन । बिमा कम्पनीले सम्पूर्ण उपचार खर्च बेहोर्ने नियम बनाउने हो भने मात्र अधिकांश नागरिक स्वास्थ्य बिमा गर्न आकर्षित हुन्छन् । जर्मनीबाट सिक्ने हो भने तोकिएबमोजिम बिमा शुल्क तिर्न नसक्ने बेरोजगार वा अति गरिबलाई राज्यले बिमाको प्रिमियम तिरिदिनुपर्छ । मातापिताले आधा पेट मात्र खाएर भने पनि आफ्ना सन्तानको हेरचाह गर्छन् । उनीहरूको शिक्षा, स्वास्थ्यलगायतका आवश्यकताको पूर्तिमा नै आफ्नो कर्तव्य पूरा भएको ठान्छन् । राजनीतिज्ञ पनि नागरिकका अभिभावक हुन्, हुनुपर्छ । मातापिताले सन्तानलाई पहिलो प्राथमिकता दिएजस्तै एउटा इमानदार नेताले नागरिकलाई दिनुपर्छ । नेपालमा राजनीतिलाई पेसा बनाएकाहरूले देश र जनताको हित गर्न सकेनन् किनकि नेतृत्व तहमा इमानदार र नैतिक बल भएको व्यक्ति पुग्नै सकेनन् । देश र जनताको हित चाहने प्रत्येक नागरिक, पत्रकार, नागरिक समाज, बुद्धिजीवीले जात, धर्म, क्षेत्र र निजी स्वार्थभन्दा माथि उठेर खराब नेतालाई निरत्साहित र असललाई प्रोत्साहन गर्ने संस्कार बसाल्नुपर्छ । जनता पनि बिउँझिनुपर्छ र आगामी चुनावमा नैतिक पतन भएका र भ्रष्ट नेताहरूलाई पराजित गरेर असल शासकलाई सत्तामा पुर्याउनुपर्छ ।"
एसिया कप क्रिकेटका लागि नेपाली महिला टोलीको घोषणा,"काठमाडौंः थाइल्याण्डमा हुने एसिया कप ट्वान्टी ट्वान्टी महिला क्रिकेटका लागि नेपाली राष्ट्रिय टोलीको घोषणा गरिएको छ। तीन सदस्यीय छनौट समितिले रुविना क्षेत्रीको कप्तानीमा शुक्रबार १५ सदस्यीय नेपाली राष्ट्रिय टोलीको घोषणा गरेको प्रमुख कार्यसञ्चालन अधिकृत थुम्बी लामाले जानकारी दिए। लामाका अनुसार १५ सदस्यीय नेपाली क्रिकेट टोलीमा इन्दु बर्मा, काजल श्रेष्ठ, करुणा भण्डारी, नेरी थापा, ज्योति पाण्डे, नीरा राजोपाध्याय र रश्मी शर्मा चौलागाइँले स्थान बनाएका छन्। यसैगरी संगीता राई, शोभा आले, रोशनी बोहोरा, सवनम राई, सीता मगर, सरस्वती कुमारी चौधरी र सीता रानामगरलाई पनि टोलीमा स्थान बनाएका छन्। एसिया कप छनौट खेल खेलेकी निर्मला शाहीलाई भने यसपटक टोलीमा समावेश गरिएको छैन। लामाका अनुसार भारतीय रेल्वेका लागि प्रशिक्षणका क्रममा घाइते भएपछि उनलाई टोलीमा समावेश नगरिएको हो। खेलाडी छनौट समितिमा प्रशिक्षक, कप्तान र आईसीसी प्रतिनिधि राखिएको थियो। एसिया कप महिला ट्वान्टी ट्वान्टी क्रिकेट प्रतियोगिता आगामी नोभेम्बर २६ देखि डिसेम्बर ४ सम्म चल्नेछ। प्रतियोगितामा नेपालले एसियाली टेष्ट मान्यता प्राप्त राष्ट्रसँग प्रतिस्पर्धा गर्ने छ। प्रतियोगितामा नेपालले पाकिस्तान, श्रीलंका, बंगलदेश, थाइल्याण्ड र छिमेकी देश भारतसँग खेल्नेछ।"
विजयी फुटबलरलाई सरकारकाे उधारो इनाम,"काठमाडौं: एएफसी सोलिडारिटी कप फुटबलको उपाधि जितेर बुधबार साँझ स्वदेश फर्किएको राष्ट्रिय फुटबल टोलीका खेलाडी बिहीबार उत्तिकै हँसिला देखिन्थे । प्रधानमन्त्री निवास बालुवाटारमा सरकारबाट सम्मान गरिने खबरले खेलाडी, प्रशिक्षक र पदाधिकारीको अनुहारमा चमक थियो । टोलीका सबै खेलाडीले सोचेका थिए, यसपटक पक्कै नगद पुरस्कारबाट सम्मानित भइनेछ । तर खेलाडीले सोचेभन्दा फरक भयो सम्मान कार्यक्रम । कार्यक्रममा प्रधानमन्त्री पुष्पकमल दाहालले खेलाडीलाई फूलमाला र खादा लगाएर सम्मान गरे । सम्मान समारोहमा प्रधानमन्त्री दाहालले खेलाडीलाई सरकारले घोषणा गरेको जनही तीन लाख रुपैयाँ छिटो प्रदान गरिने आश्वासन दिए । प्रधानमन्त्री दाहालको उक्त मन्तव्यपछि खेलाडीको अनुहारमा खिन्नता देखिन्थ्यो । सरकारले घोषणा गरेको तीन लाख रुपैयाँको चेकसहित सम्मानित भइएला भन्ने सोचेका थियौं तर यसपटकको इनाम पनि उधारै रह्यो, टोलीका प्रभावशाली एक खेलाडीले अन्नपूर्णसँग भने । नेपाली खेलाडीले अन्तर्राष्ट्रिय स्तरको उपाधि हात पार्दा सरकारबाट धेरथोर नगद पुरस्कार घोषणा हुँदै आएको छ । नेपाली फुटबल टोलीले एक वर्षमा तीनवटा उपाधि जित्दा तीनैपटक सरकारबाट आकर्षक पुरस्कार घोषणा भएको छ । गत फागुनमा बंगलादेशमा भएको बंगबन्धु गोल्ड कपको उपाधि जित्दा टोलीको प्रोत्साहनका लगि सरकारले जनही दुई लाख रुपैयाँ दिने घोषणा गरेको थियो । त्यसलगत्तै भारतमा भएको १२ औं दक्षिणएसियाली खेलकुद (साग) फुटबलको उपाधि जित्दा पनि सरकारले प्रत्येक खेलाडीलाई जनही पाँच लाख रुपैयाँ दिने घोषणा गरेको थियो । अहिले पनि सरकारले फुटबल टोलीका खेलाडीलाई जनही तीन लाख रुपैयाँ दिने घोषणा गरेको छ । फुटबल खेलाडीले एक वर्षभित्र जितेका तीनवटा उपाधिमा १० लाख रुपैयाँ पुरस्कार पाउने आश्वासन पाएका छन् । सरकारले अब फुटबल खेलाडीलाई पुरस्कारबापत घोषणा गरेको आठ लाख रुपैयाँ दिन बाँकी छ । पुरस्कार घोषणा गरिनु राम्रो हो । सरकारले दिने भनेको पुरस्कार समयमै दिए राम्रो हुन्थ्यो, तीनैपटक राष्ट्रिय फुटबल टोलीको व्यवस्थापक रहेका एन्फाका कोषाध्यक्ष विराटजंग शाहीले भने । शाहीले यसअघिको सरकारले घोषणा गरेको रकम उपलब्ध गराउन सरकारलाई पटकपटक ध्यानाकर्षण गराइएको पनि बताए । हामीले अहिलेसम्म साग जितेर आएपछि दुई लाख रुपैयाँमात्र पाएका छौं । अझै आठ लाख रुपैयाँ पाउन बाँकी छ । बाँकी पुरस्कार रकम कहिले आउँछ थाहा छैन, टोलीका स्ट्राइकर नवयुग श्रेष्ठले भने । युवा तथा खेलकुदमन्त्री दलजित श्रीपालीले विगतमा कुनै योजना र छलफल नगरी आफूखुसी पुरस्कार घोषणा गर्दा समस्या देखिएको बताए । हामीले अहिले सल्लाह र योजनाअनुसार नै पुरस्कार रकम घोषणा गरेका हौं । अहिलेको पुरस्कार तत्काल दिने तयारीमा छौं । पहिलाको रकमका बारेमा पनि म सकभर पहल गर्नेछु, मन्त्री श्रीपालीले भने ।"
प्रधानमन्त्रीद्वारा फुटबल टोलीलाई सम्मान,"काठमाडौः एएफसी सोलिडारिटी कप फुटबलको उपाधि विजेता टोलीलाई बिहीबार प्रधानमन्त्री पुष्पकमल दाहाल (प्रचण्ड) ले बधाईसहित सम्मान गरेका छन् । प्रधानमन्त्री निवास बालुवाटारमा आयोजित कार्यक्रममा प्रधानमन्त्रीले खेलाडीलाई फूलमाला र खादा लगाएर सम्मान गरेका हुन् । सम्मान समारोहका प्रधानमन्त्री प्रचण्डले खेलाडीलाई सरकारले घोषणा गरेको जनही तीन लाख रुपैयाँ छिट्टै प्रदान गरिने बताए । फुटबल खेलमा खेलाडीले दिलाएको सफलताबाट म निकै खुसी छु । यो जितले नेपाली जनता र युवाको मनोबल उच्च बनाएको छ । २१ वर्षपछि नेपालले एक वर्षमा लगातार तीनवटा उपाधि जित्नु भनेको महान् उपलब्धि हो । मलाई खेलकुद असाध्यै मनपर्छ । फुबलले जित्दा म अझ बढी खुसी हुन्छु । यो जितले राष्ट्रको शिर निकै माथि उठेको छ । यो खुसीलाई मैले खेलाडीसँगै बसेर बाँड्न चाहेको हुँ', प्रचण्डले भने । प्रचण्डले भूकम्पबाट क्षति भएको दशरथ रंगशालाको निर्माणका लागि तत्काल आफूले स्वदेशी वा विदेशी सहयोगका लागि पहल गर्ने बताए । नेपालका दशरथ रंगशालाले मात्र खेलकुद गतिविधिलाई थेग्न गाह्रो भएको भन्दै प्रधानमन्त्रीले काठमाडौंभित्र नयाँ सेन्ट्रल' रंगशाला निर्माणका लागि छिट्टै प्रक्रिया थाल्न आफै अग्रसर हुने जानकारी पनि दिए । सम्मान कार्यक्रममा अखिल नेपाल फुटबल महासंघ (एन्फा) का कार्यवाहक अध्यक्ष मणि कुँवरले एउटामात्र दशरथ रंगशालाको अवस्था जीर्ण रहेकोले नेपालले राष्ट्रिय र अन्तर्राष्ट्रिय स्तरका कुनै पनि खेल आयोजना गर्न नसकेको ध्यानाकर्षण गराएका थिए । कार्यक्रममा युवा तथा खेलकुदमन्त्री दलजित श्रीपाइली, एमाओवादी केन्द्रका वरिष्ठ नेता नारायणकाजी श्रेष्ठ, राष्ट्रिय खेलकुद परिषद्का सदस्यसचिव केशवकुमार विष्ट, एन्फाका मानार्थ अध्यक्ष तासी घलेलगायतको उपस्थिति रहेको थियो । मलेसियाको कुचिङस्थित नेगेरी स्टेडियममा मंगलबार भएको फाइनल खेलमा नेपालले मकाउलाई १० गोलले हराउँदै उपाधि हात पारेको हो । पहिलो पटक आयोजित उक्त प्रतियोगिताको उपाधि जितेर नेपालले इतिहाससमेत बनायो । एसियाली फुटबल महासंघ (एएफसी) ले आयोजना गर्ने आधिकारिक प्रतियोगिताको उपाधि नेपालले जितेको यो पहिलो पटक हो ।"
हृदयाघातबाट डिफेन्डर प्रोडानको मृत्यु,"लन्डनः हृदयाघातका कारण रोमानियाको राष्ट्रिय फुटबल टोलीका पूर्वडिफेन्डर ड्यानियल प्रोडानको मृत्यु भएको छ । विश्वकप र युरोकपजस्ता ठूला प्रतियोगितामा समेत प्रतिस्पर्धा गरिसकेका प्रोडानको ४४ वर्षको उमेरमै मृत्यु भएको हो । प्रोडानले रोमानियन राष्ट्रिय फुटबल टोलीबाट सन् १९९४ को विश्वकप र सन् १९९६ को युरोकपमा समेत प्रतिस्पर्धा गरेका थिए । प्रोडानले स्पेन, इङ्ल्यान्डलगायतका ठूला लिगमा समेत प्रतिस्पर्धा गरेका छन् । प्रोडान सन् १९९८ मै २६ वर्षको उमेरमा स्पेनिस क्लब एट्लेटीको म्याड्रिडबाट २२ लाख पाउन्डमा स्कटल्यान्डको क्लब रेन्जर्समा आबद्ध भएका थिए । यद्यपि घुँडाको चोटका कारण उनले लामो समय फुटबल खेल्न सकेनन् । चोटकै कारण उनले रेन्जर्सबाट पनि लामो समय खेल्न सकेनन् । उनी मेडिकल टेस्टबिना इङ्ल्यान्ड पुगेको रहस्य खुलेको थियो । एट्लेटिको म्याड्रिड पुग्नुअघि उनले स्टेउआ बुखारेस्टबाट लगातार तीन पटक रोमानियन लिगको उपाधि जितेका थिए । त्यसपछि स्पेनमा एक सिजन बिताएर उनी स्कटल्यान्ड पुगेका थिए । ३१ वर्षको उमेरमा सक्रिय खेलजीवनबाट सन्न्यास लिएका प्रोडान पछिल्लो समय रोमानियन फुटबल संघमा खेलकुद निर्देशकका रूपमा कार्यरत थिए । प्रोडानको मृत्युमा पूर्वसहकर्मीहरूले दुःख व्यक्त गरेका छन् । रेन्जर्समा सँगै खेलेका फिनल्यान्डका जोनाटन जोहनसनले प्रोडानको मृत्युप्रति भनेका छन्, ड्यानियल प्रोडानको मृत्युको खबरले निकै दुःखी तुल्याएको छ । उनको असामयिक निधनको समाचारमा हामी स्तब्धः भएका छौं ।"
म्याराथनमा आर्मीका राजन च्याम्पियन,हेटौंडाः त्रिभुवन आर्मी क्लबका धावक राजन खत्रीले हेटौंडा म्याराथनको उपाधि जितेका छन् । खेलकुद तथा व्यापार महोत्सवअन्तर्गतको पहिलो दिन बिहीबार सम्पन्न म्याराथनमा निर्धारित ४२ किलोमिटरको दूरी दुई घन्टा ३१ मिनेट ४२ सेकेन्डमा पूरा गर्दै राजन च्याम्पियन बनेका हुन् । बिहीबार बिहान मेलास्थल भुटनदेवी मन्दिर परिसरबाट सुरु भएको म्याराथनमा १८ जना राष्ट्रिय खेलाडीसहित दुई सय ५० जना धावकलाई पछि पार्दै राजन प्रथम भएका हुन् । राजनले ५० हजार रुपैयाँ पुरस्कार पनि हात पारे । आर्मीकै नवराज साउदले दोस्रो स्थान हात पारे । साउदले निर्धारित दूरी दुई घन्टा ३४ मिनेट १२ सेकेन्डमा पूरा गरे । उनले २५ हजार रुपैयाँ पुरस्कार पाए । तेस्रो भएका सशस्त्र प्रहरी बलको एपीएफ क्लबका जितेन्द्र राईले निर्धारित दूरी दुई घन्टा ३८ मिनेट ४७ सेकेन्डमा पार गर्दै १५ हजार रुपैयाँ पुरस्कार पाए । केन्याका गटिया पिटर मंगियाले निर्धारित दूरी दुई घन्टा ४१ मिनेट ५६ सेकेन्डमा पूरा गर्दै सान्त्वना पुरस्कार पाए । चितवनका विवेक चेपाङ पाँचौं भए । उनले निर्धारित दूरी तीन घन्टा ३१ मिनेट २७ सेकेन्डमा पूरा गरे । चेपाङ र मंगियाले जनही पाँच हजार रुपैयाँ हात पारे । विजेतालाई आयोजक सुमन भोम्जन स्मृति खेलकुद प्रतिष्ठान अध्यक्ष भेष खड्की र मध्यमाञ्चल क्षेत्रीय प्रशासक विनोद केसीले पुरस्कार वितरण गरे ।

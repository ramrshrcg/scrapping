शीर्षक,विवरण
रेमिट्यान्सको दुरुपयोग,"केही साताअघि मेरा आफन्तले काठमाडौं आई एउटा आइफोन किने । अधबैंसे उनले खासै नपढेकाले प्रविधि प्रयोगमा उनी नयाँ नै हुन् । विदेशमा रहेका दुई भाइ छोराले कमाएर पठाएको पैसाबाट उनले त्यो आइफोन किनेका थिए 'अलि सस्तो किन्नुभएको भए हुन्थ्यो नि, चलाउन पनि सजिलो हुन्थ्यो । यो फोन चलाउन जान्नुहुन्छ त ? ', मेरो जिज्ञासामा उनले जवाफ दिए, 'कहाँ चलाउन जान्नु, फोन उठाउन मात्र आउँछ ।' छोराहरूले पठाएको पैसाले पत्नीलाई गहना किन्ने योजना पनि उनले सुनाए । विदेशबाट पठाएको पैसा नयाँ लुगा लगाउन र मनोरञ्जनमै खर्च गर्छन् उनी । आजभोलि गाउँघरका अधिकांश युवा कामको खोजीमा बिदेसिएका छन् । उनीहरू दुःख गरेर पनि परिवारलाई महँगा सामान पठाउँछन् । सहरमा भन्दा गाउँका मानिसले महँगा फोन बोक्छन् । रेमिट्यान्सको अधिकांश हिस्सा विलासिताका सामान खरिदमै खर्च हुने गरेको छ । रेमिट्यान्सको झन्डै ८० प्रतिशत दैनिक उपभोग्य वस्तु र मनोरञ्जनमा खर्च हुने गरेको केन्द्रीय तथ्यांक विभागको एक सर्वेक्षणले देखाएको छ । यसको ठूलो हिस्सा बचत र लगानी गरेर त्यसबाट दीर्घकालीन फाइदा लिन सकिन्थ्यो, विडम्बना त्यसो हुन सकेको छैन । रेमिट्यान्सले नेपालको अर्थतन्त्र र नेपाली समाजमा महत्त्वपूर्ण भूमिका खेल्छ । नेपालमा अधिकांश परिवार प्रत्यक्ष तथा परोक्ष रूपमा रेमिट्यान्समा आश्रित छन् । माओवादीले गरेको दसबर्से सशस्त्र द्वन्द्वको क्रममा पनि रेमिट्यान्सले देशलाई टेवा पुर्याएको थियो । नत्र देशको अर्थतन्त्र नै धराशायी हुन्थ्यो । त्यस्तै भारतले गरेको नाकाबन्दी, मधेस आन्दोलन र विनासकारी भूकम्पको बेलामा पनि रेमिट्यान्सले महत्त्वपूर्ण भूमिका खेल्यो । विश्वमै तेस्रो स्थानमा रहेको नेपालको जीडीपीमा रेमिट्यान्सको योगदान २९२ प्रतिशत पुगेको छ । गत वर्षको ५ महिनामा २७ प्रतिशतले बढेको रेमिट्यान्स यो वर्ष भने १९४ प्रतिशतको उच्च दरले बढेको छ । बढी रेमिट्यान्स मलेसिया, कतार, साउदी अरेबियाबाट आउने गरेको छ । वैदेशिक रोजगार विभागको तथ्यांकअनुसार दैनिक लगभग ११ सय नेपाली बिदेसिने गरेका छन् । नेपालमा विद्यमान बेथिति, बेरोजगारका कारण यो क्रम बढ्दो छ । भूकम्प गएको वर्ष रेमिट्यान्स २०९ प्रतिशतले बढेको थियो जब कि त्योभन्दा अघिल्लो वर्ष रेमिट्यान्स ३२ प्रतिशतले मात्र बढेको थियो । यति ठूलो मात्रामा रेमिट्यान्स भित्रिए पनि यसले न देशको पुँजी निर्माण गर्न सक्यो न त मानिसले यसको दीर्घकालीन र सुनिश्चित भविष्यको लागि सदुपयोग गर्न सके । सरकारले पनि यसलाई व्यवस्थित गर्न सकेको छैन । अझै पनि हुन्डीमार्फत विदेशबाट रकम भित्रिने गरेको छ, जुन सरकारले रोक्न सकेको छैन । नेपाल र भारतबीचको द्विपक्षीय व्यापार ५० प्रतिशत अवैधानिक रहँदै आएको छ । यदि यी सबैलाई व्यवस्थित गरे नेपालले ठूलो फाइदा लिन सक्थ्यो । त्यो पुँजी विभिन्न क्षेत्रमा लगानी गरेर त्यसबाट रोजगार पनि सिर्जना गर्न सकिन्थ्यो । एसियामै रेमिट्यान्सले महत्त्वपूर्ण भूमिका खेल्छ । चीन, भारत, फिलिपिन्स रेमिट्यान्स प्राप्त गर्ने देशमध्ये अग्रस्थानमा पर्छन् । विश्व बैंकले गत वर्ष गरेको अध्ययनअनुसार रेमिट्यान्स प्राप्त गर्ने देशमध्ये भारत अग्रणी स्थानमा थियो । एसियाका १० प्रतिशत परिवार रेमिट्यान्समै निर्भर छन् । भारत, चीन र एसियाका अरू देशले रेमिट्यान्स व्यवस्थित गरेर यसबाट दीर्घकालीन फाइदा लिइरहेका छन् तर नेपाल भने त्यसमा असफल देखिन्छ । भारत, बंगलादेश र श्रीलंका जस्ता देशले मानिसलाई विदेशबाट पैसा पठाउन प्रोत्साहन गर्ने हेतुले त्यहाँको कानुनी प्रावधान सहज बनाइदिएका छन् । बिदेसिएका व्यक्तिले स्वदेशी तथा विदेशी मुद्रामा बैंक खाता खोल्न पाउँछन् । उनीहरूले विदेशमा बसे पनि स्वदेशमा लगानी गर्न पाउँछन् । रेमिट्यान्स पठाउने सुविधा व्यवस्थित गरेका छन् । श्रीलंकामा वैदेशिक रोजगारबाट फर्केका व्यक्तिको लागि ऋणमा सहुलियतको व्यवस्था गरिएको छ । ती देशहरूले बिदेसिएका आफ्ना नागरिकको हितको लागि विभिन्न व्यवस्था गरेका छन् तर नेपालमा यस्तो प्रावधान छैन । यहाँ बिदेसिने हरेक नेपाली विदेशमा असुरक्षित छन् । हरेक दिन बिदेसिएका मनिसका बारेमा अप्रिय सूचना सुन्नुपर्छ । विभिन्न अवैधानिक तरिकाले मानिस विदेश पठाउने क्रम अझै रोकिएको छैन । गाउँका अधिकांश युवा बिदेसिएका छन् । विदेशबाट कमाएर पठाएको पैसा तिनका परिवारले मोजमस्ती र मनोरञ्जनमै सक्ने गर्छन् । नयाँ लुगा लगाउने, मीठो खाना खाने, नयाँ फोन बोक्ने गर्दा उनीहरूको जीवन भड्किलो भएको छ । रेमिट्यान्सले मानिसको जीवनस्तर त उकासेको छ तर यसले दीर्घकालीन योजना र भविष्य सुनिश्चित गर्न सकेन । मानिसले यसको प्रयोग दैनिकी र मनोरञ्जनमै सीमित राखे । त्यसमाथि विदेशबाट स्वदेश फर्किएकाका लागि पनि सरकारले कुनै ठोस योजना ल्याउन सकेन । मानिसहरू विदेश गएर रगतपसिना बगाएर स्वदेश फर्कन्छन् तर त्यो रकम लगानी गर्ने उचित ठाउँ पाउँदैन । सरकारले पनि यसलाई व्यवस्थित र सहज गर्नेतर्फ खासै ध्यान दिएको पाइँदैन । त्यस्तै विदेशबाट पठाएको पैसा पनि बचत गरेर विभिन्न क्षेत्रमा लगानी गर्न सकिन्थ्यो तर त्यसो हुन सकेको छैन । नेपालजस्तो कृषिप्रधान देशमा लगानीको प्रचुर सम्भावना छ । रेमिट्यान्स बचत गरेर कुखुरापालन, भेडाबाख्रापालन, तरकारी खेती आदिमा लगानी गर्न सकिन्छ । यसले कृषि उद्यमशीलतालाई प्रोत्साहन मिल्छ । त्यस्तै विदेशबाट फर्किएकाहरू पनि कृषि उद्यमशीलतामा आबद्ध भएर यसबाट फाइदा लिन सक्छन् । कृषि उद्यमशीलताले देशमै रोजगारको प्रचुर सम्भावना प्रदान गर्छ । गाउँमा कृषि उद्यमशीलता प्रवद्र्धन गरेर सहरलाई पनि टेवा पुग्थ्यो । यसले गर्दा देशमै उत्पादनको प्रचुर सम्भावना बन्न सक्थ्यो । यसतर्फ सरकार र सम्बन्धित निकायको ध्यान जानु जरुरी छ । त्यस्तै अरू साना तथा मझौला उद्योग पनि खोल्न सकिन्छ । यसका लागि सरकारले सहजकर्ताको भूमिका खेल्नुपर्यो । विदेशमा कमाएर फर्किएकाहरू यहाँ लगानी गर्ने वातावरण नभएर विदेश फर्किनु नपरोस् । सरकारले उनीहरूलाई लगानीको लागि सहुलियत दिएर भए पनि लगानीमैत्री वातावरण बनाउनुपर्छ । गाउँका अधिकांश युवा बिदेसिएका छन् । विदेशबाट कमाएर पठाएको पैसा तिनका परिवारले मोजमस्ती र मनोरञ्जनमै सक्ने गर्छन् । कोही दिनभर तास खेल्छन् र कोही जाँडरक्सी खाएर पैसा सिध्याउँछन् । उनीहरूको जीवनस्तर भड्किलो भएको छ । नयाँ लुगा लगाउने, मीठो खाना खाने, नयाँ फोन बोक्ने उनीहरूको सोख भएको छ । रेमिट्यान्सको सही प्रयोग गर्न सके गरिबी न्यूनीकरणमा पनि सहयोग पुग्छ । नेपालका अधिकांश युवा अहिले बिदेसिएका छन् । उनीहरूले पठाएका पैसाको उचित उपयोग र सही लगानी गरेर हाम्रा ग्रामीण क्षेत्रलाई आर्थिक हिसाबले मजबुत बनाउन सकिन्छ । एक तथ्यांकअनुसार अविकसित र विकासोन्मुख राष्ट्रहरूमा अबको पाँच वर्षमा रेमिट्यान्स ४० प्रतिशतले बढ्ने देखाएको छ । नेपालमा पनि यो बढ्ने निश्चित छ । त्यसैले सरकारले रेमिट्यान्स व्यवस्थित गर्नुपर्छ । विदेशमा काम गर्न गएकाहरूको हितको लागि पनि सरकारले उचित कदम चाल्नुपर्छ र फर्किएकाहरूको लागि पनि लगानीको वातवरण बनाउनुपर्छ ।"
सर्वोच्च र अख्तियार,"अहिले भारतमा सर्वोच्च र उच्च न्यायालयमा न्यायाधीश नियुक्तिका विषयमा विभिन्न बहसहरू चलेका छन् । न्यायाधीश नियुक्तिमा महत्त्वपूर्ण भूमिका खेल्ने सर्वोच्चका पाँच वरिष्ठतम् न्यायाधीशको 'कलेजियम' कै एक सदस्य न्यायमूर्ति चिलमेश्वरले नियुक्तिमा थप पारदर्शिता र जवाफदेहीता अपनाइनुपर्ने र 'कलेजियम' कै कामकारबाही र बहस पनि सार्वजनिक जानकारीको विषय बन्नुपर्ने अडान राखेका छन् । उनको यो अडानले त्यहाँको न्यायालय र त्यसको नेतृत्वको लागि असहज परिस्थिति उत्पन्न गरेको छ । यो अडान त्यसबेला आएको छ, जब स्वतन्त्र अध्ययनले भारतको सर्वोच्च र उच्च न्यायालयहरूका नियुक्तिमा योग्यतासँगै एउटा ठूलो अंशमा पूर्वप्रधानन्यायाधीशहरूकै सन्तान या सम्बन्धीहरूले ठाउँ पाएको तथ्य बाहिर ल्याएको छ । तर न्यायमूर्ति चिलमेश्वरको पारदर्शिताको माग र उनले उठाएका अन्य केही विषयमा समर्थन जनाउँदाजनाउँदै पनि भारतका प्रख्यात संविधानविद् सोली सोरावजीले एउटा चेतावनी दिएका छन्, 'अक्सर किल्लाहरू आन्तरिक झगडाले नै टुट्ने गर्छन् ।' उनको चेतावनी 'कलेजियम' भित्रको झगडा र त्यसले लिएको सार्वजनिक आकारप्रति लक्षित छ । तर यसले के पनि स्पष्ट पारेको छ भने न्यायपालिका र न्यायिक आचरण सार्वजनिक निगरानीमा छन्, अन्य संस्थाहरूजस्तै । संविधानविद् सोली सोरावजीको चेतावनी त एक किसिमले नेपालको सर्वोच्च अदालतको लागि आत्मसमीक्षा र सुधारकै लागि मन्त्र पनि हुन सक्छ । नेपालको सर्वोच्च अदालत 'एक्टिभिस्ट' हरूको थलो बन्नेतर्फ उद्यत् छ । त्योसँगै ऊ न्यायिक चरित्रबाट विचलित त नहोला भन्ने आशंका पनि बढेको छ । भनिन्छ, अन्यत्र भएका पापहरूको 'मोचन' काशीमा हुन्छ रे ! तर काशीमा भएका पापको मोचन कहाँ गर्ने ? अहिले सर्वोच्च अदालत अख्तियार दुरुपयोग अनुसन्धान आयोग प्रमुख लोकमानसिंह कार्कीको नियुक्तिबारे ठीक दुई वर्षअघि सर्वोच्चकै दुईजना न्यायाधीशले दिएको फैसलाविरुद्धको पुनरावेदनमा अल्झिएको छ । प्रधानन्यायाधीशसहितको इजलासले पुरानो फैसलामा गम्भीर त्रुटि भएको व्याख्यासहित पुनरावलोकनको निर्णय लिएको हो । यसअघि प्रेरणा राज्यलक्ष्मी दाइजो प्रकरणमा पनि सर्वोच्चकै फैसलाको पुनरावलोकन भइरहेको अवस्था छ । यो असामान्य प्रवृत्तिले के देखाउँछ ? न्यायिक त्रुटि ? न्यायिक बदनियत ? या मानवीय त्रूटिद्वारा प्रभावित न्याय ? लोकमानसिंह कार्की प्रकरणमा एक साताभित्र सबै 'रेकर्ड' नबुझाएमा 'मानहानि' हुने चेतावनीसमेत सामान्य प्रशासन मन्त्रालयलाई दिएको छ, सर्वोच्च प्रशासनले । आफूमा अन्तर्निहित अधिकारको दम्भ प्रदर्शन गर्नुपर्ने आवश्यकताले सर्वोच्चको नैतिक शक्तिभन्दा कमजोरी प्रदर्शन भएको छ । अहिलेको चिन्ताको विषय यही हो । नैतिक हैसियतमा गिरावटको क्रमलाई सामान्य जानकारीमा नल्याएसम्म सर्वोच्चले आफ्नो अपेक्षित उचाइ हासिल गर्न सक्तैन । ०६३ को परिवर्तनपछि सर्वोच्चलाई राजनीतिक दल या कार्यपालिकाप्रति बफादार संस्थामा परिणत गर्ने कार्यको श्रीगणेश भयो र त्यसमा कहिल्यै 'ब्रेक' लागेन । प्रधानमन्त्री र कार्यवाहक राष्ट्राध्यक्षसँगै कांग्रेस सभापतिको हैसियतमा रहेर केदारप्रसाद गिरीलाई प्रधानन्यायाधीशको शपथ खुवाएपछि दलीयताले प्रवेश पायो, संरक्षण पायो सर्वोच्चमा । त्योसँगै संसदीय सुनवाइ अभ्यासको कर्मकाण्ड प्रारम्भ भएपछि प्रस्तावित या आकांक्षी न्यायाधीशहरू दलका नेताहरूको दैलो चाहार्न थाले । न्यायाधीश बनेपछि पार्टी कार्यालयमा हाजिरी बुझाउने कुपरम्परासँगै 'न्याय' दलीयतासँग रंगिने खतरा बढ्यो । आजको न्यायपालिकाबारे आम बुझाइ त्यही हो । त्यसले फेरि काशीमा हुने पापको 'मोचन' कहाँ भन्ने प्रश्न उठाएको छ । सर्वोच्चकै फैसला 'पुनरावलोकन' हुने अवस्थासम्म त केही हदसम्म माथि नै भएका अन्याय पनि सच्याउन सकिँदो रहेछ भन्ने 'मनोविज्ञान' बन्ला, तर सर्वोच्चकै सर्वोच्च तहबाट लापरबाही भएमा ? त्यस्ता घटना भएका छन् र सर्वोच्चमा 'लाभ' को पराकाष्ठाले संविधानका मौलिक मान्यतामा ग्रहण लागेको अवस्था मुलुकले भोगेको छ । प्रधानन्यायाधीशकै पदमा बहाल रहेर खिलराज रेग्मी मन्त्रिपरिषद्को अध्यक्ष बने, त्यही मन्त्रिपरिषद्ले चार ठूला दलका सर्वोच्च नेताहरू सुशील कोइराला, झलनाथ खनाल, पुष्पकमल दाहाल र विजय गच्छदारको सिफारिसमा कार्कीलाई अख्तियार प्रमुख नियुक्तिको लागि राष्ट्रपति रामवरण यादवलाई अनुरोध गर्यो । यादवले नागरिक समाज अगुवाहरूलाई मन्त्रिपरिषद् निर्णय पुनर्विचार गर्न पठाउने आश्वासन दिए पनि 'दक्षिणको दबाब' भन्दै विना कुनै आपत्ति शपथ गराए । मामिला त्यहाँ टुंगिएन । रेग्मीको नियुक्तिको संवैधानिकतालाई चुनौती दिँदै दर्ता गरेको मुद्दा तत्कालीन प्रधानन्यायाधीश कल्याण श्रेष्ठले 'विचाराधीन' राखिराखे र रेग्मी दुवै पदबाट निवृत भएपछि अर्थात् 'न्याय' अर्थहीन बन्न पुगेपछि अबउप्रान्त 'यसो नगर्नू' भन्ने फैसला दिए । न्यायाधीशका नियत र त्रूटि सम्भवतः अदालतले मात्र हेर्ला, तर रेग्मीपछि प्रधानमन्त्री हामी पनि बनिएला कि भन्ने लोभको डोरीमा न्याय मर्न थाल्यो । कल्याण श्रेष्ठले रेग्मीको बहिर्गमनपछि दिएको फैसला रेग्मी बहाल छँदा नै दिएको भए आज सर्वोच्चको प्रतिष्ठा र मुलुकमा संविधानवादको परिस्थिति अर्को हुने थियो पक्कै पनि । रेग्मी सरकारका महत्त्वपूर्ण निर्णयमा पनि सर्वोच्चले त्यसबेला कि पक्षमा फैसला दियो कि निर्णय नै गरेन । त्यसैले कार्की नियुक्तिसम्बन्धी २०७१ को फैसला र अहिलेको पुनरावलोकनबाट त्यस्तो निर्णय आउला ? त्यो प्रतीक्षित एउटा पक्ष हो, तर त्यसमा के अदालती राजनीतिको अंश छैन र ? यस्ता प्रश्न पनि जन्मिनेछ । कार्की नियुक्ति विवादमा अनेक पक्ष छ । त्यसबेलाका राष्ट्रपतिले भनेअनुसार दक्षिणको दबाब थियो भने त्यसले के राज्यको स्वतन्त्र हैसियत अनि सर्वोच्चलगायतलाई प्रभावित गर्ला कि नगर्ला ? खिलराज रेग्मीले प्रधानन्यायाधीशकै रूपमा कतिपल्ट विदेशी बिचौलिया र राजनीतिज्ञहरूसँग भेटघाट गरे मन्त्रिपरिषद्को अध्यक्ष बन्ने दौडधूपमा ? त्यसले उनीपछिको न्यायिक हैसियतमा प्रभाव पार्यो कि पारेन ? अहिलेका न्यायाधीश, राजनीतिज्ञ र बिचौलियाहरूसँग भेट्छन् कि भेट्दैनन् ? दाताहरूबाट प्रभावित छन् कि छैनन् ? सर्वोच्चले 'लाभ' को पदमा न्यायाधीश छन् भन्ने विषयमा सार्वजनिक मन्तव्य दिएको छैन । त्यसो नगर्दा सर्वोच्चले 'स्वेच्छाचारी' रूप लिएको त हैन भन्ने प्रश्न उठ्नेछ । स्वेच्छाचारी अडानबाट न्यायिक अत्याचार (जुडिसियल टाइरेन्नी) जन्मिन्छ । न्यायिक 'एक्टिभिज्म' जवाफदेही नबन्दा पनि 'न्यायिक अत्याचार' ले संस्थागत रूप लिन सक्छ र त्यसबापत सर्वोच्चले अख्तियार गर्ने 'उन्मुक्ति' क्षणिक हुनेछ । प्रधानन्यायाधीश स्वयंले बिचौलिया र विदेशी हस्तक्षेपको उपस्थितिले न्यायपालिका सताइएको बयान दिएकी छन्, सार्वजनिक रूपमा । अदालतलाई प्रभावित गर्ने बाह्य शक्ति या अदालतभित्रको आपसी विवाद अदालतका आन्तरिक मामिला हुँदैनन् । त्यो सार्वजनिक जानकारीको अधिकार क्षेत्रभित्र पर्छ, अन्यथा सोली सोरावजीले भनेजस्तै 'किल्ला आन्तरिक कारण' ले धराशयी बन्नेतर्फ जाँदैछ भन्ने बुझ्नु आवश्यक छ । त्यस अर्थमा वर्तमान न्यायिक नेतृत्वको जिम्मेवारी बढेको छ, त्यसलाई प्रभावकारी, जवाफदेही तथा सक्षम बनाउन । अदालतलाई प्रभावित गर्ने बाह्य शक्ति या अदालतभित्रको आपसी विवाद अदालतका आन्तरिक मामिला हुँदैनन् । त्यो सार्वजनिक जानकारीको अधिकार क्षेत्रभित्र पर्छ, अन्यथा सोली सोरावजीले भनेजस्तै 'किल्ला आन्तरिक कारण' ले धराशयी बन्नेतर्फ जाँदैछ भन्ने बुझ्नु आवश्यक छ । तर त्यसलाई सम्बोधन गर्ने कुनै प्रभावकारी अभियान या कदम भने उठेको देखिँदैन, बरु अदालतभित्रै कतै राजनीतिक दलहरूमा जस्तो गुट र उपगुट सिर्जना हुन थालेको त हैन ? न्यायपालिकाभित्रको यो चिन्ताजनक अवस्था देखा परेकै बेला त्यो २०६३ यताको राजनीति अनि राज्यको गुम्दो आधिकारिकतासँग जोडिएको छ कि छैन ? त्यसलाई समग्र रूपमा हेर्न आवश्यक छ । सर्वोच्चले राजाको प्रत्यक्ष शासनकालमा भ्रष्टाचारसम्बन्धी शाही आयोगको गठन गैरसंवैधानिक भएको ठहर गरे पनि त्यसपछि कुनै महत्त्वपूर्ण निर्णय दिन सकेको छैन । न्यायपालिकाले राजनीतिक परिवर्तनलाई 'आत्मसात' गर्नुपर्ने उर्दीलाई नतमस्तक भएर सह्यो, ०६३ पछि सबै न्यायाधीशहरूले जागिर बचाउन 'ताजा शपथ' लिए, अपमान र राजनीतिक निर्देशन स्विकारेर जागिर खान्न भन्ने साहस कुनै न्यायाधीशले लिएनन् । प्रतिनिधिसभाले सरकारको 'घोषणासँग बाझिएका संविधानको धारा (०४७ को) स्वतः खारेज हुने' अभूतपूर्व सिद्धान्त प्रतिपादन गर्दा सबै मौन रहे । ०४७ को संविधानको 'असंवैधानिक' खारेजीविरुद्ध परेको निवेदनमा त्रस्त सर्वोच्चले दरपिठ गरेर मामिला टार्यो । सर्वोच्चले कार्कीबारे एउटा फैसला देला । आखिर अख्तियार दुरुपयोग अनुसन्धान आयोग एक दर्जनमध्ये एउटा संवैधानिक आयोग मात्र हो । सबै आयोगहरू राजनीतिक र दलीय कोटा प्रणालीअन्तर्गत गठन भएका छन् । सबै आयोगका सदस्यहरू प्रशासनमा रहँदा पनि एउटा न एउटा दलसँग आबद्ध भएको पुष्टि उनीहरूको नियुक्तिले गरेको छ र ती नियुक्तिमा नेपालकै दलहरू या सरकारको मात्र हात रहनेछ भन्ने रहस्योद्घाटन रामवरणले गरेका छन्, कार्की नियुक्ति प्रकरणमा नागरिक समाजसँग प्रकट गरेको लाचारी प्रदर्शनबाट । रेग्मी मन्त्रिपरिषद् अध्यक्ष बन्दा सर्वोच्चलाई 'विवेकसम्मत' र 'न्यायसम्मत' काम गर्ने नै नियत थियो होला, मानौं एकछिनलार्इ । तर सर्वोच्चले बुझ पचाउन हुँदैन कि भारतीय संस्थापन त्यसबेला प्रतिपक्ष र अहिले त्यहाँ मन्त्री रहेका रविशंकर प्रसादको स्वागत र त्यसबेलाको हाम्रै सर्वोच्चको लाचारी सबैले बुझेका छन् । त्यसको छिनोफानो गर्ने संविधानका मूल्य, राजनीति र सर्वोच्चका विकृतिलाई सम्बन्धित निकायको आत्मसमीक्षा र सुधारसँगै मुलुकको सार्वभौम हैसियत पुनः हासिल गर्न 'बृहत् प्याकेज' र बृहत् राजनीतिक समझदारीको आरम्भ अहिले पनि भएन भने सर्वोच्चको कुनै पनि फैसलालाई विजयी पक्षले मात्र 'न्याय' को रूपमा स्विकार गर्नेछ । दुर्भाग्य, यो सर्वोच्चप्रतिको अनास्था नभएर उसको उच्च सम्मानको आकांक्षाको अभिव्यक्ति हो ।"
भारतबाट नेपाल नियाल्दा,"नयाँदिल्लीको ऐतिहासिक हैदरावाद हाउसमा भारतका प्रधानमन्त्रीले अन्य देशका राष्ट्रिय अध्यक्ष वा सरकारको नेतृत्व गर्ने महानुभावको भारत भ्रमणलाई सन्तोषजनक तुल्याउन दिउँसोको भोज आयोजना गर्छन् । दसकौंदेखि चलिआएको छ, यो अतिथि सत्कारको प्रथा । दिल्ली र अन्य राज्यहरूका गन्यमान्य व्यक्तिलाई प्रधानमन्त्रीका कार्यालयबाट निम्त्याइन्छ, यस भोजमा सामेल हुन । विदेशबाट आएका अतिथिहरू र भारतीय गन्यमान्य व्यक्तिहरू लामो टेबलमा गफ हाँक्दै लगभग डेढदुई घन्टा विभिन्न प्रकारका भोजनको मज्जा लिन्छन् । यसअघि भ्रमणमा आएका नेता महानुभाव र भारतका प्रधानमन्त्रीलाई यस भोजमा निम्त्याइएका अतिथिहरूसँग चिनापर्ची गराइन्छ । यसै प्रकारको प्रथा र व्यवस्था भारतका राष्ट्रपतिले सुन्दर राष्ट्रपति भवनमा पनि चलाउँदै आएका छन् । यस्तो महत्त्वपूर्ण भोजमा म आफैं पनि सामेल भएको लगभग २५ वर्षै हुन लागेछ । नेपालका नरेश वीरेन्द्र र तिनताकका प्रधानमन्त्री गिरिजाप्रसाद कोइरालालगायत अन्य छिमेकी राष्ट्रका नेताहरू भुटानका नरेश जिग्मी वाङचुक, श्रीलंकाका राष्ट्रपति चन्द्रिका कुमारातुंगा आदि उपस्थित भएको यस्तो औपचारिक भोजमा सामेल हुँदा मैले दुईतीनवटा कुरा प्रत्यक्ष रूपमा देखें । भोजको टेबलतिर जान लाग्दा दुई प्रधानमन्त्रीहरू सँगै आएर अतिथिहरूसँग परिचय गर्दै हात मिलाउँछन् । दुई प्रधानमन्त्रीहरूका अनुहारमा हेरेर नै द्विपक्षीय वार्ता कति सफल भएछ भन्ने थाहा हुन्छ । भारतीय प्रधानमन्त्रीहरूका आआफ्नै काइदा एवं स्टाइल देखें । प्रधानमन्त्री आई के गुजराल हँसिलो अनुहार सबैलाई के कस्तो छ, सोध्नु हुने । प्रधानमन्त्री अटलविहारी वाजपेयी अति नै रसिक स्वभावका, विस्तारै सोध्नुहुन्थ्यो, तर प्रभावशाली ढंगमा । प्रधानमन्त्री मनमोहन सिंह अलिकति मात्रै मुस्कुराउँदै हात मिलाउनुहुन्थ्यो । प्रधानमन्त्री मोदी छाती फुकाएर दरिलो हात मिलाउँछन् । विदेशका अतिथिहरू पनि लगभग त्यस्तै । नेपालका नरेश साँच्चै नरेश स्वभावका थिए । राजा वीरेन्द्रले जब मसँग हात मिलाए तब अति नै नम्र भएर भन्नुभो, 'तपाईंको नाम सुनेको थिएँ र तपाईंले लेखेका लेख चाख लगाएर पढ्छु ।' उहाँ भारतको गणतन्त्र दिवस समारोहमा मुख्य अतिथिका रूपमा आउनुभएको थियो । लगभग ६ महिनाअघि प्रधानमन्त्री केपी ओलीसँग यसै भोजमा भेट भएको थियो । अनुहार उज्यालो तर चिसो थियो । चिरिक्क चिल्यो दुई राष्ट्रहरूबीच वार्ता हुनुपर्ने न्यानोपनमा भएनछ भनेर । प्रधानमन्त्री मोदीमा पनि यस्तै असन्तुष्टि देखें । वास्तवमा हो नै रहेछ । भारतनेपाल सम्बन्ध तातिँदै तातिएन त्यसपछि । चिसेनीले वास गर्यो है अब भनेर हामी हतास भयौं । प्रधानमन्त्री पुष्पकमल दाहाल 'प्रचण्ड' को केही दिनअघिको भ्रमणमा पनि दिउँसोको भोजको भारतीय प्रधानमन्त्रीको कार्यालयबाट निम्तो पाएको थिएँ । ठूलो इच्छा थियो, सम्बन्ध चिसो तातो नाप्ने, दुई प्रधानमन्त्रीका अनुहार र हातमिलाइ जाँचेर । अभाग्यवश सिंगापुरमा मिल्केन इन्स्टिच्युटको एसियायी शिखर सम्मेलनमा उपस्थ्ति भई बोल्नुपथ्र्यो, त्यतैतिर लागें । हैदरावाद हाउस जान पाइएन । अर्को हेर्नलायक दृश्यः जब सबै अतिथिहरू टेबलतर्फ गएर आआफ्ना पूर्वनिर्धारित चौकीमा गएर बस्छन् । लामो टेबलको बीचमा प्रधानमन्त्री एकापट्टि र प्रमुख अतिथि अर्कोपट्टि । भोजन सुरु गरिन्छ, प्रधानमन्त्रीहरूका मुड हेर्नलायकको हुन्छ । कोही वरीपरिका सबैसँग मुस्कुराउँदै कुराकानी गर्छन्, कोही चौकीमा बस्दा उडुसले टोके झैं अटसपटस हुँदै अलमलिइरहन्छन् । रात्रिभोज हो भने दुवै राष्ट्रका नेताहरूले एक क्षण बोल्छन् । एकपटक प्रधानमन्त्री कोइरालाले यसरी बोलेका थिए । प्रधानमन्त्रीहरू अटसपटस भएपछि हामी, अरू अतिथि पनि खुलारूपमा कुराकानी गर्न सक्तैनौं । एउटा घतलाग्दो कुरो के हुन्छ भने, अतिथिहरूका बीचमा नै सौहार्दता र मित्रता बढेर जान्छ । यस्ता भोजमा अति नै गन्यमान्य व्यक्तिहरू आएका हुनाले चिनापर्ची गर्न सबै तत्पर रहन्छन् । मैले आफैं पनि हाम्रै भारतका कतिपय गन्यमान्य व्यक्तिलाई यसै भोजमा प्रत्यक्ष रूपमा भेट्ने मौका पाएँ । भारत नेपालको सम्बन्ध हैदरावाद हाउसको भोजले तय गर्दैन । यो एउटा अद्वितीय र ऐतिहासिक सम्बन्ध हो र यसरी नै रहिआएको छ । बिहान भुकभुके उज्यालोमा गौंथलीको चिरबिरदेखि मध्यराततिरको भूत भगाउने झाँकी नृत्यसम्म दुई राष्ट्रको न्यानो सम्बन्ध रहिरहन्छ । भारत विकासशील राष्ट्रमा अंग्रेजले बनाएको संस्था र नियमकानुन अहिलेसम्म हावी हुन्छ । अर्कोतिर नेपालको इतिहास नै बहादुरी र लडाइँ जितेको तथ्यले भरिपूर्ण छ । गडवाल र हिमाचला बाजेबज्यूले नानीहरू सुतेनन् भने 'सुत नानी सुत, नत्र भने गोर्खा आउँदैछ' भन्थे रे अनि नानीहरू चिर निद्रातिर लम्किन्थे । नालापानीमा इस्टइन्डिया कम्पनीले के देखे ? भनेर साध्यै छैन । 'आनन्द लाग्यो चुक्ति खेल्न, तिग्रा लाग्यो काम्न, सक्तिन महाराज पत्थर कला थाम्न' भन्दै बलभद्र र अमरसिंहका सेनाहरू लडाइँमा होमिएका थिए । हामी भारतीयहरूका लागि के छैन त्यो पारीपट्टिको नेपालमा । प्रकृति, सुन्दरता, भौगोलिक भुपरिवेष्ठित प्रमुखता, पर्वतपहाडसमतल, प्राकृतिक संसाधन, पानी हिमाल, संस्कृतिसमाज, इतिहास र मानव संसाधन आदिले परिपूर्ण छ त्यो नेपाल र पनि नेपाल किन विकासशील राष्ट्र हुन सकेन ? दसकौं भयो अनेकौं राष्ट्रहरूले आर्थिक अनुदान प्रदान गरेको र पनि बुनियादी सुविधा किन पुगेन त्यहाँ ? राणाको क्रूर शासन स्वाहा भएर गयो । राजाको एक्लौटी प्रशासन पनि जरैबाट उखेलिएर फ्याँकियो र माओवादी आन्दोलनले एउटा नयाँ दिशानिर्देश गर्दै राष्ट्रले प्रजातान्त्रिक ढाँचा अपनायो र पनि नेपाल दिशाहीन किन छ ? शताब्दीदेखि रहिआएका अवहेलित आफ्नै नागरिक किन किञ्चित मात्रामा पनि माथि उठ्न सकेनन् ? त्यही पानी चलाएर बेचेर आधार मानेर सिंगापुर गोआ विकासको टुप्पोतिर नै पुग्न लाग्दा पनि, पानी नै पानी भएको त्यो नेपालचाहिँ किन अँध्यारो, किन पछौटे र किन अविकासले ग्रसित ? सम्पूर्ण विश्वले नै मानेको वीरबहादुर नेपालका सिपाहीहरू, दुबईमलेसियाअमेरिका आदिले पनि मानेका नेपाली श्रमिक अनि अन्य पेसादार मानिसहरू हुँदाहुँदै पनि आफ्नै राष्ट्रचाहिँ किन अघि बढ्न चल्मलाउँदैन ? उत्तरमा चीन र दक्षिणमा भारत दुवै द्रूत गतिमा अघि बढिरहेका राष्ट्रहरू छिमेकी भएर पनि नेपालले किन फाइदा उठाउन सकेन । दुवै देशलाई अँगालेर नेपाललाई एउटा नमुना राष्ट्र बनाउन सकेन ? ओखतीमुलोको राष्ट्र नेपाल, संस्कृतिपारम्परिक ज्ञानको भण्डार र प्राकृतिक संसाधनले छोपेको नेपाल । हर्बलको खोजीमा चुर्लुम्म डुबेको विश्वमा नेपाल ओखती मुलोको पारम्परिक ज्ञान बेचेर र प्याटेन्ट लिएर नै आजसम्म चारपाँचवटा कोकोकोला र सामसुङजस्ता कम्पनीमा मालिक बस्ने राष्ट्र बन्न सक्थ्यो । पहाडपर्वतबाट लडी मरी नेपालीले यार्सागुम्बाचाहिँ टिप्ने र त्यही यार्सागुम्बालाई चीनमा पठाई त्यहाँ त्यसलाई ओखती आदिमा परिणत गराएर चीनले अर्बौं कमाउने । नेपाल कोरा मालको राष्ट्र कति दसक अझै रहने ? विकासको मूल नै फुटेन नेपालमा, जनताको आँगनमा घाम नै लागेन नेपालमा । प्रकृतिले चमत्कार देखाए पनि शासक र प्रशासकले भाका नै टिपेन, पारा नै ल्याएन र आँतै पुरेन । किन यस्तो भयो नेपालमा ? हामी अन्य राष्ट्रका नागरिक नेपाल र नेपालीलाई अघि बढ्न नसकेको देख्दा अकमक्क पर्छौं, एकार्कामा प्रश्नहरू राख्छौं र कहिलेकाहीँ छलफल पनि गर्छौं । आजको नेपालमा हिजो झैं पाँचछ विशेष कुरोहरूको कमी छ जस्तो लाग्छ हामीलाई । विश्वका अन्य राष्ट्रहरू जस्तो प्रकारले विकास भए, ती सबलाई नियालेर हेरेपछि हाम्रो छिमेकी राष्ट्र नेपालमा केकस्ता कमी रहेछन् भन्ने विषयमा मन्तव्य पोख्न तत्पर हुन्छौं हामी । प्रथमतः नेपालमा नेतृत्वको नितान्त कमी छ । नेतृत्व कमजोर भएर देश नै ओह्रालो लाग्यो । नेपालको विकासमुखी क्षमतासँग मिल्ने गहिरो, व्यापक र उच्च सामथ्र्य भएको नेतृत्व नेपालले कहिल्यै पाउन सकेन । यस्ता सामथ्र्य भएका नेताले जीवन नै दमनकारी प्रशासनमा बिताउनुपथ्र्यो । खोइ नेपालका नेता जसले विश्व अँगाल्न सक्छ, भारत र चीनको विकास चुम्न सक्छ र राष्ट्रलाई विश्व बजार र राजनीतिमा एउटा खेलाडी बनाउन सक्छ । बौद्धिक टक्कर दिने राजनीतिक हुँकार र कूटनयिक तीखोपन भएको नेता नै नेपालले पाएन । व्यक्तिगत स्वार्थ, भौतिक आनन्द र सूक्ष्म सोचविचारबाट माथि उठेर २५ वर्षमा नेपाल यस्तो बनाएर छोड्छु भनेर कम्मर कस्ने नेता नै छैन नेपालमा । र नै सरकार हरेक वर्ष पल्टिन्छ त्यहाँ, जनताका गहभरि आँसु हुन्छन् क्षणक्षणमा त्यहाँ । नेताले त्यसलाई पछार्छु, उसलाई निमोठ्छु, कसैलाई चढ्नै दिन्न भन्न थालेपछि ऊ स्थानीय हुन्छ । राष्ट्रदेखि टाढिँदै जान्छ र जनता जनार्दनको इच्छाआकांक्षा दूर हुन्छ । नेतामा आफ्नो भिजन र दूरगामी सोच हुनुपर्छ । अर्काको भिजनको पैँचो लिएर राष्ट्र चल्दैन । अर्काको भिजन चोर्नु भनेको शरीरमा गाबेर टाल्नु भनेको हो । सुकेपछि झरिहाल्छ, कति टाल्ने फेरि ? भारतका कतिपय नेताहरू यहीकारण अधोगति भए । फेरि उता क्युबाका फिडेल क्यास्ट्रो, दक्षिण अफ्रिकाका नेल्सन मन्डेला र सिंगापुरका ली क्वान यु अमर भए किनकि आफ्नै मौलिक भिजन थियो उनीहरूमा । दोस्रो नेपालमा भनेजस्तो संस्थाहरू नै छैनन् । देशको चौतर्फी विकासको लागि संस्था नै प्रमुख हुन्छ । शैक्षिक स्वास्थ्य, नियमकानुन, विकासमूलक, प्रशासनिक, वैज्ञानिक, औद्योगिक, सांस्कृतिक, प्राकृतिक संसाधन, मानव विकास, आर्थिक, न्यायिक सबै प्रकारका संस्थाहरूले गहिरो जरा हाल्नैपर्छ । अहिलेसम्म पनि नेपालमा पञ्चायत व्यवस्थाले जन्माएका र हुर्काएका संस्थाहरू नै प्रचलित छन् । आधुनिक संस्थाहरू त धेरै तल छन् । पारम्परिक संस्थाहरूका जरा संरक्षण छैनन् अर्कोतिर । राजनीतिक दल र नेताहरूले कहिल्यै संस्थाहरू निर्माणमा आफूलाई होमेनन् । केवल रहिआएका संस्थाहरूमा मज्जा गरे । संस्थाले राष्ट्र चलाउनुपर्छ, कारण संस्था पिडीपिडी बाँच्छ, मान्छेको त चोला उठिहाल्छ । जलवायु परिवर्तनमा त नेपालले विश्व नै पिट्नुपर्ने । हिमालयनमा अवस्थित भएर पनि जलवायु परिवर्तनसम्बन्धी संस्था नै छैन । तेस्रो, नेपालमा क्षेत्रीय, सामाजिक र विशेष जातिगत भेदभाव अति नै गहिरो छ । नेताहरूले भेदभावलाई मुद्दा बनाए, तर भेदभाव हटाउन प्रयास भने कहिल्यै गरेनन् । बरु राजाले पीडित र शोषित जातका अलिकति आवाज भएका व्यक्तिलाई टपक्क टिपी एउटा गतिलै ओहोदा दिन्थे र भेदभावलाई ढाकछोप मात्रै नगरेर भविष्यमा आवाज नै बन्द गरिदिन्थे । दलका नेताहरूले यही कुरोलाई टिपे र दोहोर्याए । मधेसवासी, जनजाति, दलित, धार्मिक, अल्पसंख्यक आदिले कहिल्यै मान्यता पाएनन् नेपालमा । विकासको तल्लो तहमा रहेका यी पीडित समुदायले राजनीतिक भूमिकामा किनारमा बस्नुपर्यो, कूटनीतिक र शिक्षादीक्षाको क्षेत्रमा अवहेलित रहनुपर्यो । माओवादी आन्दोलनको आधार नै यही किनारीकरण गरिएका जात, गोष्ठी, समाज र भूगोल थिए । यिनीहरूलाई निचोरेर बनिएको नयाँ संविधानमा भने फेरि फाइदा कमाउँदै आएकाहरूले नै अझै मज्जा गर्ने प्रावधान राखिए । आफ्नै राष्ट्रको हितमा, आफ्नै देश विकासको लागि र आफ्नै राजनीतिक स्थिरता र राष्ट्रिय सुरक्षाको निम्ति नेपालले यी आफ्नै अवहेलितहरूलाई नमागे पनि उनीहरूको हक, अधिकार र संवैधानिक प्रावधानहरू दिनुपर्ने हो । नेपालका नेताहरूले पहिल्यै हामी कमजोर र ग्रसित भनेर राष्ट्रलाई चिनाएपछि अर्को राष्ट्रले केवल उपचार गरिदिन्छ, ओखतीमूलो दिन्छ । तर नेपाल अरू झैं विकासशील, शक्तिशाली र क्षमतावान् राष्ट्र भनेर चिनाएको खण्डमा अर्को राष्ट्रले सर्तक भएर नेपाललाई मित्रताको हात बढाउँछ । नमागीकन नै अरू राष्ट्रले नेपाललाई दिने स्थितिमा नेताहरूले राष्ट्रलाई पुर्याउनुपर्छ । अरू राष्ट्रहरूले यस विषयमा आवाज उठाउनु, दक्षिण अफ्रिकामा एकपटकको अपारथेड नीतिको विरोध गर्दै विश्व समुदायले आवाज उठाउनु जस्तै हो । फेरि नेपाल त्यस्तो खाडलमा किन पस्नु ? अरूले नभनी गर्नु पो महानता हो । सार्वभौमिकताको प्रश्न नै उठ्ने थिएन फेरि । चौथो, नेपाल 'दुई ढुंगाबीचको तरुल' हो भन्ने अठारौं शताब्दीको सोचबाट निस्कनुपर्छ । नेपाल स्यान्डविच अरे भारत र चीनको बीचमा । स्यान्डविचको मुख्य भाग नै दुईपाटे पाउरोटीबीचको चीन, ह्याम, बट्टर र सागसब्जी हो । मान्छेले स्यान्डविच पाउरोटीले गर्दा खाँदैन, पहिला सोध्छ भित्र के छ भनी । नेपाल यो 'भित्र' हो । आफूलाई चिन्नु नै देशको विकास, अन्तर्राष्ट्रिय पहिचान र सार्वभौमिकताको खुट्किलो हो । नेपालका नेताहरूले पहिल्यै हामी कमजोर र ग्रसित भनेर राष्ट्रलाई चिनाएपछि अर्को राष्ट्रले केवल उपचार गरिदिन्छ, ओखतीमूलो दिन्छ । तर नेपाल अरू झैं विकासशील, शक्तिशाली र क्षमतावान् राष्ट्र भनेर चिनाएको खण्डमा अर्को राष्ट्रले सर्तक भएर नेपाललाई मित्रताको हात बढाउँछ । नमागीकन नै अरू राष्ट्रले नेपाललाई दिने स्थितिमा नेताहरूले राष्ट्रलाई पुर्याउनुपर्छ । नेपालको चीन र भारतसँगको सम्बन्ध यस्तै हुनुपर्छ । जल संसाधनलाई विकास गरेर बिजुलीचाहिँ चीन, भारत वा अन्य छिमेकी राष्ट्र कहीँ पनि नेपालले बेच्न सक्नुपर्छ । सार्वभौमिकताको घुम्टो ओडेर, राष्ट्र नै घनघोर अन्धकारमा कति राख्ने ? छिमेकी राष्ट्र भोटाङले वर्षमा सातआठ सय करोड बिजुली बेचेर कमाउँछ । तर जब सार्वभौमिकताको कुरा उठ्छ, एक इन्च पनि चल्दैन । आफ्नै नागरिकलाई जबर्जस्ती शरणार्थी बनाएपछि पनि नेपालसँगको वातचितमा होइन कि होइन भनिरह्यो । अन्त्यमा नेपालमा क्याम्पमा रहेका कसैलाई पनि भोटाङ वापस आउन नै दिएन । आफ्नै नागरिकलाई मिचेर पनि 'सार्वभौमिकता' मौलाउन दियो । पाँचौं, नेपाली युवा पुस्ता राजनीतिसँग वाक्कै भइसके । अर्कोतिर राजनीतिले विकास नगर्दा, नयाँ संस्थाहरू निर्माण नगर्दा र रोजगारका नयाँ आयामहरू अघि नल्याउँदा यी युवा पुस्ता हतास मात्रै नभएर पलायन हुँदैछन् र धेरै नै राजनीतिक फोहोरमा डुबिसकेका छन् । खोइ युवा पुस्ताले कहिले, कहाँ, कति पाउने ? यसको हिसाबकिताब राजनीतिक नेता, सरकार र राष्ट्र चलाउने राजनीतिक दलले गर्नुपर्छ । शिक्षक, कर्मचारी, दोकानदार, पुँजी निवेशकर्ता, चालक, बुद्धिजीवी, गैरसरकारी संस्था र पेसेदारसमेतले राजनीतिक रङले आफूलाई पोतेपछि सरकारलाई के फरक पथ्र्यो ? कसैले प्रभावशाली ढंगमा औंला उठाई चुनौती नै नदिने भयो । दिएको खण्डमा ऊ अर्को राजनीतिक दलमा भएको कारणले हो भन्ठान्नु स्वाभाविक हो । खोइ त्यो झुन्ड नेपालमा जसको राजनीतिक कुनै दलसँग सम्बन्ध छैन । केवल राष्ट्रहित, जनकल्याण जनसमावेशीकरण र प्रजातन्त्रका मूल्यहरूसँग छन् । अन्तिम, काठमाडौं नेपाल होइन र नेपाल काठमाडौं होइन । नीति निर्धारण प्रणालीमा र नीति कार्यान्वयन प्रक्रियामा काठमाडौंदेखि बाहिर जानुपथ्र्यो । संस्थाहरू काठमाडौंभन्दा टाडा पनि हुनुपर्यो । अन्तर्राष्ट्रिय समुदायले काठमाडौं छोडी जुम्ला, हुम्ला, भद्रपुर र घरचुला चिन्नुपर्यो । दिल्ली मात्रै हो भने भारतमा केही छैन, मान्नैपर्ने कुरो हो यो । नेपाल र नेपालीको विश्वले नै कदर गर्छ, भलो चिताउँछ । हामी नजिकका भारत र भारतीय त नेपाल फलोस्, फुलोस् र अग्रिम पंक्तिको राष्ट्र नै बनोस् भन्छौं । नेपाल र नेपालीले पनि त्यस्तै सोच्नु र गर्नुपर्यो ।"
धमिलो अन्तर्राष्ट्रिय सम्बन्ध,"संविधान जारी भएका एक वर्ष पुग्न लाग्दा पनि राष्ट्रिय विकासका गतिविधि शून्य रहेका छन् । विगतका सरकारले सम्पूर्ण पार्टी र राष्ट्रलाई साथ लिएर एउटा सानो वृत्तभन्दा माथि उठ्न सकेको भए राष्ट्रले एउटा भरोसायुक्त प्रधानमन्त्री पाएको थियो । राष्ट्रियताप्रतिको शुभ अडान र निर्भीकता हुँदाहुँदै पनि प्रधानमन्त्रीले राष्ट्रको बौद्धिकताको प्रयोग गर्ने रणनीति नहुँदा, राष्ट्रविरोधी तत्वहरू त्यस सरकारविरुद्ध सफल हुन पाए । यद्यपि प्रजातन्त्रमा सरकारको फेरबदल ठूलो कुरा होइन । तर राष्ट्रको नेतृत्व गर्ने सरकार प्रभावकारी हुन सकेन भने त्यसले लोकतन्त्रलाई कमजोर बनाउँछ नै, त्यसले राष्ट्रिय सुरक्षा, स्वतन्त्रता र सार्वभौमिकतालाई पनि कमजोर बनाउँछ । अहिले तत्काल देशमा त्यस्तै अवस्था देखिन थालेको छ । छोटो समयमै वर्तमान सरकारप्रति जनताको भरोसा गुमिरहेको छ । नेपालको कूटनीतिक रणनीतिमा 'चीन र भारत' सँगको सम्बन्ध नै सबैभन्दा महत्त्वपूर्ण कडीको रूपमा रहेको छ । भारतसँगको नेपालको सम्बन्ध घनिष्ट पनि छ तर 'शान्त र सौम्य' छैन । विगत केही वर्ष यो सम्बन्ध झन्झन् 'छटपटपूर्ण, हलचलपूर्ण र छलफलपूर्ण रहेको छ ।' भारतीय सांसद सदस्य तथा विद्वान् शशि थरुरले सिंगापुर विश्वविद्यालय अन्तर्राष्ट्रिय सम्बन्ध तथा नीति संकायमा दिएको व्याख्यानमा एउटा प्रश्नको उत्तर दिँदै भनेका थिए, 'भारत छिमेकीहरूको भरोसा जित्न असफल भएको छ र छिमेकीसँगका उसका सम्बन्धमा कमजोरी देखिएका छन् ।' प्रधानमन्त्रीको यसपटकको भ्रमणको कुनै खास ऐतिहासिककूटनीतिक महत्त्व थिएन, तर नेपालको राजनीति र निर्णय प्रक्रियामा भारतको महत्त्वपूर्ण प्रभाव छ भन्ने देखाउन भने यो भ्रमणले राम्रो भूमिका खेल्यो । अन्तर्राष्ट्रिय सम्बन्धका जानिफकारहरूले के सहजै अनुमान गरे भने 'नेपालको प्रधानमन्त्रीले भारतलाई खुसी पार्नु नै यस भ्रमणको एक मात्र उद्देश्य थियो ।' प्रधानमन्त्रीले कमजोर मनोबलका साथ भ्रमण गरे । ठीक यसभन्दा पहिलाका प्रधानमन्त्रीको भ्रमणमा परिदृश्य उल्टो थियो । भारतीय प्रधानमन्त्रीमा आफ्नो कूटनीतिक असफलताका झलकहरू देखिएका थिए । भारतीय प्रधानमन्त्री नेपालका प्रधानमन्त्रीसँग 'आफ्नो तर्फबाट कुनै द्वेष राग' नभएको देखाउन तल्लीन थिए । नेपालको उपस्थिति भारतमा मर्यादापूर्ण रहेको थियो । नेपाल र भारतबीचको सम्बन्ध सुमधुर रहनुपर्छ त्यसबारेमा कुनै विवाद छैन । नेपाल र भारतका बीचमा व्यापारको विस्तार हुनुपर्छ, लगानीको प्रवर्धन हुनुपर्छ । यस आवश्यकतालाई कसैले इन्कार गर्न सक्दैन । तर एउटा सत्य के पनि हो भने यो सम्बन्धको आधार दुइटा सार्वभौम राष्ट्रको निसंकोच मान्यतामा आधारित हुनुपर्छ नकि रोटीबेटीको सम्बन्धमा ।' यस किसिमको मजबुत सम्बन्धको आधार वा संयन्त्र 'सार्क' हो तर भारतले यस संगठनमाथि विश्वास निर्माण गर्न सकिरहेको छैन । दरो, भरोसायुक्त एवं गतिशील 'सार्क' नै भारतको सुरक्षा परिषद्को सदस्यताको आधार हो भन्ने कुरालाई भारतको कर्मचारीतन्त्रले बुझ्न सकिरहेको छैन । अझ कतिपय मानिसको दाबी पनि छ भारत यो बुझ्न नै चाहँदैन । सबल एवं अन्तर्राष्ट्रिय व्यक्तित्वसम्पन्न 'सार्क' नै दक्षिण एसियाको सामूहिक सुरक्षा प्रणालीको आधार हो र यसको नेतृत्वको सफलता नै भारतको अन्तर्राष्ट्रिय 'इमेज' को आधार पनि हो । तर भारतले यसको नेतृत्वको भूमिका निर्वाह गर्न तत्परता अहिलेसम्म पनि देखाउन सकेको छैन । नेपालको वर्तमान कूटनीतिको एउटा महत्त्वपूर्ण पक्ष 'सार्क' को प्रभावकारिताको लागि सक्रिय भूमिका खेल्नुमा निहित रहेको छ । सार्कको प्रभावकारीकै वरिपरि नेपालले भारतसँगको सम्बन्ध झन् खँदिलो बनाउनुपर्छ, अन्यथा नेपाल र भारतबीचको सम्बन्ध सीमा व्यवस्थापन सानोतिनो व्यापार र राजनीतिक प्रभावको घेराभित्रै सीमित रहन्छ । यस्तो सम्बन्ध निष्क्रिय एवं पलायनवादी अन्तक्र्रिया एवं अन्तर्सम्बन्धमा सीमित रहन्छ । भारतसँगको निष्क्रिय सम्बन्ध नेपालको हितमा हुँदैन । चीनसँगको प्रयोजनपरक सम्बन्ध नेपाली कूटनीतिको अर्को महत्त्वपूर्ण पक्ष हो । तर चीनसँगको सम्बन्धमा नेपालका त्रुटिहरू अनेकौं छन् । नेपाली कर्मचारीतन्त्र एवं राजनीतिक नेताहरू चीनप्रति भरोसायुक्त व्यवहार गर्दैनन् वा गर्न जान्दैनन् । उनीहरू मुखले चीनप्रति ठूलाठूला गुणगान गाउँछन् तर व्यहवारमा धोका दिन्छन् । नेपालका राजनीतिक दलका नेताहरूसँग चिनियाँ नेताहरू खुलासापूर्ण ढंगबाट कुरा गर्न डराउँछन् । कारण ती कुराकानीको गोप्यता रहँदैन । नेपाली नेताहरू आफ्ना ससाना स्वार्थको लागि चीनसँगको सम्बन्ध प्रयोग गर्न खोज्दछन् । त्यसले पनि शंकाहरू सिर्जना गर्छन् । अर्कोतिर नेपाली नेता, कर्मचारीतन्त्र एवं आम नेपाली जनता जब आपत् पर्छ चीनसँग सहयोगको गुहार माग्छन्, तर जब स्थिति सामान्य हुन्छ, चीनसँगको सम्बन्ध फेरि ओझेलमा पर्छ । यी व्यहोरा चिनियाँ शासक एवं कूटनीतिक विद्वान्हरूलाई राम्रोसँग थाहा छ । चिनियाँ सरकारले दुवै देशको हितलाई हेरेर नै नेपाल पक्षको निकै ठूलो दबाब र अनुरोधसहित नेपाल चाइना, इन्डिया आर्थिक करिडरको अवधारणा घोषणा गर्यो । यही योजनाअन्तर्गत 'एक पेटी एक सडक' को अवधारणा पनि घोषणा गर्यो । चीनको यस योजनाले नेपालमा लगानीको प्रचुरता भित्रिनेमा विवाद छैन । यसले नेपालमा ऊर्जा र औद्योगीकरणको विकासमा ठूलो भूमिका खेल्नेमा पनि विवाद छैन । नेपालको राजनीति र निर्णय प्रक्रियामा भारतको महत्त्वपूर्ण प्रभाव छ भन्ने देखाउन भने यो भ्रमणले राम्रो भूमिका खेल्यो । अन्तर्राष्ट्रिय सम्बन्धका जानकाहरूले के सहजै अनुमान गरे भने 'नेपालको प्रधानमन्त्रीले भारतलाई खुसी पार्नु नै यस भ्रमणको एक मात्र उद्देश्य थियो ।' प्रधानमन्त्रीले कमजोर मनोबलका साथ भ्रमण गरे । 'एक पेटी एक सडक' नेपालको आर्थिक उन्नतिकै लागि एउटा अवसर हो । त्यसमा पनि यो चीन र भारतसँगको सहकार्य हो । नेपालले चीनसँग अनुदान लिने कुरा पनि होइन, तर यसको कार्यान्वयनमा वर्तमान सरकारले जुन निस्क्रियता प्रदर्शन गरिरहेको छ, त्यसबाट नेपालले चीनसँगको सौहार्दता गुमाउन सक्ने खतरा छ । नेपालका सबै राजनीतिक शक्तिले के बुझ्नु नेपालको लागि हितकर छ भने 'चीन विश्वको एउटा आर्थिक शक्ति हो र ऊसँग सहकार्य गर्नु हितकर हुन्छ ।' नेपालको राजनीतिक वर्ग र कर्मचारीतन्त्रमा 'चीनसँगको बढ्दो सहकार्य भारतसँगको सम्बन्ध' को लागि नकारात्मक हुन्छ । यो बेतुकको मनोग्रन्थि हो । चीन भारतमा लगानी गर्ने एउटा प्रमुख लगानीकर्ता राष्ट्र हो । अतः चीनले नेपालमा लगानी गर्नु कुनै नौलो कुरा होइन । 'एक पेटी एक बाटो' को कार्यक्रमबाट नेपाल रेलमार्गबाट चीनसँग जोडिनेछ । चीनसँग जोडिनुको अर्थ हो, नेपालको दोस्रो पारवहन बाटोको सुनिश्चितता । नेपालको व्यापारको विकासको आधार पारवहन हो । अतः यस परियोजनाप्रतिको निष्क्रियता भनेको 'जनतालाई आर्थिक समृद्धिबाट विमुख गर्नु हो ।' यस खास अवस्थामा नेपाल सरकार र नेपाली राजनीतिक दलका नेताहरूले चीनसँगको सम्बन्धलाई भरोसायुक्त बनाउने सम्बन्धमा आफ्ना दृष्टिकोण स्पष्ट गर्नु आवश्यक छ । नाकाबन्दीका समयमा जुन चासो र भरोसा निर्माण गरियो र जुन सम्झौताहरू सम्पन्न गरिए, तिनीहरूको कार्यान्वयनमा वर्तमान सरकारको चासो नदेखिनु दुःखलाग्दो कुरा हो । नेपाल चीनले स्थापना गरेको संरचना निर्माण बैंकको संस्थापक सदस्य पनि हो । नेपालको संरचना निर्माणको लागि यस बैंकबाट लिन सक्ने ऋण सहयोग महत्त्वपूर्ण छ । यी सम्भावनाहरूलाई नेपालले छोड्नु हुँदैन, तसर्थ भारत र चीनका सम्बन्धहरूका बारेमा नयाँ आयामको थालनी हुनु आवश्यक छ । व्यवस्थापिकासंसद्मा यी विषयले छलफलको स्थान प्राप्त गर्नु आवश्यक छ । चीनसँगका सम्झौताहरूको कार्यान्वयनमा व्यवस्थापिकासंसद्को चासो हुनु आवश्यक देखिन्छ । अब भविष्यको नेपालले अन्तर्राष्ट्रिय सम्बन्ध एवं कूटनीतिमा लहड होइन, व्यावसायिकताको स्तर प्राप्त गर्नु आवश्यक छ ।"
यामसाजन र दिलमायालाई दोहोरो स्वर्ण,"काठमाडौः जाजरकोटका यामसाजन सुनार र एपीएफ क्लबकी दिलमाया कार्कीले चौथो गोल्डेन स्प्रिन्ट मिटमा बिहीबार दोहोरो स्वर्ण जितेका छन् । त्रिपुरेश्वरस्थित दशरथ रंगशालामा भएको प्रतियोगतामा यामसाजनले पुरुष एक सय र दुई सय मिटर दौडमा स्वर्ण जिते । एक सय मिटर दूरी यामले १०५ सेकेन्डमा पूरा गरे । भारतका सिद्धान्त बोरारा दोस्रो र ललितपुरका आशीष खत्री तेस्रो भए । दुई सय मिटर दूरी पार गर्न यामले २१६ सेकेन्ड समय खर्चिएका थिए । बाराका नीलप्रताप महतो दोस्रो र ललितपुरका आशीष खत्री तेस्रो स्थानमा रहे । दिलमायाले दुई सय सय र चार सय मिटर दौडमा शीर्ष स्थान कब्जा गरेकी हुन् । दिलमायाले दुई सय मिटर दूरी २६ सेकेन्डमा पूरा गरिन् । एपीएफका सरस्वती चौधरी दोस्रो र भगीरथी चौधरी तेस्रो भए । चार सय मिटर दूरी दिलमायाले ६० सेकेन्डमा तय गरिन् । एपीएफकी भगीरथी चौधरी दोस्रो रभारतकी संगीता भउर्सिया तेस्रो भए । महिला एक सय मिटर दौडमा एपीएफकी सरस्वती चौधरीले स्वर्ण जितिन् । सरस्वतीले निर्धारित दूरी १२७ सेकेन्डमा पूरा गरिन् । बर्दियाकी प्रमिला थारू दोस्रो र भारतकी भविष्य कोठारी तेस्रो भए । पुरुष एक सय १० मिटर हर्डल्स (बाधा दौड) मा जीवराज शाही पहिलो भए । उनले १७५ सेकेन्ड समय लगाए । एपीएफका सत्तबहादुर बुढा दोस्रो र नारायण महतो तेस्रो भए । महिला एक सय मिटर हर्डल्समा भारतकी भविष्य कोठारी पहिलो भइन् । भविष्यले १६६ सेकेन्ड समय लगाइन् । एपीएफकी सबिता चौधरी दोस्रो र बर्दियाकी प्रमिला थारू तेस्रो स्थानमा रहे । नेपाल एथलेटिक्स संघ र काठमाडौं रोड रनर्स क्लब अल्मुनाईले संयुक्त आयोजना गरेको प्रतियोगिताको पुरुष चार सय मिटर दौडमा त्रिभुवन आर्मी क्लबका सोमबहादुर कुमाल पहिलो भए । उनले निर्धारित दूरी ४८२ सेकेन्डमा पूरा गरे । एपपीएफका आशीष चौधरी दोस्रो र नीरप्रताप महतो तेस्रो भए । विद्यालयतर्फ छात्र एक सय मिटर दौडमा सिन्धुलीका खिलबहादुर कार्की पहिलो भए । उनले १२ सेकेन्ड समय लगाए । सो स्पर्धाको छात्रामा १३५ सेकेन्ड समय खर्चंदै आइडियल मोडेल स्कुलकी लुजला अमात्य शीर्ष स्थानमा रहिन् । विजेता खेलाडीलाई नेपाल एथलेटिक्स संघका अध्यक्ष राजीवविक्रम शाहलगायतले पुरस्कार प्रदान गरेका थिए । एकदिने प्रतियोगितामा विद्यालयतर्फ बाहेक सबै स्पर्धामा शीर्ष तीन स्थान हात पार्नेले क्रमशः पाँच हजार, तीन हजार र दुई हजार रुपैयाँ पुरस्कार पाए ।"
ब्राभोले खुलाए बार्सिलोना छोड्नुको कारण,"काठमाडौंः बार्सिलोना छोडेर इंग्लिस क्लब म्यानचेस्टर सिटी गएका गोलकिपर क्लाउडियो ब्राभोले आफूले बार्सिलोना छोड्नुको रहस्य खोलेका छन्। ब्राभो अघिल्लो महिनामात्रै बार्सिलोना छोडेर म्यानचेस्टर सिटीसँग आबद्ध भएका हुन्। बार्सिलोनाका पूर्व प्रशिक्षक पेप ग्वार्डिवला म्यानचेस्टर सिटीको प्रशिक्षक भएर आएपछि ब्राभोलाई क्लबमा भित्र्याएका हुन्। बार्सिलोना छोड्नुको कारण खोल्दै ब्राभोले भनेका छन्,बार्सिलोनालाई मैले आफू बेन्जमा बस्न नचाहेको बताएको थिए।तर, त्यसो हुन नसक्दा मैले क्लब छोड्न बाध्य भएको हुँ। ब्राभोले बार्सिलोनाले आफूलाई नयाँ सम्झौताका लागि अफर गरेको भएपनि आफू पहिलो रोजाइमै मैदान उत्रिन चाहेकाले सम्झौता थप नगरेको बताएका छन्। ३३ वर्षीय गोलकिपर ब्राभोलाई बेन्जमा राखेर बार्सिलोनाले गोलकिपर मार्क आन्द्रे स्टेजनलाई पहिलो रोजाइमा राखेर खेलाउन थालेपछि उनी निराश भएका थिए। अन्त्यमा निकै निराशपूर्ण रह्यो, बार्सिलोनाको बसाइ किनभने मैले जे भनेको थिए त्यो हुन सकेन,ब्राभोले भने।"
मेसीका लागि बार्सिलोना नै उत्कृष्ट क्लब,"काठमाडौंः बार्सिलोनाका पूर्व खेलाडी सेस फाब्रिगासले अर्जेन्टिनी कप्तान लियोनल मेसीका लागि स्पेनिस क्लब बार्सिलोना नै विश्वकै उत्कृष्ट क्लब भएको बताएका छन्। इंग्लिस क्लब चेल्सीका मिडफिल्डर फाब्रिगासले मेसीजस्तो खेलाडीका लागि बार्सिलोनाभन्दा अन्य कुनै क्लब उत्कृष्ट हुन नसक्ने दाबी समेत गरेका छन्। उनले भनेका छन्,मेसीका लागि बार्सिलोना नै उत्कृष्ट क्लब हो। यसमा कुनै शंका छैन। बार्सिलोनाबाट चेल्सी गएका फाब्रिगास र मेसी बार्सिलोनाबाट तीन सिजनसँगै खेलेका थिए। फाब्रिगासले भनेका छन्,मलाई लाग्छ मेसीको हेरचाह गर्न सक्ने विश्वकै एकमात्र क्लब बार्सिलोना हो। उनीहरुले नै सधै उसको हेरचाह गर्नेछन्। बार्सिलोना नै मेसीका लागि उत्कृष्ट क्लब हो। मेसी विश्वकै उत्कृष्ट खेलाडी रहेकोमा कुनै शंका नरहेको पनि फाब्रिगासले बताए।"
अन्तर कलेज फुटसलको उपाधी रत्नराज्य क्याम्पसलाई,काठमाडौँ: अन्तर कलेज फुटसलको उपाधि रत्नराज्य (आरआर) क्याम्पसले जितेको छ । पवन प्रकृती कलेजलाई फाइनलमा ७१ गोलले पराजित गर्दै आरआरले उपाधी जितेको हो । अखिल (क्रान्तिकारी)को आयोजनामा सम्पन्न प्रतियोगिताको विजयता टिमले ५१ हजार नगद पाएको छ । बानेश्वर फुटसल तथा रिक्रीएसन सेन्टरमा सम्पन्न प्रतियोगितामा दोस्रो भएको पवन प्रकृति कलेजले ३१ हजार जितेको छ भने विश्वभाषा क्याम्पसले तेस्रो हुँदै १५ हजार रुपैयाँ पुरस्कार जितेको छ । ३४ टिम सहभागी रतियोगितामा आरआर क्याम्पसले ३३ गोल गोल गर्दै ३ गोलमात्र खायो । समापन समारोहमा माओवादी केन्द्रका नेता पूर्वउर्जामन्त्री टोप बहादुर रायमाझीले खेलाडीलाई पुरस्कार दिए ।

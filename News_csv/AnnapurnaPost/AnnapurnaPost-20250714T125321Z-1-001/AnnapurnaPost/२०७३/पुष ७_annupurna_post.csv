शीर्षक,विवरण
नेपाल हिन्दुु राष्ट्र बन्छ त ?,"पशुुपतिमा मुुक्तिनाथ बाबाले नेपाललाई हिन्दुु राष्ट्र बनाउन म आफ्नो जीवन दिन तयार छुु भनेर बोलिरहँदा पंक्तिकारले आजको इजरायल र इजरायली जनतालाई सम्झियो । सन् १९४६ मा इजरायलको पुुन:स्थापना हुुन लगभग १५ सय वर्ष लागेको थियो । यहुुदीलाई आफ्नो पुुख्र्यौली थलोमा फर्कन धेरै लामो संघर्ष गर्नुुपरेको थियो । १५ सय वर्षसम्म इजरायलमा कहिले मुुस्लिम त कहिले इसाईले राज्य गरे । दुुवै पन्थले साझा रूपमा यहुुदीहरूको हत्या गरिरहे । यहुुदीहरूले हिम्मत हारेनन् । आफूहरू आपसमा भेट हुुँदा जेरुसलममा भेटौंला भनेर अभिवादन गरिरहे । अन्ततः सन् १९४६ मा इजरायल बन्यो । यहुुदीहरूले आफ्नो अभिवादनलाई साकार बनाए । आज इजरायल विश्वको एक मात्र यहुुदी राष्ट्र बनेको छ । ऊ दाँतहरूका बीचको जिब्रो झैं बनेर आफ्नो अस्तित्व प्रमाणित गरिरहेको छ । असलमा इसाई र इस्लामको पिता यहुुदी हुुन् । जिसस क्राइस्ट आफैंमा यहुुदी थिए । जिसस क्राइस्टले इसाईपन्थको स्थापना गरेपछि इसाईहरू नै यहुुदीहरूका कट्टर दुुस्मन बने । इसाईबाट इस्लामको जन्म भयो । पन्थका रूपमा यी फरक थिए, तर यहुुदीहरूसँग शत्रुुता भने यिनको साझा रह्यो । सन् ५३२ मा यहुुदीहरूबाट इसाईहरूले इजरायल खोसे अनि पछिल्ला दिनहरूमा मुुस्लिम र इसाई दुुवैले यहुुदीहरूलाई जहाँ भेट्यो, त्यहाँ मार्न थाले । कट्टरपन्थी इसाई हिटलरले यहुुदीमाथि गरेको अत्याचार र आमसंहार इतिहासकै घृणित घटना मानिन्छ । अब स्वामी र गुुरुहरूको आसन संविधानसभाको अगाडि जम्नुुपर्छ । आफ्नो धर्म, संस्कृति र वैदिक परम्पराको सरकारले सुुरक्षा गरोस् भन्ने अभिप्रायमा लाग्नेले मुुक्तिनाथ बाबाहरूको अभियानलाई सहयोग गर्नुुपर्छ अनि मात्र हिन्दुु राष्ट्र बन्छ । नेपाल हिन्दुु राष्ट्र बन्नेछ भनिरहँदा नेपाली हिन्दुुहरूमा यहुुदीहरूको जस्तो प्रतिबद्धता र लगनको खोजी पनि हुुनेपर्छ । विश्वका शक्तिहरूको छलछाम, चलखेल र लोभलालचबाट बाहिर निस्केर हाम्रो नेतृत्वले हिन्दुु राष्ट्रको मागलाई सम्बोधन गर्ने सम्भावना १५ पनि छैन । यही नै सत्यताको मुुख हो । नेपाल हिन्दुु राष्ट्र हुुनुुपर्छ भन्नेको संख्या स्वाभाविक रूपमा बढी छ । लगभग हरेक गुुरु, सन्त, महात्मा र केही राजनीतिक व्यक्तित्वबाट पनि यही सुुनिन्छ । धेरैजसोको चासो नेपाल हिन्दुु राष्ट्र बनोस् भन्ने छ । विश्वका अधिकांश हिन्दुुहरूले पनि नेपाल हिन्दुु राष्ट्र हुुनुुपर्छ भन्ने मान्यता राख्छन् । नेपालबाहिरका धेरै हिन्दुुहरूलाई नेपाल धर्म निरपेक्ष राष्ट्र हो भन्ने तथ्यसमेत थाहा छैन । नेपाल हिन्दुु राष्ट्र बन्छ त ? धेरैलाई थाहा छ यो बाटो सजिलो छैन । नेपालीहरू मुुस्लिम वा इसाईहरू झैं कट्टरपन्थी प्रकृतिका छैनन् । हामी हिन्दुु धर्मका नाममा आत्मघाती बम बन्ने सोच समेतबाट घृणा गर्छौं । सबै धर्म समान हुुन्छन् चेतनालाई हामी त्याग्न सक्दैनौं । सिद्धान्तमा हामी साम्यवादी छौं, व्यवहारमा हामी कट्टर हिन्दुु । तर नेपाललाई हिन्दु राष्ट्र बनाउन हामी आफ्ना राजनीतिक दाम्ला चुुँडाल्न तयार छैनौं । राजनीतिक आस्थाको दाम्लोमा पनि बाँधिने अनि नेपाल हिन्दुु राष्ट्र बन्नुुपर्ने चाहना राख्ने हाम्रो दोहोरो चरित्रमा बाँचिरहेका छौं । यो चरित्र रहेसम्म नेपाल हिन्दुु राष्ट्र बन्दैन । हरेक पल र हरेक क्षण हामी हारिरहेका हुुनेछौं । के नेपाल हिन्दुु राष्ट्र बन्दैछ ? हालका दिनमा यो प्रश्न पेचिलो बनेको छ । हरेक दिन नयाँ संस्थाहरू जन्मिरहेका छन् । हरेक संस्थामा तिनै चेहरा हुुन्छन् । काम नगर्ने तर माइक पाएपछि बोल्न नछोड्ने । हिन्दुु संस्कृति रक्षाको लागि आन्दोलन गर्न आएकालाई हिन्दुुत्व सिकाउने । त्यही भएर होला, आजभोलि कसैले हिन्दुु एकताको विषयलाई गम्भीरतापूर्वक लिइन्न । हिन्दुुत्वको एजेन्डा दुुर्बल बनेको छ सन्तहरू धर्म र संस्कृतिका प्रवक्ता र मुुख हुुन् । मुुखले ठिक्क पारे यी आपसमा मिल्दैनन् । आफ्नो बोल्ने पालो नआउन्जेल कुुरेर बस्छन् । भाषण सकिएपछि आफ्ना दुुईचारवटा चेलाचेली बाटो लाग्छन् । पण्डित, ज्योतिषी अधिकांशको एकै कथा छ । मुुखले ठिक्क र काममा गोटी नचाल्नेहरूबाट कुुनै परिणाम प्राप्त हुुँदैन । यस्ता व्यक्तिहरूले आफूलाई ढाँटेका हुुन्छन् । अर्काको कुुरा त गर्दै नगरौं । अहिलेको समय हिन्दुुत्वको लागि ऊर्जावान् छ । सरकारले जनसुुझावको लागि पठाएका एजेन्डाहरूमा जनताले धोती लगाइदिएका छन् । नेताहरूका लागि सुुझावहरूको बेवास्ता गर्न त्यति सजिलो छैन । हिन्दुुहरूले भनेको र खोजेको हिन्दुुसंविधान त झनै टाढा छ । ऊर्जावान् र विश्वसनीय नेतृत्वको आगमनसम्म हामीले हिन्दुु राष्ट्र नेपालको प्रतीक्षा मात्र गर्न सक्छौँ । अरूलाई गालीगलौज गरेर नेतृत्वको विकास हुुँदैन, हिन्दुु राष्ट्र बन्दैन । गालीगलौजमा आफ्नो ऊर्जा खेर फाल्नुुभन्दा आध्यात्मिक साधनामै लागेको राम्रो । अमेरिकी राष्ट्रपतिले बाइबललाई छोएर कसम खान्छ, बेलायतको राजा हुुन् क्रिस्चियन हुुनैपर्छ, विश्वमा धेरै १२० इसाई देश र ५२ मुुस्लिम तथा आठवटा बौद्ध राष्ट्रहरू छन् भन्ने तर्कहरू पुुरानो भइसक्यो । विश्वका धार्मिक देशहरूको उदाहरण दिँदैमा नेपाल हिदुु राष्ट्र बन्दैन । मुुखले भाषण गर्दैमा हिन्दुु राष्ट्र बन्दैन । यही वास्तविकता हो । सरकारले हिन्दुुवादीहरूमा गुुण लगाएको छ । संविधान मस्यौदा जनतामा पठाएर राम्रो भयो । धेरै जनताले भने हिन्दुु राष्ट्र बनाऊँ, स्वधर्म र संस्कृति जोगाऊँ । धर्म निरपेक्षता भएन । हामी हिन्दुु राष्ट्र नै चाहन्छौं । स्थायी सरकार चाहियो । नेताहरूले चाहेको नेपाल र जनताले चाहेको नेपाल फरक पयो । अहिले नेताहरू धर्म संकटमा छन् । नेपाललाई हिन्दुु राष्ट्र बनाए विदेशी दाता रिसाउने, नबनाए जनता रिसाउने ! २०६३ सालको अन्तरिम संविधानमा धर्म निरपेक्षता कसरी थपियो भन्ने विषयमा विवाद छ । केही भन्छन् सभामुुखले खुुसुुक्क थपे । हामी जनता हौं । नेपालका साधारण मतदाता हौँ । ठूला मान्छेका ठूला कुुरा बुुझ्दैनौं । हाम्रो कुुरा स्पस्ट छ: नेपालको सांस्कृतिक र धार्मिक पहिचानको रक्षा हुुनुुपर्छ । २०६३ पछि नेपाल हिन्दुु राष्ट्र हुुनुुपर्छ भन्ने धेरै छन् । यो जनमत बढ्दो छ । बढ्दो जनमतसँगै नेतृत्व गर्न चाहनेहरू पनि बढेका छन् । अनेकौं हिन्दुु मोर्चा, संगठन, परिषद् खोलिएका छन् । सबैले नेपाल हिन्दुु राष्ट्र हुुनुुपर्छ भन्छन् । यही चाहना र इच्छा प्रतिविम्बित गर्दै साम्यवादी मतदाताले गाई मा भोट हाले । अस्ति मात्रै मुुक्तिनाथ बाबाले बोलाएपछि पशुुपतिमा अर्को भेला भयो । केहीले आफ्नो उपस्थिति जनाउन आए, केही स्वामीको वचन हार्न नसकेर आए । केही यो पनि हेरौं न भन्ने मनसायले त्यहाँ देखिए भने केही ठूलो बाबाबाट ओत थाप्ने मनसायले जुुटे । केही हिन्दुु धर्मवादीहरूको तमासा हेर्न पनि त्यहाँ आए, अनि आफ्नो धर्म, संस्कृति र परम्पराको मायाको कारणले कति आए भन्न सकिन्न । हिन्दुु राष्ट्रको लागि कति आए, आउनेले जानून् । मुुक्तिनाथ बाबाको यो पछिल्लो प्रयास हो हिन्दुु राष्ट्रको लागि दबाब सिर्जना गर्ने । यिनले २०६३ सालमा पनि धर्म निरपेक्षताविरुद्ध आन्दोलन गरेका थिए । त्यसले निरन्तरता प्राप्त गर्न सकेनन् । त्यसपछि र अघि पनि आन्दोलन भए, तर जनतामुुखी भएनन् । हिन्दुु जनताले पत्याएनन् । चेलाचेलीको उपस्थितिले मात्र आन्दोलन चल्दैन । नभएको हिन्दुु राष्ट्र नेपालको जय लगाउँदैमा हिन्दुु राष्ट्र बन्दैन । हामी धर्म निरपेक्ष राज्यका नागरिक हौं । २०६२ सालको अन्तरिम संविधानमा हिन्दुु राष्ट्र लेखिएको छैन । धर्म निरपेक्षता खारेज गर्ने कलम र अधिकार उनीहरूसँग छ । हामीले उनीहरूलाई प्रेरित गर्ने मात्र हो । हामीले भन्नुुपर्छ हिन्दुु राष्ट्र नेपाल लेख्नुुहोस् । इतिहासलाई गाली गर्ने होइन, सिख लिने हो । गर्जिने बादल काला हुुन्छन् । असिनाहरू पनि पग्लेर सकिन्छन् । बेरोजगार युुवाका लागि आन्दोलन पनि रोजगारको साधन बन्न सक्छ । राजनीतिक छलछामबाट उम्कन चाहनेहरूका लागि हिन्दुु आन्दोलन छहारी बन्नुुपर्छ । बालबालिकाका लागि शिक्षाको विषय बन्नुुपर्छ । धार्मिकहरूका लागि हिन्दुु आन्दोलन धर्म बन्नुुपर्छ । राजनीतिक नेताहरूका लागि यो प्रयोग होइन, सत्ताको साधन बन्नुुपर्छ । नेपाललाई हिन्दुु राष्ट्र बनाउने बाटो सजिलो छैन । सन्तहरू राजनीति गर्दैनन् । सन्तहरूले राष्ट्र निर्माण गर्छन् । देश र जनतालाई धर्म र संस्कृतिको अभिप्रेरणा दिन्छन् । यो अभिप्रेरणाको बाटो राजनीतिबाट गुुज्रिन्छ, अनि राजनीति नगरी हिन्दुुहरूले चाहे झैं नेपाल हिन्दुु राष्ट्र बन्दैन । हिन्दुु राष्ट्र नेपाल लेख्न पनि संविधानसभाकै कलम चाहिन्छ । सामान्य हिन्दुु जनतासँग त्यस्तो कलम छैन । पशुुपतिको नाममा संकल्प पढाउने नाटक मञ्चन गर्दैमा हिन्दुु राष्ट्र बन्दैन । यस्ता नाटकहरूले हिन्दुु मन लाई दुुःखी नै पार्छ । वास्तविक जीवन नाटकजस्तो हुुँदैन । हिन्दुु राष्ट्रको लागि आन्दोलन गर्नेहरू आरोप खप्न, चरित्र हत्या खप्न र मिडियाहरूको तारो बन्ने आँट भएको हुुनुुपर्छ । नेपालमा जंगल कब्जा गरेर अथवा प्राप्त गरेर आ श्रम बनाउनेहरू धेरै छन् । मुुक्तिनाथ बाबाहरूले यस्तो आरोप खप्न तयार भएर रहनुुपर्छ । यस्ता आरोपहरू नै आन्दोलनका ऊर्जा हुुन् । सन्तहरूले आफ्ना आ श्रममा पाक्ने सुुमधुुर व्यञ्जन छोडेर, चेलाचेलीको नमस्कार त्यागेर, ठूलो र सानोको अभिमान त्यागेर सडकमा आसन नजमाएसम्म जनता सडकमा उत्रिन्न । अब स्वामी र गुुरुहरूको आसन संविधानसभाको अगाडि जम्नुुपर्छ । आफ्नो धर्म, संस्कृति र वैदिक परम्पराको सरकारले सुुरक्षा गरोस् भन्ने अभिप्रायमा लाग्नेले मुुक्तिनाथ बाबाहरूको अभियानलाई सहयोग गर्नुुपर्छ अनि मात्र हिन्दुु राष्ट्र बन्छ । हामीले आफूलाई विश्वको एकमात्र हिन्दुु राष्ट्रका नागरिक भएकोमा गर्व गर्न सक्छौं ।"
संकटमा सिंजा सभ्यता र कर्णाली प्रदेश,"सिन्जाहाट बाँझी गयो, कोटमा ढँटेला, विराट बिराइनु भैगो, यै घटिया बेला । पाथरनाउली पुरानिगो, पृथ्वीमल वाइगया, पन्चकोशी रुइनो उमर्यो, ज्वाला सेलाई गया । जुमलेश्वरका लामाथाडा पैकेलाको सरौं, यो जुग यैथरै आयो अब कसो गरौं । यो कर्णालीको न्याउल्या गीत हो । हर्क गुरुङले आफ्नो किताबमा विषय विविधमा पर्वतीय क्षेत्रको विकास आलेखमा लिपिबद्ध गरेका छन् । यस गीतले सिंजा साम्राज्यको वैभव र विरासतको ऐना त देखाउँछ नै, वर्तमान हाम्रो राजनीतिक, आर्थिक, सामाजिक र सांस्कृतिक धरातलको चित्रण पनि गर्छ । सुर्खेतलाई कर्णाली राज्यको राजधानी बनाउने कुटिल चाल चाल्दै कर्णालीका जनतालाई कर्णाली नाम दियौं नि भनी बेकुप बनाउने काम आज माओवादी, कांगे्रस र एमालेहरू प्रदेश नम्बर ६ को भेलाका नाममा सुर्खेतमा बसेर यो फर्मान जारी गरिरहेका छन् । जसले कर्णालीलाई मगन्तेको पर्याय बनाए, उनीहरू ले नै कर्णाली प्रदेश नामाकरण गर्नु अन्यथा होइन । तर आज यस क्षेत्रका नागरिक सजग र जागरुक हुन जरुरी छ । आर्थिक, राजनीतिक, सामाजिक र सांस्कृतिक रूपमा आफूलाई विगतदेखि वर्तमानसम्म तिरस्कार र बहिस्कारको चपेटामा राखेको मान्ने र महसुुस गर्ने कर्णालीवासीका निम्ती के यो मान्ने हुने आधार हो त ? प्रशासनिक सुगमताको दृष्टिले हेर्दा पनि कर्णालीका पाँच जिल्लाको लागि यो उपयुक्त छैन । सुर्खेतदेखि कर्णालीका जिल्ला र गाउँबस्तीमा पुग्न न्यूनतम १६५ किमिदेखि अधिकतम ६७ सय किलोमिटर पार गरेर सुर्खेत धाउनुपर्ने देखिन्छ । के यही हो त जनताले खोजेको संघीयता ? यसको आज सर्वमान्य उत्तर दिन कोही तयार भएको देखिँदैन । कर्णाली आजको वर्तमान विश्व मानचित्रमा गरिब, पछौटेपन, रोग, भोग र परनिर्भरताको पर्यायका रूपमा खडा गरिएको मागी खाने भाँडोे हो, जुन कर्णालीको लागि दुभाग्य नै हो । त्यसको जिम्मेवार हाम्रा राज्यसत्ता, राजनीतिक पार्टी र एनजीओआईएनजीओहरू नै हुन्, कर्णालीको भव्यता र सभ्यतालाई खर्लक्कै कालो पर्दामा लुकाएर जबर्जस्त मगन्ते बनाउने । प्रदेशको नामकरण प्रदेश सभाको दुईतिहाई बहुमतको निर्णयबाट गरिनेछ भनिसकेपछि पनि अहिल्यैै कर्णाली प्रदेश नाम राखिहाल्नुको पछाडि कतै नियोजित र सुनियोजित रूपमा यस क्षेत्रको भाषा, संस्कृति र सभ्यताका साथै ऐतिहासिक वैभव र विरासत नामेट गर्ने प्रपञ्चबाट पे्ररित भएको देखिन्छ । सिंजाले ऐतिहासिक र राजनीतिक औचित्य त प्रदान गर्छ नै, साथसाथै यसले त्यस क्षेत्रका सभ्यता र संस्कृतिको आत्मसम्मान र गर्वबोधका साथै सम्मान र मर्यादा गराउँछ । प्रदेश नम्बर ६ को नाम सिंजा या दुल्लु राख्दा प्रभावकारी हुनेछ । सुर्खेत उपत्यकामा घना जंगल साल, बयर घारी भएका कारण औलो लाग्ने भएकाले ०२०२४ साल पहिला त्यहाँ बस्ती थिएन । पछि पहाड दैलेख, दुल्लु, अछाम, जाजरकोट र कर्णालीका पाँच जिल्लाबाट मानिसहरू आएर बसोवास गर्न थाले र विस्तारै बस्ती विस्तार हुँदै आज मध्यपश्चिमकै एक ठूलो सहरको रूपमा सुर्खेत उदाउँदै छ । भौतिक पूर्वाधारको विकासमा पनि यस सहरले निकै फट्को मार्दै गइरहेको छ । यस अर्थमा हाल यस क्षेत्रलाई नै प्रदेश नम्बर ६ को राज्यको राजधानी बनाउनुपर्ने कुरा उठिरहेको छ, नाम कर्णाली राखेर । सतही रूपमा यो कुरा ठिकै मान्न सकिएला, तर समथर भूभाग र ठूला भवन देख्नेबित्तिकै राजधानी बनाउन खोजिहाल्ने घटिया चिन्तन राख्ने हो भने सबै प्रदेशको राजधानी पूर्वपश्चिम महेन्द्र राजमार्गकै वरिपरि राखे भइहाल्यो नि, किन चाहियो हिमाल र पहाड ? अन्यथा राजनीतिको मूल ध्येय भन्नु नै दुर्गमतालाई सुगमतामा बदल्नु हो भन्ने मान्यताको उपहास गर्नु हो। यति मात्र कहाँ हो र, हाल संविधान संशोधनको नाममा गरिएको प्रदेश नम्बर ५ को भाँडभैलो, वितण्डा र ज्यानै लिनेसम्मको व्यक्ति हत्या पनि सहअस्तित्वसहितको ऐतिहासिक वैभव र विरासत प्राप्त गरेको गण्डकी पश्चिमको सभ्यता नै नष्ट गर्ने अभीष्टबाट प्रेरित भएको देखिन्छ । विगतमा भएगरेका गौर र टीकापुर नरसंहारकारी हत्याकाण्डलाई पनि स्वजातीय र सहअस्तित्ववादी संस्कृति र समाजलाई भिडन्त गराई छिन्नभिन्न गराउने प्रपञ्चका रूपमा भएका देखिन्छ । सिंजा इतिहासदेखि वर्तमानसम्म नेपाली भाषा, सभ्यता र संस्कृतिको जननी हो । त्यसका साथै सिंजा बौद्ध धर्मको संवर्धक र सम्भारक थलो पनि हो भन्ने इतिहासले प्रस्ट पारेको छ । यही विरासतले यो क्षेत्रको जग अडिएको र सिँचित भएको छ, आजपर्यन्त । सुर्खेतको खुलामञ्चमा आज पनि हप्तैपिच्छे देउडा लगााउने गरिन्छ । यस भेगका ज्येष्ठ नागरिकहरू गोलबद्ध भएर हातमा हात र काँधमा काँध जोडेर आपसमा नाचिखेली बाँचिरहेका छन् । अझ भनौँ यस क्षेत्रलाई देउडा संस्कृतिको घेराले बाँधेको छ । सनातनी मष्टो, देउडा, देवी (देउती बजै सुर्खेत), बडीमालिका, काँक्रेविहार (मध्यकालीन खस राज्यको बौद्ध र हिन्दुहरूको अनुपम साझा नमुना) यस्तो संस्कार र संस्कृतिले घेरेको छ, यो क्षेत्रलाई । दैलेख जिल्लाको दुल्लु भेकमा शिरस्थान, नाभिस्थान, पादुकास्थान र धुलिश्वर र ढुंगेश्वर गरी पाँच तीर्थस्थलहरू छन् । यिनलाई समष्टिमा पञ्चतीर्थ भन्ने गरिन्छ । मध्यकालमा सिंजा साम्राज्यको शीतकालीन राजधानी दुल्लु र ग्रीष्मकालीन राजधानी जुम्लाको सिंजामा थियो, जहाँबाट यहाँको राजनीतिक शासन व्यवस्था व्यस्थित रूपमा चलेको थियो । जुम्ला चन्दननाथको अखण्ड धुनी कथंकदाचित निभिहाल्यो भने दुल्लुको शिरस्थानबाट अग्नि लगेर पुनः धुनी जगाइन्छ आज पनि । विगतमा माओवादीले कर्णालीलाई एउटा अलग्गै कथित आत्मनिर्णय सहितको कर्णाली संघीय राज्य दिन्छौँ मात्र भनेन, कर्णालीका उत्तरी भेकमा बसोवास गर्ने समुदायलाई भोटेलामा राज्यसमेत दिने कुरा गरेर त्यहाँका जनताका आँखामा छारो छर्ने काम गयो । विगतमा कर्णालीका जनतामाझ ठूलाठूला भ्रमका सपना बाँडियो । झूटको राजनीति गर्नुको पनि हद हुन्छ । यस्तैयस्तै भ्रम र आशा जनताबीच बाँडिएकाले नै संविधानसभाबाट संविधान जारी हुनुपूर्व प्रदेश विभाजनको विषयलाई लिएर भएका आन्दोलनका क्रममा सुर्खेतमा तीनजना र कर्णालीको जुम्लामा एकजनाले मृत्युवरण गर्नुपर्यो भने सयौंको संख्यामा आन्दोलनकारी अंगभंग भए । त्यसका जिम्मेवार वा अपराधी पहिलो माओवादी र त्यसपछि कांगे्रस र एमाले नै हुन् । त्यसको जिम्मा उनीहरूले नै लिनुपर्ने हुन्छ । साथै भोलि हुने सम्भावित घटनाहरूको पनि । देशमा शदीयौँदेखि कायम रहिआएको सामाजिक, सांस्कृतिक ऐक्यबद्धता, सहिष्णुता र सद्भाव बिथोल्ने र आपसमा नेपाली समाज भिडाउने कामबाहेक गणना गर्नलायक कार्य विगत दुई दसकभित्र हामीले के पो प्राप्त गरेका छौं र ? जनयुद्ध को बेला देशका टोलटोलै र जातैपिच्छै राज्य बाँड्दै हिँड्ने माओवादी र त्यसमा ०६२६३ पछि आफूहरू पनि पछि परिने भयले उसैको फेर समातेर पछि लाग्ने हुतिहारा र विवेकहीन कांगे्रस र एमालेको नाममा राजनीति गर्नेहरू पनि कम जिम्मेवार कहाँ छन् र ! मगन्ते र दरिद्र चिन्तनका साथै नेपाली जनताले सोच्दै नसोचेकोे संघीयता, धर्म निरपेक्षता र गणतन्त्रको मुद्दा देशभित्र पसाएर नेपालीबीच भिडन्त गराएको आम नेपालीमाझ दिउँसोको घामजस्तै छलंगै भइसकेको छ । विदेशी विधर्मीहरूको जुठो र कलो खाएका नेता, दल र बौद्धिक भाट र भिजिलान्तेहरूको कारणले नै देश लथालिंग र भताभुंग अवस्थामा पुगेको छ । आम जनता र स्वतन्त्र बौद्धिक धारहरूलाई देशमा संघीयता लागू हुन्छ भन्नेमा विश्वास छैन । भइहाले पनि यो टिक्नै सक्दैन भन्दै उनीहरू आक्रोश पोखिरहेका छन् । उनीहरूको मत एकीकृत नेपालको अवधारणा नै नेपाल निर्माणको उपयुक्त विकल्प हो भन्ने रहेको देखिन्छ । वरिष्ठ मानवशास्त्री तथा समाजशास्त्री डा सौभाग्य शाहले २६ भदौ २०६५ को समय साप्ताहिकमा कर्णाली सभ्यताका सम्भावना शीर्षकको आलेखमा व्यक्त गरेका छन्, कर्णाली सभ्यता र मध्यकालीन खस राज्यको उद्गमस्थल सिंजा भएकाले यसैबाट नयाँ संघीय राज्यको नाम लिनु सबैभन्दा उपयुक्त देखिन्छ । सिंजाले ऐतिहासिक र राजनीतिक औचित्य त प्रदान गर्छ नै, साथसाथै यसले त्यस क्षेत्रका सभ्यता र संस्कृतिको आत्मसम्मान र गर्वबोधका साथै सम्मान र मर्यादा गराउँछ, जुन अरू नामले गर्न सक्दैन । यसर्थ प्रदेश नम्बर ६ को नामको विषयमा छलफल गर्दा कर्णाली प्रदेश सिफारिस गर्नुभन्दा सिंजा प्रदेशको नाममा वैचारिक बहस चलाउँदै सिंजा प्रदेश राख्दा नै उत्तम हुनेछ । यो हुन्न भने बरु दुल्लु प्रदेश राख्दा पनि हुन्छ । त्यतिमा पनि सहमति नभए सुर्खेतको पुुरानो नाम कालापानी (राणाकालमा कसैलाई सजाय दिनुपर्यो भने यतै कालको पानी कालापानी पठाइन्थ्यो रे यहाँ औलोको अत्यधिक प्रकोप भएकाले उसको स्वतः मृत्यु हुन्थ्यो भन्ने बूढापाकाको भनाइ छ ।) भन्थे, त्यही कालापानी राखे हुन्छ ।"
कार्यगत एकताको अंकगणित,"अहिले मोहनविक्रम सिंह, मोहन वैद्य किरण र नेत्रविक्रम चन्द विप्लव को हस्ताक्षरसहित नेपाल कम्युनिस्ट पार्टी (मसाल), नेपाल कम्युनिस्ट पार्टी (क्रान्तिकारी माओवादी) र नेपाल कम्युनिस्ट पार्टी (माओवादी) द्वारा जारी संयुक्त बक्तव्यले एउटा नयाँ तरंग उत्पन्न गरेको छ । भारतीय विस्तारवादविरुद्ध भन्ने कथनले सबैलाई आकर्षित गर्नु स्वाभाविक छ । खास गरेर सम्बन्धित पार्टी कार्यकर्ताहरूमा त्यसमा पनि वैद्य र विप्लवका कार्यकर्तामा नयाँ उत्साह पैदा भएको तिनका अभिव्यक्तिबाट बोध गर्न सकिन्छ । अहिलेको संविधानलगायत थुप्रै विषयमा मोहनविक्रम सिंहको पार्टी र एमालेबीच त्यति ठूलो विवाद देखिँदैन । चित्रबहादुर केसीलगायतका मसालका सांसदले संघीयताबाहेक यो संविधानका अधिकांश विषय स्वीकारेर संविधान निर्माणमा सही छाप ठोकेका हुन् । यो संविधानका सन्दर्भमा नेकपा (मसाल) को स्थिति भनेको २०४६ सालको संविधानलाई आलोचनात्मक समर्थन गर्ने एमालेको स्थितिजस्तै हो । मोर्चाको नाममा भए पनि मसाल यही संविधानअन्तर्गत ओली सरकारमा सहभागी पार्टी हो र अहिले संविधान संशोधनसित गाँसिएका विविध प्रकरणमा पनि यो एमालेको साथमा छ । अर्थात् यसका थुप्रै विषय वैद्यविप्लव समूहसित भन्दा एमालेसित मेल खान्छन् । यता वैद्य र विप्लव समूहहरू भनेका संविधानसभाको चुनाव बहिस्कार गरेका पार्टी हुन् र उनीहरूले यो संविधानबाट जनताले भोगेका समस्या र देशको वर्गीय अन्तर्विरोध हल नहुने हुनाले यसलाई खारेज गरेर जनसंविधान बनाउनुपर्छ भनेका छन् । यहाँ पनि दुई समूहबीच केही भिन्नता देखिन्छ । वैद्यले घुमाउरो पाराले यो संविधानप्रति आलोचनात्मक समर्थनको भाव देखाएका छन् । तुलनामा विप्लव समूह वर्तमान संविधानप्रति बढी आक्रामक देखिन्छ । दुवै पार्टीले आआफ्ना संविधान जारी गरेर यससम्बन्धी धारणा सार्वजनिक गरिसकेका छन् । वैद्य समूहले संघीयता, समावेशी, धर्म निरपेक्षताजस्ता विषयलाई प्राप्ति ठानेर जातीय पहिचान र आत्मनिर्णयमा जोड दिएको छ । १४ वटा संघीय प्रदेश घोषणा गरेर वैद्य समूहले कतै नभएको जात्रा हाँडीगाउँमा भन्ने उखानको चरितार्थ गरेको छ । विप्लव समूहको पछिल्लो धारणाले उसले संघीयतालाई राष्ट्रिय स्वाधीनताको बाधक ठानेको बुझ्न सकिन्छ । राष्ट्रिय स्वाधीनता र अखण्डता दीर्घकालीन दृष्टिले निकै असर पार्ने र पर्ने मुद्दा हुन् । राष्ट्रिय स्वाधीनताप्रति चिन्ता व्यक्त गर्नेहरूले सीमांकनको विषय भूगोलको बाँडफाँटमा मात्र सीमित भएर आएको छैन भनेर बुझ्नु आवश्यक छ । मसाल माओवाद र जनयुद्धको राजनीतिप्रति आक्रामक र एमालेसित सहकार्य गर्न बढी रुचि राख्ने समूहका रूपमा परिचित छ । यस अर्थमा यो कार्यगत एकता कति परसम्म जाला, कति दिगो होला भन्ने प्रश्न रहे पनि खासखास बुँदामा जुन किसिमको कार्यगत एकता बनेको छ, यो सकारात्मक हो । यसमा मोहन वैद्यको पहल सराहनीय मान्न सकिन्छ । वैद्य समूहका आफ्नै समस्याका कारणले पनि होला, कार्यगत एकता तथा साझा मञ्चका सम्बन्धमा वैद्य समूह बढी लचिलो देखिन्छ र यसले गर्दा यो समूह समयसमयमा टिप्पणीको विषय पनि बन्ने गरेको छ । खास गरेर अहिलेको संविधानको विरोधमा उपेन्द्र यादवहरूसित गरेको कार्यगत एकता आम जनमानसबीच मात्र नभई वैद्यकै कार्यकर्ताबीच पनि आलोचनाको विषय बनेको थियो । विप्लव समूहले आफ्नो पार्टी मात्रै सही, आफू मात्रै जनताका बीचमा छु भनेर देखाउन भनौं चिनाउन र स्थापित गर्न भरिसक्के कार्यगत एकता तथा साझा मोर्चा बनाउन चाहेको देखिँदैन । आफूलाई क्रान्तिकारीहरूको केन्द्र देखाउन र होहल्ला गर्नमा उसको बढी रुचि रहेको पाइन्छ । मोहनविक्रमले माओ विचार त्यागेको कुरा नगरे पनि मोर्चामार्फत उनी संसदीय राजनीतिको अभ्यास गरिरहेका छन् र उनीपछिका नेता यही संसदीय राजनीतिमा उपप्रधानमन्त्री पनि भइसकेका छन् । अरूसित नअटाउने भनेर टिप्पणी गरिने मोहनविक्रमको प्रवृत्ति र विप्लवको एक्लेवीर हुने प्रवृत्तिले अहिलेको कार्यगत एकता लामो समयसम्म नजाने पो हो कि भन्ने आशंका रहे पनि यो लामो समयसम्म जानुपर्छ भन्ने धारणा राष्ट्रिय स्वाधीनताप्रति चिन्तित सबैको छ । साथै माक्र्सवादलेनिनवादमाओवादका पक्षधरहरूबीच बहस छलफल चलाउँदै कार्यगत एकतालाई पार्टी एकताको आधारसम्म लैजानुपर्छ भन्ने धारणा खास गरेर, वैद्य र विप्लव समूहका कार्यकर्तामा विकास भएको पाइन्छ । यस अर्थमा पनि अहिलेको कार्यगत एकताको निरन्तरताको माग गर्नु स्वाभाविक छ । अहिले कार्यगत एकताको आधार मूलतः नेपालमा भारतीय विस्तारवादका तर्फबाट भएका राष्ट्रियता (प्राकृतिक साधनस्रोतमाथि) गरिएको अतिक्रमणलाई बनाइएको छ र पुस २९ गतेसम्मको लागि संघर्षका कार्यक्रम पनि सार्वजनिक भएका छन् । राष्ट्रिय स्वाधीनताको विषय बढीभन्दा बढीलाई समेट्न सकिने विषय हो । कार्यगत एकतामा अहिलेको संविधानका प्रावधानहरू तथा यसमा संशोधनका नाममा उठेको सीमांकन, नागरिकताको प्रावधान र हिन्दी भाषाको प्रश्नलाई छोइएको छैन । परन्तु, यी अहिल संविधानसित जोडिएर आएका विषय हुन् भनेर यीप्रति उदासीन हुने तथा बेवास्ता गर्ने स्थितिचाहिँ होइन । यी सोझै नेपालको राष्ट्रिय स्वाधीनता र अखण्डतासित जोडिएका प्रश्नहरू हुन् र दीर्घकालीन दृष्टिले निकै असर पार्ने र पर्ने मुद्दा हुन् । राष्ट्रिय स्वाधीनताप्रति चिन्ता व्यक्त गर्नेहरूले सीमांकनको विषय भूगोलको बाँडफाँटमा मात्र सीमित भएर आएको छैन भनेर बुझ्नु आवश्यक छ । कार्यगत एकतासित सम्बद्ध समस्या यहीँनेर छ । वैद्य समूहले अघि सारेको संविधानले संघीय जनगणतान्त्रिक संविधान जोड दिएको छ । । संघीयता मानेपछि सीमांकनमा बेवास्ता गर्ने कुरा हुँदैन । मसाल समूहले संघीयताप्रति विमति जनाए पनि आलोचनात्मक समर्थन गर्दै यसका हरेक गतिविधिमा सहभागी भएको छ । विप्लव समूले संघीयता र यो संविधान दुवैको काम छैन भनेको छ । यस्तैयस्तै जटिलताले संविधान संशोधनका नाममा प्रचण्ड सरकारले अघि सारेका बुँदा राष्ट्रघाती भए पनि तीन समूह यसतर्फ प्रवेश नगरेर कार्यगत एकताको घेरा सीमित पारेको हुन सक्छ । यस्ता कारणहरूले पनि कार्यगत एकताका आयु छोटो हुने हो कि भन्ने आशंक उत्पन्न हुनु स्वाभाविक छ र यस्तो नहोस् भन्ने प्रयास सबैबाट हुनु आवश्यक छ । पहिले बुँदाको मात्रै कुरा नभएर दोस्रो बुँदाले पनि प्रश्न उठाको छ । २०७४ साल वैशाख ९ गतेको लेनिन दिवस तथा पार्टी स्थापना दिवस मनाउने निर्णय गर्ने नेताहरूले एक हप्ता मात्र बाँकी रहेको माओ दिवस मनाउने निर्णय किन गरेनन्, अथवा किन हुन सकेन भनेर कार्यकर्ताबीच प्रश्न उठेको छ र यो स्वाभाविक पनि छ । वैद्यविप्लव समूह माओवाद मान्छ र मोहनविक्रम समूह मान्दैन, उनी जनयुद्धका पनि विरोधी हुन् । यी कुरा मसाल को आवश्यकता र सान्दर्भिकताभन्दा परको विषय हो । यस्तो बेला माओ दिवस मनाउने कुरा वैद्य समूह र विप्लव समूहबीच नै सम्भव हुने देखिन्छ । विप्लव समूहलाई अध्ययनचिन्तन र अनुभव कम भएका र त्यसतर्फ रुचि नभएका आलाकाँचा नेता र जुझारु र खटारु कार्यकर्ता भएको समूह भन्ने गरिन्छ । सम्बन्धविच्छेदको तात्तातो अवस्थामा विप्लव समूहले माओ दिवस निकै भव्यताका साथ मनाएको थियो । विभिन्न कारणवश विप्लव समूहको अहिलेको स्थिति दुई वर्षअघि नयाँ पार्टी बनाउँदाको जस्तो छैन । नेता धेरै, त्यो पनि थाकेका नेता र अल्छे र जागिरे टाइपका कार्यकर्ता बढी भएको समूह भनेर वैद्य समूहका बारेमा टिप्पणी गर्ने गरिन्छ । दुवै समूहले अलगअलग किसिमले प्रभावकारी रूपमा माओ दिवस मनाउन सक्ने स्थिति नरहेको अवस्थामा संयुक्त रूपमा मनाउँदा कार्यक्रमलाई प्रभावकारी पनि बनाउन सकिने र बाहिर पनि राम्रो सन्देश जाने भए पनि संयुक्त रूपमा माओ दिवस मनाउनुको आवश्यकता र औचित्यप्रति दुवै पार्टी त्यति गम्भीर भएको बोध हुँदैन । दुई पार्टीबीच विचार र राजनीति दुवै दृष्टिले नजिकको सम्बन्ध भएकाले वैद्य र विप्लव समूहबीच नै लामो सहकार्यका आधारहरू देखिन्छन् । तर वैधानिक मञ्च बनाएर चुनावमा जाने सन्दर्भ हेर्दा वैद्य समूह र मसालबीच सहकार्यको सम्भावना बढी देखिन्छ । र पनि समग्रतामा हेर्दा वैद्य समूह र विप्लव समूह नै नजिकका समूह देखिन्छन् । दुवै समूहका कार्यकर्ताको मनोभाव पनि नमिलेका कुरा मिलाउँदै सँगै जानुपर्छ र कार्यगत एकतालाई पार्टी एकताको तहसम्म लानुपर्छ भन्ने देखिन्छ । माओ दिवस संयुक्त रूपमा मनाउने कुरा वैचारिक सामीप्यको आधारका साथै भावनात्मक दृष्टिले पनि एकअर्कालाई नजिक ल्याउने आधार हो । यसले कार्यकर्ताबीच मात्र नभई आम जनमानसमा पनि सकारात्मक सन्देश जाने देखिन्छ ।यसरी हेर्दा तनि पार्टीबीचको कार्यगत एकता जटिलताले बेरिएको बोध हुन्छ तापनि भारतीय विस्तारवादविरुद्धको कार्यगत एकतालाई सकारात्मक रूपमा लिएर यसको आयाम र आकारलाई थप सुदृढ र फराकिलो बनाउनु आवश्यक छ ।"
नयाँ दृष्टिमा नेपालभारत सम्बन्ध,"०२७२८ सालमा नेपालभारत वाणिज्य तथा पारवाहन सन्धिको नवीकरण नभएकाले भारतबाट नेपालमा सामान आयातनिर्यातमा कठिनाइ उत्पन्न भएको थियो । त्यसबेला भारतीय पक्षको माग नेपालमा आयात गरिने स्टिल र टेक्सटाइल उद्योगका कच्चापदार्थ उपयोग हुुनेभन्दा बढी आयात भई भारतमा अवैध निर्यात भएकाले त्यसमा नियन्त्रण गर्नुुपर्यो भन्दा भारतीय मूलका नेपाली व्यापारी र तत्कालीन राजनीतिक र प्रशासनिक निकायको साँठगाँठमा भारतले नेपालको सार्वभौमसत्तामा आक्रमण गर्यो भनेर देशभक्तिको हल्ला गरेर जनतामा भारत विरोधको हौवा चलाइयो । पछि नेपालभारतबीच वाणिज्य र पारवहनको अलगअलग सन्धि गरेर त्यो हौवाको पटाक्षेप गरियो । ०४५४६ मा नेपालमा भारतबीच पुुनः वाणिज्य तथा पारवहन सन्धिको म्याद नवीकरण र नयाँ सम्झौता पनि नभएको अवस्थामा भारत र नेपालबीच आयातनिर्यातको काम रोकिन गयो । तर भूपरिवेष्ठित राष्ट्रको अधिकारअनुुसार तेस्रोे देशबाट आयात र निर्यात हुुने सामानको लागि कलकत्ता बन्दरगाह र वीरगन्ज तथा विराटनगर नाकाबाट आयातनिर्यातको लागि खुुला राखिएको थियो । नेपालमा चीनबाट हतियार आयात गरिनुु, सार्क सिखर सम्मेलन पाकिस्तानको इस्लामावादमा नेपालका राजा वीरेन्द्र र भारतका प्रधानमन्त्री राजीव गान्धीबीच भुुटानका राजासँग निश्चित भएको ब्रेकफास्ट मिटिङ खबर नगरीकन रद्द गरिनुु, सोनिया गान्धीको पशुुपतिनाथ भ्रमण कार्यक्रममा राखेर पनि बिनाजानकारी अन्तिम बेलामा रद्द गरिनुु, नेपालमा निर्दलीय पञ्चायतको विरोधमा बहुुदलीय आन्दोलन गरिनुु, नेपालका विकास आयोजनामा सल्लाहकार र स्ययंसेवकको छद्मभेषमा आएका युरोप अमेरिकाका क्रिस्चियन मिसनका व्यक्तिहरूको आन्दोलनमा सहभागिताजस्ता कारणले नेपालभारतबीच असमझदारी उत्पन्न हुुन गई नेपालभारत आयातनिर्यातमा रोकावट आएकोमा भारतले नेपालमा नाकाबन्दी गर्यो भनेर जनतालाई भ्रममा राखेर अनावश्यक दुुःख दिइयो । निर्दलीय पञ्चायतको विरोधमा भएको आन्दोलन सफल भएर बहुुदल स्थापना हुुनासाथ नेपालभारत व्यापार तथा पारवहन सन्धि भएर नाकाबन्दीको भ्रम समाप्त भई सम्बन्ध सामान्य हुुन गयो । भर्खरै चीन र मंगोलियाबीच गत वर्ष नेपालभारत सीमामा देखा परेजस्तै सीमा अवरोध र ट्रकका लामो लाइन देखा परेको थियो । तर मंगोलियाले नाकाबन्दीको हल्ला नगरी दुुई देशबीचको समस्या आपसी छलफलबाटै समाधान गर्यो । यो हो राष्ट्रिय हितको संरक्षण र राजनीतिक परिपक्वताको उदाहरण जुुन नेपालले पनि अपनाउनुु आवश्यक छ । अहिले भारतमा नेपाललाई माया गर्ने शक्ति जो संवैधानिक राजसंस्था र हिन्दु धर्म कायम भएको देख्न चाहन्छ । यस अवस्थामा तेस्रो शक्तिको योजना सफल हुुन सक्देैन । विद्यमान राजनीतिक अस्थिरता, अन्योल तथा नेपालभारत सम्बन्धमा भएको कटुुताको अन्त्य नजिकै आएजस्तो छ । ०६२६३ मा नेपालमा भएको राजनीतिक परिवर्तन दिल्लीमा भारत सरकारको मध्यस्थतामा भएको बाह्रबुँदे सम्झौताका कारण नै सम्भव भएको हो । नेपालमा २०४७ को संवैधानिक व्यवस्था संवैधानिक राजतन्त्र र बहुुदलीय संसदीय व्यवस्थाको पुुनस्र्थापन नै बाह्रबुँदेको मनसाय भएको बुुझिन्छ । त्यसको पुुष्टि २०६३ वैशाखमा भारतीय प्रधानमन्त्रीका विशेष दूत कर्ण सिंहको उपस्थितिमा आन्दोलनकारी दल र राजासँग भएको सम्झौताले प्रस्ट पर्छ । संसद् पुुनस्र्थापनापछि राजगद्दी उत्तराधिकारी ऐन माओवादीसमेत मनोनीत भएर बनेको संसद्ले बनाउनुु, राजा ज्ञानेन्द्रको रिस र प्रतिशोधका कारण तत्कालीन प्रधानमन्त्री गिरिजाप्रसाद कोइराला बेबी किङ भन्दै भाषण गर्दै हिँडेको नेपाली जनताको सम्झनामा ताजै छ । कांग्रेसका वरिष्ठ नेता तथा पूर्व गृहमन्त्री खुुमबहादुुर खड्काले आईएनजीओको नेपाल प्रवेश गराएर आन्दोलनमा नउठेका मुुद्दालाई संविधानमा राख्ने कार्य प्रमुुख दलका प्रमुुख नेताबाटै भएको छ । म पूर्व गृहमन्त्री पनि भएकाले तीन दलमा कोको विदेशी एजेन्ट छन् भन्ने बुुझ्छुु । यद्यपि अहिले उनीहरूको नाम सार्वजनिक गर्ने स्थिति भने छैन । विदेशीको डलर खाएर नेपालीनेपालीबीचको एकतामा खलबल पुुर्याउनेलाई जनताबीच दण्डित गर्नुुपर्छ भन्ने धारणा व्यक्त गरेका छन् । (पुस ३, अन्नपूर्ण पोस्ट् ) २०७२ असोजमा भारतले सबै पक्षलाई समेटेर संविधान जारी गर्नुुपूर्व नेपालका प्रमुख दललाई पालैपालो दिल्ली बोलाएर बाह्रबुँदे सम्झौताअनुुसार संवैधानिक राजतन्त्र, हिन्दु धर्म कायम गर्नेजस्ता प्रावधान यथावत् राख्न जोड दिइरह्यो । भारतका प्रधानमन्त्री नरेन्द्र मोदीले भारतीय परराष्ट्र सचिव जयशंकरलाई अन्तिम प्रयासस्वरूप एक महिना संविधान जारी गर्ने मिति स्थगन गर्न भनेकोमा तत्कालीन प्रधानमन्त्री सुुशील कोइरालाले एक दिन स्थगित गरी २०७२ असोज ३ गते नेपाली जनताले नचाहेको, छिमेकी मित्रराष्ट्र चीनले पनि नरुचाहेको भारतले त आफूले सहयोग गरेका बाह्रबुँदेको उपज नेताहरूले भारतको सल्लाहलाई लत्याएर संविधान जारी गरे । यो संविधान जारी भएपछि पाँच महिना मधेस आन्दोलनले नेपाल भारत सीमा अवरोध हुुन गई नेपाल र नेपाली जनताले बेहोर्नुुपरेको कष्टकर पीडाको भौतिक मूल्यांकन हुुन सक्दैन । भारतको अर्बौंं रुपैयाँको सहयोग प्रेम र सद्भावना गुुमाउनुुपर्यो । नेपाली जनताले ०४५४६ को जस्तै दुुःख र पीडा सहनुुपर्यो । ऋतिक रोशन सिनेमा काण्डमा काठमाडौंलगायत देशका प्रमुख सहरहरूमा भारतविरोधी प्रदर्शन हुुनुु तर गत वर्षको सीमा अवरोधमा कहीँ पनि भारत र मधेसविरोधी आन्दोलन नहुुनुु र जनता शान्तिपूर्वक बसेको राष्ट्रिय भावना र सरकारलाई सहयोग गरेर होइन, जनताले वास्तविकता बुुझेरै हो भन्ने अनुुमान गरिएको छ । गत वर्षको नेपालभारत सीमा अवरोधकोे जिम्मेवारी त्यसबेलाको संविधान जारी गर्ने तीन दल र ओली सरकारले लिनुुपर्छ । भारतको गोवामा हुुने क्षेत्रीय सम्मेलनम जाँदा नेपाल आउने निश्चित भएको चीनका राष्ट्रपतिको नेपाल भ्रमण नहुुनुुको जिम्मेवारी कांग्रेसको बुुई चढेर गठन भएको प्रचण्ड सरकारले लिनुुपर्छ । चीनका राष्ट्रपतिले नेपालको भ्रमण गरी नेपालले चीनबाट पाउने २० अर्ब डलरको सहयोगबाट वञ्चित हुुनुुपर्ने थिएन होला । केसम्म अनुुमान गरिन्छ भने चीनले नेपाललाई दिने भनेको सहयोग नै बंगलादेशले अचानक प्राप्त गरेको हो । वैदेशिक सहयोग एक देशलाई दिने भनेको अर्को देशमा लैजाने उदाहरण नेपालकै जापानको सहयोगमा बनाइएको काठमाडौंको नयाँ बसपार्कलाई लिन सकिन्छ । जापानले श्रीलंकामा बनाउने भनेको बसपार्क त्यहाँ जग्गाको विवादले नेपालमा ल्याइयो भनेपछि बुुटवल र इटहरीमा जापानले बनाउने भनेको बसपार्क तत्कालीन स्थानीय विकासमन्त्रीको राजनीतिक पूर्वाग्रह र अज्ञानताले कम्बोडियामा पुुगेको अनुुमान गरिएको छ । जसरी परिवार नियोजन गरेका दम्पतीले नचाहँदानचाहँदै जन्मेको सन्तानजस्तै जारी भएको मूल्याहा संघीय लोकतान्त्रिक गणतन्त्र, धर्म निरपेक्ष र समानुुपातिक प्रतिनिधित्वको २०७२ को संविधानले मुुलुुकलाई काँक्राको चिरा पारेजस्तो सिंगो नेपाललाई चिराचिरा पारी कहिले ११ प्रदेश, कहिले ६ प्रदेश हुुँदै संविधानमा सात प्रदेशको व्यवस्था गरियो । अहिले पुुनः संविधान संशोधनको नाममा ४ र ५ प्रदेशको सीमा विवाद खडा गरिएको छ । वर्तमान सरकारका प्रधानमन्त्री पुष्पकमल दाहालले पाकिस्तानबाट समर्थित आतंककारीले भारतमा गरेको आक्रमणको विरोधमा भारतको समर्थन नगरी तटस्थता अपनाएर दोस्रोपटक भारतलाई धोका दिए । जबकि बंगलादेश, श्रीलंकालगायत सार्कका अन्य राष्ट्रले खुुलेआम भारतको पक्षमा समर्थन गरे । त्यस्तै हुुनेवाला प्रधानमन्त्री भनिएका देउवाले गोवामा गएर दलाई लामाका प्रतिनिधिसँग कुुम जोरेर मित्रराष्ट्र चीनलाई चिढाउने काम गरे । यो सबै तेस्रो पक्षको ग्य्रान्ड डिजाइनमा भएको अनुुमान गरिएको छ । नेपाली जनताको लागि संविधान हो कि संविधानको लागि नेपाली जनता हुुन् ? नेपाली जनताको लागि यस्ता संविधान कति आए कति गए । नेपाली गीत कति आए कति गए मेरो लागि मर्छुु भन्नेहरू जस्तै हो । नेपाल देशको वास्तविक माया नेपाली जनता र राजालाई मात्र छ । किनभने नेपाल देश नरहे कहाँको नेपाली भन्नुु, त्यस्तै नेपाल देश नरहे कुुन देशको राजा हुुनुु बाँकी अन्य त जता काफल पाक्यो त्यतै चरी नाच्ने हुुन् । नेपाली जनता र राजाले भारतसँग जहिले पनि मैत्रीपूर्ण सम्बन्ध नै कायम राख्न चाहेका छन् र राखेका पनि छन् । अब तेस्रो शक्तिको अन्तिम प्रयास जुुन उसको जीवनमरणको सवाल छ । श्रीलंकामा असफल भएर काम्लो कुुटुुरो बोकेर नेपाल आएर विगत १० वर्षदेखि नेपाललाई अस्थिर बनाएजस्तै नेपालबाट अर्को देशलाई बिगार्नतर्फ लाग्नेछन् । पुुरानै संरचनाअनुुसार तीन दलको सहमतिअनुुसार स्थानीय निकाय निर्वाचन गराउन सहमत भएका प्रधानमन्त्री दाहाल युटर्न गरेर पुुरानै संरचनाअनुुसार निर्वाचन गर्ने भन्ने सहमति भएको छैन, नयाँ संरचनाअनुुसार स्थानीय तहको नै निर्वाचन गराउँछुु, बाहुुनक्षेत्री संघीयता खोस्न तम्सेका छन्, म प्रधानमन्त्री कार्यालयबाटै विद्रोह गर्न तयार छुु भन्नुु, भर्खरै युुरोप भ्रमणबाट फर्किएका उपेन्द्र यादव र बाबुुराम भट्टराईको संयुुक्त बक्तव्य आउनुु, भारतीय दूतावास लैनचौरमा उपेन्द्र यादव नजानुु, महन्थ ठाकुुरलाई लिएर बाबुुरामले प्रधानमन्त्रीनिवास बालुुवाटारमा दाहाललाई भेट्नुु, डिफिडको सहयोगमा उचालिएर थेचारिएका जनजातीय संगठन पुुनः सक्रिय हुुनुु, अमेरिकाको समृद्ध बसाइ त्यागेर नेपालको तराईमा आन्दोलन मच्चाउने सिके राउतको चर्तिकला, केही दैनिक पत्रिकामा प्रायोजित साम्प्रदायिक र जातीय घृणा बढाउने परम्परादेखिको सामाजिक सद्भाव खलबल्याउने तथाकथित मधेसी बुुद्धिजीवी र जनजातिका बुुद्धिजीवी भनाउँदाका लेख जुुन प्रकाशित गरेवापत सम्पादक र प्रकाशकलाई कानुुनी कारबाही गर्ने निकाय प्रेस काउन्सिल, सूचना आयोग र सञ्चार मन्त्रालय उजुुर परेको छैन भनेर कानमा तेल हालेर बस्नुु, ४ र ५ नम्बर प्रदेशका आमजनताको प्रदेश नटुुक्र्याउने जायज मागलाई कुुल्चिन खोज्नुु आदि कारणले अब तेस्रो शक्तिको अवस्था निभ्ने बेलाको बत्तीजस्तै तेजिलो भएको छ । उपरोक्त तथ्यको आधारमा नेपालभारत सम्बन्ध प्रेम र घृणाको दौरमा गुुज्रिरहेको पाइन्छ । नेपालभारत सम्बन्धमा जबजब तेस्रो पक्षको प्रवेश वा हस्तक्षेप हुुन्छ, त्यो बेला घृणाको दौरमा गुुज्रिन्छ । जब दुुवै पक्षले यो महसुुस गर्छन् तब सम्बन्ध प्रेममा परिणत हुुन्छ । नेपालको सम्बन्धमा चीन र भारत दुवैले असल छिमेकीको धर्म निर्वाह गरिरहेको पाइएको छ । यहाँ तेस्रो पक्ष भनेको नेपाललाई गणतन्त्र, संघीयता, धर्म निरपेक्षता र समानुुपातिक प्रतिनिधित्वको लागि उक्साउने तत्व वा शक्ति नै प्रमुख कारण रहेको मानिन्छ । नेपालको राजनीतिक स्थायित्व र प्रगति नचाहने यो गिरोह नेपाललाई हाइटी बनाउने प्रयासमा लागेको छ । स्थानीय निकायको चुुनाव गराउने भन्नासाथ संविधान जारी गराउने बेलाको शक्ति र तत्व आफ्ना भरौटेमार्फत निर्वाचन भाँड्न पुुनः सल्बलाउन थालेका छन् । अहिले भारतमा नेपाललाई माया गर्ने शक्ति जो संवैधानिक राजसंस्था र हिन्दु धर्म कायम भएको देख्न चाहन्छ । यस अवस्थामा तेस्रो शक्तिको योजना सफल हुुन सक्देैन । विद्यमान राजनीतिक अस्थिरता, अन्योल तथा नेपालभारत सम्बन्धमा भएको कटुुताको अन्त्य नजिकै आएजस्तो छ । यसको जानकारी माओवादी केन्द्रका अध्यक्षले प्रधानमन्त्रीसमेत भएकाले आफूलाई प्राप्त सूचनाका आधारमा व्यक्त गरिसक्नुुभएको छ । २०६३ वैशाखमा संसद् पुुनस्र्थापना भएजस्तै संवैधानिक राजसंस्था, हिन्दु धर्म, पाँच विकास क्षेत्रलाई नै ५ प्रदेश र पुुरानै संरचनाअनुुसार स्थानीय निकाय र संसद् सदस्यको २४० निर्वाचन क्षेत्रको आधारमा गरिने निर्वाचनले नै पुुनस्र्थापना गर्नेछ । चाँडै अहिले मञ्चन भइरहेको नाटक सकेसम्म कम क्षति भई पटाक्षेप होस् भन्ने आम नेपाली जनताको चाहना रहेको छ ।"

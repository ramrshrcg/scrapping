शीर्षक,विवरण
प्याब्सनका गाैरवसम्मान,"अनेक दार्शनिक'धार्मिक आस्थाका साथसाथै सैद्धान्तिक'राजनीतिक आस्था, उदार प्रजातान्त्रिक अनि लोकतान्त्रिक शासन पद्धतिले आमनेपाली नागरिक समाजलाई आआफ्ना विवेक विचार प्रयोग गर्न पाउने भूमि प्रदान गरेको छ । आमनेपालीले आफ्ना विवेक प्रयोग सरोकारी कार्य समूहले निर्धारण गरेको कार्यक्षेत्रमा सार्थक योगदान पुर्याएका सजीव व्यक्तिहरूलाई आदर, कदर, मान, सम्मान प्रदान गर्ने गरेका छन् । यिनै सिलसिलाका क्रममा निजी तथा आवासीय विद्यालय संगठन नेपाल (प्राइभेट एन्ड बोर्डिङ स्कुल्स अर्गनाइजेसन) प्याब्सन, भक्तपुरले पनि प्याब्सन गौरवसम्मान स्थापना र सञ्चालन गर्दै आएको छ । यो सम्मान नौलो भएर पनि गौरवशाली छ । यो सम्मानको नामै प्याब्सन गौरवसम्मान छ । यसमा कुनै दुईमतको गुञ्जायस रहेन । मात्र विवादरहित गौरवसम्मानकै नामनामसीका कारण यसलाई गौरव सम्मान नठानिएर यिनमा अरू आयामिक मर्म बोधितत्व समाहित देख्दछु । पहिले त यस गौरवसम्मानको उद्देश्य केलाउनु सार्थक हुनेछ । उद्देश्यमा उल्लेख छः  आफ्नो जीवनकाल'कार्यकालमा प्याब्सनको उन्नति, विकासमा निरन्तर दत्तचित्त भई लागिपरेका प्याब्सनिस्ट,  भक्तपुर जिल्लाको शैक्षिक स्तर माथि उठाउन अमूल्य योगदान पुर्याएका अग्रज प्याब्सनिस्ट, उल्लिखित यी दुई उद्देश्यअन्तर्गत थप आयाम लुकेका छन् । ती हुन् पहिलो उद्देश्यमा आफ्नो जीवनकाल र कार्यकाल शब्द एकसाथ प्रयोग गरेको छ । जीवनकाल र कार्यकाल हेर्दा उस्तैउस्तै लाग्छन् । जीवनकालले स्कुलका प्रिन्सिपलको हैसियतमा प्याब्सनको सदस्यता ग्रहण गरेको आजीवन सदस्य भएर कर्मठ देन दिएका'दिइरहेका व्यक्तिलाई संकेत गर्छ । यस्ता व्यक्तिले कुनै खास पदार्थ दायित्व वहन नगरी कार्यकारिणी बोर्ड सदस्यतामात्र ग्रहण गरेको बुझाउँछ । दोस्रो, कार्यकालमा शब्दले खास'विशेष पदीय जिम्मेवारी वहन गरेका पदाधिकारीलाई इंगित गर्छ । दोस्रो उद्देश्यमा भक्तपुर जिल्लाको शैक्षिक स्तर माथि उठाउन योगदान पुर्याएका अग्रज प्याब्सनिस्टहरू पनि प्याब्सन गौरवसम्मानको दायरामा पर्ने स्पष्ट छ । जिल्लाको शैक्षिक स्तर निरन्तर'अनवरत प्रयासमुखी अज श्र लगनशील अभियान रहेको छ । यसकारण यसमा आफ्नो जीवनकाल समावेश नभएर पनि कुनै कालखण्डमा प्याब्सन भक्तपुरका पदाधिकारी वा कार्यसमिति सदस्य भई पुर्याएको योगदानलाई संकेत गर्छ, इंगित गर्छ । प्याब्सन प्रणालीले सल्लाहकार प्रमुख सल्लाहकारको मर्यादित प्रावधान गरेको छ, पाएको छ । यस अर्थ र हेतुअन्तर्गत रही यस मर्यादामा प्रविष्ट इष्टलाई प्याब्सन गौरवसम्मानद्वारा सुशोभित गरेको जीवन्त अनुभूति बनेको छ । प्याब्सन भक्तपुरको उदार सौजन्य बन्छ, बनेको छ, त्यो अनुभूति मेरो ! प्याब्सन गौरवसम्मानको थालनी २०६९ सालबाट भएको हो । प्याब्सन भक्तपुरले श्रीगणेश ! गरेको त्यो सम्मान सम्भवतः नेपाली निजी विद्यालयहरूबीच पहिलो अभियान नै हुनसक्दो हो । जे होस्, २०६९ मा प्याब्सन भक्तपुरको अध्यक्षासनमा वर्तमान अध्यक्ष राजकुमार महर्जन नै थिए । भक्तपुर जिल्लाले प्रवेशिका परीक्षाको नतिजामा प्रवीणतर दर्शाउँदै आएको थियो । सम्भवतः यसै माहोलबीच महर्जन महाशयको मनमस्तिष्कमा प्याब्सन भक्तपुरले पनि केही न केही पहिलो कदमी कार्य अभियान थालनी गर्ने सोच पसेको हुनुपर्ने अनुमान आदरणीय पाठक महानुभावसमक्ष पस्काउने चेष्टा गरेँ । वास्तवमा नेतृत्वका गुणहरूमध्ये एउटा प्रमुख पक्ष नयाँ दिशाबोध गरी त्यसको दीर्घकालीन योजना बनाई कार्यान्वयन गर्नु, गराउने दृढ संकल्प नै मान्नुपर्छ । प्याब्सन गौरवसम्मान बहुआयामिक बन्छ । सरसर्ती हेर्दा प्याब्सन भक्तपुरले प्रदान गर्दै आएको प्याब्सन गौरवसम्मान प्याब्सन संस्थाकै गौरवजस्तो लाग्दो यसको अर्थविन्यास बहुविध छ । प्याब्सन भक्तपुरको जग हालिएदेखि वर्तमानसम्म आइपुग्दा यसको आकारप्रकार, रूपरंग, ढाँचाकाँचा, अवस्था र कार्यक्रम सञ्चालन प्रक्रियामा ठूलो परिवर्तन परिवर्धन र परिमार्जन भएको अनुभूत गर्न सकिन्छ । विगतका विभिन्न अवस्थाजन्य शब्दचित्र २०७० सालमा पहिलो स्मारिका प्रकाशनमा संकलित स्थापनाकालदेखिका सबै अध्यक्ष महानुभावबाट व्यक्त अन्तर्वार्ताहरूबाट अनुभूत गर्न सकिन्छ । २०४७ सालमा स्थापना भएको प्याब्सन भक्तपुरका प्रथम अध्यक्ष स्व शारदाभक्त मधिकर्मीले समयसमयमा बैठक बसाल्ने, खेलकुद, चित्रकला, अंग्रेजी हिज्जे प्रतियोगिता आदि प्रमुख कार्यसम्पादन र सञ्चालन गरेको उल्लेख छ । दोस्रो, कार्यकालीन अध्यक्ष दीपक अंकलगीले शिक्षकशिक्षिकाहरूलाई तालिम, अन्तरविद्यालय विभिन्न प्रतियोगिता, चित्रकला र अन्य प्रदर्शनी गरे गराएको उल्लेख गरेका छन् । तेस्रो र चौथो (२०५२०५४, २०५५०५९) कार्यकालको प्याब्सन भक्तपुरका अध्यक्ष भक्तराज भण्डारीले जिल्लास्तरीय परीक्षा सुरुआत, भाडाका घरमा कार्यालय स्थापना आवश्यक फर्निचर, कार्यालय व्यवस्थापन नियमित परीक्षा सञ्चालन, जग्गा खरिद गर्न बीउपुँजी संकलन आदि उल्लेख गरेका छन् । पाँचौं प्याब्सन भक्तपुरका अध्यक्ष शिवजी श्रेष्ठले आचारसंहिता, अनुशासन मौलिक मान्यताको शिक्षा, पाठ्यपुस्तक र परीक्षा, अतिरिक्त क्रियाकलाप, परीक्षणमा एकरूपता आदि उल्लेख गरेका छन् । छैटौं प्याब्सन अध्यक्ष सानु घिमिरेले निजी विद्यालयका शैक्षिक स्तर वृद्धि निमित्त अन्तरविद्यालय मैत्रीभाव विकास संस्थागत विकासका लागि एउटा दरिलो आर्थिक स्रोत जुटाई जग्गा खरिद हुनु आदि महत्वपूर्ण आधारभूत कार्यहरू उल्लेख गरेकी छन् । सातौं अध्यक्ष खड्बहादुर कटुवालको अध्यक्षता कालमा प्याब्सन भक्तपुरको भवन निर्माण भएको सातौं प्याब्सन भक्तपुरका अध्यक्ष भुवनलाल श्रेष्ठले उल्लेख गरेका छन् । आठौँ अध्यक्ष राजकुमार महर्जनका कार्यकाल अद्यावधिक र निरन्तर छ । भुवनजीको कार्यकालमा निर्माण भएको भुइँ'छेँडी तल्लामाथिको एकतले भवन दोस्रो र तेस्रो तलासम्म उकासिएको छ । भवनको तला बढ्नुका साथै एउटा अर्को थप आयामिक कार्य महर्जनको कार्यकालमा भएको छ । त्यो कार्य हो प्याब्सन गौरवसम्मान तथा प्याब्सन दीर्घ सेवा सम्मान । प्याब्सन गौरवसम्मान बहुआयामिक बन्छ । सरसर्ती हेर्दा प्याब्सन भक्तपुरले प्रदान गर्दै आएको प्याब्सन गौरवसम्मान प्याब्सन संस्थाकै गौरवजस्तो लाग्दो यसको अर्थविन्यास बहुविध छ । प्याब्सन भक्तपुरले प्रारम्भ गरेको यो सम्मान संस्थाकै गौरव बन्नु स्वाभाविक छ निःसन्देह ! यसका साथै प्याब्सन संस्थाले हुर्काउन, समृद्धि र समृद्धशाली बनाउन आआफ्ना कार्यकालमा अवस्थाअनुसार योगदान पुर्याउनुहुने महानुभावलाई यो कार्यकालका वर्तमान कार्यसमितिले गौरवचित्त ठान्ने दृढता प्रदर्शन गर्नु आफूमा धनधान्यशाली सोच, अठोट र संकल्प जचिन्छ । संस्थागत विकासक्रममा संस्थात्मक योगदान यस्तैमा जचिन आउँछ । उदारता नेतृत्वकारी व्यक्ति र समूहकै शक्ति र गहना बन्छ, हो पनि । नेतृत्व र नेतृत्वकारी संस्थाका कार्यसमिति गहबन्धन तगडा भएपछि यस्ता वर्चश्वशाली कार्यको थालनी हुन्छ । निरन्तरता पाइरहन्छ । नैरन्तर्य यसको सुन्दर स्वाभिमानी भविष्य हुन् । यसले निर्बाध निरन्तरता पाएर प्याब्सन गौरवसम्मान क्रमिक रूपमा आगामी पहलकदमी बनिरहुन् । प्याब्सन गौरवसम्मान प्राप्त गर्ने स्व शारदाभक्त मधिकर्मीले आफ्ना अभिव्यक्तिमा समेटेका छन् । मिर्गौलाले काम नगर्दा प्याब्सनले ६१ हजार उपचार सहयोग प्रदान गरेको हो । दिवंगत आत्माका ती शब्दपुञ्ज मनन गर्दा उनले सरकारी बहडामा रहेर पनि निजी तथा आवासीय विद्यालय, प्याब्सन भक्तपुरको प्रथम अध्यक्ष बन्ने साहस गरेको तत्कालीन परिवेशमा सराहनीय छ, स्तुत्य छ । अहिलेसम्म निरन्तर रूपमा चार महानुभावहरू जजसले प्याब्सन गौरवसम्मान पाएका छन्रू सबैप्रति अन्तरमनकै बधाई अर्पन्छु । यसै २०७३ को प्याब्सन गौरवसम्मानद्वारा विभूषित हुने ॐ माध्यमिक आवासीय विद्यालयका प्रिन्सिपल'प्रधानाध्यापिका सानु घिमिरेप्रति हार्दिक तथा मंगलमय बधाई ! ! ! बिट मार्नुअघि प्याब्सन गौरवसम्मान थालनी गर्ने अध्यक्ष राजकुमार महर्जन तथा सम्पूर्ण कर्मठ पाखुरीहरूका विवेकब्रह्मप्रति यस सम्मान कार्यको नैरन्तर्य निमित्त सदाबहार सद्भाव सगुन अर्पण गर्न किन कञ्जुस्याइँ गरूँ?"
भाँडभैलो तन्त्र,"संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्न संविधान सभाबाट पारित गरी यो संविधान जारी गर्दछौं ।' १५ महिनाअघि जारी नयाँ संविधानको प्रस्तावनाको अंश हो यो । प्रस्तावनालाई संविधानको सार र सिद्धान्त मानिन्छ । नयाँ संविधान जारी भएपछि देश विकास र समृद्धि मार्गमा तीव्र गतिमा अघि बढ्ने संकल्प उक्त प्रस्तावनामा गरिएको छ विडम्बना गएको सवा वर्ष न शान्ति भयो न सुशासन ! देशले न विकासको मार्ग पहिल्याउँदैछ, न त समृद्धिको । वर्ष दिनको राजनीतिक अभ्यास भने सत्तादेखि सत्तासम्मको गोलचक्करमा सीमित छ । नयाँ संविधानले राजनीतिक द्वन्द्वको अन्त्य हैन, नयाँनयाँ द्वन्द्वको सिर्जना गरेको छ । संघीय संरचनाको निर्माण सुरु नहुँदैदेखि फेरि देश द्वन्द्व नै द्वन्द्वको भुमरीमा फसेको छ । राजनीतिशास्त्रका प्राध्यापक लोकराज बराल नेपालको राजनीतिमा कुनै शास्त्र र सिद्धान्तले काम नगर्ने बताउँछन् । राजनी तिशास्त्रको सिद्धान्त लागू हुने हो भने त नयाँ संविधानपछि शान्ति हुनुपर्ने हो, देश चुनावमा जानुपर्ने हो । विकासको मार्गमा देश अघि बढ्नुपर्ने हो', प्राध्यापक बरालले भने, नयाँ संविधानपछि प्रधानमन्त्रीको मात्रै चुनाव गरेका छन् । दलहरू कुर्सीको जग हाल्न लागिपरेका छन् ।' अर्थात् व्यवस्थापकीय अंगको होइन, हुनुपर्ने त्यसैको थियो । उनले नेपालमा २००७ सालदेखि अहिलेसम्म सधैं संक्रमणकाल र अस्थिर राजनीति नै समस्याको जड भएको बताउँदै भने, मुख्य दलहरू सामान्य कुरामा पनि सहमत हुन नसक्दा कतिबेला के हुन्छ, भन्नै सकिन्न ।' दसवर्षे सशस्त्र द्वन्द्वको अन्त्य र २०६३ को जनआन्दोलनलाई लिपिबद्ध गर्न संविधानसभाबाट नयाँ संविधान निर्माण भएको हो । सुधारिएको संसदीय व्यवस्था' नाम दिइएको शासन प्रणालीमा संसद् बैठक लामो समयदेखि अवरुद्ध छ । जनताको आवाज बुलन्द हुने संसद्को बैठक लगातार लामो समयसम्म अवरुद्ध हुनु ठीक हैन', एमाले संसदीय दलका उपनेतासमेत रहेका पूर्वसभामुख सुवास नेम्बाङले भने, हामीसँग संविधान संशोधन विधेयक असफल बनाउन पुग्ने संख्या छ तर पनि यत्ति महत्वपूर्ण विषयमा प्रमुख राजनीतिक दलहरूबीच पक्षविपक्ष देखिन हुँदैन भनेर यसलाई प्रक्रियामा जान रोकेका हौं ।' संवैधानिक अंगबीच द्वन्द्व शासन प्रणालीका प्रमुख अंगहरू हुन व्यवस्थापिका, कार्यपालिका र न्यायपालिका । जनताप्रति अन्याय नहोस् भनेर नियन्त्रण र सन्तुलनको सिद्धान्तअनुसार चल्ने गरी यी अंगको व्यवस्था गरिएको हुन्छ लोकतान्त्रिक व्यवस्थामा । आवधिक निर्वाचनका माध्यमबाट जनताले चुनेको प्रतिनिधिको संस्था विधायिकाले विधि बनाउँछ । कार्यपालिकाले त्यही विधिका आधारमा शासन सञ्चालन गर्छ । कार्यपालिकाले कानुन कार्यान्वयन गर्दा विधि मिचेर आम मान्छेमाथि अन्याय नहोस् भनेर न्यायिक निरूपण गर्न न्यायपालिकाको व्यवस्था गरिएको हो । शक्ति पृथकीकरणको यही सिद्धान्त लोकतन्त्रको आधारभूत सिद्धान्त पनि हो । यसबाहेक राज्यका तर्फबाट गर्नैपर्ने तर कार्यपालिकाले गर्दा निष्पक्षतामाथि प्रश्न उठ्न सक्ने विषयमा स्वतन्त्र ढंगले कार्य गर्न अन्य केही संवैधानिक अंगको व्यवस्था गरिएको हुन्छ जस्तै भ्रष्टाचार छानबिन गर्न अख्तियार दुरुपयोग अनुसन्धान आयोग, मानवअधिकार हनन्बारे अध्ययन गर्न राष्ट्रिय मानवअधिकार आयोग, निष्पक्ष चुनाव गराउन निर्वाचन आयोग, कर्मचारीतन्त्र सञ्चालनका लागि लोकसेवा आयोग आदि । संवैधानिक अंगका काममा सहयोग सरकारले नै गर्छ । यी सबै संवैधानिक अंगहरूले शासन प्रणालीलाई एउटा सग्लो स्वरूप दिएका हुन्छन् । संविधानले तोकेको आआफ्नो क्षेत्राधिकारभित्र रहेर काम गर्नुपर्ने यस्ता स्वतन्त्र निकायमा लोकतन्त्र'को आगमनपछि देखिने गरी राजनीतिक पक्षधरताका आधारमा पदाधिकारीहरू नियुक्त हुन थालेका छन् । परिणामस्वरूप यी निकायबीच द्वन्द्व देखिएको छ । अदालतका न्यायाधीशदेखि विश्वविद्यालयका उपकुलपति, कर्मचारी सबै आफ्नै पार्टीका मान्छे भर्ती गर्दाको रिफ्लेक्सन' हो यो', प्राध्यापक बरालले भने । रूपान्तरित संसद्को आयु २०७४ माघ ७ गते सकिने नयाँ संविधानमै उल्लेख छ । उक्त मितिसम्ममा प्रतिनिधिसभा र राष्ट्रियसभा गठन भइसक्नुपर्ने संवैधानिक बाध्यता छ । अन्यथा देश पुनः पहिलो संविधानसभा विघटन भएपछिको रिक्ततामै फर्कने डर सत्ता र प्रतिपक्ष दुवैमा छ । संसद्मा महाभियोग दर्ता भएपछि अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्की कात्तिक ४ गतेदेखि निलम्बित छन् । राज्यको भ्रष्टाचार छानबिन गरी अदालतमा मुद्दा दायर गर्ने जिम्मेवारी पाएको संवैधानिक अंगको प्रमुखविरुद्ध महाभियोग दर्ता भएको संसद् अहिले उक्त मुद्दालाई मुख्य बिजनेस बनाएर अघि बढेको छैन । एउटा संवैधानिक अंगका प्रमुख निलम्बित भएका छन् तर संसद् भने सरकारले दर्ता गरेको संविधान संशोधन विधेयकको विवादमा अवरुद्ध छ । संसद् कहिले खुल्छ र महाभियोग टुंगो लाग्छ यसको जवाफ कसैले पनि दिन सक्ने अवस्था छैन । बरु सांसद्हरू भने अदालतको मुख हेरेर बसेका छन् अदालतले नै लोकमानलाई अयोग्य' ठहर गरिदेला र संसद्लाई हाइसञ्चो होस् । उता निलम्बनमा परेका अख्तियार प्रमुख लोकमानमाथि सर्वोच्च अदालतमा सुनुवाइ भइरहेको छ । सिंहदरबारबाट सांसद्हरू सोधखोज गर्छन् कोको न्यायाधीशको बेन्चमा पर्यो भनेर । अर्थात्, निष्पक्ष न्याय निरूपण हुने सर्वोच्च अदालत पनि को न्यायाधीशको बेन्चमा पर्यो भन्ने अवस्थामा पुगेको छ । यो यहाँमात्र हैन, अमेरिकामा पनि यस्तै हो, कसको बेन्चमा पर्यो भन्ने', ती सांसद्ले तर्कसहित उदाहरण दिए । बरु भारतमै न्याय सम्पादनमा यस्तो प्रश्न गर्नुपर्दैन, पदमा गएपछि निष्पक्ष फैसला हुन्छ', अर्का प्रबुद्ध सांसद्ले थपे । न्याय निरूपणको सिलसिलामा अदालतमा उपस्थित उनै निलम्बित अख्तियार प्रमुखमाथि सर्वोच्च अदालतभित्र फाँटमै कालोमोसो दलिन्छ । दुव्र्यवहार हुन्छ । कित्ताकित्तामा विभाजित नागरिक समाज' चाहिँ यो उनैबाट नियोजित घटना भन्दै सामाजिक सञ्जालमार्फत प्रचारबाजी गर्छ । अदालत र संसद्बीचको द्वन्द्वका कारण पहिलो संविधानसभा विघटन नै भयो अदालतको आदेशअनुसार । त्यसपछि तत्कालीन न्यायपालिकाका प्रमुख खिलराज रेग्मी नै मन्त्रिपरिषद् अध्यक्ष भएर दोस्रो संविधानसभा चुनाव गराए । दोस्रो संविधानसभा चुनावपछि न्यायाधीश नियुक्तिका बेला प्रमुख पार्टीहरूबीच भागबन्डा गरेर खुल्लमखुल्ला पार्टीका मान्छे' अदालतमा भर्ती गरेको राजनीतिक दलका नेताहरू स्वीकार्छन् । प्रधानन्यायाधीश सुशीला कार्की स्वयम्ले सार्वजनिक कार्यक्रममा आफूले न्यायालयमा गर्न चाहेको सुधारमा प्रधानमन्त्री पुष्पकमल दाहाल बाधक भएको बताएकी छन् । सत्ता कि व्यवस्था ? संविधान जारी गर्न कांग्रेस, एमाले, एमाओवादी र फोरम (लोकतान्त्रिक) बीच २०७२ जेठ २५ गते भएको १६ बुँदे सहमति सत्ताको खेलमा टुट्यो । संविधान जारी भएलगत्तै संसद्मा २०७२ असोज २४ गते भएको प्रधानमन्त्री चुनावमा एमाले अध्यक्ष केपी शर्मा ओलीसँग तत्कालीन कांग्रेस सभापति सुशील कोइराला चुनाव लडेपछि यी दुई दलबीच सम्बन्ध चिसिएको हो । एमालेको दाबी छ संविधान जारी गर्ने सरकारको नेतृत्व कांग्रेसले गर्ने, एमाले पनि सो सरकारमा सहभागी हुने । एमालेले उक्त सहमति पालना गर्यो । तर, त्यसैबेलाको भद्र सहमतिअनुसार संविधान जारी भएपछि कांग्रेस एमाले अध्यक्ष केपी ओलीलाई सत्ता सुम्पन तयार भएन । उल्टै कांग्रेसले निर्णय गर्यो पहिलो दल कांग्रेस र दोस्रो दल एमाले एकसाथ सरकारमा जानु हुँदैन । एमालेको बुझाइमा कोइराला अन्तिम क्षण छिमेकी शक्ति केन्द्र' को दबाबमा उम्मेदवार भए । माओवादी केन्द्र, राप्रपा नेपाल, फोरम लोकतान्त्रिक) देखि साना वाम पार्टीको समर्थनमा ओली प्रधानमन्त्री चुनिए । नौ महिनामा माओवादी केन्द्रले समर्थन फिर्ता गरेपछि ओली नेतृत्वको सरकार ढल्यो । कांग्रेसको समर्थनमा माओवादी केन्द्रका अध्यक्ष दाहाल प्रधानमन्त्री बने । प्रतिपक्षमा पुगेको एमाले चाहिँ सरकारविरुद्ध सडक र संसद्मा प्रस्तुत भयो । प्रदेश नम्बर पाँचबाट पहाडी जिल्लाहरू झिक्ने र नवलपरासीदेखि बर्दियाको भूभाग राख्ने संविधान संशोधन प्रस्ताव संसद्मा दर्ता गरेपछि एमालेले त्यसलाई रोक्न संसद्मा अवरोध गरेको छ । स्थानीय कांग्रेस र माओवादी केन्द्रलाई समेत साथ लिएर पाँच नम्बर प्रदेशमा सडक आन्दोलन गरिरहेको छ । पक्षप्रतिपक्षको पोजिसन' ले निकास टाढा देखिएको छ । कांग्रेस वरिष्ठ नेता रामचन्द्र पौडेल त अहिलेको राजनीतिक विवाद सत्ता साझेदारीसँग समेत जोडिएको हुन सक्ने आशंका गर्छन् । यतिमात्र भन्छन्, व्यवस्था बनाउने कुरामा सत्ताराजनीति घुस्यो ।' पौडेलको विश्लेषणमा संविधान जारी भएपछि एमालेसँगै कांग्रेस पनि सत्तामा गएको भए क्षेत्रीय शक्तिका रूपमा आन्दोलनरत मधेस केन्द्रित दलहरू अहिलेभन्दा धेरै टाढा पुग्थे । कांग्रेस विपक्षमा बसेर मधेसीलाई समेट्ने कोसिस गरेको छ । विशेषगरी एमालेलाई लक्षित गरी मधेसमा आन्दोलनरत' मधेसी मोर्चा पनि संशोधनको पक्षमा खुलेको छैन । संसद्मा मधेसी मोर्चासहित सत्तापक्षको एउटा गठबन्धन छ भने संशोधन रोक्न पुग्ने संख्या एक तिहाइ सांसद्सहित एमाले संशोधनको विपक्षमा खडा भएको छ । संविधान कार्यान्वयन' यसै लडाइँमा बन्दी बनेको छ । एमाले नेता सुरेन्द्र पाण्डेले कांग्रेस र एमालेको पोजिसन' कडा बन्दै गएको प्रति चिन्ता व्यक्त गर्दै भने, यसले चिन्ताजनक अवस्था सिर्जना गर्ला जस्तो छ । निकासका लागि दोस्रो तहका नेताले पहल गर्नुपर्ने अवस्था छ ।' टाढिँदै चुनाव, नजिकिँदै संकट रूपान्तरित संसद्को आयु २०७४ माघ ७ गते सकिने नयाँ संविधानमै उल्लेख छ । उक्त मितिसम्ममा प्रतिनिधिसभा र राष्ट्रियसभा गठन भइसक्नुपर्ने संवैधानिक बाध्यता छ । अन्यथा देश पुनः पहिलो संविधानसभा विघटन भएपछिको रिक्ततामै फर्कने डर सत्ता र प्रतिपक्ष दुवैमा छ । राष्ट्रियसभा गठनका लागि प्रदेश संसद् र स्थानीय चुनाव पनि यसैबीच भइसक्नु अनिवार्य छ । एमाले नेता अग्नि खरेलले भने, संघीय संसद्मा एक तिहाइ महिला सुनिश्चित गर्न राष्ट्रियसभा गठन हुनु जरुरी छ । राष्ट्रिय सभाको निर्वाचक मण्डलमा प्रदेशसभा, स्थानीय तहका अध्यक्ष र उपाध्यक्ष पनि हुने हुनाले यो पनि चुनाव भइसक्नुपर्नेछ ।' अहिले दलहरूबीचको रस्साकस्सी हेर्दा यस्तैमा संघीय संसद्, प्रदेशसभा र स्थानीय तहको चुनाव हुन सम्भव देखिँदैन । एमाले चाहिँ सरकारबाट हटेपछि पनि पार्टीको लोकप्रियता बढेको विश्वासमा छ । ऊ जति सक्यो चाँडो जुनसुकै मूल्यमा पनि संघ, प्रदेश वा स्थानीय जुनसुकै भए पनि चुनाव चाहन्छ । संविधान संशोधन गरेर निर्वाचनसम्बन्धी ऐनअगाडि बढाउने कार्यसूची सरकारले संसद्मा ल्याओस्, हामी अवरोध खोलिदिन्छौं', एमाले नेता खरेलले भने । प्रधानमन्त्रीले प्रदेश नम्बर २ लाई कारण बनाएर स्थानीय तह पुनर्संरचना आयोगको प्रतिवेदन बुझ्न अस्वीकार गरेबाट नै माओवादी केन्द्र चुनावको पक्षमा नभएको आरोप एमालेको छ । स्थानीय चुनाव पुष्पकमल दाहालले गराउने र संसद्को चुनाव कांग्रेस नेता शेरबहादुर देउवाले गराउने गरी अहिलेको सत्ता गठबन्धन बनेको हो । स्थानीय तहको चुनाव गराउने कि निकायको भन्ने विवादमै वैशाखभित्रको निर्वाचन टर्ने सम्भावना छ । स्थानीय चुनाव नहुने भएपछि कांग्रेस सभापति शेरबहादुर देउवा पनि प्रधानमन्त्री दाहाललाई संघीय संसद्को चुनाव गराउने गरी प्रधानमन्त्रीमा राखिराख्न चाहँदैनन् होला', एमाले नेता सुरेन्द्र पाण्डेले भने, यो सरकार बनाउनुमा बहिरी शक्तिको एउटा मिसन केपी ओलीलाई हटाउने पूरा भएको छ । अर्को, मधेसी मोर्चाको माग सम्बोधन गर्ने गरी संविधान संशोधन पूरा हुँदैन ।' त्यसैले अब यो सरकार अब निरन्तर नहुने उनको विश्लेषण छ । अति राजनीतीकरणका कारण सिंगै राजनीतिक प्रणाली बद्नाम बन्दै गएको छ । यतिसम्म कि पदावधि सकिएको काठमाडौं विश्वविद्यालयको उपकुलपतिसमेत सरकारले चयन गर्न सकेको छैन । प्राध्यापक लोकराज बराल पनि सर्वत्र अति राजनीतीकरणले अहिलेको व्यवस्थालाई बद्नाम बनाएको बताउँछन् । उनले भने, अदालत, विश्वविद्यालय, कर्मचारीतन्त्र सबै लोकतन्त्रका खम्बा हुन् । यी सबैमा स्वतन्त्र व्यावसायिक मान्छेको साटो आफ्ना मान्छे भर्ती गर्दा यो लोकतन्त्र हैन, भाँडभैलोतन्त्र भएको छ ।' कुनै पनि अधिनायकवादी शासनले पनि निकास दिन नसक्ने बताउँदै उनले निराशा व्यक्त गरे, राजा महेन्द्रले ५० वर्षमा हुन नसकेको काम १० वर्षमा गर्छौं भनेर पञ्चायत ल्याए । यसले केही बाटाघाटा पनि बने । अधिनायकवादी शासन एकदुई वर्ष त चल्ला, त्यो पनि समाधान हैन ।'"
सरकारी निर्माण र भ्रष्टाचार,"विभिन्न कालखण्डको भौतिक निर्माणको आआफ्नै विशेषता छ । लिच्छवी, मल्ल, शाह, राणा, २००७ सालपछिको खासगरी पञ्चायत, २०४६ पछिको बहुदलीय कालका निर्माणका स्वरूपहरूबीचको भिन्नता प्रत्यक्ष देख्न सकिन्छ । लिच्छवी र विशेषगरी मल्लकालका काष्ठकलाले भरिपूर्ण मन्दिर, दरबारहरू, शाहकालका दरबार तथा मन्दिर र राणाकालमा भित्र्याइएका बेलायती शैलीका भवनहरू देख्न पाइन्छन् । पञ्चायतकालमा निर्मित सामान्य देखिने गारो'ढलान र पिल्लरवाला भवनहरू, बहुदलीयकालमा त्यसैको निरन्तरता (बढ्दो पिल्लर सिस्टम) र केही वर्षयता आधुनिक र आकर्षक देखिने अलुमिनम पाता र बेल्जियम सिसाले छोपिएका पिल्लरवाला भवनहरूको निर्माण बढ्दो छ । २०७२ वैशाख १२ को विनाशकारी भूकम्पबाट लाखौं घर भत्किए, चर्किए । तीमध्ये ११ हजार सरकारी भवन पूर्ण रूपमा र १५ हजार आंशिक रूपमा क्षति भए । पुराना र जीर्ण सरकारी भवन भत्किनु स्वाभाविक हो । नागरिकका पुराना र जीर्ण घरहरूबारे चासो र निगरानी राखेर धनजनको क्षति हुनबाट बचाउनुपर्ने राज्यले आफ्नै स्वामित्व र नियन्त्रणमा रहेका पुराना र जीर्ण भवनहरूको बेवास्ता किन गर्यो ? यसको आशय, भूकम्पले सरकारी भवन भत्किनै नपर्ने भन्ने होइन । कुरा हो, नयाँ बनेका पनि भत्किए वा नराम्ररी क्षतिग्रस्त भए । कतिपय मल्लकालीन धरोहरहरू पूरै ढले । राणाकालीन बेलायती शैलीका सिंहदरबार, शीतल निवास, सिंहमहल, शशीभवनलगायत ठूला भवनहरूका आयु ढल्किएकै ठहरियो । सर्वोच्च अदालतलगायत तुलनात्मक रूपमा नयाँ भवनहरू पनि क्षतिग्रस्त भए । ठूलाठूला नयाँ सरकारी भवन र संरचनाहरू पनि कमजोर र जोखिमयुक्त ठहरिए । भर्खरभर्खर बनेका ठूलाठूला अपार्टमेन्टहरू चर्किए, क्षतिग्रस्त भए । ठाउँ विशेषका कारण (विज्ञहरूका भनाइअनुसार)ले पनि होला कतिपय क्रंक्रिटका नयाँ घरहरू पनि नराम्ररी ढले । ती नयाँ भवनहरू क्षतिग्रस्त हुनुमा प्राविधिक त्रुटि र ज्ञानको कमीलगायत निर्माणमा हेलचेक्रयाइँ र मनपरी, आर्थिक प्रलोभन र कमसल निर्माण सामग्रीको प्रयोग आदि उत्तिकै जिम्मेवार छन् । एउटा सुखद् पक्ष, कंक्रिटका अधिकांश निजी घरहरू ढलेनन्, केही सामान्य चर्किए पनि बस्नै नहुने भएनन् । माथिका दुवै अवस्थाबाट प्राविधिक र निर्माण व्यवसायीहरूले पाठ सिक्नुपर्छ । कस्ता घर ढले'ढलेनन्, सुरक्षित रहे'रहेनन् ? भन्नेबारे अध्ययन र अनुसन्धान भइरहेका होलान् । पहाडी भेगका घरहरू जुन आकारप्रकार नमिलेका गोला र ससाना ढुंगाहरूले बनेका छन्, ती एकले अर्कालाई राम्ररी नअँठ्याइएका कारण भूकम्पबाट सन्तुलन सजिलै खल्बलिएर भत्किए । नयाँ सविधानअनुसार संघीय र प्रदेशका संसद्, न्यायालय, नगरपालिकालगायतका भवन बन्लान् । कम्तीमा तिनका बनोट र स्वरूपमा एकरूपता दिई राष्ट्रियताको पहिचान दिन सकिन्छ । कम्तीमा यो संसद् भवन, यो न्यायालय, यो नगरपालिका भन्ने त झल्कियोस् । धेरै सरकारी भवन र संरचना जीर्ण छन्, जोखिमयुक्त छन् । ती कुनै पनि बेला ढल्न सक्छन्, जसका लागि अर्को ठूलो भूकम्प कुर्नु पर्दैन । सरकारी संरचनाहरू पुराना भएकाले मात्र जीर्ण भएका होइनन्, न्यूनतम स्याहार र मर्मतसम्भार नभएर भएका हुन् । केही वर्षअघि मैले सिंहदरबारदेखि विभिन्न सरकारी भवन र दरबार स्क्वायरमा उमे्रका झारपातबारे झक्झक्याउने प्रयास गरेँ । विभिन्न तस्बिरसहित प्रधानमन्त्री (त्यतिखेर माधवकुमार नेपाल) लाई नै सम्बोधन गरेर निवेदन दिएँ । सुनुवाइ भएछ, प्रधानमन्त्रीले उक्त कुरा बैठकमा उठाएछन् । भवनको आयु घटाउने अर्को प्रमुख कारण हो, छाना । समथर छाना चुहिने सम्भावना बढी रहन्छ । कम्तीमा सरकारी भवनहरूमा भिरालो छाना अनिवार्य गर्नुपर्ने भनी केही वर्षअघि झक्झक्याएको थिएँ । अहिले सिंहदरबारभित्रका धेरै नयाँ भवनहरूमा तल्ला थपेर भिरालो छाना राखिएका छन् । मेरै पूर्व कार्यालय नेपाल कृषि अनुसन्धान परिषद् (नार्क)का केन्द्रदेखि विभिन्न जिल्लास्थित छाना चुहिने समस्या भएका कार्यालयहरूमा ट्रस राख्नमा मैले जोड दिएँ । यसले पानी चुहिने समस्या समाधान भयो भने अर्को गर्मी ठाउँमा तलको तलामा शीतलसमेत भयो । निजी घरहरूमा पनि पछिबाट ट्रस राखिएको धेरै देखिन्छन् । मुख्य कुरा, पानी नचुहिएपछि भवनको टिकाउ बढी हुन्छ । कम्तीमा सरकारी भवनहरूमा भिरालो छाना अनिवार्य गर्नैपर्छ । भूकम्पपछि भवन निर्माणसम्बन्धी नयाँ मापदण्डहरू बने । ती लागू भए भएनन् ? सम्बन्धितले नै जानून् । संरचना निर्माण गर्न नक्सा पास गर्नुपर्छ । नक्साबमोजिम बने बनेनन् त्यो पाटो बेग्लै छ । तर, अधिकांश सरकारी संरचना बिनानक्सापास बनेका छन्, बन्ने गरेका छन् । अर्को, सरकारी निर्माणका लागि कुनै निश्चित आकृति र मापदण्ड छैन, जसलाई जे मन लाग्यो त्यही र जहाँ मन लाग्यो त्यहीँ निर्माण गर्ने गरेका छन् । बजेटमुताबिकको ड्रइङ, डिजाइन र इस्टिमेट हुने गर्छ । इन्जिनियर'ओभरसियर सीधै सोध्छन्, बजेट कति छ ? झ्वाट्ट सुन्दा जो कसैलाई लाग्छ, बजेटअनुसारै त हुन्छ । हाँसोलाग्दो कुरा के छ भने बजेट पुग्दैन भनेर भर्याङै नराख्ने, भर्याङै नछोप्ने, झ्यालै नराख्ने आदि किसिमले डिजाइन इस्टिमेट गरी भवन निर्माण गर्छन् । यो म आफैले अनुगमनमा देखेको छु । नयाँ सविधानअनुसार संघीय र प्रदेशका संसद्, न्यायालय, नगरपालिकालगायतका भवन बन्लान् । कम्तीमा तिनका बनोट र स्वरूपमा एकरूपता दिएर राष्ट्रियताको पहिचान दिन सकिन्छ । कम्तीमा यो संसद् भवन, यो न्यायालय, यो नगरपालिका भन्ने त झल्कियोस् । अमेरिकामा मैले एकरूपता दिएको देखेँ । यसको अर्थ अरूकै अनुसरण गर्ने भन्ने होइन । राम्रा कुरा लिँदा नराम्रो हुन्न । सरकारीस्तरमा २५'३० वर्षयता बनेका संरचनाहरू त्यसअघि बनेकाभन्दा कमजोर, गुणस्तरहीन र दूरदृष्टिविहीन छन् । यो मैले नार्कमा काम गर्दा देखेको छु । यसो हुनुमा चरम आर्थिक चलखेल, प्राविधिक कमजोरीलगायत हेलचेक्रयाइँ, गुणस्तरहीन निर्माण सामग्री आदिको प्रयोग प्रमुख कारण हुन् । ठेक्का पाएपछि ठेकेदारले मोबिलाइजेसनबापत सुरु किस्तास्वरूप बुझ्ने चेकदेखि काम गर्दै जाँदा पहिलो, दोस्रो, तेस्रो आदि (रनिङ बिल) बिलको भुक्तानी पाउन र काम सकेर अन्तिम बिलको भुक्तानी र जाँचपास (अहिले छैन) सम्म कमिसनको चक्कर छ । ठेकेदारले प्रत्येकपटक चेक हात परेपछि निश्चित रकम बुझाउँछन् । यो ओपन सेक्रेट' टेन्डरद्वारा गरिने ठूला रकमदेखि ससाना कोटेसन र अमानतमा गरिने निर्माणकार्यसम्ममा लागू हुन्छ । केही महिनाअघि व्यवस्थापिका संसद्को सम्बन्धित समितिमा यसबारे ठेकेदारहरूले २५ प्रतिशतसम्म मन्त्रीलगायतले सीधै माग्छन् भनेकै हुन् । यी सबै अतिरिक्त खर्चसहित ठेकेदारले नाफा निकाल्नुपर्ने हुन्छ । यतिमात्र हो भने त ठेकेदारले १५२० प्रतिशत थप गरी टेन्डर भर्दा पुग्थ्यो । ठेकेदारले पनि बढीभन्दा बढी फाइदा लिनै पर्यो, अनि अरूसँग प्रतिस्पर्धा गरी ठेक्का आफ्नो पक्षमा पार्नै पर्यो । यी सबै खेलबीच हुने निर्माण कस्तो होला ? चाहे त्यो पिच गरेको एक हप्ता नबित्दै भत्केको कालोपत्र होस्, भर्खरै बनेको भवनमा उप्केका प्लास्टर'भुइँ, चर्केका गारो, चुकुल नलाग्ने झ्यालखापा, चुहिएको छाना, छत आदि । १२'१५ वर्षयताको स्थिति अझ फरक छ । कुनै पक्षहरूको मिलेमतोमा डनहरू प्रयोग गरी अरूलाई टेन्डर फाराम नै खरिद गर्न नदिने वा टेन्डर फाराम दर्ता गर्न नदिने गर्छन् । टेन्डर खोल्ने दिन सम्बन्धित कार्यालयमा बिहानैदेखि प्रहरी तैनाथ गरिन्छ । किनकि बिहानैदेखि ठेकेदारहरूले खटाएका र स्थानीय डनहरू आफ्नो पक्षलाई टेन्डर पार्न वा टेन्डर पार्नेबाट निश्चित भाग लिन तम्तयार भएर बसेका हुन्छन् । यो चलन प्रारम्भ भएका सुरुका वर्षहरूमा ती जत्थाबीच झगडा हुने गथ्र्यो र जसका लाठी उसका भैंस हुन्थ्यो । कार्यालयमा तनाव हुन्थ्यो, दबाब पथ्र्यो । अहिले धेरैजसो शाखा कार्यालयले केन्द्रीय कार्यालयमा टेन्डर बुझाउने र खोल्ने गर्छन् । स्थानीयस्तरमा झमेला र तनाव कम भए पनि कामको गुणस्तरमा सुधार आएको छैन । आजभोलि ठेकेदारीमा मिलेमतो व्यवसायकै रूपमा फस्टाएको छ । आपसमा झगडा नगरी आआफ्नो औकातअनुसार मिलिजुली भागबन्डा मिलाउँछन् । यिनै कुरालाई निरुत्साहित गर्न भनी इबिडिङको थालनी भयो । ५० लाखभन्दा माथिको अनुमानित लागत कार्यका लागि ईबिडिङ अनिवार्य गरियो । यो करिब तीन वर्षअघिको कुरा हो । तथापि, यसका विज्ञहरू स्वयं यो खासै प्रभावकारी नभएको दाबी गर्छन् । ईबिडिङले गुन्डा लगाएर बाहिर बलजफ्ती गर्नेलाई रोक्ला तर भित्रभित्रै खेल्नेहरूलाई र ठेक्कामा प्रवेश गरेपछिको कमिसनको चक्करलाई रोक्दैन । सार्वजनिक खरिद ऐन र नियमावलीको विडम्बना सस्तोमा जसले कबोल गर्यो त्यसैले ठेक्का पाउनुपर्नेछ । अर्कोतिर ठेकेदारले लागत अनुमानभन्दा ४०'५० प्रतिशतसम्म घटेर ठेक्का कबोल गर्ने । अनि हुन्छ के ? त्यसरी कम रकममा ठेक्का कबोल गर्नेहरूको एउटा तरिका हुँदो रहेछ । पहिला गर्नुपर्ने, सजिलो र सस्तो कामको महँगो दरभाउ राख्ने र पछि गरिने र कठिन कामको दरभाउ सस्तो राख्ने । अनि सजिलो र सस्तो काम सक्काएर त्यसको भुक्तानी लिएपछि बाँकी काम छाडेर हिँड्ने । कतिपय सरकारी निर्माणकार्य वर्षौंवर्षसम्म पनि सम्पन्न नभई लथालिंग हुनु यसैको परिणाम हो । यस्तोमा दोषीलाई कुनै ठोस कारबाही गर्न सकिने प्रावधान छैन । मेरो एउटा अनुभव यस्तो छ करिब १४ वर्षअघि धनुषाको हर्दिनाथस्थित कार्यालयमा दुइटा आवास भवन निर्माण सम्पन्न नगरी ठेकेदारले बीचैमा छोडेर हिँडे । त्यसलाई पूरा गराउन धेरै प्रयास गरियो, सकिएन । बल्ल दुई वर्षपहिले नयाँ प्रक्रिया र नयाँ बजेटले ती भवनको निर्माण कार्य सम्पन्न भयो । केही दिनअघि प्रधानमन्त्रीको कार्यालयसम्बद्ध सार्वजनिक खरिद अनुगमनका एकजना पूर्वसहसचिव, जो आफैं पेसाले सिभिल इन्जिनियर पनि हुन्, उनीसँग सार्वजनिक खरिदसम्बन्धी केही कुराकानी गर्ने मौका पाएँ । उनका अनुसार हामीकहाँ करारबमोजिम काम नगर्ने फर्म वा निर्माण कम्पनीलाई कालो सूचीमा राख्ने नियम छ तर तिनका मालिक (व्यक्ति) कालो सूचीमा पर्दैनन् । सबैलाई थाहा छ, समस्या यहीँ छ । बदमासी मानिसले गर्छ, फर्म'कम्पनीले होइन । फर्म'कम्पनी बन्द हुन्छ, अर्को नयाँ नामले फेरि ठगी सुरु हुन्छ । सरकार र नीतिनिर्माण तहमा रहेकाहरूलाई यो थाहा छ, तर किन यस्ता प्रवृत्तिलाई निरुत्साहित गर्ने नियमकानुन बन्दैन ? जबसम्म सार्वजनिक खरिद ऐनमा आमूल परिवर्तन गरिन्न र कमिसनतन्त्रलाई कडाइका साथ नियन्त्रण गरिन्न तबसम्म गुणस्तरीय निर्माण र खरिद कार्य सम्भव छैन । अब बन्ने सरकारी संरचनाहरूका लागि आकारप्रकारसहितका निश्चित मापदण्ड बन्नुपर्छ । सबै कार्यालयले आफ्नो कामका अतिरिक्त निर्माण तथा मर्मतसम्भार पनि सम्हाल्दै आएका हुन्छन् । तिनलाई निर्माणसम्बन्धी कुनै ज्ञान नहुन सक्छ । त्यसले गर्दा कतिपय सरकारी संरचना गतिला बनेका हुन्नन् । यसरी निर्माण कार्यमा संलग्न हुनुपर्दा सम्बन्धित कार्यालयको मूल काममा बाधा पर्ने र कुनै कुनियत नराख्दा नराख्दै पनि व्यवस्थापन आर्थिक मामिलामा फस्न सक्छन् र फसेका छन् । तसर्थ, सरकारी संरचनाहरूको निर्माण तथा मर्मतसम्भार कार्य सम्बन्धित कार्यालयको आवश्यकताबमोजिम सहरी विकास तथा भवन निर्माण विभाग र अन्य सम्बन्धित निकायअन्तर्गतका संयन्त्रबाट गराइनुपर्छ । यसले निर्माण र गुणस्तरमा एकरूपता कायम हुन्छ र विभिन्न प्रयोजनका लागि स्थापित कार्यालयहरूले बिनाझन्झट आफ्नो काम गर्न पाउनेछन् ।"
पाइलैपिच्छे षडानन्दको सम्झनामा,"श्री १०८ आबाल ब्रह्मचारी बालागुरु षडानन्दको मंसिर १९ गते एक सय ८२ औं जन्मजयन्ती मनाइसकिएको छ । बालागुरु षडानन्द, षडानन्द अधिकारीका रूपमा विसं १८९२ मा भोजपुरको दिङ्ला केउरेनीपानी ६ (हालको षडानन्द नपा३) गडीगाउँमा जन्मिएका थिए । पिता लक्ष्मीनारायण अधिकारी र माता रुक्मिणीदेवीको कान्छा सन्तानका रूपमा विवाह पञ्चमीका दिन उनको जन्म भएको थियो । उनले श्री १०८ उपाधि प्राप्त गरे । उनी आबाल ब्रह्मचारी रहे । त्यसकारण यिनी आबाल बह्मचारी षडानन्द बालागुरुका नामले प्रसिद्ध छन् । षडानन्दको जन्मजयन्तीमा मात्र नभएर उनको सम्झनालाई संस्थागत रूपमै सम्झना गरिन थालेको छ । बालगुरुले राणाशासनकालमा पनि पहिलोपटक संस्कृति पाठशाला निर्माण गरेर सर्वसाधारण जनताका छोराछोरीलाई अध्यनअध्यपनको वातावरण सुरु गरे । गर्भे टुहुरा जन्मिएका उनलाई दैवीशक्ति प्राप्त थियो भन्ने विश्वास रहिआएको छ । त्यो समयमा उनले दुःखले शिक्षा आर्र्र्जन गरे, कठोर तपस्या गरे, योगसाधना गरे फलतः शिक्षाको ज्योति, पूर्वी दर्शनका ज्ञाता तथा अष्टांगयोग साधकका रूपमा स्थापित बने । एक सय ८२औं जन्मजयन्तीसम्म आइपुग्दा स्थानीयले उनलाई यसरी सम्झँदै गरेको पाइयो । नगरपालिकाको नाम षडानन्द भर्खरै राज्यले गठन गरेको नगरपालिकाको नाम स्थानीयवासीले षडानन्द नगरपालिका राखेका छन् । केउरेनीपानी, मूलपानी क्षेत्रमा पर्ने चर्चितस्थल दिङ्ला नै नाम राख्नु उपयुक्र्त भए पनि षडानन्दको उच्च कदर गर्न नगरपालिकाको नाम नै राखेको स्थानीय सुमन राईले बताए । नामै राख्न धेरैले वादविवाद र झगडासमेत गरे पनि यस क्षेत्रमा षडानन्दको नाम जोडिनसाथ सबै राजनीतिक दलसमेतले स्वीकार गरे । गाडी नम्बर १०८ नवगठित षडानन्द नगरपालिकाले फोहोर व्यवस्थापनका लागि किनेको ट्रिपर गाडीको नम्बर पनि श्री १०८ आवाल ब्रम्हचारी षडानन्द बालागुरुको उपाधिसँग मिल्दोजुल्दो छ । कार्यालयले योजनाभन्दा पनि सञ्जोगले गाडीको नम्बर को १ ग १०८ रहन गएको नगरपालिकाले बताएको छ । पूर्वमा संस्कृत शिक्षाको सुरुवात गरेर शिक्षाको ज्योति फैलाएका षडानन्दको उपाधिसँग गाडी नम्बरसमेत मिलेपछि युवापुस्तालाई उनको सम्झना ताजा भइरहने युवा उमेश अधिकारी बताउँछन् । विसं १९३२ देखि २००७ सालसम्मको नेपालको शैक्षिक इतिहास केलाउँदा ७५ वर्षसम्म बालागुरु षडानन्दको साहसका कारण दिङ्लाले पूर्वाञ्चलमा शिक्षाको उज्यालो देखाएको प्रस्ट हुन्छ । १०८ आवाल ब्रम्हचारी षडानन्द अधिकारीको नामबाट नामकरण गरिएको भोजपुर दिङ्लास्थित नगरपालिकाले खरिद गरेको ट्रिपरको नम्बर पनि १०८ आठ नै पाउनु सौभाग्य भएको स्थानीयको बुझाइ छ । षडानन्द क्याम्पस भोजपुरको उत्तरी १६ गाविसमा उच्च शिक्षाको पहुँच थिएन । यहाँका विद्यार्थीले उच्च शिक्षाका लागि निकै समस्या झेल्नु परेको थियो । स्थानीय शिक्षाप्रेमी समाजसेवीको अगुवाइमा त्रिभुवन विश्वविद्यालयबाट सम्बन्धन प्राप्त गरी २०६७ सालमा षडानन्द नामकरण गर्दै बहुमुखी क्याम्पस स्थापना गरे । हाल उक्त क्याम्पसमा भोजपुरका उत्तरी १६ गाविसका विद्यार्थी पढ्ने गर्छन् । शिक्षाको ज्योति फैलाउन सहयोग गरेको सम्झनामा शिक्षा क्षेत्रमा षडानन्दको नाम अमर राख्न त्यसो गरिएको शिक्षक श्रीकृष्ण बोगटीले बताए । १८९२ जन्म भई १९७३ मा स्वर्गारोहण भएका उनको योगदानलाई कदर गर्न सानो प्रयास गरिएको उनको भनाइ छ । षडानन्द पाठशाला राणाहरूले सर्वसाधारणका लागि अध्ययन अध्यापनमा लगाएको बन्देज तोड्दै उनले स्थापना गरेको पहिलो भोजपुर दिङ्लाको षडानन्द संस्कृत पाठशाला हो। आजभन्दा एक सय ३७ वर्षअगाडि (विक्रम संवत् १९३२) नेपालको इतिहासमा विद्यालयको स्थापना गरिएको थियो । यो पाठशाला नेपालको इतिहासमा जनस्तरबाट पहिलोपटक खोलिएको हो । जनताका छोराछोरीलाई पढ्ने वातावरण सिर्जना गर्ने उद्देश्यले केउरेनी पानी ७ दिङ्लामा त्यतिबेला विद्यालय स्थापना गरिएको थियो । त्यसबेला नागरिकका छोराछोरीलाई पढ्न बन्देज थियो । भोजपुर भन्नेबित्तिकै धेरैको मनमा षडानन्द अधिकारीको नाम आउँछ । षडानन्दसँगै पर्यायवाची बनेर आउने शब्द शिक्षा हो । राणाशासनको दबदबाका बीच भोजपुरको विकट क्षेत्रमा विद्यालय खोल्नु साहसी र चुनौतीपूर्ण काम थियो । तर, चुनौतीको पर्खाल भत्काउँदै षडानन्दले विद्यालय स्थापना गरे । शिक्षा क्षेत्रका प्रेरणाका स्रोत बनिरहेका षडानन्दले सञ्चालन गरेको पाठशाला अझै पनि सञ्चालित छ । जसले भोजपुरको मात्र नभएर पूर्वकै शिक्षा र चेतनालाई प्रतिविम्बित गर्छ । हुन त विसं १९१० मा काठमाडौंमा दरबार हाइस्कुलको स्थापना गरिएको थियो । जुन दरबारियाका लागिमात्रै थियो । दरबार हाइस्कुल १९४० मा मात्र खुल्ला भयो भने भोजपुरको दिङ्लामा त्यसभन्दा आठ वर्षअगाडि देखि नै जनताका छोराछोरी पढ्न थालिसकेका थिए । गुठी सञ्चालन भोजपुरमा षडानन्द सीताराम गुठी स्थापना गरिएको छ । गुठीका नाममा झन्डै १७ सय रोपनी जग्गा छ । पाठशालामा अध्ययन गर्ने विद्यार्थीका लागि आवश्यक खाद्यान्नको जोहोका लागि १९५५ मा यसको स्थापना भएको थियो । यस कुराले षडानन्दाको दूरदर्शितालाई दर्शाउँछ । विद्यार्थीका लागि गुठीबाट आएको धानले छात्रवृत्ति तथा खानाको व्यवस्था मिलाइएको थियो । एक विद्यार्थीलाई महिनामा १०१२ पाथी धान दिने गरिएको स्थानीयवासीको भनाइ छ । यतिबेला षडानन्द संस्कृत पाठशाला षडानन्द उच्च माविमा परिणत भएर सञ्चालित छ । षडानन्द पुरस्कार आबाल ब्रह्मचारी षडानन्दका नाममा राष्ट्रिय पुरस्कार स्थापना गरिएको छ । षडानन्द प्रतिष्ठानले शैक्षिक संस्थालाई पुरस्कार दिने निर्णय साथ पुरस्कार कोष स्थापना गरेको हो । पुरस्कारको राशि ५० हजार तोकिएको छ । प्रतिष्ठानले षडानन्दको योगदान र शिक्षामा अथक योगदान पुर्याउने शैक्षिक संस्थालाई पुरस्कार उपलब्ध गराउने गरेको छ । यो पुरस्कार वरिष्ठ संस्कृतिविद् प्राज्ञ डा जगमान गुरुङ, प्राडा सुरेशराज शर्मा, डा स्वामी प्रपन्नाचार्य, साहित्यकार मदनमणि दीक्षित, प्राज्ञ ज्ञानमणि नेपाल र प्राध्यापक पुरुषोत्तम भट्टराईलगायतले प्राप्त गरिसकेका छन् । हरेक वर्ष दिइने पुरस्कार आठौं पटक प्रदान गरिसकिएको छ । षडानन्दलाई सम्झनकै लागि विभिन्न क्षेत्रको नामकरण गरिएको छ । १२ वर्ष कठोर तपस्या र २४ पटक गायत्री पुरश्चरण गरेको इतिहासमा उल्लेख छ । आध्यात्मिक जगतमा २४ पटक गायत्री पुरश्चरण गर्ने कार्य अद्वितीय र अतुलनीय मानिन्छ । २४ पटक गायत्री पुरश्चरण भनेको पाँच करोड ७६ लाख पटक गायत्री मन्त्र जप गर्नु हो । २४ पटक गायत्री पुरश्चरणले खारिएका र अष्टाङ्गयोगका ज्ञाता षडानन्द बालागुरुमा वाकसिद्धि थियो । विसं १९३२ देखि २००७ सालसम्मको नेपालको शैक्षिक इतिहास केलाउँदा ७५ वर्षसम्म बालागुरु षडानन्दको साहसका कारण दिङ्लाले पूर्वाञ्चलमा शिक्षाको उज्यालो देखाएको प्रष्ट हुन्छ । विसं १९१० मा दरबार हाइस्कुल स्थापना भयो । विसं १९३४ मा रानीपोखरी संस्कृत पाठशाला खोलियो । जनस्तरमा सामुदायिक विद्यालय सञ्चालन गर्ने यी महापुरुषलाई अहिलेसम्म राष्ट्रले चिन्न सकेको छैन । षडानन्द बालागुरुलाई राष्ट्रिय विभूतिको दर्जा दिइएको छैन । षडानन्दले मन्दिर र पाठशाला स्थापना गरी पुरुष, महिला सबैमा शिक्षा प्रदान गरे फलस्वरूप कुप्रथाका रूपमा रहेको सतीप्रथा हट्यो । सामुदायिक वनको अवधारणा ल्याइएका कारण दिङ्लाभन्ज्याङ वरपरको जंगललाई अहिले पनि जगेडाको वन भनिन्छ । बहुमूल्य जडीबुटी रुद्राक्ष दिङ्ला प्रवेश गराउने षडानन्द नै थिए । दिङ्लावासी र वरिपरिका मान्छे अहिले रुद्राक्ष रोपेर त्यसको व्यापारबाटै करोडौं आम्दानी गरिरहेका छन् । बालागुरु षडानन्दले विक्रम संवत् १९७३ सालमा काठमाडौंमा भौतिक शरीर त्याग गरेका थिए । आध्यात्मिक, शैक्षिक र लौकिक जागरण ल्याउने सन्तशिरोमणि श्री १०८ आबाल ब्रह्मचारी षडानन्दलाई राष्ट्रिय सम्मान प्रदान गर्न सरकार संवेदनशील हुनुपर्ने देखिन्छ । २०५१ सालमा तत्कालीन मन्त्रिपरिषद्को निर्णयले सात रुपैयाँ दरको हुलाक टिकट प्रकाशन गरे पनि उहाँको उच्च सम्मान राज्यले गर्न सकेको छैन ।"
व्याकरण र लेखनरीतिका विषयमा भ्रम,"नेपालमा वास्तविक शिक्षाको प्रचार कम भएकाले आफूले के बोलिँदै छ, त्यहाँ कुनकुन वर्ण कुन क्रमले आएका छन् र ती वर्णको ठीकठीक प्रतिनिधित्व गर्ने लिपि कुन हुन् ? भन्ने राम्रो ज्ञान भएका व्यक्ति दुर्लभ छन् । नेपाली भाषा धार्मिक कार्यमा प्रयुक्त नहुने हुनाले त्यसको यथार्थ लेखनतिर ध्यान नदिइने पनि गरेको बुझिन्छ । उदाहरण ईश्वर बरालका सयपत्रीमा, बालकृष्ण पोख्रेलका पाँच सय वर्षमा र मोहन खनालका नेपाली भाषाका हजार वर्ष भन्ने पुस्तकहरूमा संकलित विभिन्न कालका लेखकका लेखमा पाइन्छन् । पं कुलचन्द्र गौतम नेपालीलाई व्याकरण चाहिँदैन भन्थे भन्ने कुरा बालकृष्ण समले लेखेका छन् । नेपाली व्याकरणकारहरूले कोष र व्याकरणका आधारमा संस्कृत वा अंग्रेजी सिकेका हुनाले पनि व्याकरण के हो भन्ने विषयमा उनीहरूको भ्रान्त धारणा बन्न गएको होला । प्रथम नेपाली व्याकरणकार वीरेन्द्रकेसरी अज्र्यालको व्याकरणको प्रवृत्ति मूल रूपमा वर्णनात्मक भए पनि व्याकरणको परिचय दिने बेलामा उनले पनि व्याकरणको मुख्य प्रयोजन शुद्ध शब्दको ज्ञान ठहर्छ शुद्ध शब्दको ज्ञान भया पछि बोली शुद्ध गरी बोल्न र लेख्न शकिन्छ' भनेका छन् । अरूका पनि यस्तै भनाइ देखिन्छन् । जस्तै शुद्ध गरि बोल्न र लेख्न शिकाउने विद्यालाइ, व्याकरण भन्छन्' राजा जयपृथ्वीबहादुर सिंह, प्राकृतव्याकरण पर्वतीय भाषाको व्याकरण) । व्याकरण उसलाई भन्दछन जसद्वारा शब्दको व्युत्पत्ति अर्थात् शब्दमा धातु, प्रत्यय, लिङ्ग, वचन, कारक र समासको बोध हुन्छ । यो शास्त्र पढनाले शुद्ध लेखन र बोलन जानिन्छ' विश्वमणि दीक्षिताचार्य, गोरखाव्याकरणबोध । वर्णबाट पद, पदबाट वाक्य, वाक्यबाट भाषा बन्दछ शुद्धगरी कसरी बोलनू, कसरी लेखनू, सो संझाउने शास्त्रलाई व्याकरण भन्दछन्' हेमराज शर्मा, चन्द्रिका गोरखाभाषाव्याकरण । भाषामा कुन शब्द कस्तो हो ? कसरी बन्दछ ? शुद्ध कसरी बोल्नू ? इत्यादि कुरा बुझाउने ग्रन्थलाई व्याकरण ग्रामर) भन्दछन् । नेपाली व्याकरणबाट नेपाली भाषा शुद्ध गरी बोल्ने, लेख्ने कायदा जानिन्छ' सोमनाथ सिग्देल, मध्यचन्द्रिका । नेपाली व्याकरण भनेको हामीलाई नेपाली कुरा शुद्ध गरी बोल्न र लेख्न सिकाउने शास्त्र हो' पुष्करसम्सेर, नेपाली सजिलो व्याकरण । आप्नो मातृभाषा पनि शुद्ध पढ्न, वोल्न, लेख्न व्याकरणको ज्ञानविना राम्ररी नसक्ने हुनाले यसको ज्ञान अति आवश्यक छ' वृहद् नेपालीव्याकरण, वनाउने व्याकरण समिति, नेराप्रप्र, लेख्ने रोहिणीप्रसाद भट्टराई, २०३३ । व्याकरण चाहिँ भाषाको व्यवस्थापन र त्यसलाई नियमबद्ध गर्ने विद्या हो । व्याकरण भाषालाई व्यवस्थित गर्ने तत्तव हो । यसले भाषाको ठिक प्रयोग गर्ने विधि र नियम बताउँछ' मोहनराज शर्मा, प्रज्ञा नेपाली सन्दर्भ व्याकरण, नेप्रप्र २०७१ । उपर्युक्त विवरणबाट व्याकरणकार भनिएका सबै ग्रन्थकारले व्याकरणको वास्तविक यथार्थ परिचय नपाएको वा दिन नसकेको देखिन्छ । उनीहरू व्याकरण शब्दानुशासन त्यो भाषा बोल्ने लोकले उच्चारण गरेका शब्दको वस्तुस्थितिपरक वर्णन) हो भन्ने कुरा नै राम्ररी नबुझी व्याकरण लिपिविधान हो भन्न पुगेका छन् । वर्णको र लिपिको भेद नबुझेजस्ता भएर अरूलाई पनि भ्रममा पारिरहेका छन् । यस्तै अवस्थाको लेखननियमलाई बलै लादिँदै आइएको छ । १९७१ संवत्मा प्रकाशित गोपालदत्त पाँडेका व्यक्तचन्द्रिकामा चन्द्रिका व्याकरणका नियम लगाइएका थिएनन् । गोभाप्रसका १९७२ संवत्मा प्रकाशित संक्षिप्त रामायणमा र गोरखाशिक्षामा पहिलो पुस्तक १९७२, दोस्रो पुस्तक १९७३, तेस्रो पुस्तक १९७४) पनि चन्द्रिका व्याकरणका नियम लगाइएका थिएनन् । १९७९ संवत्मा प्रकाशित गोर्खाप्रबन्धरचनाशिक्षामा र १९८० संवत्मा प्रकाशित गोरखाशिक्षाको चौथो पुस्तकमा भने छपाइ चन्द्रिकाअनुसारको भएको छ । उक्त प्रकारको स्थिति हुनमा गोभाप्रसका अध्यक्ष राममणि आदीका पुराना सम्झना भन्ने पुस्तकमा उल्लेख भएअनुसार चन्द्रशमशेरले बेलाबेलाका बोलेका व्याकरण ठीक हुनलाई अझ धेरै टायम लागदछ भने, पछि व्याकरण वन्दै गर्छ, अहिलेवनेको जति छपाई दिनु' पृ७८), ए, राममणि एउटा व्याकरण चन्द्रिका) वनेकै छ भने तिमीले त्यसैको रूलनियमबमोजम गरि लेखीदीएत भैहालछ नि' पृ८१), पढने पुस्तक पाठशालामा पढाइने पुस्तक) जति चन्द्रिका वमोजिम गरी छापनू, अरू पुस्तकमा खाली विषय मात्र हेरनु व्याकरणको केही हेर्नु पर्दैन' पृ७०) इत्यादि कुरा कारण देखिन्छन् । त्यसमा विशेष गरी राममणि आदीको मैले अँचेटामा परी स्वीकार गरनू परेको १९७७ सालको चन्द्रिका' पृ८३) भन्ने भनाइबाट पनि कुरा स्पष्ट बुझिन्छ । चन्द्रशमशेरले चन्द्रिकाका नियम लागू गर्न लिखित आज्ञा नदिएको मौखिक निर्देशन मात्र दिएको तर जुद्धशमशेरले चाहिँ खड्गनिसाना नै गरिदिएको बुझिन्छ । सरकारी विद्यालयमा पनि तल्लो कक्षादेखि नै सबै विषय अंग्रेजी माध्यमले पढाउने भन्ने अराष्ट्रिय र नेपाली भाषाविरुद्धको निर्णय नेपालीको उपयोगिता घटाउने षड्यन्त्रबाट प्रेरित देखिन्छ ।सबै नेपाली जागेर आफ्ना राष्ट्रभाषालाई स्वाभाविक रूपमा व्यवस्थित, अभिव्यक्तिमा सबल, लेखनमा सरल, व्यवहारमा उपयोगी र आवश्यक विभिन्न विषयका ग्रन्थहरूमा धनी पनि बनाउनुपर्छ । जुद्धशमशेरका पालामा बनेको १९९२ संवत्को ऐनको अदलको ३१औं नंमा अबउप्रान्त जुनसुकै कुराको किताब छापनु छपाउनु पर्दा, गोर्खाभाषा प्रकास समितिमा लगी जँचाई, छापन छपाउन हुन्छ भन्न्ये निस्सा लगाई दिएपछि मात्र छपाउन हुन्छ' इत्यादि व्यवस्था गरेर गोभाप्रसको नियम नेपाली ग्रन्थकारप्रकाशकले मान्नै पर्ने खण्ड पारिएको रहेछ । १९७६ संवत्मा मध्यचन्द्रिका प्रकाशित भएपछि १९८७ जेठ २७ देखि त्रिचन्द्र कलेजमा पढाउन थालेका बालकृष्ण समले मध्यचन्द्रिकाअनुसार शुद्ध लेखे मात्र परीक्षामा उत्तीर्ण हुने छौ मेरो कविताको आराधन २, पृ१०९) भनेर विद्यार्थीहरूमा नेपालीको लेखननियम विशेष लादेको देखिन्छ । नेपालमा एसएलसीको परीक्षा लिने व्यवस्था १९९१ संवत्मा भएपछि नेपाली कसरी शुद्ध लेख्ने भन्ने पुस्तिका बनाइएको र त्यसैअनुसार शुद्धाशुद्ध जाँच्ने कुरा शिक्षानिर्देशक मृगेन्द्रशमशेरले व्यवस्था गरेको सूचना प्रसारित भएको रहेछ । त्यो पुस्तिका केकस्ता विचारविमर्शबाट बनेको हो भन्ने कुरा बुझ्न पाइएको छैन । इतिहास लुकाउने र दबाउने काम पनि नेपालीहरूमा सामान्यजस्तै भएको छ । इतिहास केलाउने र विवेचन गर्ने सामग्री नै लुकाइएको छ । उपर्युक्त विवरणबाट नेपाली व्याकरणका विषयमा व्याकरणकार भनिएका मान्छे नै वस्तुस्थितिको आकलन गर्न असफल रहेको र मनगणन्ते ह्रस्वदीर्घ, शषस, पदयोजन, पदवियोजन, पदरूपविशेषको मान्यताअमान्यता, तत्सम तद्भव र आगन्तुक शब्दका नियम, कथ्य र लेख्यका भेद, शिष्ट र अशिष्टका भेद इत्यादि भाषाका मुख्य रूपका प्रतिकूल नियमहरू शासकीय बलका आडले लादिँदै आएको देखिन्छ । यस्तै अनुचित कुराको आड लिई अहिले पनि नेपाली लेखनव्यवस्थाका विषयमा खलबल गरिँदैछ । यस्ता रस्साकस्सीले कुनै स्थिति बस्न सक्तैन । यस विषयमा अनेक गम्भीर विचारहरू जिम्दोनेपालिभासा' सिद्धान्तद्वारा झण्डै ५० वर्ष अघिदेखि प्रस्तुत भइरहेको देखिन्छ शिवराज आचार्य, जिम्दो नेपालि भासा, १२ खण्ड, २०३०, २०३७, नेपाली वर्णोच्चारणशिक्षा, साझा प्रकाशन, २०३१, इत्यादि) । त्यसमा शासकको वा समूहविशेषको कुनै आड लिइएको देखिँदैन, केवल युक्तिउपपत्तिका र वस्तुस्थितिका कुरा मात्र देखाइएका छन् । किन्तु लेखेपढेको समाज पनि स्वतन्त्र रूपले वस्तुस्थितिको आकलन गर्ने र अंगीकार गर्ने तहमा नउक्लेको हुनाले धेरैतिर समस्या भक्ष्रहेको छ । यस बेथितिको समाधानका लागि पाणिनीय व्याकरणादिका रचनाकारले व्याकरणलाई शब्दानुशासन मान्न अत्यावश्यक छ । पाणिनीय व्याकरणले एकै शब्दका चल्तीका सबै रूपलाई मान्यता दिन्छ, कुनैलाई स्तरीय र कुनैलाई अस्तरीय भन्दैन । नेपालीमा पनि उच्चरित शब्दको ठीकठीक लिपिले यथार्थ प्रतिनिधित्व हुने गरेर लेखनको व्यवस्था बाँध्नुपर्छ । यस विषयमा यिनै कुरालाई मुख्य रूपमा लिएर जिम्दोनेपालिभासा' सिद्धान्तले २०२४ मंसिर २ मितिको गोरखापत्रमा प्रकाशित लेखिने नेपाली भाषाको समस्या' भन्ने लेखदेखि भाषाव्याकरणविषयक विचार गर्दै आएको देखिन्छ । तथापि बोल्दा एस्तो' बोल्ने लेख्दा यस्तो' लेख्नुपर्छ भन्ने, बोल्दा गाइ्' बोल्ने लेख्दा गाई' लेख्नुपर्छ भन्ने इत्यादि भाषाका वस्तुस्थितिभन्दा प्रतिकूल कृत्रिम कुरामा आग्रह गर्नेहरूका बलले नेपाली भाषाका व्याकरणको र लेखनपद्धतिको स्थिति बस्न सकिराखेको छैन । यसले नेपाली भाषाको क्षमता बढ्न नदिएको र अंगे्रजीको एकच्छत्र साम्राज्य स्थापित गर्न चाहने परचक्रीलाई बल पुर्याइरहेको छ । सरकारी विद्यालयमा पनि तल्लो कक्षादेखि नै सबै विषय अंग्रेजी माध्यमले पढाउने भन्ने अराष्ट्रिय र नेपाली भाषाविरुद्धको निर्णय नेपालीको उपयोगिता घटाउने षड्यन्त्रबाट प्रेरित देखिन्छ । सबै नेपाली जागेर आफ्ना राष्ट्रभाषालाई स्वाभाविक रूपमा व्यवस्थित, अभिव्यक्तिमा सबल, लेखनमा सरल, व्यवहारमा उपयोगी र आवश्यक विभिन्न विषयका ग्रन्थहरूमा धनी पनि बनाउनुपर्छ । राष्ट्रभाषालाई प्राथमिक तहको शिक्षालाई पनि नधान्ने मानेर र बनाएर पहिलो कक्षादेखि नै विदेशी संस्कृतिको वाहक विदेशी भाषा सिक्न बाध्य हुनुपर्ने स्थिति नेपालमा ल्याउन हुँदैन । कतिपय नेपाली वर्णहरूको विवेचनाचाहिँ छुट्टै लेखमा गरिनेछ ।"
कान्छी फुटबलर,"काठमाडौः कक्षा ६ मा पढ्दै गरेकी नाबालिका छोरीलाई फुटबल खेल भन्न जोसुकै अभिभावकलाई गाह्रो छ । अझ नेपाली समाजमा त्यो परको विषय हो । यही परको विषय र नसोचेको कुरालाई साकार पारेकी छन्, नेपाली राष्ट्रिय महिला फुटबल टोलीमा हालै डेब्यु गरेकी अञ्जना रानामगरले । अञ्जना उमेरले भर्खर १५ वर्ष टेकिन् । रौतहटको दुर्गा माविमा कक्षा १० मा अध्ययनरत अञ्जनाको परिचय अहिले एकाएक फेरिएको छ । उनी नेपाली महिला फुटबल टोलीकी कान्छी खेलाडी भएकी छन् । टोलीका सबै खेलाडीले उनलाई कान्छी नै भनेर सम्बोधन गर्छन् । नेपाली महिला फुटबल टोली अहिले भारतको सिलगुडीमा पुस ११ देखि २० गतेसम्म सञ्चालन हुन लागेको चौथो साफ च्याम्पियनसिपको अन्तिम तयारीमा व्यस्त छ । टोलीको मुख्य आकर्षणको केन्द्र बनेकी छन्, उनै गोलरक्षक अञ्जना । नेपाली राष्ट्रिय महिला फुटबल टोलीबाट यति कम उमेरमै खेल्ने अञ्जना सम्भवतः पहिलो भएको प्रशिक्षक कुमार थापा बताउँछन् । रौतहट आफैंमा महिला फुटबलका लागि प्रख्यात छ । राष्ट्रिय र विभागीय टोलीमा रौतहटकै खेलाडीको वर्चस्व छ । चार वर्षअघिको कुरा, अखिल नेपाल फुटबल संघ (एन्फा)ले रौतहटमा एनसेल राष्ट्रिय महिला लिग फुटबल आयोजना गरेको थियो । घरनजिकै आयोजना भएको फुटबल प्रतियोगिताले अञ्जनाका बुवा क्षेत्रबहादुर र आमा सुशीला रानामगरलाई पनि लोभ्याएछ । कक्षा ६ मा पढ्दै गरेकी आफ्नी छोरीलाई पनि फुटबल खेलाउन पाए हुन्थ्यो भन्ने हुटहुटी क्षेत्रबहादुर र सुशीलालाई बढेछ । बा र आमाको सल्लाहले नै म फुटबलमा लागेकी हुँ । म सानी छँदैदेखि छरछेउमा दिदीहरूले फुटबल खेल्नुहुन्थ्यो । म पनि खेल्न जान्थेँ । एनसेल कप भएपछि मलाई अझै खेल्ने रहर जाग्यो । बाबा र आमाले खेल भनेर करै गर्नुभयो, अञ्जनाले अन्नपूर्णसँग भनिन् । अञ्जनाको खेल विस्तारै स्कुल स्तरमा बलियो भयो । उनले गत भदौमा भएको कोकाकोला कप अन्तरविद्यालय छात्रा फुटबलमा आफू पढेको दुर्गा माविबाट खेलिन् । उनकै प्रेरणामा दुर्गा मावि राष्ट्रिय च्याम्पियन बन्यो । उनी प्रतियोगिताको सर्वोत्कृष्ट गोलरक्षक भइन् । त्यसपछि राष्ट्रियस्तरका प्रशिक्षकको नजर उनमा पर्यो । लगत्तै ताजकिस्तानमा एएफसी यू१४ छात्रा च्याम्पियनसिप आयोजना भयो । त्यस प्रतियोगिताका लागि उनी नेपाली टोलीको पहिलो रोजाइको गोलरक्षक दरिइन् । त्यहाँ पनि उनको प्रदर्शन बेजोड रह्यो । त्यसपछि उनी डेढ महिनाअघि काठमाडौंमा भएको प्रधानसेनापति अन्तर्राष्ट्रिय महिला फुटबल प्रतियोगितामा मध्यमाञ्चल क्षेत्रबाट मैदानमा उत्रिइन् । अञ्जनाले त्यस प्रतियोगितामा पनि सर्वोत्कृष्ट गोलरक्षकको उपाधि जित्दै सिनियर राष्ट्रिय टोलीमा ढोका खोलेकी हुन् । उनकै उत्कृष्ट प्रदर्शनमा मध्यमाञ्चल पहिलोपटक महिला फुटबलको फाइनलमा पुगेको थियो । तर, फाइनलमा भने मध्यमाञ्चल विभागीय टोली एपीएफ क्लबसँग पराजित भयो । सिनियर राष्ट्रिय टोलीमा परेपछि अञ्जनाको परिवार अहिले झनै हौसिएको छ । घरबाट राम्रोसँग खेल्नु, अगाडि बढ्दै जानुपर्छ भन्नुभएको छ । चार वर्षमै राष्ट्रिय टोलीमा पर्न पाउँदा निकै खुसी छु । फुटबल खेलेरै देशका लागि केही गर्ने विचारमा छु । पढाइलाई पनि सँगै अगाडि लैजानेछु, उनी भन्छिन् । अञ्जनाले अघिल्ले साता काठमाडौंमा मलेसियासँग खेलिएको अन्तर्राष्ट्रिय मैत्रीपूर्ण खेलमा ७५औं मिनेटमा पहिलो रोजाइकी गोलरक्षक एन्जिला सुब्बालाई विस्थापित गर्दै अन्तर्राष्ट्रिय डेब्यु गरेकी हुन् । साफ टोलीमा पर्ने अञ्जना विभागीय टोलीबाहिरकी एकमात्र खेलाडी हुन् । प्रशिक्षक कुमारले टोलीमा तीनजना गोलरक्षक राख्नुपर्ने र अञ्जनाको खेल राम्रो भएकाले मौका दिएको बताए । राष्ट्रिय टोलीमा अञ्जनासहित अहिले सातजना नयाँ अनुहार छन् । मलेसियाविरुद्ध अञ्जनासँगै ६ जनाले डेब्यु गरिसकेका छन् । टोलीमा औसतमा सबै खेलाडी २२ देखि २३ वर्षका छन् । केही खेलाडीको उमेर २६ वर्षको छ । तर १५ वर्षका खेलाडीले २६ वर्षको साथीसँग खेल्दा पछिको लागि राष्ट्रिय टोलीलाई धेरै फाइदा हुन्छ, कुमार भन्छन् । टोलीमा ६ जना रक्षक, चारजना स्ट्राइकर, तीन गोलरक्षक र सातजना मिडफिल्डर छन् । महिला साफ च्याम्पियनसिपको अघिल्लो तीन संस्करणमा उपविजेता बनेको नेपाली टोलीलाई यसपटक च्याम्पियन बन्ने चुनौती छ । त्यसका लागि टोलीका सबै खेलाडी प्राविधिक रूपले तयार देखिन्छन् । अञ्जनाको खेलले टोलीका सिनियर खेलाडीलाई पनि प्रभाव पारेको छ । कलिलो उमेरमै यत्तिको खेल्नु धेरै राम्रो हो । अनुभव र एक्सपोजरको मात्र कमी हो तर अञ्जना निडर र साहसिक छिन् । पाएको अवसरलाई उनी राम्रोसँग ग्रिप गर्छिन्, टोलीका सिनियर खेलाडी भन्छन् । किपरमा मात्र होइन, उनी डिफेन्समा पनि उत्तिकै राम्रो खेल्न सक्छिन् । उनको बल प्रहार गर्ने कला सशक्त छ । त्यसैले त उनलाई हौस्याउन टोलीका दिदीहरू भन्छन्, ठोक कान्छी ठोक, नडराई ठोक ।"

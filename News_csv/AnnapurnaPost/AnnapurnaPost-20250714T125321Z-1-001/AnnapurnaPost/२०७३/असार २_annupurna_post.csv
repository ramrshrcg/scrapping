शीर्षक,विवरण
जनतालाई निराश पार्ने सपनाको खेती,"नेपाली जनताले आधुनिक समाज निर्माणका निम्ति संगठित रूपमा सचेत सपना देखेको सय वर्ष पुग्दैछ। यसबीच नेपाली राजनीतिले अमूर्त, कपोलकल्पित सपना बाँडेर, थपेर नेपाली जनतालाई निराश मात्र तुल्याएको छ। राणा शासनविरुद्धको आन्दोलनदेखि हरेक परिवर्तनमा नेपाली जनताले राजनीतिक नेतृत्वलाई साथ दिए, आत्मोत्सर्ग गरे, तर त्यो योगदानको प्रतिफल जनजीवनमा अहिलेसम्म प्रविष्ट हुन सकेन। प्रजातन्त्र समाजमा बरोबर अवसरलाई आधार बनाई स्वतन्त्र निर्णयाधिकार प्रत्याभूत गर्ने व्यवस्था हो, जहाँ समानरूपेण दायित्व निर्वाहको जरुरत एकसाथ आउँछ। यो प्रक्रियाले प्रकारान्तरमा समाजलाई शान्ति र समुन्नति दिलाउँछ।नेपालको हकमा त्यो प्रकारान्तर कति दूर हो, यकिन गर्न कठिन पर्दैछ। यद्यपि सपनाको बाह्रमासे खेती चल्दैछ, कुनै खडेरीले रोकेको छैन। बाबुरामको नयाँ सपना माओवादीको मूलधारबाट छुटेर एकखाले राजनीतिक विलास गर्दागर्दै बाबुराम भट्टराईले नयाँ शक्ति पार्टी घोषणा गरे। सँगै एउटा विशालकाय सपनासमेत उद्घोष भयो, '२५ वर्षमा देशलाई समृद्ध बनाउने।' यो सपनालाई 'हाम्रै पाला' मा भनेर उनले युवा जमातलाई आकर्षित गर्न खोजेका छन्। मुलुक बुझेर पचाएका वरिष्ठ नेताहरूलाई यो अढाई दसकको म्याद त्यति जँच्दैन। खासगरी म नभए अरू कोही छैन, नहोस् पनि भन्ने सोच जो उनीहरूमा छ। बाबुरामका सपनाजन्य योजना सटिक लाग्छन्। तर उनी आफूलाई परीक्षित नेता नै दाबी गर्छन्। पञ्चायतकालमा योजित केही बाटाघाटाका मापदण्डलाई आंशिक रूपमा राजधानीमा देखिने गरी लागू गरेपछि अब नेपाल मुलुकका हकमा जस्तोसुकै कथनी गर्न उनलाई शक्ति मिलेजस्तो लाग्दैछ। गरेकालाई गरेकै मानौँ, तर उनले कैयन् त्यस्ता नीतिगत निर्णय गरे, जसबाट मुलुकलाई पछाडि धकेल्ने कामसमेत भयो। यसबारे विवेचना प्रशस्तै भइसकेको छ। सद्दाम हुसेनले बग्दाद नबनाएका हुन् र ? तर उनको शासन कहिले जनप्रिय र अग्रगमनकारी सावित भयो र ? शासकहरूको विवेकको बाटो सफा, चौडा र पक्का भए मात्र मुलुक बन्ने हो, जनता विश्वासमा बस्ने हुन्। त्यही नभएरै कैयन् सम्पन्न मुलुकसमेत विशिष्ट राजनीतिक संकट र द्वन्द्वमा यतिखेरै फसिरहेका छन्। दसबर्से रक्तपातको पृष्ठभूमिबाट उठेका बाबुरामले यतिबेला आधुनिक पुँजीवादी युगभित्रको रुमानी समाजवादलाई २५ वर्षे सपनाका रूपमा उद्घोष गर्नु अलिकता विस्मयकै विषय हो। उनले नेपाली जनतालाई बुझाउनुपर्ने राजनीतिक उत्तरदायित्वको हिसाब सानो छैन। यसबारे धेरै चर्चा गर्न यहाँ प्रसंगले अनुमति नदेला। तर यहाँ जिज्ञासा छँदैछ, के दुई वर्षको बीचमा उत्पन्न फरक र प्रतिकूल राजनीतिक घटनाक्रमले बाबुरामलाई नयाँ शक्ति र नयाँ सपनाको उत्पादनतर्फ उद्यत् गराएको हो ? बाबुरामको प्रधानमन्त्रीकाल आदर्श राजनीतिक नेतृत्वको प्रतिरूप ठहर भएको भए २५ वर्षको लक्ष्य साढे १२ वर्षमै पूरा गराउन नेपाल जनताले अभिमत दिँदैनथे र ? आखिर दोस्रो संविधानसभाको चुनावको प्रस्ताव उनले नै गराएका हुन्। इतिहास, अनि सपनै सपना जहानिया राणाशासन अन्त्य भएर करिब एक दसकको संक्रमणपछि नेपालमा पञ्चायत व्यवस्था सुरु भयो। त्यो दसकमा त नेपाली राजनीति सम्हालिन नसक्नु स्वाभाविक थियो। पञ्चायत सीमित घेराबाट माथि उठ्न सकेन। संसार अग्रगतिमा हिँडिरहेका बेला पञ्चायत झन्पछि झन्झन् थिलथिलो र थेचरो बन्दै गयो। जनमत संग्रह, सुधारिएको पञ्चायतलगायत हुँदै जनआन्दोलन १ मार्फत बहुदलीय प्रजातन्त्र आयो। नेपालीहरूको सपना फेरि ब्युँझियो। किसुनजी प्रधानमन्त्री बने, उनले भने, 'नेपाललाई सिंगापुर बनाउँछु।' नेपालको संविधान २०४७ पनि उनकै देन भएर समयमै आयो, जसलाई उनले संसारकै उत्कृष्ट भने। सपना सबैले देख्न पाउँछन्, सन्तहरूले त झन् पाउँछन्। तर सन्तका सपना पनि पूरा नहुने अभिशप्त नियति हाम्रो छ। यहाँ कसको सपना भनेर भेदतिर पनि नलागौँ। बहुदलीय प्रजातन्त्र अस्थिर प्रवृत्तिबाट गुज्रिरहँदा अनेक सरकार आए, सबैले सपना बाँडे। पटकपटक चुनाव भए, दलहरूले घोषणापत्रमार्फत सपना बाँडे। हुँदाहुँदा सपनैको पुलिन्दा बोकेर तत्कालीन नेकपा माओवादीले भूमिगत सशस्त्र द्वन्द्व सुरु गर्यो। १५ हजार नेपाली मारिए। त्यसैबीच राजा ज्ञानेन्द्रले राजपाठ लिए। उनले पनि सपनाकै कुरा गरे। तर जनताको सपना पूरा गर्न उहाँले जनताकै कुरा नसुने झैँ देखियो। बरु भारतीय नेता आएर के भने, सुनेर थपक्क गद्दी छोडिदिए। त्यो वातावरण बनाउन दल र माओवादी एक ठाउँ आएका थिए। फलतः गणतन्त्र नेपाल बन्यो। गणतन्त्रकालमा दुईपटक संविधानसभा निर्वाचन भयो, नयाँ संविधान आयो। शान्ति प्रक्रिया गणतीय हिसाबमा टुंगे पनि जनताले अनुभव गर्ने किसिमले भइसकेको छैन। सपनातन्त्रचाहिँ उत्तिकै ऊर्जाका साथ चलिरहेको छ। कटु विपना सपना देख्नु अपराध होइन, देखाउने अधिकार पनि छ। व्यक्तिका सपनाचक्र रोकिने कुरा होइन। मानिस आशाले नै बाँचेको हुन्छ, तर सपनालाई 'मास हिस्टेरिया' जस्तो बनाएर निहित अभीष्ट पूरा गर्दै जाने प्रवृत्तिचाहिँ ज्यादती हो। यसमा सबैजसो दलले आआफ्नो डिग्री पाइसकेका छैन। जिम्मेवार र निर्दिष्ट विपना हुँदै सपनाको बाटो समात्नु विवेकशीलताको विषय हो। नेपाली राजनीतिक शक्तिहरूले यो बाटो समात्नै बाँकी छ। आजसम्म राज्य प्रमुख बनेकाहरूले यहाँ त्यो बाटो समात्ने आधारभूत विषय नै पक्डन सकेका छैनन्। जब घरै जताततै ह्वांग छ, चार दिवारी दुरुस्त छैनन्, छानो चुहिन्छ, त्यस्तो घरमा बसेर गरिने सपना स्वैर सावित हुने सम्भावना प्रबल हुन्छ। पहिला घर ठीक पार्ने सपना देख्नुचाहिँ युक्तिसंगत हो। नेपालमा आफ्नो समस्यालाई आफ्नो कमजोरीको कसीमा हेर्ने चलन कमै छ। कहिले भारत, कहिले चीन भन्दै छिमेकीले चाहेनचाहेको कुरालाई नै सर्वथा कारण मान्ने संस्कृति यहाँ विकास भएको छ। खासमा आफ्नो थैली बलियो पार्ने र अनि अरूसँग सम्हालिएर व्यवहार गर्ने संस्कृति हामीले विकास गर्नुपथ्र्यो। तर यहाँ त खुलमखुला जति पाइन्छ हुल्ने र भएजति भेलै बगाइदिने चलन चल्यो। आफ्ना मामिलामा आफैँ जुट्ने संस्कार पनि हरायो। हामीले हाम्रा सपनाप्रति न्यायपूर्ण व्यवहार गर्यौँ भने मात्रै विदेश भूमिमा पनि हाम्रो राष्ट्रियता, अनि पासपोर्टका सम्मान हुने हो। त्यसतर्फ लाग्नु नै एउटा ग्राह्य सपनालाई प्राप्य तुल्याउने उपक्रम हुनेछ। यसको जड कारणबारे खुला बहस गर्नसमेत यहाँ धर्मसंकट पर्ने अवस्था देखिन्छ। भारतसँगको खुला सीमा नियमन गर्ने, चीनसँगको सीमा व्यवस्थित गर्ने विषय बल्ल आउँदैछ। तर समकालीन राजनीतिक सामथ्र्य त्यसको लागि प्रतिबद्ध छ भन्ने आधारचाहिँ कमै देखिन्छ। केही प्राप्य सपना यो देशको थिति बिग्रियो भनौँ, नेताले काम गर्दै गरेनन् भनौँ या स्रोतजति बद्मास माफियाहरूका हातमा गयो भन्ठानौँ, तर राज्य शक्तिमा पहुँच भएकाहरूले थोरै मात्र सकारात्मक पहल गर्दा नेपालीका केही विशिष्ट सपना पूरा हुन्छन्। हाम्रा सेना गएर अझै सुडानमा शान्ति मिसन चलाउँदैन, तर त्यहाँ राज्यका बलियो उपस्थिति भएका ठाउँहरू युरोपेली ढाँचामा विकास हुँदै गइरहेका छन्। हामीले मेलम्चीको पानी खान अझै वर्षौं कुर्नुपर्ने ? अहिलेका प्रधानमन्त्रीले आफैँ एक दिन गएर गाँठो फुकाइदिए हुने ? अलपत्र विद्युत् आयोजनाहरूका सन्दर्भमा केही दिन कसरत गर्दा समाधान निस्कन्छ। लुम्बिनीमा संसारले स्रोत खन्याउँछ, एउटा गतिलो प्रयास त्यसनिम्ति अगाडि बढाउँदा के बिग्रन्छ र ? पूर्वी नेपालमा पेट्रोलियमको सम्भाव्यता अनुसन्धान भइरहेको छ भन्ने कुरा केही महिनापछि समाचारमा आउन छोड्ला सायद। कम्तीमा जनतालाई प्रस्ट भनिनुपर्छ, त्यो साँच्चैको सम्भाव्यता भएको क्षेत्र हो? आखिर नेपाल प्राकृतिक स्रोतमा कोहीभन्दा कम मुलुक त होइन। यतिबेला हाम्रा नेताहरू राता, नीला पासपोर्ट बोकेर संसार सयर गर्दैछन्। तर उनीहरूले नेपालीका लागि कहाँनेर त्यस्तो पहल गरे, जसबाट नेपालीले 'अन एराइभल' भिसा पाउने वातावरण बन्न सक्छ। हामीले हाम्रा सपनाप्रति न्यायपूर्ण व्यवहार गर्यौँ भने मात्रै विदेश भूमिमा पनि हाम्रो राष्ट्रियता, अनि पासपोर्टका सम्मान हुने हो। त्यसतर्फ लाग्नु नै एउटा ग्राह्य सपनालाई प्राप्य तुल्याउने उपक्रम हुनेछ।"
रोनाल्डोका कारण पोर्चुगललाई समर्थन,"यसपटक युरोकप सुरुआती चरणबाटै निकै रोमाञ्चक बनेको छ । सहभागी सबै टोलीले उत्कृष्ट प्रदर्शन गरिरहेका छन् । कुनै पनि टोली कमजोर देखिएका छैनन् । बुधबार बिहान भएको खेलमा पहिलोपटक ठूलो प्रतियोगिता खेलिरहेको आइसल्यान्डले पनि पोर्चुगलविरुद्ध ११ को बराबरीमा रोक्यो । कमजोर मानिएका अन्य टोलीको प्रदर्शन पनि उस्तै छ । यो टोली कमजोर, यसको खेल नराम्रो भन्ने नै छैन । यसैगरी ठूला टोलीहरूले पनि अहिलेसम्म फराकिलो अन्तरको जित निकाल्न सकेका छैनन् । त्यसले प्रतियोगिता हेर्न जाँगर चलेको छ । सबै टोलीले बलियो प्रदर्शन गरेकाले पनि उपाधि यही टोलीले जित्ला भनेर भन्न मुस्किल छ । स्पेन, जर्मनी, इटालीलगायतका देशले राम्रो प्रदर्शन गरिरहेका छन् । अन्तर्राष्ट्रिय प्रतियोगितामा पोर्चुगल सधैं मेरो समर्थनको टोली हो । क्रिस्टियानो रोनाल्डो मेरो मन पर्ने खेलाडी हुन् । उनकै कारणले पनि म पोर्चुगललाई समर्थन गर्छु । तर, पोर्चुगलले यसपटक उपाधि जित्न सक्दैन । पोर्चुगलले उपाधि जित्न नसक्ने अवस्थामा स्पेनको समर्थन गरेको छु । स्पेनले उपाधि जितोस् भन्ने लागेको छ । यद्यपि अन्य टोलीले पनि उपाधि जित्छ सक्छन् । अहिलेसम्मको खेल हेर्दा इटालीले उत्कृष्ट प्रदर्शन गरेको छ । त्यसैले स्पेनसहित इटाली र जर्मनीलाई उपाधिको दाबेदार मानेको छु । आयोजक भएर पनि फ्रान्सले उपाधि जित्लाजस्तो लागेको छैन । पहिले मनोरञ्जनका लागि मात्रै यस्ता प्रतियोगिता हेर्थ्यौं । अहिले युरोकप हेर्नुको उद्देश्य फेरिएको छ । अहिले हामी केही सिक्नका लागि खेल हेर्छौं । अहिले राष्ट्रिय टोलीको ट्रेनिङ पनि चलिरहेको छ । राति टेलिभिजनमा हेरेका टेक्निक्स र टोलीहरूले अपनाएका रणानीतिलाई दिनको अभ्यासमा सिक्ने प्रयास गछौं । यद्यपि खेल राति भएकाले हेर्न केही मुस्किल भइरहेको छ । बिहानको टेनिङका कारण थकाइ लाग्छ । त्यसैले अबेर रातिसम्म बस्दा निद्राले सताउँछ । यद्यपि बल गरेरै भए पनि खेल हेरिरहेको छु । केही खेल आफ्नैमा हेर्छु । नत्र प्रायः भरत (खवास) कहाँ गएर ऊसँगै हेर्छु । भरतसँग बसेर खेल हेर्दा केही फाइदा पनि हुन्छ । दुवैजना अग्रपंक्तिमा खेल्छौं । हामी खेल हेर्दै उनीहरूको प्रदर्शन, उनीहरूले अपनाएका टेक्निक्स, उनीहरूको पोजिसनलगायत कुराहरूका बारेमा छलफल गर्छौं । हामी यसरी खेल्नुपर्छ, यो पोजिसनमा बस्नुपर्छ, बललाई यसरी अघि बढाउनुपर्छ भनेर एकले अर्कालाई सुझाव पनि दिन्छौं । त्यसले आफ्नो प्रदर्शनमा सुधार ल्याउन सहयोग मिल्नेछ । (नवयुग राष्ट्रिय फुटबल टोलीका स्ट्राइकर हुन् ।)"
खेल सकिनै लाग्दा फ्रान्सको दुई गोल,पेरिस: खेल सकिनै लाग्दा लगालग दुई गोल गर्दै आयोजक फ्रान्सले अल्बानियालाई पराजित गरेको छ । युरोकप अन्तर्गत समूह चरणको यो भिडन्तमा निर्धारित समय सकिएर इन्जुरी समयमा खेल चरिलरहेका बेला फ्रान्सले दुई गोल गर्दै अन्तिम १६ को यात्रा तय गरेको छ । यससँगै फ्रान्स युरोकपको अन्तिम १६ मा पुग्ने पहिलो टोली बन्न सफल भएको छ । समूह ए मा रहेको फ्रान्सलाई अन्तिम १६ मा पुर्याउने क्रममा खेलको ९० औं मिनेटमा डिमत्री पायटले पहिलो गोल गर्दै अल्बानियालाई स्तब्ध बनाए । खेल बराबरीमा सकिने अनुमान गर्दै निराश बनेका घरेलु दर्शकलाई खुसी बनाउने क्रममा खेलको अतिरिक्त समयम छैटौं मिनेटमा एट्लेटीको मड्रिडका एन्टेनियो ग्रिजमनले अर्को गोल थपे । यो जितसँगै फ्रान्स समूह ए बाट दुई खेल जित्दै ६ अंक जोडेर समूह बिजेता बनेको छ ।गएराति भएको खेलमा रोमानियासँग अंक बाँडेको स्विटजरल्यान्ड ४ अंकसहित दोस्रो स्थानमा रहेको छ । गएराति भएको खेलमा स्विट्जरल्याण्डले रोमानियासँग ११ गोलको बराबरी खेले पनि अघिल्लो चरण पुग्ने सम्भावना बलियो बनाएको छ । खेलको १८ औं मिनेटमा पेनाल्टीबाट गोल गर्दै बोग्दान स्टान्चुले रोमानियालाई अग्रता दिलाएका थिए। तर दोस्रो हाफमा खेलमा फर्केको स्विटजरल्यान्डले गोल गरेको हो । उसका लागि खेलको ५७ औं मिनेटमा अद्मिर मेहेमेदीले बराबरी गरे ।
हसिम अम्लाले तोडे कोहली र रिचर्ड्सको रेकर्ड,काठमाडौं: वेस्टइन्डिजविरुद्धको बुधवार खेलिएको वान डे म्याचमा दक्षिण अफ्रिका १३९ रनले बिजयी भएको छ । यस जितमा इमरान ताहिरले बलिङमा रेकर्ड बनाउँदा ब्याटिङमा हसिम अम्लाले पनि बिराट कोहली र विव रिचर्डसको रेकर्ड पनि तोडेका छन् । दक्षिण अफ्रिकाका लागि अम्लाले ९९ बलमा १३ चौकाको मद्दतले ११० रन बनाए । अम्लाको सतकीय पारीको मद्दतमा दक्षिण अफ्रिकाले ३४३ रन बनाउन सफल भयो । जवाफमा क्यारेबियन टीम ३८ ओभरमा २०४ अलआउट भयो । ताहिरले नौ ओभरमा ४५ रन दिएर सात विकेट लिए । जुन वान डे क्रिकेटको इतिहासमा कुनै बलरको सर्वश्रेष्ठ प्रदर्शन हो । दोस्रोतर्फ अम्लाले पनि आफ्नो शतकीय पारीमा कयौं ठूला रेकर्ड आफ्नो नाममा लेखाउन सफल भए । यस्तो छ अम्लाको रेकर्ड वान डे क्रिकेटमा अम्लाको यो २३ औं सतक हो । सतकको मामिलामा अम्ला सातौं नम्बरमा पुगेका छन् । जबकि आफ्नो देशा लागि उनी सबैभन्दा धेरै सतक लगाउने दोस्रो खेलाडी पनि बनेका छन् । दक्षिण अफ्रिकाका लागि सबैभन्दा धेरै २४ वटा सतक एभी डिभिलियर्सले बनाएका छन् । आफ्नो २३ औं सतक बनाउँदै अम्लाले भारतीय क्रिकेटर विराट कोहलीको रेकर्ड पनि तोडिदिएक छन् । अम्लाले २३ सतक बनाउन १३२ पारी खेल्नुपर्यो । जबकि भारतीय क्रिकेटर विराट कोहलीले १५७ पारीमा २३ सतक बनाएका थिए । सातौं सतकदेखि २३ औं सतकसम्म आइपुग्दा अम्ला सबैभन्दा तीब्रगतिका ब्याट्सम्यान पनि भएका छन् । अम्लाले १४ पारीपछि वेस्टइन्डिजविरुद्ध एक हजार रन पनि बनाउन सफल भए । यो भनेको कुनै पनि बिरोधी टीमका लागि कुनै पनि खेलाडीले बनाएको पहिलो एक हजार रन हो । यसभन्दा अघि पहिलो १५ पारीमा विव रिचर्ड्सले इङ्ल्यान्डविरुद्ध एक हजार रन बनाएका थिए । वेस्टइन्डिजको भूमिमा अम्लाले अहिलेसम्म तीनवटा सतक हानिसकेका छन् । यस्तो रेकर्ड बनाउने उनी दोस्रो व्याट्सम्यान हुन् । उनीभन्दा अघि अस्ट्रेलियाका म्याथ्यू हेडनले १६ पारीमा तीन सतक लगाएका थिए । अम्लाले भने केबल ९ पारीमै यस्तो रेकर्ड बनाएका हुन् ।
"इङ्ल्याण्डको सानदार जित, चार अंकसहित शीर्ष स्थानमा",फ्रान्स: वैकल्पिक खेलाडीद्वय जेमी भार्डी र डेनियल स्टुरेजले गोल गरेपछि इङ्ल्यान्डले युरो कपको दोस्रो चरणमा पुग्ने सम्भावना बलियो बनाएको छ । समुह सी' अन्तर्गतको आफ्नो दोस्रो खेलमा इङ्ल्याण्डले वेल्सलाई २१ गोलले हरायो । वेल्सले पहिलो हाफमा आर्कषक प्रदर्शन गर्दै सुरुआती अग्रता बनाएको थियो । वेल्सका लागि ग्यारेथ बेलले फ्रिकिक मार्फत् उत्कृष्ट गोल गरेका थिए । ग्यारेथको करिब ३५ यार्ड लामो सशक्त फ्रिकिक प्रहारले इङ्ल्याण्डका गोलरक्षकको हातमा लाग्दै गोलमा परिणत भएको थियो । बेलले युरोको पहिलो खेलमा स्लोभाकियाविरुद्धको खेलमा पनि गोल गरेका थिए । इङ्ल्याण्डका वेन रुनीले मध्यभागमा वेल्सका हल रोब्सन कानुलाई फल हानेपछि वेल्सले फ्रिकिकको मौका पाएको थियो । पहिलो हाफमा जोसिलो प्रर्दशन गरेको वेल्स दोस्रो हाफमा भने जम्न सकेन । इङ्ल्यान्डका लागि ह्यारी केन र रहिम स्टर्लिङको स्थानमा अतिरिक्त खेलाडीको रुपमा मैदान छिरेका भार्डी र स्टरिज बास्तविक नायक बने। भार्डीले ५६ औं मिनेटमा बराबरी गोल फर्काएका थिए । बराबरी पछि आक्रामक देखिएको इङ्ल्यान्डले दोस्रो हाफको अतिरिक्त समयको दोस्रो मिनेटमा निर्णायक गोल गरेको थियो । इङ्ल्यान्डका लागि दोस्रो गोल स्टरिजले गरे । खेल सकिन ३० सेकेन्ड अघि गोल गरेका स्टरिजले डिबक्स भित्र वेल्सका ६ जना रक्षकलाई छक्क्याउँदै गोलगरेपछि इङ्ल्याण्ड दोस्रो चरण नजिक पुगेको हो। जितसँगै इङ्ल्याण्ड चार अंकका साथ तालिकाको शीर्ष स्थानमा छ । पहिलो खेलमा इङ्ल्यान्डले रुससँग बराबरी खेल्दै अंक बाँडेको थियो । तीनतीन अंक बनाएका स्लोभाकिया र वेल्स दोस्रो र तेस्रो स्थानमा छन् । एक अंक बनाएको रुस तालिकाको अन्तिममा छ । समूहको अन्तिम खेलमा अव इङ्ल्याण्डले स्लोभाकिया र वेल्सले रुससँग प्रतिस्पर्धा गर्नेछन् ।
युरोकपमा इङ्ल्यान्ड र जर्मनीलाई दबाब,मर्सेली: युरोकप फुटबलअन्तर्गत समूहगत चरणको आफ्नो दोस्रो खेलमा इङ्ल्यान्ड र जर्मनीले कठिन प्रतिद्वन्द्वीको सामना गर्दैछन् । बिहीबार साँझ हुने खेलमा इङ्ल्यान्डले वेल्सको सामना गर्दैछ भने शुक्रबार बिहान हुने खेलमा जर्मनी पोल्यान्डविरुद्ध उत्रनेछ । आफ्नो पहिलो खेलमा जर्मनीले युक्रेनलाई २० गोलले हराएको थियो भने इङ्ल्यान्ड रुससँग ११ गोलको बराबरीमा रोकिएको थियो । समूह 'बी' अन्तर्गत आफ्नो पहिलो खेलमा वेल्सले स्लोभाकियालाई २१ गोलले पराजित गरेको थियो । पहिलो पटक युरोकपमा सहभागी भइरहेको वेल्सले उत्कृष्ट प्रदर्शन गरेको थियो । बेलायतका दुई राष्ट्र भएकाले पनि इङ्ल्यान्ड र वेल्सबीचको खेललाई चासोपूर्वक र प्रतिष्ठाको लडाइँका रूपमा हेरिएको छ । विश्वकप तथा युरोकपमा इङ्ल्यान्डले बेलायतकै अर्को राष्ट्रसँग सामना गर्न लागेको यो केवल दोस्रोपटक हो । यसअघि सन् १९९६ को युरोकपमा स्कटल्यान्डसँग भिडन्त गरेकोमा इङ्ल्यान्ड २० गोलले विजयी भएको थियो । इङ्ल्यान्डका वेन रोनी र वेल्सका गारेथ बेल चर्चाको केन्द्रमा छन् । स्ट्राइकर बेलले पहिलो खेलमा फ्रिकिकमा उत्कृष्ट गोल गरेका थिए । रोनी इङ्ल्यान्डका कप्तान र सर्वाधिक गोलकर्ता हुन् । पुरानो र ठूलो टोली भएकाले इङ्ल्यान्ड बढी दबाबमा छ । अघिल्लो चरण प्रवेश गर्न इङ्ल्यान्डलाई सुखद नतिजाको विकल्प छैन । वेल्सले अन्तर्राष्ट्रिय फुटबलमा पछिल्ला आठ भिडन्तमा केवल एकपटक इङ्ल्यान्डलाई हराउन सकेको छ । ६ खेलमा इङ्ल्यान्ड विजयी भएको थियो । पछिल्लो पटक यी दुई टोलीबीच सन् २०११ मा प्रतिस्पर्धा भएकोमा त्यति बेला इङ्ल्यान्ड १० गोलले विजयी भएको थियो । यो खेललाई लिएर दुवै टोलीले माइन्ड गेम भने सुरु गरिसकेका छन् । इङ्ल्यान्डविरुद्ध जित हात पार्न सके वेल्स एक खेल खेल्न बाँकी रहँदै ऐतिहासिक सफलतासहित प्रिक्वार्टरफाइनल पुग्न सक्नेछ । समूह सी अन्तर्गतको खेलमा पछिल्लो समय राम्रो प्रदर्शन गरिरहेको पोल्यान्ड विश्व च्याम्पियन जर्मनीलाई निराश बनाउने प्रयासमा हुनेछ । पोल्यान्डले आफ्नो पहिलो खेलमा उत्तरी आयरल्यान्डलाई १० गोलले हराएको थियो । सन् २००८ मा पहिलोपटक युरोकप खेलेको पोल्यान्डले पछिल्लो समय जर्मनीलाई कडा चुनौती दिइरहेको छ । पछिल्ला पाँच वर्षमा यी दुई टोलीबीच भएका चार भिडन्तमा दुई खेल बराबरी भएको थियो भने दुवै टोलीले एकएक खेल जितेका थिए । सन् २०१५ मा भएको भएको युरो छनोटमा जर्मनीले पोल्यान्डलाई ३१ गोल र सोही प्रतियोगिताअन्तर्गत सन् २०१४ मा भएको खेलमा पोल्यान्डले जर्मनीलाई २० गोलले हराएका थिए । जर्मनीलाई सबैभन्दा टाउको दुःखाइ पोल्यान्डका स्ट्राइकर रोबर्ट लेवान्डोस्की हुन् । जर्मन क्लब बायर्न म्युनिखबाट क्लब फुटबल खेलिरहेका लेवान्डोस्की यो सिजन घरेलु लिगमा सर्वाधिक गोलकर्ता बनेका थिए । उनी जारी युरोकपका लागि भएको छनोटमा पनि १३ गोलसहित सर्वाधिक गोलकर्ता बनेका थिए । जर्मनीमा लेवान्डोस्कीले खेल्दै आएको क्लब बायर्नका खेलाडीको प्रभाव छ । जर्मनीका रक्षक जेरोमी बोआटेङले भने पोल्यान्ड टोलीमा लेवान्डोस्की मात्र चुनौती नभएको भन्दै प्रतिद्वन्द्वीलाई कठिन रूपमा उल्लेख गरेका छन् । जर्मनी र पोल्यान्ड दुवै टोलीका लागि ठूलो परीक्षा हुनेछ । सोही समूहको अर्को खेलमा बिहीबार राति युक्रेन र उत्तरी आयरल्यान्ड भिड्दैछन् । पहिलोपटक युरोकपमा सहभागी भएको उत्तरी आयरल्यान्ड पहिलो जितको खोजीमा छ । अगाडि बढ्ने सम्भावना कायम राख्न दुवै टोलीलाई जितको विकल्प छैन ।

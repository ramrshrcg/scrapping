शीर्षक,विवरण
लोकतन्त्रमा भालाजुलुस ?,"आज गौतमबुद्धको शान्तिभूमि भाला, जुलुसले आक्रान्त छ । यो पनि त्यस्तो समयमा भइरहेको छ, जुन बेला दलहरूले पञ्चायतकालीन कालरात्रिसँग लड्दै दुई शताब्दीभन्दा पुरानो सामन्तवादको प्रतीकका रूपमा मानिने राजतन्त्र अन्त्य गरः लोकतन्त्र स्थापनाको गर्व गरिरहेका छन् । यो लाठी र भालाजुलुस त्यसको विरुद्धमा गरिँदैछ, जसले हिजो देशको अँध्यारोसँग लड्यो, जेल र नेलको यातना बेहोर्यो र लोकतन्त्र ल्याउन नेतृत्वदायी भूमिका खेल्यो । रमाइलो त के भने यस्ता लाठी र भालाजुलुस लोकतन्त्र नआउन्जेलसम्म कहिल्यै देखिएको थिएन । अर्थात् निरंकुश शासनविरुद्ध लड्ने बेलामा समेत कतै देखिएनन् । यस्ता भालाजुलुसको समेत संरक्षण गर्ने लोकतन्त्र ल्याउनेहरू नै भालाजुलुसबाट पीडित बन्नुपरेको छ । भालाजुलुसको प्रयोग पहिलोपटक जुलुसको रूपमा कैलालीमा राष्ट्र र समाजको रक्षा गर्न २४ सै घन्टा खट्ने वरिष्ठ प्रहरी अधिकृतसहितका अधिकारीको हत्याका लागि प्रयोग भयो । अहिले फेरि एमालेविरुद्ध यसको प्रयोग गरिएको छ, तराईका विभिन्न भूभागहरूमा मेचीमहाकाली अभियान रोक्नको लागि । त्यसैले यो जुलुस र यसले भावी दिनमा पार्ने प्रभावका बारेमा यहाँ चर्चा गर्नु सान्दर्भिक छ । भालाजुलुस गैरकानुनी सबैभन्दा पहिला हामीले र खासगरी राज्यले सोच्नैपर्ने कुरा के हो भने लोकतन्त्रमा शान्तिपूर्वक विरोधका कार्यक्रम गर्न पाइन्छ भन्दैमा शान्तिपूर्ण कार्यक्रमका नाममा यस्ता हतियारसहितका जुलुस गर्न पाइन्छ ? सरकार र यसको शान्तिसुरक्षाको जिम्मा लिएका मानिस र लोकतन्त्रमा नेतृत्व गर्न तम्सिएका नेतागणसँग गरिने पहिलो प्रश्न हो । शान्तिपूर्ण कार्यक्रमको परिभाषा के ? भालाजुलुसलाई शान्तिपूर्ण कार्यक्रमका रूपमा लिने हो भने खुकुरी जुलुस र पेस्तोल जुलुसलाई पनि शान्तिपूर्ण कार्यक्रमको रूपमा लिनुपर्ने दिन नजिकिँदै जानेछन् । विगतमा व्यवस्थाकै विरुद्धमा लड्दा पनि राँके जुलुसलाई शान्तिपूर्ण कार्यक्रम नमानेर धरपकड गर्ने र त्यसमा संलग्न सयौं जनालाई वारेन्ट र धरपकड गरिन्थ्यो । तर आज भाालाजस्तो खतरा हतियारसहितको प्रदर्शन हुँदा एकजना पनि राज्यले गिरफ्तार गर्न सक्दैन र वारेन्टसमेत जारी गर्न सक्दैन । के राज्यले भालाजुलुसलाई शान्तिपूर्ण कार्यक्रमका रूपमा स्वीकार गरेको हो ? आज एमाले त जिम्मेवार पार्टी भएका कारण त्यही रूपमा प्रदर्शन र भिडन्त गर्ने मनसाय नराख्ने पार्टी भएकाले भिडन्त निम्तिएन । तर कल्पना गरौं, दुइटा उस्तै समूह त्यही मनस्थितिका साथ भालाजुलुस लिएर आम्नेसाम्ने हुँदा त्यो स्थान र नेपालको हालत के हुन्छ होला ? यो हाम्रो कल्पनाभन्दा बाहिरको कुरा हो । भाला हाम्रो परम्परागत हतियार हो र हतियारको प्रदर्शन शान्तिपूर्ण हुनै सक्दैन । त्यसैले भन्न सकिन्छ भालाजुलुस शान्तिपूर्ण कार्यक्रम होइन । राज्य किन निरीह बन्दै छ ? यदि शान्तिपूर्ण कार्यक्रम होइन भने त्यो नेपालको संविधानले वर्जित गरेको कार्य हो । यस्तो संविधानले वर्जित गरेको कामलाई समेत नियन्त्रण गर्न सक्दैन भने त्यो सरकारको निरिहता हो । सरकारले चाहेर नियन्त्रण गर्न नसकेको होइन कि नचाहेकै हो । कतिसम्म भने यस्तो खालको कार्यक्रम गर्नु गैरकानुनी हो भनेर भन्नसमेत चाहेन । जुनसुकै राजनीतिक पार्टीलाई यहाँ जान पाउन्नस् र यो राजनीतिक काम गर्न पाउन्नस् भन्नु हुँदैन । यस्ता व्यवहारले दीर्घकालमा ठूला दलहरूलाई भन्दा साना दलहरूलाई बढी असर पर्नेछ । संविधानले नै प्रत्येक व्यक्तिले शान्तिपूर्ण राजनीतिक कार्यक्रम गर्न पाउने हकलाई स्थापित गरेको छ (हेर्नुस्ः धारा १७ को उपधारा २ख) । एमालेले चाहँदा आफ्ना कुरा जनतासँग पुग्नु के अपराध गरेको छ र ? अपराध गरेको छैन र शान्तिपूर्ण कार्यक्रम हो भने त्यस्ता कार्यक्रम बिथोल्ने गरी गरिने सबै कार्यक्रम गैरसंवैधानिक हुन् । त्यस्ता गैरसंवैधानिक कार्यक्रम निस्तेज पार्न पहलसम्म नगर्नु वास्तवमै यो सरकारको निरिहता हो । सरकार यसरी निरिह बन्ने कुराले राज्यलाई कमजोरसिवाय केही बनाउँदैन । यसो हुँदा सरकारमा बस्नेहरूको शिर ठाडो कहिल्यै हुँदैन, बरु निहुरिन्छ । लोकतन्त्रमा शक्ति के हो ? कतिपय राजनीतिक शक्तिको व्यवहार हेर्दा लाग्छ, उनीहरू लोकतन्त्रको शक्ति के हो भन्नेमा अनभिज्ञ जस्तै छन् । लोकतन्त्रमा जनमतमा विश्वास नगर्ने दलहरू व्यवहार त निरंकुश बन्छन् या त अराजक बन्छन् । सानो झुन्डले अनेक डर र त्रासका भरमा ठूलो समूहलाई प्रभाव पार्ने प्रवृत्ति अराजक हो र यस्तो प्रवृत्तिको आयु लोकतन्त्रमा अर्को निर्वाचन नभएसम्मको लागि मात्र हो । यही कुरा बुझेरै उनीहरू कहिल्यै निर्वाचनको लागि तयार बन्दैनन् । जति देश अस्थिर भयो उति राज्यकमजोर बन्छ, जति राज्य कमजोर बन्यो उति यस्ता समूहहरू बढी अराजक बन्छन् । यस्ता पात्रहरू हिजो पनि देखिन्थे तर विस्तारै जनमतबाटै त्यस्ता शक्ति विस्थापित बन्दै जान्छन् र गएका पनि छन् । त्यसैले लोकतन्त्रका शक्ति भनेको जनमत नै हो न कि भाला जुलुस । समस्या एमालेभन्दा अरू दललाई बढी छ त्यसो त संविधान घोषणा भएपछि एमाले मात्र त्यस्तो दल हो, जसले एकपटक होइन, पटकपटक तराईमा कार्यक्रम लिएर गएको छ । उसको विशाल सांगठनिक नेटवर्कका कारण पनि ऊ एक मात्र प्रमुख दल बनेको छ, जसको हिमाल, पहाड र तराईमा उत्तिकै सशक्त कार्यक्रम गर्न सकेको छ । पछिल्लो समयमा मेचीमहाकाली अभियान त्यसैको पुष्टि हो । यही परिस्थितिमा देशका अन्य दलहरू तराईमा एउटा कार्यक्रम गर्ने शाहस गरेका छैनन् । एमालेले यसमा गर्व गरे पनि उसले तराईमा अन्य दलले पनि कार्यक्रम गर्न सक्ने वातावरण बनोस् भन्ने नै चाहेको छ किनकि उसले अवलम्बन गरेको जनताको बहुदलीय जनवादको अभ्यासको लागि पनि एमाले एक्लै दौडन चाहँदैन । एमालेले त वास्तवमै आफ्नो स्वस्थ प्रतिस्पर्र्धीको खोजीमा छ । त्यसैको लागि उसले अगुवाइ गरेको छ । यसका निम्ति उसको अटल मान्यताले काम गरेको छ र त्यो मान्यता भनेको राष्ट्र, राष्ट्रियता, एकता, सद्भाव, बहुदलीयता र स्वच्छ प्रतिस्पर्धाको मान्यता हो । यसमा अडिग भएर नेपाली भूभाग मागएर कार्यक्रम गर्न पाउनु त एमाले मात्र होइन, मधेसवादी दलहरूको पनि अधिकारको कुरा हो । यही अधिकारको लागि आधा शताब्दीभन्दा बढी लडेको राजनीतिक पार्टीलाई यहाँ जान पाउन्नस् र यो राजनीतिक काम गर्न पाउन्नस् भन्नु लोकतन्त्रमा सुहाउने विषय होइन । यस्ता व्यवहारले दीर्घकालमा ठूला दलहरूलाई भन्दा साना दलहरूलाई बढी असर पर्नेछ । लोकतन्त्रमा कुनै पनि दललाई गैरकानुनी रूपमा झमेला उत्पन्न गरिनु अशोभनीय हो । मधेस आन्दोलनको समीक्षा मधेसले नै गर्दैछ गत वर्ष संविधान जारी भएपछि मधेसवादी दलहरूले गरेका व्यवहार लोकतन्त्रलाई सुहाउने खालका छैनन् । निःसन्देह भन्न सकिन्छ, यो आन्दोलनले समग्र देशलाई त हानि गरेकै छ, तर त्यसभन्दा बढी मधेसलाई नै गरेको छ । साँचो अर्थमा भन्ने हो भने मधेस आन्दोलनको राजधानी भनेर चिनिने प्रदेश नम्बर २ को वीरगन्ज नाकाका व्यापारीहरू नै मधेसवादी दलका नेताहरूका व्यवहारबाट आजित बनेका छन् । यसैका कारण उनीहरूको व्यापार त्यहाँबाट अन्यत्र सर्दै पनि छन् र उनीहरू यस खालका व्यवहारबाट आजित बनेर दोस्रो दिनमै बन्दको विरोधमा उत्रिए । वीरगन्जमा मात्र मेचीमहाकाली अभियान हाललाई नपुर्याउनु एमाले नेतृत्वको संयमता हो । तर तराईका प्रत्येक सभा र त्यससँग सम्बन्धित कार्यक्रममा तराईवासीको जुन खालको सहभागिता भएको छ, त्यो ऐतिहासिक छ । त्यसैले प्रस्ट पार्दैछ, मधेसवादी दलहरूले गरेको मधेसको आन्दोलनको समीक्षा मधेस स्वयंले गर्दैछ, त्यसैको परिणाम हो एमालेको मेचीमहाकाली अभियानमा दिनप्रतिदिन देखिएको बढ्दो जनसहभागिता । त्यसैले त भन्ने गरिन्छ, जनता नै लोकतन्त्रका जननी र संरक्षक हुन् । भालाजुलुसका सन्दर्भमै तराईवासीले राम्रैसँग बुझेका छन्, तराईको विकासमा सबैभन्दा संवेदनशील राजनीतिक दलकै विरुद्धमा प्रयोग भएबाट उनीहरू दुखित छन् । यो अभियानमा अधिकांश मधेसीहरूको उपस्थितिले यही कुराको संकेत गरेका छन् । त्यसैले त तराईमै यो खालको जनसहभागितामा सञ्चालन भएको यो पहिलो कार्यक्रम बनेको छ ।"
राजनीतिमा नैतिकता,"राजनीतिमा नैतिकता, इमानदारी, सदाचार, सरल आचरण, स्पष्टवक्ता, वचनमा पक्का आदि महत्ववपूर्ण गुण रहेका छन् । त्यसैले नीतिहरूमा सबै नीतिको राजा भएकाले नै राजनीति भनिएको हो । राजनीतिमा नैतिकता मात्र छोडेमा त्यो राजनीति नभएर अराजनीति हुन जान्छ । अनैतिकता, बेइमानी, भ्रष्टाचार, दुराचार, भ्रष्ट आचरण, झूटो बोली अर्थात् बोलीको ठेगान नभएको, दैनिक तीनपटक बिहान, दिउँसो र बेलुका फरकफरक कुरा गर्ने लाउके प्रवृत्तिलाई अराजनीति भनिन्छ । संसार विश्वासकै आधारमा अडिएको छ । जब विश्वासमा घात हुन्छ तब अशान्ति, अराजकतालगायत आर्थिक व्यवस्था धराशायी हुँदै जान्छ । नेपालको सन्दर्भमा २०१५ सालमा पहिलोपटक नेपालको संविधान जारी गरी संसद्को चुनाव भई नेपाली कांग्रेसले दुईतिहाइ बहुमत ल्याएको थियो । सोही संविधानको प्रावधानअनुसार राजा महेन्द्रले संसद् विघटन गरेर २०१९ सालमा नेपाल अधिराज्यको संविधान जारी गरे, जुन संविधान २०४७ को संविधान जारी नभएसम्म कार्यान्वयनमा रह्यो । २०४७ मा जारी गरिएको नेपालको संविधान २०६३ सम्म लागू भएको र हाल नेपालको संविधान २०७२ जारी गर्नुपूर्व नै संशोधनको कबुल गरेर जारी गरियो । नेपालमा हालसम्म जारी भएका संविधानमा २०७२ नै जारी भएको डेढ वर्षसम्म पूर्ण कार्यान्वयन हुन सकेको छैन र पूर्णरूपले लागू हुने सम्भावना पनि टाढिँदै गएको छ । यसरी पहिलो संविधान चार वर्ष, दोस्रो संविधान २८ वर्ष, तेस्रो संविधान १५ वर्ष र चौथो संविधान २०७२ हाल कार्यान्वयनमा रहेको छ । मुलुकको अवस्था यस्तै रह्यो भने यो संविधान पनि अल्पायुको हुने सम्भावना छ । राजनीतिमा नैतिकता पञ्चायतकालमै थियो । २०२९ सालमा सिंहदरबार आगलागी काण्ड भएपछि प्रधानमन्त्री कीर्तिनिधि बिष्टले दिएको राजीनामा र रंगशालामा आँधीबेहरी आएर भएको घटनामा शिक्षामन्त्री केशरबहादुर बिष्टको राजीनामा नैतिकताको आधारमा दिएको देखिन्छ । संसदीय प्रजातान्त्रिक व्यवस्थामा नैतिकताको उदाहरण भारतका रेलमन्त्री लालबहादुर शास्त्रीले रेल दुर्घटनापछि दिएको राजीनामालाई पनि लिइन्छ । नेपालमा २०४७ को राजनीतिक परिवर्तनपछि कृष्णप्रसाद भट्टराई र गणेशमानबाहेक अन्य नेतामा नैतिकता कुन चरोको नाम हो' भनेजस्तो कत्ति पनि रहेन । २०४८ को आमचुनाव र २०५० को उपचुनावमा कांग्रेसको अन्तरिम सरकारका प्रधानमन्त्री कृष्णप्रसाद भट्टराईलाई आफ्नै पार्टीका नेता गिरिजाप्रसाद कोइरालाले गरेको अन्तरघात, कांग्रेस दलभित्रै आफ्नै बहुमत गुमेको पाएपछि संसदीय दलको बैठक बोलाएर दलको नेता चुनाव नगराएर संसद् विघटनको सिफारिस गरेर गिरिजाप्रसादले संसदीय मर्ममै प्रहार गरे । नैतिकताको ख्याल गरेर आफ्नै पार्टीका नेताको विरोधमा नलागेको भए राजनीतिमा अनैतिकताले प्रवेश पाउने थिएन । २०५ जनाको संसद्मा ११२ सिट ल्याएको कांग्रेसको बहुमतको सरकार गठन गर्नको लागि गिरिजाप्रसादले बाटो खोलिदिएको भए वरिष्ठ मधेसी नेता महेन्द्रनारायण निधिले प्रधानमन्त्रीको पदमा पुग्ने तथ्य संसद् विघटनविरुद्ध ९२ (? ) जना कांग्रेसका सांसद्हरूले राजदरबारमा दिएको निवेदनबाट प्रस्ट देखिएको छ । यसरी पहिलोपटक मधेसी नेताको देशको प्रधानमन्त्री हुने अवसर गुम्न गयो । २०५१ को चुनावपछि संसद्मा सबैभन्दा ठूलो दल नेकपा एमालेले मनमोहन अधिकारीलाई प्रधानमन्त्री बनाई अल्पमतको सरकार गठन गर्यो । संसद्मा दोस्रो ठूलो दल कांग्रेसका नेता गिरिजाप्रसादले मनमोहनको सरकार फु गरेर ढाल्दिन्छु भनेपछि संसद्मा बहुमत पुर्याउनेलाई सरकार गठनको मौका नदिई मनमोहनले संसद् विघटनको सिफारिस गरे र राजा वीरेन्द्रले संवैधानिक राजा भएर संसद् विघटन गरे । सर्वोच्च अदालतका प्रधानन्यायाधीश विश्वनाथ उपाध्यायले अल्पमतको प्रधानमन्त्रीले गरेको सिफारिसको बहानामा राजाले विघटन गरेको संसद् पुनस्र्थापना गरे । संसदीय व्यवस्थामा संसद् विघटन गर्न पाउनु प्रधानमन्त्रीको विशेष अधिकार मानिएको छ । सर्वोच्चको यही निर्णयबाट नेपालमा संवैधानिक राजतन्त्र र बहुदलीय संसदीय व्यवस्थामा राजनीतिक अनैतिकता र विकृतिको प्रवेश हुन गयो । अर्को कुरा नेपाली कांग्रेसका शेरबहादुर देउवाले जम्बो मन्त्रिमण्डलको गठन, सांसदलाई पजेरो गाडीको सुविधा, सांसदहरूको किनबेच, सांसदहरूको शंकर होटेल मुकाम, केही सांसदलाई बैंकक र फारबिसगन्जमा लुकाएर सरकार जोगाउने प्रयास गरे । कांग्रेसकै दुईजना सांसदलाई अनुपस्थित गराएर देउवा सरकार गिराउने काम गिरिजाप्रसादले नै गरे । त्यसपछि राप्रपा चन्द र राप्रपा थापाले क्रमशः बहुदलीय व्यवस्थामा प्रधानमन्त्री हुने मौका पाए । २०५६ को आमचुनावमा सन्त नेता भट्टराईलाई प्रधानमन्त्री बनाउने भनेर गरिएको चुनावमा कांग्रेसले नै बहुमत ल्याई भट्टराईकै नेतृत्वमा सरकार गठन भयो । त्यो सरकारलाई एक वर्ष पनि काम गर्न नदिई गिरिजाप्रसाद पुनः प्रधानमन्त्री भए । भट्टराईले १५ दिनपछि निश्चित भएको फ्रान्सको राजकीय भ्रमणबाट फर्केपछि राजीनामा दिन्छु भन्दा पनि जान दिइएन । संसद्मा रोएर मन्तव्य राखेर भट्टराईले राजीनामा दिए । राजनीतिमा नैतिकता र इमानदारीको नमुना कृष्णप्रसाद भट्टराई रहेका छन् । २०५१ मा ३६ सेको रिसले कांग्रेसको बहुमतको सरकार बन्ने सम्भावना हुँदाहँदै गिरिजाप्रसादले संसद् विघटन गर्न लगाए । भट्टराईले चाहेको भए संसद् विघटन गरेर सत्ता लम्ब्याउन र फ्रान्सको भ्रमण गर्न सक्ने थिए । गिरिजाप्रसाद भएका भए त्यही गर्दथे । भट्टराईको फ्रान्सको भ्रमण हुन पाएको भए धमिजा काण्ड गराएर गिरिजाप्रसादले थला पारेको नेपाल वायु सेवा निगमले उठ्ने मौका पाउने थियो । राजा, माओवादी र कांग्रेस दलभित्रकै असन्तुष्टिले गिरिजाप्रसादले भट्टराईलाई रुवाएर प्राप्त गरेको प्रधानमन्त्री पद देउवालाई सुम्पन बाध्य भए । देउवाले २०५९ मा गराउनुपर्ने स्थानीय चुनाव नगराएर आफू चुनाव गराउन नसक्ने प्रधानमन्त्रीको रूपमा दर्ज गरेका छन् । देउवाले सरकार दोस्रोपटक ढाल्न गिरिजाप्रसादले गरेको षड्यन्त्र थाहा पाएर गिरिजापथमै लागेर संसद् विघटनको सिफारिस राजासमक्ष मध्यरातमा गरे । राजाले प्रधानमन्त्रीको सिफारिसमा संसद् विघटन गरे । त्यसपछि राजा ज्ञानेन्द्रले देउवालाई अक्षम भनेर हटाए र पुनः प्रधानमन्त्रीमा नियुक्त गरेपछि गोर्खाली राजाले न्याय दिए भन्दै हामफालेर प्रधानमन्त्री बन्न गए । ०६२६३ को आन्दोलनपछि राजा ज्ञानेन्द्र्र संवैधानिक राजतन्त्र र बहुदलीय व्यवस्थामा सम्झौता गरी आफैंले विघटन गरेको संसद् पुनस्र्थापना गर्न बाध्य भए । २०६३ वैशाख ११ को सम्झौतापछि गिरिजाप्रसादको जोडी प्रचण्ड हुन पुगे । गिरिजापथ र प्रचण्डपथको सम्मि श्रण नै नेपालीले विगत १० वर्षदेखि भोगिरहेका छन् । आन्दोलनपछि भारतीय प्रधानमन्त्रीका विशेष दूत कर्ण सिंहको उपस्थितिमा गरिएको सम्झौता च्यातेर अन्तरिम संविधान र त्यसको संशोधन गरेर माओवादी र मधेस आन्दोलनको नाममा अनमिन र युरोपियन युनियनको दबाबमा धर्म निरपेक्ष, गणतन्त्र, संघीयता र समानुपातिक घुसाएर नेपालमा अस्थिरताको वीजारोपण गरियो । वर्तमानसम्म आइपुग्दा राजनीतिमा नैतिकता र इमानदारी आइसल्यान्डको सर्प' हुन पुगेको छ । यस अवस्थाबाट मुक्त हुने एक मात्र उपाय राष्ट्रिय सरकार गठन गरेर स्वतन्त्र, निष्पक्ष र धाँधलीरहित चुनाव गराउनु नै हो । पहिलो संविधानसभा बन्दुकको भरमा अन्य पक्षलाई फिल्डमा जान नदिई माओवादी सबैभन्दा ठूलो दलमा आयो । प्रचण्डको लहैलहैमा लागेर गिरिजाप्रसादले राजनीतिक नैतिकता र इमानदारी त्यागेर नारायणहिटीमा राष्ट्रपति भएर बस्ने सपना देखेकोमा गिरिजापथमा लागेका प्रचण्डले लोप्पा ख्वाइदिए । गिरिजाप्रसादले प्रधानमन्त्रीको कुर्सी सार्क शिखर सम्मेलन सकेर श्रीलंकाबाट फर्केर तीन महिनापछि हस्तान्तरण गरे । जस्तो कर्म उस्तै फल भोगेर गिरिजाप्रसाद आफ्ना गिरिजापथका अनुयायी प्रचण्ड र देउवालाई उत्तराधिकारी बनाएर संसार छोडे । गिरिजाप्रसादको निधनपछि उनका उत्तराधिकारीहरूले उनको योजनाअनुसारका बिँडो थामिरहेका छन् । संसदीय व्यवस्थामा बहुमतले अल्पमतको भावनाको कदर गरेर सरकारमा पुग्ने चलन रहेको छ । त्यसैले संसद्मा बहुमत प्राप्त दलले सरकार बनाउँछ । दोस्रो ठूलो दल प्रतिपक्षमा बसेको हुन्छ । केही गरी ठूलो दलले सत्ता छोड्नुपर्ने स्थिति आयो भने प्रतिपक्षमा रहेको दोस्रो ठूलो दलले अन्य साना दलको सहयोगले सरकार बनाउँछ । नेपालमा २०५२ पछि राप्रपाका चन्द र थापाले यो प्रचलन उल्लंघन गरेर प्रधानमन्त्री भए । त्यस्तै संघीय लोकतान्त्रिक गणतन्त्रपछि चुनावमा पराजित माधव नेपाल, तेस्रो दलका झलनाथ खनाल र हाल प्रचण्ड प्रधानमन्त्री हुनुको संसदीय आधार भेटिँदैन । धाँधली गरेर जितेको चुनाव मतदाताभन्दा बढी भोट पारेर आफ्नै मामा कांग्रेसका चन्द्रप्रसाद नेउपानेलाई चुनाव प्रसारमा चुनाव क्षेत्रमा जान नदिएर पहिलो संविधानसभाको चुनावमा सबैभन्दा बढी भोट ल्याएको भनिएका बाबुराम भट्टराई पनि त्यही कोटीमा पर्दछन् । राजनीतिक नैतिकता र इमानदारीको कसीबाट जाँच्ने हो भने २०४७ पछिका प्रधानमन्त्रीमा सन्त नेता कृष्णप्रसाद, गिरिजाप्रसाद, महेन्द्रनारायण निधि जो हुन पाएनन्, शेरबहादुर, सुशील कोइराला र एमालेबाट मनमोहन अधिकारी र केपी ओली तथा माओवादीबाट पहिलोपटकका प्रचण्ड मात्र प्रधानमन्त्रीको सच्चा हकदार रहेका छन् । छिर्के हालेर राप्रपाका लोकेन्द्रबहादुर चन्द, सूर्यबहादुर थापा, एमालेका माधव नेपाल, झलनाथ खनाल र माओवादीका बाबुराम तथा हाल प्रधानमन्त्री भएका प्रचण्ड सिंहदरबारमा फोटो झुन्ड्याउन मात्र सफल भएका छन् । यही नाताले आजीवन पूर्वप्रधानमन्त्रीको सुविधा उपयोग गरिरहेका छन् । राजनीतिमा नैतिकता र इमानदारी हुने राजनीतिज्ञ मन्त्रीले आफूमातहतका कर्मचारीहरूले नियमानुसार गरेको कारबाहीको जिम्मा लिएका हुन्छन् । त्यस्तै प्रधानमन्त्रीले सम्पूर्ण मन्त्रीहरूको कार्यको जबाफदेही लिनुपर्ने मान्यता छ । नियमानुसार नगरेमा मन्त्रीलाई बर्खास्त र कर्मचारीलाई विभागीय कारबाही गर्ने प्रचलन छ । भर्खरै सप्तरीमा भएको गोलीकाण्डमा प्रधानमन्त्री प्रचण्डले मैले गोली हान्ने आदेश दिएकै छैन' भन्नु, गृहमन्त्री विमलेन्ध्र निधिले घुँडामुनि गोली हान्न आदेश दिएको' भन्नु अनैतिकताको पराकाष्ठा हो । पञ्चायती व्यवस्थालाई गाली गरेर नथाक्ने नेताहरू पञ्चायतकाल २०२८ कै स्थानीय प्रशासन ऐन अहिलेसम्म लागू गरिरहनु र ऐनमा भएका प्रावधानअनुसार स्थानीय प्रशासनले कारबाही गर्दा आदेश दिएकै छैन भन्नु पदको गरिमा भुल्नु हो । कि गौर र कैलालीको घटना दोहोर्याउन नपाएको असन्तुष्टि हो, विचारणीय रहेको छ । कांग्रेस नेता देउवाको बुई चढेर प्रधानमन्त्री भएका प्रचण्डले दुई महिना धैर्य गरेका भए ओली सरकारले चीनसँग गरेका सम्झौता कार्यान्वयन र चीनका राष्ट्रपतिको नेपाल भ्रमणले बीसौं अर्बको चिनियाँ सहयोगबाट वञ्चित हुनुपर्ने थिएन । त्यस्तै एनसेलको ३५ अर्ब प्रकरणमा अर्थमन्त्री, गृहमन्त्री र स्वयं प्रधानमन्त्रीले मन्त्रिपरिषद्मा खेलेको भूमिका लोकतान्त्रिक र सभ्य संसारका कुनै पनि राजनीतिज्ञले गर्दैनन् । योभन्दा ठूलो राष्ट्रघात, धोका र बेइमानी अर्को हुन सक्दैन । वर्तमानसम्म आइपुग्दा राजनीतिमा नैतिकता र इमानदारी आइसल्यान्डको सर्प' हुन पुगेको छ । यस अवस्थाबाट मुक्त हुने एक मात्र उपाय राष्ट्रिय सरकार गठन गरेर स्वतन्त्र, निष्पक्ष र धाँधलीरहित चुनाव गराउनु नै हो ।"
पुँजीगत खर्चका चुनौती,"विगत वर्षहरूमा झैं यो वर्ष पनि पुँजीगत बजेट लक्षको तुलानामा न्यून रहेकोमा स्वयं सरकारका जिम्मेवार निकाय र पदाधिकारीहरू चिन्ता व्यक्त गरिरहेका छन् । तर यसमा कुनै सुधार हुन नसकेकाले यो केवल चिन्ता व्यक्त गर्ने विषयको रूपमा मात्र सीमित छ । चालू आर्थिक वर्षको बजेटको मध्यावधि समीक्षाले यस विषयमा पर्याप्त प्रकाश पारेको छ । यस विषयलाई सञ्चारमाध्यमले पनि गम्भीरतापूर्वक स्थान दिएको छ । यस वर्ष संविधानको नयाँ व्यवस्थाअनुसार आर्थिक वर्ष सकिनुभन्दा डेढ महिनाअघि बजेट प्रस्तुत भई वर्षान्तमा बजेट लगभग पारित पनि भइसकेको थियो । अर्थात् बजेट आर्थिक वर्षको सुरुदेखि नै कार्यान्वयन गर्न सकिने अवस्थामा पुगेको थियो । तर त्यति हुँदा पनि कार्यान्वयनमा पटक्कै सुधार आउन सकेन । फेरि पनि त्यही स्थितिले निरन्तरता पाएको छ । यसबाट हामी विकासको लागि कति गम्भीर रहेछौं भन्ने छर्लंग हुन्छ । अर्थ मन्त्रालयले सार्वजनिक गरेको बजेटको मध्यावधि समीक्षाअनुसार चालू आर्थिक वर्षको पहिलो ६ महिनामा कुल विनियोजित बजेट १० खर्ब ४८ अर्ब ९२ करोडमध्ये जम्मा दुई खर्ब ७४ अर्ब ६९ करोड अर्थात् कुलको २६२ प्रतिशत मात्र खर्च भएको छ । यसमा चालू खर्च विनियोजित बजेटको ३५४ प्रतिशत भएको छ भने पुँजीगत बजेट केवल ११३ प्रतिशत मात्र खर्च भएको छ । गत वर्षको यसै अवधिको जम्मा ७२ प्रतिशत मात्र खर्च भएको तुलनामा यो वर्षको पुँजीगत खर्चमा केही सुधार भएको देखिए पनि आर्थिक वर्षको आधा समय बितिसक्दा विनियोजित बजेटको केवल ११३ प्रतिशत मात्र खर्च हुनु शिर झुकाउनुपर्ने स्थिति हो । यो वर्षको बजेटमा पुँजीगत खर्च बढाउन उच्चस्तरीय अनुगमनको व्यवस्था गरिएको र अर्थ मन्त्रालयले पनि विकासको प्रमुख जिम्मेवारी भएका मन्त्रालयहरूलाई यो खर्च बढाउन पटकपटक निर्देशन दिइएको भने पनि व्यवहारमा त्यसले नतिजा दिएको देखिएन । फलस्वरूप मध्यावधि समीक्षा गर्दा नै सुरुको बजेट अनुमानमा ११३ अर्ब ४ करोड (१०८ प्रतिशत) ले घटाएर यस वर्ष ९ खर्ब ३५ अर्ब ८८ करोड (८९२ प्रतिशत) मात्र खर्च हुन सक्ने भनी संशोधन गरिएको छ । यसमा चालू खर्च ५५ अर्ब ५४ करोड (९ प्रतिशत) ले र पुँजीगत खर्च ४८ अर्ब ६४ करोड (१६ प्रतिशत) ले घटाइएको छ । यो स्थितिको पृष्ठभूमिमा पछिल्ला दिनहरूमा अर्थमन्त्रीले आर्थिक वर्षको अन्त्यसम्ममा उपलब्ध बजेटको ८० प्रतिशत खर्च गर्नुपर्ने भनिरहे पनि त्यो लक्ष हासिल हुन सक्ने आधार एकातिर देखिँदैन भने अर्कोतिर कदाचित त्यो लक्ष हासिल भइहाल्यो भने पनि त्यसरी दबाबमा हुने खर्चको गुणस्तरीयता निकै कमजोर हुने र त्यसबाट अन्त्यमा सरकारी बेरुजू मात्र बढ्ने हुन्छ । पुँजीगत खर्च न्यून भएको सम्बन्धमा विगत वर्षहरूदेखि नै चिन्ता व्यक्त गर्ने गरिएको भए पनि अहिलेसम्म पनि आधिकारिक र जिम्मेवारीपूर्ण रूपमा त्यसको वास्तविक कारण पहिल्याउने र निदान निकाल्ने काम गम्भीर ढंगले भएको देखिँदैन, यो दुःखद् हो । आर्थिक वर्ष ०६९७० भन्दा अगाडिदेखि नै पुँजीगत खर्च बजेट विनियोजनको तुलनामा न्यून भई सरकारी खातामा बचत रहन थालेको हो । त्यसपछिका वर्षहरूमा यो स्थिति हरेक वर्ष कायम रहँदै आएको छ । आर्थिक वर्ष ०७२७३ को अन्त्यमा यस्तो बचत १२७ अर्ब ३८ करोड पुगेको थियो भने चालू आर्थिक वर्षको पहिलो ६ महिनासम्म आइपुग्दा यस्तो बचत २१७ अर्ब ६१ करोड पुगेको छ । यस अवधिमा राजस्व परिचालन लक्षभन्दा ७९ प्रतिशतले बढी हुने तर पुँजीगत खर्च लक्षको केवल ११३ प्रतिशत मात्र भएपछि सरकारी खातामा रकम थुप्रिनु स्वाभाविक हो । यो पृष्ठभूमिमा हामी देशको विकासमा लागेका छौं भन्नु दुनियाँलाई उल्लु बनाउनुसिवाय केही होइन । पुँजीगत खर्च हुन नसक्नुका अनेक सानाठूला कारणमध्ये प्रमुख कारण हामीले अपनाउँदै आएको बजेट निर्माण प्रक्रिया हो । बजेट तर्जुमा गर्दा हरेक अर्थमन्त्रीले विकासको जिम्मेवारी लिएका मन्त्रालयहरूबाट बजेटको लागि प्रस्तावित भइआएका कार्यक्रम र आयोजनाहरूका अतिरिक्त जनतालाई आकर्षित गर्ने उद्देश्यले आफू र आफ्नो दलका नेता र विज्ञहरूले सुझाएका नयाँनयाँ कार्यक्रम र आयोजनाहरू बजेट तर्जुमाको अन्तिम चरणमा बजेटमा समावेश गरी घोषणा गर्ने गर्दछन् । यस्ता कार्यक्रम र आयोजनाहरू कार्यान्वयन गर्ने मन्त्रालयहरूले पहिलोपटक अर्थमन्त्रीको बजेट बक्तव्यबाट सुन्दछन् । यसो हुँदा ती मन्त्रालयहरूलाई त्यस्ता कार्यक्रम र आयोजनाहरूको स्वामित्व लिई तिनलाई उत्साहका साथ कार्यान्वयनमा लैजान ठूलो द्विविधा र असामन्जस्य हुन्छ । हरेक अर्थमन्त्रीले नयाँनयाँ कार्यक्रम र आयोजना थप्दै जाने र अघिल्ला मन्त्रीहरूले ल्याएका कार्यक्रम र अयोजना रातो किताबबाट नहटाउने गर्दा पुँजीगत बजेट खर्च नहुने गरेको अवस्था छ । अर्को कुरा बजेट तर्जुमा गर्ने बेलामा अर्थमन्त्रीको दिमागमा फुरेका नयाँनयाँ कार्यक्रम र आयोजनाहरू बजेटमा समावेश गर्दा तिनको कार्यान्वयनको लागि कुनै पूर्वतयारी भएको हुँदैन । यस्ता कार्यक्रम र आयोजनाहरूलाई सम्बन्धित मन्त्रालय र राष्ट्रिय योजना आयोगले आत्मसात गरी कार्यान्वयनको लागि कार्यविधि तयार गर्दागर्दै वर्ष बित्छ । अझ कतिपय पटक त बजेट एउटा मन्त्रीले पेस गर्दछ र कार्यान्वयन सुरु गर्ने बेलामा सरकार परिवर्तन हुन्छ र नयाँ मन्त्रीहरू आउँछन् । अर्कै पार्टीको अर्थमन्त्रीले पेस गरेको बजेट कार्यान्वयन गर्न नयाँ मन्त्रीहरूलाई भित्रैदेखि जाँगर नचल्नु अस्वाभाविक हुँदैन । अनि मन्त्रीहरू मन्त्रालयका कर्मचारी सरुवा गरेर बस्दछन् । यही आर्थिक वर्ष त्यस्तो भइरहेको छ । यसरी हरेक अर्थमन्त्रीले नयाँनयाँ कार्यक्रम र आयोजना थप्दै जाने र अघिल्ला मन्त्रीहरूले ल्याएका कार्यक्रम र अयोजना रातो किताबबाट नहटाउने गर्दा एकातिर बजेटको आकार बढ्दै जाने र अर्कोतिर कार्यान्वयनको सक्रिय पहल कसैले नगर्ने भएकाले पुँजीगत बजेट खर्च नहुने गरेको हो । यो वर्ष घोषणा गरिएको सघन सहरी विकास कार्यक्रम त्यसको ज्वलन्त उदाहरण हो । यसअघि पनि यस्ता बग्रेल्ती कार्यक्रमहरू यसरी नै घोषणा गरिएका थिए । यो वर्षको बजेटले तराईमधेसका १८ जिल्ला सदरमुकामहरूको आधुनिकीकरणको निमित्त प्रत्येक सदरमुकामको लागि ५० करोडका दरले नौ अर्ब बजेट विनियोजन गरिएको थियो । तर बजेट समीक्षा प्रतिवेदनमा यति ठूलो कार्यक्रमको कार्यान्वयनबारे गोलमटोल कुरा गरिएको छ । सहरी विकास मन्त्रालयको लागि यस वर्ष विनियोजन गरिएको १९ अर्ब पुँजीगत बजेटमध्ये पुस मसान्तसम्ममा जम्मा ८६ प्रतिशत मात्र खर्च हुन सकेको उल्लेख गरिएको छ । यसमा पनि क्रमागत कार्यक्रम भनिएकाले यो जिल्ला सदरमुकाम आधुनिकीकरणको नयाँ कार्यक्रम कार्यान्वयन पुस मसान्तसम्ममा सुरु नै नभएको देखिन्छ । यो स्थितिमा पुँजीगत खर्च कसरी बढ्न सक्छ ? अर्को कारण कार्यान्वयनको प्रत्याभूति नहुँदानहुँदै पनि राष्ट्रिय गौरवका ठूला आयोजनाहरू बजेटमा समावेश गरी तिनमा ठूलो रकम विनियोजन गर्नु हो । यो वर्ष बजेटमा समावेश गरिएका १८ वटा यस्ता आयोजनाको निमित्त ५४ अर्ब १८ करोडको बजेट विनियोजन गरिएकोमा पुस मसान्तसम्ममा दक्षिण एसिया पर्यटन पूर्वाधार विकास आयोजनाको लागि विनियोजन गरिएको सात अर्ब २२ करोड, पोखरा क्षेत्रीय अन्तर्राष्ट्रिय विमानस्थलको लागि विनियोजन गरिएको पाँच अर्ब र दोस्रो अन्तर्राष्ट्रिय विमानस्थल आयोजना, निजगढको लागि विनियोजन गरिएको एक अर्ब ५० करोड गरी जम्मा १३ अर्ब ७२ करोडमध्ये पुस मसान्तसम्म एक पैसा पनि खर्च नभएको बजेट समीक्षा प्रतिवेदनमा उल्लेख गरिएको छ । त्यसैगरी काठमाडौंतराई मधेस फास्ट ट्र्याक सडक निर्माणको लागि यस वर्ष विनियोजित १० अर्बमध्ये यस अवधिमा जम्मा ५२ लाख (००५ प्रतिशत मात्र र बूढीगण्डकी जलविद्युत् आयोजनाको निमित्त विनियोजित पाँच अर्ब ३३ करोडमध्ये केवल ०४७ प्रतिशत मात्र खर्च भएको छ । यसो भएपछि पुँजीगत बजेट लक्षको नगन्य अंश मात्र खर्च हुनु स्वाभाविक हुन्छ । अतः पुँजीगत खर्च बढाउन बजेटमा आयोजना समावेश गर्ने हालको परम्परालाई ओभरहलिङ' नै गर्नुपर्छ । यसो नगरी पुँजीगत खर्च बढाउने अरू उपायबाट अपेक्षित नतिजा निस्कने सम्भावना देखिँदैन ।"
अधिक बल प्रयोगको वास्तविकता,"सुरक्षा निकायले मधेसमा हुने आन्दोलनमा अनावश्यक रूपमा अधिक बल प्रयोग गर्ने गरेको, काठमाडौंमा हुने आन्दोलनमा पानीको फोहोरा, लाठी मात्र हिर्काउने सुरक्षा निकायले मधेसमा भने आन्दोलनकारीको टाउको र छातीमा गोली नै ठोक्ने गरेको, मानव अधिकारको व्यापक उल्लंघन गर्ने गरेको र मधेसी समुदायप्रतिको व्यवहारमा समेत भेदभाव गर्ने गरेको जस्ता विषयमा बेलाबेलामा चर्चा हुने गरेको देखिन्छ । कतिपयले यो चर्चा सुनियोजित किसिमले निहित स्वार्थपूर्तिको लागि पनि गराइएको हुनसक्ने र सुरक्षा निकायप्रति अधिकभन्दा अधिक आक्रोश, घृणा र उत्तेजना फैलाउन सकेको खण्डमा आन्दोलनले पनि सोहीअनुरूप उचाइ हासिल गर्नसक्ने जस्ता टिप्पणी पनि भिन्न कोणबाट आउने गरेको पाइन्छ । यही आरोप र सत्यताबीचको अन्तरसम्बन्धका आधारमा तयार गरिएको आन्दोलनमा बल प्रयोगको अर्को कोणलाई प्रस्ट्याउने प्रयासस्वरूप विभिन्न विषयलाई यहाँ प्रस्तुत गर्दछु १अधिक बलको प्रयोगः के सुरक्षा निकायले मधेसमा आयोजना गरिने मधेसी समुदायको आन्दोलनमा मात्र अधिक बल प्रयोग गर्छ वा अन्य जुनसुकै समुदायले पनि आयोजना गर्ने आन्दोलनमा पनि सोहीअनुरूप अधिक बल प्रयोग गर्ने गर्दछ ? सुरक्षा निकायले गर्ने बल प्रयोगको विषय, स्थानविशेषसँग जोडिएको हो वा समुदायविशेषसँग जोडिएको हो भन्ने विषयमा यकिन हुन आवश्यक छ । अधिक बल प्रयोगको मुद्दालाई समुदाय विशेषसँग जोडिएको विषय हो भने उक्त समुदायले काठमाडौंमा आयोजना गर्ने आन्दोलनमा पनि मधेसमा जस्तै अधिक बल गरिनुपर्ने हो, सो भएगरेको नदेखिएबाट यो विषय समुदायविशेषभन्दा पनि स्थानविशेषसँग जोडिएको विषय हो भनेर बुझ्न सकिन्छ । २बल प्रयोगमा स्थानविशेषको प्रभावः काठमाडौं उपत्यकामा परिचालन हुने सुरक्षाकर्मी अधिक साधनस्रोतले सुसज्जित हुने गरेका छन्, पानीको फोहोरा, ब्यारिकेट्स, दंगा नियन्त्रणका साधनको उपलब्धता काठमाडांैमा अधिक छ । सुरक्षा जनशक्ति पनि यहाँ ठूलो संख्यामा रहेकोले ब्याक अप फोर्स तत्कालै पठाउन सकिन्छ । सुरक्षाकर्मीलाई अदलीबदली गर्न पनि सहज हुने गरेको, घाइतेलाई तत्कालै उपचार गराउन सकिने, रेस्क्यु अप्रेसन प्रभावकारी हुने भएकाले पनि सुरक्षाकर्मीले आफू पूर्णरूपमा सुरक्षित रहेको महसुस गर्दछन् र साथै उनीहरूको भूमिकालाई सबै क्षेत्रबाट सुपरिवेक्षण गरिने भएकाले सुरक्षाकर्मी पनि बढी चनाखो र जिम्मेवारीपूर्ण ढंगले प्रस्तुत हुने गरेको देखिन्छ । मधेसको समथर भूभागमा सुरक्षाका कृत्रिम तह स्थापना गर्न गाह्रो हुने भएकाले ब्यारेकेट्सले नाका, गौंडा छेक्न सकिन्न, फलस्वरूप आन्दोलनकारी र सुरक्षाकर्मीको भौतिक दूरी समीपमा रहने गर्छ । यसका साथै आन्दोलनकारीले खुला सिमानाको पनि फाइदा लिने गरेको पाइन्छ । यस्तो अवस्थामा काबुभन्दाबाहिरको परिस्थिति छिट्टै निर्माण हुने गरेकाले पनि स्थानविशेषसँग बल प्रयोगको सम्बन्ध गाँसिएको हुन्छ । ३आन्दोलनको स्वरूप र प्रकृतिले बल प्रयोगको सीमा निर्धारण गर्छ मधेसमा भइरहेका आन्दोलनमा, वर्गीय, भेगीय पहिचान, अधिकार, उत्पीडनका मुद्दामा राज्यको भूमिकालाई नयाँ ढंगले स्थापित गरिनुपर्ने र पछिल्लो राजनीतिक उपलब्धिलाई संस्थागत गर्नुअघि यी मुद्दाको छिनोफानो हुनुपर्ने विषयमा समुदाय विशेषको माग रहेको देखिन्छ, यो माग मात्र नभई भाग अर्थात् स्थानविशेषमा खोजिने सीमांकन र स्वायत्तताको विषय पनि यससँगै जोडिएको पाइन्छ । यी विषयका आधारमा बन्ने व्यक्तिको सोच र दृष्टकोणको सोझो सम्बन्ध मुटु, मन मस्तिष्कसँग रहेको हुन्छ । हाल विश्वभरमा शान्ति बहालीको प्रमुख मुद्दा पनि पहिचानकै मुद्दा बन्ने गरेको छ । पहिचानका आधारमा अधिकार खोजीको लागि संगठित हुने समूहहरू स्वभावले नै बढी आक्रामक र उत्तेजित हुने गरेको देखिन्छ । उक्त समूह आकारमा सानै भए पनि प्रदर्शनमा आफ्नो हदैसम्मको उपाय र बल प्रयोग गर्दछन् । मधेसको आन्दोलनमा पनि आन्दोलनले चाँडै हुल र दंगाको स्वरूप लिने गरेको देखिन्छ । आन्दोलनकारीले लाठी, घरेलु हतियारसमेत साथमा बोक्ने विषयलाई शान्तिपूर्ण आन्दोलनकै रूपमा व्याख्या गर्न थालिएको देखिन्छ । यस्तो अवस्थामा, दंगा कहिल्यै पनि, कहीं पनि शान्तिपूर्ण हुँदैनन् र सुरक्षाकर्मीका लागि बल प्रयोगको अवस्था छिट्टै निर्माण हुने गरेको देखिन्छ । ४कहिले अधिक बल त कहिले बल नै प्रयोग नगरेको मुद्दामा सुरक्षा निकायसँग खोजिने जवाफदेहिताः बलको स्वभाव नै आर्जन गर्ने र प्रयोग गर्ने नै हो । प्रयोगविहीन बलको सञ्चय राज्यले गर्दैन । राज्य आफैंमा वैधानिक बल प्राप्त भएको स्थायी संयन्त्र हो । मधेसमा विगतमा भएका घटना र त्यसलाई नियन्त्रण गर्न सुरक्षा निकायबाट गरिएको बल प्रयोगका घटनामा आरम्भमा बल नै प्रयोग नगरिएकाले अधिक मानवीय र धनजनको क्षति भएको भनी टीकापुर घटनालगायतका विभिन्न घटनामा सुरक्षाकर्मीको भूमिकालाई आवश्यकताअनुरूप बल नै प्रयोग नगरेको भनी आलोचना गरियो र पश्चातको अवधिमा भने यसको ठीक विपरीत अधिक बल प्रयोगको विषय पुनः चर्चा र आलोचनाको विषय बनेको देखिन्छ । सुरक्षा निकायले समुदायविशेषलाई लक्षित गरी अधिक बल मात्र प्रयोग गर्ने नीति अपनाएको भए यसो हुनु नपर्ने हो । यी दुवै विषयको जवाफदेहिता सुरक्षाकर्मीसँग खोजिनु उपयुक्त हुँदैन । सुरक्षा निकाय राष्ट्रको सार्भमौमसत्ता, राष्ट्रिय एकता र अखण्डता बचाइराख्ने र बनाइराख्ने एक मात्र भरपर्दो साधन हुन् । यिनीहरूविरुद्ध भड्काउ भाव उत्पन्न हुने गतिविधि गर्ने धृष्टता कसैले नगरौं । ५मुद्दा सुरक्षाको होइन, शान्तिको होः सामान्यतया हामीले शान्ति र सुरक्षालाई एउटै भाव अर्थमा बुझ्ने गरेका छौं । वास्तविक रूपमा यी भिन्नाभिन्नै विषय हुन् र समाधान गर्ने उपाय पनि भिन्नाभिन्नै हुने गर्दछन् । शान्ति, राजनीतिक र वैचारिक रूपमा हल गरिनुपर्ने विषय हो, यसमा राजनीतिक असहमतिका मुद्दालाई विगतमा जस्तै बृहत् शान्ति सम्झौता गरी राजनीतिक रूपमै निष्कर्षमा पुग्नुपर्ने हुन्छ भने सुरक्षा प्राविधिक विषय हो, जसको लागि सुरक्षाकर्मीको व्यावसायिक दक्षतामा समयानुकुल राज्यले सुधार गर्नुपर्ने हुन्छ । शान्ति स्थापनामा उत्पन्न हुने गडबडीले सुरक्षा व्यवस्थामा असर पर्ने गर्दछ । हाम्रो सन्दर्भमा पनि अहिले संविधान जारी भएपश्चात् शक्ति सन्तुलनको मुद्दा विवादास्पद बन्न गएको छ । संविधान आफैं शक्ति सन्तुलनको आधार बन्नुपर्नेमा यसले केही मूलभूत विषयमा असहमतिको सीमारेखालाई वैधानिक रूपमै स्थापित गरिदिएको देखिन्छ । अखण्ड र अभिन्न रूपमा रहेको सामाजिक बनोट र वर्गीय सहिष्णुतालाई खण्डीकृत गर्ने खालका केही मुद्दालाई स्थायी रूपमा हल नगरी संविधान कार्यान्वयन र द्वन्द्व समाधानको विषय झनै पेचिलो बन्ने देखिन्छ । मुख्यरूपमा संघीयताको प्रयोग र छनोट र धर्म निरपेक्षताको सवालले सामाजिक सद्भावलाई विभक्तीकरणतर्फ लगेकाले शान्ति सुव्यवस्थाको मुद्दा टाढिँदै गएको देखिन्छ । ६सुधार यन्त्रमा होइन संयन्त्रमा आवश्यक छः सुरक्षा निकाय राज्यका सुयोग्य साधन हुन् । साधनको सदुपयोग र दुरुपयोग दुवैको जिम्मेवारी राज्यसंयन्त्रले लिने गर्दछ । सेवा प्रभाव यन्त्रले गर्दछ भने जवाफदेहिता संयन्त्रले लिने गर्छ । यन्त्र अर्थात् साधन जहिले पनि तिखारी रहनुपर्ने वस्तु हुन्, जसको अपर्याप्तताको प्रभाव सेवाको गुणस्तरमा पर्ने गर्दछ । सुरक्षा सेवाको सञ्चालन गर्ने राज्यको स्थायी संयन्त्रमा सेवा विशिष्टीकरण गर्न आवश्यक छ । निजामती सेवाअन्तर्गत रहेको सुरक्षा सेवालाई छुट्टै विशिष्ट सेवाका रूपमा विकसित गर्न आवश्यक छ । पछिल्ला समयमा गृहसचिव, क्षेत्रीय प्रशासकलगायत प्रमुख जिल्ला अधिकारीको छनोटमा दलीय दृष्टकोण प्रतिविम्बित हुने गरेको छ । सुरक्षाको स समेत नबुझेका सुरक्षा प्रशासकले सुरक्षा जस्तो संवेदनशील र सुयोग्य साधनको सही परिचालन गर्न सक्दैनन्, परिणामस्वरूप सुरक्षाकर्मीको भूमिकामा समेत शंका उत्पन्न हुने गरेको देखिन्छ । ७सुरक्षाकर्मीकै आलोचना किनः राज्यका प्रतिनिधिका रूपमा फिल्डमा सुरक्षाकर्मी नै रहने र निजविरुद्ध आन्दोलनकारीलाई भड्कावको भाव उत्पन्न गराउन सकेमा राज्यशक्तिलाई कमजोर बनाउन सकिने रणनीति आन्दोलनकारीको रहेको हुन्छ । हामीकहाँ सप्रेको भन्दा बिग्रिएको अवस्थामा राजनीति गर्न सजिलो ठान्ने शक्ति बढी सक्रिय रहेको पाइन्छ । उनीहरूले विग्रह र विद्रोहलाई एउटै स्वरूपमा लिने गर्दछन् । नासिएको, भासिएको स्थितिमा आफ्नो अस्तित्व स्थापित हुने रणनीतिअनरूप उनीहरूले उत्तेजनालाई बढी प्र श्रय दिने गरेको पाइन्छ । ढुंगामा ठेस लाग्दा ढुंगाले नै आफूलाई हिर्काएको ठानी ढुंगालाई नै लात्तीले हिर्काउने अचेतन सोच भएका कार्यकर्तामा भड्काउ र उत्तेजना फैलाउन तत्काल केही सजिलो भए पनि यो रणनीति दीर्घकालीन भने हुन सक्दैन । त्यसैले त सुरक्षाकर्मी र समुदायबीचको अन्योन्या िश्रत सम्बन्ध जहिले पनि अटल रहने गर्छ । सुरक्षा निकाय भनेका राष्ट्रको सार्भमौमसत्ता, राष्ट्रिय एकता र अखण्डता बचाइराख्ने र बनाइराख्ने एक मात्र भरपर्दो साधन हुन् । यिनीहरूविरुद्ध भड्काउको भाव उत्पन्न हुने किसिमका गतिविधि गर्ने धृष्टता कसैले नगरौं ।"
मन्त्री र आचारसंहिता,"मन्त्री तथा महत्ववपूर्ण सार्वजनिक पद ओगटेकाहरूको सार्वजनिक गतिविधि, मुलुकभित्र र बाहिरका भ्रमण र भेटघाटलाई केही निश्चित लिखित या अलिखित निर्देशिका तथा आचारसंहिताबाट निर्देशित गर्ने गर्छन् । नेपालमा राष्ट्रपतिदेखि प्रधानमन्त्रीले विदेशी कूटनीतिज्ञ, जासुसहरू र अन्य संदिग्ध व्यक्तिहरूसँग भेट्ने गरेको र त्यस्ता भेटघाटबारे सरकारलाई कुनै जानकारी नदिइने गरेका तथ्यहरू सार्वजनिक जानकारीका विषय हुन् । उपप्रधान तथा परराष्ट्रमन्त्रीको हैसियतले माओवादी नेता नारायणकाजी श्रेष्ठले तत्कालीन रामवरण यादव र प्रधानमन्त्री बाबुराम भट्टराईबाटै हुने गरेका यस्ता भेटघाटबारे आपत्ति जनाउँदै त्यस्ता भेटघाट स्पष्ट आचारसंहिताबाट निर्देशित हुनुपर्ने सार्वजनिक मन्तव्य दिएका थिए । त्यसपछि पनि महत्ववपूर्ण ओहोदामा रहेकाहरूको बानी र व्यवहार कुनै सुधार या पारदर्शिता देखा परेको छैन । त्यस्तै मन्त्रीसहित महत्ववपूर्ण राजनीतिक पद ओगटेकाहरूको विदेश भ्रमण, खासगरी दक्षिणतर्फ बिना सार्वजनिक जानकारी हुने प्रक्रियाले निरन्तरता पाउन थाल्यो, ०६३ यता । त्यस्ता अवसरमा भएका भेटघाट तथा छलफल गरिएका विषयहरू संसद् र नेपाली जनताबाट लुकाइँदै आएका छन्, एकदुई अपवादबाहेक । त्यसैले नेपाली राजनीतिक नेताहरू (मन्त्रीलगायत) लाई नेपाली जनताले आफ्ना प्रतिनिधिभन्दा बाह्य शक्तिका आदेशपालकका रूपमा लिने गरेका छन् । त्यही अनुपातमा मन्त्री तथा राजनीतिज्ञहरूको विश्वसनीयतामा पनि कमी आएको छ, जुन अन्ततः दलीय तन्त्रबाट निर्देशित र नेपालले अभ्यास गरको प्रजातान्त्रिक व्यवस्था' को लागि घातकसिद्ध हुन सक्छ, एक दिन । अहिले यता आएर बहालवाला मन्त्रीसमेत स्वच्छन्द तरिकाले मुलुकबाहिर गैरसरकारी संस्थाहरूको निमन्त्रणालाई बहाना बनाएर विदेश जाने र त्यहाँ उच्च राजनीतिक भेटघाट गर्ने अर्को अस्वीकार्य परम्परा स्थापित भएको छ । हाल उपप्रधान तथा गृहमन्त्री विमलेन्द्र निधि इन्डिया फाउन्डेसन' नामक गैरसरकारी संस्थाको निमन्त्रणामा दिल्लीमा छन् । उनको भ्रमण एकजना नेपाली नागरिकलाई भारतीय सुरक्षाकर्मीले आततायी र गैरकानुनी तरिकाले हत्या गरेको र त्यसलाई लिएर सीमावर्ती क्षेत्रमा तनाव विद्यमान रहेको बेला भएको छ । नेपाल सरकारले औपचारिक एजेन्डासहित यो विषय उच्चतम तहमा भारत सरकारसँग उठाउनुपर्ने बेला उनी निजी' हैसियतमा त्यहाँ पुग्दा त्यसले थप अविश्वसनीयता निम्त्याउनेछ, उनीविरुद्ध । त्यहाँ हुने उच्च राजनीतिक भेटघाटका क्रममा उनले के विषय उठाउने भन्नेबारे नेपालमा आधिकारिक ब्रिफिङ' बिना नै उनी त्यसतर्फ गएका छन् । उनले विभिन्न फोरम र भेटघाटमा दिएका अभिव्यक्तिलाई नेपाल सरकारको आधिकारिक धारणा मान्न सकिँदैन । आगामी दिनमा आचारसंहितालाई पूर्णरूपमा कार्यान्वयन गरी यस्ता भ्रमणलाई निरुत्साहित गरिनैपर्छ, जिम्मेवार ओहोदामा बस्नेहरूले जिम्मेवारीसहित आफूलाई सञ्चालित गरून् भनी सुनिश्चित गर्न ।"
इटहरी गोल्डकपको उपाधि काँकडभिट्टालाई,इटहरी : इटहरीमा जारी ११ औं अन्तर्राष्ट्रिय इटहरी गोल्डकपको उपाधि काँकडभिट्टाले जितेको छ । एपीएफ पूर्वाञ्चललाई १० ले पराजित गर्दै काँकडभिट्टा विजेता बनेको हो । खेलको पहिलो हाफमा दुवै टिमले गोल गर्ने प्रयास गरेपनि सफल हुन सकेनन् । दोस्रो हाफको सुरुवातमै ४९ औं मिनेटमा काँकडभिट्टाका पिटरले गोल गर्दै टोलीलाई अग्रता दिलाए । त्यसपछि दुवै टोलीको गोल गर्ने प्रयास सफल हुन सकेन पिटरको गोल नै जितका लागि निर्णायक बन्यो । खेलको 'म्यान अफ दी म्याच' पनि पिटर नै घोषित भए । उपाधि विजेता काँकडभिट्टाले नगद दुई लाख रुपैयाँ र उपविजेता एपीएफ पूर्वाञ्चलले एक लाख रुपैया पाएको छ । प्रतियोगितामा सर्वाधिक तीन गोल गर्ने काँकडभिट्टाका खेलाडी सामसनले १० हजार रुपैया पाए । 'म्यान अफ द सिरिज' घोषित काँकडभिट्टाका नगेन मणि लिम्बुले ३२ इन्चको एलइडी टिभी पाए भने इटहरीका उदीयमान खेलाडीको रुपमा विमल मगरले २४ इन्चको एलइडी टिभी प्राप्त गर्न सफल भए । इटहरीमा विगत १० वर्षदेखि जारी इटहरी गोल्डकपको यो ११ औं संस्करण हो । प्रतियोगितामा नेपाल र भारतका फुटबल टिम सहभागि थिए । खेलका विजेतालाई राष्ट्रिय खेलकुद परिषद्का सदस्य सचीव केशवकुमार विष्टले शिल्ड तथा प्रमाणपत्र प्रदान गरेका थिए ।
माइभ्याली फुटबलमा नेपाल र भारतका दश उत्कृष्ट टिम खेल्ने,"इलामः यही चैत्र १७ गतेबाट सुरु हुने माइभ्याली गोल्डकप फुटबल प्रतियोगितामा नेपाल र भारतका उत्कृष्ट दश टिमले सहभागिता जनाउने भएका छन् । जिल्ला फुटबल संघ इलाम र माइभ्याली फुटवल क्लव इलामले आयोजना गर्ने प्रतियोगितामा नेपाल आर्मी, नेपाल प्रहरी, ससस्त्रका अफिसियल टिमसहित लक्ष्मी हुण्डाई मनाङ मस्र्याङदी, सिएमजी संकटा क्लव, झापा ११, रुपन्देही ११, ग्लोवल एएफसी आसाम, दुर्गा स्टील कलकत्ता र आयोजक माइभ्याली क्लव सहभागि हुने संघका अध्यक्ष निरोज खड्गीले जानकारी दिए । उपाधि विजेताले नगद चार लाख रुपैयाँ पुरस्कार पाउँने छन् भने उपविजेतालाई दुई लाख ५० हजार दिइने छ । प्रतियोगितामा सर्वाधिक गोल गर्ने खेलाडीलाई नगद २५ हजार प्रदान गर्ने आयोजकले जनाएका छन् । सर्वोत्कृष्ट खेलाडीले यामाहाको १५० सीसीको मोटरसाइकल प्राप्त गर्नेछ । बुधबार इलाममा आयोजित पत्रकार सम्मेलनमा बोल्दै माइभ्याली क्लबका अध्यक्ष धिरेन चेम्जोङले प्रतियोगिता सम्पन्न गर्न ५२ लाख खर्च लाग्ने जानकारी दिए । माइभ्याली गोल्डकपको मुख्य प्रायोजकको रुपमा गोर्खा ब्रुअरी, रमपम चाउचाउ, रुस्लान र यामाहा रहेका छन । त्यसै गरी सहप्रायोजक जिल्ला समन्वय समिति, इलाम नगरपालिका, पाथीभरा ट्रेडर्स, मेची पहाडी पर्यटन प्रर्वद्धन समिति लगायत रहेका छन । २०७१ सालबाट सुरु गरिएको यो प्रतियोगिता पूर्वी पहाडी जिल्लाको सर्वाधिक पुरस्कार राशीको प्रतियोगिता हो ।"

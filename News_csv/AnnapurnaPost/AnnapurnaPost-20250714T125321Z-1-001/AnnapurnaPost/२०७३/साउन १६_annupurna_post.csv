शीर्षक,विवरण
वाधा अड्काउ फुकाउ : संसद्को अपमान र संविधानवाद उपहास,"एमाले नेतृत्वको सरकार २०७२ असोज २४ गतेदेखि २०७३ साउन ९ गतेसम्म नौ महिना १६ दिनको छोटो अवधिमै वहिर्गमन हुन पुगेको छ । २०४७ सालदेखि आजको मितिसम्म २६ वर्षको अवधिमा २३ वटा सरकारको अनुभव नेपाली जनताले गर्नुपरेको छ । संसद्मा दर्ता भएको अविश्वासको प्रस्ताव फेस नगरी हठात् सरकार गठनको संवैधानिक वाधा हटाउन भन्दै वाधा अड्काउ फुकाउ आदेश सिफारिस गरी प्रधानमन्त्री केपी शर्मा ओली राजीनामा दिएर कामचलाउ सरकारमा परिणत भएका छन् । यसबाट संसद्सहितको संक्रमणकालीन व्यवस्थामा सरकार परिवर्तन हुन सक्छ वा सक्दैन ? संसद्को अधिवेशन चल्दाचल्दै वाधा अडकाउ फुकाउ आदेश जारी हुन सक्छ वा सक्दैन ? भन्ने गम्भीर राजनीतिक तथा संवैधानिक प्रश्न उठेको छ । संक्रमणकालीन अवस्थामा संविधानसभाले जारी गरेको संविधान प्रारम्भ भएपछि संविधानसभा व्यवस्थापिकासंसद्मा स्वतः रूपान्तरण भई त्यस्तो रूपान्तरित संसद्को कार्यकालसमेत २०७४ माघ ७ गतेसम्म कायम रहने संवैधानिक व्यवस्था गरिएको हो । हामी विना संसद् संक्रमणकालीन अवस्थामा गएका पनि होइनौँ । विनासंसद् हामी निर्वाचनको लागि मात्र अन्तरिम चुनावी सरकार बनाएका पनि थिएनौँ । त्यसो हुन्थ्यो भने संक्रमणकालीन अवस्थाको सरकारलाई अर्को संसद्को निर्वाचन नगरुन्जेल हटाउन सकिँदैनथ्यो । तर हामीकहाँ २०७४ माघ ७ गतेसम्म संक्रमणकालीन सरकार संसद्सहित संवैधानिक व्यवस्था गर्दै धारा २९८ को उपधारा (८) मा प्रधानमन्त्रीले राजीनामा गरेमा, विश्वासको मत नपाएमा, मृत्यु भएमा, अविश्वासको मत पारित भएमा, संसद्को सदस्य नरहेमा, गरी पाँच तरिकाले सरकार पदमुक्त हुन सक्ने, यी आधारमध्ये एक मात्र आधार भएको खण्डमा सरकार स्वतः कामचलाउमा परिणत हुनेछ । धारा २९८ को (१०) बमोजिम अर्को सरकार नआउन्जेल सोही मन्त्रिपरिषद्ले कार्य सञ्चालन गरिरहने बाध्यतात्मक व्यवस्थाले अर्को सरकार बन्ने रहेछ भन्ने स्वतः देखिन्छ । अर्को कुन सरकार बन्छ त भन्दा स्वाभाविकैले धारा २९८ को (२) र (३) बमोजिम सहमतीय वा बहुमतीय सरकार बनाउन संवैधानिक व्यवस्थासमेत छ । यस्तो स्पष्ट व्यवस्था हुँदाहुँदै संसद्को अधिवेशन चलिरहेकै अवस्थामा वाधा अडकाउ फुकाउ आदेश जारी गर्दै संसद्बाट समेत अनुमोदन गराउने कार्य साँच्चिकै संविधानसम्मत थियो वा थिएन भन्ने संवैधानिक प्रश्न सधैँ रहिरहने नै छ । संसारका कुनै पनि संविधान र अभ्यासले संसद्को अधिवेशन चलिरहेकै अवस्थामा संसद्लाई छलेर वाधा अडकाउ फुकाउ आदेश जारी गर्दै संसद्बाटै पारित गराएको उदाहरण छैनन् । यो न्यायिक पुनरावलोकनको घेराभित्र समेत पर्दछ । यो विषयमा कसैले रिट निवेदन हाले भने पनि न्यायिक पुनरावलोकनको विषय बन्न जान्छ । आखिर मन्त्रिपरिषद्को सिफारिसमा राष्ट्रपतिले धारा २९८ को उपधारा (२) वा (३) बमोजिमको प्रक्रिया अपनाई अर्को प्रधानमन्त्रीको निर्वाचन गर्न सकिने गरी मिति २०७३ साउन १० मा नेपालको संविधानको धारा ३०५ बमोजिम वाधा अड्काउ फुकाउने आदेश जारी गरी सहमतीय सरकार गठनको लागि आह्वान समेत भए पनि यो धारा कार्यान्वयन हुन सक्ने स्थिति देखिँदैन । पुनः राष्ट्रपतिबाट अर्को बहुमतीय सरकार गठन गर्न आह्वान गर्नैपर्ने बाध्यता देखिन्छ । वाधा अडकाउ फुकाउ आदेश भनेको राजनीतिक गतिरोध अन्त्य गर्ने बहानामा संवैधानिक व्यवस्थाले प्रधानमन्त्रीले राजीनामा दिनुभएको तर अर्को प्रधानमन्त्रीको निर्वाचन प्रक्रिया प्रारम्भ गर्न वाधा अडकाउ परेकोले भनी वाधा अड्काउ फुकाउ आदेश जारी गर्दा संविधानको धारा २७४ बमोजिम संविधान संशोधन गर्ने रूपान्तरित संसद्को संवैधानिक अधिकारको घोर उल्लंघन हुन पुगेको छ । धारा २९६ (३) बमोजिम संघीय संसद्ले सम्पादन गर्नुपर्ने काम संविधानबमोजिम प्रतिनिधिसभाको निर्वाचन नभएसम्म संविधान संशोधनको अधिकारसमेत यसै रूपान्तरित संसद्लाई रहेभएकै छ । यसर्थ संसद्को अधिवेशन चलिरहेकै अवस्थामा वाधा अडकाउ फुकाउ आदेश गरी संविधान संशोधन गर्दा संसदीय अभ्यास, संविधानवाद र विधिको शासनको उपहास हुन पुगेको छ । स्थानीय तह होइन, स्थानीय निकायको निर्वाचन ओली सरकारको बहिर्गमनपछि सत्ता साझेदारको लागि समीकरण गरेका नेपाली कांग्रेस र नेकपा माओवादी केन्द्रले स्थानीय तहको प्रतिवेदन आएपछि चैतको दोस्रो सातासम्ममा स्थानीय तहको निर्वाचन गर्ने प्रारम्भिक प्रस्ताव गरेका छन् । स्थानीय तहको प्रतिवेदनले केवल संख्या र सीमांकनसम्मको अधिकारबमोजिम प्रतिवेदन दिने हो । संख्या र सीमांकनले मात्र स्थानीय तहको संरचना पूरा हुन सक्दैन । स्थानीय तहको नामकरण, स्थानीय तहका सरकारबीचको सम्बन्ध, अधिकारको प्रक्षेपण, विवादको समाधान, स्थानीय तहलाई भएको २२ वटा अधिकारबमोजिम बनाउनुपर्ने ऐन कानुन र १५ वटा अधिकार संघ, प्रदेश र स्थानीयमध्ये कसले ऐनकानुन बनाउने स्पष्टता आदि नगरी स्थानीय तहको निर्वाचन सम्भव देखिँदैन । त्यसैले नेपालको संविधानले स्थानीय तहको सरकार नआउन्जेल स्थानीय निकायलाई स्थानीय सरकारको रूपमा मान्यता दिँदै आवधिक निर्वाचनमार्फत स्थानीय निकाय गठन र सञ्चालन गर्ने संवैधानिक व्यवस्था गरेको दलहरूले संविधान निर्माण गरेको मसि सुक्न नपाउँदै भुल्नु हुँदैन । नेपालको संविधानले स्थानीय तहको व्यवस्थाको सम्बन्धमा स्थानीय तहअन्तर्गत गाउँपालिका, नगरपालिका र जिल्लासभा रहनेछन् भन्ने व्यवस्था, स्थानीय तहको सम्बन्धमा स्थानीय तहको सरकार निर्माण हुने गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या र सीमाना निर्धारण गर्नको लागि नेपाल सरकारले एक आयोग गठन गर्न सक्ने प्रावधानबमोजिम एक स्थानीय तहको पुनर्संंरचना गर्न आयोग गठन भई एक वर्षसम्ममा संख्या र सीमा निर्धारण गर्न अध्ययन गरिरहेको अवस्था छ । उक्त आयोग र पुनर्निर्माण प्राधिकरणले समेत स्थानीय निकायको निर्वाचन नगर्ने हो भने स्थानीय तहको सरकारको संरचना निर्माण गर्न र भूकम्प पुनर्निर्माण असम्भव रहेको बताइरहेका छन् । स्थानीय निकायको संरचना नहुँदा दातृराष्ट्रले प्रतिबद्धता गरेको खर्बौं रुपैयाँ फिर्ता गर्ने सार्वजनिकसमेत गरेका छन् । धारा २९८ को (२) र (३) मा सहमतीय वा बहुमतीय सरकार बनाउन संवैधानिक व्यवस्थासमेत छ । यस्तो स्पष्ट व्यवस्था हुँदाहुँदै संसद्को अधिवेशन चलिरहेकै अवस्थामा वाधा अडकाउ फुकाउ आदेश जारी गर्दै संसद्बाट समेत अनुमोदन गराउने कार्य साँच्चिकै संविधानसम्मत थियो वा थिएन भन्ने संवैधानिक प्रश्न सधैँ रहिरहने नै छ । यसरी नेपालको संविधानबमोजिम धारा ३०३ ले स्पष्ट रूपमा स्थानीय तहको संख्या र क्षेत्र निर्धारण नभएसम्म स्थानीय निकाय कायम रहने, स्थानीय निकायका पदाधिकारीको निर्वाचन कानुनबमोजिम हुने र निर्वाचित स्थानीय निकायका पदाधिकारी यो संविधानबमोजिम स्थानीय तहको निर्वाचन नभएसम्म कायम रहनेछन् भन्ने संवैधानिक व्यवस्थाले २०७४ माघ ७ गते सम्म संक्रमणकालीन व्यवस्थाभित्रै स्थानीय निकाय निर्वाचन गर्नुपर्ने र स्थानीय तहको व्यवस्था नहुन्जेल स्थानीय निकायका पदाधिकारी कायम रहने संवैधानिक व्यवस्थाले संक्रमणकालीन अवस्थामा नै स्थानीय निकाय निर्वाचन गरिने संवैधानिक व्यवस्थालाई पुष्टि गरेको छ । नेपालको संविधान लागू भएको २०७२ असोज ३ गते देखि नौ महिना बितिसक्दा पनि स्थानीय निकाय निर्वाचन गरी स्थानीय निकाय गठन गर्ने सम्बन्धमा सरकारबाट हालसम्म कुनै तिथि र मितिको निर्णय भएको छैन र यसबारेमा सरकार तथा राजनीतिक दलहरूबीच कुनै छलफलसमेत भई निर्वाचन मितिसमेत घोषणा गर्ने संवैधानिक दायित्व पूरा गरेको देखिँदैन । केवल ओली सरकारले ल्याएको नीति तथा कार्यक्रममा सम्म स्थानीय निकाय निर्वाचन मंसिरमा गर्ने भनिए पनि त्यसका लागि आवश्यक पर्ने कानुनी पूर्वाधारमा स्थानीय स्वायत्त शासन ऐन २०५५ संशोधन विधेयकसमेत संसद्मा विचाराधीन रहिरहनु सरकारको जवाफदेहितामाथिको प्रश्न उठन सक्छ । उक्त विधेयक नेपालको संविधानबमोजिम समावेशिताको कसीमा संशोधन अविलम्ब गरी लागू गरिनुपर्ने हुन्छ । स्थानीय स्वायत्त शासन नियमावलीलाई समेत निर्वाचन अनुकुल बनाउनु अर्को सरकारको दायित्वभित्र पर्दछ । सोसमेत हुन सकेको छैन । यो गर्नु सरकारको दोस्रो जिम्मेवारीसमेत हो । केवल बजेट भाषणमा स्थानीय निकाय निर्वाचन मंसिरमा गरिनेछ भनेर बजेट नछुट्याई सरकारले निर्वाचन गर्छ भनेर अब जनताले पत्याउने छैनन् । जनतालाई स्थानीय निकाय निर्वाचन हुन्छ भनेर आश्वस्त तथा विश्वस्थ गराउनु अब बन्ने सरकारको दायित्व त्यत्तिकै अपरिहार्य रहन्छ । अतः संसद्सहितको संक्रमणकालीन व्यवस्थामा सरकार बहिर्गमनका आधारअनुसार सरकार कामचलाउमा परिणत हुने संवैधानिक व्यवस्था र संसद्को अधिवेशन चल्दाचल्दै वाधा अडकाउ फुकाउने आदेशले संविधानवाद र सीमित सरकारको संवैधानिक तथा लोकतन्त्रको विकासमा ठेस लाग्न पुगेको छ । अब आइन्दा संविधानवाद र सीमित सरकारभन्दा स्वेच्छाचारी सरकारको अभ्यासलाई बन्द गरी लोकतान्त्रिक अभ्यास गर्नुमा नै लोकतन्त्रको वास्तविक अभ्यास भई लोकतन्त्रको संस्थागत विकास हुन सक्छ । स्थानीय तहको निर्वाचन नभएसम्म स्थानीय निकाय निर्वाचन गर्नुपर्ने र स्थानीय तहको निर्वाचन नभएसम्म स्थानीय निकायका पदाधिकारी कायम रहने संवैधानिक व्यवस्था छ । स्थानीय निकाय निर्वाचनको लागि सरकारले निर्वाचनको मिति तथा तिथि घोषणा नगरेकाले स्थानीय तहको सरकार निर्माण वा निर्वाचन नभएसम्मको लागि नेपालको संविधान र नेपाल सरकार स्वयंबाट भएको सार्वजनिक प्रतिबद्धताको कार्यान्वयन नभएकोले नेपालको संविधानले गरेको संवैधानिक व्यवस्था एवं कानुनी व्यवस्थाको गम्भीर उल्लंघन हुन गएको, जनताको निर्वाचित निकायबाट मात्र शासित हुने नैसर्गिक अधिकार हनन् हुन पुगी यसबाट नागरिकको संवैधानिक एवं कानुनी हक अधिकारको उपभोगमा अपूरणीय क्षति व्यहोर्नुपरेको छ । तसर्थ तत्काल स्थानीय निकायलाई निर्वाचित जनप्रतिनिधिमार्फत सञ्चालन गर्न गराउन अविलम्ब स्थानीय निकायको निर्वाचनको मिति घोषणा गरी स्थानीय तहको व्यवस्था र निर्वाचन नभएसम्म स्थानीय निकाय निर्वाचन गरी स्थानीय निकाय सञ्चालनको व्यवस्था गर्नगराउन आवश्यक छ । संघीयता कार्यान्वयन तथा भूकम्प पुनः निर्माणमा समेत यसबाट सहयोग पुग्ने नै हँदा स्थानीय निकाय निर्वाचन अविलम्ब गराउनु नेपालको संविधानबमोजिम अब बन्ने नयाँ सरकार र प्रतिपक्षमा रहेका दलहरूको समेतको संवैधानिक दायित्व नै हो ।"
बन्न सक्छ तामाकोसी तेस्रो,"सत्ता राजनीतिले जनताको दैनिक आवश्यकता र आर्थिक समृद्धिका क्षेत्र ओझेलमा पर्ने गरेको मुलुकको लागि नयाँ विषय होइन । बनेका नीति र योजना सरकार परिवर्तनसँगै बिलाउने गर्छन् । माओवादीले नेतृत्व गरेको सरकारले २०६५ सालमा बनाएको दस वर्षमा दस हजार मेगावाट' महत्वाकांक्षी योजनामा उसैले चासो दिएन । योजना बन्यो, कार्यान्वयन भएन । पछि कांग्रेसले बनाएको २० वर्षमा २५ हजार मेगावाट' को योजनालाई सबैले हावादारी नै ठाने भने सरकार योजना बनाएपछि कार्यान्वयनतर्फ नभई सत्ता जोगाउनतर्प केन्द्रित भयो । भरतमोहन अधिकारी उपप्रधान तथा अर्थमन्त्री भएका बेला संसद्बाटै घोषणा भएको ऊर्जा संकटकाल' लाई उनकै दलका प्रधानमन्त्री झलनाथ खनालले वास्ता गरेनन् । एमाले अध्यक्ष केपी शर्मा ओलीले गत फागुन ६ गते मन्त्रिपरिषद्बाट राष्ट्रिय ऊर्जा संकट निवारण तथा विद्युत् विकास दसक' पारित गराए । उक्त योजनामा विद्युत्सम्बन्धी नयाँ ऐन बनाउने र १० वर्षमा १० हजार मेगावाट बिजुली उत्पादन गर्नेबाहेक अधिकांश बुँदा मन्त्रिपरिषद् वा सम्बद्ध मन्त्रालयबाट कार्यान्वयन गराउने खालका छन् । सरकार टिकाउने र गिराउने खेलमा यो कार्ययोजना पनि कार्यान्वयन नहुनेमा विश्वस्त हुन सकिन्छ । तीन महिनाभित्र विभिन्न मन्त्रालय र विद्युत् प्राधिकरणले गर्ने दर्जनौँ कार्य ओभेलमा परे । ऊर्जा संकटको वास्तविक अनुभव भारतले गत असोजमा लगाएको नाकाबन्दीले सबैमा पारेकै थियो । अझ राष्ट्रवादी ओली सरकारले यो मर्म अलिबढी बुझेको थियो । यद्यपि जति राष्ट्रवादी भए पनि ओली सरकारले पनि आगामी दुई वर्षभित्र भारतबाट ६ सय मेगावाट बिजुली ल्याएरै भए पनि ऊर्जा संकट निमिट्यान्न पार्ने घोषणा गर्दै आएको छ । अब फेरि अर्का नयाँ सरकार गठन हुने प्रक्रियामा छ । अघिल्लो सरकारले ल्याएको ऊर्जा संकटकाल योजनाले पुनः हावा खाने देखिन्छ । विगतको प्रवृत्ति हेर्दा निवर्तमान सरकारले ल्याएको योजना कार्यान्वयन नगर्दामा नयाँ बनेको सरकारले बडो गौरव महसुस गर्छ । २०४६ सालको जनआन्दोलनपछि २०४८ सालमा गठन भएको सरकारका जलस्रोत राज्यमन्त्री लक्ष्मण घिमिरेले सुरुमा अरुण तेस्रो बनाउनु हुन्न भनेका थिए । उनले त्यसो भन्नुको एउटा कारण रहेछ पञ्चायतले गोलमाल गरेर ल्याएको आयोजना अरुण तेस्रो बनायो भने लोकतान्त्रिक सरकारको इज्जत जान्छ । पछि तत्कालीन आयोजना प्रमुख डा जनकलाल कर्माचार्यले भनेछन्, उसो भए पञ्चायतमा बिहे भएकी श्रीमतीसँग पनि बस्नुभएन, पञ्चायतमा जन्मेको छोरालाई पनि राख्नुभएन ।' कर्माचार्यले यति भनेर आयोजनाको महत्त्वबारे तत्कालीन प्रधानमन्त्री गिरिजाप्रसाद कोइरालालाई समेत विश्वस्त तुल्याएपछि अघि बढाउने आदेश प्राप्त भएको थियो । मुलुकको जलविद्युत् क्षेत्रमा यो प्रवृत्ति अहिले पनि कायमै छ । अब बन्ने सरकारले ओली सरकारले ल्याएको कार्ययोजना हुबहु लागू गर्ने प्रयास मात्र गर्यो भने पनि त्यो आश्चर्यजनक हुनेछ । मुलुकको आर्थिक विकास र समृद्धिसम्बद्ध विषयमा हुने यसखाले तीव्र राजनीतीकरण नै अहिलेको अवस्था हो । वार्षिक ३६ अर्ब रुपैयाँको चामल आयात गर्ने र दैनिक १५ सय नेपाली युवालाई विदेश पठाउने सरकारले देश विकास गर्छु भन्दा सबैजना हाँस्नुको कारण पनि यही हो । मध्य वर्षायाममा दैनिक नौ घन्टाको लोडसेडिङ खेपिरहेका नेपाली जनतालाई यो ऊर्जा संकटबाट मुक्ति दिलाउने एकमात्र कसी हो जलाशययुक्त आयोजनाको तत्काल निर्माण । राष्ट्रिय ऊर्जा संकट निवारण तथा विद्युत् विकास दसकले १० वर्षमा १० हजार मेगावाट बिजुली उत्पादन गर्ने परिकल्पना गरेको छ, जसमा पाँच हजार तीन सय ७३ मेगावाट जलाशययुक्त र अर्धजलाशययुक्त आयोजना छन् । जलाशययुक्तमा १२ सय मेगावाटको बूढीगण्डकी, चार सय मेगावाटको नलसिंहगाड, तीन सय मेगावाटको दूधकोसी, सात सय ५० मेगावाटको पश्चिम सेती, पाँच सय मेगावाटको खिम्तीठोसे र एक सय ४० मेगावाटको माथिल्लो सेती छन् । अर्धजलाशययुक्तमा अरुणका दुई हजार ८३ मेगावाट र नर्वेको स्टाटक्राफ्टले हात झिकेको ६ सय ५० मेगावाटको तमाकोसी तेस्रो छन् । यीमध्ये खन्न सुरु गरिहाले हुनेमा बूढीगण्डकी, तामाकोसी तेस्रो र माथिल्लो सेती मात्र छन् । अन्य आयोजनाका हकमा अध्ययन सुरुसम्म भएका छन् । कार्ययोजनाले यी जलाशययुक्त आयोजनाको सूची मात्र राखेको छ र निर्माण हुने सम्भावित वर्ष उल्लेख गरेको छ, तर कसरी र कुन विधिवत ढाँचा (मोडालिटी) मा बनाउने भन्नेमा सरकार नै अन्योलमा छ । नदीप्रवाही खालका आयोजनामा विदेशी लगानी आवश्यक नरहेको हालसम्मको अनुभवले देखाएका छन् । सरकारले बाटो मात्र सहज गरिदिए पुग्छ । स्वदेशी पैसालाई जलविद्युत्मा लगानी गराउने नीति र त्यसअनुसारको संयन्त्र मात्र आवश्यक छ । पाँच हजार मेगावाटको नदी प्रवाही बनायो भने हिउँदयाममा जम्मा १६ सय मेगावाट मात्र उत्पादन हुन्छ । यस्तो खालको आयोजनाले ऊर्जा संकट टार्ने नदेखेर नै सरकारले जलाशययुक्त आयोजनालाई जोड दिएको देखिन्छ । तर नदीप्रवाहीको तुलनामा जलाशययुक्त निर्माण गर्दा खर्च धेरे लाग्ने गरेकाले ठूला संरचना भएका यस्ता आयोजनामा स्वदेशी पैसाले मात्र नभ्याउने हो कि भन्ने आशंका छ । तामाकोसी तेस्रोजस्तो सम्पूर्ण अध्ययन भइसकेको आयोजना सरकारले बनाउने वा बनाउन विदेशी कम्पनीबीच प्रतिस्पर्धा गराउने दुइटा उपाय छन् । आपैँ बनाउँदा लगानी जुटाउन वर्षा लाग्ने त प्रस्ट भइसकेको छ । स्वदेशी पैसालाई जलविद्युत्मा लगानी गराउने नीति र त्यसअनुसारको संयन्त्र मात्र आवश्यक छ । अर्धजलाशययुक्त चरित्र भएको तामाकोसी तेस्रोको अध्ययन गर्नै स्टाटक्राफ्टजस्तो विश्वमै प्रतिष्ठित कम्पनीलाई समेत आधा दसकभन्दा बढी लाग्यो । यो आयोजनाबाट उत्पादन हुने बिजुलीको मूल्य (पीपीए दर) पत्ता लगाउनु महत्त्वपूर्ण पक्ष हो । यसको दर पत्ता लगाइसकेपछि त्यसकै आधारमा प्रतिस्पर्धा गरायो भने सम्भावित लगानीकर्ता आउन सक्छन् । पूर्ण जलाशययुक्तभन्दा अर्धजलाशययुक्त निर्माणमा खर्च कम पर्ने भएकाले यसको पीपीए दर पनि त्यही आधारमा तय हुनुपर्छ । सरकारले निःशुल्क सेयर लिने, निःशुल्क बिजुली लिने, सबैभन्दा बढी पैसा लिने (अप फ्रन्ट कस्ट) जस्ता प्रवृत्ति यसमा पनि दोहोर्यायो भने आयोजना लगानीयोग्य नहुन सक्छ । आयोजनामा विदेशी वा स्वदेशी लगानी आउनेनआउने मुख्य आधार भनेकै पीपीए दर हो । किनभने तामाकोसी तेस्रोको पूर्ण अध्ययन भएकाले यसको वास्तविक खर्च थाहा छ । यद्यपि नर्वेले उसको देशको मापदण्डअनुसार लागत अनुमान गरेकाले महँगो पर्न सक्छ । त्यसको लागत पुनरावलोकन गरेमा अझ राम्रो हुनेछ । माथिल्लो तामाकोसीको लागत विदेशी परामर्शदाताले अनुमान गरेको थियो । तत्कालीन जलस्रोतमन्त्री विष्णुप्रसाद पौडेलले लागत पुनरावलोकन गर्न लगाएका थिए, पछि माथिल्लो तामाकोसीको लागत आठ अर्ब रुपैयाँ घटाइएको थियो, त्यसमा पनि प्रतिस्पर्धा गराउँदा थप एक अर्ब रुपैयाँ कम परेको अनुभव छ । तामाकोसी तेस्रोको पनि लागत पुनरावलोकन गरी पीपीए दर तय गर्ने हो भने लगानीकर्तालाई आकृष्ट गर्न सकिन्छ । तर सर्त यसरी राखिनुपर्छ, अमेरिकी डलरमा पीपीए होइन कि स्वदेशी मुद्रामा । डलरमा पीपीए भन्नेबित्तिकै सत्तारुढ दलका ठूला नेतादेखि कर्मचारीतन्त्र सबैको ध्यान कमिसनमै केन्द्रित हुन गई आयोजना महँगो पर्छ । स्टाटक्राफ्टले भारतको बिजुली बजारलाई ताकेर यसको अध्ययन गरेको थियो । तर भारतमा बिजुलीको भाउ दिन प्रतिदिन घट्दै गएकाले तामाकोसी तेस्रोको बिजुली महँगो पर्न गएकाले टाटा पावरलाई साझेदार बनाउँदासमेत आयोजना निर्माण गर्न सकेन । नेपालभन्दा धेरै ऊर्जा खपत हुने भारतले लिन नसकेको बिजुली प्राधिकरणले सक्ने कुरो भएन भनियो । तर अवस्था फरक छ । भारतीय नाकाबन्दीका कारण घरघरमा इन्डक्सन चुलो (जहाँ बिजुली उपलब्ध छ) पुगिसकेको छ । विद्युतीय सवारी साधन चल्न र त्यसको आयातलाई सहज पार्न सरकारले नै नीतिगत व्यवस्था गरिसकेको छ । ऊर्जा अनुपलब्ध भएकै कारण उद्योगहरू आउन सकेका छैनन् । त्यसैले बिजुली खेर जाने अवस्था छैन । सरकार मात्र नभई सबै राजनीतिक दल एकजुट भएमा तामाकोसी तेस्रो र बूढीगण्डकी जस्ता जलाशययुक्त आयोजनाहरू निर्माणमा भई ऊर्जामा आत्मनिर्भर हुन सकिएला ।"
सरकार फेरबदल घातक,"नेपालमा सरकार परिवर्तन अब नौलो विषय रहेन । यहाँ व्यवस्था फेरिए तर अवस्था भने फेरिएन । नेताको सत्तारोहण र अवरोहण सामान्य भइसक्यो । कमजोर धरातलमा दलहरूबीच निर्माण हुने अपरिपक्व गठबन्धन र सत्तालिप्साले सरकार परिवर्तनलाई प्रोत्साहन दिन्छ । यसले देशमा अस्थिरताको वीजारोपण गर्नुका साथै नेताप्रति मात्र होइन, राजनीतिप्रति नै मानिसमा वितृष्णा बढ्दै जान्छ । २०४६ को आन्दोलनपछिका २५ वर्षमा २२ वटा प्रधानमन्त्री फेरिसकेका छन् भने निकट भविष्यमा मुलुकले तेइसौँ प्रधानमन्त्री पाउँदैछ । ०४७ को संविधान जारी भएदेखि ०६१ सम्म १४ वर्षको अवधिमा १७ वटा सरकार पायो मुलुकले । गणतन्त्रको १० वर्षमा नौवटा प्रधानमन्त्री भए । ०४७ पछि कुनै पनि प्रधानमन्त्रीले आफ्नो कार्यकाल पूरा गर्न पाएनन् । पटकपटकको सरकार परिवर्तनले गर्दा विकासमा गम्भीर असर पुर्यायो । संसदीय प्रणालीमा सरकार परिवर्तन स्वाभाविक हो । तर अहिलेको राजनीतिक संक्रमणकालको अन्त्य गरी चाँडोभन्दा चाँडो संविधान कार्यान्वयन गर्नुपर्ने बेलामा यही गतिमा सरकार फेरबदल भइरहने हो भने मुलुकलाई दूरगामी असर पुर्याउनेछ । देश विकासको लागि स्थायी सरकार अपरिहार्य हुनेछ । अमेरिकामा एउटै राष्ट्रपतिले दुई कार्यकाल अर्थात् आठ वर्ष शासन गरे भने अहिलेको अनुपातमा हेर्ने हो भने नेपाललाई त्यही अवधिमा आठजना प्रधानमन्त्रीले शासन गर्छन् । २५ वर्षकै अवधि हेर्ने हो भने नेपाल केवल प्रधानमन्त्री फेर्नमै व्यस्त रह्यो । चीनले सन् १९९० मा निजीकरण र विदेशी लगानी खुला गर्ने नीति लियो र अहिले २५ वर्षमा चीन विश्वमै ठूलो अर्थतन्त्र भएको देश बन्न सफल भयो । भियतनाम, सिंगापुरजस्ता देशले छोटो समयमै विकास पथ समाते । ती देशमा नेपालमा जस्तो अस्थिर सरकार थिएनन् । भियतनाम नेपालजस्तै दशकौँ युद्धमा फसेको थियो, फ्रान्सको उपनिवेश र अनुदार साम्यवादले मुलुक आक्रान्त थियो । तर छोटो समयमै नेपालभन्दा भियतनाम तीन गुनाले सम्पन्न भइसक्यो । सबल र सुदृढ नेतृत्वकै कारण सिंगापुर आज आर्थिक रूपमा सम्पन्न छ । ली क्वान युको सफल र सुदृढ नेतृत्वले आज सिंगापुर उत्कृष्ट नगरी बन्न सफल भएको छ । केही वर्षअघिसम्म नेपालजस्तै अल्पविकसित देश गनिने मलेसिया अहिले विकासोन्मुख छ, सन् २०२० मा विकसित हुने चरणमा छ । यस अवधिमा नेपालभन्दा पनि कम विकास भएका मुलुकले आर्थिक समृद्धि हासिल गरे तर हाम्रा नेता सरकार बदल्नकै लागि दिनरात बिताइरहेका छन् । बितेको २६ वर्षमा मुलुकको अर्थतन्त्रमा बढी प्रभाव राजनीतिले पारेको छ । प्रजातन्त्र पुनस्र्थापना भएकै आर्थिक वर्ष २०४७४८ मा ६३ प्रतिशत आर्थिक वृद्धिदर थियो । हालसम्मकै सबैभन्दा बढी आर्थिक वृद्धि भने आर्थिक वर्ष २०५०५१ मा हासिल भएको थियो । उक्त वर्ष ७६ प्रतिशतको वृद्धि भएको थियो । सरकार यसरी धमाधम परिवर्तन हुँदा यसको अर्थतन्त्रमा सीधा र नकारात्मक प्रभाव पार्छ । २६ वर्षमा ६ पटक मात्रै आर्थिक वृद्धिदर पाँच प्रतिशत नाघेको छ । राजनीतिक स्थायित्व भए देशमा स्वदेशी र विदेशी लगानी भित्रिने सम्भावना हुन्छ, जसले देशको आर्थिक विकासमा टेवा पुग्छ । देशमा लगानी भित्रिए पनि स्थिरता नहुँदा त्यसको उपयोग हुन सकेको छैन । सरकार परिवर्तनको खेल अब नौलो रहेन । सत्ता गठबन्धनमै रहेको नेकपा माओवादी केन्द्रले ओली सरकारको साथ छोडेर प्रमुख प्रतिपक्षी नेपाली कांग्रेसको सहयोगमा नयाँ सरकार बनाउने निर्णय गर्यो । उसले आफू सहभागी भएकै सरकारविरुद्ध संसद्मा अविश्वासको प्रस्ताव दर्ता गरायो । ओलीले राजीनमा दिए । आगामी नौ महिनाको लागि केन्द्रका अध्यक्ष पुष्पकमल दाहालको नेतृत्वमा सरकार बन्ने र त्यसपछि कांग्रेसले सत्ता नेतृत्व गर्ने सहमति दुई दलबीच भएको छ । यो सहमति लागू भए नेपालले आगामी नौ महिनामा फेरि नयाँ प्रधानमन्त्री पाउनेछ । नेताहरू जनतालाई सपना बाँडेरै सत्तामा पुग्छन् । त्यसमा आर्थिक समृद्धि प्राथमिकतामा पर्छन् । आर्थिक मुद्दा अगाडि नसारी पदमा पुग्ने अर्को गतिलो हतियार उनीहरूसँग छैन । तर दुर्भाग्य, ती योजना र सपना कार्यान्वयन भने विरलै हुन्छन् । नीति तथा कार्यक्रम प्रस्तुत त हुन्छन् तर त्यो कार्यान्वयन नहुँदै अर्को सरकार बन्छ । प्रधानमन्त्री केपी ओलीले पनि पदमा रहँदा सम्भवअसम्भव सपना जनतालाई बाँडे । केहीले त स्वतस्फूर्त रूपमा उनका सपनाको समर्थन गरे । बजेट पनि त्यस्तै महत्त्वाकांक्षी ल्याए । तर ती सपना उनीसँगै बिलाएर जाने सम्भावना बढी छ किनकि पहिलाको सरकारले गरेका काम नयाँले उल्टाउने प्रचलन जो छ नेपालमा । प्रत्येक क्षेत्रमा आफूअनुकूल मानिस नियुक्त गरिन्छ । पात्र फेरिएसँगै उनीहरूको सोच, काम गर्ने तरिकामा परिवर्तन आउँछ । के ती सपना अब आउने सरकारले पूरा गर्लान् त ? अवश्य गर्दैनन् । उनीहरूका नीति कार्यक्रम र उनीहरूले जनतालाई देखाउने सपना पनि फरक हुन्छन् र त्यो पनि कार्यन्वयन हुन नपाउँदै अर्को सरकार बन्छ । अब नयाँ सरकार आएपछि विभिन्न महत्त्वपूर्ण निकायमा व्यक्ति फेरिन्छन् । राष्ट्रिय योजना आयोग, पुनर्निर्माण प्राधिकरणलगायत विभिन्न निकायका प्रमुख फेरिन्छन् । उनीहरूले गर्ने काम, तरिका, ल्याउने कार्यक्रम फरक हुन्छ । अब प्रश्न उठ्छ आखिर जनताले कसलाई पत्याउने ? कुन नेता र दललाई विश्वास गर्ने ? यस्ता खेलले जनतामा राजनीतिप्रति वितृष्णा बढ्नु स्वाभाविक हो । देशमा स्थायी सरकार नहुँदा यसले विभिन्न क्षेत्रमा नकारात्मक असर पार्छ । यसले देशको आर्थिक समृद्धिमा हानि पुर्याउनुका साथै शान्तिसुरक्षा, परराष्ट्रनीतिमा पनि चुनौती थपिदिन्छ । देशमा तरल राजनीतिक अवस्थाको फाइदा उठाउँदै विदेशले आफ्नो स्वार्थपूर्तिको लागि विभिन्न चलखेल सुरु गर्छन् र नेपाललाई प्रयोगशाला बनाउँछन् । भूकम्पपीडितले अझै उचित राहत पाएका छैनन् । उनीहरू अझै पालमै बस्न बाध्य छन् । आएको अनुदान पनि खर्च हुन सकेको छैन । पटकपटक सरकार परिवर्तन हुँदा यसले भूकम्पपीडितको पुनस्र्थापना पनि ओझेलमा पर्न सम्भावना हुन्छ । नयाँ सरकारसँग फेरिने नयाँ पात्र, नीति, कार्यक्रमले पुनर्निर्माणको काम झन् जटिल बन्नेछ । अस्थिर सरकारका कारण विदेशीले चलखेल गर्नु स्वाभाविक हो । उनीहरू एउटा सरकारसँग सम्झौता गर्छन् अनि त्यो कार्यान्वयन हुन नपाउँदै अर्को सरकार गठन हुन्छ अनि उनीहरूले कसरी विश्वास गरून् ? आफू सबल र सुदृढ बन्न नसक्ने अनि विदेशीले हेप्यो भनेर खोक्रो राष्ट्रवादको नारा बोक्नुको कुनै औचित्य छैन । यहाँको तरल र अस्थिर राजनीतिको फल विदेशी हस्तक्षेप हो । त्यसैले स्थायी सरकार आजको आवश्यकता हो । भूकम्प, नाकाबन्दी, सशस्त्र विद्रोहले थिलोथिलो बनाएको यो मुलुकमा स्थायी सरकार अपरिहार्य छ । त्यसैले एउटा विकल्प प्रत्यक्ष निर्वाचित राष्ट्रतीय प्रणाली हुन सक्छ, जसले आफ्नो कार्यकालसम्म काम गर्न सकून् । राजनीतिक वृत्तमा यसको बारेमा पनि बहस सुरु भएको छ । राष्ट्रपति पनि यस्तो हुनुपर्यो, जसले देश र जनताको हितमा काम गर्न सकून् । त्यस्तो पात्र खोज्नु पनि अर्को चुनौती हुनेछ । यहाँ हरेक नेताको भाषणमा देश र जनताको लागि भन्ने सुनिन्छ, तर त्यो केवल भाषणमा मात्र सीमित हुन्छ । अर्को विकल्प भनेको नेपालमा कन्सेन्सस डेमोक्रेसी अभ्यासको विकास गर्नुपर्छ । अर्थात् जुनै सरकार आए पनि मूल मुद्दाआम विकास, रोजगारको अभिवृद्धि, सामाजिक सुधार, भ्रष्टाचारको अन्त्य आदिमा तय हुने नीति कार्यक्रममा फेरबदल गर्नु हुँदैन । यसलाई आफ्नै ठानेर अघि बढाउनुपर्छ । यो अभ्यास नौलो भने होइन । जुनै सरकार आए पनि मूल मुद्दा आम विकास, रोजगारको अभिवृद्धि, सामाजिक सुधार, भ्रष्टाचारको अन्त्य आदिमा तय हुने नीति कार्यक्रममा फेरबदल गर्नु हुँदैन । सहमतिको रटान लगाएर कहिल्यै नथाक्ने हाम्रा नेता त्यसलाई व्यवहारमा उतार्न भने सधैँ चुके । यो स्विट्जरल्यान्ड, डेनमार्क, जर्मनीलगायतका मुलुकको राजनीतिको एक सुन्दरता हो र यसलाई उनीहरूले अँगालेका छन् । त्यसको लागि सहमति आवश्यकता पर्छ । सहमतिको रटान लगाएर कहिल्यै नथाक्ने हाम्रा नेता त्यसलाई व्यवहारमा उतार्न भने सधैँ चुके । यो हामीले सही नेता चुन्न नसक्नुको परिणाम हो । अहिले त हामी राजनीति फोहोरी खेल हो भन्दै पन्छिन सक्छौँ, तर अबको ५० वर्षपछि यस्तै स्थिति रहे देश झन् गरिब र दरिद्र बन्दै जान्छ, भावी पुस्ताले दुःख पाउनेछ । त्यसैले असल नेता चुन्न नसक्दा कतै हामीले नै पछुताउनुपर्ने अवस्था त आउने छैन ? राजनीतिमा हुने फोहोरी खेल, पटकपटक सरकार फेरबदलको क्रम रोकिनुपर्छ र स्थायी सरकार दिएर नेपाललाई आर्थिक प्रगतिमा अघि बढाउनुपर्छ ।"
राजनीतिक रोगको संक्रमण,"केही दिनयता संगठित ढंगले नेकपा (एमाले) को विरुद्धमा अभियान चलाइएको छ । पहिलेपहिले पनि एमालेलाई कमजोर बनाउन कुप्रचारकै सहयोग लिने गरिएको थियो । स्पष्ट छः एमाले सैद्धान्तिक, वैचारिक, कार्यक्रमिक, नीतिगत र संगठनात्मक सबै हिसाबले देशको एक उत्कृष्ट पार्टी हो । यसलाई कमजोर बनाउन बाहिरबाट प्रयास गर्नुभन्दा भित्रै पसेर हतियार चलाउनु धेरै सुविधाजनक हुन्छ भन्ने नेपाल र नेपाली जनताका विरोधी, जो स्वतः एमालेका पनि विरोधी हुन्, ले राम्रोसँग बुझेका छन् । एमालेको विरुद्धमा अहिले चलाइएको कुप्रचार अभियान विगतमा भन्दा एउटा कुरामा भने पृथक् छ । विगतमा एमालेभित्रका (कति वास्तविक त कति काल्पनिक) अन्तर्विरोधहरू गोप्य ढंगले पत्रपत्रिकामा छर्ने काम गरिन्थ्यो । यसपालि भने यस पार्टीका कतिपय आधिकारिक मानिएका संस्थाहरूमा संगठित रहेका मानिसहरूलाई खुला रूपमा प्रयोग गरिएको छ । एमालेभित्रका कुनै नेताको अत्यधिक प्रशंसा र कसैको तेजोबध गर्नको लागि खासगरी तथाकथित सामाजिक सञ्जालहरूको व्यापक दुरुपयोग गरिएको छ । विगतमा एमालेभित्र प्रवेश गराइएका बाहिरिया जासुसहरूले छद्मढंगले काम गर्ने गरेका थिए, यसपालि भने उनीहरूलाई खुलारूपमा मैदानमा उतारिएको छ । यसबारेमा एउटा नीति कथाको सारांश अत्यन्त संक्षेपमा प्रस्तुत गर्न चाहन्छुएकादेशमा एउटा धेरै राम्रो र घना जंगल थियो, जहाँ थरीथरीका फलफूल र बोटबिरुवा थिए । एक दिन एकजना मानिस हातमा बन्चरो लिएर जंगलमा पस्यो । ससाना पोथ्राहरू डरले हल्लिन थाले । एउटा हजारौँ वर्ष पुरानो बूढो रुखले सबैलाई आश्वस्त पार्दै भन्यो, ए नातिनातिनी पोथ्रापोथ्री हो, नडराऊ । त्यो मानिसको हातमा बञ्चरो मात्रै छ । त्यसले कतै सानोतिनो चोट लगाउला तर ठूलो नोक्सान गर्ने छैन ।' हातमा बिँड नभएको बञ्चरो लिएको मानिसले ठूलो रुखमा दिनभरि प्रहार गरिरह्यो । रुखका केही बोक्रा उप्किए, तर रुख ढल्नुको त के कुरा, गहिरो चोट पनि लागेन । त्यस दिन त्यो मानिस थकाइले चूर भएर निराश हुँदै खाली हात फर्कियो । केही दिनपछि त्यो मानिस बन्चरोमा काठको बिँड हालेर आएको देखियो । यसपछि भने बूढो रुखले भन्यो, लो पोथ्रापोथ्री हो, अब हामीजस्ता गाभी पाकेका बूढापाकाहरूका दिन गए । बन्चरो मात्रैले हामीलाई खासै केही हुने थिएन, हाम्रो आफ्नै दाजुभाइ बिँड बनेर हाम्रोविरुद्ध उत्रिएपछि भने अब हामीलाई धेरै गाह्रो पर्नेछ । हामी ठूला रुखलाई सिध्याएपछि त्यो मानिसले तिमी सानाहरूलाई पनि बाँकी राख्ने छैन ।' निश्चय नै, जब भित्रैबाट षड्यन्त्र सुरु हुन्छ, तब त्यसले सजिलै अनिष्ट मच्चाउन सक्छ । भित्रको शत्रुलाई परास्त गर्ने एउटै उपाय हो, हरेक निर्णय, कामकारबाही र बोलीवचन विवेकसम्मत गर्नु, हरेक कुरा स्थापित प्रणालीका आधारमा गर्नू । अहिले नेपालका राजनीतिक पार्टीहरूमा सामूहिक कार्यपद्धति, स्वीकृत विधान र स्थापित परम्पराको तीव्र क्षयीकरण भएको छ । पार्टीहरूमा बैठक बसेर सामूहिक निर्णय लिने परम्परा समाप्त नै भएको छ । दुःखको कुरा, यस रोगबाट सबैभन्दा बढी ग्रसित एमाले नै भएको छ । तर पनि राजनीतिक कार्यकर्ताको नैतिक धर्म' हो कि आफूलाई लागेका कुरा आन्तरिक छलफलबाट टुंगो लगाइयोस् । त्यसका लागि धैर्य गरियोस् । नेताले बिराउँदा कार्यकर्ताले सम्हालून्, कार्यकर्ताले बिराउँदा नेताले सम्हालून् । यही कुराको अभाव देखेर यो देशका शत्रू र एमालेका विरोधीहरूले यस पार्टीविरुद्ध भित्रैदेखि घनघोर षड्यन्त्र सुरु गरेका छन् । देशको एउटा जिम्मेवार पार्टीमाथि सुरु गरिएको छद्म तर धेरै घातक आक्रमणलाई एउटा पार्टीविशेषको मात्रै विषय भनेर नजरअन्दाज गर्न वा पन्छाउन मिल्दैन । एमाले देशको सार्वभौमसत्ता, अखण्डता, लोकतन्त्र र जनजीविकाका लागि अनवरत खटेको पार्टी हो । नेपाली कांग्रेस र अरू कम्युनिस्ट पार्टीहरूले पनि आआफ्नो ढंगले योगदान अवश्य दिएका छन् तर यति भन्नै पर्दछ एमालेको अभावमा बाँकी अरू पार्टीहरू मात्रैले कुनै पनि हालतमा यो देश बचाउन सक्ने छैनन् । यो कुरा सगरमाथाको टुप्पोमा चढेर भन्न सकिन्छ । एमालेका नेताहरूका विशेषताहरू पनि छन्, यिनले विगतमा त्याग देखाएका पनि हुन् । यी नेताका केही कमजोरी पनि पक्कै छन् । कुण्ठा, रिस, आवेग, घमण्ड, आत्मप्रशंसाको भोक, चाकडीबाजहरूको संरक्षण र स्वाभिमानी कार्यकर्ताहरूको अवहेलना, संघर्षको मैदानमा हिजोका कठिन दिनमा सँगै खटेका साथीहरूका बीचमा आपसमा मनमुटाव र अविश्वास, सत्तालिप्सा र दोहोरो चरित्रजस्ता गम्भीर प्रकृतिका रोगहरूबाट एमालेका कम्तीमा पनि माथिल्ला नेताहरू जोगिनसक्दा राष्ट्रको नै उन्नति हुने थियो । यी त्यस्ता रोगहरू हुन्, जो प्रायः राजनीतिक नेताकार्यकर्ताहरूमा मात्रै देखा पर्छन् । यसैले यस्ता रोगहरूलाई राजनीतिक रोग भने पनि फरक पर्दैन । अहिले संगठित ढंगले एमालेका वरिष्ठ नेता माधवकुमार नेपालमाथि आक्रमण गरिएको छ । उहाँका अभिव्यक्तिमा रहेका केही शब्दहरूलाई लिएर आकाशै खस्न लागेको जस्तो प्रचार सुरु गरिएको छ । विगतमा यस्तो झलनाथ खनाल, वामदेव गौतम र अहिलेका अध्यक्ष तथा प्रधानमन्त्री केपी शर्मा ओली सबैविरुद्ध गरिएको छ । अहिले माधव नेपालविरुद्ध विषवमन गर्नेले भोलि अर्को नेतालाई पनि सिकार बनाउनेछ । यसैले एकका विरुद्ध कुनै षड्यन्त्र र कुप्रचार हुँदा अर्कोले आङ कन्याएजस्तो आनन्द मान्ने नगर्नु नै कल्याण हुनेछ । यो कुरा पक्कै हो, नेताहरूले पनि सार्वजनिक स्थानमा बोल्ने र आन्तरिक पार्टी जीवनमा बोल्ने कुरामा भेद गर्नैपर्दछ । नेपाली कांग्रेसमा अहिले कोही पनि नयाँ संस्करणका बीपी कोइराला छनैन्, कम्युनिस्ट पार्टीहरूमा नयाँ संस्करणका माक्र्स, लेनिन, पुष्पलाल वा मदनभण्डारी छैनन् । यसैले कसैले पनि एक्लै सारा समस्याका जंगल फाँडेर सक्छु, मलाई कसैको सहयोग चाहिन्न भन्ने घमण्ड नगरे हुन्छ । म एक्लै सबै कुरा गर्न सक्छु, म नै एक व्यक्ति सेना (वन म्यान आर्मी) हुँ, कमान्डर र सैनिक सबै मै हुँ भन्ने अति आत्मविश्वास कसैले नराखे हुन्छ । देशको एउटा जिम्मेवार पार्टीमाथि सुरु गरिएको छद्म तर धेरै घातक आक्रमणलाई एउटा पार्टीविशेषको मात्रै विषय ' भनेर नजरअन्दाज गर्न वा पन्छाउन मिल्दैन । एमालेका नेताहरूले मात्रै होइन, अरूले पनि हेक्का राख्न जरुरी छ, कुनै बेला टीएन प्रधान' नामको काल्पनिक पात्र खडा गरेर पत्रपत्रिकामा तथानाम लेखहरूको शृंखला चलाइएको होइन र ? ती काल्पनिक कथाका लेखकहरू अहिले कहाँ छन् ? सत्तालिप्सामा लिप्त रहेका नेकपा माओवादी र नेकपा माओवादी केन्द्रका नेताकार्यकर्तालाई यस्ता विषयमा गम्भीर भएर गम्ने फुर्सद त नहोला, आफ्नै बुद्धिले गठबन्धन बिगारी सत्ताबाट बाहिरिन पुगेका एमालेका नेताहरूले त यसबारेमा गम्भीरतापूर्वक सोँचून् । एमालेको एकता र विकाससँग यो देशको सार्वभौमसत्ता र अखण्डताको भविष्य गाँसिएको छ । यस मामिलामा कांग्रेस र अरू कम्युनिस्ट् पार्टीहरूको पनि साथसहयोग उत्तिकै आवश्यक छ नै, तर एमालेको अभावमा माओवादी केन्द्र र कांग्रेसले मात्रै कुनै हालतमा पनि यो बिँडो पार लगाउन सक्ने छैनन् । यसैले एमालेविरुद्ध अरूले नखेल्नु नै राम्रो हुनेछ ।"
मेसीलाई पछ्याउँदै अर्जेन्टिनी फुटबल प्रमुख,"एजेन्सीः राष्ट्रिय टोलीबाट नखेल्ने निर्णय सार्वजनिक गरेका स्ट्राइकर लियोनल मेसीलाई फकाउन अर्जेन्टिनी फुटबल संघका कार्यवाहक प्रमुख अर्मान्डो पेरेज स्पेन जाने भएका छन् । अर्जेन्टिनी सञ्चारमाध्यमहरूले जनाएअनुसार कार्यकारी प्रमुख पेरेजसहितको टोलीले स्पेनमा मेसीलाई भेटी निर्णय फिर्ता लिन दबाब दिनेछन् । मेसी स्पेनिस क्लब बार्सिलोनाबाट क्लब फुटबल खेल्ने गर्छन् । गत महिना अमेरिकामा भएको कोपा अमेरिका सेन्टेनारियोको फाइनलमा आफ्नो देश अर्जेन्टिना चिलीसँग टाइब्रेकरमा पराजित भए लगत्तै मेसीले अन्तर्राष्ट्रिय फुटबलबाट सन्न्यास लिएको घोषणा गरेका थिए । पछिल्लो तीन वर्षमा अर्जेन्टिनालाई आफ्नो कप्तानीमा विश्वकपसहित तीन ठूला प्रतियोगिताको फाइनलमा पुयाए पनि उपाधि दिलाउन नसकेपछि मेसीले राष्ट्रिय टोली त्यागेको घोषणा गरेका थिए । कार्यबहाक प्रमुख पेरेजले स्पेनमा मेसीसँग भेट गर्ने तय भइसकेको बताएका छन् । मैले लियोका पितासग कुरा गरिसकेको छु र अर्काे साता मेसीलाई स्पेनमा भेट्ने सहमति भएको छ, पेरेजले भनेका छन् । पेरेजले आफूले मेसीलाई सन् २०१८ को विश्वकप छनोट प्रतियोगितामै अर्जेन्टिनाका लागि खेल्नका लागि मनाउने कोसिस गर्ने बताएका छन् । पेरेज अर्जेन्टिनी फुटबल संघको नर्मलाइज्ड कमिटीका कार्यवाहक प्रमुख हुन् । पाँचपटकका फिफा विश्व वर्ष खेलाडी घोषित मेसी अहिले आफ्नो क्लब बार्सिलोनाको प्री सिजन तयारीका लागि फर्किसकेका छन् । मेसीलाई निर्णय फिर्ता लिन यसअघि अर्जेन्टिनी राष्ट्रपति माउरिसियो माक्री तथा महान् फुटबलर डिएगो म्याराडोनाले समेत अनुरोध गरेका थिए । यस्तै मेसीका हजाराँ समर्थकले पनि उनलाई निर्णयमा पुनर्विचार गर्न आग्रह गरिरहेका छन् । तर मेसीले अहिलेसम्म त्यस सम्बन्धमा आफ्नो कुनै धारणा सार्वजनिक गरेका छैनन् । मेसीले अन्तर्राष्ट्रिय फुटबलमा फर्कने सम्भावना सकिएको बताउँदै आएका छन् । उनी अर्जेन्टिनाका लागि अन्तर्राष्ट्रिय फुटबलमा सर्वाधिक गोल गर्ने खेलाडी हुन् ।"

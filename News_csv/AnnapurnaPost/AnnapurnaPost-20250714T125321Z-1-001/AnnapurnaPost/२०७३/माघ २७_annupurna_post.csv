शीर्षक,विवरण
राष्ट्र विखण्डनको वकालत !,"दोस्रो विश्वयुद्धपछि खास गरेर भियतनाम युद्धमा अमेरिकी पराजयपछि साम्राज्यवादले अन्य मुलुकमा आफ्नो प्रभुत्व कायम गर्न लालझन्डाविरुद्ध लालझन्डाको प्रयोग, एनजीओआईएनजीओहरूको स्थापना र परिचालन तथा भूमण्डलीकरणजस्ता उपाय अघि सार्यो । वर्तमानमा सक्रिय थरीथरीका अन्तर्राष्ट्रिय मानवअधिकारवादी संघसंस्थाहरू यसै योजनाबद्धताका उपज हुन् । यिनको प्रमुख काम सबैभन्दा बढी कम्युनिस्ट आन्दोलनको विरोध गर्नु र मानवअधिकारको नाममा यथास्थितिवाद र साम्राज्यवादको सेवा गर्नु हो । यस्ता संस्थाहरू विभिन्न मुलुकमा विभिन्न नामले सक्रिय भएका छन् र तिनले खास मुलुकको आवश्यकता' अनुसार आफूलाई परिचालित गर्छन् । नेपालमा लिंग, जात र क्षेत्र आदिको अधिकार र पहिचान' लगायत विकास निर्माण र मानव सेवाका नाममा थुप्रै एनजीओआईएनजीओहरू मानवअधिकारवादी संस्थाहरू परिचालित छन् । यस्ता अन्तर्राष्ट्रिय गैरसरकारी संस्थाहरूले गर्ने गरेका बहादुरीपूर्ण कामको लागि पश्चिमा शक्ति राष्ट्रहरूले ठूलो लगानी गरेको सबैलाई थाहा भएकै हो । नेपालमा आईएनजीओहरू तथा मानअधिकारवादी भनिने संस्थाहरूले देखाउने गरेको काम तथा डलर आर्जनको प्रमुख स्रोत चीनको विरोध र दलाई लामाको समर्थनका साथै क्रिश्चियन धर्मको प्रचारप्रसार पनि हो । विगतको मात्र कुरा नभएर वर्तमानमा पनि नेपाली कांग्रेसका नेतादेखि सभासद्हरूसमेत दलाई लामासित सम्बद्ध कार्यक्रममा पुगेर फ्री तिब्बत' को पक्षमा बोलेका कुराहरू प्रकाशमा आएका छन् । पूर्वप्रधानमन्त्री शेरबहादुर देउवाको गोवा प्रकरण ताजै छ । कपिल श्रेष्ठदेखि कनकमणिसम्मका मानवअधिकारवादीहरू' को चीनविरोधी गतिविधि र नेपालको माओवादी आन्दोलनलाई बद्नाम गर्न गरिएका प्रकरणहरू निरन्तर प्रकाशमा आइरहेका सन्दर्भहरू हुन् । यसको कोर्स पनि देश, काल र परिस्थितिअनुसार फेरिने गरेको छ । पछिल्ला दिनमा नेपालमा संघीयता र पहिचानका नाममा राजनीतिले नयाँ कोर्स लिन थालेपछि आईएनजीओहरूको ओइरो लागेको छ र मानवअधिकारवादीलाई भ्याइनभ्याइ भएको छ । आईएनजीओका मालिकहरू हरेक राजनीतिक पार्टीमा आफ्ना प्रतिनिधि तयार पार्न तथा प्रवेश गराउन सफल भएका छन् । त्यस्ता प्रतिनिधिहरू पार्टीको भाषा होइन, आईएनजीओहरूको भाषा बोल्छन् र मुलुकलाई वैदेशिक शक्तिकेन्द्रहरूको स्वार्थ पूरा गर्ने साधन बनाउन कम्मर कसेर लागेका हुन्छन् । भूगोल र सेवा क्षेत्रहरू' को पनि भागबन्डा हुन्छ । पहाडमा एकथरी अनुहारहरू सक्रिय हुन्छन् र तराईमा अर्काथरी अनुहारहरू । पहिचान र अधिकारका नाममा साम्राज्यवादीविस्तारवादी एजेन्डालाई अल्पकालीन र दीर्घकालीन योजनामा रूपान्तरण गरिन्छ । मानवअधिकार र पहिचानवादी राजनीतिका नाममा मुलुक टुक्र्याउने, सार्वभौमसत्ता विखण्डन गर्ने कुरालाई न्यायोचित ठानिन्छ । भाषणमा मात्र नभएर व्यवहार पनि यसका प्रारूपहरू देखा पर्न थाल्छन् र यस्ता कुकृत्यहरूलाई मानवअधिकारको खोल ओढाएर सही साबित गर्ने दुस्प्रयासहरू हुन थाल्छन् । कुनै पनि मुलुकको सबैभन्दा गम्भीर प्रश्न भनेको सार्वभौम सत्ताको प्रश्न हो । आफ्नै माटोमा टेकेर मुलुक टुक्र्याउने कुरा सबैभन्दा ठूलो अपराध हो । साम्राज्यवादीहरू तथा विस्तारवादीहरूको जुठोपुरो खाएकाहरूले मात्र आफूलाई यति तल्लो स्तरमा पुर्याउँछन् । तर यतिखेर नेपाल यस्तो मुलुक भएको छ, जहाँ विखण्डनको वकालत गर्नेगराउने कुरालाई बहादुरी ठहर गरिन्छ र त्यसको समर्थन गर्नुलाई जिम्मेवारी ठानिन्छ । नेपालका एकथरी मानवअधिकारवादीहरूले यस्तै बहादुरी गरेर भर्खरै इतिहासमा आफ्नो नाम दर्ज गरेका छन् । योभन्दा विडम्बना अरू के हुन सक्छ ? २००७ सालको सेरोफेरोदेखि नै सके सिंगै एकैचोटि नभए टुक्राटुक्रा पारेर नेपाललाई निल्ने भारतीय योजना सिंहदरबारमा बहुमत निर्माण गरेर साथै चुरे दक्षिण अलग पार्ने बृहत् योजनाका रूपमा सक्रिय भयो र भइरहेको छ । यो योजनाले उत्पन्न गरेको पछिल्लो पीडा नेपालीले नाकाबन्दीका रूपमा भोगे । दक्षिणको पीडा त छँदै थियो, पछिल्ला दिनमा युरोअमेरिकीहरू ककस' र पहिचानवाद' को नयाँ बाइबल बोकेर नेपाल प्रवेश गरे । पहाडी र हिमाली क्षेत्रमा विभिन्न किसिमका आईएनजीओहरू सक्रिय छँदै थिए, फाउन्डेसन आदिको नाम दिएर तराईमा पनि आईएनजीओहरू सलह बनेर प्रवेश गरे । डलरखेतीका लागि निकै उर्बर देखिएको तराईमा प्रवेश गर्नको लागि पढेलेखेका लोभीपापीहरू नै सबैभन्दा बढी सहज हुनु स्वाभाविक थियो । नाम लिनु आवश्यक छैन, यस्ता फाउन्डेसनसित तराईमधेसका बुद्धिजीवी भनाउँदाहरू कोको सम्बद्ध छन् र उनीहरूका बौद्धिक क्रियाकलाप' केकस्ता छन् भन्ने कुरा पनि सबै सतहमा आइसकेका छन् । नेपालको सार्वभौमसत्ताविरुद्ध हिजो इन्दिरा गान्धीले तयार पारेको योजनालाई नयाँ किसिमले पूरा गर्न तयार पारिएका थरीथरीका पात्रहरू देश र कालअनुसार सिंहदरबारको कुर्सीमा पनि सक्रिय बनेको पनि सबैलाई थाहा छ । कोही सोझै यो मुलुक टुक्र्याएर भारतीय झन्डा गाड्छु भन्छन् र कोही संविधान संशोधन गरेर यो मुलुक विखण्डित पार्छु भन्छन्, फरक यति मात्र हो एउटै सिक्काको दुई पाटाजस्तो । मुलुक टुक्र्याउने भाषण गर्दै हिँड्ने मान्छेलाई पक्राउ गर्न पनि जनदबाब दिनुपर्ने दुःखद स्थिति हामी भोगिरहेका छौं । जब जनदबाबका कारण सरकार राष्ट्रद्रोही अपराधी पक्राउ गर्न बाध्य हुन्छ, त्यतिबेर मानवअधिकारको खोल ओढेका राष्ट्र विखण्डनकारीका मतियारहरू कोकोहालो मच्चाउँदै नांगेझार हुन्छन् । मानवअधिकारको गजबको परिभाषा व्यक्त हुन्छ त्यहाँ । वास्तवमा मानवअधिकारको आवरणमा राष्ट्र विखण्डनकारीको वकालत गर्नेहरू त्यो पात्रभन्दा पनि महाअपराधी पात्र हुन् । मुलुकको राष्ट्रिय अखण्डता र स्वाधीनताको विपक्षमा उभिएकाहरूको पक्षमा उभिनु भनेको सारतः राष्ट्रद्रोहको पक्षमा उभिनु हो । यही काम अहिले नेपाल मानवअधिकार संगठन' का अधिकारवादीहरू' ले गरेका छन् । नेपाल मानवअधिकार संगठन' त्यही संस्था हो, जोसित ऋषिकेश शाह, कपिल श्रेष्ठ मात्र होइन, इतिहास खोतल्दै जाँदा पारिजात र बाबुराम भट्टराई पनि भेट्न सकिन्छ । पछिल्ला दिनमा यस संस्थाको मूल विशेषता चीनको विरोध र दलाई लामा तथा फ्री तिब्बत' को समर्थन गर्नु रहेको छ । अब आएर यो संस्था राष्ट्रिय स्वाधीनतामाथि प्रहार गर्दै विखण्डनको लागि क्रियाशील बन्ने राष्ट्रद्रोहीहरूको वकालत गर्ने, तिनका पक्षमा उभिने संस्थाका रूपमा पनि परिचित भएको छ । राष्ट्रिय अखण्डता र स्वाधीनताको पक्षमा उभिनेहरूलाई हत्कडी लगाउने र हाकाहाकी मुलुक टुक्र्याएर भारतीय झन्डा गाड्छु भन्नेहरूलाई ज्वाइँ' को सुविधा दिएर हिरासतमा राखेजस्तो गर्ने अचम्मको स्थिति नेपालबाहेक कुनै पनि मुलुकमा देख्न पाइँदैन । नेपालको विखण्डन गर्नेगराउने योजनालाई आकार दिने अभियानको थालनीका रूपमा भारतीय विस्तारवादद्वारा अघि सारिएको पात्र सीके राउतलाई पक्राउ गरेपछि मानवअधिकारका नाममा विदेशी संस्था, पात्र र प्रकाशनहरू समर्थनमा आउनु बुझेकै कुरा थियो । यो नेपाल र नेपाली जनताविरुद्ध उनीहरूले हिजोका दिनदेखि गर्दै आएको कार्य थियो । परन्तु, नेपाली नागरिकता बोकेका केही पात्र तथा संस्थाहरू त्यसमा पनि मानअधिकारको कुरा गर्नेहरू जसरी खुलेर विखण्डनकारीको पक्षमा उभिए, यसले साँच्चिकै गम्भीर हुनुपर्ने अवस्था उत्पन्न गरेको छ । यसबाट विदेशी सञ्जालसित जोडिएका मानवअधिकारवादी संस्थाहरूको नाम नेपालसित जोडिए पनि यिनले सेवा गर्ने वर्ग र मुलुक अर्कै रहेछ भन्ने सबैले बुझ्ने गरी प्रमाणित भएको छ । मानवअधिकारवादी तथा आईएनजीओहरूलगायतका आफ्ना दलालहरूलाई अग्रपंक्तिमा उभ्याएर हस्तक्षेपको वातावरण बनाउने र पछि सैन्य दस्ता प्रयोग गर्ने साम्राज्यवादीविस्तारवादी शक्तिहरूको पछिल्लो नीति हो । नेपाललाई यसैको प्रयोगशाला बनाउन खोजिएको छ । यस नकारात्मक घटनाले केही सकारात्मक शिक्षा पनि दिएको छ । यसले राष्ट्र विखण्डनको अभियानमा केकस्ता पात्र तथा संस्थाहरू सक्रिय रहेछन् भन्ने जानकारी भएको छ । दक्षिणनिर्मित र परिचालित यो सरकार उसैको योजनामा चलेका आयोजनाहरूविरुद्ध जाने स्थितिमा नभएकाले अबका दिनमा पनि महन्थ ठाकुरहरू र सीके राउतहरूले मानवअधिकारको भरपूर प्रयोग' गर्नेछन् र आईएनजीओहरू र मानवअधिकारवादीहरूले पनि लोकतन्त्र' को सुन्दर उपयोग गर्नेछन् । राष्ट्रिय अखण्डता र स्वाधीनताको पक्षमा उभिनेहरूलाई हत्कडी लगाउने र हाकाहाकी मुलुक टुक्र्याएर भारतीय झन्डा गाड्छु भन्नेहरूलाई ज्वाइँ' को सुविधा दिएर हिरासतमा राखेजस्तो गर्ने अचम्मको स्थिति नेपालबाहेक संसारका कुनै पनि मुलुकमा देख्न पाइँदैन । भारतको केरलामा राष्ट्रगान गाउँदा उठेन भनेर अमूक पात्रलाई जेल हालेको घटना ताजै छ । तर नेपालमा सबै कुरा चल्छ । वास्तवमा कतै यो सरकार नै विदेशीले चलाएको आईएनजीओमा परिणत त भएको छैन भनेर प्रश्न उठ्नुउठाउनुपर्ने स्थिति उत्पन्न भएको छ । यस्तो बेला राष्ट्रिय स्वाधीनता र जनपक्षीय मूल्यको रक्षाको लागि बोली र कलम अपुग ठानेर कसैले बन्दुकको विकल्प खोज्यो भने अन्यथा ठान्नु हुँदैन । यो पनि उसको मानवअधिकारको कुरा हो ।"
नेपालीका पाँच मुस्किल,"भनिन्छ, कुनै पनि कार्यालय कस्तो छ भनेर थाहा पाउन त्यस कार्यालयको शौचालय हेरे पुग्छ र कुनै पनि देश कस्तो छ भनेर थाहा पाउन त्यहाँको सडकको अवस्था हेरे पुग्छ ।' नेपालमा यी दुवैको अवस्था शोचनीय छ, देशको अवस्था पनि त्यस्तै । यस्ता मापदण्डमा नेपाल पहिलेभन्दा अझ खस्केको देखिन्छ । सकारात्मक टिप्पणी बिरलै सुनिन्छ । समन्वयात्मक नेपाली संस्कृति र सहिष्णुतामा प्रहार हुन थालेको छ । अरूको कुरा छोडौं, महान् संघर्ष र त्याग' बाट ल्याइएको वर्तमान राजनीतिक व्यवस्थाले देश र जनताको भलो गरेको छ भनेर भन्न आन्दोलनकारी' हरूले समेत सक्दैनन् । कोहीकोही त देश रसातलतर्फ गइरहेछ भन्न पनि पछि पर्दैनन् । यी अभिव्यक्ति अतिशयोक्ति होलान्, तर निराधार भने होइनन् । अवस्थाको मूल्यांकन देशको यथार्थ अवस्थाभन्दा पनि जनचाहना र वास्तविक उपलब्धिको अनुपातले निर्धारण गरेको हुन्छ । संघर्षको समयमा जनतालाई उत्तेजित गर्न विभिन्न अवास्तविक आशा देखाइएकै हुन् । हरेकलाई रोजगार, जातिपिच्छे अलग राज्य र स्वायत्तता, भौतिक पूर्वाधारको विकास, भ्रष्टाचारको अन्त्य, तीव्र गतिमा आर्थिक विकास, निःशुल्क शिक्षा र स्वास्थ्य सेवाजस्ता मनमोहक नारा दिएर जनतालाई भ्रमित पनि पारिएको हो । यी कुरा तत्काल गर्न सकिँदैन भन्ने तत्कालीन क्रान्तिकारीहरू' लाई पनि ज्ञान नभएको होइन, तर आफ्नो स्वार्थपूर्तिको लागि यसो गर्नु उनीहरूको बाध्यता हुन पुगेको थियो । अहिले गणतन्त्र, संघीयता, धर्म निरपेक्षता, समावेशीता सबै आयो, तर साथसाथै सबैको असन्तुष्टि पनि झन् बढेर गएको छ । यसबाट बच्न नेताहरूसमेत अलगअलग गुँड बनाएर पन्छिदै गएका छन् । बाह्रबुँदेमा हस्ताक्षर गर्नेहरूसमेत त्यसलाई महान् भूल' भनेर भन्न थालेका छन् । विद्रोह गर्ने मूल दलहरूसमेत यसबाट जोगिन या त विभाजन भएका छन् या दोष अरूको टाउकोमा पन्छाउने कोसिसमा छन् । विद्रोह हाल टुहुरो' हुन पुगेको छ । विद्रोह जसरी सुरु भए पनि पनि अन्त्य विभिन्न शक्तिहरूको सम्झौतामा हुन पुगेको छ र यसमा विदेशी शक्तिहरू हाबी भएका छन् । आन्दोलनको मुद्दा नरहेका, देशम द्वन्द्व निम्त्याउने तर विदेशीका हितअनुकुलका विषयहरूसमेत परिवर्तनको समयमा सम्मिलित गरिएका छन् । आन्दोलनको समयमा उनीहरूले लगाएका गुन' को बदलामा यस्ता कुरा सम्मिलित गराइएको विषय कसैबाट छिपेको छैन । कबोल गरिएका विषयहरू पुर्याउन नसक्दा सत्तामा बस्नेलाई अप्ठ्यारो परेको छ । पहाड, मधेस, हिमाल, सबै जातजाति र समूहसँग माग र असन्तोषको फेहरिस्त त छ तर सरकारसँग त्यो पुर्याउन सक्ने ल्याकत, स्रोत, इच्छाशक्ति केही पनि देखिँदैन, आफैंले बुनेको जालोमा आफैं फस्दै गइरहेको छ । जनतासँग जागरुकताको अभाव छैन, ज्ञानको कमी पनि देखिँदैन । यसले चाहनामा वृद्धि गराएको छ । माग राख्ने पक्षहरूको कमी छैन, माग पूरा गर्ने पक्ष भने देखिँदैन । विभिन्न निकायहरूको त कुरा छोडौं, सरकार स्वयंले समेत माग राख्ने गरेको देखिन्छ । भौतिक पूर्वाधारको गुणस्तर खस्केको छ, भ्रष्टाचारमा वृद्धि भएको छ, सहिष्णुतामा कमी आएको छ र समाजना स्वार्थीपनमा वृद्धि भएको छ । यसमा सुधार आउनैपर्छ, तर त्यो कसरी आउँछ कसैलाई थाहा छैन, अनिश्चितता बढाएको छ र यसले समाजमा सामूहिक विषयभन्दा व्यक्तिगत स्वार्थ हावी हुन पुगेको छ । सबै देशभक्त नेपालीलाई अहिले निम्न पाँच विषयहरूले चिन्तित बनाएको छः राष्ट्रियता नेपालीहरूलाई अहिले सबभन्दा चासोको विषय राष्ट्रियताको जगेर्ना कसरी होला भन्ने छ । अहिले जाति, समूह, लिंग, क्षेत्र, भाषा, भेष, धर्म आदिअनुसार राष्ट्रियताको व्याख्या गर्न थालिएको छ । एक समूहको व्याख्या र अर्को समूहको व्याख्यामा रहेको फरकले विवादमात्र होइन, द्वन्द्वसमेत उठ्न सक्ने खतरा बढेर गएको छ । राष्ट्रियताको व्याख्या समूहअनुसार फरकफरक रूपमा उठ्ने गरेको छ । पहिचान खोज्ने समूहहरूको क्रियाकलापले नेपालको पहिचान जोगाउन गाह्रो परेको छ । नेपालको राष्ट्रियतामा यसरी प्रश्नचिन्ह यति टड्कारो रूपमा विगतमा कहिल्यै पनि उठेको देखिँदैन । सामाजिक सौहार्दता नेपाल इतिहासमा सामाजिक सौहार्दता कायम रहेको उत्तम र उदाहरणीय देश हो । जाति, धर्म, समूह, भाषालाई लिएर नेपालमा कहिले पनि द्वन्द्व भएको छैन । आपसमा सौहार्दतापूर्वक मिलेर बस्नु नेपालीको स्वभाव रहेको छ । विविधतायुक्त भए पनि यहाँको विविधता विवादरूपमा भन्दा पनि विशेषताको रूपमा र सामाजिक सम्पत्तिको रूपमा रहने गरेको छ । नेपालीहरूको यो मूल मान्यतामा हाल आएर विचलन आउने पो हो कि भन्ने आशंका उठ्न थालेका छन् । सामाजिक विचलन, आपसी आशंका, विदेशी उक्साहट र तुरुन्त प्रतिफल चाहने आकांक्षाले सामाजिक सौहार्दतामा प्रहार हुन थालेको र समाजमा यसबाट परेका नकारात्मक प्रभाव क्रमिक र नजानिँदो रूपमा बढिरहेको अनुभूति नेपालीहरूले गर्न थालेका छन् । अहिले नेपालमा कहिल्यै नउठेको र विवादमा समेत नरहेको धार्मिक विषयलाई समेत प्रहार हुन थालेको छ । सनातन रूपमा चल्दै आएको विषय कुटिल चाल र लोभलालचको सहारामा सामाजिक सद्भाव खलबलिन सक्ने हिसाबले आक्रामक रूपमा प्रस्तुत हुन थालेको छ । मिलेर बसेकाहरूबीच फाटो ल्याउने कोसिस हुन थालेको छ । यसले बहुसंख्यक नेपालीलाई चिन्तित बनाएको छ । विदेशी हस्तक्षेप नेपालमा बढ्दै गएको विदेशी हस्तक्षेपबाट नेपालीहरू सशंकित भएका छन् । हरेक राजनीतिक परिवर्तन मात्र होइन सरकार निर्माण, सरकारले गर्ने निर्णय, विकास निर्माणका कार्यहरूको छनोट, ठेक्कापट्टाको विनिर्णय, कर्मचारीको व्यवस्थापन र चौथो अंगमा प्रभाव पार्ने कार्यहरूमा समेत हस्तक्षेपको आभास हुन थालेको छ । यसले गर्दा आम नेपालीलाई सशंकित बनाउनुका साथै देशमा अस्थिरता बढाउने आशंका बढेको छ । सत्तामा रहिसकेका दलहरूबाट समेत यस विषयमा चिन्ता देखाइनुले सर्वसाधारणमा उद्वेग देखिन थालेको छ । शासक वर्ग छाडा, निरंकुश र अविवेकी भएको छ । यसले नेपालीहरूलाई किंकर्तव्यविमूढ मात्र होइन चिन्तितसमेत बनाएको छ । यसले गर्दा देशभित्र विभिन्न विदेशी शक्तिबीच चासो, चलखेल र प्रतिस्पर्धा बढ्न सक्ने अनुमान गर्न सकिन्छ । यसले नेपालमा मात्र होइन, सम्पूर्ण दक्षिण एसियामा नै प्रभाव पार्न सक्ने कुरालाई नकार्न सकिँदैन । कुशासन परिवर्तनपश्चात् विगतमा रहेका अन्याय, अत्याचार, कुशासन, भ्रष्टाचार आदिमा सुभार आउनेमा जनताको आशा थियो । जनजीविकाका सवालमा सुधार हुने, आर्थिक समृद्धि हुने, रोजगारको अवसर बढ्नेजस्ता लोककल्याणकारी विषयहरूको पनि सम्बोधन गरिने आश्वासन जनतालाई दिइएको थियो । हाल आएर यसअनुरूप कुनै कार्य नहुनु र सत्ताको खेलमा मात्र सबै रङमगिनुले नेपालीहरूबीच निराशाको भावनामा बढेको छ । यी विषयहरूमा सुधार गर्नेतर्फ सम्बोधन हुन अनिवार्य छ भन्ने सत्तामा रहनेहरूलाई थाहा नभएको पनि होइन । तर हाल जनहितभन्दा पनि स्वहित' तर्फ मात्र चासो बढेको र सोहीअनुसार कार्य हुने गरेको देखिन्छ । कुनै पनि देशमा शासकहरूलाई आफ्नो बाटोबाट हिँडाउन मार्गदर्शन गर्ने र त्यसबाट विचलित भएमा सजाय दिने कानुन व्यवस्था र निकाय रहेको हुन्छ । प्रजातन्त्रमा समयसमयमा हुने चुनावमार्फत जनताले र संविधानअनुरूप स्थापित संरचनाहरूले यो कार्य गरिरहेको हुन्छ । नेपालमा हाल चुनाव नभएको लामो अवधि भइसकेको छ र अन्य निकायहरूसमेत सार्थक र प्रभावकारी हुन सकेका छैनन् । यसले गर्दा शासक वर्ग छाडा, निरंकुश र अविवेकी भएको छ । यसले नेपालीहरूलाई किंकर्तव्यविमूढ मात्र होइन चिन्तितसमेत बनाएको छ । पश्चात्ताप आम नेपालीमा अहिले आफूले गरेका कार्यप्रति नै पश्चात्तापको भावना आउन थालेको देखिन्छ । कतिपय लहैलहै' मा लागेर गरेका कार्यहरू र त्यसबाट सिर्जित परिणामले कतिपयमा हाल पछुतो गर्नुपर्ने अव्यवस्थासमेत आएको छ । भइसकेका काममा जुन गलत भएको छ, त्यसलाई सच्याउने र अपरिवर्तनीय विषयमा सुधार गर्दै जानु नै सही कदम हो । यस्ता परिघटनाले नेपालीहरूमा परिपक्वता भने बढाएको छ । यसले गर्दा उचित समयमा यसका कारकतत्वलाई जनताले उचित पाठ पनि सिकाउने नै छन् । नेपाली आम जनमानसले यस्ता विषयहरूलाई अझ बढ्न नदिई समयमै अगुवाहरूलाई सचेत गराउन आवश्यक छ । जनताले चाहेमा हुन नसक्ने केही पनि हुँदैन, जनअठोट र सोहीअनुरूपको कार्य भएमा बिग्रेकालाई सच्याउन या प्रतिस्थापन गर्न जनतासँग सामथ्र्य छ । यसको लागि जनता पनि व्यक्तिगत स्वार्थ र लोभलालचको पछि लाग्नु हुँदैन ।"
ग्य्रान्ड डिजाइन सार्वजनिक,"नेपालमा कुनै बेला नेताहरूले धेरै प्रयोग गर्ने शब्द थियो ग्य्रान्ड डिजाइन । २०५८ को राजदरबार काण्डपछि प्रत्येक सभामा यो शब्द उच्चारण नगरी भाषणको सुरुआत र अन्त्य गर्दैनथे गिरिजाप्रसाद कोइराला । डिजाइन शब्द इन्जिनियरिङमा प्रयोग गरिन्छ । कुनै परियोजना सञ्चालन गर्नुअघि सर्वेक्षण डिजाइन र सम्भाव्यताको आधारमा कार्यान्वयन गर्ने गरिन्छ । विकसित देशहरूमा डिजाइनमा काम गर्नेलाई स्वप्नद्रष्टा मानिन्छ र त्यहाँ काम गर्नको लागि हानथाप परेको देखिएको छ । राजनीतिमा डिजाइनको प्रभावले गैरप्रजातान्त्रिक संस्कार र जवाफदेहीविहीनताको सुरुआत गरेको छ । जस लिने काम भए संघीय लोकतान्त्रिक गणतन्त्र भनेर डम्फू बजाउने अनि खराब कामको दोष राजसंस्था, चीन र भारतलाई देखाउने नेताहरूको रक्षाकबच ग्य्रान्डडिजाइन रहेको छ । जब कुनै काम गर्नु छैन भने त्यसमा अनेक विशेषण जोड्ने चलन छ । मानवलाई महामानव बनाएजस्तै डिजाइनमा ग्य्रान्ड शब्द जोडेको देखिएको छ ।नेपालमा २४८ वर्षअगाडि पृथ्वीनारायण शाहले नेपाल राष्ट्रको एकीकरण गरेपछि नेपाललाई असली हिन्दुस्तान बनाउने भनेर केपुचिन पादरी र उनका केही अनुयायीहरूलाई देश निस्कासन गरे । तिनका अनुयायीहरूको मास्टर प्लानअन्तर्गतको डिजाइन नै २०५८ को दरबार हत्याकाण्ड, बाबुराम भट्टराईको तत्कालै कान्तिपुरमा प्रकाशित प्रायोजित लेखमा तत्कालीन राजा ज्ञानेन्द्रबारे भ्रम सिर्जना गरिनु, ०५२ मा सुरु माओवादी जनयुद्ध, ०६२ को नयाँदिल्लीमा भएको बाह्रबुँदे सम्झौता, ०६३ वैशाख ११ गतेको सम्झौताको पालना नगरिनु, मधेस आन्दोलनको नाममा धर्म निरपेक्षता, संघीयता, गणतन्त्र संविधानमा राखिनु, राष्ट्रिय पोसाक र हिन्दु धर्मप्रति घृणा र द्वेष फैलाउनु, राष्ट्रिय पोसाक नलगाएर बुख्याचा जस्ता देखिनेलाई प्रधानमन्त्री, मन्त्री बनाइनु, ईश्वर र सत्यनिष्ठाको नाममा शपथ ग्रहण नगर्ने वामपन्थीहरूको सत्तामा र विपक्षमा हालीमुहाली, मधेस आन्दोलन र नाकाबन्दी गरिनु, मंगोलिया र चीनका परराष्ट्रमन्त्रीलाई एकै समयमा बालुवाटारमा भेटघाटको कूटनीतिक तमासाले चीनलाई रुष्ट बनाउनु, अनमिनका इयान मार्टिन र ईयूले इसाईको जालो फिँजाउनु, धनगढी, नेपालगन्ज र विराटनगरमा यूएनको फिल्ड कार्यालय कायमै गर्नु, यूएन मिसन शान्ति सेनाको नाममा सुरक्षा निकायलाई आन्तरिक सुरक्षाबाट हटाई विदेश पठाउनु, तराईमधेसमा एनजीओआईएनजीओको नाममा करोडौं डलर प्रवाह गरिनु, सीके राउतको छद्मभेषमा नयाँ शक्तिलगायत मधेसी फोरमको एकता कायम गरिनु, संविधान संशोधन र प्रदेशको सीमा निर्धारण, स्थानीय निकायलाई स्थानीय तहमा लैजाने नाममा निर्वाचन नगराउनु, न्यायपालिकामा चलखेल गरेर सर्वोच्चको अन्तिम फैसलालाई पुनरावलोकनको नाममा लोकमान र प्रेरणाको मुद्दा उल्टाउनु जसले गर्दा काल पल्कियो भनेर डराउनुपर्ने भएको र विवादास्पदलाई न्यायाधीश नियुक्त गरिनु, चुनाव नगराउनको लागि निर्वाचनमा पराजित मधेसी नेतालाई देखाएर अलमल्याइराख्नु नै दस वर्षको ग्य्रान्डडिजाइनका उपलब्धि हुन् । नेपाली भाषाको वर्णविन्यासमा विकृति ल्याइनु, पृथ्वीनारायण शाह र राजा महेन्द्रको नाममा घृणा र द्वेष बढाउने लेख राष्ट्रिय दैनिक पत्रिकामार्फत जनसमक्ष सार्वजनिक भइसकेको छ । नेपालको स्थायित्व र विकासमा मित्रराष्ट्र भारत र चीनको समान नीति रहेकाले प्राप्त गरेको उपलब्धि गुम्न लाग्यो भनेर केपुचिनका अनुयायीहरूको कोकोहोलो सुरु भएको छ । राजनीतिमा प्रोपोगान्डाको ठूलो भूमिका रहेको छ । प्रजातान्त्रिक आचरण र जवाफदेही लिनुनपर्ने र बाघको छालामा स्यालको दाइँ गर्नेलाई त यो नै प्रमुख हतियार रहेको छ । पौराणिककालदेखि नै राजनीतिमा साम, दाम, दण्ड र भेदको नीति अवलम्बन गरेको पाइएको छ । महाभारतमा सधैं साँचो बोल्ने युधिष्ठिरलाई मानिस हो कि हात्ती हो, अश्वस्थामा मारियो भन्न लगाएर गुरु द्रोणाचार्यलाई देह त्याग गर्न बाध्य पारियो । नेपाली जनमानसमा राजसंस्था र मित्रराष्ट्र भारत र चीनलाई डेभिलको रूपमा खडा गरिएको छ । हिटलरका प्रचारमन्त्री जोसेफ गोयबल्सले झूटलाई सयपल्ट दोहोर्याएपछि साँचो ठहरिन्छ भन्ने गोयबल्स सिद्वान्त प्रतिपादन गरेका थिए । नेपालमा रहेका गोयबल्सका चेलाहरूले भारत डेभिल हो भनेर नाकाबन्दीदेखि माइक्रो म्यानेजमेन्टसम्मको दोष दिइएको छ । भर्खरै नरेन्द्र मोदीको सरकारले नेपालसम्बन्धी नीतिमा पुनरावलोकन गरेकाले नेपालभारत सम्बन्धमा सिर्जना गरिएका शंकाको तुवालो हट्ने विश्वास गरिएको छ । पञ्चायतकालमा सोभियत भूमि र सचित्र चीन पत्रिका पढेर नेपालका वामपन्थीहरू स्कुल, कलेजका युवालाई राजनीति गर्न सिकाउँथे । त्यस्तै प्रजातान्त्रिक पक्षधरले अमेरिका र भारतको गुनगान गाउँथे । नेपालको बारेमा कुरा गर्नेलाई मण्डले भन्ने गरिन्थ्यो । मस्को, बेइजिङ र नयाँदिल्लीमा पानी परे काठमाडौंमा छाता ओढ्ने कहावत चलनचल्तीमा रहेको थियो । पढाइ पूरा गरेपछि योग्य र सक्षमहरू आआफ्ना कार्य क्षेत्रमा समर्पित भएर देश विकासमा लागिरहेका छन् । अन्य कुनैे पेसामा लाग्न नसक्नेहरू राजनीतिमा लागेर देशमा उधुम मचाइरहेका छन् । डिजाइनको पहिलो चरणमा २०५२ देखि २०६२ सम्म माओवादीमार्फत राजदरबारको संरक्षणको भ्रममा रोल्पाको होलेरी काण्डमा तत्कालीन गृहसचिवले माओवादी नेताहरू सीमा काटेर भारत नपसुन्जेल सुरक्षा निकायले घेरा कसिलो बनाउँदै लगेको भ्रामक समाचार प्रवाह गरिरहे । त्यस्तै प्रचण्ड भनेको ज्ञानेन्द्र हुन्, निर्मल निवास माओवादीको परमधाम भन्दै तत्कालीन गृहमन्त्री रामचन्द्र पौडेलमार्फत अफवाह फैलाउने काम गरियो । कहिले पद्मरत्न तुलाधरको फोटो भारतीय पत्रिकामा प्रकाशित गरेर जनतालाई भ्रममा पारियो । त्यस्तै सुरुङ युद्धको नाममा रुकुम, रोल्पाका विद्यालयका कलिला विद्यार्थीलाई खाल्डो खन्न लगाइयो । दरबार र भारतलाई देखाएर खुलेआम हिन्दु धर्मको विरोध र इसाई धर्म प्रचारको काम भयो । दोस्रो चरणमा नयाँदिल्लीमा बाह्रबुँदे सम्झौता गरेर माओवादी, कांग्रेस र एमालेलाई समावेश गरेर तानाशाही राजतन्त्र र संसद् विघटनविरुद्व ०६२६३ को जनआन्दोलन गरी वैशाख ११ गते संवैधानिक राजतन्त्र र संसद् पुनस्र्थापना गर्ने सम्झौता गरियो । युरोपेली युनियन, अनमिन र माओवादी लडाकुको डर, धाक देखाएर अन्तरिम संविधान २०६३ र मधेस आन्दोलनको नाममा संशोधन गरेर धर्म निरपेक्षता, संघीयता, लोकतान्त्रिक गणतन्त्र र समानुपातिक प्रतिनिधित्वको प्रावधान राख्न लगाइयो । गिरिजाप्रसाद कोइरालालाई राष्ट्रपतिको ललीपप देखाएर माओवादी प्रचण्डले पहिलो संविधानसभा निर्वाचनमा ठूलो दल हुन सफल भए । संविधानसभाको पहिलो बैठक ज्येष्ठ सदस्यको अध्यक्षतामा राखी ताली ठोकेको भरमा गणतन्त्र घोषणा गरियो । राष्ट्रपतिको निर्वाचनमा गिरिजाप्रसादलाई लोप्पा ख्वाएर उनकै पार्टीका कनिष्ठ मधेसी नेता रामवरण यादवलाई राष्ट्रपति बनाइयो । सत्ता कब्जा गर्ने लक्षले प्रधानसेनापति कटवाललाई हटाउने प्रचण्डको डिजाइन भारतीय सेनाको हस्तक्षेप र दबाबमा असफल भएर लिट्टेका प्रभाकरण हुनुपर्ने डरले सत्ताबाट बहिर्गमन हुनुपर्यो । माधव नेपाल, झलनाथ खनाल हुँदै बाबुराम भट्टराई प्रधानमन्त्री भएर पहिलो संविधानसभा विघटन गराइयो । त्यसपछि बहालवाला सर्वोच्चका प्रधानन्यायाधीशलाई मन्त्रिपरिषद् अध्यक्ष बनाएर निर्वाचन गराइयो । कांग्रेस पहिलो, एमाले दोस्रो र माओवादी तेस्रो पार्टी भए । सुशील कोइराला प्रधानमन्त्री भएर ०७२ असोज ३ मा संविधान जारी नगरेसम्म शक्तिकेन्द्र भारतीय दूतावास लैनचौरमा सार्ने काम भयो । पहिलो चरणमा राजदरबार देखाएर भ्रम सिर्जना गरेजस्तै दास्रो चरणमा लैनचौरलाई देखाइयो । हिन्दु, बौद्ध र मुस्लिम धर्मावलम्बीहरू सबैको धर्मको रक्षा राजसंस्थाबाट मात्र हुनेमा अटुट आस्था र विश्वास रहेकाले इसाई धर्म परिवर्तन गर्न चाहनेको लागि तगारो भएका छन् । नयाँ नेपालको नारा त्यही तगारो भत्काउने डिजाइन नै रहेको छ । तेस्रो चरणमा नेपालमा हिन्दु राज्य र संवैधानिक राजतन्त्रले नै स्थायित्व र समृद्धि ल्याउँछ भन्ने नरेन्द्र मोदीको सरकार सत्तामा आएपछि मोदीको चीनको भ्रमणमा चिनियाँ नेताहरूसँग सहमति गरी लिपुलेक सम्बन्धमा द्विपक्षीय सम्झौता गरे । नेपालका प्रमुख दलका नेताहरूलाई दिल्ली आमन्त्रण गरेर संविधानमा नै यो प्रावधान राख्न सहमति गरियो । तर युरोपेली युनियन र अनमिनको दबाबमा सो सहमतिको उल्लंघन गरेर संविधान जारी गरियो । लैनचौरबाट दिल्लीमा सारिएको शक्तिकेन्द्रसँग सम्पर्क टुट्न गई मधेसी नेतामार्फत नाकाबन्दी र अहिलेसम्म निर्वाचन नगराउन र नयाँ शक्ति केन्द्र मधेसमा सार्ने काम भएको छ । पहिलो चरणमा राजदरबार, दोस्रो चरणमा लैनचौर र तेस्रो चरणमा दिल्लीलाई डेभिल देखाउने काम भएको छ । राजनीतिमा उपयोग नीतिअन्तर्गत प्रयोग गर्ने र फाल्ने नीतिअनुसार नै अहिले मधेसी नेताहरू उपयोग भइरहेका छन् । डिजाइनका प्रमुख पात्र प्रमुख तीन दलका नेताहरू जसले संविधान जारी गरी पर्दापछाडि बसेर अग्रभागमा निर्वाचनमा पराजित मधेसी नेतालाई देखाउने काम भएको छ । निर्वाचन जितेका र भविष्यमा पुनर्निर्वाचित हुने मधेसी नेताहरू यसमा समावेश भएका छैनन् । जनतामा भ्रम सिर्जना गरेर निर्वाचन सकेसम्म नगराउने अन्तिम कोसिस भइरहेको छ । ग्य्रान्ड डिजाइन सार्वजनिक भइसकेकाले अब डिजाइनकर्ताको पखेटा काट्ने काम सुरु भएको छ । भारत र चीनबीच नेपालमा राजसंस्था रहनुपर्छ भन्नेमा समान धारणा रहेको पूर्वराजा ज्ञानेन्द्रको दुवै देशको भ्रमणपछि पुष्टि गरेको छ । संसद् नचलेको बेला अध्यादेश ल्याएर पुरानो ऐनको ठाउँमा नयाँ ऐन लागू गरिने र संसद्बाट अनुमोदन नभएमा वा ६ महिना कटेपछि स्वतः नयाँ ऐन खारेज भएर पुरानो ऐन लागू हुने प्रजातान्त्रिक मान्यता छ । त्यस्तै २०४७ को संविधानको ठाउँमा अन्तरिम संविधान जारी गरिएको र नयाँ संविधान निर्वाचनमार्फत जनताबाट अनुमोदन नहुँदा स्वतः पुरानो संविधान लागू गरेर निर्वाचन गराउनुको अर्को विकल्प देखिएको छैन । ज्ञानेन्द्रको पछिल्लो प्रेस विज्ञप्ति यही आधारमा आएको हुनुपर्छ । भारतको नेपाल नीतिमा परिवर्तन, चीनको प्रचण्डदेउवा गठबन्धन सरकारसँग सम्बन्ध नसुध्रिनु, तराईमधेसमा सीके राउतमार्फत परिचालित एनजीओको प्रभाव रोक्न युरोपेली युनियनको आर्थिक चलखेलमा बन्देज, यूएनको फिल्ड अफिस बन्द गरिनु र सीके राउतलाई हिरासतमा लिनु, एमालेको डिजाइनमा युरोपेली युनियनको फोटोकपी स्थानीय निकायको पुनर्संरचना रोकिनु, आईजीपी नियुक्ति वरिष्ठताको आधारमा गर्न लागिनु, विधायकहरूको ईयू प्रायोजित भारत भ्रमण दलाई लामा देखाएर रद्द गरिनु, सुरक्षा निकायलाई शान्तिसेनामा नपठाई देशकै शान्तिसुरक्षामा केन्द्रित गराउनु, सर्वोच्चले द्वन्द्वकालीन घटना छानबिन गर्ने बाटो खोल्नु र न्यायपालिकामा भएको घूसपैठमा चाँडै सुधार गरिने कार्य रहेका छन् । नवनागरिकहरूले पुरानालाई विस्थापित गरेको देखेर त्यसको विरोधमा तराईमधेसका जनताले आन्दोलन सुरु गरेका छन् । स्थानीय निकायको पञ्चायतकालीन संरचनामै निर्दलीय चुनावको माग गरेका छन् उनीहरूले । पृथ्वीनारायणले नेपाल राज्य एकीकरण गर्ने क्रममा काठमाडौं विजय गरेर जीवित देवीको रूपमा मानिने कुमारी पूजा गरेर नेवारहरूको रीतिरिवाज र संस्कृतिलाई मल्लकालमा जस्तै यथावत् सञ्चालन गराएको, इन्द्रजात्रा, खड्गजात्रा र भर्खरै जैसीदेवलमा नेवार गुठीको घेम्पो पूजामा राजालाई नै राष्ट्राध्यक्ष मानेका र राजा ज्ञानेन्द्रले नारायणहिटीबाट निर्मल निवास जाने बाटो चौडा गर्न सर्वेक्षण गराउँदा लाजिम्पाट महाराजगन्ज बजारका धेरै आदिवासी र नेवारको घर भत्काउनुपर्ने देखिएपछि सो कार्य रोकेको स्थानीय वासिन्दाले सम्झिरहेका छन् । केपुचिनका अनुयायी केहीबाहेक सम्पूर्ण आदिवासी र नेवारहरू राजभक्त र राष्ट्रवादी तथा सफल व्यापारी र उद्योगपति भएकाले नै गणतन्त्र ल्याउनेहरूको आँखाको तारो भएका छन् । यस्तै गोरखाकै माओवादी नेता बाबुरामले नेवारको छोरी विवाह गर्ने अन्य कम्युनिस्ट नेताजस्तै भएर ससुराली नेवारहरू र अन्य आदिवासीको बसोबास भएको क्षेत्र खोजीखोजी सडक विस्तारको नाममा उठिबास गराएर सुकुमबासी बनाइरहेका छन् । काठमाडौं, ठिमी, हेटौंडाजस्ता आदिवासी र नेवारहरूको बसोबास भएको सहरी क्षेत्रबाट उनीहरूलाई विस्थापित गर्ने डिजाइन कार्यान्वयन गर्ने प्रयास भएको छ । सम्पूर्ण आदिवासी र नेवारहरू यसको विरोधमा संगठित भएका छन् । नेपाली कांग्रेसका सर्वोच्च नेता गणेशमान सिंहका प्रमुख सहयोगी काठमाडौं महानगरपालिकाका पूर्वमेयर पीएल सिंहले पुरानो शक्तिको नाममा २०४७ को संविधान लागू गर्नुपर्छ भनेर आन्दोलन गर्नु, काठमाडौं गणेशस्थानका प्रदीपमान श्रेष्ठले आरके मानन्धरको इमेज च्यानल जसले पहिलोपटक प्रचण्डको शक्तिखोरको भीडीओ प्रसार गरेको थियो' बाट हरेक दिन जनताको अभिमतमार्फत राजसंस्था पुनस्र्थापित गर्नुपर्छ भनेर अभियान चलाएका छन् । त्यस्तै हिन्दुधर्ममा जन्मदेखि मृत्युसम्मका सबै शुभ र अशुभ कार्यमा राजाको महत्वव अनिवार्य मानिन्छ । पशुपतिनाथ र भारतका चार धाममा शंकराचार्यले राजालाई अहिले पनि त्यत्तिकै आदरणीय स्थान दिएका छन् । हिन्दु, बौद्ध र मुस्लिम धर्मावलम्बीहरू सबैको धर्मको रक्षा राजसंस्थाबाट मात्र हुनेमा अटुट आस्था र विश्वास रहेकाले इसाई धर्म परिवर्तन गर्न चाहनेको लागि तगारो भएका छन् । नयाँ नेपालको नारा त्यही तगारो भत्काउने डिजाइन नै रहेको छ । विगत ५० वर्षदेखि कायम स्थानीय निकायको पहिचान मेटाएर गाविसलाई वडामा, गाविस सचिवलाई वडा सचिवमा र गाविस अध्यक्षलाई वडा सदस्य बनाउने प्रस्ताव छ । भौतिक पूर्वाधार केही नभएका गाउँलाई नगरपालिका घोषित गरेर र संघीयताको नाममा तथाकथित दुई नम्बर र पाँच नम्बर प्रदेशको सिमांकन र संशोधनको नाटकले पहाडी र तराईमधेसका जनतालाई भड्काउने काम भएको छ । केपुचिन पादरीका अनुयायीले बनाएको मास्टर प्लान ग्य्रान्ड डिजाइनको सार्वजनिक भएको छ । अब हुने परिवर्तन विगतको नयाँ नेपालको नाममा भएको छद्मभेषीलाई बढारेर नेपालको गौरव र स्वाभिमान कायम गराएर आगामी कदम सम्पूर्ण नेपालीको सुख र समृद्धितर्फ अगाडि बढोस् भन्ने कामना गरौं ।"
खुला सीमा र न्याय,"नेपालमा कानुनी राज कमजोर भएकाबारे प्रायः अमूर्त र एकपक्षीय चर्चा हुन्छन् । एकले अर्कालाई कमजोर देखाउने, अर्को पक्षको नैतिकतालाई बढी ध्यान दिने र अन्ततः समग्र व्यवस्थालाई नै दोषी देखाउँदै निराश निष्कर्षमा जाने प्रवृत्ति हाम्रो सांस्कृतिक चिन्तनका रूपमा विकास भइरहेको छ । शिक्षा र संस्कारको जगमा उच्च नैतिक आचरण विकास एवम् त्यसको तागतबाट उन्नत र सुसंस्कृत समाज बन्ने विषय हामीकहाँ स्वैरकल्पनाबराबर छ । यसैबीच आधुनिक सभ्य समाजको सबैभन्दा आधारभूत व्यवस्था फौजदारी न्याय प्रणाली (क्रिमिनल जस्टिस सिस्टम) को हविगत एकदमै टिठलाग्दो छ । यस्तो किन भयो भनेर बेलाबखत सरोकालकालाहरूबीच संवाद भइराख्छ । तर ती संवादहरू पनि माथि उल्लिखित सांस्कृतिक चिन्तनको फेरोबाट मुक्त रहँदैनन् । प्रहरी र अभियोजकहरू फौजदारी न्याय प्रणालीको सबैभन्दा महत्ववपूर्ण पक्षका रूपमा रहेको अनुसन्धानका निम्ति जिम्मेवार छन् । सहकार्यमा काम गर्नुपर्ने यी दुई पक्षले फौजदारी मुद्दालाई बलियो बनाएर न्यायालयमा पुर्याई अभियुक्तलाई कानुनी कारबाही र पीडितलाई न्याय दिलाउने दायित्व बराबर बोक्छन् । तर प्रस्ट छ, यी दुईमध्ये एकको कामकारबाही गलत प्राथमिकताबाट प्रेरित नभई मिसिल कमजोर हुँदैन । स्रोतसाधन, प्रविधि, व्यवस्थापन र व्यावसायिक निष्ठाजन्य कमजोरीले फौजदारी अनुसन्धान अवश्य प्रभावित हुन्छन् । त्यसअगाडि नेपालको सन्दर्भमा अर्को एउटा विशिष्ट समस्या छ, जसले हाम्रो समग्र राष्ट्रिय चरित्र निर्माण प्रक्रियालाई नै प्रभावित तुल्याएको छ । अर्थात् त्यो प्रक्रिया नै अवरुद्ध छ, एक किसिमले । पंक्तिकारले यसअघिका लेखहरूमा नेपालभारत खुला सीमालाई नेपालको राष्ट्रिय चरित्र निर्र्माणको मुख्य वाधाका रूपमा चित्रण गर्दै आएको छ । यही तर्कको निरन्तरतामा यसपटक खुला सीमा र नेपालको फौजदारी न्याय प्रणालीबीचका अन्तरनिहित सम्बन्धहरू केलाउने प्रयास भएको छ । नेपालमा वारदातपछाडि अभियुक्तहरूको आपराधिक मनस्थितिमा सायद सबैभन्दा धेरै आउने कुरा हो, दक्षिणतिर गएर लुक्छु । पेसेवरहरूको त यो योजनामै हुन्छ । बिनारोकटोकको सीमा पार गरेर अभियुक्त अर्को देशको भूमिमा पुगेपछि प्रहरीहरूको बाह्र बज्ने नै भयो । नेपाल र भारतले सुपुर्दगी सन्धि नगर्नका आफ्नै व्यावहारिक र भूराजनीतिक कारण छन् । यस्तोमा केही विशेष अभियुक्तलाई द्विपक्षीय व्यावहारिक समन्वयबाट नेपालको भूमिसम्म ल्याउने एवम् अदालतमा बुझाउनेबाहेकको विकल्प छैन । तर यो पनि मुलुकको समग्र फौजदारी न्याय प्रणालीलाई चुस्तदुरुस्त राख्ने उपागम होइन । हजारमा एकदुई समातिएर बाँकी सबैको आजादीले आखिर समाजमा कानुनी राजको डर पैदा गर्न सक्दैन । आधुनिक कालखण्डमा नेपाल र भारतबीचका प्रायः कूटनीतिक अभ्यास दोस्रो पक्षलाई दोषी देख्ने चिन्तनबाट ग्रस्त भएको देखिन्छ । नेपाली राजनीतिमा खेल्ने भूमिका र प्रायः आरोपको विषय बन्ने सूक्ष्म व्यवस्थापनको जस्टिफिकेसन' मा भारतले कुनै न कुनै तरिकाबाट भन्ने गर्छ सुरक्षा सरोकार । आतंककारीको सेफ हेवेन', अन्तर्राष्ट्रिय तस्कर सन्जालको सजिलो मार्ग, अपराधीहरूको हाइड आउट' लगायत अनेक रेडिमेड शब्दावली छन्, जसबाट नेपाली पक्ष प्रायः शब्दहीन बन्ने अवस्था रहन्छ । यस्तो हुँदा नेपालभन्दा कयौं ठूलो अनि विश्व शक्ति मुलुक बन्ने सपनामा दक्षिण एसियाको सर्वपक्षीय नेतृत्व गर्ने लालसा बोकेको भारत स्वयम्ले सीमा व्यवस्थापनको मुद्दामा बढी जोड दिनुपर्ने हो । जति भारतका गुनासा छन्, त्योभन्दा बढी नेपालको हुनुपर्ने हो । नेपाल ८० प्रतिशत उपभोग्य वस्तुको लागि भारतमा निर्भर छ । व्यापार घाटाको यो उधुम अवस्थामा नेपालले केकति विकृति बेहोरिरहेको छ, त्यसको लेखाजोखा सजिलो किन्चित छैन । यससँग जोडिएको वित्तीय अपराधको परिदृश्य खुट्ट्याइनसक्नु छ । वित्तसँग जोडिने सामाजिक अपराधको पेटारो फुकाइनसक्नु छ । दुवै देशमा टेकेर सबैखाले अपराध गर्ने संगठित समूहहरूको बोलवाला बुझिनसक्नु छ । न नेपालको लागि फाइदा न भारतको लागि । सामाजिक व्यवहार र फौजदारी अपराधका तथ्यांक विश्लेषण हेर्दा दुवै पक्षलाई सरासर घाटाको विषय हो खुला सीमा । अन्य कुनै अभीष्ट भए, त्यसको खोजी हुनुपर्ने हो । स्वतन्त्र विश्लेषकहरूले भन्ने गरेको कुरा यहाँ उल्लेख गर्नु सान्दर्भिक होला । भारतले नेपाली भूमिलाई आफूअनुकुलको अभ्यासको लागि खुला राख्न चाहन्छ । विश्वको सबैभन्दा ठूलो अर्थतन्त्र बन्ने तर्खरमा रहेको एवम् सामरिक हिसाबले धेरै गुणा सक्षम चीनसँगको सान्निध्यलाई भारतले धेरै हिसाबमा खतराको रूपमा हेर्छ । नेपाल त सबैतिरबाट ह्वांङ छ । एकातिर भ्रष्टाचार, गरिबी र कुव्यवस्थापनको मार छ भने अर्कोतिर जनता सुरक्षित छैनन् । संगठित रूपले बढ्दै गएको अपराध वृत्तिले सीमा पार गरेपछि स्वर्ग भेट्ने अवस्था छ । भारत कुनै हालतमा दक्षिण एसियामा चिनियाँ प्रभाव नबढोस् भन्ने चाहन्छ । खासगरी नेपालमा चिनियाँ प्रभाव बढ्दा भारतको क्षेत्रीय रणनीतिक समीकरण बिग्रने नयाँदिल्लीको बुझाइ रहेको छ । यही मनोविज्ञानका कारण नयाँदिल्लीले नेपालसँगको सम्बन्धलाई अत्यन्त निकट, खुला अनि आफ्नो पकडभित्र राख्न खोजेको प्रतीत हुन्छ । यस्तो विशेष सरोकारका अगाडि नेपाली समाज खुला सीमाका कारण सधैं अस्थिर र संवेदनशील बन्न पुग्नु भारतको लागि सायद टाउको दुखाइ होइन कि ? भारतले आफनो टाउको दुखाइ आफ्नै मामिलामा सीमित राखोस्, तर हामी नेपालीहरूले त आफ्नो देशलाई माया गर्नुपर्यो नि । के नेपालीहरू आफ्नो देशलाई माया गर्नसमेत भारतसँग सिक्नुपर्ने अवस्थामा पुगेका हुन त ? नेपाल र भारतको खुला सीमाको यो मामिला नमिलाई भएको छैन । भारतको पाकिस्तान र बंगलादेशसँग पनि भूमि सीमा जोडिएको छ । त्यहाँ त पक्कै यस्तो समस्या छैन । नेपाल र भारतले चाहिँ मित्रताको दुहाइ दिएर अपराधलाई खुलमखुल्ला वातावरण दिइरहनुपर्ने के छ ? अपराधीले उन्मुक्ति पाउने समाज कहिल्यै पनि उन्नत हुन सक्दैन । संसारको सर्वशक्तिमान मुलुक अमेरिका आफ्ना सर्वशक्तिशाली व्यवस्था, सुरक्षा र सामथ्र्य हुँदाहुँदै सामाजिक हिंसाको बढ्दो चुनौतीमा छ भने नेपाल त सबैतिरबाट ह्वांङ छ । एकातिर भ्रष्टाचार, गरिबी र कुव्यवस्थापनको मार छ, अर्कोतिर जनता सुरक्षित छैनन् । संगठित रूपले बढ्दै गएको अपराधवृत्तिले सीमा पार गरेपछि स्वर्ग भेट्ने अवस्था छ । गत वर्ष नेपालभारत सम्बन्ध एउटा कठिन मोडबाट गुज्रियो । नेपाली जनताले आफ्नो संविधान जारी गर्न खोज्दा भारतको त्यसमा चित्त बुझाइ रहेन । संविधान जारी भइछोड्यो, अघोषित नाकाबन्दी पनि भयो । नेपाली जनताले भारतको असुहाउँदो हस्तक्षेप सहन गरेनन्, बरु दाउरा बालेर भात खाए । समस्या समाधान हुनैपर्ने थियो, भारतसँग नाकाबन्दी हटाउनुको विकल्प थिएन । त्यतिबेला जति दुःख परे पनि नेपाली जनताले आफ्नो राष्ट्रियताको महत्ववमाथि मनन गर्ने अवसर पाएकै हुन् । त्यही मौकामा नेपालभारत सम्बन्धलाई दीर्घकालको लागि बलियो तुल्याउन एवम् नेपाल राष्ट्रको आत्मनिर्भर चरित्र निर्माण गर्न सीमा व्यवस्थापनको मुद्दालाई एउटा अभियानका रूपमा पुनर्जीवित गर्न केही सचेत पक्ष अग्रसर भएका हुन् । परन्तु नेपाली राजनीतिको नैतिक बल मुलुकले यति ठूलो अग्निपरीक्षा अनि भुइँचालो खेप्दा पनि बढेको रहनेछ, बरु उही सत्तालिप्सा र स्वार्थको लागि आफ्ना मामिला परायालाई बुझाउने प्रवृत्ति बढिरहेको देखिन्छ । यस्तो बेला समाजमा सुरक्षा अनुभूति बढाउन, हाम्रो भूमिलाई अपराधबाट मुक्त पार्न, दण्डहीनतालाई निरुत्साहित गर्न अगाडि बढाइने बहसले सायदै महत्वव पाउला । एउटा सभ्य र सुरक्षित समाजको प्राथमिकता शृंखलामा मानव जीवन, यसको प्रतिष्ठा र सुरक्षा सबैभन्दा अगाडि आउँछ । त्यसमा वैध उपायहरूबाट पौरख र आर्जन गर्ने असीमित सुविधा हुन्छ । व्यक्तिगत स्वतन्त्रता र निजित्वको सम्मान हुन्छ । अर्कोतिर यी मूल्यहरूलाई चुनौती दिने पक्ष सहजै सजायको भागीदार बन्छ । राज्यले हरेक नागरिकलाई बराबर दिने सुविधा र अवसर कुनै व्यक्ति वा समूहको चेष्टाका कारण बिथोलिँदैन । के नेपाल त्यस्तो समाज बन्न सक्दैन ? के नेपालमा अपराध गर्ने, बदमासी गर्नेहरू उम्केको उम्कै हुने, सोझासीधा पीडित भइरहनुपर्ने अवस्थाको अन्त्य नहोला त ? हुन्छ । तर त्यसको लागि नेपालले सबैभन्दा पहिला आफ्नो सीमाको राफसाफ मिलाएर त्यसभित्र के गर्ने भन्ने योजना र कार्यशृंखला निर्धारण गर्नुपर्छ । एउटा घर बन्न त्यसका झयालढोका बलियो राख्नुपर्छ र त्यो सार्वजनिक पाटीको हैसियतमा रहनु हुन्न । त्यहाँ तोकिएका मान्छे, तोकिएको नियममा बस्ने कानुन र त्यसको परिपालना जरुरी छ । त्यहाँ तोकिएका नियम उल्लंघन हुँदा तोकिएको कानुनबाट सजाय हुनैपर्छ ।"
विश्व क्रिकेट लिग: बन्द प्रशिक्षणका लागि २४ खेलाडी छानिए,"काठमाडौँ: आइसिसी विश्व क्रिकेट लिग च्याम्पियनसिपअन्तर्गत केन्याविरुद्धको खेलका लागि २४ खेलाडी छानिएका छन्। छानिनेहरुमा राष्ट्रिय क्रिकेट टोलीका पारस खडका, ज्ञानेन्द्र मल्ल, आरिफ शेख, दीपेन्द्र श्रेष्ठ, दीपेन्द्रसिंह ऐरी, आसिफ शेख, अमित श्रेष्ठ, दिलीप नाथ, सुसन भारी, मेहबुब आलम, करण केसी तथा सागर पुन रहेका छन्। यस्तै सो टोलीमा शरद भेषावकर, कुशल भुर्तेल, वसन्त रेग्मी, विक्रम सोब, शक्ति गौचन, भुवन कार्की, अभिनाश कर्ण, सोमपाल कामी, सुनिल धमला, राजेश पुलामी मगर, विनोद भण्डारी र सन्दीप लामिछाने गरी २४ जना छानिएका हुन्। छानिएका सबै खेलाडीलाई आगामी फागुन १ गतेबाट बन्द प्रशिक्षणमा राखिने बताइएको छ। बन्द प्रशिक्षणबाट १४ खेलाडी केन्याविरुद्धको खेलका छानिनेछन्।"
ओलम्पिक विवाद मिलाउन मन्त्रालयमा वार्ता,"कठमाडौः पछिल्लो समय उत्कर्षमा पुगेको नेपाल ओलम्पिक कमिटी (एनओसी) को विवाद समाधानका लागि बुधबार युवा तथा खेलकुद मन्त्रालयमा वार्ता भएको छ । युवा तथा खेलकुदमन्त्री दलजित श्रीपाइलीको नेतृत्वमा भएको वार्तामा सर्वोच्च अदालतबाट वैधानिकता पाएको ओलम्पिक कमिटीका अध्यक्ष रुक्मशमशेर राणा र अन्तर्राष्ट्रिय ओलम्पिक कमिटी (आईओसी) बाट मान्यता पाएको ओलम्पिक कमिटीका अध्यक्ष जीवनराम श्रेष्ठ, राष्ट्रिय खेलकुद परिषद्का सदस्यसचिव केशवकुमार विष्ट र मन्त्रालयका सचिव महेश दाहाल सहभागी थिए । वार्तामा सहभागी हुनका लागि दुवै कमिटीलाई राष्ट्रिय खेलकुद परिषद्ले पत्र काटेको थियो । बैठकमा राणा कमिटीका उपाध्यक्ष किशोरबहादुर सिंह, अनिल शर्मा, पुष्पदास श्रेष्ठ, बिजेन्द्र हमाल, दावा गुरुङ, मानबहादुर न्यौपाने र श्रेष्ठ पक्षका महासचिव लामाटेण्डी शेर्पा, समिममिया अन्सारी र नीलेन्द्रराज श्रेष्ठलगायत मन्त्रालय पुगे पनि वार्तामा मन्त्री श्रीपाइली, सचिव दाहाल र दुई कमिटीका अध्यक्षमात्रै बसेका थिए । स्रोतका अनुसार रुक्मशमशेर राणाले चार जनामात्रै बस्ने बताएपछि सदस्यसचिव विष्ट वार्तामै नबसी निस्किएका थिए । राष्ट्रिय खेलकुद परिषद्का सदस्यसचिव केशवकुमार विष्टले मन्त्रीको निर्देशनमा परिषद्ले पत्र काटे पनि बैठक मन्त्रीकै नेतृत्वमा बसेको बताए । मन्त्रीको निर्देशनमा परिषद्ले दुवै कमिटीलाई पत्र कोटेको हो । वार्ता भने मन्त्रीको नेतृत्वमा बस्यो' सदस्यसचिव विष्टले भने । उनले ओलम्पिक कमिटी विवादले अन्तर्राष्ट्रिय सहभागिता रोकिन नहुने बताए । वार्तापछि दुवै कमिटीलाई विवाद मिलाउन एक हप्ताको समय दिएको युवा तथा खेलकुदमन्त्री श्रीपाइलीका स्वकीयसचिव राजेन्द्र विश्वकर्माले बताए । उहाँहरूले सुरुमा दुई हप्ताको समय माग्नुभएको थियो । मन्त्रीज्यूले एक हप्ताभित्र विवाद समाधान गरेर आउन निर्देशन दिनुभयो' स्वकीय सचिव विश्वकर्माले अन्नपूर्ण पोस्ट्सँग भने । सर्वोच्च अदालतबाट वैधानिकता पाएको राणा कमिटीका उपाध्यक्ष किशोरबहादुर सिंहले मन्त्रालयमा भएको वार्तामा एक हप्ताभित्र मिलेर आउन निर्देशन दिएको जानकारी दिए । उनले मन्त्रीको निर्देशन सर्वोच्च अदालतको फैसला प्रतिकूल रहेको बताए । मन्त्रीज्यूले एक हप्ताभित्र मिलेर आउन निर्देशन दिनुभएको छ, जुन सर्वोच्च अदालतको फैसला प्रतिकूल छ' सिंहले भने । उनले ओलम्पिक कमिटीको विवाद सर्वोच्च अदालतको फुलबेन्चले अन्त्य गरिसकेको बताए । अन्तर्राष्ट्रिय ओलम्पिक कमिटीबाट मान्यता प्राप्त कमिटीका महासचिव लामा टेण्डी शेर्पा पनि मन्त्रालयले निर्देशन दिएकै भरमा विवाद समाधान नहुने बताउँछन् । शेर्पाले आफूहरू मिल्ने कुराको विरोधी नभए पनि अन्तर्राष्ट्रिय ओलम्पिक कमिटीको भावनाविपरीत मिल्न नसकिने बताए । हामी मिल्ने कुराको विरोधी होइनौं तर अन्तर्राष्ट्रिय ओलम्पिक कमिटीको नम्सभन्दा बाहिर गएर मिल्न सकिँदैन' शेर्पाले भने । विगत ६ वर्षदेखि नेपालमा राष्ट्रिय तथा अन्तर्राष्ट्रिय मान्यतामा दुई एनओसी अस्तित्वमा छन् । दुवै संघको वैधानिकताका सम्बन्धमा परेको मुद्दामा सर्वोच्च अदालतको फुल बेन्चले २०६७ असोज १८ गते राणा नेतृत्वको कमिटीलाई मान्यता दिएको थियो । त्यसयता राणा नेतृत्वलाई राष्ट्रिय मान्यता छ भने श्रेष्ठ नेतृत्वलाई आईओसीले मान्यता दिँदै आएको छ ।"
संकटा फाइनलमा,सिमराः सीएमजी संकटा क्लब रुस्लान आठौं सिमरा गोल्डकपको फाइनलमा प्रवेश गरेको छ । सिमरा रंगशालामा बुधबार भएको पहिलो सेमिफाइनलमा संकटाले साबिक विजेता विजय युथ क्लबलाई २१ गोलले हरायो । विजय युथले खेलको सुरुआतमै लिएको अग्रतालाई उल्टाउँदै संकटा उपाधि नजिक पुगेको हो । विजय युथले खेल सुरु भएको ४५ सेकेन्डमै सुरुआती गोल गरेको थियो । संकटाका रक्षापंक्ति सम्हालिन नपाउँदै विजय युथका विमल रानामगरले गोल गरेका थिए । सुमन बलले मिलाएको पासलाई उनले सदुपयोग गरेका थिए । संकटाका गोलरक्षक विनय श्रेष्ठले अगाडि बढेको मौकाको फाइदा उठाउँदै विमलले प्रहार गरेको बलले सीधै जाली चुम्न पुगेको थियो । संकटाले खेलको २७ औं मिनेटमा बराबरी गोल फर्कायो । डीबक्सभित्र पाएको बललाई सदुपयोग गर्दै संकटाका अनिल गुरुङलले खेल ११ को स्थितिमा पुर्याए । गोलरक्षक अशोक बरालले अनिलको प्रहार रोक्न चुकेका थिए । खेल सकिन एक मिनेट बाँकी छँदा संकटाका विश्व अधिकारीले प्रहार गरेको कर्नर बलले सीधै जाली चुमेपछि विजय युथ हार खेप्न बाध्य बनेको थियो । उक्त प्रहार रोक्न विजय युथका गोलरक्षक अशोक बराल पूर्णरूपमा असफल देखिए । खेलका क्रममा घाइते भएका अशोक त्यसलगत्तै मैदानबाट बाहिरिएका थिए । अन्तिम समयमा गोल खाएपछि निकै तनावमा देखिएको विजय युथले इन्जुरी समयमा गोल फर्काउने राम्रो अवसर गुमाएको थियो । सुनिल बलले डीबक्स भित्र पाएको वन भर्सेस वनको स्थितिलाई सदुपयोग गर्न सकेनन् । खेलको म्यान अफ दी म्याच संकटाका विश्व अधिकारी घोषित भए । उनले पाँच हजार रुपैयाँ पुरस्कार पाए । विजय युथका प्रशिक्षक सुविन घिमिरले टिमले सम्हालिन नसक्नुनै पराजयको कारण भएको प्रतिक्रिया दिए । उत्कृष्ट प्रदर्शन गर्दै बनाएको अवसर सदुपयोग गर्न नसक्दा जित संकटलाई सुम्पनु परेको घिमिरले बताए । संकटाका प्रशिक्षक सल्यान खड्गीले जित हात पारे पनि खेलाडीले अझै सुधारिएर प्रदर्शन गर्न जरुरी रहेको बताए । खेलमा एक गोलले पछि परेपछि तालमेल केही गुम्न पुगे पनि सम्हालिएर खेलेको उनको भनाइ थियो । बिहीबार त्रिभुवन आर्मी क्लब र हिमालयन शेर्पाबीच प्रतिस्पर्धा हुनेछ ।

शीर्षक,विवरण
तरलता संकट किन ?,"साँचो अर्थमा बैंक भन्नाले सर्वसाधारणका बीचमा वित्तीय पहुँच स्थापना गर्ने संस्थाका रूपमा बुझिन्छ। यद्यपि यो परिभाषाका सन्दर्भमा नेपालका बैंकको समीक्षा आवश्यक छ। प्राचीन ग्रिस सभ्यताको विकाससँगै बैंकको पनि विकास भएको मानिन्छ। समयक्रमसँगै यो क्षेत्रका काममा विस्तार भएका छन्, तर सुरुमा यसको काम नै तत्कालीन किसानहरू र त्यससँग सम्बन्धित व्यापारीलाई अन्न दिने र उनीहरूको बढी भएको अन्न बचतका रूपमा ग्रहण गर्ने लक्षका साथ स्थापित भएको संस्था हो । यसको सुरुआत इशापूर्व २००० मा असिरिया र बेबिलोन (हालको इराकको भूभाग) बाट भएको मानिन्छ। पछि यो इटली हुँदै चौधौं शताब्दीमा युरोप हुँदै बेलायतमा पुग्न अठारौं शताब्दीसम्म कुर्नुपर्यो । बीसौं शताब्दीमा भएको सञ्चार र प्रविधि क्षेत्रको विकासले बैंकिङ क्षेत्रको विकासले ठूलो फड्को मार्यो । त्यसै सन्दर्भमा नेपालमा पनि सन् १९३७ बाट औपचारिक रूपमा बैंकिङ क्षेत्रले प्रवेश पायो । १९९० को दसकको अन्त्यतिर एसिया र २००७०८ मा विश्वव्यापी रूपमा वित्तीय संकटसमेत यो क्षेत्रले बेहोर्नुपर्यो । स्मरण रहोस्, जेसुकै भनिए पनि २००७०८ को विश्वव्यापी संकट अमेरिकी बैंकिङ प्रणालीका कमजोरीका कारण नै निम्तिएको समस्या हो । बैंक पैसाको व्यापारी हो झट्ट हेर्दा बैंक व्यापारिक संस्था नभएर पूर्णरूपमा सेवाप्रदायक संस्था हो कि भन्ने आभास हुन्छ, यसले गर्ने कामको प्रकृतिले गर्दा । तर यो निसन्देह एक व्यापारिक प्रणालीमा आधारित संस्थाहरूको रूप हो । फरक के मात्र छ भने यसले अन्य सामान्य वस्तु र सेवाको कारोबार होइन कि मूलतः पैसाको कारोबार गर्छ । अर्थात् यसले जनताबाट बचतका रूपमा पैसा जम्मा गर्छ केही ब्याज दिएर र अलि धेरै ब्याज लिएर जनतामै लगानी गर्छ । यसर्थ बैंक पैसाको व्यापारी हो । सरकारले सार्वजनिक यातायातको उचित व्यवस्थापन गरेर विलासिताका गाडीहरूमा गरिने लगानी रोक्ने नीति अपनाउनुपर्छ । आवश्यकतालाई राम्रोसँग परिभाषित गरेर यस्ता साधनहरूमा गरिने लगानीको व्यवस्थापन गरिनुपर्छ। यसरी हेर्दा बैंकले जनताको पैसा जनतामै लगानी गर्छ र आफूले नाफा कमाउँछ । अर्थात् अन्य क्षेत्रका व्यापारीले आफ्नो पैसा वा आफ्नै जोखिममा लगानी गरेका हुन्छन् भने बैंकले जनताको पैसामा जोखिम उठाउँछ र नाफा कमाउँछ । अर्थात् प्रकारान्तरले त्यो जनताको पैसा हो र बैंक पैसाको बचत कर्ता र पैसाको लगानीको लागि माग गर्ने पक्षको मध्यस्तकर्ता मात्र हो । यसले आफ्नो क्षेत्रलाई पैसाको स्थानान्तरण जस्ता केही अतिरिक्त काम गरे पनि यो मूलतः पैसाको क्रेता र बिक्रेता दुवै हो तर भिन्न परिवेश र फरक ब्याजदरमा । किन बढी संवेदनशील ? हामीलाई थाहा छ विश्वमा र हाम्रै देशमा पनि धरै उद्योग र लगानी डुबेका छन् वा भनौं टाट पल्टिएका छन् । तर पनि तिनीहरूको परिचर्चा त्यति धेरै हुँदैन । जस्तो बैंकिङ समस्याका बारेमा समयसमयमा सुनिन्छ । यसमा समाजका धेरै तप्काले सरोकार जनाउँछन् । यसो हुनुका खास कारण के हो भने बैंकले लगानी गरेको पैसा आम नागरिकबाट जम्मा गरिएको हो। हो, अन्य व्यवसायमा जस्तै त्यसमा पनि केही मानिसको विशेष लगानी हुन्छ, जस्तो अंशियारको रूपमा । तर त्यो जनताको बचतको तुलनामा नगन्य मात्र हुन्छ । अर्थात् बैंक धराशायी भयो वा टाट पल्टियो भने बैंकका केही मालिकभन्दा जनता बढी गुमाउन पुग्छन् । त्यसैले बैंकिङ क्षेत्रको सफलताभन्दा असफलतामा बढी चासो व्यक्त गरिन्छ । त्यसको असफलताले सर्वसाधारणको वित्तीय पहुँचमा सीमितता ल्याइदिन्छ, त्यसैले यसमा बढी चासो दिइन्छ । यही कारणले २००७०८ को वित्तीय संकटका बेलामा अमेरिकी सरकारले यस्ता बैंकहरूलाई अनुदान दिएर बैंकिङ प्रणालीलाई बचाउने कोसिस गरेको थियो । अर्थात् ठूला पुँजीपतिको लगानी डुब्नेभन्दा पनि सर्वसाधारणको बचत डुब्ने कुरा सरकारहरूको सरोकारको विषय हो, यो सन्दर्भमा । अहिले बैंकिङ प्रणालीमा देखिएको समस्या के हो ? माथिका पृष्ठभूमि हुँदाहुँदै पनि नेपालको बैंकिङ क्षेत्रले उपयुक्त आचरण अपनाउन सकेन । विगतमा अस्वस्थ लगानीको प्रतिस्पर्धा भयो र त्यो लगानी मूलतः अनुत्पादक क्षेत्रमा भयो । बचत जति वा कतिपय अवस्थामा त्यो बचतले धान्नेभन्दा धेरै बढी रकम यो अनुत्पादक क्षेत्रजस्तै नाफाका निम्ति निर्माण गरिने आवास क्षेत्र, जग्गाको चकलाबन्दी, विलासिताका गाडीहरू आदिमा लगानी भयो । अर्थात् अर्थतन्त्र दिगो रूपमा चलायमान बनाउने क्षेत्र जस्तै उत्पादन, पूर्वाधार विकास र अनुसन्धान एवं प्रविधिको विकास आदिमा लगानी भएनन् वा नगन्य मात्र भए । यस क्रममा वाणिज्य बैंकहरूको अस्वस्थ प्रतिस्पर्धालाई उनीहरूको अनुगमनकर्ता नेपाल राष्ट्रबैंकले समेत उचित ध्यान नपुर्याएको प्रस्ट देखिन्छ । यसले गर्दा अहिले बैंकले हिजो जुन रफ्तारमा लगानी गरेका थिए, त्यो रफ्तारमा लगानी गर्न सक्ने अवस्थामा त छैनन् नै । तर अत्यावश्यकीय लगानीका क्षेत्रमा पनि लगानी गर्न आनाकानी गर्ने, ब्याजदर बढाउने, सस्तोमा करार गरेर विगतमा वितरण गरेका कर्जाहरूमा समेत हठात ब्याज बढाउने प्रवृत्तिले तरलताको संकट देखिएको छ । भन्नुको अर्थ बैंकहरूले हिजोको जस्तो सहज रूपमा लगानी गर्न सक्ने अवस्था हाललाई उनीहरूसँग छैन । यसैलाई हामी तरलताको संकट भन्दैछौं । यो समस्या किन आयो ? अहिले देखिएको यो तरलताको समस्या भनेको बैंकहरूले बैंकिङ आचरण पालना नगरेको, नियमनकर्ताले आफ्नो कर्तव्य पूरा नगरेको र अनुत्पादक क्षेत्रमा भएको अधिक लगानीकै परिणाम हो । हामी सबैलाई थाहा छहाम्रो अर्थतन्त्र आजको अवस्थामा मूलतः विप्रेषणमा आधारित छ । विप्रेषणको आम्दानीबाट आएको पैसाले हामी चालु खर्चसमेत धान्न सक्ने अवस्थामा छैनौं भने पुँजीगत खर्च जुन विकासको आधार हो, त्यो गर्नै सकेका छैनौं । अहिले हेर्दा मौद्रिक नीतिमात्र देशको अर्थतन्त्र चलाउने माध्यम हो जस्तो देखिँदैछ । किनकि हाम्रो वित्त नीति प्रभाव शून्य अवस्थामा छ । सरकारसँग सरदर दुई खर्बभन्दा बढी पैसा आफ्नो ढुकुटीमा छ, त्यसलाई पुँजीगत खर्चका रूपमा खर्चिने न सामथ्र्य देखियो न त इच्छाशक्ति नै । खर्च गर्नै नसक्ने हो भने नागरिकहरूसँग कर किन उठाउनु ? स्मरण रहोस्, हाम्रो राजस्व उठ्ने दर दक्षिण एसियामै श्रीलंकापछि दोस्रो छ जबकि पुँजीगत खर्चमा हामी धेरै पुछारमा छौं । यो संकट देखिनुको अर्को प्रमुख कारण नेपाल राष्ट्रबैंक जुन समग्र बैंकिङ क्षेत्रको नियमनकारी निकाय हो, उसको लाचारीपन पनि हो । सामान्यतः सीसीडी रेसियोको राम्रोसँग अनुशरण गर्न वाणिज्य बैंकहरूले चाहँदैनन्, त्यसैले नै केन्द्रीय बैंकको अवधारणा विकास भएको हो, त्यही काम राष्ट्रबैंकले गर्न नसक्नु दुःखद् हो । वाणिज्य बैंकहरूले सार्वजनिक सूचना जारी नगरी सरदर सात प्रतिशत ब्याजदर बढाउँदासमेत राष्ट्रबैंक चुप लागेर बस्नु आश्चर्यको विषय हो । त्यस्तै वाणिज्य बैंकहरूले बचतमा दिने ब्याज र कर्जामा लिने ब्याजको स्प्रेड दर पाँच प्रतिशतभन्दा बढी हुन नहुने भन्ने कुरालाई पनि व्यवहारमा लागू भएको देखिँदैन । कुनै निश्चित बचतमा केही दर बढाएजस्तो गरेर सबै कर्जामा एकैचोटि ब्याजदर बढाउँदा औसत ब्याजदरमा स्प्रेड दर भनिएको भन्दा धेरै प्रतिशतले माथि छ । यो भनेको केन्द्रीय बैंकको निर्देशन वाणिज्य बैंकहरूले नमानेको अवस्था नै हो । समाधान के ? यस अवस्थाको दीर्घकालीन समाधानको लागि उत्पादक क्षेत्रमा लगानी बढाउनैपर्नेछ । राष्ट्रको लागि नभइनहुने पूर्वाधार विकासमा ढिलाइ गर्नु हुँदैन । राष्ट्रको ढुकुटीमा बचत राखेर कर असुल्नुको कुनै अर्थ रहँदैन । देशमा जति रकम छ, त्यसको उचित प्रयोग गरी पूर्वाधार र विकासको क्षेत्रमा लगानी नबढाई बजारमा नगद प्रवाह बढ्न सक्दैन । यसतर्फ हाम्रो वित्त प्रणालीलाई अलिबढी क्रियाशील बनाउनु आवश्यक छ । यसको सोझो अर्थ हुन्छ सरकारले पुँजीगत खर्चमा वृद्धि गर्नु । सरकारले सार्वजनिक यातायातको उचित व्यवस्थापन गरेर विलासिताका गाडीहरूमा गरिने लगानी रोक्ने नीति अपनाउनु आवश्यक छ। आवश्यकतालाई राम्रोसँग परिभाषित गरेर यस्ता साधनहरूमा गरिने लगानीको व्यवस्थापन गरिनुपर्छ । नाफा खोज्ने अनुत्पादक क्षेत्रमा लगानी रोक्नुपर्छ। नाफाका उद्देश्यले बनाइने कमसल गुणस्तरका आबास, जग्गाको चक्लाबन्दीजस्ता विषयमा लगानीले बैंकिङ क्षेत्रको दिगो विकास हुँदैन। आवास भन्नासाथ मानिसले आफू बस्नको लागि किन्ने घर र व्यापारिक प्रयोजनको लागि बनाइने वा किन्ने घरलाई एउटै वर्गीकरणमा राखेर हेरिने चलन सर्वथा गलत छ । त्यसैले यस्ता परिवेशहरूलाई प्रक्रिया पुर्याएर रोकिनुपर्छ। अहिलेजस्तो एकैपटक रोक्दा जनमानसमा बैंकिङ प्रणालीप्रति अविश्वास जन्माउँछ । अनुगमनको शैलीले पनि क्षणिक होइन, दिगो विकास प्रणालीलाई सघाउनुपर्छ ।"
सम्पत्तिको अधिकार,"राजधानी काठमाडौंमा तत्कालीन प्रधानमन्त्री बाबुराम भट्टराईका पालामा रातारात घरघरका भित्तामा रातो चिन्ह लगाउँदै, घर भत्काउँदै सडक ठूलो बनाउन थालियो । यो कामले साना सडक फराकिला भए । तर जसरी सडक निर्माण कार्य अघि बढिरहेको छ, त्यो आफैंमा एउटा गम्भीर प्रश्न बनेको छ । के नेपालमा सम्पत्तिको अधिकार हुँदैन ? विश्वको कुनै पनि ठाउँमा सर्वसाधारणका घरजग्गा लिएर गरिने विकास निर्माण गर्नुपरेमा मुआब्जा दिनुपर्ने कानुन प्रचलित छ । नेपालमा पनि ऐन त बनाइएको रहेछ भन्ने अध्ययनबाट जानकारी भयो । सार्वजनिक सडक ऐन २०३१ को दफा ४ मा लेखिएको सार्वजनिक सडक निर्माण, विस्तार वा सुधार गर्न सडक सीमाको निमित्त जग्गा प्राप्त गर्नुपरेमा नेपाल सरकारले जग्गा प्राप्तिसम्बन्धी प्रचलित कानुनबमोजिम जग्गा प्राप्त गर्न सक्नेछ । त्यस्तै सडक ऐन २०३१ को दफा ३ क (१) मा नेपाल सरकारले नेपाल राजपत्रमा सूचना प्रकाशित गरी तोकेको फैसलाभित्र पर्खालबाहेक अन्य कुनै किसिमको स्थायी बनोट वा भवन कसैले निर्माण गर्न नपाउने गरी निषेध गर्न सक्नेछ । यस्तो कानुन देशमा हुँदाहुँदै सो कानुन मानेर जनताको अगाडि उदाहरण बन्नुपर्ने संघसंस्था नै उल्टै ऐन उल्लंघन गरी सोविपरीत काम गरिरहेका छन् । आज कानुन मिचेर घरजग्गा हडपी सडक बढाउने काम भयो भने भोलि सामाजिक क्षेत्रको लागि भनेर सरकारी कामको नाममा फेरि घरजग्गा नहडपिएला भन्ने के छ ? साध्य र साधन दुवै कानुनी दायराभित्र राखी गरिएको विकास मात्र सार्थक र सभ्य विकास हुन्छ । नेपालको सडक विस्तार प्रक्रियाले वैधानिकता पाउने अवस्था छैन। कसैले सडक सीमा निर्धारणपछि सडक सीमाभित्र कुनै पनि संरचना निर्माण गर्न नपाउने र निर्माण गरेमा आफ्नै खर्चमा भत्काउनुपर्ने कानुनी प्रावधान हो, तर पर्खाल मात्र लगाई निजी भोग गर्ने अधिकार अतिक्रमण गरी सडक निर्माण गर्न प्रचलित कानुनबमोजिम क्षतिपूर्ति दिई जमिन प्राप्त नगरी सडक विस्तार गर्न सकिने कानुन नेपालमा देखिँदैन, जुन अस्वाभाविक होइन । कुनै पनि नागरिकको निजी सम्पत्तिसम्बन्धी अधिकार संविधानमा लेखेर मात्र प्राप्त हुँदैन । संविधान मार्गदर्शक भए पनि त्यसलाई मूर्तरूप दिने त प्रचलित कानुन र त्यसको प्रयोग हो । नेपालमा संविधानमा निजी सम्पत्तिको मौलिक हक छ, सडक ऐन २०३१, जग्गा प्राप्ति ऐन २०३४ ले अधिकारको संरक्षण गरेको छ । राजा वीरेन्द्रको शासनकालको उत्तरार्धमा सडक सीमा निर्धारण गरिए पनि जनतालाई क्षतिपूर्ति दिन रकम अभाव हुँदा सो सडक विस्तार नगरी सीमा निर्धारणसम्म मात्रै गरियो । विधिको विडम्बना नयाँ नेपाल र त्यसमा पनि प्रजातन्त्रउप्रान्त प्राप्त लोकतन्त्रमा अर्काको घर कम्पाउन्डमा २३ दिनअघि कसले कुन कानुनबमोजिम कुन अधिकारले भन्नेसमेत नखोली अर्काको घरमा २३ २५, जस्ता चिन्ह लगाउने काम भयो भने त्यसको २३ दिनभित्र प्रहरीको डरमा बुल्डोजर लगाई भत्काइयो । यो त सडक विस्तारको भन्दा पनि गुन्डाराज तथा कानुन उपहासको उत्कृष्ट नमुना देखियो । हुन त सर्वोच्च अदालतले हालै मात्र सडक विस्तार गर्न रोक लगाई जग्गा धनीलाई मुआब्जा नदिईकन सडक विस्तार गर्न नपाउने स्टे अर्डर जारी गरेको छ, तर अदालतको आदेशको सम्मान गर्ने परम्परा अभाव भएको नेपालमा अदालतको आदेशउप्रान्त पनि जंगली राज कायमै छ । भन्ने बेलामा नेपालको संविधान विश्वकै सबैभन्दा राम्रो भन्ने, कागजमै सीमित भएपछि त्यसको के अर्थ ? विदेशीलाई देखाउन राम्रो भएर हुँदैन, प्रयोगबार प्रमाणित हुनुपर्यो । कुनै पनि सभ्य समाजमा कानुनी शासन र अदालतको आदेशको उपल्लो हदको सम्मान हुन्छ, यहाँ त कानुनको व्याख्याको क्रममा अदालतले दिएको आदेशको पनि कुनै मूल्य मान्यता छैन । सर्वोच्च अदालतले विभिन्न मुद्दामा व्यक्तिको सम्पत्तिसम्बन्धी अधिकारको बारेमा बोल्दै सडक विस्तार गर, तर अर्काको जमिनको क्षतिपूर्ति र सडक सीमा निर्धारण हुनुअघि बनेका घरको पनि क्षतिपूर्ति दिएर मात्र गर्न आदेश दिएको छ । उपत्यका विकास प्राधिकरण क्षतिपूर्ति दिन्छौं भन्छ, तर भत्काउने कामलाई प्रहरी राज्यको रूपमा प्रस्तुत भइरहेको छ । कानुनतः पहिले क्षतिपूर्ति दिई जग्गा प्राप्त गरी व्यक्तिको लगत कट्टा गरी सडक कायम गर्दै सडक विस्तार गर्नुपर्ने हुन्छ । यहाँ त व्यक्तिको लालपुर्जामा लगत कट्टा भएको छैन । उसले मालपोत, सम्पत्ति कर तिरिरहेको छ । व्यक्तिले मालपोत तथा सम्पत्ति कर तिरिरहेको घरजग्गा राज्यले भत्काई सडक बनाइसकेको पाइन्छ । यो कानुनविहीनताको उत्कृष्ट नमुना हो । २०३१ को सडक ऐनपूर्व बहाल रहेको राजमार्ग (निर्माण व्यवस्था) ऐन २०२१, तथा सोअन्तर्गत बनेको नियममा राजमार्ग, सहायक राजमार्ग आदि बनाउँदा क्षतिपूर्ति दिन नपर्ने प्रावधान हुँदा पहिले क्षतिपूर्ति दिने प्रचलन थिएन । जस्तो काठमाडौंको तीनकुनेदेखि माइतीघरसम्मको २५ गज सडक लिन सकिन्छ, तर सडक ऐन, २०३१ आएपछि उक्त २५ गजलाई २५ मिटर गर्न खोज्दा सर्वाेच्च अदालतले बढी हुनेजतिको क्षतिपूर्ति दिनुपर्ने बन्धनकारी आदेश दिँदै अनधिकृत रूपमा क्षतिपूर्ति नदिई जग्गा अधिकरण नगरी परिवर्तन गरिएको जमिनको लगतसमेत बदर गरेको कानुनी फैसला जीवितै छ । जुन देशमा सम्पत्तिसम्बन्धी अधिकार हुँदैन त्यस देशको समाजलाई सभ्य मानिँदैन । कानुन बनाएर मात्रै हुँदैन, त्यसको प्रयोगबाट मात्र राज्यको सही पहिचान हुन्छ । नेपालमा कानुन बनाउने प्रयोग गलत ढंगले गर्ने प्रचलनले विदेशी लगानीले खास आकर्षण नपाएको हो । भएका विदेशी लगानी, कोल्गेट पालमोलिम, सूर्य नेपाल जस्ताको पलायन पनि कानुनी शासनको अभावकै कारण भएको हो । साध्य र साधन दुवै कानुनी दायराभित्र राखी गरिएको विकास मात्र सार्थक र सभ्य विकास हुन्छ । बन्दुक देखाएर लुटेको पैसाले अस्पताल बनाउँदैमा जसरी साध्य र साधनले वैधानिकता पाउँदैन त्यसैगरी नेपालको सडक विस्तारको प्रक्रियाले वैधानिकता पाउने अवस्था छैन । राजनीतिले जकडिएको समाजमा कामको गुण र दोष वैधानिकता, अवैधानिकताभन्दा पनि कुन नेताले कुन दलले गरेको भन्ने आधारमा ठीकबेठीक भन्ने सामाजिक संस्कार क्षणिक मात्र हुन्छ । त्यस्तो संस्कारले सही सामाजिक पहिचान कायम गर्न सक्दैन । हाम्रा शासकले साधनलाई पनि कानुनअनुरूप अगाडि बढाई साध्यउन्मुख भएमा विदेशी नियोगहरूले अहिलेजस्तो सडक विस्तार कार्यलाई गिज्याई असहयोग गर्न सक्ने थिएनन् । कुनै पनि नियोगले नेपाल कानुन पालन नगर्नुपर्ने होइन। यस्तो ज्वलन्त उदाहरण भारतको राजधानी नयाँदिल्ली बाह्रखम्बा रोडमा अवस्थित नेपाली दूतावासको जमिनमुनि मेट्रोलाइन बनेबाट पनि स्पष्ट देखिन्छ । रसियन, चाइनिज, अमेरिकन, जर्मनी, फ्रेन्चलगायत सबै नियोगले अवैधानिक सडक विस्तारलाई सहयोग नगर्दा सहर झन् कुरूप देखिएका छन् । तसर्थ ढिलाइ भए पनि कानुनी शासनको पुनस्र्थापना गर्दै निहत्था नागरिकको सम्पत्तिमाथिको अनधिकृत कब्जा तथा सडक विस्तारलाई वैधानिक बनाउँदै क्षतिपूर्ति दिने व्यवस्था गरिनुपर्छ । वर्तमान सभ्यताले साध्यले साधनको वैधानिकता प्राप्त गर्दैन, बरु अवैधानिक साधनबाट प्राप्त गरिएको साध्य पनि वैध मानिँदैन । पन्त अस्ट्रेलियाको सिड्नी युनिभर्सिटीका कानुनका विद्यार्थी हुन् ।"
पत्रकारहरूमा राष्ट्र चिन्तन,"प्राध्यापक जगमान गुरुङजस्ता अपवादहरू नभएका होइनन् । तर मूलतः हाम्रा विश्वविद्यालयलगायतका शिक्षण संस्थाका प्राज्ञिक व्यक्तिहरूले मुलुकलाई निराश बनाइरहेको बखत आफ्ना व्यक्तिगत र सामूहिक अभावभित्रबाट पनि नेपालका पत्रकारहरूले राष्ट्र चिन्तनलाई ओझेलेमा पारेका छैनन् । ठूलो प्रतिकुलताभित्र पनि नेपाली राजनीति तथा समाजका अभावहरूविरुद्ध उनीहरूले आफ्नो राष्ट्र धर्म निर्वाह गरिरहेकै छन् । पत्रकार सौरभकै कुरा गरौं, प्रखर राष्ट्रिय चेतना बोकेर उनले आफ्ना गहन अध्ययन, अकाट्य तर्क र प्रमाणहरूका आधारमा लेखेका रचनाले नेपाली बौद्धिक समुदायमा सनसनी ल्याउँछ । राष्ट्रिय र अन्तर्राष्ट्रिय पत्रकारिताको लामो अनुभवलाई घटना परिवेशसँग जोडेर राष्ट्रसामु उपस्थित समस्या र चुनौतीबारे युवराज घिमिरेले जब आफ्नो गहन र विचारोत्तेजक विश्लेषण प्रस्तुत गर्दछन्, त्यो राष्ट्र चिन्तनको मानक बनिदिन्छ। श्रीकृष्ण अनिरुद्ध गौतम र प्रतीक प्रधानका लेखहरूमा अभिव्यक्त राष्ट्रका चिन्ता र पीडाले पाठकलाई उद्वेलित बनाइरहेकै छन् । राष्ट्र र प्रजातन्त्रको पक्षमा देवप्रकाश त्रिपाठीका शक्तिशाली र आक्रामक लेखहरूले पाठकहरूमा खल्बली ल्याउँछ। सन्तुलन र सामग्रीको तथ्यपरकतामा प्रश्न उठ्ला, तर प्रखर राष्ट्रिय भावना समेटिएका युवराज गौतमले ठूलो पाठक समुदायमाझ आफूलाई स्थापित गरेका छन् । युवा पत्रकार सुजित मैनालीका सत्य र तथ्यमा आधारित गम्भीर लेखहरूमा राष्ट्रको आत्मा बोलेको हुन्छ । परशुराम काफ्ले गतिलो सम्भावना प्रदर्शन गरिरहेका छन् । रवीन्द्र मिश्र, भूषण दाहाल, जीवराम भण्डारी, राजेन्द्र बानियाँ, टीकाराम यात्री, राजन कुइकेल, ठाकुर बेलबासेलगायतका पत्रकारहरूले रेडियो र टेलिभिजनका कार्यक्रमहरूमार्फत राष्ट्र चिन्तनलाई दर्बिलोसँग उठाउने गरेका छन् । प्रमुख राष्ट्रिय दैनिकका प्रधानसम्पादक तथा लेखरचना सम्पादकहरूले राष्ट्र चिन्तनलाई बोक्ने लेखहरूलाई निरन्तर प्रोत्साहन दिएर राष्ट्रको सम्मान, गरिमा र मर्यादाको लडाइँको युद्ध साहसका साथ लडिरहेका छन् । पत्रकार सुधीर शर्मा, सरोजराज अधिकारी, हरिबहादुर थापाहरूले नेपालको राष्ट्र चिन्तनलाई केन्द्रमा राखेर गतिला पुस्तकहरू लेखेका छन् । यसै क्रममा गत माघ महिनामा प्रकाशित अग्रज पत्रकार कृष्णप्रसाद सिग्ध्यालको नेपाल, छिमेक र विश्व र गत असोजमा प्रकाशित युवा पत्रकार गोपाल खनालको भूराजनीति नेपालको राष्ट्रिय स्वाभिमानलाई उठ्न सघाउने र मुलुकका हित, सुरक्षा तथा चुनौतीका विभिन्न पक्षबारे राष्ट्रको ध्यानाकर्षण गराउन लेखिएका उत्कृष्ट पुस्तक हुन् । सत्यतथ्यमा आधारित भएर विषयवस्तुमाथिको आफ्नो शक्तिशाली अधिकारलाई प्रदर्शन गर्दै दुवै लेखकले आफ्नो तीक्ष्ण विश्लेषण क्षमतालाई पुस्तकमा जसरी प्रस्तुत गरेका छन्, त्यो वास्तवमै बेजोड छ । निश्चय नै, नेपालको मुख्य सुरक्षा चुनौती नै भारत भएकाले नेपालको परराष्ट्र नीतिको मूल चुनौती पनि भारत हो । यी चुनौतीहरूको सामनामा भारत र चीनसँगको सम्बन्धलाई नेपालको राष्ट्रिय हितमा सुनिश्चित हुने गरी उन्नत सन्तुलनको बिन्दुमा स्थापना गर्न नसकुन्जेल नेपालको स्थिरता, सम्मान र समृद्धि सम्भव छैन । सिद्धान्ततः यसबारे मुलुकमा खास विमति छैन, तर हामीले त्यसलाई व्यवहारमा लैजान सकिरहेका छैनौं । भूराजनीतिक सीमाले भारत र चीनसँगको सम्बन्धमा हामीलाई निरपेक्ष सन्तुलनको स्थितिमा बस्ने अनुमति दिँदैन । तर सिद्धान्ततः त्यस्तो सन्तुलनको घोषित नीतिलाई पुष्टि गर्ने न्यूनतम नीतिगत संरचना विकास गर्न पनि नेपाल असफल भइरहेको छ । नेपालले यसबारे सीमित प्रयास मात्रै गर्दा पनि नेपाली राजनीतिमा भारतीय हस्तक्षेप कति प्रबल हुन पुग्छ भने यहाँको सरकार मात्रै नभएर राज्य व्यवस्था नै परिवर्तन हुन पुग्छ । त्यसले स्वाभाविक रूपमा नेपालको राष्ट्रिय चेतनाको चरित्रलाई नै भारतविरोधी बनाएको छ । यसबाट नेपालमा भारतीय हित सुनिश्चित हुन नसकेको मात्र होइन, नेपालमा भारतका मित्रशक्तिहरू अप्रिय र लान्छित छन् । पत्रकारहरूले राष्ट्रिय हित र सुरक्षाको पक्षमा सक्दो दबाब र प्रभाव निर्माण गरिरहेका छन् । पत्रकारहरू यस्तो राष्ट्र धर्म निर्वाहमा चुकेको भए मुलुक वर्तमानमा भन्दा पनि ध्वस्त हालतमा पुगिसकेको हुने थियो । ऊता भारतले नेपालमा आफ्नो राष्ट्रिय हित सुनिश्चित गर्ने भद्दा हस्तक्षेपसँगै निर्माण हुने राज्य निरीहताले भारतका प्रमुख राष्ट्रिय हितहरूलाई सम्बोधन गर्ने नेपालको राज्य क्षमता झन्झन् कमजोर हुँदै गएको छ । भारतले आफ्नो नेपाल नीति निर्माण गर्दा आफ्नो राष्ट्रिय स्वार्थलाई भन्दा भारतीय कूटनीतिक र सुरक्षा अधिकारीहरूको रुचि, आग्रह र स्वार्थलाई माथि राख्ने गरेको छ । त्यसैले केही वर्षदेखि भारत नेपाल नीतिविहीन छ, लक्षविहीन छ । त्यसैले अराजक छ । नेपालका राजनीतिक दलहरूका घोषित भारत र चीन नीतिबारेमा पनि त्यही अवस्था छ । मूलतः नेपालको भारत र चीन नीतिमा रहेका अभावहरूकै कारण नेपाल यति अस्थिर र असुरक्षित छ । पत्रकारहरूले यिनै विषयलाई विभिन्न शैली र आयाममा उठाइरहेका छन् र राष्ट्रिय हित र सुरक्षाको पक्षमा सक्दो दबाब र प्रभाव निर्माण गरिरहेका छन् । पत्रकारहरू यस्तो राष्ट्र धर्म निर्वाहमा चुकेको भए मुलुक वर्तमानमा भन्दा पनि ध्वस्त हालतमा पुगिसकेको हुने थियो । अग्रज पत्रकार सिग्ध्यालको नेपाल, छिमेक र विश्व कृष्णप्रसाद सिग्ध्याल अन्तर्राष्ट्रिय सम्बन्धका मर्मज्ञ हुन् भन्ने कुरा उनको भर्खरै प्रकाशित पुस्तक नेपाल, छिमेक र विश्व ले सावित गर्दछ । नेपालको अन्तर्राष्ट्रिय सम्बन्धबारे आम मानिसलाई सरल भाषामा सत्यतथ्य जानकारी गराउने विचारबाट प्रेरित भएर सो पुस्तक लेखिएको उनले बताएका छन् । प्रखर राष्ट्र चिन्तनलाई बोकेर वस्तुगत तथ्य र प्रमाणसहितको जानकारी, शक्तिशाली विश्लेषण तथा समीक्षा समावेश भएको सिग्ध्यालको पुस्तक सर्वसाधारणको लागि मात्र नभएर उच्च शिक्षित वर्ग र अन्तर्राष्ट्रिय सम्बन्धका विद्यार्थीहरूको लागि समेत दुर्लभ पाठ्य र सन्दर्भ सामग्री बन्न पुगेको छ । नेपालको परराष्ट्र नीति र अन्तर्राष्ट्रिय सम्बन्धबारे चासो राख्ने र कलम चलाउने हरेक व्यक्तिको लागि पुस्तक सहयोगी र संग्रहणीय बन्न पुगेको छ । त्यति मात्र नभएर विश्वसामु विद्यमान प्रमुख चुनौतीहरूबारे उनले आफ्नो गहन अध्ययनलाई पुस्तकमा समेटेर पाठकलाई असल नेपाली र विश्व नागरिक बन्न पनि उनले सघाएका छन् । ब्रह्माण्डको रचनाबाट प्रारम्भ भएको आफ्नो पुस्तकमा नेपालको प्राचीनताको झलक दिन एक सय १० लाख वर्ष पुरानो रामापिथेकस मानवको बंगारा बुटवलनजिकै तिनाउ नदीको किनारमा पाइएको उनी बताउँछन् । बर्दियाको दानव तालनजिकै गरिएको उत्खननमा प्राप्त पाँच लाख वर्ष पुरानो मानिएको ढुंगे हतियारबारे लेख्न उनी चुकेका छैनन् । संसारका दुई ठूला देशहरूको माझमा अवस्थित र समुद्रतर्फको निकास नभएकाले मात्रै नेपाल सानो भएको अनुभव भएको हो, नत्र नेपालको भौगोलिक, प्राकृतिक र सांस्कृतिक विविधताको आधारमा नेपाललाई एउटा सानो महादेश भन्न सकिने सिग्ध्यालको टिप्पणीलाई अन्तर्राष्ट्रिय स्तरका प्रामाणिक अध्ययनहरूले पनि स्विकारेका छन् । सिग्ध्यालको पुस्तकमा नेपालका छिमेकी राष्ट्रहरूसँगको सम्बन्धको संक्षिप्त इतिहास मात्र छैन, सम्बन्धका समस्या, चुनौती र सम्भावनाबारे पनि गम्भीर र जिम्मेवार समीक्षा छ । पुस्तकको झन्डै एकचौथाई अंश भारत र चीनको बारेमा र नेपालको उनीहरूहरूसँगको सम्बन्धमै केन्द्रित छ । लेखकले भारत र चीनका साथै दक्षिण एसियाली राष्ट्रहरू र बेलायत, अमेरिका, रूस, जापान, जर्मनीलगायतका प्रमुख राष्ट्रहरूसँगको सम्बन्धको मूल चरित्रलाई वस्तुगत आधारमा टिप्पणी गर्न भ्याएका छन् । भारत र चीनसँगको सम्बन्धले मात्रै नेपालको अत्यधिक ध्यान खिचिरहेको समयमा यी मुलुकहरूसँगको सम्बन्धको महत्वलाई लेखकले राम्रोसँग प्रस्ट्याएका छन् । नेपालको भारत, चीन वा दुवैसँगको सम्बन्धमा कुनै पनि समयमा जटिल चुनौती खडा हुन सक्छ । त्यस अवस्थामा जापान, अमेरिका र युरोपेली राष्ट्रहरूसँगको सम्बन्धले नेपालको सुरक्षा सुनिश्चित गर्न र समृद्धि आर्जन गर्नमा प्रभावकारी योगदान पुर्याउने निश्चित छ । तर पञ्चायतको उत्तरार्धका दिनहरूमा र खास गरेर २०४८ सालदेखि नेपाली कूटनीति अवाञ्छनीय स्तरमै औपचारिक, भुत्ते र किंकर्तव्यविमूढ रहन पुगेको र परराष्ट्र नीतिका सम्बन्धमा कुनै चिन्तन र गृहकार्य नै नभएकोले संसारका एक सय ४३ देशसँग दौत्य सम्बन्ध भएको मुलुकको कूटनीतिक विश्वसनीयता नै समाप्तप्रायः भएको सिग्ध्यालले उल्लेख गरेका छन् । दुई सय वर्षअघिदेखि बेलायतसँग दौत्य सम्बन्ध राखेको र दक्षिण एसियामा इजरायल र अमेरिकासँग दौत्य सम्बन्ध राख्ने पहिलो मुलुक आज कूटनीतिक अन्योल र दिशाहीनतामा जकडिएको उनी बताउँछन् । पर्याप्त साधन स्रोत भएको र सामरिक महत्वको भूगोलमा रहेको नेपाल प्रगति पथमा हिँड्यो भने नेपालमा लगानीका बृहत् सम्भावना रहने भएकोले संसारभरिका मुलुकको नेपालमा रुचि थियो, तर नेपालले निराश पारेकाले उनीहरू धमाधम कूटनीतिक नियोग बन्द गरी फर्किने क्रममा रहेको सिग्ध्यालको मत छ । नेपालको पत्रु राजनीति नेपालको परराष्ट्र नीतिमा समेत अनुवाद हुन पुगेकाले दुईदुईपटक राष्ट्रसंघ सुरक्षा परिषद्को समेत सदस्य भएको मुलुक अन्तर्राष्ट्रिय स्तरमा लाचार र उपेक्षित हुन पुगेको धारणा उनी राख्छन् ।साथै अन्तर्राष्ट्रिय क्षेत्रमा नेपालले विगतमा आर्जन गरेको कूटनीतिक क्षमता र विश्वसनीयतालाई पुनः आर्जन नगरी नेपालको स्वतन्त्रता र प्रभुसत्ताको संरक्षण र प्रवद्र्धन हुन नसक्ने दृढ मत पनि उनले राखेका छन् । तर उनले के लेख्न छुटाएका छैनन् भने नेपालले आफ्नो परराष्ट्र नीतिलाई नयाँ दिशा दिने कार्यको प्रारम्भ भारत र चीन नीतिबाट नै प्रारम्भ गर्नुपर्दछ । सानो मुलुक भनेको सानो प्रभाव, सामर्थ्य र सम्भावना होइन विश्वले सावित गरेको छ मुलुकको आकार सानो हुनु भनेको उसको प्रभाव, सामथ्र्य र सम्भावना सानो हुनु होइन । यसैलाई सत्यापित गर्ने क्रममा सिग्ध्याल लेख्छन् सिंगापुर कतिपय मामिलामा चीनसँग दाँजिन खोज्छ । उनका अनुसार २०७२ मा चीन सिंगापुरको सबैभन्दा ठूलो व्यापारिक साझेदार थियो । सिंगापुरको सबैभन्दा ठूलो लगानीकर्ता पनि चीन हो । उनी भन्छन् देङ स्याओ पिङ नेपाल आउँदा आर्थिक क्षेत्रको सहकार्यको प्रस्ताव ल्याएका थिए तर नेपालले कुनै उत्साह देखाएन । अहिले चीनको वान बेल्ट वान रोड प्रस्तावबारे पनि नेपालले कुनै उत्साह र प्रतिबद्धता नदेखाई बसेको छ । उनका अनुसार ओली सरकारले चीनसँग पारवहन सम्झौता गरेर नेपालको आर्थिक समृद्धिको लागि नयाँ सम्भावना उघारेको थियो । राज्य निर्णयहरूमा मुलुकको स्वतन्त्रता र प्रभुसत्तालाई प्रतिविम्बन गराउन पनि उक्त कदम आवश्यक थियो, त्यसैकारण ओली सरकार विस्थापित भयो ।एक लेखकलाई उधृत गर्दै सिग्ध्यालले लेखेका छन् नेपालको राज्य संयन्त्रमा जहाँ, जतिखेर जसलाई चाह्यो त्यति नै खेर उसलाई सत्तामा पुर्याउन भारत सक्छ । कर्मचारीतन्त्रदेखि सबै महत्वपूर्ण राज्य अंगहरूमा समेत भारतीय वर्चस्वको भद्दा चित्र प्रस्तुत गर्दै राज्य सञ्चालनको सबै पेच, किला, छेस्किनी कब्जा नै छिमेकीको नियन्त्रणमा रहेको उनले लेखेका छन् । उनको निष्कर्ष छ देशलाई राष्ट्रको रूपमा बाँधिराख्ने सबै जुइनाहरू चुँडिएका र मक्किएका छन्, तर नयाँ सिर्जना गर्न सकिएको छैन । सिग्ध्यालको अर्को एउटा पीडादायी निष्कर्ष छ अपवादको रूपमा अल्पअवधिमा बाहेक सात सालदेखि नै नेपाली राजनीतिको प्राथमिकतामा मुलुकको आर्थिक विकास र समृद्धि पर्दै परेन । सरकार नै मुलुकको विकासको तगारो बनिरह्यो । नेपालको गरिबीको कारण नेपालमा निरन्तर राजनीतिक अस्थिरता कायम राखेर आफ्नो रणनीतिक लक्ष साध्य गर्ने भारतको आधुनिक औपनिवेशिक नीतिको पनि ठूलो योगदान रहेको पनि सिग्ध्याल स्विर्र्काछन् । उदाहरणको लागि आम नेपाली जनताले आफ्नो राष्ट्रिय समृद्धिको सपना नेपालका नदीनालाहरूमा देखेका छन् । तर विभिन्न सन्दर्भ र तथ्य प्रस्तुत गर्दै सिग्ध्याल लेख्छन् भविष्यको लागि तल्लो तटीय अधिकार सुनिश्चित गर्न नेपाल भएर भारत पुग्ने नदीहरूमा व्यापक जलसंरचना विकास गरिनसकुन्जेल जसोतसो गरेर नेपाललाई चुपो लगाएर राख्ने र सबै तयारीपछि त्यस्तो अधिकारको दाबी गरेर नेपाललाई आफ्नो जलस्रोतको विकास र उपयोगमा प्रतिबन्धित गर्ने रणनीति भारतले अवलम्बन गरिरहेको छ । चीनका एक एसिया तथा प्रशान्त क्षेत्रविज्ञलाई उद्धृत गर्दै सिग्ध्यालले लेखेका छन् विगतका सरकारहरूलाई प्रभावमा पारेर नेपालका पाँच मुख्य नदीहरूलाई भारतले ओगटेको छ र यस्तो अवस्थामा नेपालमा एक हजार मेगावाटभन्दा ठूला जलविद्युत् परियोजनामा लगानी गर्ने चिनियाँ चाहनाले ठाउँ पाउन सकेको छैन । भारतका नेपाल विज्ञ प्रा बीसी उप्रेतीलाई उद्धृत गर्दै सिग्ध्यालले दिएको जानकारीअनुसार भारतले नेपालसँगको सिमानामा नियन्त्रण प्रारम्भ गरिसकेको छ । तर सिग्ध्यालको निष्कर्ष छ नेपालभारत सीमा भारतीयका लागि खुला छ, नेपालीका लागि छैन । खुला सिमानाको वैध तथा अवैध सुविधा पनि भारतीयले मात्र लिएको तर लाञ्छना भने नेपालले मात्र खेपिरहेको उनले लेखेका छन् । नेपाललगायतका दक्षिण एसियाका मुलुकहरूसँगको सम्बन्धको चरित्रको आधारमा सिग्ध्याल ठोकुवा गर्छन् भारतको सोच र कामगराइले उसलाई विश्व शक्तिलायक बनाउने छैन । अमेरिकासँगको विद्यमान सम्बन्धको चरित्रमा आर्थिक र सामरिक कारणले अर्को दुई दसकका लागि भारतसँगको सम्बन्धको निकटता चीनलाई आवश्यक छ । ऊता चीनको बढ्दो शक्ति र प्रभाव नियन्त्रण गर्न अमेरिकालाई भारतसँगको रणनीतिक सहचार्य अनिवार्य भएकाले उनीहरूबीच विकसित सामरिक सहमतिले क्षेत्रमा फरक रणनीतिक परिवेश निर्माण गरेको छ । ऊता चीनले नेपाललाई उसको दक्षिण एसियाको प्रवेश द्वार मानेको छ । त्यसकारण भारतले जतिसुकै नचाहे पनि चिनियाँ विज्ञ हु सिसेङलाई उद्धृत गर्दै सिग्ध्याल लेख्छन् चीनले नेपालमार्फत दक्षिण एसियामा आफ्नो उपस्थिति जनाउनेछ ।त्यसैले सिग्ध्यालको सिंगापुरसँग सिक्ने कुरा झन् सान्दर्भिक बन्न पुगेको छ । यसको लागि विज्ञहरूका धारणा समेट्दै नेपालको सुरक्षा, स्थिरता र समृद्धिको लागि सार्थक परराष्ट्र नीतिनिर्माणको लागि मननयोग्य सुझावहरू उनले प्रस्तुत गरेका छन् । पुस्तकमा केही सांगठनिक र प्राविधिक अभावहरू छन् । वैचारिक अस्पष्टता र स्वाभाविक आग्रह पनि देखिन्छन्, तर निसन्देह भन्न सकिन्छ, नेपाल छिमेक र विश्व पुस्तकमार्फत सिग्ध्यालले नेपालको राष्ट्र चिन्तनको धरातललाई माथि उठाएका छन् । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
कुुलमानको उदय र दुुई अनुुत्तरित सवाल,"मलाई नेताको परिभाषा गर्न देऊ । ऊसँग परिकल्पना एवं उत्कण्ठा होस् र कुुनै समस्यासँग नडरोस् । बरु उसलाई थाहा होस् कि यसको समाधान कसरी गर्ने । सबैभन्दा महत्वपूर्ण कुुरा उसले इमानदारीपूर्वक काम गरोस् एपीजे अब्दुुल कलामहरेक नेपालीलाई थाहा छ गत वर्ष यही समयमा नेपालीको दैनिक दुुईतिहाइ समय लोडसेडिङमा बित्थ्यो । भारतीय नाकाबन्दीका बीच प्रधानमन्त्री केपी ओलीले इन्धन नपाएर रन्थनिएका जनतालाई दाउरा बाँड्दै उद्घोष गरे एक वर्षभित्र नेपाललाई लोडसेडिङमुुक्त बनाउँछुु । जतिबेला ओली स्वप्निल उद्घोष गर्दै थिए ठीक त्यति नै बेला नेपाल विद्युुत् प्राधिकरणका कर्मचारी भने लोडसेडिङको समय बढेको तालिका बनाउन व्यस्त थिए । त्यसमाथि ऊर्जा क्षेत्रका स्वघोषित विज्ञहरू मनोगत फैसला सुुनाउँदै थिए नेपालमा ठूलो जलाशययुुक्त कुुनै एक आयोजना नबनेसम्म लोडसेडिङ घट्ने कल्पना गर्नुु पूरै हावादारी हुुन्छ । विद्युुत् माग र आपूर्तिबीचको खाडल नै लोडसेडिङको टार्नै नसकिने कारण हो र यो क्रम आगामी वर्षहरूमा झनै बढ्छ, उनीहरूको अकाट्य निष्कर्ष थियो । यी डिस्कोर्स हरूले यति निराशा पैदा गरेका थिए कि लोडसेडिङबाट मुुक्ति पाउनुु करिबकरिब असम्भव छ भन्ने तथ्यजस्तो लाग्ने मिथ्या आम नेपालीले पूर्णरूपमा स्विकारेको अवस्था थियो । लोडसेडिङ एक घन्टा घट्ने समाचार हेडलाइन मात्र होइन, खुुसी सञ्चार गर्ने समाचार बन्थे । गत असोजसम्म चलिरहेको यो देखावटी लोडसेडिङ को दुुष्चक्र विद्युुत् प्राधिकरणको नेतृत्व सम्हाल्न आइपुुगेका कुुलमान घिसिङले व्यवस्थापकीय कौशलको माध्यमबाट एक प्रकारले चुुट्कीको भरमा अन्त्य गरिदिए । अघिल्लो दिनसम्म ८१० घन्टासम्म भइरहेको लोडसेडिङ रातारात गायब हुुन सक्छ भन्ने कल्पना उनलाई अमूक पार्टीको प्रतिनिधि मात्र ठान्नेहरूले त कुुरै छोडौं, उनकै शुुभचिन्तकले समेत गरेका थिएनन् । कल्पनै नगरेको उनले गरेर देखाए । वर्षौंदेखि अन्धकारमा बाँचिरहेका काठमाडौं, पोखरा र चितवन अहिले उज्याल सहरमा रूपान्तरण भइसकेका छन् । अघिल्लो वर्ष यसैबेलाको अवस्था सम्झिँदा एकादेशको कथाजस्तो लाग्न थालिसकेको छ । कुुलमान दुुई अर्थमा पात्र मात्र नभएर एउटा अनुुकरणीय प्रवृत्ति वा बिम्बको रूपमा चित्रित गरिन योग्य छन् । किनभने उनले निराशाबीच आशाको सञ्चार मात्र गरेका छैनन्, असम्भव ठानिएको र अपेक्षा नै नगरिएको नतिजा निकालेका छन् । त्यसभन्दा पनि ठूलो कुुरा उनले आफूले गरेकै कामको लागिसमेत श्रेय दाबी गरेका छैनन् (पूर्ववर्ती ऊर्जामन्त्रीद्वारा जगेडामा पुुयाइएका कुुलमानलाई तह बढुुवा गरेर प्राधिकरण प्रमुुखको जिम्मेवारी दिने मन्त्री, पार्टी वा सरकारले कति श्रेय पाउने भन्ने प्रश्न छुुट्टै बहसको विषय हुुन सक्ला) । नतिजामुुखी कामपछि त्यसको प्रचारबाजीभन्दा पनि दिगो बनाउने कुुरामा कुुलमानको जोड देखिन्छ, जुुन अनुुकरणीय छ । काठमाडौंलाई अघोषितरूपमा लोडसेडिङमुुक्त गरिसकेपछिका हरेकजसो मिडिया साक्षात्कार वा सार्वजनिक अन्तर्वार्तामा उनले यसको श्रेय आम उपभोक्तालाई दिएका छन्, जुुन नगरेको कामको लागिसमेत श्रेय लिन होडबाजी गर्ने राजनीतिक नेतृत्व भोगिरहेका नेपालीहरूका लागि दुुर्लभ दृष्टान्त हो । आमनागरिक समाजमात्र होइन, छिद्र अन्वेषण गर्ने भनिएको नेपाली मिडिया क्षेत्र पनि लोडसेडिङ प्रकरणमा पूरै चुुक्यो । विभिन्न समयमा अनेक बहानामा देशभरि दिनभर र रातभर विद्युुत् प्रवाह गर्न सक्ने तर अर्को दिन १२१३ घन्टासम्म लोडसेडिङ हुुनेजस्ता रहस्यमय व्यवहार वर्षौंसम्म दोहोरिँदा पनि यसबारे कसैले खोजी गरेन । विद्युुत् आपूर्ति तथा प्रसारण लाइनका कारण देखाएर आउने लोडसेडिङ समय बढेका तालिका वा मागको कुुनै चाप नै नहुुने मध्यरातमा समेत लोडसेडिङ गर्ने प्राधिकरणमाथि प्रश्न नउठाउने मिडियाले बरु लोडसेडिङ अन्त्य भएपछि यो दिगो नहुुने, छिट्टै चर्को लोडसेडिङ सुुरु हुुने वा कुुलेखानी रित्याएको भन्नेजस्ता भ्रमित पार्ने कुुरालाई प्रवद्र्धन गर्न खोजे । यी सबै प्रतिकुुल परिस्थिति हुँदाहुँदै सबै दुुराग्रही प्रक्षेपणलाई गलत सावित गर्दै माघको अन्त्यसम्म आइपुुग्दा पोखरा र चितवनसमेत घोषितरूपमा लोडसेडिङमुुक्त सहर बनिसकेका छन् । देशमा व्याप्त मनोमानीमा आधारित राजनीतिक सिन्डिकेट तोड्न राजनीतिमा पनि कुुलमान प्रवृत्तिको जन्म प्रतीक्षित छ, जसले कुुलमान शैलीमा सीमित साधन र स्रोत हुँदाहुँदै पनि इमानदारी र कुुशल व्यवस्थापनको माध्यमबाट अपत्यारिलो परिणाम निकाल्न सकोस् । कुुनै रहस्य कथाजस्तो लाग्ने यो परिघटनाले नेपाली समाजको एउटा चरित्र उदांगो पार्दै एकसाथ दुई युुगीन प्रश्न जन्माएको छ, जसको जवाफसँग नेपाल र नेपालीको भविष्यसमेत गाँसिएको देखिन्छ । पहिलो, नेपालीहरू आवश्यक मात्राको विद्रोह चेत गुुमाएर किन यतिविघ्न कान्तिविहीन र रुग्ण अवस्थामा बाँच्न अविशप्त बनिरहेका छन् ? र दोस्रो, राजनीतिक क्षेत्रमा कुुलमान प्रवृत्तिको उदय कहिले होला ? पहिलो सवाल अत्याधुुनिक सूचना प्रविधिको वर्तमान समयमा समेत नीति निर्माण र कार्यान्वयन तहमा रहेकाहरूको नियत खराब हुुँदा जनता गुुमराहमा परेर कुुन हदसम्म शोषित हुुन सक्छन् भन्ने निकृष्ट नमुुना हो वर्षौंसम्म नेपालीमाथि लादिएको अन्यायपूर्ण लोडसेडिङ । लाग्थ्यो कुुनै जादुुगर आए पनि तत्काल लोडसेडिङ अन्त्य गर्न त परै जाओस्, काम गर्न पनि सक्दैन । वर्षौंसम्म यही भ्रमको सहारामा अँध्यारोमा लुुटराज्य चलाउनेहरूमाथि कुुनै पनि स्तरमा प्रश्न नउठ्नुुले नेपाली समुुदायमा व्याप्त भाग्यवादी चिन्तन उजागर गर्छ । कुुलमानको करामतले नेपाली जनमानसमा खिइँदै गएको विद्रोह चेतबारे निराशाजनक चित्रप्रकट मात्र भएको छैन, आफूमाथि थोपरिएका भ्रमहरूलाई नेपालीहरूले कसरी सत्यको रूपमा ग्रहण गरेर त्यसमै जिउन स्वीकार गरिरहेका छन् भन्ने दृष्टान्त पनि प्रस्तुुत गरेको छ । जलस्रोतको धनी देशका नागरिक भइकन पनि वर्षौंसम्म कृत्रिम लोडसेडिङ खेप्न तयार हुुनुु तर त्यसको कारण र वास्तविकता खोजीमा किञ्चित प्रयास नगर्नुुले नेपाली समाज कति जीर्ण मानसिकतासहित बाँचिरहेको छ भन्ने बुुझ्न मद्दत गर्छ । जस्तोसुुकै अवस्थामा बाँच्नुुपरे पनि त्यसको कारण खोजी नगर्ने, जे छ त्यसलाई प्रश्न नगरी सहने र जवाफदेहिता नचाहिने समुुदायका रूपमा नेपाली समाज विकास हुुँदै गएको त होइन भन्ने प्रश्नसमेत लोडसेडिङ प्रकरणले जन्माएको छ । विद्रोह चेतको अनुुपस्थितिको फाइदा राजनीतिक नेतृत्वमा रहेकाहरूले पालैपालो उठाइरहेका छन् । लोडसेडिङ काल जुुन स्तरमा कहालीलाग्दो तर स्विकार्नैपर्ने वास्तविकता थियो नेपालको राजनीतिक संक्रमणकाल त्योभन्दा पनि पीडादायी महसुुस हुुँदैछ । बहुुसंख्यक जनतालाई अँध्यारोमा राखेर फाइदा लिन उद्यत् दलाल, अनैतिक व्यापारी र स्वार्थीहरूले लोडसेडिङ कायम राख्न प्राधिकरणको सानो गिरोहलाई मतियार बनाएका थिए भन्ने खुुल्दैछ । राजनीतिक संक्रमणकालरूपी अध्याँरो कायम राख्न चाहने शक्ति केन्द्रहरू (आन्तरिक र बाह्य) ले पनि त्यस्तै सानो स्वार्थी गिरोहलाई पकडमा राखिरहेको अनुुभूत हुुन्छ । दुुवैतिर सानो स्वार्थी समूह लाभमा देखिन्छ र बहुुसंख्यक निरिह । अफूमाथि लादिएका निर्णयहरू जनताले श्वाश्वत सत्यजस्तो गरी स्वीकार गरिदिएका कारण कोठामा बसेर ठूलाठूला निर्णय गर्नेहरूले आफूलाई निर्विकल्प ठान्ने मौका पाएका हुुन् । सहमतिका नाममा जवाफदेहिताविहीन ढंगले बोकिएका एजेन्डा र तदर्थवादमा आधारित राजनीतिक निर्णयलाई आँखा चिम्लिएर स्वीकार गरिरहेका (हामी) ले आफ्नो देशमा सूक्ष्म व्यवस्थापनको लागि शक्ति केन्द्रहरूबीच चलिरहेको होड र राज्य सञ्चालनकै तहमा बसेर त्ससको मतियार बनिरहेकाहरूबारे सवाल उठाउने गुुन्जायस नै देखिँदैन । लादिएका कुुरा जे छ ठीक छ भन्ने शैलीमा ग्रहण गर्ने दास मानसिकता हुुनै नपर्ने लोडसेडिङ स्वीकार गर्ने मानसिकताभन्दा सयौं गुुना घातक छ । प्रकृतिले सबै कुुरा दिएको सुुन्दर र शान्त देशका नागरिकले यसरी हीनताबोधसहित निम्छरो जीवन बाँच्नुुपर्ने अवस्था किन कायम छ यसको जवाफ कहिले खोजी गर्ने ? दोस्रो सवाल तर्क गर्ने गरिन्छ समाज जस्तो छ नेता त्यस्तै हुुन्छन्, नेताले कुुनै जादुुको छडी चलाएर समाधान दिने होइनन् । नेताहरू पनि तपाईंहामीमाझबाटै आएका मान्छे हुुन् । यही समाजका उपज हुुन् । जताततै अव्यवस्था भएका कारण नेताहरू असफल भए । यी तर्क गर्नेहरूलाई सपाट जवाफ हुुन् कुुलमान घिसिङ । नेतृत्वमा इच्छाशक्ति छ र राम्रो काम गर्न चाहन्छ भने सिस्टम जतिसुुकै भ्रष्ट भए पनि उसलाई रोक्न सक्दैन भन्ने मुुखर उदाहरण कुुलमानले दिएका छन् । देश चलाउनुु विद्युुत् प्राधिकरण चलाउनुुजस्तो होइन भन्ने तर्क पनि उठ्न सक्ला । तर नेपालसँग सीमा जोडिएको भारतीय राज्य विहारको उदाहरण काफी छ । केही वर्ष अघिसम्म राजनीतिशास्त्रका विद्यार्थीहरूले पढ्ने पाठ्यपुुस्तकमा राजनीतिको अपराधीकरण र अपराधको राजनीतीकरण, जातीयतामा जकडिएको राजनीतिबारे बुुझाउन मात्र दिने गरिन्थ्यो, विहारको उदाहरण । त्यतिमात्र होइन, क्षत्रीय र साम्प्रदायिक राजनीतिको खराब उदाहण पनि विहार नै बन्ने गथ्र्यो । समयले कोल्टे फेरेको छ, एक दसकअघिसम्म भारतमै सबैभन्दा पिछडिएको, विपन्न र अपराधीहरूको भूस्वर्ग मानिने विहार अब अपराध नियन्त्रण, स्थिरता र तीव्र विकासको लागि भारतकै नम्बर १ राज्य बन्ने होडमा छ । नेतृत्वमा इच्छाशक्ति भए असम्भवलाई सम्भव बनाउन सक्छ भन्ने उदाहरण हुुन् विहारका मुुख्यमन्त्री नीतिश कुुमार । कुुनै बेलाको बहिस्कृत विहार एक दसकमै भारतका सबैभन्दा बढी पर्यटक र बाह्य लगानी आकर्षित गर्ने राज्य बनिसकेको छ । सन् २००५ मा भएको नीतिश कुुमारको उदयपछि विहारले मुुहार नै फेरेको छ । नीतिश पनि अव्यवस्थाकै बीचबाट उदाएका कुुशल व्यवस्थापकीय क्षमताका प्रतीक हुुन् । देशमा व्याप्त मनोमानीमा आधारित राजनीतिक सिन्डिकेट तोड्न राजनीतिमा पनि कुुलमान प्रवृत्तिको जन्म प्रतीक्षित छ, जसले कुुलमान शैलीमा सीमित साधन र स्रोत हुँदाहुँदै पनि इमानदारी र कुुशल व्यवस्थापनको माध्यमबाट अपत्यारिलो परिणाम निकाल्न सकोस् । करोडौं जनतालाई वर्षौंसम्म गुुमराहमा राख्नेहरूको सिन्डिकेटमा धावा बोलेर कुुलमानले नेपालीलाई उज्यालो उपहार दिएका छन् । महाकवि देवकोटाको भाषामा सुुन्दर, शान्त र विशाल देश अदूरदर्शी झुुन्डको सिन्डिकेटका कारण संक्रमणकालको चक्रव्युहमा छट्पटाइरहेको छ । हिन्दी फिल्म सिंघम मा एउटा संवाद छ, गलत क्या है ये जान ने से कोइ फरक नही पड्ता, गलतको सही करने से फरक पड्ता है । प्रकृतिले वरदान दिएको देश संक्रमणकालको नाममा बन्धक बनिरहनुु अस्वीकार्य विषय हो । राजनीतिक सिन्डिकेटको दुुष्चक्रबाट मुुक्ति दिने कुुलमान नेपाली राजनीतिक क्षेत्रले कहिले पाउँला ? गौतम एपीवान टेलिभिजनका डेस्क सम्पादक हुुन् ।"
जोय रुट इङ्ल्यान्डका नयाँ टेस्ट कप्तान,"लन्डन: इङ्ल्यान्ड टेस्ट क्रिकेट टोलीको नयाँ कप्तानमा जोय रुट चयन भएका छन् । विगत चार वर्षदेखि टोलीको कप्तानी सम्हाल्दै आएका एलिस्टर कुकले गत हप्ता राजीनामा दिएपछि रुटलाई कप्तानीको जिम्मेवारी दिएको हो । इङ्ल्यान्ड क्रिकेट बोर्डले सोमबार रुटलाई नयाँ कप्तानीको जिम्मेवारी दिएको हो । २६ वर्षीय रुटलाई नयाँ कप्तान पाए पनि इङ्ल्यान्डले आगामी जुलाईसम्म कुनै पनि टेस्ट खेल्ने छैन । रुटको कप्तानीमा इङ्यान्डले आगामी जुलाईमा आफ्नै घरेलु मैदानमा दक्षिण अफ्रिकासँग टेस्ट खेल्नेछ । दायाँहाते ब्याट्सम्यान रुट इङ्ल्यान्डको ८०औं टेस्ट कप्तान हुन् । यसअघि उनी इङ्ल्यान्डका उपकप्तान थिए । सन् २०१२ मा भारतविरुद्ध टोलीबाट टेस्ट क्रिकेटमा डेब्यु गरेका रुटले कप्तान बन्नुअघि गत डिसेम्बरमा भारतविरुद्ध नै टेस्ट शृंखला खेलेका थिए । ५४ टेस्ट खेलेका रुटले अहिलेसम्म चार हजार पाँच सय ९४ रन बनाएका छन् । यस्तै ८० एकदिवसीयमा रुटले तीन हजार एक सय ४९ रन बनाएका छन् । सन् २०१५ देखि उपकप्तानका रूपमा कुकलाई सहयोग गर्दै आएका रुटले कप्तानी सम्हाल्ने भएपछि बेन स्टोकलाई उपकप्तानको जिम्मेवारी दिइएको छ । टेस्ट टोलीको कप्तानी सम्हालेपछि रुटले आफ्ना लागि यो सम्मान भएको बताएका छन् । इङ्ल्यान्डको टेस्ट कप्तानी पाउनु एकदमै ठूलो सम्मान हो, सन् २०१२ डिसेम्बरमा इङ्ल्यान्ड टोलीबाट डेब्यु गरेका रुटले भने मैले आफूलाई विशेष, उत्साहित पाइरहेको छु ।"
इब्राहिमोभिच म्यानचेस्टर युनाइटेडमै रहने माउरिन्होको दाबी,"काठमाडौंः म्यानचेस्टर युनाइटेडका प्रशिक्षक जोसे माउरिन्होले स्ट्राइकर जाल्टन इब्राहिमोभिच अर्काे सिजन पनि क्लबसँग रहने दाबी गरेका छन्। तर, इब्राहिमोभिचले भने यस विषयमा कुनै धारणा ब्यक्त गरेका छैनन्। प्रशिक्षक माउरिन्होले भने अर्को सिजनका लागि पनि इब्राहिमोभिचसँग सम्झाैताका लागि छलफल भइरहेको बताएका छन्। उनले इब्राहिमोभिचले प्रिमियर लिग फुटबलमा १०० गोल गर्न चाहेको समेत उल्लेख गरेका छन्। ३५ वर्षीय स्ट्राइकर इब्राहिमोभिच पेरिस सेन्ट जर्मेन (पीएसजी) सँगको सम्झौता सकिएपछि एक वर्षको सम्झौता गर्दै युनाइटेडसँग आबद्ध भएका हुन्। युनाइटेडसँगको सम्झौता उनको यही सिजनको अन्तिममा सकिनेछ। स्टार स्ट्राइकर इब्राहिमोभिचले म्यानचेस्टर युनाइटेडका लागि २० गोल गरिसकेका छन्।"
फुटबल टोली नगदसहित सम्मानित,"काठमाडौं: गत कात्तिकमा मलेसियामा सम्पन्न एएफसी सोलिडारिटी कप फुटबलको उपाधि जितेको नेपाली फुटबल टोली सोमबार नगद पुरस्कारसहित सम्मानित भएका छन् । टोलीलाई नेपाल सरकारले यसअघि घोषणा गरेको जनही तीनतीन लाख रुपैयाँ पुरस्कारसहित सम्मान गरेको हो । खेलाडीलाई प्रधानमन्त्री निवास बालुवाटारमा आयोजित कार्यक्रमबीच प्रधानमन्त्री पुष्पकमल दाहालले सम्मान गरे । सरकारले २३ खेलाडी र मुख्य प्रशिक्षकलाई जनही तीन लाख, सहायक प्रशिक्षकलाई दुई लाख तथा गोलरक्षक प्रशिक्षक र फिजियोलाई ५० हजार रुपैयाँ पुरस्कार प्रदान गरेको हो । मलेसियाको कुचिङमा भएको सोलिडारिटी कपको फाइनलमा नेपालले मकाउलाई १० गोलले हराउँदै उपाधि जितेको थियो । फाइनलमा नेपालका लागि सुजल श्रेष्ठले निर्णायक गोल गरेका थिए । नेपालले एएफसीले सञ्चालन गरेको प्रतियोगिताको उपाधि जितेको यो नै पहिलो पटक हो । उपाधि जितेपछि सरकारले खेलाडीलाई नगद पुरस्कारको घोषणा गरेको थियो । नेपालले अनिल गुरुङको कप्तानीमा एएफसी सोलिडारिटी कप जितेको थियो । टोलीमा उपकप्तान विराज महर्जन, नवयुग श्रेष्ठ, रविन श्रेष्ठ, अनन्त तामाङ, दीपक गुरुङ, आदित्य चौधरी, विमल घर्तीमगर, विशाल राई, रञ्जन विष्ट, हेमन गुरुङ, विक्रम लामा र कमल श्रेष्ठ रहेका थिए । त्यस्तै अञ्जन विष्ट, सुजल श्रेष्ठ, किरण चेम्जोङ, विकेश कुथू, सुमन लामा, देवेन्द्र तामाङ, विशाल श्रेष्ठ, भरत खवास, राजेन्द्र रावल र रञ्जित धिमाल रहेका थिए । टोलीको प्रशिक्षकमा जापानका ग्यातुको कोजी, सहायक प्रशिक्षकमा राजुकाजी शाक्य र गोलरक्षक प्रशिक्षकमा उज्ज्वल मानन्धर थिए । टोलीको फिजियोमा सुरज भुसाल थिए । सम्मान कार्यक्रममा एन्फाका अध्यक्ष नरेन्द्र श्रेष्ठले नेपालको रंगशाला निर्माण र अन्तर्राष्ट्रिय स्तरको फुटबल प्रतियोगितामा खेलाडीको सहभागिताका लागि आर्थिक सहयोग गर्न सरकारसँग माग गरेका थिए ।"
बार्सिलोनाका भिडाल पाँच महिना मैदान बाहिर रहने,काठमाडाैं: बार्सिलोनाका एलेक्स भिडाल पाँच महिना मैदानबाहिर रहने भएका छन् । स्पेनिस ला लिगाअन्तर्गत एलाभेससँगको खेलका क्रममा घाइते भएका थिए। भिडालको दायाँ खुट्टाको गोलीगाँठोमा चोट लागेको छ। बार्सिलोनाले दिएको जानकारी अनुसार भिडाल अब पाँच महिना मैदानबाहिरै रहनेछन्। उनलाई पाँच महिना आराम गर्न चिकित्सकहरुले सुझाव दिएको बताइएको छ।
म्यानचेस्टर सिटी प्रिमियर लिग फुटबलको दोस्रो स्थानमा उक्लियो,काठमाडौंः बोर्नमाउथलाई हराउँदै म्यानचेस्टर सिटी इंग्लिस प्रिमियर लिग फुटबलको दोस्रो स्थानमा उक्लिएको छ। गएराति भएको खेलमा बोर्नमाउथलाई उसकै घरेलु मैदानमा २० गोल अन्तरले पराजित गर्दै म्यानचेस्टर सिटी अंक तालिकाको दोस्रो स्थानमा उक्लिएको हो। खेलको २९ औं मिनेटमा रहिम स्टर्लिङले गोल गर्दै सिटीलाई सुरुवाती अग्रता दिलाएका थिए। पहिलो हाफमा एक सुन्य गोलको अग्रता लिएको म्यानचेस्टर सिटीले दोस्रो गोल भने उपहार पाएको हो। ६९ औं मिनेटमा बोर्नमाउथका टाइरोन मिङ्गसले आत्मघाती गोल गरेपछि सिटी २० को जित निकाल्न सफल भयो। जितपछि सिटी टोटनह्यामलाई पछि पार्दै अंक तालिकाको दोस्रो स्थानमा उक्लियो। दोस्रो स्थानमा उक्लिएको सिटीको २५ खेलबाट ५२ अंक भएको छ शीर्ष स्थानमा रहेको चेल्सीको समान खेलबाट ६० अंक छ। तेस्रो स्स्थानमा रहेको टोटनह्यामको समान खेलबाट ५० अंक छ।

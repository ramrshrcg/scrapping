शीर्षक,विवरण
जसरी पनि संविधान' को परिणाम,"संविधान निर्माणपछि देश समृद्धिको यात्रामा अघि बढ्ला भन्ने धेरैको अपेक्षा थियो, तर विनाशकारी भूकम्प र भारतीय नाकाबन्दीको प्रभाव थेग्न नसक्दा त्यो यात्रामा ब्रेक लाग्यो । संविधानसभाबाट अहिल्यै संविधान जारी गर्न सकिएन भने कहिल्यै गर्न सकिँदैन भनेर चौतर्फी दबाबपछि प्रधानमन्त्री सुशील कोइराला नेतृत्वको सरकार संविधान जारी गर्न बाध्य भयो । हो, एकातिर जनताको सातदसक लामो अथक् प्रयास, लामो राजनीतिक संक्रमणको अन्त्य, शान्ति, समृद्धि र राजनीतिक स्थिरताको लागि पनि संविधान जारी गर्नुपर्छ भन्ने मान्यता बलशाली बन्यो, त्यो स्वाभाविक हो, तर एक महिनामात्र ढिलाइ गरेको भए सबैले स्विकार्ने संविधान दिन सकिन्थ्यो कि भन्नेतर्फ प्रमुख दलले नसोच्दा संविधान कार्यान्वयनमा आशंका उत्पन्न हुन थालेका छन् । कसैलाई सत्तामा पुर्याउनकै लागि हतारमा संविधान जारी गर्दा देश र जनताले अनाहकमा दुःख बेहोर्नुपरेको तथ्य सबैका सामु जगजाहेर छ । मधेस र जनजातिको असन्तुष्टि हँदाहुँदै संविधान जसरी पनि जारी गर्नुपर्ने स्थिति किन, कसरी र कसका कारण आयो ? संविधानसभाको म्याद दुई वर्ष बाँकी हुँदाहँदै किन हतारमा संविधान जारी गरियो ? संविधान जारी गर्ने सिलसिलामा तत्कालीन प्रधानमन्त्री कोइरालाले न आफ्नो पार्टीको साथ पाए न अन्य जिम्मेवार दलको । भद्र सहमतिका नाममा तत्काल सरकार परिवर्तन पहिलो प्राथमिकता भयो, राष्ट्र र जनताको स्वार्थले प्राथमिकता पाएन । त्यसैले जनतामा असन्तुष्टि बढ्दो छ । पहिलो संविधानसभा विघटन हुनुमा सर्वोच्च अदालतको बाध्यकारी अवस्था थियो । त्यतिबेलै पनि रूपान्तरित संसद्बाट संविधानसभाले बाँकी राखेका कार्यभार पूरा गर्न सकिने ठाउँ थियो, तर अवशान गराइयो । खिलराज रेग्मीले दोस्रो संविधानसभा निर्वाचन नगराइदिएको भए देश अर्कै राजनीतिक कोर्समा जान्थ्यो र दलहरू असान्दर्भिक हुने अवस्था पनि आउन सक्थ्यो । संविधान हतारमा जारी गरियो, तर कार्यान्वयनमा एकपछि अर्को जटिलता थपिँदै गएका छन् । मधेस आन्दोलनका नाममा ठूलो मानवीय तथा भौतिक क्षति भएको छ । दसवर्षे सशस्त्र द्वन्द्व, पटकपटकका मधेस र जनजाति आन्दोलनका कारण कमजोर बनेको अर्थतन्त्रमा विनाशकारी भूकम्प र भारतीय नाकाबन्दीका कारण मुलुकले जुन क्षति बेहोर्नुपर्यो त्यो अकल्पनीय छ । भूकम्प प्राकृतिक विनाशलीला थियो, तर हामीमा साँच्चिकै राजनीतिक इच्छाशक्ति थियो भने नाकाबन्दी छोट्ट्याउन सकिन्थ्यो, मधेस आन्दोलन बेलैमा मत्थर हुन्थ्यो । आज मधेसलाई वार्तामा ल्याउन गरिएका प्रयास निरर्थक भइरहेका छन् । आधा जनसंख्याको असन्तुष्टि सम्बोधन नगरी संविधान कार्यान्वयनको औचित्य कसरी पुष्टि हुन्छ ? प्रजातन्त्रवादीको राजनीतिमा डबल स्ट्यान्डर्ड हुँदैन । जे हो त्यही भन्ने गर्छन् तर कम्युनिस्ट नेतृत्वमा डबल स्ट्यान्डर्ड भूमिका देखियो । भित्र एउटा कुरा गर्ने बाहिर अर्कै । संविधान त्यतिबेला जारी नभएको भए के बिग्रन्थ्यो ? एक महिना ढिला भएको भए के हुन्थ्यो ? राजनीतिक दलहरूलाई भविष्यमा सुरक्षित राजनीति गर्नको लागि यसको स्पष्ट जवाफ आउनुपर्छ । हतारमा संविधान जारीपछि सत्ताको नेतृत्व लिएको एमालेले यी प्रश्नको उत्तर दिनुपर्छ । संविधानलाई तुलनात्मक रूपमा कसैले नराम्रो भनेको छैन, हामीले मधेस र जनजातिलाई सम्बोधन गरेर संविधान जारी गर्न सकेको भए सबै देशवासीले संविधानको दीपावली गर्ने थिए, अन्तर्राष्ट्रिय जगत्ले प्रशंसा गर्ने थियो भने नेतृत्वको राजनीतिक उचाइ पनि बढ्ने थियो । हामी त्यहीँनेर चुकेका छौँ, जसले गर्दा आज पनि राजनीतिक संक्रमणबाट बाहिर निस्कन सक्ने अवस्था छैन । दोषजति अरूलाई थोपरेर आफू चोखो बन्ने प्रवृत्तिले निम्त्याएका जटिलताको सम्बोधन नगरी सुखै छैन । संविधानप्रति भारतको कुनै विपति छैन । नेपालका हरेक राजनीतिक परिवर्तनमा भारत कुनै न कुनै रूपमा सामेल छ । दुःखमा साथ लिने र सुखमा सराप्ने प्रवृत्तिको विरोधमा मात्र भारत उभिएको हो । सरकारको भारतप्रतिको अनुदारवादले धेरै मात्रामा काम गरेको छ । भारतलाई गाली गरेर राष्ट्रवादी हुने प्रवृत्ति मौलाएकाले भारत पनि अनुदार बन्दै गयो । राजदूतको भूमिकामा हुँदा भन्ने गर्थें, नेपाली भएर राष्ट्रवादी होइन, देशभक्त हुनुपर्छ ।' आखिर भारतको आलोचना गर्दा दुःख त नेपाली जनताले पाए नि । भूकम्पबाट घरवार गुमाएका नेपालीले नाकाबन्दीको सामना गर्नुपर्यो । भूकम्पको एक वर्ष बितिसक्दा पनि पालमुनि बस्न विवश जनताको संवेदनशीलता बुझ्न नसक्दा र उनीहरूप्रति जवाफदेही नहुँदा राजनीति थप जटिल बन्दै गएको छ । अरूलाई दोष दिएर उम्किने प्रवृत्तिले यहीँनेर काम गरेको छ । अन्तर्राष्ट्रिय जगत्ले नियालिरहेको छ, हाम्रो सहयोग उपयोग गर्न नेपाल सरकार चुकेको छ । यो हाम्रा लागि विडम्बनाको विषय हो । अझै कति आवेशमा रुमलिइरहने ? छिमेकीप्रतिको दृष्टिकोणमा परिवर्तन ल्याउन सक्नुपर्छ । हो, भारतले नेपालप्रति देखाएको व्यवहार आलोच्य रह्यो । संसारले पनि हेरिरहेको छ उसको व्यवहार । त्यसो भनेर हामी पनि अनुदार बन्नु हुन्न, किनभने हाम्रो सबैभन्दा नजिकको छिमेकी भारत नै हो । हामी भूगोलले बाँधिएका छौँ, तीनतिर भारत छ भने उत्तरतिर कठिन भूगोल भएको चीन । भूकम्पलगत्तै भारतले गरेको सहयोग उदाहरणीय छ । दुःखमा साथ पाएको कुरा हामीले भुल्नु हुन्न । भारतीय प्रधानमन्त्री नरेन्द्र मोदीले भूकम्पको बेला नेपाली राजदूतको भूमिकामा रहेको पंक्तिकारसँग भएको पटकपटकको भेटमा देखाएको सदासयतालाई म कहिल्यै भूल्न सक्दिनँ । उनले आफ्नै देशको समस्या सम्झेर सहयोगी हात फैलाएका थिए । मोदी प्रधानमन्त्रीमा नियुक्त भएपछि नेपालभारत सम्बन्धमा सुधारका संकेत देखिएका थिए, तर नेपालमा संविधान जारी भएपछि एकाएक सम्बन्ध बिग्रियो । मैले पटकपटक भनेँ, भारतको असन्तुष्टि के हो भन्नुस्, म तत्काल काठमाडौँ पुर्याउन सक्छु ।' जवाफ आउँथ्यो, नेपालले आफ्नो संविधान आफैँ बनाओस्, शान्ति, स्थिरता र आर्थिक प्रगतिमा नेपाल अगाडि बढोस्, हाम्रो खास एजेन्डा छैनन् ।' तर यहाँ प्रचार गरिएजस्तो संविधानमा हिन्दु राष्ट्र नलेखेकाले भारत रिसाएको होइन । संविधान जारी गर्ने बेलामा हामीलाई इग्नोर गरियो' भन्ने एजेन्डाले दिल्लीमा स्थान बनाएको थियो । संविधान अहिलेसम्म पूर्णरूपमा कार्यान्वयन भएको छैन । सायद हामीले पनि परिस्थिति राम्रोसँग मूल्यांकन गर्न सकेनौँ कि ? मधेस भनेको मुलुकको अभिन्न अंग हो, त्यहाँ विद्यमान समस्याको समाधान नभई संविधान कार्यान्वयन हुन कठिन हुन्छ । हामीले त्यो कुरा बुझेनौँ कि ? सतही कुरा गरेर हुन्न । राष्ट्रियता र अखण्डताको सुरक्षा मधेसी जनताले गरेका छन् । तीनतिर भारतसँग जोडिएको भूमि सबै तराई होइन र ? भारतले सीमा मिच्यो, हाम्रो सीमा कायम गराउनुपर्यो भनेर प्रशासनमा भन्न जाने मधेसी जनता होइनन् र ? राष्ट्रियताको चर्को कुरा गर्ने राजनीतिक दलले यो कुरा किन बुझ्दैनन् ? तराईमधेसलाई भारत देख्ने आँखाकै कारण दुई देशबीच असमझदारी बढ्नु हुन्न । एकदुईजना नेताका क्रियाकलापले सारा नेपालीले किन दुःख पाउने ? भारतजस्तो लोकतान्त्रिक मुलुकले आफ्नो मर्यादाको ख्याल गरेन कि भन्ने प्रतिक्रिया मैले बारम्बार दिएको हुँ । त्यो कठिन अवस्थामा नेपाल र भारतको अतिवादको पनि ठूलो भूमिका रह्यो । राष्ट्रिय तथा अन्तरार्ष्ट्रिय तहमा नेपालमा मानवीय संकट' उत्पन्न हुन थाल्यो भन्ने सन्देश प्रवाह भएपछि भारतको राजनीतिक नेतृत्वमा गम्भीरता देखिएको थियो । राजनीतिक व्यक्ति भए पनि कूटनीतिक नियुक्तिमा गएपछि देशलाई तत्कालीन मात्र होइन, दीर्घकालीन हित हुने काम गर्नुपर्छ भन्ने मेरो मान्यता थियो । नेपाल सरकारले फिर्ता बोलाउनुभन्दा अघिल्लो दिनसम्म पनि म यही मान्यता बोकेर हिँडिरहेको थिएँ । भारतसँगको सम्बन्धमा सुधार भएकै छ । भूकम्प र नाकाबन्दीका बेला मैले मेरो ठाउँबाट सक्दो पहल गरेको हुँ सहयोग जुटाउन । म सस्तो लोकप्रियताको लागि आफ्नो प्रचार गर्न चाहन्न । म अध्यात्ममा विश्वास गर्ने मान्छे भएकाले सत्यवादी हुँ, नभएको कुरा बोल्दिनँ । हामी तयारी र विकल्पविना क्रान्तिकारी कुरा गर्छौं, त्यसै उचालिन्छौँ, तर विकल्प खोज्न सक्दैनौँ । चीनसँग हामीले बढाउन खोजेको सम्बन्ध त्यस्तै भयो । कूटनीति भनेको शान्त हुनुपर्छ । नजिकका छिमेकी भारत र चीनसँग डिल' गर्ने शान्तिपूर्ण तरिकाले हो । भरपर्दो विकल्प नहुञ्जेल कूटनीतिक मामलामा अनावश्यक रूपमा जनताले दुःख पाउने हिसाबबाट जथाभावी बोल्ने गर्नु हुँदैन । दिल्लीमा चीनका राजदूतसँग भेट हुँदा पनि नेपालबारे चिन्ता प्रकट भएको पाएको थिएँ । नेपालले चीनसँग सम्बन्ध राख्ने मामलामा प्रस्ट हुनुपर्छ । यहाँ मिडियाले उचालिरहन्छन्, त्यसलाई हामीले केही गर्न सक्दैनौँ । एकथरी मान्छेको कुरै त्यस्तै हुन्छ । नेपाल चीनतिर फर्कियो, भारतले कूटनीति बिगार्यो भनेर हल्ला गरिरहन्छन्, राजनीतिमा यो चलिरहन्छ । भारतसँगको हाम्रो यथार्थलाई हामी बदल्न सक्दैनौँ । भारत र चीनलाई नेपालको भूमिबाट ट्रान्जिट' मार्ग उपलब्ध गराउनु हाम्रो राष्ट्रिय हितमा हुन्छ । त्यसमा भारत र चीन दुवै देश सहमत हुनुपर्यो । चीन र भारतको पहिलेभन्दा अहिले धेरै सुमधुर सम्बन्ध छ, हामीले सोचेभन्दा धेरै । तर हामीले पनि त्यहीअनुसारको राष्ट्रिय सोच बनाउनुपर्यो । नेपाल र भारतबीच संस्कृति, इतिहास र भूगोलको सम्बन्ध छ, त्यसलाई इग्नोर गरेर नेपाली जनताले दुःख पाउनु हुन्न भन्ने मात्र मेरो मान्यता हो । चीन कठिन भूगोल भएको मुलुक हो । उसले पटकपटक भन्दै आएको छ, भारतसँग मिलेर जाँदा नेपाललाई धेरै फाइदा छ । भूगोलले पनि हामीलाई नेपालले चाहेअनुसारको व्यापारव्यवसाय गर्न सहयोग गरेको छैन । हामी अरू प्राविधिक सहयोग गर्न तयार छौँ ।' हो, चीन पनि समृद्ध नेपाल देख्न चाहन्छ, त्यसका लागि आवश्यक सहयोग गर्न उ तयार छ । त्यसो भनेर वर्षभरि नै चीनबाट अत्यावश्यक सामग्री ल्याउन सम्भव नहुने भएपछि भारतसँग सम्बन्ध सुधारेर अघि बढ्नु हाम्रै हितमा छ । राजदूतको हैसियतमा रहँदा नेपाल र भारतबीचको सम्बन्ध सुदृढ बनाउन सक्दो पहल गरेको छु । नेपालको संविधानबारे भारतीय भ्रम चिरिएको छ अहिले । भारत पनि नेपालमा दिगो शान्ति, स्थिरता र विकास चाहन्छ । प्रधानमन्त्री केपी ओलीको भारत भ्रमणपछि सम्बन्धमा सुधार आएको छ । त्यो सम्बन्धलाई थप मजबुत बनाउन पनि हामीले सामूहिक पहल गर्नुपर्छ । विकासमा अघि लम्केका दुई विशाल छिमेकीका बीचमा पिछडिएको र गरिब राष्ट्र भएर कतिन्जेल बसिरहने ? मैले पनि भारतीय संस्थापन र अन्य दलका नेताहरूसँग भन्दै आएको थिएँ, ठूलो राष्ट्रको छाती पनि ठूलै हुनुपर्छ । निर्णय पनि ठूलै गर्नुपर्छ । साना देशले भनेका साना कुरालाई इस्सु बनाउनु हुन्न ।' सरकार परिवर्तनपछि राजदूत बदल्दा कूटनीतिमा नराम्रो असर पुग्छ । यसो भनेर म कायम रहन पाएको भए हुन्थ्यो भन्ने होइन । प्रणालीको विकास भयो भने भोलिको लागि असजिलो हुँदैन भन्ने मात्र हो । यसको लागि सबै राजनीतिक दल एक ठाउँमा उभिनुपर्छ । दलपिच्छेको परराष्ट्र नीति हुँदा त्यसको असर देशलाई परेको छ । नेपालभारतबीच सभ्यता, संस्कृति, धर्म, समान सामाजिक मान्यता र खुला सिमानाबाट निर्देशित सम्बन्धलाई सामान्य ट्र्याकमा ल्याउनैपर्छ । सम्बन्ध सामान्य अवस्थातिर गएको छ, त्यसलाई सन्तुलनमा राखिरहने कौशलता हामीले प्रदर्शन गर्न सक्नुपर्छ । संविधानबारेका विमतिलाई लिएर अनावश्यकरूपमा धनजन क्षति भयो, त्यसबाट शिक्षा लिनुपर्छ । हो, शान्ति प्रक्रियादेखि नै भारतले साझेदारी भएर काम गरेको हो । शान्ति प्रक्रियादेखि संविधान निर्माणसम्ममा ऊ संलग्न छ । आवश्यक पर्दा सहयोग माग्ने, पछि बेवास्ता गरेर हिँड्नु हँदैन, उनीहरूको चित्त दुखाइ यसैमा हो । पछिल्लोपटक राष्ट्रपतिको भ्रमण रद्द गरिँदा पनि नकारात्मक सन्देश गयो । म ठूलो, मैले जितेँ भन्छौँ । राजनीति भनेको जुवाको खाल होइन, आपसी सद्भाव कायम राखी अघि बढ्ने हो । त्यो जगमा उभिएर सम्बन्ध विस्तार गर्दा भारतले किन नकारात्मक कुरा गर्छ र ? हामी आपसमा विभाजित हुन्छौँ भने कसलाई दोष दिने ? भारतसँगको सहजता र सरलता विगतदेखि नै स्थापित छ, सरकार आउँछन्, जान्छन् । नेपालले भारतसँग खोजेको, समानतामा आधारित पारस्परिक हित र सार्वभौम हैसियतको सम्मान हो । अबको सम्बन्ध यही हिसाबमा अघि बढ्नेछ । संविधान कार्यान्वयन चरणमा रहेको नेपालमा गणतन्त्रले जनजीविकाको सवाललाई सम्बोधन गर्न सकेको छैन । हामी कहाँनेर चुकेका छौँ, कूटनीति र राष्ट्रिय स्वार्थमा एकजुट हुन सक्यौँ भने हाम्रो स्वाभिमानमा आँच आउने छैन । आरोपप्रत्यारोपमा उत्रँदा साख हाम्रै गिर्ने हो, भन्ने भावनाका विकास जरुरी छ । भारत कोर्स करेक्सनको अवस्थामा छ, कतै हाम्रो भूमिका नकारात्मक त छैन ? हामीमा यो संवेदनशीलता पटक्कै देखिँदैन । भारत सिस्टममा चलेको छ । त्यहाँका नेताले बोलेको कुरा रेकर्ड गरिएको हुन्छ कसले कहाँ के बोलेको छ, त्यो जतिबेला खोजे पनि भेटिन्छ, तर यहाँका नेताले कहाँ गएर के बोले भन्ने कुनै अभिलेख हामीसँग छैन । भारतका नेतासँग गएर नेपाली नेताले के भने भन्ने कुरा हामीले त्यहाँ गएर खोज्ने कुरा हुँदैन । त्यसैले उनीहरूसँग एउटा कुरा भन्ने तर नेपाल फर्केपछि अर्कै कुरा बोलेको भनेर प्रचार गर्ने हाम्रो प्रचलनले सम्बन्धलाई दूर बनाएको छ । तैपनि हामी किन पाठ सिक्दैनौँ ? सरकार परिवर्तनपछि राजदूत बदल्दा कूटनीतिमा नराम्रो असर पुग्छ । यसो भनेर म कायम रहन पाएको भए हुन्थ्यो भन्ने होइन । प्रणालीको विकास भयो भने भोलिको लागि असजिलो हुँदैन भन्ने मात्र हो । यसको लागि सबै राजनीतिक दल एक ठाउँमा उभिनुपर्छ । दलैपिच्छेको परराष्ट्र नीति हुँदा त्यसको असर देशलाई परेको छ । समयानुकूलको परराष्ट्र नीतिको विकास गर्न सकियो भने अन्तर्राष्ट्रिय जगत्ले हामीलाई हेर्ने दृष्टिकोणमा पनि परिवर्तन आउनेछ । अब हामीले पुराना निर्णय सच्याएर नयाँ राजनीतिक वातावरण निर्माण गर्न सकेनौँ भने हामी फेरि पहिलो संविधानसभा विघटनपछिको अवस्थामा पुग्नेछौँ । त्यो अवस्था आयो भने कसको राजनीति के हुन्छ, त्यो भविष्यले बताउनेछ । हामीले पार्टी राजनीति व्यवस्थित बनाउन सकेनौँ भने दुर्घटना अवश्यम्भावी छ । सरकारका गतिविधि र एमाले पार्टीभित्रको अन्तरविरोधले सकारात्मक संकेत गरिरहेको छैन । माओवादी केन्द्र सरकारको नेतृत्वसँग किन रुस्ट देखिएको छ ? यसको संकेत होअपरिपक्क, गैरकूटनीतिक र अमर्यादित कुरा गरेर सत्ताले निरन्तरता पाउन सक्दैन । स्थानीय निर्वाचन मंसिरमा गर्ने भनिएको छ, तर स्थानीय निकाय पुनर्संरचना आयोगको प्रतिवेदन फागुनमा आउँछ । स्थानीय निकाय पुनर्संरचनाको लागि आयोग बनाउने उसको प्रतिवेदन नआई निर्वाचनको कुरा गर्ने ? कसरी सम्भव छ ? राष्ट्रिय सहमतिसहित निर्वाचन गर्न सकेनौँ भने यसको परिणाम कसैको लागि पनि हितकर हुने छैन । खालि सत्ता टिकाउने कामबाहेक केही भएको छैन । सत्ताको लागि मात्र होइन, देश र जनताको स्वार्थको पक्षमा एकजुट भएर अघि बढौँ । अब संविधानबारे टीकाटिप्पणी गर्नुभन्दा यसको सफल कार्यान्वयनमा संवेदनशील बन्नुपर्छ । संविधान कार्यान्वयन हुन सकेन भने त्यसले ल्याउने परिणाम हामीले सोचेभन्दा फरक हुनेछ । कांग्रेसको नेतृत्वमा संविधान जारी भएकाले उसैको नेतृत्वमा कार्यान्वयनमा जानु अहिलेको उत्तम बाटो हो । सहमति जुट्छ भने जसको नेतृत्वमा पनि सरकार गठन गर्न कांग्रेस खुला हुनुपर्छ । यसो हुन सक्यो भने देशले सही निकास पाउँछ कि ? समय जति महान् र बलवान् छ, त्यत्तिकै क्रूर पनि हुन्छ, उसले कसैलाई प्रतीक्षा गर्दैन । यसको लागि पनि सबै राजनीतिक दलले आफ्नो राजनीतिक स्वार्थमा भन्दा राष्ट्रिय स्वार्थलाई केन्द्रमा राखेर एकजुट हुनुको विकल्प छैन ।"
ओलीमोदीको नयाँ कूटनीतिक आयाम,"नेपालभारत सम्बन्धलाई आधुनिक गर्ने अभियान काठमाडौँबाट प्रारम्भ भएको छ । यसको सुरुआत प्रधानमन्त्री खड्गप्रसाद ओलीको गत फागुनमा भएको नयाँदिल्ली भ्रमणले गरेको थियो । रन्किएर, फन्किएर, जंगिएर, सन्किएर र झंकिएर नेपालमाथि नाकाबन्दी लगाउने भारतीय प्रधानमन्त्री नरेन्द्र मोदीलाई ओलीको त्यही भ्रमणले आमनेसामने बनाएको थियो । नेपालभारत सम्बन्धलाई प्रक्रियागत रूपमा गति दिन अभ्यास गर्ने थालनी प्रबुद्ध व्यक्तिको समूह (ईपीजी) मार्फत गर्ने सहमति त्यही बेला भएको थियो । दुवै देशका प्रबुद्ध व्यक्तिहरूको समूह घोषणा गरेर सम्बन्ध सुधारको प्रारम्भ गरियो । परराष्ट्रमन्त्री कमल थापाले सोमबार होटेल अन्नपूर्णमा ईपीजी बैठकको सुरुआत गरे र मंगलबार यो सकियो पनि । यसले नेपालभारतबीचको सम्बन्धलाई एउटा प्रक्रियामा लैजाने बाटो खोलेको छ । दुई देशको सम्बन्धमा हाबी रहेको बेलायती उपनिवेशवादी सोच र भारतीय कर्मचारीतन्त्रको दबदबा, नेपाली राणाशाहको स्वेच्छाचारी र सामन्ती धङधङीको बदला जनस्तरबाट राष्ट्रिय स्वार्थहरूका आधारमा कूटनीतिक अभ्यास गर्ने चरणमा प्रवेश गरेको छ । संघीय लोकतान्त्रिक गणतन्त्र नेपालको संविधान घोषणापछि नेपालको कूटनीतिको अवधारणामै आमूल परिवर्तन भएको छ । प्रबुद्ध व्यक्तिहरूको समूहमा नेपालभारतको परराष्ट्रनीति पुनरावलोकन र तर्जुमा गर्ने जिम्मेवारी आउनुको अर्थ हो नेपाल र भारतको परराष्ट्र नीतिको तर्जुमा अब जनस्तरबाट हुनेछ । नेपालका मुठीभर दरबारीया, कर्मचारी, घरानिया र स्वार्थी समूहको चंगुलमा रहेको अधिकार लोकतान्त्रिक गणतन्त्र नेपालको संविधानसँगै जनतामा आइपुगेको छ । त्यसैले नेपाली कूटनीति अब राष्ट्रिय कूटनीतिमा रूपान्तर भएको छ । यसले आधुनिक नेपालको राजमार्ग खोल्नेछ । अब नेपालको परराष्ट्र नीति नयाँ डिस्कोर्समा गयो, एक अनुभवी कूटनीतिज्ञले भने त्यसैले अब हाम्रो कूटनीति मिथ होइन ट्र्युथ' मा आधारित हुनेछ । उनले थपे, यो अभ्यासले नेपालभारतका नाउँमा च्याउसरि खुलेका एनजीओ र दूतावासको पैसामा रोजगार पाइरहेका बिचौलियाको अध्याय पनि समाप्त पार्नेछ । सत्ता राजनीतिको खेलबाट सधैँ प्रभावित परिरहने नेपाली कूटनीतिलाई प्रधानमन्त्री ओलीले टुंग्याइदिएकाले यसको जस उनैलाई जान्छ । नेपालको कूटनीतिमा राष्ट्रिय स्वाभिमान, अखण्डता, स्वावलम्बन र लोकतान्त्रिक आत्मजागरणको सिर्जना भएको छ । ईपीजीको बैठक राजधानीमा सुरु भएसँगै सरकार बहिर्गमन गराउने र कांग्रेसमधेसवादीसम्मिलित तर आफ्नो नेतृत्वमा सहमतीय सरकार बनाउने जुन तुरुप माओवादी केन्द्रका प्रचण्डले फालेका छन्, शंका छैन यो असफल हुन्छ । तर नेपालको राजनीतिक परिवर्तनलाई नजिकबाट नियालिरहेका एक प्राध्यापकले भने, नेपालको राजनीतिमा विदेशी प्रभावको मक्किएको अन्तिम पर्खाल हो यो ! अब बुझिने, जानिने, चिनिने र थाहा पाउने तरिकाले विदेशी इसारा र चलखेलमा सरकार परिवर्तन सम्भव छैन भन्ने छर्लंग हुनेछ । त्यसले जनताको समर्थन पाउने पनि छैन । त्यसो हो भने प्रचण्डको सरकार परिवर्तनको पछिल्लो प्रयत्न के हो त ? यो म्याद गुज्रिएको चाल हो, ती कूटनीतिक प्राध्यापकले कूटनीतिक उत्तर दिँदै भने, एउटा नीतिको अन्त्य र अर्कोको सुरुआत भइनसकेको अवस्थामा यस्तो हुन्छ । तर केही मानिस अल्मलिए पनि पुरानो गेम' का तिकडम नयाँ अवस्थामा लागू हुँदैन । त्यसैले प्रचण्डको चाल यतिखेर परीक्षाको बिन्दुमा रहेको छ किनभने नेपाली राजनीतिक चरण जटिल र जनता कति संवेदनशील भइसकेका छन् भने कुनै पनि रूपमा विदेशी र छिमेकीको मिति गुज्रिएको प्रभुत्व, छाया, आकृति अबको नेपालको शासन व्यवस्थामा स्वीकार्य हुँदैन, न त जनताले नै त्यसलाई पचाउन सक्छन् ! जनताका अगाडि उभिएर जवाफ त दिनुपर्छ नि ! ईपीजी बैठकको सुरुआत रोचक किन रह्यो भने, नेपाल र भारतका ईपीजी सदस्यहरू अहिले चलिरहेको युरोकपका खेलाडीहरू मैदान उत्रिदा झैँ गम्भीर बनेर देखा परे । तिनलाई देखेर त्यहाँ सहभागीहरूलाई लाग्यो, प्रतिस्पर्धी खेलाडीहरूले झैँ यिनले आफ्नो कुन कला प्रदर्शन गर्ने होलान् ? कुन समूहको कुन सदस्य कसरी प्रस्तुत हुन्छ होला ? दुवै देशबाट उपस्थित ईपीजीका पूरै आठैजना सदस्य (नेपालका भेषबहादुर थापा, नीलाम्बर आचार्य, सूर्यनाथ उपाध्याय र राजन भट्टराई तथा भारतका भगतसिंह कोसीयारी, जयन्तप्रसाद, महेन्द्रप्रसाद लामा र भुवनचन्द्र उप्रेती) कार्यक्रममा सहभागी भए । बडो होसियारी र कूटनीतिक तवरले व्यापक पूर्व तयारीका साथ प्रस्तुत हुँदै गरेको भान पनि पारे । दुवै देशका समूहमाथि आआफ्नो मुलुकको हित र सरकारको स्वार्थअनुसार विगतमा नेपालभारतबीच भएका सन् १९५० को सन्धिलगायत सन् १८१६ को सुगौली सन्धि, सीमा सुरक्षालगायतका विषयमा समेत पुनरावलोकन, खारेजी र नयाँ चरणमा गर्नुपर्ने विषयहरूलाई सूत्रबद्ध गर्नु कम जटिल काम होइन । यसको दबाब उनीहरूका अनुहारमा प्रचुर मात्रामा देखिन्थ्यो पनि । तर के कुरामा हामी सबै स्पष्ट हुनुपर्छ भने, ईपीजीको म्यान्डेट सरकारले मान्नैपर्छ भन्ने होइन । तर जुन किसिमले विषय उठ्छन्, ती प्वाइन्ट टु बी नोटेड' को रूपमा स्थापित भने हुनेछन् । कतिपयलाई लागेको होला, यो बैठक र यसका सुझाव दुई वर्षपछि कार्यान्वयनमा आउँछन् । तर ईपीजीको कार्य क्षेत्र र टीओआर' प्रस्ट छ, दुईबर्से समयसीमामा ईपीजीले जति पनि विषय उठाउनेछ, दुवै देशका सरकारले तिनीहरूलाई रिफरेन्स' का रूपमा मात्र ग्रहण गर्ने हो । सोमबार सुरु भएको ईपीजीको पहिलो बैठक औपचारिक रूपमा सञ्चालन गर्दै नेपाली संयोजक डा भेषबहादुर थापाले भने, यो बैठकले दुई देशबीच भएका सन्धिसम्झौताका विषयहरूलाई समसामयिक बनाउन र दुईपक्षीय हितमा अगाडि बढ्न सहजीकरण गर्नेछ । डा थापाले छोटोमा विषयलाई प्रस्तुत गरेर आफ्नो लामो कूटनीतिक अनुभव चातुर्य प्रदर्शन गरे । तर उता भारतीय तर्फका टोली नेता भगतसिंह कोसियारीले भारतीयमा जड बनेर रहेको भित्री इच्छालाई हलुका पारामा राख्ने रणनीति अपनाउँदै भने, भारत नेपाललाई भुटान जस्तै देख्न चाहन्छ । उनले यति भन्न नपाउँदै औपचारिक कार्यक्रममा भेला भएका सहभागीहरू सशंकित बनेर एकअर्काको मुख हेराहेर गर्दै कुइनो ठोकाठोक गरेर विस्मयकारी रेस्पोन्स' गर्न थालिहाले । यो देखेर कोसियारी तुरुन्त सचेत भइहाले, भारतीय नेताहरूमा दम्भित रूपमा रहेको क्लेष' फुत्त बाहिर निस्किएको श्र्रोतादर्शकले पत्तो पाइहाले भन्ने ठानेर टोपी घुमाउन थालिहाले । उनले तत्कालै आफ्नो भनाइ सच्याउन काली, कोशी र कर्णालीको पानीदेखि पशुपतिनाथ र बद्रीकेदारमा भारतीय र नेपालीको बराबर हक हुने कुरा उठान गर्दै दुवै देशका जनता एउटै रक्त समूहका वंश रहेको, भुटानको ह्याप्पिनेस' इन्डेक्सको चर्चा गरेको श्र्रोतालाई बहकाउने कसरततर्फ लागे । नेपालभारतबीच भएको ईपीजीको यो पहिलो बैठक मात्र होइन, खासमा नेपाल भारतबीच भारत स्वतन्त्र भएदेखि नै भएगरेका कामकुराको पुनरावलोकन गरेर नयाँ चरणमा प्रवेश गर्नुपर्छ भनेर भारत स्वतन्त्र भएपछि उनान्सत्तरीऔँ वर्षमै पहिलोपटक छलफल हुन लागेकाले पनि सहभागी भावुक र तरंगित हुनु अनौठो होइन । विश्वका युद्धग्रस्त देशहरूबीच भएका सम्बन्ध सुधारका वार्ताहरू खोतल्ने हो भने, टेन्सनका शृंखला अन्तर्राष्ट्रिय सम्बन्धमा उदाहरणका रूपमा बग्रेल्ती पाइन्छन् । त्यसैले पुराना कुरा कोट्याएर बालका खाल निकाल्नेभन्दा पनि सानातिना बठ्याइँ र तुस पोखाइ होइन, नेपालभारत सम्बन्ध अब नयाँ चरणमा प्रवेश गरेको स्विकार्दै दुवै देशका वार्ताकार अगाडि बढ्नु यथार्थ हुनेछ । नेपालभारतबीचको सम्बन्ध नयाँ चरणमा प्रवेश गरेको सत्यलाई भारतका प्रधानमन्त्री नरेन्द्र मोदीले नेपालको संविधानसभालाई सम्बोधन गर्दा नै अभिव्यक्त गरिसकेका हुन् । आफ्नै प्रधानमन्त्रीको अभिव्यक्तिबाट तिल्मिलाएको भारतीय ब्युरोक्रेसी, संस्थापन पक्ष र खुफियातन्त्रले मोदीलाई यु टर्न' गराएरै नेपालभारत सम्बन्ध युद्धकालमा झैँ बनेको र भारतले नेपालमाथि नाकाबन्दी गरेर घुँडा टेकाउन खोजेको जगजाहेर नै छ । अहिले मोदी नेपालभारत सम्बन्धमा भएका गलत व्यवहारबारे छ्यांङ भइसकेका छन् । भारतबाट भएका अतिशयपूर्ण व्यवहार बुझेकाले नै नेपालसँग नयाँ समयअनुसार सम्बन्ध कायम गर्न उनले नै हात अगाडि बढाएका छन् । दुई वर्षअघि नेपालको संविधानसभामा जे बोलेका थिए, मोदी सायद त्यही विन्दुमा फर्किएका छन् । नेपालभारत सम्बन्ध न भारतीय जनताको बाबु बनेको ब्युरोक्रेट, न त शासक न बेलायती उपनिवेशवादी लर्ड कर्जनले तोकिदिएबमोजिम चलेको भारतीय विदेश नीतिले हो । अहिले मोदी नेपालभारत सम्बन्धमा भएका गलत व्यवहारबारे छ्यांङ भइसकेका छन् । भारतबाट भएका अतिशयपूर्ण व्यवहार बुझेकाले नै नेपालसँग नयाँ समयअनुसार सम्बन्ध कायम गर्न उनले नै हात अगाडि बढाएका छन् । दुई वर्षअघि नेपालको संविधानसभामा जे बोलेका थिए, मोदी सायद त्यही विन्दुमा फर्किएका छन् । नेपालभारत सम्बन्ध मोदीले भने झैँ ऋषिमुनीहरूको तप र साँस्कृतिक, सामाजिक, पुरातात्विक संरचनाको जगमा बनेको हो । त्यसैले हठात कसैले नेपालभारत सम्बन्ध बिगार्न, भाँड्न, तोड्न, छोड्न नै सक्छ । मोदीले बहकिएरै पनि नेपालभारत सम्बन्ध आफ्नो अनुकूल गर्न सकेनन् । तर अहिले मोदीलाई यो चेतना भइसकेको देखिन्छ । बरु नेपालभारतको यो पाटोको चुरो बुझेकाले हाम्रा प्रधानमन्त्री ओलीले जनमन बिग्रनै दिएनन् । शारीरिक रूपमा जति निर्दो भए पनि ओलीले एकातिर आत्मबल कायमै राख्न सके भने अर्कोतिर जनताको राष्ट्रपे्रम, राष्ट्रिय स्वाभिमान र गौरवको ऊर्जा नाकाबन्दी अवधिभर प्रवाहित गरिरहे । साथै, भारतीय अमानवीय नाकाबन्दीको विकल्पमा उत्तरी छिमेकी चीनसँग पारवहन सम्झौता कायम पनि गर्न सके । यति मात्र होइन, काठमाडौँमा नेपालभारतबीच ईपीजी बैठक भइरहँदा नेपालका परराष्ट्र सचिव चीनका परराष्ट्रमन्त्रीसँग प्रधानमन्त्री ओलीको चीन भ्रमणका बेला भएका सम्झौता कार्यान्वयन गर्न र चिनियाँ राष्ट्रपति सी जिन पिङको आसन्न नेपाल भ्रमणको तिथि निश्चित गर्न बेइजिङमा पठाएका छन् । यसले के सन्देश दिएको छ भने, एक्काइसौँ शताब्दीमा कुनै पनि देशले आफूखुसी जे गरे पनि हुन्छ भन्ने दिन अब रहेनन् । त्यसैले ईपीजी र त्यसले तय गर्ने एजेन्डा र यसले पारित गरेका कार्यक्रम पनि उत्तिकै संवेदनशील र महत्त्वपूर्ण छन् । ईपीजीले पनि गम्भीर बनेर अगाडि बढ्न जरुरी छ, ती प्राध्यापकले भने ईपीजी जिम्मेवारीका साथ अगाडि बढ्न निम्न दस कर्म मननीय हुने देखिन्छ  १ ईपीजीको दुईबर्से कार्यकालको लागि आगामी बैठकको क्यालेन्डर तयार गरी दुईदुई महिनामा नेपालभारतमा कहाँ, कहिले गर्ने निधो गर । २ नेपालभारतबीच भएको सन् पचासको सन्धिलगायत सुगौली सन्धिसहितका सम्झौताहरूको समीक्षा गरी खारेजी वा आवश्यक पुनरावलोकन, परिमार्जनसहित दुईपक्षीय हितको लागि समयानुकूल तयारी गर्न आवश्यक ढाँचा तथा प्रारूप तयार गर । ३ नेपालभारत सीमा खुला रहेकाले सिमानामा तनाव उत्पन्न हुन नपाउने गरी सीमा व्यवस्थित गर्न दुईपक्षीय रूपमा तयार रहेको सिमांकन नक्सालाई पूर्णता दिन आवश्यक कार्य अगाडि बढाउन प्रयत्न गर । ४ दुईपक्षीय रूपमा सञ्चालन भएका आयोजनापरियोजना तथा साझा कार्यक्रम पुनरावलोकन गर्दै ती कार्यक्रम निश्चित समयसीमाभित्र सम्पन्न गर्ने र एकअर्काको राष्ट्रिय स्वार्थ संरक्षण हुने विश्वासको वातावरण बनाउन आवश्यक सुझाव तयार गर । ५ सुरक्षा, सीमा, राजनीतिक, आर्थिक, सामाजिक, पारवहन, वाणिज्य, प्राविधिक साँस्कृतिक, पुरातात्विक र विकास प्रवद्र्धनको लागि आवश्यक विषयहरू अध्ययन गरी क्षेत्रगत नयाँ अवधारणा तयार गर । ६ कूटनीतिलाई जनस्तरको र दुई स्वतन्त्र, समान, सार्वभौम, निकट छिमेकीहरूबीचको जनस्तरको सम्बन्धलाई प्रगाढ र नागरिक हितमा दुवैतर्फबाट विश्वासको वातावरण रहने गरी अघि बढाउन आवश्यक अवधारणा तयार गर । ७ भूपरिवेष्ठित राष्ट्रले निर्वाधरूपमा प्रयोग गर्न पाउने पारवहन सुविधा र समुद्रसम्मको पहुँच र योसँग सम्बन्धित अन्तर्राष्ट्रिय कानुन, मान्यताहरूको पूर्ण परिपालनको लागि गर्नुपर्ने कार्यको लेखाजोखा तथा नयाँ दिशानिर्देश तयार गर । ८ संयुक्त राष्ट्रसंघलगायत अन्तर्राष्ट्रिय फोरम, प्रचलित अन्तर्राष्ट्रिय कानुन, सन्धिसम्झौताप्रतिबद्धताहरू सार्कलगायत दुई र बहुपक्षीय सन्धिसम्झौता, स्वतन्त्र राष्ट्रहरूले निर्वाह गर्ने भूमिकाको बारेमा समेत स्पष्टता कायम गर्ने गरी आवश्यक विषय उठान गर । ९ नेपाल र भारतमा कार्यरत सिजनल लेबरलगायत पेसाकर्मी, व्यवसायी तथा कामदारहरूको हित संरक्षण तथा बेलाबेलामा उठ्ने सवालहरू व्यवस्थित गर्न चाल्नुपर्ने कदम निक्र्योल गर । १० ईपीजी कार्यकारी निर्देशकसमेतको सचिवालय तयार भएको सन्दर्भमा यसलाई सरकार परिवर्तन हुँदासमेत निरन्तर रहने स्वरूप र अध्ययन प्रतिष्ठान झैँ विभिन्न सुरक्षा, कूटनीति, अर्थ, संस्कृति, प्रविधि, वातावरण, जलस्रोतलगायतका विषय र विज्ञहरूको स्रोतकेन्द्रका रूपमा रहिरहने र राजनीतिक दल र नागरिक समाजका धारणासमेत परिस्कृत गर्ने केन्द्रको रूपमा स्थायी संरचना तयार गर्ने गरी काम गर । यति दस कर्म गर्ने हो भने दुई देशको सम्बन्धले नयाँ चरणमा प्रवेश पाउनेछ र जनहित अनुकूल सोच्ने संस्कृतिको विकास हुनेछ । यसो भयो भने राष्ट्रको हितविपरीत कसैले पनि हलो अड्काएर गोरु चुट्न पाउने छैन ।"
बेलायत बहिर्गमनपछिको ईयू,"अन्ततः बेलायती नागरिकले युरोपेली महासंघबाट बेलायत बाहिरिने निर्णय गरे । कतिपयलाई यो निर्णय अप्रत्याशित लाग्न सक्छ, तर यसलाई विश्वव्यापी चरम भूमण्डलीकरणको प्राकृतिक उपजको रूपमा बुझ्नुपर्छ । चरम भूमण्डलीकरणको कारण विश्वव्यापी रूपमा आर्थिक असमानता मात्र बढेन, सामाजिक न्याय पनि साँघुरिँदै गएको संकेत बेलायती जनमतसंग्रहको निर्णयले गर्छ । यसलाई बेलायतलाई मात्र होइन, संसारलाई नै चरम भूमण्डलीकरणको भुमरीबाट मुक्त पार्ने पहिलो संकेतका रूपमा पनि बुझ्नुपर्छ । राष्ट्रहरूको सार्वभौमिकतालाई कमजोर बनाएर विश्वमा सांकेतिक शासन स्थापित गराउन खोज्ने धनी राष्ट्रका प्रभावशाली र शक्तिशाली समूह तथा संस्थाहरूका लागि बेलायतको कदमले ठूलो धक्का दिएको छ । यसले विश्व शासनमा प्रतिमान विस्थापनको संकेत गर्छ । विश्वलाई केन्द्रीकृत राजनीतिक युनिट तथा प्रणाली स्थापित गराउने उद्देश्यले स्थापित भएकामध्ये युरोपेली महासंघ (ईयू) पनि एउटा ब्ल्कको रूपमा रहेको छ । ईयू स्थापनाको उद्देश्य एकल आर्थिक बजारको रूपमा भए पनि यसभित्र विश्व शासनको राजनीतिक उद्देश्य रहेको छ । यसको पर्दाफास २००९ को विकिलिक्सबाट चुहिएको प्रतिवेदनमा हेर्न सकिन्छ । जसरी भारतमा इस्टइन्डिया कम्पनी व्यापार गर्ने अभिप्रायले छिरेर सम्पूर्ण भारत वर्षलाई शासन गर्न सफल भयो, त्यसैगरी युरोप अमेरिकलगायतका राष्ट्रहरू व्यापरिक विकास, आर्थिक विकासको लागि विश्वलाई देखाएर शासन गर्ने अभिप्राय देखिन्छ । युरोपेली मुद्दाबाट सुरु भई युरोपियन एटोमिड इनर्जी कम्युनिटीको १९५४ को स्थापनाबाट राजनीतिक अधिकारको संकेत मिल्छ । संसारका सम्पन्न राष्ट्रहरूको सीमित राजनीतिक तथा आर्थिक इलाइटको विशेष प्रभावमा संसारको आर्थिक तथा राजनीतिक नीतिनिर्णय हुने गरेको छ । तीन सयदेखि पाँच सयसम्म सदस्यहरू भएको ट्रायल कमिसन र अझ गोप्य रूपमा रहेको बिल्डिङ ग्रुप यस योजनाका मुख्य संस्थाहरू हुन् । भित्री रूपमा सक्रिय विश्व परिवेश र योजनामा सक्रिय संस्थाहरू बिकिता संस्था, वल्र्ड ट्रेड अर्गनाइजेसन, आईएमई, वल्र्ड बैंकमार्फत विभिन्न राष्ट्रहरूमा प्रभाव पार्ने गर्छन् । बेलायत ईयूबाट बाहिरिएपछि ब्रसेल्स जानु र चलखेल गर्नु पहिलो प्रभावशाली व्यक्ति जिम्मी कार्टरको प्रयासबाट समेत यस समस्याको महत्त्व र प्रभाव स्पष्ट देखिन्छ । त्यसैगरी, अर्को अझ गोप्यरूपमा रहेको समस्याको बिल्ड्रवर्ग गु्रप जुन संस्थामा १५० जनाको हाराहारीमा युरोप र नर्थ अमेरिका प्रभावशाली व्यक्तिहरू रहेका छन् । जिम्मी कार्टरको विशेष युरोप भ्रमणले तथा विश्वका एक्पटहरूले समेत ब्रेग्जिटको विरोध गर्नु बेलायतको बहिर्गमनले विश्वको राजनीतिलाई ठूलै असर पुर्याउने देखिन्छ । नवउदारवादको नीतिद्वारा १९८० को दसकमा विकसित तथा विकासशील राष्ट्रहरूमा यी उदारवादको आर्थिक नीति लागू गरी खुला अर्थव्यवस्थाको पक्षमा विश्वव्यापी लहर त्यही विश्व बजारमा प्रवेश गर्ने योजनाअनुरूप ट्रिलालोरल कमिसनको प्रभावमा वल्र्ड बैंक र आईएमईले विशेष भूमिका खेलेको स्पष्ट छ । उच्च प्रभावशाली तथा धनी वर्ग र मल्टिनेसनल कर्पोरेसनहरूको हितमा काम गर्न राज्यको न्यूनतम उपस्थिति गराई निजीकरणको अवधारणामा आर्थिक नीति लागू गरियो । यस प्रकारका नीतिहरूले राष्ट्रको आर्थिक नीति लागू गरियो । यस प्रकारका नीतिहरूले राष्ट्रको आर्थिक सार्वभौमसत्ता कमजोर बनाउने र आर्थिक सार्वभौमसँग जोडिएको राजनीतिक सार्वभौमलाई समेत कमजोर बनाउने र विश्व शासनमा एकाधिपत्य कायम गर्ने उद्देश्यले भएको थियो । नवउदारवादले विश्वमा आर्थिक विकासमा टेवा पुर्याए पनि विश्वव्यापी रूपमा आर्थिक असमानता बढ्दै भयो । यस प्रकारका आर्थिक नीतिले विकासोन्मुख राष्ट्रहरू मात्र नभए अमेरिका र युरोपलाई समेत प्रभाव पार्यो । यसै विश्वव्यापी रूपमा आर्थिक असमनता बढ्नु नै अहिले विश्वव्यापी रूपमा राष्ट्रवादी धारको लहर आएको बुझाइ छ । यस प्रकारले आर्थिक असममानाको बढ्दो दूरीले विश्वमै नवराष्ट्रवादको लहर चलेको देखिन्छ । यसको असर समाजको विभिन्न भाग र चरणमा देखिएको र त्यसैको प्रभाव हो बेलायती जनमतसंग्रहको परिणाम । बाहिर सतही रूपमा यस निर्णय अप्रवासीविरुद्ध देखिए पनि यस भित्री पाटो प्रो रिच, प्रो इलिट्सहरूको नीतिहरूको प्रतिकूल परिमाणको उपज हो । राष्ट्रहरूको सार्वभौमिकतालाई कमजोर बनाएर विश्वमा सांकेतिक शासन स्थापित गराउन खोज्ने धनी राष्ट्रका प्रभावशाली र शक्तिशाली समूह तथा संस्थाहरूका लागि बेलायतको कदमले ठूलो धक्का दिएको छ । युरोपेली आर्थिक समूहबाट विकसित भएर युरोपेली संघ हुँदै संयुक्त अधिराज्य युरोप बनाएर युरोपभरि एकीकृत शासन चलाउन युरोपेली सेना खडा गर्नेसम्मको प्रस्तावबाट स्पष्ट देखिन्छ । भर्खरै मात्र जुन ९१२, २०१६ मा बिल्ड्ररी ग्रुपको बैठक जर्मनको ड्रेसडेनमा सम्पन्न भएको छ, जसको उद्देश्य एकीकृत युरोप एकीकृत राजनीति प्रमाणी रहेको छ । बेलायतीहरू पहिलेदेखि नै यस प्रकारको केन्द्रीकृत राजनीतिक प्रणालीको विरुद्धमा रहेको युरोपेली संघमा आफ्नै बेग्लै र विशेष भूमिका र पहिचानमा उपस्थित हुन र युरोपेली मुद्दामा संलग्न नहुनुले पनि देखाउँछ । संसारमा सामाजिक, आर्थिक र राजनीतिक अराजकता उत्पन्न गरी आफ्नो उपस्थितिलाई अनुकूल वातावरण तयार गर्ने रणनीति शक्तिशाली राष्ट्र अमेरिका र युरोपको देखिन्छ । आफैँ धामी आफैँ बोक्सी भनेझैँ अराजक उत्पन्न गराई समाधानको नीति लिएर जाने समूहहरू आईएमई, वल्र्ड बैंक र यूएन सफल रूपमा कार्यरत छन् । यसै रणनीतिअनुरूप यस्ता गठबन्धनहरूले क्षेत्रीय गठबन्धनसमेत निर्माण गरी आफ्ना योजनाहरू यसको लागि गराउन उद्यत् हुन्छ । यसको पछिल्लो उदाहरण हो नेपाल । नेपालमा विश्वको शक्ति सन्तुलनको परिवेश (चीन) लाई मध्यनजर गरी नेपालमा ईयूको हस्तक्षेपकारी भूमिका भारतीय नीतिअनुसार गरिनुपर्ने हो । नेपालको तराई भागमा राजनीतिक स्थिरता उत्पन्न गराई सुरक्षाको नाममा (क्रस बोर्डर सेक्युरिटी) नाममा हस्तक्षेप गर्ने भारतीय रणनीति पनि यसै विश्व राजनीतिसँग नै सम्बन्धित छ । यसको स्पष्ट प्रमाण भारतीय प्रधानमन्त्री नरेन्द्र मोदी र ईयूको नेपाल सम्बन्धमा संयुक्त विज्ञप्ति अन्ततः बेलायतको यस अभूतपूर्ण र साहसी निर्णय विश्वका जनता र विकासोन्मुख राष्ट्रहरूका हितमै छ । यसको उद्देश्य केन्द्रीय विश्व शासनको जग हल्लाउनु र चरम भूमण्डलीकरणको विरुद्धमा छ । हो, यस परस्पर र परस्पर निर्भरताको युगमा राष्ट्रहरूबीच अझ सशक्त एकता सहकार्यको आवश्यक छ ।  प्रसाई चार्टर्ड एकाउन्टेट हुन् ।"
धर्म परिवर्तनका पटाक्षेप,"सनातन धर्मको वकालत गर्नेहरू नेपालमा खासगरी ०६२६३ को जनआन्दोलनपश्चात् धर्म परिवर्तनको माहोल एक्कासि बढेर गएको र पछिल्लो संविधानमार्फत देशलाई धर्म निरपेक्ष राष्ट्र घोषणा गर्ने कार्य यसै माहोललाई निरन्तरता दिने षड्यन्त्रको उपजका रूपमा आएको मान्छन् । यस मामलामा जब भारतका खासगरी भारतीय जनता पार्टी, विश्व हिन्दु महासंघ र राष्ट्रिय स्वयंसेवक संघनजिकका भारतीय मित्रहरूको र नेपालका केही राजनीतिकर्मीहरूको बुझाइमा एकरूपता देखा पर्यो तब नेपालको संविधान निर्माण कार्यमा पनि नजानिँदो किसिमको प्रभाव परेको जनजाहेरै छ । अझै खुलेर भन्नुपर्दा आजसम्म पनि भारतका प्रधानमन्त्रीले नेपालको संविधानबारेमा आफ्नो फरक मत राख्दै देशविदेशमा यसविरुद्ध माहोल बनाउँदै जानुको पछाडिको एउटा कारण नेपालले विभिन्न समयमा आफ्ना नेतामार्फत भारतीय नेतृत्व र संस्थापनसामु नेपाललाई धर्म निरपेक्ष राज्य नबनाउने भनेर खाएको कसम तोडेर देशलाई धर्म निरपेक्ष बनाउनु नै हो । त्यसैले यो बुझ्ने अरू धेरै नेताहरू मोदीलाई रिझाउन हो या दक्षिणी छिमेकीको सहयोग पाउने आशामा संविधान जारी भइसकेको अवस्थामा आज पनि संविधानमा धर्म निरपेक्षता हटाउनुपर्नेमा वकालत गर्न तल्लीन देखिएका छन् । तर यहाँ प्रश्न गर्न सकिन्छके संविधानमा नलेखिएको कारणले हिजो धर्म परिवर्तन नभएको र आज लेखिएको कारण बढेको हो त ? नेपाल सरकारद्वारा संकलित र वितरीत जनगणनाको विगतका तथ्यांक फर्केर हेरौँ । २०१८ को तथ्यांकमा पहिलोपटक क्रिस्चियन धर्म मान्नेहरू भनेर छुट्ट्याइएको पाइन्छ र त्यस जनगणनाअनुसार त्यसबेला जम्मा ४५८ जना नेपालमा क्रिस्चियन धर्म मान्नेहरू रहेको प्रतिवेदनमा उल्लेख छ । तत्पश्चात् भएका जनगणनामा भने यो धर्म मान्नेहरू विस्तारै बढेर गएको पाइन्छ, जसअनुसार २०२८ को जनगणनाले २५४६, २०३८ को जनगणनाले ३८९१ र २०४८ को जनगणनाले ३१२८०, २०५८ को जनगणनाले १०१९७६ अनि २०६८ को जनगणनाले ३७५६९९ क्रिस्चियन धर्मावलम्बी देखाएको छ । यसलाई प्रति दसक वृद्धिदरमा हेर्दा २०१८ बाट २०२८ मा ४५५ प्रतिशत, २०२८ बाट २०३८ मा ५३ प्रतिशत, २०३८ बाट २०४८ मा ७०४ प्रतिशत, २०४८ बाट २०५८ मा २२६ प्रतिशत र २०५८ बाट २०६८ मा २६८ प्रतिशतले वृद्धि भएको पाइन्छ । पञ्चायतकाल र बहुदलीय व्यवस्था आएपश्चात्को क्रिस्चियन धर्मावलम्बीहरूको वृद्धिदर तुलना गरेर हेर्ने हो भने २०१८ देखि २०४८ सम्मको ३० वर्ष नेपालमा क्रिस्चियन धर्मावलम्बीहरूको वार्षिक वृद्धिदर २२४ प्रतिशत रहेको र ३० वर्षमा झन्डै ६७ गुणाले बढेकोबाट देखाउँछ भने पछिल्लो २० वर्षको वार्षिक वृद्धिदर जम्मा ५५ प्रतिशत र २० वर्षमा जम्मा ११ गुणाले मात्र बढेको देखिन्छ । धर्म परिवर्तनको हिसाबले मानिसहरूले ०६२६३ को जनआन्दोलनपश्चात्को अवधिलाई दोष थोपर्नुको कुनै तर्क र औचित्यपूर्ण रहेको देखिएन किनभने तथ्यांकले पञ्चायतकाल नै क्रिस्चियन धर्मावलम्बीहरूको लागि स्वर्णयुग देखाइदियो । धर्म परिवर्तन र क्रिस्चियन धर्मावलम्बीहरूको द्रूत वृद्धिदरको कारण के त ? जब राजा महेन्द्रले पञ्चायतका नाममा उनका पुर्खा पृथ्वीनारायण शाहले सुरु गरेको नेपाललाई असली हिन्दुस्थान बनाउने लक्ष्यलाई साकार रूप दिन संविधानमै नेपाललाई हिन्दु राज्य घोषणा गरी हिन्दुकरण र नेपालीकरणको कार्यक्रमलाई बढाबा दिएको अवस्थामा यहाँ क्रिस्चियन धर्मावलम्बीहरूको वृद्धिदर इतिहासमै अत्यधिक रहेको पाइयो । यसको मतलब नेपाललाई धर्म निरपेक्ष या सापेक्ष राष्ट्र घोषणा गर्दैमा यसको धर्म परिवर्तन गर्नेसँग तालमेल देखिन्न र यो देश कट्टर हिन्दुवादी राष्ट्र भइरहँदा पनि यो प्रक्रिया निरन्तर चलिरहेको थियो भन्न सकियो । तर राष्ट्रधर्मसँग सम्बन्ध नै नभए पनि के कारणले नेपालीहरू आफूलाई क्रिस्चियन बनाइरहेका छन् त भनेर हेर्दा यहाँ के भन्न सकिन्छ भने नेपाली समाज खासगरी २००७ सालको परिवर्तनपश्चात् जागरुक बन्दै जाँदा यहाँ हिन्दुधर्मका नाममा भएका, हुने गरेका र हँदै आएका भेदभावपूर्ण व्यवहारलाई जनताले बुझ्दै गएको र विस्तारै हिन्दु भनिएकाहरू पनि अन्य धर्मतिर आकर्षित भएको देखियो, जुन प्रक्रिया २००७ सालतिर सुरु भएर पनि पञ्चायतकालभरि निरन्तर बढिरह्यो । पञ्चायतको कठोर र असहज राजनीतिक व्यवस्थाबीच पनि त्यहाँ विभिन्न जनजागरणका कार्यक्रम थिए र तीमध्ये हिन्दुहरूमा माथिल्लो र तल्लो जातबीचको छुवाछूतको व्यवहारविरुद्धको जागरण अभियान एउटा सशक्त अभियान रहेको देखिन्छ । त्यसैले हिन्दुको जनसंख्या घट्नुमा एक त नेवारलगायत जनजातिले आफू बुद्धिस्ट भएको दाबी गर्नु र अर्को हिन्दु समाजभित्रकै पिलरका रूपमा रहेका कामी, दमाईधोबी र सार्की थरकाहरूका आज दलित भनेर चिनिनेहरूले आफूलाई छुवाछूत जस्तो अमानवीय चलनबाट टाढा राख्न अन्य धर्मतिर गएको देखिन्छ । यसरी २०६८ सालको जनगणनासम्म आउँदा कामी सयमा तीनभन्दा बढीले (३३), दमाईधोबी सयमा दुईभन्दा बढीले (२२) र सार्की (२१) पनि त्यत्तिकै संख्यामा हिन्दु धर्म छोडेर अन्यत्र लागिसकेको देखियो । हिन्दु धर्मप्रतिको विकर्षण र अन्य धर्म खासगरी क्रिस्चियन धर्मप्रतिको आकर्षणमा पछाडिका कारण धेरै हुन सक्छन् । तर त्यसमध्ये एउटा कारण बुभ्न एक दिन कार्यालय जाँदै गर्दा मेरो र एकजना आफनो सानो तरकारी पसल कुर्दै गरेका रामेछाप, रस्नालु गाउँ घर भई २०५९ देखि ललितपुरको हात्तीवनमा बस्दै आएका गौरीबहादुर सुनुवारको संवादलाई यहाँ विश्लेषण गर्न सान्दर्भिक देखिन्छ । बिहान साढे आठ बजेतिर बाइबल पढ्दै र महत्त्वपूर्ण लागेका कुरालाई हाइलाइटरको सहायताले चिनो लगाउँदै गरेका उनीसँग करिब आधा घन्टा बसेर कुरा गर्दा आफ्नो सानो छोरा अति बिरामी भइरहेको र केही गरे पनि सञ्चो नभएको अवस्थामा चर्चमा जाँदा पनि सन्चो हुन सक्ने हल्लाका भरमा चर्च पुगेको र त्यसको केही समयपश्चात् छोराको रोग निको भएपश्चात् २०६३ बाट हिन्दु धर्म छोडेका रहेछन् । सार्की आदि दलित भनेर चिनिनेहरू आफूलाई छुवाछूत जस्तो अमानवीय चलनबाट टाढा राख्न अन्य धर्मतिर गएको देखिन्छ । छोराको बिमारी र धर्मका बीचमा कुनै खास तथ्य प्रस्तुत गर्न नसकेका कारण उनको क्रिश्चियन धर्मप्रतिको लगाव अन्य नेपालीको भन्दा फरक पाइएन । तर हिन्दु धर्मका नाममा आज भइरहेका केही सामाजिक कार्यका बारेमा कटाक्ष गर्दै उनले भनेका तलका वाक्यांश हिन्दु धर्मका हिमायती भन्नेहरूले मनन गरेर अगाडि बढ्नैपर्ने देखिन्छ । उनी भन्छन्, तपाईंको हिन्दु धर्मले कुलमा एकजनाले मृत्युवरण गर्दा जहाँ जस्तो अवस्थामा रहेको भए पनि त्यो कुलका सदस्यले १३१३ दिनसम्म नुन नखाएर र किरियामा बसेकाहरूलाई सहयोग गरेर बिताउनुपर्ने सिकाएको छ । पढ्दै र बुझ्दै जाँदा आज एउटा गरिब परिवारलाई दिनभर काम नगरी परिवारको पेट पाल्न मुस्किल हुने अवस्थामा १३१३ दिन आसोच या जुठो बार्नुपर्ने यो रीतिरिवाज हामीजस्ता गरिब र दुःखीको विरोधी प्रावधान रहेको बुझेर मैले धर्म परिवर्तन गरेको ठीकै लाग्यो । अहिले मैले अपनाएको धर्ममा त्यस्तो छैन, जुन मलाई मन पर्छ ।' सुनुवारका कुरा सुन्दै गर्दा हामीले हिन्दु धर्मका नाममा अपनाउँदै आएका संस्कारलाई समयानुकूल परिवर्तन नगर्नेे तर क्रिस्चियानिटी बढ्यो भनेर मात्रै रटान गर्ने हो भने उनीजस्ता धेरै नेपालीले धर्म परिवर्तन गरिरहने देखिन्छ । त्यसैले अब हिन्दु उच्च जातकाहरूले हाम्रोमा त जातीय छुवाछूत र भेदभाव नै छैन भनेर पन्छिन भन्दा आफ्ना पितापुर्खाले जानेर या नजानेर गरेका छुवाछूत र भेदभावपूर्ण व्यवहारलाई गल्ती हो र थियो भन्दै हिजो समाजमा तल्लो जात भई हेपिन बाध्यहरूका अगाडि गएर माफी माग्ने, अब आइन्दा यस्तो भेदभाव नहुने कुरामा विश्वस्त बनाउने काम गर्नुपर्छ । हामीले व्यवहारमा ल्याएको हिन्दु धर्मको अर्को नराम्रो पक्ष भनेको समाजका गरिब र दुःखीलाई बोलाएर खुवाउने र दानदक्षिणा दिने कामको खासै प्रोत्साहन नगरी समाजका हुनेखाने भइसकेका ब्राम्ह्ण र पण्डितलाई दान र दक्षिणा दिन प्ररित गर्नु हो । त्यस्तै माथि सुनारले भने झैँ हिन्दु धर्मका अभियन्ताले गरिब र दैनिक कमाइ गरेर खाने मजदुरविरोधी र आजको अवस्थामा अति झन्झटिलो देखिने किरिया बस्दा १३ दिन बस्नैपर्ने, महिला महिनावारी हुँदा चार दिनसम्म अछूत भई बार्नुपर्ने जस्ता प्रावधानहरूलाई कसरी समयसापेक्ष सुधार गर्न सकिन्छ भनेर बहस चलाउने, हिन्दुहरूले दानदक्षिणा दिँदा ब्राह्मण र पण्डित हैन, समाजका गरिब र निमुखालाई खोजेर दिनपर्नेलगायतका प्रावधानमा जोड दिने प्रकारको सामाजिक आन्दोलन नै छेड्न आवश्यक देखिन्छ भने राज्यले पनि किरियापुत्रीलाई दिइँदै आएको १३ दिन बिदालाई अन्त्य गर्दै आइन्दा तीन दिनमात्र बिदा उपलब्ध गराउनेलगायतका सुधारसहित आएमा मात्र विस्तारै हिन्दु धर्मबाट अन्यत्र जानेको संख्या घटाउन सकिएला ।"
प्रेमिका हत्यामा पिस्टोरियसलाई ६ वर्ष जेल,जोहानेसबर्ग: प्रेमिका हत्याको अभियोगमा अदालतले दोषी ठहर गर्दै चर्चित पारा ओलम्पियन ओस्कर पिस्टोरियसलाई बुधबार ६ वर्ष जेल सजायको फैसला सुनाएको छ। 'ब्लेड रनर' का रूपमा परिचित यी दक्षिण अफ्रिकी खेलाडीले सन् २०१३ मा आफ्नी प्रेमिका रिभा स्टिनक्याम्पको हत्या गरेको आरोप लागेको थियो। पारा ओलम्पिक र गृष्मकालीन ओलम्पिक दुवै खेल्ने विश्वकै एकमात्र खेलाडीको कीर्तिमान बनाएका पिस्टोरियसले भने आफूमाथि लागेको आरोपको खण्डन गर्दै आएका थिए। करिब तीन वर्षको कानुनी प्रक्रियापछि अदालतले पिस्टोरियसबारे यस्तो निर्णय सुनाएको हो । पिस्टोरियसका वकिलले अदालतको उक्त निर्णयविरुद्घ पुनरावेदन नगर्ने बताएका छन्। यसको अर्थ उनी अब जेल जानेछन्। २९ वर्षीय पिस्टोरियसले सन् २०१३ को फेब्रुअरीमा प्रेमिका स्टिनक्याम्प शौचालयमा रहेको बेला चार राउन्ड गोल प्रहार गरी हत्या गरेका थिए। पिस्टोरियसले आफूले गोली प्रहार गरेको स्वीकार गरे पनि स्टिनक्याम्पलाई झुक्किएर लागेको बताउँदै आएका थिए। यही कारणले पनि पिस्टोरियसले निर्धारितभन्दा कम सजाय पाएका हुन्। दक्षिण अफ्रिकामा हत्या अभियोगमा कम्तीमा १५ वर्ष जेल सजायको व्यवस्था छ। केही कानुनविद्हरूले भने पिस्टोरियसप्रति न्यायाधीश बढी भावुक भएको र सहानुभूति राखेको आरोप लगाउँदै हत्याराले निकै कम सजाय पाएको प्रतिक्रिया दिएका छन्। तर न्यायाधीश थोकोजिल मासिपाले सबै अवस्थाको गम्भीर अध्ययन गरेर फैसला सुनाइएको बताइन्। प्रारम्भिक रूपमा पिस्टोरियसलाई पाँच वर्षको जेल सजाय तोकिएको थियो। दक्षिण अफ्रिका हत्याका घटनाहरू धेरै हुने देशको सूचीमा पर्छ। अन्तिम सुनुवाइका क्रममा पिस्टोरियस अधिकांश समय शिर निहुर्याएर बसेका थिए। फैसलापछि उनले रुँदै आफ्नी दिदीसँग अंकमाल गरेका थिए। पिस्टोरियसले पारा ओलम्पिकको एथलेटिक्सतर्फ स्वर्ण पदक जितेका छन्।
वेल्सलाई हराउँदै पोर्चुगल युरोकपको फाइनलमा,कामाठाडौंः युरोकपमा वेल्सको लोभलाग्दो प्रदर्शनलाई पूर्णविराम लगाउँदै पोर्चुगल युरोकप फुटबल प्रतियोगितको फाइनलमा पुग्न सफल भएको छ । पेरिसमा बिहीबार बिहान भएको पहिलो सेमिफाइनल खेलमा नानी र क्रिस्टियानो रोनाल्डोको कीर्तिमानी गोलसँगै पोर्चुगल पहिलो पटक युरोकपको उपाधि नजिक पुगेको हो । रियल मड्रिडका साथी खेलाडी क्रिस्टियानो रोनाल्डो र ग्यारेथ बेलको भिडन्तका रुपमा लिइएको पहिलो सेमिफाइनलमा रोनाल्डोले बाजरी मारे । पहिलो हाफ गोलरहित बराबरीमा सकिएको अवस्थामा पोर्चुगलले दोस्रो हाफको तीन मिनेटमा दुई गोल गर्न सफल भयो । उसका लागि पहिलो गोल खेलको ५० औं मिनेटमा राफाएलको पासमा कप्तान क्रिस्टियानो रोनाल्डोले गरे । उनले वेल्सको डी बक्सभित्रबाट हेडबाट गरेको शक्तिशाली प्रहारले जाली चुमेपछि पोर्चुगलले १० को अग्रता लियो । रोनाल्डो पोर्चुगललाई जितको दिशातर्फ लगेको तीन मिनेट नबित्दै क्रिस्टियानो रोनाल्डोल नै मिलाइदिएको पासमा अर्का स्ट्राईकर नानीले गोल गर्दै २० को अग्रता दिलाए । दोस्रो हाफको तीन मिनेटबीचमा गरेको दुई गोलले नै पोर्चुगललाई फाइनलमा पुर्याउन सफल भयो । समूह चरणमा एउटै जित ननिकाली कठिनसाथ अघि बढेको पोर्चुगल प्रिक्वार्टरमा क्रोएसियालाई हराउँदै अघि बढेको थयो भने क्वार्टर भिडन्तमा पोल्यान्डलाई पेनाल्टी सुटआउटमा पराजित गर्दै सेमिफाइनलमा पुगेको थियो । अर्कातिर समूह चरणमा स्लोभाकिया र रसियालाई हराएको वेल्स इङ्ल्यान्डसँग मात्रै पराजित भएको थियो । वेल्सले प्रिक्वार्टरमा नेदरल्यान्डलाई र क्वार्टरमा बेल्जियमलाई पराजित सेमिफाइनलसम्म आएको थियो ।
सुशन र नरेशलाई विदेशमा अवसर,"काठमाडौँ: नेपाली ब्याट्सम्यान नरेश बुढाएरले क्यानडामा खेल्ने अवसर पाएका छन् । यसैगरी युवा स्पिनर सुशन भारीले इङ्ल्यान्डको क्लबमा मौका पाएका छन् । नरेशले क्यानडाको टोरन्टोस्थित ब्लुमफिल्ड एकेडेमीबाट खेल्ने अवसर पाएका हुन् । क्रिकेट प्लेयर्स एसोसिएसन अफ नेपाल र राष्ट्रिय क्रिकेट टोलीका पूर्वप्रशिक्षक पुबुदु दासानायकेको प्रयासमा नरेशले क्यानडामा खेल्ने अवसर पाएका हुन् । यसअघि दासानायकेले अन्य नेपाली क्रिकेटरलाई पनि क्यानडामा प्रशिक्षणको व्यवस्था मिलाएका थिए । नरेश आगामी अक्टुबरसम्म क्यानडामा रहने र उनको खानेबस्ने र फर्कने टिकटको व्यवस्था क्लबले गर्ने बताइएको छ । नरेशले २००९ मा सिनियर राष्ट्रिय टोलीबाट डेब्यु गरेका हुन् । यद्यपि उनले टोलीमा नियमित ठाउँ बनाउन सकेका छैनन् । नरेश बुधबार क्यानडा प्रस्थान गर्नेछन् । यसैगरी सुशनले इङ्ल्यान्डको कर्नवालस्थित फालमाउथ क्रिकेट क्लबबाट खेल्ने अवसर पाएका हुन् । सेप्टेम्बरसम्म त्यहाँ रहने सुशनको खानेबस्ने र फर्कने टिकट क्लबले नै मिलाएको हो । सुशनले पनि क्रिकेट प्लेयर्स एसोसिएसन अफ नेपालकै संयोजनमा उक्त अवसर पाएका हुन् । नेपाल क्रिकेट संघ (क्यान) निलम्बनमा भएको अवस्थामा र नेपाली क्रिकेट विवाद समाधानमा कुनै प्रयास नभइरहेको अवस्थामा क्रिकेट प्लेयर्स एसोसिएसन अफ नेपालले आफैंले खेलाडीलाई विदेशमा अवसर खोजेको हो । पूर्वकप्तान पवन अग्रवालको अध्यक्षतामा रहेको एसोसिएसनको महासचिवमा राष्ट्रिय क्रिकेट टोलीका कप्तान पारस खड्का रहेका छन् । केही साताअघि मात्र पुनर्गठन भएको एसोसिएसनले त्यसपछि आफ्नो उपस्थिति र भूमिका देखाएको हो । पुबुदुलाई टिम म्यानेजर'को जिम्मेवारी नेपाली क्रिकेट टोलीको आसन्न इङ्ल्यान्ड र नेदरल्यान्ड्स भ्रमणका लागि टिम म्यानेजरको जिम्मेवारी पुबुदु दासानायकेले पाएका छन् । नेपाली राष्ट्रिय टोलीका पूर्वप्रशिक्षकसमेत रहेका पुबुदु कन्सल्टेन्ट प्रशिक्षकको जिम्मेवारीमा पनि हुनेछन् । यसअघि नेपालमा केही महिनाअघि भएको नामिबियाविरुद्धको आईसीसी वल्र्ड क्रिकेट लिग च्याम्पियनसिप खेलका लागि समेत पुबुदुलाई कन्सल्टेन्ट प्रशिक्षकका रूपमा ल्याइएको थियो । त्यसअघि नेपाली टोलीको प्रशिक्षक पदबाट राजीनामा दिएर स्वदेश फर्किएका पुबुदुले यस पटक नेपाली टोलीका कन्सलटेन्ट प्रशिक्षकसहित टिम म्यानेजरको भूमिकासमेत पाएका छन् । पुबुदुलाई कन्सलटेन्ट प्रशिक्षक र टिम म्यानेजरको जिम्मेवारी दिइएको बारे नेपाली क्रिकेट पदाधिकारीहरूले भने अनभिज्ञता प्रकट गरेका छन् । यद्यपि स्रोतले भन्छ, नेपाल क्रिकेट संघ निलम्बित भएको अवस्थामा अहिले नेपाली टोलीलाई अन्तर्राष्ट्रिय क्रिकेट काउन्सिलले नै हेरिरहेको छ। हामीले पुबुदु कन्सलटेन्ट प्रशिक्षकसँगैं टिम म्यानेजरको जिम्मेवारीमा पनि रहेको जानकारी पाएका छौं ।' नेपालले जुलाई १९ तारिखमा इङ्ल्यान्डको मेलबर्न क्रिकेट क्लब (एमसीसी) सँग लर्डसमा खेल्दैछ । त्यसपछि अगस्ट १३ र १५ तारिखमा नेदरल्यान्ड्ससँग खेल्नेछ ।"
रोनाल्डोलाई बेलको चुनौती,"एजेन्सीः क्रिस्टियानो रोनाल्डो ३१ वर्षका भए। उनले यो उमेरसम्म तीनपटक फिफा वर्ष खेलाडीको उपाधि जितिसकेका छन्। आफ्नो खेल जीवनमा उनले क्लब फुटबलमा सबै सफलता हात पारिसकेका छन्। तर राष्ट्रिय टोली पोर्चुगलका लागि भने उनी अहिलेसम्म उपाधिविहीन छन्। पोर्चुगललाई उपाधि जिताउन सके उनको सफल खेल जीवनले पूर्णता पाउनेछ। यही प्रयासमा रहेका रोनाल्डोले सम्भवतः अन्तिम अवसरका रूपमा बिहीबार बिहान राष्ट्रिय टोलीको तर्फबाट युरोकपमा वेल्सको सामना गर्दैछन्। सेमिफाइनलमा हुने यो भिडन्तमा जित हात पार्न सके पोर्चुगल उपाधि नजिक पुग्नेछ। युरोकप त्यही प्रतियोगिता हो, जसमा १२ वर्षअघि भर्खरै खेल जीवन सुरु गरेका रोनाल्डो फाइनलसम्म पुगेका थिए तर, उपाधि भने जित्न सकेका थिएनन्। सन् २००४ को फाइनलमा ग्रिससँग पराजित भएपछि रोनाल्डोको सिनियर अन्तर्राष्ट्रिय खेल जीवन उपाधि नजिकै पुगेर टुंगिएको थियो। त्यसयता रोनाल्डोले अन्तर्राष्ट्रिय उपाधिका लागि लगातार कुरिरहनु परेको छ। वेल्स र पोर्चुगल दुई फरक परिचय भएका टोली हुन्। तर रोनाल्डो र बेलबीच भने धेरै समानता छन्। युरोकपमा वेल्सको पहिलो सहभागिता हो र उसले निकै राम्रो प्रदर्शन गरिरहेको छ। क्वार्टरफाइनलमा विश्व वरीयताक्रमको दोस्रो स्थानमा रहेको बेल्जियममाथि प्राप्त ३१ गोलको जितले वेल्सलाई उपाधि दाबेदारका रूपमा उभ्याएको छ। वेल्सका सबैभन्दा भरपर्दा खेलाडी स्ट्राइकर गारेथ बेल हुन् तर, टोली उनमा मात्र निर्भर नरहेको पछिल्लो नतिजाले देखाइसकेको छ। कुनै समय विश्व क्लब फुटबलका स्थानान्तरण मूल्यको कीर्तिमान बनाएका बेल पनि रोनाल्डोले व्यावसायिक फुटबल खेल्ने क्लब रियल म्याड्रिडमै आबद्ध छन्। रोनाल्डो क्लबमै भएका बेला रियलले बेललाई कीर्तिमानी स्थानान्तरण मूल्यमा इङ्लिस क्लब टोट्टनहामबाट भित्र्याएको थियो। त्यसयता बेलले आफ्नो छुट्टै परिचय बनाएका छन्। रोनाल्डोसँग मिलेर उनले क्लबस्तरीय प्रतियोगितामा सफलताको थुप्रै स्वाद चाखिसकेका छन्। रोनाल्डोजस्तै बेल पनि टोलीका एकमात्र ठूला स्टार हुन्, जसको मेहनतले टोलीको सफलतामा ठूलो अर्थ राख्छ। बेलको चर्चा र मेहनतसँगै परिपक्व टिम वर्कका कारण पनि बेल्स यहाँसम्म आइपुगेको हो। रोनाल्डोभन्दा तीन वर्षपछि अर्थात् सन् २००६ मा राष्ट्रिय टोलीमा डेब्यु गरेका बेलले सिनियर अन्तर्राष्ट्रिय फुटबलमा ६६ खेल खेल्दै २२ गोल गरेका छन्। रोनाल्डोजस्तै बेल पनि लामो दूरीबाट गोल गर्न सक्छन्। उनले समूहगत चरणका तीन खेलमा तीन गोल गरे भने अघिल्ला दुई खेलमा पनि फ्रिकिकमार्फत एकएक गोल गरेका थिए। अन्तर्राष्ट्रिय फुटबलमा यसअघि एकपटक मात्र विश्वकप खेल्ने क्रममा क्वार्टरफाइनलसम्म पुगेको वेल्सले जारी प्रतियोगितामार्फत ऐतिहासिक उपलब्धि हात पारिसकेको छ। यसैकारण पोर्चुगल र रोनाल्डोले नयाँ टोली भए पनि वेल्सलाई सशक्त प्रतिद्वन्द्वीका रूपमा लिनेछन्। युरोकप फुटबल पोर्चुगलका लागि विशेष तर, उपाधि जित्न नसकेको प्रतियोगिता हो। युरोकपमा सातौंपटक सहभागी भइरहेको पोर्चुगल पाँचपटक भने कम्तीमा सेमिफाइनलसम्म पुगेको छ। पोर्चुगल सन् २००० यता चौथोपटक युरोकपको सेमिफाइनलमा पुगेको हो। दुईपटक भने क्वार्टरफाइनलबाटै बाहिरिएको छ। सेमिफाइनलभन्दा अगाडिको यात्रा भने पोर्चुगलका लागि कठिन देखिने गरेको छ। युरोकपमा पोर्चुगल यसअघि तीनपटक सेमिफाइनलमै रोकिएको थियो। रोनाल्डोले खेल्न थालेयता पोर्चुगल सन् २००६ को विश्वकपमा सेमिफाइनलसम्म पुगे पनि फाइनलमा भने पुग्न असफल भएको थियो। त्यसैले रोनाल्डोले राष्ट्रिय टोलीका लागि सफलता हात पार्छन् वा पार्दैनन्, धेरैका लागि प्रतीक्षाको विषय बनेको छ। सन् २००३ मा राष्ट्रिय टोलीमा डेब्यु गरेयता रोनाल्डोले सिनियर अन्तर्राष्ट्रिय फुटबलमा एक सय ३१ खेल खेल्दै ६० गोल गरेका छन्। उनी पोर्चुगलका लागि सर्वाधिक खेल खेल्ने र सर्वाधिक गोल गर्ने खेलाडी पनि हुन्। टोलीका कप्तान पनि अहिले रोनाल्डो नै हुन्। युरोपियनस्तरका फुटबलमा रोनाल्डोले राष्ट्रिय टोलीलाई सफलता दिलाउन नसके पनि प्रायः सबै कीर्तिमान भने आफ्नो नाममा पारिसकेका छन्। युरोपको सबैभन्दा ठूलो क्लब फुटबल युरोपियन च्याम्पियन्स लिगमा रोनाल्डो एकै सिजन र सदाबहार दुवैमा सर्वाधिक गोलकर्ता हुन्। युरोकपमा समेत उनले लगातार चार संस्करणमा गोल गर्ने खेलाडीको कीर्तिमान बनाएका छन्। यो प्रतियोगितामा सर्वाधिक गोलको कीर्तिमान बराबरी गर्नबाट उनी केवल एक गोलले पछाडि छन्। उनको उत्कृष्ट प्रदर्शनमा रियल म्याड्रिड यो सिजन युरोपियन च्याम्पियन पनि बनेको थियो। जारी युरोकपमा पोर्चुगलको यात्रा सबैभन्दा संघर्षपूर्ण देखिएको छ। समूहगत चरणमा तीनवटै खेल बराबरी खेल्नुका साथै प्रिक्वार्टरफाइनल अतिरिक्त समयको अन्तिम मिनेटमा गोल गर्दै जित हात पारेको पोर्चुगल क्वार्टरफाइनलमा पोल्यान्डलाई टाइब्रेकरमा हराएर अगाडि बढेको हो। पोर्चुगलले निर्धारित समयमा खेल नजिते पनि उत्कृष्ट पुनरागमन गर्ने गरेको छ। अन्तर्राष्ट्रिय फुटबलमा पोर्चुगल र वेल्सबीच हालसम्म तीनपटक भिडन्त भएकोमा पोर्चुगलले दुई र वेल्सले एकपटक जित हात पारेका छन्। यी दुई टोलीबीच अन्तिम पटक सन् २००० मा प्रतिस्पर्धा भएको थियो। उक्त भिडन्तमा पोर्चुगल ३० गोलले विजयी बनेको थियो। अन्तर्राष्ट्रिय फुटबलमा भने रोनाल्डो र बेलको यो नै पहिलो भेट हुनेछ।"
चिन्ता नगर्नुहोस्ः मेसी जेल जानु पर्दैन,"एजेन्सीः विश्व चर्चित अर्जेन्टिनाका फुटबल स्टार लियोनल मेसीलाई अदालतले कर छली मुद्दामा २१ महिनाको जेल सजाय सुनाए पनि मेसी जेल जानु नपर्ने भएको छ। स्पेनको एक अदालतले बार्सिलोनाका स्ट्राइकर मेसीलाई कर छलीको मुद्दामा उनका पितासहित २१ महिनाको लागि जेल पठाउने फैसला गरेको छ । तर, स्पेनको कानुनी प्रावधान अनुसार उनीहरुले जेल भने जानु नपर्ने भएको हो। स्पेनको कानुन अनुसार दुई वर्षभन्दा कम समयको जेल सजाय पाएका अभियुक्तले जेलमा बस्नु पर्दैन् । मेसी र उनका पितालाई समेत सोही कानुन लाग्ने भएकाले मेसीले जेल जानु नपर्ने भएको हो। दुई वर्षभन्दा कम जेल सजाय पाएका अभियुक्तले त्यहाँको प्रशासनको निगरानीमा जेल भुक्तान गर्न पाउने व्यवस्था छ। मेसी र उनका पिताले आर्थिक कारोबार गर्दा सन् २००७ र २००९को अवधिमा ४१ मिलियन युरो बराबरको कर नतिरेको अभियोग छ। मेसी र उनका पितामाथि कपिराइटबाट आएको पैसा कर छलेर विभिन्न ठाउँमा जम्मा गरेको आरोप छ । बयानका क्रममा भने मेसीले आरोप बारे आफूलाई केही जानकारी नभएको बताएका थिए। मेसी र उनका पीताले अदालतको यो फैसला विरुद्ध सर्वोच्च अदालतमा पुनरावेदन गर्न समेत पाउने छन्।"
वेल्सका खेलाडीमाथि क्लबहरूको आँखा,"पेरिसः जारी युरोकपमा सनसनीपूर्ण प्रदर्शन गरेका वेल्सका प्रभावशाली मिडफिल्डर हल रोब्सन कानु अहिले विश्वका चर्चित क्लबको आँखामा परेका छन्। युरोकपमा पहिलोपटक सहभागिता जनाएको वेल्सलाई सेमिफाइनलसम्म पुर्याउन महत्वपूर्ण भूमिका निर्वाह गरेका कानुलाई अहिले युरोपका विभिन्न फुटबल क्लबबाट अनुबन्धनको प्रस्ताव आएको छ । कानुले युरोकपको क्वार्टरफाइनल खेलमा बेल्जियमविरुद्ध उत्कृष्ट गोल गर्दै टोलीलाई ऐतिहासिक सफलता दिलाएका थिए। वेल्जियमविरुद्धको खेलमा उनले तीन रक्षकलाई छक्याउँदै गरेको गोलले विश्वभर चर्चा बटुल्यो। उनी खेलको म्यान अफ दी म्याचसमेत बनेका थिए। उक्त खेलमा वेल्सले वेल्जियमलाई ३१ गोलले हराएको थियो । २७ वर्षीय कानु अहिले क्लबविहीन अवस्थामा छन्। युरोकपमा सनसनी मच्चाएका कानु सन् २०१५२०१६ को सिजनको अन्त्यसँगै इङ्लिस प्रिमियर लिग क्लब रिडिङबाट बाहिरिएका थिए। बेल्जियमसँगको खेलमा नायक बनेका कानुले युरोकपमा महत्वपूर्ण दुई गोल गरेका छन्। अनुशासित खेलाडी हुनु उनको अर्को विष्ोशता हो। युरोकपमा वेल्सको सफलतासँगै मेरो पनि दिन सुरु भएजस्तो लाग्छ। मलाई अहिले विश्वभरका क्लबबाट फुटबल खेल्ने प्रस्ताव आएको छ। मैले प्रिमियर लिगमै खेल्नुपर्छ भने पनि अहिले कुनै विशेष योजना बनाइसकेको छैन। युरोकपको उपाधि जितेर देश फर्कन पाइयो भने त्यो नै ठूलो सफलता हुनेछ, कानु भन्छन् । युरोकपपछि प्रिमियर लिगको राम्रो क्लबको अफरलाई आफूले स्वीकार गर्ने संकेत उनले गरेका छन्। युरोकपअघि समेत राम्रो प्रस्ताव आएको भए पनि आफूले युरोकपपछि नै यसबारेमा सोच्ने उनले बताए। इङ्ल्यान्ड युवा टोलीका पूर्वखेलाडी कानुले युरोकपमा स्लोभाकियाविरुद्धको पहिलो खेलमा पनि निर्णायक गोल गरेका थिए। जारी युरोकपमा कानुको सानदार प्रदर्शनबाट टोलीका प्रशिक्षक क्रिस कोलम्यान पनि दंग छन् । कानु मैदानमा कडा मेहनत गर्ने खेलाडी हुन्। टोलीमा अनुशासनभित्र रहेर खेल्ने उनको अद्भुत क्षमता छ। कानुको प्रदर्शनले वेल्सको फुटबलमा छिट्टै परिवर्तन ल्याएको छ। युरोकपमा कानुले आफूलाई वास्तविक रूपमा परिणत गरेर देखाएका छन्, प्रशिक्षक क्रिसले भनेका छन्। वेल्सका लागि ३४ वटा खेल खेलिसकेका कानुले अहिलेसम्म चारवटा गोल गरेका छन् । क्लब फुटबलमा रिडिङका लागि गत सिजन ३५ खेल खेलेका उनले पाँच गोल गरेका थिए। उनले सन् २००७ देखि इङ्ल्यान्डको यू१९ टोलीबाट राष्ट्रिय टोलीमा प्रवेश पाएका थिए। कानुमात्र होइन, वेल्सका अन्य खेलाडीमाथि पनि अहिले इङ्लिस क्लबहरूले आँखा लगाएका छन्। जारी युरोकपमा सनसनीपूर्ण प्रदर्शन गर्दै सेमिफाइनलमा पुगेको वेल्सको यो ऐतिहासिक सफलता हो। वेल्स कुनै पनि ठूलो प्रतियोगिताको सेमिफाइनलमा पुगेको यो पहिलोपटक हो । पहिलोपटक युरोकपमा सहभागी भइरहेको वेल्स यसअघि एकपटकमात्र विश्वकप खेल्ने क्रममा सन् १९५८ को संस्करणमा क्वार्टरफाइनलसम्म पुगेको थियो। समूहगत चरणमा इङ्ल्यान्डसँग उत्कृष्ट प्रदर्शन गरे पनि २१ गोलले पराजित भएको वेल्सले स्लोभाकियालाई २१ गोलले हराएको थियो। वेल्सले समूहगत चरणको अन्तिम खेलमा भने रुसलाई ३० गोलले पराजित गरेको थियो। वेल्स सन् १९९२ पछि युरोकपको पहिलो सहभागितामै सेमिफाइनलमा पुग्ने पहिलो टोलीसमेत बनेको छ। सेमिफाइनलमा वेल्सले पोर्चुगलको सामना गर्नेछ ।"
आइसल्यान्डलाई विजेता सरहको सम्मान ( फोटो फिचर ),"रेकजाभिक: कुनै पनि ठूला प्रतियोगितामा उपाधि जितेर स्वदेश फर्किएको टोलीलाई भव्य स्वागत गरिनु स्वाभाविक हो। तर जारी युरोकपमा क्वार्टरफाइनलसम्मको यात्रा गरेर स्वदेश फर्किएको आइसल्यान्ड टोलीले भने स्वदेश फर्कंदा उपाधि जितेसरह नै भव्य सम्मान पाएको छ। युरोकपको क्वार्टरफाइनलमा घरेलु टोली फ्रान्ससँग पराजित भएर सोमबार स्वदेश फर्किएको आइसल्यान्ड टोलीलाई राज्य र समर्थकले उपाधि जितेर फर्किएसरह सम्मान दिएका हुन्।जनसंख्याको हिसाबले युरोकपमा सहभागी सबैभन्दा सानो राष्ट्र आइसल्यान्डले युरोकपको पहिलो सहभागितामै सनसनीपूर्ण प्रर्दशन गरेपछि हजारौं घरेलु समर्थक टोलीको सम्मानमा रेकजाभिकको सडकमा उत्रिएका हुन्। आइसल्यान्डको जनसंख्या जम्मा तीन लाख ३० हजार छ। टोलीको समर्थनका उत्रने समर्थकको हूलले आइसल्यान्डका सडकहरू भरिएका थिए। टोली स्वदेश फर्कनासाथ हजारौं समर्थकले नाराबाजी गर्दै खेलाडीको स्वागत गरे। आइसल्यान्डले कुनै पनि ठूलो अन्तर्राष्ट्रिय फुटबल प्रतियोगितामा पहिलोपटक क्वार्टरफाइनलको यात्रा तय गरेको हो। युरोकप सुरु हुनुअघि खासै महत्व नदिइएको आइसल्यान्डले प्रतियोगिता अघि बढ्दै जाँदा विश्वभरका थुप्रै फुटबलप्रेमीको मन जित्न सफल भएको थियो। आइसल्यान्डले प्रतियोगिताको पहिलो खेलबाटै सनसनीपूर्ण प्रदर्शन गरेको थियो। समूहगत चरणको सुरुआती दुई खेलमा पोर्चुगल र हंगेरीलाई ११ गोलको बराबरीमा रोकेको आइसल्यान्डले समूहगत चरणको अन्तिम खेलमा भने अस्ट्रियालाई २१ गोलले हराएको थियो। प्रिक्वार्टरफाइनलमा आइसल्यान्डले झनै उत्कृष्ट प्रदर्शन गर्दै बलियो टोली इङ्ल्यान्डलाई निर्धारित समयभित्रै २१ गोलले स्तब्ध पारेको थियो।क्वार्टरफाइनलमा भने आइसल्यान्ड घरेलु टोली फ्रान्ससँग ५२ गोलले पराजित भयो। सेमिफाइनलमा पुग्न नसके पनि आइसल्यान्डका जनता र फुटबलप्रेमीलाई अहिले टोलीले युरोकप जिते सरह भएको छ।त्यसैले त टोलीको समर्थन गर्न आइसल्यान्डका जनता मन खोलेर सडकमा ओर्लिए, आफ्ना खेलाडीसँग तस्बिर खिचाए, खेलाडीको अटोग्राफ लिए अनि आगामी खेलमा अझ स्तरीय प्रदर्शन गर्न खेलाडीको मनोबल पनि उच्च बनाए।"
कर छली मुद्दामा मेसीलाई २१ महिना जेल,एजेन्सीः विश्व फुटबलका स्टार अर्जेन्टिनाका स्टार लियोनल मेसीलाई कर छलिको मुद्दामा २१ महिनाका लागि जेल पठाइएको छ। बार्सिलोनाका स्ट्राइकर मेसीलाई कर छलीको मुद्दामा उनका पितासहित २१ महिनाको लागि जेल पठाउने फैसला भएको हो । मेसी र उनका पिताले आर्थिक कारोबार गर्दा सन् २००७ र २००९ को बीचमा ४५ लाख डलर कर छली गरेको आरोप लागेको थियो । बिबिसीले मेसीलाई २१ महिनाको जेल सजायको फैसला भएको बताएको छ । मेसी र उनका बुबामाथि दुई वर्षको अवधिमा ४१ मिलियन युरो बराबरको कर नतिरेको अभियोग छ । मेसी र उनका पितामाथि कपिराइटबाट आएको पैसा कर छलेर विभिन्न ठाउँमा जम्मा गरेको आरोप छ । बयानका क्रममा भने मेसीले आरोप बारे आफूलाई केही जानकारी नभएको बताएका थिए । मेसीले यो फैसला विरुद्ध सर्वोच्च अदालतमा पुनरावेदन गर्न पाउने छन् । अदालतले मेसीलाई २१ महिनाको जेल सजाय सुनाएको भए पनि स्पेनको कानुन अनुसार दुई वर्षभन्दा कम समयको जेल सजाय पाएका अभियुक्तले जेलमा बस्नु पर्दैन् । दुई वर्षभन्दा कम जेल सजाय पाएका अभियुक्तले त्यहाँको प्रशासनको निगरानीमा जेल भुक्तान गर्न पाउने गर्दछन् ।
अर्जेन्टिनाका प्रशिक्षकले राजीनामा दिए,"काठमाडौं: कोपा अमेरिकाको सयौं संस्करणको फाइनलमा चिलीसँग उपाधि गुमाएपछि अर्जेन्टिनाका प्रशिक्षक जेर्राडो मार्टिनोले पदबाट राजीनामा दिएका छन् । बार्सिलो फुटबल क्लबका पूर्वप्रशिक्षक ५३ वर्षीय मार्टिनोले २६ वर्षदेखिको अर्जेन्टिनाको उपाधिको खडेरी तोड्न असफल भएपछि आफ्नो जिम्मेवारीबाट राजीनामा दिएका हुन् । चिलीसँगको दोस्रो उपाधि भिडन्तमा ४२ ले पराजित भएपछि अर्जेन्टिनाका कप्तान लियोनेल मेसीले समेत अन्तर्राष्ट्रिय फुटबलबाट सन्यास घोषणा गरेपछि मार्टिनो दबाबमा थिए । अर्जेन्टिनाका केही खेलाडीहरुले प्रशिक्षक मार्टिनोमाथि क्लबस्तरको प्रशिक्षक बन्ने ध्याउन्नमा लागेको आरोप लगाइरहेका बेला उनको राजीनामा आएको हो । सन् २०१४ मा प्रशिक्षक बनेका मार्टिनोले अर्जेन्टिनाका लागि १९ खेलमा जित निकालेका थिए । तर, उपाधि होडमा चिलीसँग हारेपछि मार्टिनो फेरि क्लबस्तरको प्रशिक्षक फर्कने भएका छन् । मार्टिनोको राजीनामा आएपछि अगस्ट ४ बाट ब्राजिलको रियोमा हुने ओलम्पिकका लागि अर्जेन्टिनाले नयाँ प्रशिक्षक खोज्न थालेको छ । अर्जेन्टिानकै नागरिक प्रशिक्षक मार्टिनो बाहिरिएसँगै अर्जेन्टिनालाई खेलाडी छनोटमा पनि समस्या भएको छ । मेसीसँगै अन्य खेलाडीले पनि सन्यास लिने बताएपछि अर्जेन्टिना अफ्ठेरोमा परेको छ।"
युरोकप जर्मनीले जितोस्,"बालगोपाल महर्जन युरोकपमा निकै माथिल्लो स्तरको खेल भइरहेको छ । नाम चलेका टोलीले हार खेपेका छन् । यस पटक वेल्स र आइसल्यान्डले धेरै राम्रो खेल खेले । वेल्स सेमिफाइनलमा पुगेकोले उसको प्रदर्शन सबै कोणबाट राम्रो रह्यो । वेल्स सन्तुलित देखिएको छ । निर्धारित समयमै गोल गर्न सक्नु वेल्सको विशेषता हो । पोर्चुगलसँग वेल्सलाई अहिले तुलना गर्दा वेल्स नै राम्रो छ । युरोकप अघिसम्म वेल्स नचिनेको र नसुनेको टोली हो । तर छोटो अवधिमै वेल्सले आफूलाई प्रमाणित गरेर देखाएको छ । वेल्सको फुटबल खेल्नै शैली पनि राम्रो छ । रक्षापंंक्ति, मिडफिल्ड र स्ट्राइकिङ लाइन सबै उत्कृष्ट देखिन्छ । बल पोसेसन र काउन्टर आक्रमण पनि वेल्सको निकै राम्रो छ । मोर्डन फुटबल खेल्ने तरिकालाई वेल्सले राम्रोसँग पछ्याएको जस्तो लाग्छ। पोर्चुगल पनि नराम्रो टोली होइन । तर उसले समूहगत चरणदेखि नै त्यति राम्रो खेलिरहेको छैन । सबै खेलको निर्धारित समयमा बराबरी गर्ने र पेनाल्टीमा दबाबबीच जित्ने उसको बानीजस्तै देखियो । सेमिफाइनलमा पोर्चुगललाई त्यति सहज होला जस्तो लाग्दैन । अर्को सेमिफाइनल खेल्ने जर्मनी र फ्रान्स दुवै बराबर हैसियतका बलिया टोली हुन् । जर्मन टोलीका स्ट्राइकर मारियो गोमेज घाइते भएकाले केही गाह्रो हुन सक्छ । तर युरोकपमा मलाई मनपर्ने टोली जर्मनी हो । म सानैदेखि जर्मनको समर्थक हुँ । जर्मन प्रशिक्षकसँग फुटबल सिकेको र जर्मन सरकारले नेपाली फुटबललाई सहयोग गरेको हिसाबले पनि पहिल्यैदेखि मैले जर्मनलाई समर्थन गरेको छु । विश्वकपपछि जर्मनको पेस भने केही घटेको जस्तो देखिन्छ । तर पनि टोलीमा अनुभवी खेलाडीको कमी छैन । विश्वकप जितेको जर्मनीको मनोबल उच्च हुनु स्वाभाविक हो । इटालीलाई हराएपछि जर्मनीको सम्भावना बढेको छ । सेमिफाइनलमा जर्मनीले फ्रान्ससँग खेल्नुपर्ने भएकाले नतिजा रहस्यमय हुनेछ । घरेलु मैदान र समर्थकको साथमात्र होइन फ्रान्सले धेरै राम्रो पनि खेलिरहेको छ। व्यक्तिगत खेलभन्दा पनि फ्रान्सको टिम गेम उच्च स्तरको छ । तर म जर्मनीले जितेको देख्न चाहन्छु । (बालगोपाल राष्ट्रिय फुटबल टोलीका प्रशिक्षक हुन् ।)"
